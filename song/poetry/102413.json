{"author":"释师范","id":102413,"strains":["仄平○仄仄，仄○平平平。","平平平平平，仄仄平平仄。","仄仄仄仄仄，仄平仄仄仄。","平仄○仄仄，仄仄仄仄仄。","○平仄平仄，仄仄平仄仄。","平平仄仄○，平平仄仄仄。","○平仄仄平，仄○○仄平。","仄○仄仄仄，仄○仄仄仄。","平平平仄仄，平仄仄仄仄。","仄○仄仄○，仄仄平仄仄。","平○平仄平，仄仄平平仄。","仄仄平仄仄，○仄平○仄。","仄○○仄○，仄仄○仄仄。","仄仄仄○仄，○仄○仄○。"],"paragraphs":["大哉观自在，善观诸音声。","而于诸音声，不作音声见。","是见亦寂灭，亦无寂灭者。","由是离众苦，处处得解脱。","分身十方刹，救度于一切。","然于救度中，而无救度想。","如春在百花，不分长短枝。","又如月在水，不分大小器。","寻声随所念，平等获利益。","是三十二应，十四无畏法。","无量方便门，一一皆成就。","一一成就处，当体皆如幻。","我观如幻相，愿作如幻赞。","若有见闻者，当作如是观。"],"title":"观音大士赞  其四"}
