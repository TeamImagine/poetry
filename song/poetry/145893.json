{"author":"释行海","id":145893,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["天地萧萧万木干，独摇金锡下长安。","从来作客今如此，始欲留君亦自难。","帆带北风潮信急，雪迷南国雁声寒。","分明一片相思意，湖上青山谁共看。"],"title":"送无作上人之四明  其三"}
