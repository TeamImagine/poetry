{"author":"虞俦","id":61924,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["水分石鼎暮江寒，灰拨砖炉白雪干。","蟹眼已收鱼眼出，酥花翻作乳花团。","撑肠尚有书千卷，枵腹无忧食一箪。","只欠绿珠煎点在，诗情宁使愧麤官。"],"title":"以酥煎小龙茶因成"}
