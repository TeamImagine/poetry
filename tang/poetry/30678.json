{"author":"罗隐","id":30678,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["潮平远岸草侵沙，东晋衰来最可嗟。","庾舅已能窥帝室，王都还是预人家。","山寒老树啼风曲，泉暖枯骸动芷牙。","欲起九原看一遍，秦淮声急日西斜。"],"title":"建康"}
