{"author":"陆游","id":40663,"strains":["平仄平平仄仄平，平平平仄仄平平。","仄平仄仄仄平仄，平仄仄平平仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["风扫浮云作快晴，窗声终夜杂帘声。","月明满院鹊惊起，霜冷压栖鸡懒鸣。","名字虚称旧朝士，门庭元是老书生。","尚余一事犹堪喜，北陌东阡醉太平。"],"title":"夜思"}
