{"author":"郑獬","id":181726,"strains":["平平平仄仄○平，仄仄平○平平平。","仄平仄仄○平仄，○平○仄平平平。","仄平○仄仄平仄，平平○○平平平。","平仄仄○仄仄仄，仄平仄仄平平平。","仄平平仄平仄仄，平平平仄仄仄平。","仄仄？平仄○仄，平平仄仄平平平。","平平仄仄仄平仄，仄仄平仄平仄平。","仄仄○○仄平仄，平仄仄仄平平○。","平平仄仄仄平仄，平平仄仄平平平。","仄平平仄仄平仄，平仄仄平○仄平。","仄平仄仄仄平仄，仄仄仄仄平仄平。","平仄○平仄仄仄，平仄平仄平仄平。","平平平仄仄仄仄，仄仄平仄平平平。","○平仄仄仄平仄，仄平？平平仄平。","仄仄仄平仄平仄，仄仄仄仄平○平。"],"paragraphs":["湖光飞出洞庭秋，拍手齐看山公游。","黑云抱日离东海，苍霞穿漏红光浮。","我公重惜此佳节，携宾留燕停鸣驺。","城角直穿一气外，碧鳞缥缈飞高楼。","晚花纤丽金靥闹，平莎蒙密绿发稠。","手把玻璃笑当坐，飘然逸气凌云遒。","须臾大卷出新作，铁网包住鲸与虬。","四座传观赏佳句，丝管不发清歌留。","茱萸著酒紫香透，芙蓉插髻双眉修。","后堂新压菊花酿，倾在玉盆凝不流。","美人再拜劝公饮，一饮可忘今古愁。","谁谓长戈可驻景，谁谓萱草能忘忧。","斯言寥阔不可考，乐事须向尊前求。","霓裳法曲古来绝，小槽琵琶天下尤。","只此醉乡有佳境，此境不与人间侔。"],"title":"次韵程丞相重九日示席客"}
