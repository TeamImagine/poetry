{"author":"马戴","id":24833,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，○平仄○平。","平○平仄仄，○仄仄平平。","○仄平平仄，平平仄仄平。","平平平仄仄，仄○仄平平。"],"paragraphs":["婺女星边去，春生即有花。","寒关云复雪，古渡草连沙。","宿次吴江晚，行侵日徼斜。","官传梅福政，县顾赤松家。","烧起明山翠，潮回动海霞。","清高宜阅此，莫叹近天涯。"],"title":"送顾少府之永康"}
