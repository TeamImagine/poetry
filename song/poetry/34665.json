{"author":"陆游","id":34665,"strains":["仄平平平仄仄平，平仄仄仄平仄平。","仄仄仄仄平平平，仄平平○仄仄平。","平○平仄平仄平，仄平○仄仄仄平。","平仄仄仄平平平，仄仄仄仄○仄平。","仄仄平平平仄平，仄仄平仄平仄平。","仄平平仄○仄平，平平仄平仄仄平。"],"paragraphs":["放翁平生一钓船，秋水未落江渺然。","露洗玉宇清无烟，月轮徐行万里天。","人间声利何足捐，浩歌看月冷不眠。","孤鹤掠水来翩翩，似欲驾我从此仙。","我寓红尘今几年，俛首缰锁常自怜。","乐哉挥手过月邉，西风未凋玉井莲。"],"title":"江月歌"}
