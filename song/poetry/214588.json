{"author":"晁补之","id":214588,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["鸾凤交横逐雨华，玉城银涧共萦斜。","且看雾散千峰瘴，未觉雷惊万谷芽。","碧落高情元物外，金闺清梦自天涯。","宁知夜半寒歌客，烟断邻墙四五家。"],"title":"对雪和王仲至"}
