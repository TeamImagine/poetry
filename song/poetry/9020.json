{"author":"张嵲","id":9020,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["梦里相逢竟是非，人生皆梦亦何疑。","花边置酒行杯速，石上听泉得句迟。","千里幸能申阔积，一欢何必是前期。","谛观石火光中事，虑不长于未觉时。"],"title":"余于今年二月初一日夜梦中与刘彦礼兄弟水边饮酒赋诗曾记所作元八句忘其余今足成之"}
