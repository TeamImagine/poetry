{"author":"方岳","id":127427,"strains":["平仄平平仄仄平，仄平仄仄仄平平。","仄平平仄仄平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["僧不须敲饭后钟，自携茶去借松风。","斩新山色佛头绿，依旧桃花人面红。","春瓮贮冰摇玉螘，夜堂烘蜡缀钗虫。","山灵共欲留人住，新月隔溪烟雾蒙。"],"title":"次韵徐宰集珠溪  其二"}
