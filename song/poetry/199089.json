{"author":"黄诰","id":199089,"strains":["平仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["桥压神龙三四秋，良材应是鬼神搜。","猿猱争饮涧中水，草木不知天下秋。","隐士闲行随白鹿，道人长往驾青牛。","灵源自与天河接，谁信江淮是末流。"],"title":"三峡桥"}
