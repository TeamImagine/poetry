{"author":"陆游","id":40368,"strains":["○○平仄平，仄仄仄平仄。","平平仄仄仄，仄仄仄仄仄。","仄仄平○平，仄仄仄平仄。","仄○仄仄仄，仄仄平仄仄。","平平仄平○，仄仄仄仄仄。","仄仄○平平，平仄仄平仄。"],"paragraphs":["殷殷雷绕村，淅淅雨鸣砌。","禽鱼各自适，草木亦得意。","顾此庵中人，老病独憔悴。","饭迟每懒索，兀兀方坐睡。","平生饱忧患，性命已屡试。","但得过今朝，明日可徐议。"],"title":"雨中排闷"}
