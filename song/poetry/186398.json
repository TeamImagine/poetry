{"author":"吕陶","id":186398,"strains":["仄平平仄仄平平，仄仄平平仄仄平。","仄仄仄平平仄仄，平平仄仄平平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["十分红色占亭台，不恨春风不许开。","折叠染成随日丽，芳菲过后为时来。","赋诗多是题千叶，醸酒谁能饮百杯。","翠萼丹须无计学，佳人屡把绛纱裁。"],"title":"榴花"}
