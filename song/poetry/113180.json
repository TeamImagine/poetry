{"author":"李觏","id":113180,"strains":["平平仄仄仄，平仄○仄平。","○平平仄平，平仄平平平。","平平仄平仄，仄仄平平平。","平○仄平仄，仄仄仄平平。","仄仄仄仄仄，仄仄平平平。","仄仄仄平仄，仄仄平平平。","平平仄仄仄，○仄平平平。","○平仄仄仄，○仄仄平平。","平仄仄仄平，仄仄○平平。","仄平仄○平，仄仄仄平平。","仄平仄仄仄，平平仄平平。","仄仄仄仄仄，平平平仄平。"],"paragraphs":["幽居久不乐，心死如湿灰。","闻言山有池，仙客曾流杯。","披衫向西坐，欲望无崇台。","何当命游宴，尽聚不羁才。","顾恐狭隘地，未足开吾怀。","仰手𣃁河汉，决向天南来。","移舟复转岳，壅遏成环回。","横持北斗柄，量尽酒星醅。","箕踞接下流，一歃空千罍。","八风助吟倡，万怪供嘲谐。","醉来散发卧，蝇声视霆雷。","冷笑势利子，茫茫尘土堆。"],"title":"和苏著作麻姑十咏 流杯池"}
