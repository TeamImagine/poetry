{"author":"孟郊","id":13064,"strains":["仄仄仄平仄，仄○平仄平。","平仄仄平平，平仄平○○。","仄○仄平仄，仄平平平平。","仄平平仄仄，平平○平平。","仄仄仄仄仄，平平仄仄平。","仄平平仄仄，平仄平平平。","平仄仄仄仄，仄仄平仄○。","○平平仄○，平仄仄仄平。","仄仄仄○仄，平平仄平○。","仄平平平仄，仄平平仄平。"],"paragraphs":["白日照清水，浅深无隐姿。","君子业高文，怀抱多正思。","砥行碧山石，结交青松枝。","碧山无转易，青松难倾移。","落落出俗韵，琅琅大雅词。","自非随氏掌，明月安能持。","千里不可倒，一返无近期。","如何非意中，良觌忽在兹。","道语必疏淡，儒风易凌迟。","愿存坚贞节，勿为霜霰欺。"],"title":"答友人"}
