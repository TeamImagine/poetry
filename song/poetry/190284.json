{"author":"韦骧","id":190284,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["通济名渠古到今，当时疏导用功深。","源高直接黄河泻，流去遥归碧海浔。","护冢尚存芳草乱，隋舟安在绿杨阴。","年年漕运无穷已，谁谓东南力不任。"],"title":"汴河"}
