{"author":"方干","id":30256,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["圣主伫知宣室事，岂容才子滞长沙。","随珠此去方酬德，赵璧当时误指瑕。","骢马将离江浦月，绣衣却照禁中花。","应怜寂寞沧洲客，烟汉尘泥相去赊。"],"title":"送郑端公"}
