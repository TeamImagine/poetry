{"author":"舒岳祥","id":143456,"strains":["仄仄仄仄仄仄仄，平○平平○仄仄。","仄平仄仄平○平，平平仄平仄仄仄。","仄○平○仄平平，平仄平平仄平仄。","平平仄仄仄○平，平平仄平○仄仄。","平平仄仄平仄平，仄平平平平仄仄。","仄平平仄仄平平，○仄平平仄平仄。"],"paragraphs":["十月二十有二日，霜凇成花泥淈淈。","黑旗一点飞过村，居民缩头那敢出。","又闻鄞骑入连山，搜捕乡兵火庐室。","台明隔岭易张皇，纷纷徙家藏谷实。","须臾又报兵首擒，向来安民今未毕。","老夫开户望前山，且炙南檐半窗日。"],"title":"晓霜成花日色凄淡炙背南檐记所闻见"}
