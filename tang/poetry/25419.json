{"author":"崔橹","id":25419,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["绿杨如发雨如烟，立马危桥独唤船。","山口断云迷旧路，渡头芳草忆前年。","身随远道徒悲梗，诗卖明时不直钱。","归去楚台还有计，钓船春雨日高眠。"],"title":"过蛮溪渡"}
