{"author":"杨万里","id":47354,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["故园今日海棠开，梦入江西锦绣堆。","万物皆春人独老，一年过社燕方回。","似青如白天浓淡，欲堕还飞絮往来。","无那风光餐不得，遣诗招入翠琼杯。"],"title":"春晴怀故园海棠二首  其一"}
