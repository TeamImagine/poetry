{"author":"曾几","id":248950,"strains":["仄仄○平仄，仄○仄平平。","平平仄仄仄，仄仄平平平。","仄平仄仄仄，仄仄平平平。","平仄仄平仄，仄仄平仄○。","仄仄平平平，○平仄平平。","平仄仄仄仄，仄平仄○平。","平平仄仄○，仄仄○仄○。","仄仄仄仄○，平平仄○平。","仄仄仄平仄，平○仄平平。","○平平仄仄，仄仄平仄○。","仄仄仄平仄，仄仄仄平平。","仄仄仄平仄，仄平仄平平。"],"paragraphs":["友义丧来久，琢磨复谁能。","金钩被采录，绝弃朱丝绳。","直哉少稷甫，一室清于冰。","危坐对书帙，曲几非所凭。","日暮无人来，疏篱上寒藤。","惟有手种竹，挺然得其朋。","风低与雪重，抢地如弗胜。","政使可断折，天姿谅难凌。","物或乱真赝，君其别淄渑。","攘羊而证父，是子乌足称。","所以贵温润，不令见觚棱。","要我细商略，此言有师承。"],"title":"友直轩"}
