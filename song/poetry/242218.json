{"author":"李正民","id":242218,"strains":["平平仄仄仄平平，仄仄平平仄平平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["为人疏懒自天真，从宦区区本为贫。","尚恨有情难学道，正缘无事不随人。","腥咸连日逢河伯，击拍终宵困黍民。","乐静爱闲吾得计，何须更问要涂津。"],"title":"寄尹叔  其二"}
