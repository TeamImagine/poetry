{"author":"陈文蔚","id":83455,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["暂辍书程业未妨，倚栏高诵杜陵章。","不知雨意将诗意，但觉花香带酒香。","散破苦嫌饥雀下，争喧闲看蜜蜂忙。","也知栖隠如萧爽，恨不花前共举觞。"],"title":"岩叟约观栖隠薝卜雨阻和前韵送酒再用韵答之"}
