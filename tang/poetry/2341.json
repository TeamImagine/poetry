{"author":"高适","id":2341,"strains":["平仄仄仄仄，仄平○仄○。","○平仄平仄，平仄仄平平。","平仄仄平仄，平平平仄平。","平平平仄○，仄仄仄平平。","仄仄○○仄，平平平仄平。","仄平平平平，平仄仄平平。","平仄○平○，○○○仄平。","平平平仄平，仄仄仄平平。","○仄仄平仄，仄平平仄○。","平平○仄平，仄仄仄平○。","仄仄仄平仄，平○平仄平。","仄平仄仄仄，平仄仄平平。","平仄平平仄，平平仄仄○。"],"paragraphs":["曾是不得意，适来兼别离。","如何一尊酒，翻作满堂悲。","周子负高价，梁生多逸词。","周旋梁宋间，感激建安时。","白雪正如此，青云无自疑。","李侯怀英雄，肮脏乃天资。","方寸且无间，衣冠当在斯。","俱为千里游，忽念两乡辞。","且见壮心在，莫嗟携手迟。","凉风吹北原，落日满西陂。","露下草初白，天长云屡滋。","我心不可问，君去定何之。","京洛多知己，谁能忆左思。"],"title":"宋中别周梁李三子"}
