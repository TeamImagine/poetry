{"author":"释德洪","id":227947,"strains":["平平○平平，仄仄仄仄平。","平平仄仄○，仄仄平平○。","仄平仄平平，仄平平平平。","仄仄仄平仄，平平○○○。","仄仄平平平，平平仄平平。","仄平仄平仄，仄仄○平平。","平平○仄仄，○仄平仄平。","仄仄仄平平，平○○仄平。","平仄平○仄，仄仄平平平。"],"paragraphs":["先生如梁鸿，德耀亦爱山。","湘西十日留，笑语烟云间。","弄泉石梅坞，唤舟青蘋湾。","藉草饮松下，松风当吹弹。","二妙生清妍，山花插云鬟。","粲然起为寿，舞袖相翩翻。","先生堕帻醉，颇觉天地寛。","醉语忽成诗，为题苍壁颜。","城郭遥相望，但见千峰寒。"],"title":"陪张廓然教授游山分题得山字"}
