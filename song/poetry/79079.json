{"author":"欧阳修","id":79079,"strains":["平平平仄平仄仄，仄仄仄平平仄平。","仄仄平平平仄仄，仄平仄仄平平平。","平平平○仄仄仄，仄仄仄仄平平平。","平○平平仄仄仄，平平仄仄平平平。","平平仄仄仄平仄，平平仄仄平平平。","仄平平仄仄仄仄，仄仄平仄平平○。"],"paragraphs":["穷山荒僻人罕顾，子以一身千里来。","问子之勤何所欲，自惭报子无琼瑰。","非徒多难学久废，世事渐懒由心衰。","吴兴先生富道德，侁侁弟子皆贤材。","乡闾礼让已成俗，余风渐被来江淮。","子年方少力可勉，往与夫子为颜回。"],"title":"送章生东归"}
