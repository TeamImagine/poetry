{"author":"李彭","id":233336,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["江头杨柳麹尘姿，弄日晴空百尺丝。","骑省风流还有赋，吴筠英妙更能诗。","杀鸡为黍相期处，问雁呼卿政此时。","下榻深惭徐孺子，非关劳者作歌辞。"],"title":"还家寄吴世长兼简潘子真"}
