{"author":"彭龟年","id":71824,"strains":["平仄仄平仄，仄仄仄仄平。","仄仄仄仄仄，仄平仄仄平。","仄平仄平平，平仄仄仄平。","仄仄仄仄仄，平平仄平平。","仄○仄仄平，仄仄仄仄平。","仄仄仄仄平，○平仄平平。"],"paragraphs":["君子岂无欲，有欲未足忧。","百计护此短，此心尚可求。","向来畏人言，言者不肯休。","不畏固未可，无言我谁尤。","事当究本源，琐细不足筹。","有疾不忌医，膏肓尚能瘳。"],"title":"别赵运使二首  其一"}
