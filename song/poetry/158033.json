{"author":"孙嵩","id":158033,"strains":["平平平仄仄，仄仄平平平。","○平仄仄仄，仄仄平平平。","仄平平平仄，○仄平仄平。","仄平仄仄平，平仄平仄平。","仄平仄平平，仄仄平平平。","平○仄仄仄，仄仄○仄○。"],"paragraphs":["今晨霜露肃，爱此群山秋。","夭桃薄照日，乃是丹枫稠。","草花无名字，正类黄菊幽。","一筇步涧阿，聊复舒我眸。","雁声一何高，渺渺关山愁。","林间有橡栗，岁晚行可收。"],"title":"冬初杂兴  其一"}
