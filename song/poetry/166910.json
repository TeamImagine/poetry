{"author":"徐瑞","id":166910,"strains":["仄仄平平仄仄平，仄平仄仄仄平平。","平平仄仄平平仄，仄仄平仄平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["想见从来种种迂，读书采药灌园蔬。","看山不厌风期别，与世相忘机事疏。","正自未妨犀首饮，足知不作子公书。","诗名莫落江湖去，怕有人来画子庐。"],"title":"次韵陈心田郊居即事二首  其一"}
