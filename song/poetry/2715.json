{"author":"宋庠","id":2715,"strains":["仄仄平平仄仄平，平平平仄仄平平。","仄平平仄平平仄，仄仄平平平仄平。","平仄仄平平仄仄，平平平仄仄平平。","平平平仄平平仄，仄平平平仄仄平。"],"paragraphs":["峤外归来白发新，胸中无物有经纶。","局当辕下骅骝足，倚著门边肮脏人。","风雪又残梁苑岁，烟萝谁管楚山春。","由来荣悴多如此，莫为前薪怨后薪。"],"title":"叹张縡"}
