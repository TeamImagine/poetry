{"author":"邹浩","id":220692,"strains":["平仄仄平仄，平平仄平平。","仄平仄仄○，仄平仄○○。","平平仄平仄，平仄平平平。","仄平平仄平，平仄平○平。","仄仄平仄仄，平平仄○平。","平？仄平仄，平仄平仄○。","仄平仄平平，仄平仄？平。","仄平仄平平，平仄仄○平。"],"paragraphs":["霜雪下群木，江山拱高城。","旷然爽气中，幅巾日将迎。","精神在文史，朋旧皆公卿。","乃于功最时，冰泮人间情。","不待髭髪改，乾坤付柴荆。","虚□本无系，风御聊尔行。","此邦郁多贤，向来集聪明。","德翁可君心，归欤助长生。"],"title":"送郑州吴绶通直北归"}
