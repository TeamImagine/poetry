{"author":"王之望","id":16841,"strains":["平平平仄仄，平仄仄平平。","仄仄仄仄仄，仄平仄平平。","平平仄○仄，仄仄仄○○。","平○仄仄仄，仄仄平平平。","平仄仄仄仄，仄平仄平平。","仄平仄仄仄，○仄仄平平。"],"paragraphs":["村居何所乐，春至木欣欣。","夜睇海上月，昼瞻岭头云。","东家有胜士，杖屦日相亲。","山行共采蕨，野步仍班荆。","初见气已合，久游意弥真。","剧谈复痛饮，相对有余情。"],"title":"书怀  其三"}
