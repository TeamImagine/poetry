{"author":"张耒","id":215750,"strains":["平平○平仄，仄仄平平仄。","○平仄平平，仄仄○平仄。","平平仄平仄，○仄仄仄仄。","仄平平仄○，仄仄平仄仄。","仄平平仄平，仄仄仄仄仄。","仄平平平仄，仄仄仄平仄。","平平平平仄，仄仄仄平仄。","仄平仄平仄，平仄仄平仄。","仄平仄仄仄，仄平仄平仄。","仄仄仄仄平，平○○仄仄。"],"paragraphs":["青山如君子，悦我非姿媚。","相逢一开颜，便有论交意。","今晨决然去，掺若执我袂。","谓山无见留，此事宁久置。","道边青发翁，下有白玉髓。","𣃁之龙蛇窟，自足饱吾世。","平生耽幽独，乃若忘朝市。","一官等尘垢，安得败成计。","草堂醉老子，虎溪大开士。","寄语二主人，为留三亩地。"],"title":"出山"}
