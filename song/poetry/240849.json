{"author":"周紫芝","id":240849,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄仄平仄仄平平。","仄平平仄平平仄，仄仄平平仄仄平。"],"paragraphs":["草长江南春欲阑，晓莺声在绿阴间。","定应春恨知公子，故作清歌学小蛮。","催尽落花风自暖，唤醒愁眼日长闲。","隔枝时见黄金羽，始信庭柯会解颜。"],"title":"次韵道卿闻新莺"}
