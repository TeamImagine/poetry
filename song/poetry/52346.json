{"author":"释宝昙","id":52346,"strains":["仄仄仄仄○平平，平平仄仄平仄平。","○平平仄仄平仄，仄平仄仄平平平。","仄平平平平仄仄，平○仄仄平平平。","仄平仄仄仄平仄，仄仄平仄○平○。","平平仄仄仄仄○，仄仄仄仄平平平。","平平仄仄仄平仄，仄仄仄仄平平平。","○平平仄平仄仄，仄仄平仄平平平。","仄平平平仄平仄，仄仄仄仄○○平。","仄○平平仄平○，？仄仄○○平○。","仄平平平仄仄平仄仄平仄，仄仄○平仄仄仄仄平平平。","仄平平平仄仄仄平仄，仄仄仄仄平平平。","仄平平仄仄平仄，仄仄仄仄平平平。"],"paragraphs":["八月十八钱塘时，潮头搅海雷怒飞。","更遭风日薄于纸，海山数点青依依。","烂银斜侵云鬓脚，生绡直下鲛人机。","玉龙宛转一千丈，卧噀残雪吹人衣。","天关击鼓地轴折，想见水府惊颠隮。","红幡绿盖弄潮者，出没散乱同凫鹥。","操舟之子夸第一，倏忽东涌还沉西。","万人揶揄等儿戏，我说性命如汤鸡。","似闻潮生到彭蠡，伹辊暗浪中黄泥。","不知珠宫贝阙何世乃居此，亦有霓旌素节日夜朝京师。","又疑春秋战罢两蜗角，冻血不洗锋差差。","至今官渡卖牌者，莫雨不管吴侬悲。"],"title":"观潮行"}
