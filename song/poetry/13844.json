{"author":"宋祁","id":13844,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["伏槛临堂更曲池，鲜风淡荡燕参差。","蕙残已觉铜盘冷，梅落犹烦玉笛吹。","拂世只愁衣带缓，当筵但诉玉杯迟。","羲和辛苦真何益，不放金乌宿故枝。"],"title":"暮春"}
