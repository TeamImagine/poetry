{"author":"黎持正","id":202695,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["义教名亭梗概存，要将诗礼及云孙。","当年偶出严君意，后日冥符内使言。","座釂拨醅披茜绶，人观新榜驻高轩。","汝南盛事谁能得，未独于公纳驷门。"],"title":"赋新繁周表权如诏亭"}
