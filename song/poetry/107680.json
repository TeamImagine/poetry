{"author":"王迈","id":107680,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["此去兰宫好策勋，子行真足张吾军。","大鹏怒奋溟南翼，骏马鸣惊冀北群。","直要安排医国策，不徒戏作送穷文。","逢人有问狂生者，为说忧时已白纷。"],"title":"送傅一新西上"}
