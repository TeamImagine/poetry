{"author":"戴表元","id":161262,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["地逢平处亦萦回，不是逃兵底肯来。","坡上一祠犹姓蔡，山前当路尽通台。","高岩童去收桐子，邻县人过问藕栽。","忽见深衣老儒者，清时不信少遗材。"],"title":"蔡岙食藕"}
