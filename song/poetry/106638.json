{"author":"程公许","id":106638,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平仄仄仄平。","仄仄平平平仄仄，平平仄仄仄平平。"],"paragraphs":["晴滩属玉玩烟霏，照眼琅玕碧四围。","堂荫白茅娱子美，江吟净练忆玄晖。","谁家鼓吹观游去，何处笭箵罢钓归。","尚想江南图画里，风帆夜落道人矶。"],"title":"同杨景韩饮虞献子江亭用壁间文与可韵"}
