{"author":"吴芾","id":17773,"strains":["平平仄平仄，仄仄仄平平。","仄仄仄○仄，平平仄仄平。","仄仄仄仄○，平仄平仄平。","仄仄仄平仄，仄平仄仄○。","○○仄仄仄，仄平平仄○。","仄仄仄仄仄，仄仄仄平平。","○仄仄平仄，仄仄仄仄平。","平平仄○仄，仄仄仄平平。"],"paragraphs":["吁嗟汝依我，自有此身时。","跬步不相舍，皆随我所之。","使汝动必正，端本皆在兹。","念我已衰老，自知死有期。","行且与汝别，此心宁不思。","但我不畏死，亦耻涕涟洏。","且把一樽酒，话别汝莫疑。","渊明甫中寿，已作挽歌辞。"],"title":"和陶形赠影"}
