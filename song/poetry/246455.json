{"author":"吕本中","id":246455,"strains":["仄仄仄仄仄仄平，仄仄仄平平仄平。","仄平平○○仄平，仄平平平平仄平。","仄仄仄仄平仄平，仄仄仄仄平平○。","仄仄平○平○平，仄平仄仄平平○。","仄仄平仄平仄平，仄仄仄仄平仄平。","仄仄平仄平平○，仄仄仄平平仄○。","仄仄平仄平平平，仄仄仄仄○平平。","仄平仄仄仄仄平，仄仄平仄平平平。","仄仄仄仄平平平，仄仄仄平平平平。","仄平仄平仄仄平，平仄○仄仄平平。","仄平平○平仄平，仄○仄仄仄仄平。","仄仄平仄平仄平，仄平○平平仄平。","仄仄仄仄平○平，仄○仄平平仄平，平仄○仄平平平。"],"paragraphs":["我昔谒帝白玉墀，独驾翠虬骖赤螭。","御风而行过日围，遂登清都游太微。","广殿上建明月旗，缀以列宿悬双蜺。","帝顾而叹怜其痴，寸田不治来何迟。","我拜稽首心自疑，世俗逼隘臣所知。","黜慢之故还无期，后有美人云雾衣。","玉坐交映生光辉，不必翠被缘珠玑。","秘文玉简手自持，见我而笑扬蛾眉。","问我此去来何时，握手赠吾蓝田芝。","汝生甚良学则宜，无自轻厌令神驰。","一来人间今几时，恍如梦觉不可追。","骨肉腥秽颜忸怩，北风吹寒霜露微。","想视倒景凌空飞，却从帝居寻玉妃，为汝更赋无言诗。"],"title":"清都行"}
