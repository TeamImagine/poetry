{"author":"释师范","id":102400,"strains":["仄平平平平，仄仄平平仄。","仄仄仄平仄，仄仄○平仄。","仄仄平仄平平仄，仄平仄仄仄平仄。","仄平仄平仄，仄仄平平仄。","仄平○仄仄○平，仄仄平平仄平仄。","平平平，仄仄仄仄，仄仄仄仄。"],"paragraphs":["乐哉林泉人，自得林泉趣。","渴则掬泉饮，健则穿林去。","几见幽鸟啼黄叶，聚薰入奏雪飞絮。","四时适吾意，万象为吾侣。","有人更问意如何，笑指岩前大松树。","阿呵呵，快活快活，有甚讨处。"],"title":"林泉野人"}
