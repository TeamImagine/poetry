{"author":"李正民","id":242070,"strains":["仄平平仄仄，仄仄平仄仄。","仄仄仄○平，仄仄○○仄。","平○仄仄仄，仄平仄仄仄。","平平仄仄仄，仄仄平仄仄。","平平仄平平，仄○仄仄仄。","平仄仄平平，仄仄平平仄。","平○仄平仄，仄仄平仄仄。","仄仄平平○，仄仄仄平仄。","平○仄仄平，仄○平○仄。","仄仄仄仄仄，仄○？平仄。","仄平仄仄仄，仄仄仄平仄。","仄？平仄○，平仄○○仄。","平平仄平平，平平○仄仄。","平平仄仄平，仄仄仄？仄。","仄仄仄仄仄，仄○平仄仄。","仄仄仄平平，平平平仄仄。","仄平仄平仄，仄仄平平仄。","仄仄平仄○，仄仄平平仄。","○仄仄仄仄，仄仄平仄仄。","○平仄平平，○○平仄仄。"],"paragraphs":["少希端木赐，遇事多臆度。","老矣智虑衰，所见颇疏略。","都将几许铁，铸成一大错。","归来自悔咎，俛仰怀愧怍。","经营水云居，逝将老寂寞。","为欠草堂资，此计殊牢落。","欣闻故人近，铁瓮罗戟槊。","坐览江山胜，守彼北门籥。","尝观万卷书，素号精且博。","尔雅偶未熟，遂中蟛蜞恶。","那知谢太傅，雅志在丘壑。","{禾罢}䅉连百顷，场圃正收获。","黄花已经霜，余英犹烁烁。","仍携缥缈人，有酒可酙酌。","老拙失所望，宛如鱼在涸。","鬼笑伯龙贫，人忧颜氏乐。","海濒富虾菜，尚有骄藜藿。","妄意苕霅间，数亩躬耕凿。","相望幸不远，鄙吝资发药。","扁舟泛烟波，乘兴聊一噱。"],"title":"寄彦章内翰"}
