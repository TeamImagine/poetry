{"author":"方回","id":149474,"strains":["平平仄仄仄平平，仄仄平仄仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["纷纷衮衮笑儒酸，独爱虀盐远绮纨。","国手文章无敌手，将坛家世上诗坛。","海艘荡寇鲸波静，江寺除凶鬼胆寒。","才调极高心转小，近时人物此尤难。"],"title":"呈吕使君二首  其二"}
