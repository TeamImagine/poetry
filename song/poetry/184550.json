{"author":"范纯仁","id":184550,"strains":["仄仄○平仄，平平仄平平。","平○仄平仄，○仄平平平。","平○仄平仄，仄仄平平平。","平平平平平，仄仄仄平平。","仄仄平○仄，仄仄平平平。","仄仄○仄平，平平仄平平。","仄仄仄平仄，○平仄平平。","仄仄仄平仄，平平仄平平。","仄平○仄平，○○仄平平。","平仄仄仄仄，仄○仄○平。","平平仄仄仄，平平仄平平。","仄平仄仄仄，仄平仄平平。","○平仄平仄，○仄○平平。","平平仄平仄，仄仄平○○。","平平仄平仄，仄仄平平平。","平平仄平仄，仄平平仄平。","仄平仄平仄，仄仄平平平。","○平仄平仄，平平仄平平。","○仄仄仄仄，仄仄平平平。","平平仄平仄，仄仄平○平。","仄○仄仄平，仄仄○○○。"],"paragraphs":["忆昨相逢际，风喧洛城春。","芳菲供愁眼，衣袂偕京尘。","艰难各之适，会合宁逡巡。","君归来何时，我约赴无因。","自此还相望，渴臆生埃尘。","晚岁留故丘，山村寂无邻。","落日送樵牧，苍烟起荆榛。","季弟自城至，开颜慰天伦。","遽言长者车，相过止来晨。","兹遇出意表，俟迎屡冠巾。","寒途马历历，幽扉犬狺狺。","野夫竞走报，似能喜佳宾。","空堂揖颜色，和气相氤氲。","开尊共灯烛，笑语何谆谆。","朝游禹门寺，暮历清伊滨。","危龛俨金像，远波舒翠鳞。","石楼最清绝，就宿同禂茵。","滩声夜逾急，天然谢韶钧。","闲淡尽物理，至乐还天真。","人生足羁束，此会尤难频。","所期道义心，白首长相亲。"],"title":"会师宰"}
