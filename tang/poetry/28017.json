{"author":"皮日休","id":28017,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["建安才子太微仙，暂上金台许二年。","形影欲归温室树，梦魂犹傍越溪莲。","空将海月为京信，尚使樵风送酒船。","从此受恩知有处，免为伧鬼恨吴天。"],"title":"奉送浙东德师侍御罢府西归"}
