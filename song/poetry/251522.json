{"author":"王洋","id":251522,"strains":["仄仄平平仄仄平，平平平仄仄仄平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["景物随人也解愁，年来谖草不忘忧。","微官自䌸敢辞冷，倦鸟纵归何处投。","一岁又闻禾黍熟，百年惟喜甲兵休。","人生佳节真难遇，莫惜重阳菊满头。"],"title":"和吉父示送别七言"}
