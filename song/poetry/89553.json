{"author":"周端臣","id":89553,"strains":["仄平平仄平平仄，仄平平平仄平仄。","平平仄平○仄仄，仄仄○平平仄仄。","仄○仄仄○平平，仄平仄仄平○平。","仄平仄仄仄仄仄，仄仄仄仄平○平。","平平仄平仄平仄，仄平仄仄平平仄。","仄仄平平平仄平，仄○仄仄平平仄。","仄仄平平仄平仄，仄仄平平仄平仄。","仄仄平平平仄平，仄仄仄仄平平仄。","平仄平平○仄仄，仄平仄平平○平。","平仄仄仄平仄仄仄平仄，仄仄平平平仄○。"],"paragraphs":["女修玄鸟开嬴始，附庸于周自非子。","由襄寖强三十世，末命昭庄逾崛起。","杀降溅血长平坑，返戈尽篡天王城。","黩兵不戢恃彊大，物忌太盛终当倾。","邯郸贾人识奇货，发谋不惜千金破。","窈窕尊前歌舞人，腹中已孕秦家祸。","怙势陵威奋余烈，怨气愁声九州裂。","虎暴狼贪天使然，六国未灭嬴先灭。","天道何曾长助彊，岂知用柔能胜刚。","君不见后来项羽战无敌，却使山河归汉王。"],"title":"白虎行"}
