{"author":"林逋","id":199968,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["孤根何事在柴荆，村色仍将腊候并。","横隔片烟争向静，半粘残雪不胜清。","等闲题咏谁为愧，子细相看似有情。","搔首寿阳千载后，可堪青草杂芳英。"],"title":"梅花二首  其二"}
