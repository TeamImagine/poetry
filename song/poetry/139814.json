{"author":"徐集孙","id":139814,"strains":["仄仄平○平，平仄平平平。","仄仄平平平，仄仄○仄平。","平仄平仄平，仄仄平○平。","仄○○平平，○仄平平平。","仄○○平仄，平仄○平平。","○○○○平，仄仄仄仄平。","仄平平仄仄，仄仄○平平。","仄平仄○仄，平平仄仄平。","仄仄○仄仄，仄○平仄平。","仄○平仄平，仄仄仄仄平。"],"paragraphs":["彼美山中桐，千古生清风。","斲削罗徽弦，不费胶漆工。","伊石台有梅，月冷云空蒙。","一弹弹春江，迟日春融融。","再弹弹招隠，霜木吟樵枫。","三弹弹离骚，感慨古道隆。","大羹玄酒味，旨趣回颛蒙。","世无子期耳，知音未易逢。","袖手长太息，所听何不同。","所听非不同，举世郑卫聋。"],"title":"古意"}
