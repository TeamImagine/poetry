{"author":"程俱","id":235577,"strains":["仄平平平仄，仄仄平平平。","平○仄平仄，仄仄平平平。","平平平仄○，平平仄○平。","仄平平平平，仄仄仄仄平。","平平仄平仄，仄仄仄仄平。","平○仄平仄，仄仄仄仄平。","平平仄平平，仄仄仄仄平。","平平仄仄仄，仄仄平平平。","平平平仄○，仄仄平平○。","平平仄仄仄，仄仄平平平。","○平仄平平，平仄仄○平。","仄○仄平仄，仄仄仄平平。"],"paragraphs":["使君西南隽，掞藻阳台春。","声称动华省，故是青云人。","时于鹓鹭行，轩昂见长身。","向来清官曹，往往席上珍。","聊凭五经笥，一校九府缗。","宁论尹卿笔，有志不自伸。","探怀出银黄，笑指漆水滨。","房公啸诺地，厩吏持朱轮。","悬知泾渭间，广亩连高囷。","洪河润九里，坐息西羌尘。","长言继豳风，耕稼可重陈。","会当采谣俗，夜诵供华勋。"],"title":"送太府宋少卿京赴邠州守一首"}
