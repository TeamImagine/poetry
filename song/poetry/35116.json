{"author":"梅尧臣","id":35116,"strains":["仄仄平平平，平仄平仄仄。","仄平仄平平，平仄仄平仄。","仄平仄仄○，平平平仄仄。","仄仄仄平平，？？仄平仄。","平平仄平仄，仄仄平平仄。","平仄仄○○，平平仄平仄。","平平仄仄平，平仄仄平仄。","平仄平仄○，平平平平仄。","平平仄平仄，仄仄平○仄。","仄平平仄平，仄仄平平仄。","○仄仄仄平，平平仄仄仄。","仄仄平仄平，仄平平仄仄。","仄仄平平平，平平平仄仄。","仄○仄○平，仄仄平平仄。","仄仄仄平平，平平仄平仄。","仄仄平仄平，○○平仄仄。","仄仄仄平○，平平平仄仄。","平平仄平平，○仄○仄仄。","平平平仄平，仄仄平平仄。","平仄平仄仄，平平仄○仄。"],"paragraphs":["自我河桥来，清话殊未已。","亟言阅通畴，晨驾遂遵彼。","尺书忽见遗，经由皆可纪。","草草始辞家，匆匆渡河水。","前村客心速，入暮阴风起。","修路隘且长，疲骖未能止。","茅居聒夜舂，寒犬吠墟里。","明发西北行，岗峦逾迤逦。","丛蓁但蒙密，未见山中美。","谷开逢邑闾，岂谓连都鄙。","冠带一二同，麏麋左右比。","问子奚所之，俛眉聊启齿。","瞥往登天坛，烟云随步趾。","傍临日观低，却望嵩丘迩。","屑屑视尘埃，纷纷若蝼蚁。","便有林壑心，期将荣宦委。","我昔爱青苍，无时常徙倚。","今朝羡君游，胜事空耸企。","徒嗟黄绶身，莫接青霞轨。","安得凭羽翰，幽怀寄如此。"],"title":"子聪惠书备言行路及游王屋物趣因以答"}
