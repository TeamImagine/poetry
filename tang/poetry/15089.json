{"author":"白居易","id":15089,"strains":["仄仄仄平仄，仄平仄平○。","仄仄仄仄仄，平○仄平平。","平○平仄平，仄仄平仄平。","平仄仄平仄，仄仄仄○○。","平○平仄仄，平仄平仄平。","仄仄平○仄，平○仄仄平。","仄仄仄平平，平○仄平平。","平仄仄平仄，仄平平仄平。","平平平仄平，平仄平仄平。","仄平仄平仄，○仄平平平。","○仄平仄平，平仄平仄平。","仄仄仄仄仄，仄仄仄平○。"],"paragraphs":["琢玉以为架，缀珠以为笼。","玉架绊野鹤，珠笼鏁冥鸿。","鸿思云外天，鹤忆松上风。","珠玉信为美，鸟不恋其中。","台中萧侍御，心与鸿鹤同。","晚起慵冠豸，闲行厌避骢。","昨见忆山诗，诗思浩无穷。","归梦杳何处，旧居茫水东。","秋闲杉桂林，春老芝术丛。","自云别山后，离抱常忡忡。","衣绣非不荣，持宪非不雄。","所乐不在此，怅望草堂空。"],"title":"见萧侍御忆旧山草堂诗因以继和"}
