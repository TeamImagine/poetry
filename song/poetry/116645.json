{"author":"赵崇滋","id":116645,"strains":["仄平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["水边寂寂苍苔晚，犹有东风为掩扉。","一砚落花人睡起，半帘微雨燕飞归。","旧时小草尘侵户，隔日余薰润入衣。","客又不来吟又懒，小山相对拂金徽。"],"title":"春晚"}
