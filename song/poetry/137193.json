{"author":"薛嵎","id":137193,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["依然且作住庵看，茆屋三间办不难。","户外莫容千驷马，客床唯置两蒲团。","深林藏虎风长怒，短木支门睡自安。","西北干戈犹未已，偶逢乐土度衰残。"],"title":"近买山范湾自营藏地与亡弟草塘君及外家墓茔悉可跂望感事述情继有是作  其一○"}
