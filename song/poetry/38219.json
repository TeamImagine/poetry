{"author":"陆游","id":38219,"strains":["平仄仄平平仄仄，仄平仄仄仄平平。","平平仄仄仄平仄，平仄平平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["辞禄始知贫有味，杜门不觉老相催。","寒鸦已占雁前到，黄菊犹须霜后开。","团扇尘埃高挂壁，短檠书史乱成堆。","羸躯自笑痴顽甚，撑拄新寒又一回。"],"title":"秋晚三首  其二"}
