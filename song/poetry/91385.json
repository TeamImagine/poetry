{"author":"释居简","id":91385,"strains":["仄仄仄仄仄，仄仄平平平。","平仄仄仄平，平仄平仄平。","平平仄○仄，仄仄仄仄平。","仄平仄平仄，仄平平平平。","仄平平仄○，仄仄仄仄平。","平平仄仄平，仄仄仄仄平。","仄平平仄平，仄仄仄仄平。","平平平○仄，○平仄平平。","平平平平平，仄仄仄仄平。","○○平平仄，仄平平平平。"],"paragraphs":["寿域富万汇，楚楚惟灵椿。","彭固不可侪，聃亦虞遘迍。","天高杳难问，请以意自陈。","大年岂知止，小知宁无赢。","况夫朝有闻，幻变可得婴。","君家老孟光，及与膝上英。","洞窥天地先，一视蜾与蛉。","居然因其小，其余赞经纶。","青青修梧枝，尚有五色翎。","相参星辰履，共为黄河清。"],"title":"吊杨尚书哭子未几复鼓盆"}
