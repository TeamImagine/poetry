{"author":"陆游","id":40023,"strains":["仄仄平平仄仄平，仄平仄仄仄平平。","仄平仄仄平平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["败席凝尘懒拂除，况能作意去庭芜。","读书眼力衰难强，对酒心情薄欲无。","野寺锺鱼思下担，山邮鞍驮忆登途。","颓然坐睡谁惊觉，寂寞西窗日又晡。"],"title":"块坐斋中有感"}
