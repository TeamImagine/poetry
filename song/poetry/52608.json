{"author":"李洪","id":52608,"strains":["平平仄仄平，仄仄仄仄平。","仄平仄平仄，仄仄仄仄○。","平仄仄仄仄，平仄平仄平。","仄○仄平平，仄仄仄平平。","仄仄平仄平，平仄仄平平。","仄仄仄平仄，○仄平？平。","仄平仄○仄，仄平仄平平。","平平○平仄，平平○平平。"],"paragraphs":["肩舆转绿畴，跨浦蹑石梁。","暮投瑞峰宿，野色杂莽苍。","鱼盐海市隘，松竹山径凉。","解衣借僧庐，煮茗涤枯肠。","顿忘庚火争，秋色已侵床。","古戍此何夕，冠盖来徜徉。","一杯偶相属，荔丹咀冰霜。","哦诗兴清绝，天池看鹏翔。"],"title":"宿瑞岩示刘子厚"}
