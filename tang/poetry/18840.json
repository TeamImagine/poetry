{"author":"李绅","id":18840,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["昔人别馆淹留处，卜筑东山学谢家。","业桂半空摧枳棘，曲池平尽隔烟霞。","重开渔浦连天月，更种春园满地花。","依旧秋风还寂莫，数行衰柳宿啼鸦。"],"title":"毘陵东山"}
