{"author":"苏颂","id":179134,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一梢鸣跸启重关，广殿传呼趣就班。","瑞日初临黄盖外，紫云先绕翠裘间。","和鸾音里趋翔过，锦绣围中拜舞还。","共诧书林清近地，彤墀咫尺对天颜。"],"title":"馆西迎驾起居"}
