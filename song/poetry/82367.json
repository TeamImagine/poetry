{"author":"孙应时","id":82367,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平仄。","仄平仄仄平平仄，平仄平平仄仄平。"],"paragraphs":["城上西风草欲霜，登临聊不负重阳。","江山远近秋容老，云树参差野意长。","一笑四人真莫逆，百年此会定难忘。","不妨小学陶公醉，篱下寒花恰半香。"],"title":"九日与沈叔晦季文王仲举登鄞城"}
