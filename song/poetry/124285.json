{"author":"邵雍","id":124285,"strains":["仄平平仄平平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄仄平平仄平。","仄仄平平仄平仄，平平平仄仄平平。"],"paragraphs":["洛阳城里任西东，二十年来放尽慵。","故旧人多时款曲，京都国大体雍容。","池平有类江湖上，林静或如山谷中。","不必奇功盖天下，闲居之乐自无穷。"],"title":"天津闲步"}
