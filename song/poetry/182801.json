{"author":"强至","id":182801,"strains":["仄仄○平仄，平○仄仄平。","仄平平仄仄，仄仄仄○平。","仄仄仄仄仄，仄○平仄平。","平平仄平仄，仄仄仄平平。","仄仄仄仄仄，平平平仄平。","仄平平仄仄，仄仄仄○平。","平仄仄○仄，平○平仄平。","仄平○仄仄，平仄仄平平。","○仄平仄仄，仄平平仄平。","○平平仄仄，仄仄仄○○。","平仄仄平仄，仄平平仄平。","平平平仄仄，平仄仄平平。","仄仄○平仄，平平仄仄平。","平平仄○仄，平仄仄平○。","仄仄平平仄，平平仄仄平。","平○仄平仄，仄仄仄平平。","仄仄平平仄，○○仄仄平。","仄平平仄仄，平仄仄平○。","仄仄○平仄，平仄仄仄平。","平○仄平仄，仄仄仄平平。"],"paragraphs":["历选临淮守，多闻政术偏。","若柔非似水，即是急如弦。","下吏或弄法，属僚时窃权。","邀权沸钟鼓，市誉饰庖笾。","此弊岁月久，何人才业全。","我公来作郡，众口悉称贤。","宽猛履中道，勤劳经比年。","宪章难尔枉，纲纪自吾专。","间喜文字饮，懒开歌舞筵。","迎宾常倒屣，酌水每留钱。","无愧古循吏，岂同今备员。","频升功状最，宜待宠章甄。","上意深嘉乃，高怀遽撇然。","琳宫愿监董，铃阁厌拘牵。","帝惜惟良去，公逾所请坚。","俄闻拜俞诏，得往阅陈编。","未可谋真隠，行当被峻迁。","散材蒙剪拂，殊遇绝夤缘。","有立期他日，无望报二天。","聊将感知泪，洒送北归船。"],"title":"送陈郎中泗州得替"}
