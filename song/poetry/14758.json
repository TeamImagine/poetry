{"author":"郭世模","id":14758,"strains":["平平平仄平，平仄仄仄○。","平○仄平仄，平仄仄仄平。","仄平仄平平，平仄○平平。","平仄平仄平，仄平平○平。","平仄仄仄仄，平平平○平。","平平仄○仄，平仄○平平。","平平仄仄仄，平平仄平平。","仄仄平平仄，平平○平平。","仄平仄平仄，仄仄平○平。"],"paragraphs":["天东衔烛龙，光景照四溟。","羲和揽龙辔，鞭策日夜征。","露华以春晖，霜叶当秋零。","危柱无弱弦，急辕无留旌。","华发不再绿，雕颜宁重荣。","良辰足行乐，羁旅难为情。","乌程有美饷，为人驻颓龄。","玉指陈兰藉，歌锺闲鸾笙。","短章可娱日，意气聊相倾。"],"title":"短歌行"}
