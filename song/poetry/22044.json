{"author":"王十朋","id":22044,"strains":["仄仄平仄仄，平平仄仄平。","平仄仄平平，平平仄平平。","仄仄仄平仄，平平仄平平。","平○平仄平，平仄平平平。","平○仄平仄，平仄平○平。","仄平仄平仄，平仄○仄平。","平平仄平平，平仄仄仄平。","仄仄仄平仄，平平仄平○。"],"paragraphs":["竹有君子节，青青贯四时。","桃李媚春光，千株弄妖姿。","世眼悦繁艳，畴能赏幽奇。","君看桃李蹊，蹄毂纷争驰。","君看竹林下，形影谁相随。","七贤久沦没，高躅犹可追。","吾家植千竿，风月足自怡。","岂不竞时好，聊为岁寒期。"],"title":"畎亩十首  其七"}
