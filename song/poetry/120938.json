{"author":"白玉蟾","id":120938,"strains":["仄仄平仄平，平仄平○仄。","仄平平仄○，仄仄仄平仄。","平平平仄仄，仄平仄仄仄。","仄○仄平仄，平仄仄仄○。","仄仄仄仄○，平仄仄仄仄。","仄仄仄○仄，仄仄平仄仄。","平○仄○仄，仄仄仄○平。","○○仄仄平，平○仄仄仄。","○仄平平平，平平仄平仄。","○仄平仄平，仄仄平平仄。"],"paragraphs":["我爱山水清，淘洗诗中俗。","朅来山水间，白昼卧茅屋。","天公知此癖，复还我以病。","病中玩山水，诗句觉愈胜。","我欲抱病吟，生怕病忽愈。","锢口莫汤药，静对山水语。","君看病中句，不特苦且清。","长如酒后时，雄吟畏酒醒。","行带琼台云，随风下山去。","回首山上庵，记在猿啼处。"],"title":"病起"}
