{"author":"游何","id":27147,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["渡过潇江日已曛，影和明月共三人。","名岩近郭别州少，好事更谁如我真。","绝顶有天浮碧树，凌秋无暑断红尘。","终当早弃人间事，来与山僧作并邻。"],"title":"绍兴乙丑七月幕谷游何萧卿乘月独游淡岩书事兼简零陵宰君李兄秀实"}
