{"author":"黄庭坚","id":207063,"strains":["平仄平仄仄，仄仄仄仄仄。","平○平平平，仄仄○平仄。","仄仄仄仄仄，平仄仄平仄。","平平平○平，平仄仄○仄。","仄平仄平○，仄仄平仄仄。","平平仄仄平，仄仄仄仄仄。","平平仄平平，仄仄仄仄仄。","仄仄平平平，仄仄仄平仄。","平仄仄仄平，平平仄平仄。","仄仄仄○平，○平仄仄仄。","平○仄平○，平平平仄仄。"],"paragraphs":["田窦堂上酒，未醉已变态。","何如东陵瓜，子母相钩带。","富贵席未煖，珠玉作灾怪。","茅茨虽长贫，终有懿亲在。","丈人困州县，短发余会撮。","居然枳棘栖，坐阅岁月代。","青云已迷津，浊酒未割爱。","簿领能无休，饤饾唤鱼菜。","羁旅苦地偏，江湖见天大。","万里一帆樯，长风可倚赖。","因行访幽禅，头陀烟雨外。"],"title":"次韵叔父夷仲送夏君玉赴零陵主簿"}
