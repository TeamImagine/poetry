{"author":"陆游","id":41627,"strains":["仄仄平平仄仄平，平平平仄平平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["齿发凋零志气衰，强临尊酒祇成悲。","少年半是投闲日，春事常当卧病时。","忧患颇疑书作祟，功名不似老如期。","青城旧友频相约，归养金丹尚未迟。"],"title":"得蜀信"}
