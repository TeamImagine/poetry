{"author":"赵蕃","id":76721,"strains":["仄平平仄仄平平，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄平平平仄仄平。","仄仄平平仄平仄，仄平平仄仄平平。"],"paragraphs":["画论形似已为非，牝牡那穷神骏姿。","莫向眼前寻尺度，要从物外极观窥。","山因雨雾青增黛，水为风纹绿起漪。","以是于梅觅佳处，故应偏爱月明时。"],"title":"梅花六首  其五"}
