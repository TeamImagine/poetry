{"author":"陈藻","id":78982,"strains":["仄仄○仄平，仄平平仄仄。","平仄仄平平，仄平仄○仄。","仄○仄仄平，仄平○仄仄。","平仄仄平平，平仄仄平仄。","平仄平仄○，平平平仄仄。","平平仄仄仄，仄仄仄平仄。","仄平仄仄仄，仄仄○平仄。","平仄仄○平，仄○平仄仄。"],"paragraphs":["蚤岁过玉融，悟逢陈叔盥。","曾待艾翁来，国风话长短。","忽听诵采蘋，玉川茶八椀。","因入网山门，多舍莆阳馆。","今喜文集行，源流心事满。","头颅七十六，见此抑何缓。","百为信有待，立志如君罕。","良晤向三山，汇缘非偶款。"],"title":"艾轩老先生文集刊传上以揄扬其问学下则得佛家以法布施之意前后数君子有是志而不果今日薄西山幸一见此喜成古风三篇以贺后来之有作者且述下悰云  其三"}
