{"author":"吴则礼","id":223718,"strains":["仄仄平平仄仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["一片桃花有底急，咬咬已复韵春怀。","痿羸不觉杨花罢，款久忽然蝴蝶来。","如许快人帆腹饱，绝如撩我浪头开。","异时古锦囊中事，回首赤狐安在哉。"],"title":"寄黄济川"}
