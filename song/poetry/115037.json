{"author":"刘克庄","id":115037,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["游人似蚁磨边旋，惊怪壶中有别天。","铁画谁如奎画妙，锦湖赛过鉴湖贤。","悬知星照严光濑，不管江通鲁望田。","昭代未应无狗监，诵公新作冕旒前。"],"title":"席间次水村主人韵"}
