{"author":"刘过","id":82710,"strains":["平平平仄仄平平，平仄平平平仄平。","平仄仄平平仄仄，仄平仄平仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["真仙元是昔于湖，今在高楼何处居。","非玉不容陪伟论，拨灰犹为作行书。","云霞缥缈来旌节，琼玖玲珑闻珮琚。","幽显殊途人世隔，冷风吹雨送回车。"],"title":"上张紫微真仙"}
