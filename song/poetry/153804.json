{"author":"周密","id":153804,"strains":["仄仄平仄平，平平仄平仄。","○平仄平平，平仄平仄仄。","仄仄平仄平，平仄平仄仄。","仄仄仄○平，仄仄平仄仄。","○平平平平，平仄平仄仄。","平平仄平平，平仄仄平仄。","平平仄○仄，仄仄平平仄。","平平仄仄○，仄仄平仄仄。","仄仄○○仄，平仄平仄仄。","仄○仄平仄，平平仄平仄。","仄平平仄仄，平平仄平仄。","平平仄平仄，平仄仄平仄。","？平平仄平，仄仄平仄仄。","？平仄仄仄，仄仄平平仄。","平平仄仄平，仄○仄平○。","平○仄平仄，仄仄平仄仄。","平平仄平仄，仄仄○平仄。","平仄仄仄平，仄仄平平仄。","平平平仄平，平仄仄仄仄。","平平仄○○，平○仄平仄。"],"paragraphs":["泽国秋早凉，谿山喜招诱。","扁舟以遨游，嘉与同志友。","菡萏池百弓，花竹园五亩。","左映碧浪湖，右带浮玉阜。","当年经鉏翁，依水开户牖。","游鳞习吾伊，飞鸟谢挥手。","牙签卷三万，散漫今何有。","斑斑屋壁间，仅见诗数首。","万事正如此，何以图不朽。","得丧类蕉鹿，功名等刍狗。","古今聊复尔，纷华亦非久。","人生匪金石，安得百年寿。","矧余蒲柳姿，发白惭老丑。","蹒跚笑鳖跛，缓慢羞牛后。","因循负壮图，漫浪若聱叟。","鸥盟倏焉聚，一笑夫岂偶。","溪翁馈鱼蟹，野老分莲藕。","高咏甫里篇，满饮乌程酒。","清狂君勿嗤，嵇阮未易不。","蘋风送回桡，残虹挂高柳。"],"title":"夏日同盟游玉湖分韵得柳字"}
