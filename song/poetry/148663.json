{"author":"方回","id":148663,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["堂上琴书间鼎彝，檐前金鲫映冰池。","园林花木初容见，家世衣冠便可知。","熟识二难俱好事，偶来两客各能诗。","一时触目多佳思，烂醉如泥竟未奇。"],"title":"同伯几过张子范子周兄弟园池  其一"}
