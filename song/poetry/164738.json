{"author":"谢翱","id":164738,"strains":["仄仄仄平平，○平平仄仄。","平平仄仄平，○仄平平仄。","仄平仄仄平，仄平平仄仄。","仄仄平平平，仄○仄○仄。","平○平仄平，仄仄平仄仄。","平○仄仄平，仄平平仄仄。","仄仄○仄○，仄平仄平仄。"],"paragraphs":["北岸有高楼，其南多药树。","仙人昼采之，遗佩乡江渚。","化为绿绮琴，轸徽微已具。","有客来南方，振衣坐其处。","风吹朱鸟巢，欲落鸣至曙。","山分地肺云，水流天目雨。","别去重所思，别时不能去。"],"title":"寄题何氏绿绮楼"}
