{"author":"白居易","id":14943,"strains":["仄仄平○平，仄仄仄平仄。","仄平平仄仄，平平○？仄。","仄平平仄仄，仄仄平仄仄。","仄仄平○○，仄○平仄仄。","仄平平仄仄，平平仄平○。","平平仄仄○，平仄平仄仄。","平仄平平仄，平仄平平仄。","仄仄○○平，仄○平仄仄。","平○○仄仄，仄○仄平仄。","仄平平仄○，仄仄平平仄。","仄平平仄仄，仄平○仄仄。","平仄平仄○，仄平仄平仄。","仄平平仄仄，仄仄平平○。","平仄仄○平，平平仄仄仄。"],"paragraphs":["忆昨元和初，忝备谏官位。","是时兵革后，生民正憔悴。","但伤民病痛，不识时忌讳。","遂作秦中吟，一吟悲一事。","贵人皆怪怒，闲人亦非訾。","天高未及闻，荆棘生满地。","惟有唐衢见，知我平生志。","一读兴叹嗟，再吟垂涕泗。","因和三十韵，手题远缄寄。","致吾陈杜间，赏爱非常意。","此人无复见，此诗犹可贵。","今日开箧看，蠹鱼损文字。","不知何处葬，欲问先歔欷。","终去哭坟前，还君一掬泪。"],"title":"伤唐衢二首 二"}
