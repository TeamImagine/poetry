{"author":"文天祥","id":156669,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["去年今日遁崖山，望见龙舟咫尺间。","海上楼台俄已变，河阳车驾不须还。","可怜羝乳烟横塞，空想鹃啼月掩关。","人世流光忽如此，东风吹雪鬓毛班。"],"title":"正月十三日"}
