{"author":"林仲虎","id":93296,"strains":["仄平仄仄○仄平，仄平仄仄平平○。","平平仄仄○平仄，○仄平仄平仄○。","平平仄○平仄○，仄平平仄○平平。","平平仄平平仄仄，仄仄仄仄平平平。","仄平仄仄○平仄，平仄平仄平○仄。","仄仄仄仄平仄平，仄仄平平平仄仄。","○平平仄仄仄平，平平仄仄平平平。","仄平平仄仄平仄，仄仄仄仄平仄平。"],"paragraphs":["去时不敢留姓名，一身万里鸿毛轻。","征鞭不返长淮水，正恐来者愁此行。","吁嗟此行良独难，出门儿女更辛酸。","平生崛强身是胆，自许虎口能生还。","犬羊异种犹人类，惟有肝胆倾相示。","此语历历端不诬，毕竟言之无二意。","从前鸥鹭奋不飞，机心一动成惊疑。","愿言嘻嗑啖儿齿，直到齿落儿不知。"],"title":"出疆"}
