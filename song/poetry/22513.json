{"author":"王十朋","id":22513,"strains":["仄仄平平仄仄○，仄○仄仄○平平。","平○平仄仄平仄，仄仄仄仄平平平。","仄○平仄仄平仄，仄○仄仄○平平。","平平仄仄平平仄，仄平平仄平○仄。","平平平仄仄仄平，仄仄仄○平仄仄。","平仄仄○仄○平，仄平○仄平平平。","仄仄仄○平仄仄，平仄平○平仄仄。","仄平○仄仄平平，平仄仄○平仄仄。"],"paragraphs":["我与君游最久长，短檠夜夜分清光。","初从乡校共牢落，晚入太学同凄凉。","眼看儿辈尽腾踏，尚磨铁砚穿藜床。","君今已作青云客，万言曾射天庭策。","蓝袍归拜七十翁，寿酒十分倾太白。","嗟予偃蹇只如前，日高空作卢仝眠。","乐事已输君自恣，银烛高烧环翡翠。","直形空腹旧时灯，墙角未应容易弃。"],"title":"和韩短灯檠歌寄刘长方"}
