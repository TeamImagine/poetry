{"author":"齐己","id":41894,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["闲堂昼卧眼初开，强起徐行遶砌苔。","鹤氅人从衡岳至，鹑衣客自洛阳来。","坐闻邻树栖幽鸟，吟觉江云发早雷。","西笑东游此相别，两途消息待谁回。"],"title":"荆门疾中喜谢尊师自南岳来相里秀才自京至"}
