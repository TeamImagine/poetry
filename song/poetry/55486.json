{"author":"朱熹","id":55486,"strains":["仄仄仄○仄，○平平仄平。","平平仄仄仄，○仄仄平平。","仄仄仄平○，平○仄平平。","仄仄仄平仄，仄仄平仄○。","平平仄平平，仄仄仄仄平。","仄平仄平平，平平仄平平。","○平仄平仄，平仄仄仄平。","○平仄平平，仄平仄平平。","平仄平仄平，平仄平○平。","○仄仄平仄，仄平仄平平。","○平仄仄仄，仄仄仄平平。","仄平仄仄平，仄仄平仄平。","平平仄仄平，仄仄平平平。","平平仄仄仄，平仄平平平。","仄平仄仄○，仄仄平仄平。","仄平平仄平，仄仄仄仄平。","仄○仄平仄，仄平○仄仄。","仄仄○仄平，仄仄平平平。","仄平仄平仄，仄仄○平平。"],"paragraphs":["一别屡更岁，思君无已时。","知君亦念我，相望两嗟咨。","我病卧田间，君行护疆陲。","隠显既殊迹，会合安可期。","今年定何年，有此一段奇。","我来五峰阳，君归九江湄。","闻君肯来辱，欢喜不自持。","迎君紫霄峰，举觞白鹅池。","强健初共欣，艰棘旋相悲。","相顾出危涕，薄言首东岐。","留连十日饮，怆恨八哀诗。","散怀水石幽，遂忘筋力疲。","雄篇既鼎来，逸韵方穷追。","云胡遽告别，牙纛风披披。","揽祛不得留，酌酒前致辞。","愿君酬此觞，去上白玉墀。","国论罄忠益，庙谟参设施。","一请正纪纲，再请诛羌夷。","及时树勋业，慰我空山饥。"],"title":"谢张彦辅留别之作"}
