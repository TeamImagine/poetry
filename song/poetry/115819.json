{"author":"刘克庄","id":115819,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["身如倦翼晚知还，且免群儿谤务观。","官酒灰多宁勿饮，监书字大亦难看。","颂称吉甫宣王美，帖报殷生宰相安。","近世风流惟贺八，脱朝冠去著黄冠。"],"title":"次韵黄景文投赠三首  其一"}
