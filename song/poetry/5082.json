{"author":"释正觉","id":5082,"strains":["仄平仄平平，仄仄仄平仄。","平○仄平仄，仄仄平仄仄。","平平平仄平，平仄仄平仄。","仄仄平平平，平仄仄仄仄。","平仄○仄平，平平仄平仄。","仄仄仄仄平，平平平平仄。","仄○仄平仄，仄仄平仄仄。","仄平○平○，平仄仄○仄。"],"paragraphs":["箨龙出丛林，脱锦露新绿。","昂藏引头角，密密均节目。","娟然尘外姿，云雾腻寒玉。","翠满东窗阴，心眼扫恶俗。","虚静颇道情，清癯见风骨。","惠我不老春，为谁无弦曲。","葛陂蛰时事，第恐雷雨促。","不能留高闲，双碧淡相瞩。"],"title":"夏安居日过实上人东轩时新竹浴雨因作句歌之"}
