{"author":"戴复古","id":94004,"strains":["仄仄平平仄仄平，仄平平仄仄平平。","平平仄平平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["一景分明似渭川，竹山堂好以人贤。","兰亭价为羲之重，岘首名因叔子传。","紫翠数峰长在眼，琅玕万个欲参天。","老夫身堕尘埃底，遥挹清风亦洒然。"],"title":"叶宗裔为令叔求竹山诗  其二"}
