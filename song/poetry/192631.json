{"author":"郭祥正","id":192631,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["去年与子别当涂，彼此形骸若梦余。","怅望欲穷千里目，相思不寄一行书。","青山归去容身好，白眼从来处世疏。","桂水东流须入海，新诗时复委双鱼。"],"title":"次韵宜掾徐子美见寄"}
