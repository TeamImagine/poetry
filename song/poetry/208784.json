{"author":"吕南公","id":208784,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["手把封题又惨然，坐惊新句俊翩翩。","穷通可是俱关命，聚散由来亦系天。","此日未逃衰俗口，几时真及古人肩。","一樽酩酊难频共，况望青绫被底眠。"],"title":"得唐彦回篇再寄"}
