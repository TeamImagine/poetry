{"author":"赵蕃","id":75069,"strains":["平仄平平仄仄平，仄平仄仄仄平平。","平平平仄仄仄仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["千里归来病作劳，偶因好雨试挥毫。","凉声何止到草木，秋意直将侵鬓毛。","坐念司功狂欲叫，更怀元亮卧方高。","何当过我茅檐底，不独谭诗亦具醪。"],"title":"六月初九日晚大雨简文显子畅"}
