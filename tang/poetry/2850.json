{"author":"杜甫","id":2850,"strains":["平平平平平，○仄仄仄平。","平平平仄平，○仄○平○。","○仄仄仄仄，平平仄平平。","仄平平○平，平仄平仄平。","仄平仄平仄，仄仄平仄？。","平仄仄平仄，平平平仄平。","仄平仄仄仄，仄仄平平平。","仄平仄仄仄，○仄仄平平。","仄平仄仄仄，仄仄平○平。","平平仄平仄，平仄平仄平。","仄平仄平仄，平仄仄○平。","仄仄仄仄仄，仄平仄仄平。","平仄仄仄平，平平仄平平。","仄平仄仄仄，仄仄平平平。","平平平平仄，仄仄仄仄平。","平仄仄○平，仄仄平平平。","仄平平平仄，仄仄平仄平。","仄仄仄平仄，平平平仄平。","仄平仄○仄，仄仄平平平。","仄○平仄平，仄平平仄平。","平仄仄平仄，○仄○仄平。"],"paragraphs":["孤舟登瀼西，回首望两崖。","东城干旱天，其气如焚柴。","长影没窈窕，余光散唅呀。","大江蟠嵌根，归海成一家。","下冲割坤轴，竦壁攒镆铘。","萧飒洒秋色，氛昏霾日车。","峡门自此始，最窄容浮查。","禹功翊造化，疏凿就攲斜。","巨渠决太古，众水为长蛇。","风烟渺吴蜀，舟楫通盐麻。","我今远游子，飘转混泥沙。","万物附本性，约身不愿奢。","茅栋盖一床，清池有余花。","浊醪与脱粟，在眼无咨嗟。","山荒人民少，地僻日夕佳。","贫病固其常，富贵任生涯。","老于干戈际，宅幸蓬荜遮。","石乱上云气，杉清延月华。","赏妍又分外，理惬夫何夸。","足了垂白年，敢居高士差。","书此豁平昔，回首犹暮霞。"],"title":"柴门"}
