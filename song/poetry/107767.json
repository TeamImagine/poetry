{"author":"王迈","id":107767,"strains":["仄仄平平仄仄平，仄平仄仄仄平平。","仄平仄仄仄仄仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["领袖乡庠四十年，被书误得到华颠。","玉川大用不及试，东野古心常自鞭。","抱疢二诗知命语，遗骸一偈小乘禅。","修文地下非公愿，生则当生兜率天。"],"title":"挽陈直学二首  其一"}
