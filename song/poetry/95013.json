{"author":"章康","id":95013,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["老吾元住雪边崖，万事无堪两鬓华。","顷岁西河方借宅，今年东野又般家。","巷深政恐难邀客，地空何妨学种花。","多谢所亲相暖热，新生涯即旧生涯。"],"title":"迁居亲戚携酒见过"}
