{"author":"贯休","id":41072,"strains":["仄仄平平仄仄平，仄平平平仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄平平平仄仄平。"],"paragraphs":["瓦砾文章岂有媒，两三年祗在金台。","本师头白须归去，太守门清愿再来。","皓皓玉霜孤雁远，萧萧松岛片帆开。","从兹林下终无事，唯祗焚香祝上台。"],"title":"别冯使君"}
