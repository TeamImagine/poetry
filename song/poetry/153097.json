{"author":"俞德邻","id":153097,"strains":["仄仄仄仄平，平平仄平仄。","平平仄仄平，平仄仄平仄。","仄仄平平平，○平仄平仄。","仄仄平平平，仄仄仄仄仄。","平仄仄仄平，仄平仄平仄。","平○平仄○，平仄平仄仄。","○仄仄仄平，仄平平仄仄。"],"paragraphs":["在昔盛壮时，为贫亦求仕。","终然返故庐，谋道不谋己。","岂不忧饥寒，折腰固吾耻。","左手招夷齐，右手揖绮里。","何必驷马车，策勋耀前纪。","时行吾则行，时止吾则止。","行止未有涯，醉乡差可恃。"],"title":"暇日饮酒辄用靖节先生韵积二十首  其一九"}
