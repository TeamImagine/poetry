{"author":"林表民","id":107337,"strains":["仄仄平平平，平仄仄仄平。","仄平平平平，仄仄平平平。","仄○仄平○，仄仄仄仄平。","平平○仄仄，平仄仄仄平。","平平仄○平，平？仄仄平。","平平仄仄仄，平仄平平○。","仄平平仄仄，仄仄仄仄平。","○仄仄平仄，○平仄平平。","仄平仄平仄，仄仄平平平。","仄仄仄平仄，平平仄平平。","○仄仄仄仄，平平仄○○。","仄平仄平仄，仄仄平仄平。","平仄○仄仄，平仄平仄平。","平平仄○仄，仄仄仄平平。","仄平仄○仄，仄仄平仄○。","○仄平平平，平仄平仄平。","仄仄仄平仄，○平平仄平。"],"paragraphs":["慨昔淳熙初，忠定守郡时。","树楼城南门，众秀皆来归。","插空缭千峤，注海合两溪。","云眉扁古隶，蛟凤跃出飞。","西瞻建标霞，东𫖯采菊篱。","循环一甲子，天假兹良期。","象贤宣祖烈，布政轶吏师。","乘暇陟危级，更新敞前规。","肆开落成宴，镫月交明辉。","杰栋小芳桂，修梁薄辛夷。","空阔渺纳纳，青红湿离离。","太平毕文简，庆历元厚之。","猗彼三硕辅，勋业畴或非。","公今继其躅，岁月几推移。","魏謩宝遗笏，郑武缁旧衣。","过者登斯楼，咸诵金石词。","却笑楚臣作，空因秋气悲。"],"title":"重建神秀楼"}
