{"author":"方一夔","id":152199,"strains":["仄平仄仄仄仄仄，平平仄平仄平仄。","平平仄仄仄仄平，仄平平平○仄仄。","仄平仄仄○平平，仄仄平平仄平仄。","仄平平仄仄○平，平平平仄仄平仄。","平仄平平平仄仄，平平仄仄平平仄。","仄平平仄平平仄，仄仄平平平仄仄。"],"paragraphs":["赤山岭罅阔百尺，人言老龙破山出。","天生异物出有时，不知何年留此迹。","想龙久蛰当飞腾，怒迸修鳞血淋沥。","至今顽石尚嵌岩，朝暾光映半山赤。","龙去川原秋雨足，龙归洞穴寒云湿。","我家山下龙为友，欲挽银河清八极。"],"title":"赤山岭"}
