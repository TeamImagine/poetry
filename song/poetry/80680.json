{"author":"黄干","id":80680,"strains":["平仄仄平平仄仄，平平仄仄仄平平。","仄平平仄平平仄，平仄平平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["牛角短歌头半白，龙门峻级眼常青。","一官多是春风力，千里俄惊秋泪零。","坐想德容今寂寞，梦回耳语尚丁宁。","夜台虽闭公长在，有子能存旧典刑。"],"title":"代王维谨挽李察院二首  其二"}
