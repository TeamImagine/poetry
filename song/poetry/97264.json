{"author":"陈宓","id":97264,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["松竹林中一钜儒，逢人开口是玑珠。","三年讼简狱生草，百里刑清鞭用蒲。","直节正当裨黼扆，高情何事忆枌榆。","送公归后慵回首，尺素西风恐雁孤。"],"title":"送莆田黄宰"}
