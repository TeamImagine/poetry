{"author":"秦韬玉","id":31240,"strains":["仄仄平平平仄平，仄平平仄仄平平。","仄平平仄仄平仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["削玉森森幽思清，院家高兴尚分明。","卷帘阴薄漏山色，欹枕韵寒宜雨声。","斜对酒缸偏觉好，静笼碁局最多情。","却惊九陌轮蹄外，独有溪烟数十茎。"],"title":"题竹"}
