{"author":"韩淲","id":86315,"strains":["平仄○平仄，仄○平仄○。","仄平仄平平，平仄平仄平。","平平仄仄平，平仄仄平平。","仄仄仄平仄，平平仄平平。","仄仄仄平平，平平○仄○。","仄平平仄仄，平仄仄仄○。","平平平仄平，平仄平○仄。","平平仄○平，平平仄平平。"],"paragraphs":["千古中秋月，夜深桥上看。","玉溪湛无波，山静天宇宽。","同来得羽人，趺坐白云寒。","自谓脱尘鞅，谁知尚微官。","隠隠见孤城，潺潺闻远滩。","是身吾所寄，仙去亦不难。","光芒星斗稀，云气时弥漫。","归来卧柴扃，形神转清安。"],"title":"中秋羽客相遇坐浮梁四鼓"}
