{"author":"于石","id":163732,"strains":["平平仄仄平仄平，仄仄仄仄平仄平。","平平仄仄仄平仄，仄○平仄平○○。","仄平○仄仄平仄，仄仄仄仄平平平。","平平仄仄平仄仄，平仄仄仄平平平。","仄平仄仄平仄仄，平平平仄仄平平。","仄仄仄仄仄仄仄，仄仄平仄仄仄○。","○平平仄，仄平平平。","平○平仄，仄平平平。","平仄平平平仄仄，平仄平平仄平仄。","平平仄平仄仄仄，平平仄仄仄平仄。","平仄仄仄平○平，平平仄仄平平平。"],"paragraphs":["顽云怙势吞烛龙，一夜老尽江上峰。","骖鸾驾鹤下瑶阙，羽衣森列飞行空。","玉虬夭矫振鳞甲，猎猎怒战谁争锋。","银河剪刻纷弄巧，姑射缥缈来无踪。","半开半落花绕树，无根无蒂絮因风。","造物幻出不可测，万变归我一慨中。","重裘何富，负薪何穷。","烹茶何俭，饮羔何丰。","天意茫茫无问处，人事悠悠定何许。","丰年固知雪可喜，贫民不以雪为瑞。","安得见晛消凝阴，寒崖草木皆生春。"],"title":"对雪"}
