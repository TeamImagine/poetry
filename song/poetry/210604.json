{"author":"杨亿","id":210604,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["片席然犀经水府，几程登陆望霞标。","吟情晚日繁云合，归路秋风密叶凋。","行道六时庐岳漏，浮杯千里浙江潮。","旧房宴坐观空后，香积多年饭顿销。"],"title":"择良上人归天台"}
