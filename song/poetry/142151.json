{"author":"刘黻","id":142151,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["禾黍秋深泣乱离，尽将岁月付于诗。","天高有语云霾隔，夜半无眠神鬼知。","心抱孤忠生已晚，身逢多难死应迟。","自从大雅收声后，赖有篇章续楚辞。"],"title":"杜工部"}
