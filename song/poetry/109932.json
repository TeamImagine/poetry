{"author":"刘克庄","id":109932,"strains":["仄平平仄仄平平，仄仄平平仄仄仄。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["脊疮蹄蹇瘦阑干，火印年深字已漫。","野磵有冰朝洗怯，破坊无壁夜嘶寒。","身同退卒支残料，眼见新驹鞁宝鞍。","昔走塞垣如抹电，安知末路出门难。"],"title":"老马一首"}
