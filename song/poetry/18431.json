{"author":"吴芾","id":18431,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["相逢一笑记临安，倒指今逾二十年。","别后每思论旧事，朝来忽报启新阡。","莅官凛凛风犹在，居里恂恂誉更传。","遥想武陵溪上路，送车千两一潸然。"],"title":"挽徐子固"}
