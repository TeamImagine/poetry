{"author":"黄庭坚","id":207035,"strains":["平仄平仄平，仄平仄平仄。","平仄平仄平，平平仄平仄。","平仄仄仄仄，仄仄平平仄。","平仄仄仄平，仄○仄平仄。","仄平仄平仄，平仄平○仄。","平平仄平平，仄平○仄○。","平平○○平，？仄仄仄仄。","仄平仄仄○，仄平○平仄。","仄仄仄○平，○仄仄仄仄。","平仄仄仄平，平仄平○仄。","仄平平仄仄，平仄仄仄仄。","平平仄平平，仄平平仄仄。","平平仄仄平，仄平○平仄。","仄平平仄平，仄仄平平仄。","仄仄仄仄平，仄平○平仄。","仄仄仄平○，平平仄平仄。","平○平平仄，平仄○平仄。","仄仄仄仄平，仄平仄平仄。","○仄仄仄平，仄○○平仄。","仄平仄平平，仄仄平平仄。"],"paragraphs":["君勿嘲广文，沍寒被𫄨葛。","君勿嘲广文，穷年饭粢粝。","常恐俎豆予，与世充肴核。","凡木不愿材，大折小枝泄。","栎依曲辕社，聊用神其拙。","吾家本江南，一丘藏曲折。","濒溪荫苍筤，萧洒可散发。","既无使鬼钱，又无封侯骨。","薄禄庇闲曹，且免受逼卒。","为此懒出门，徒弊怀中谒。","直斋宾客退，风物供落笔。","诗成著床头，不知今几束。","君何向予勤，见诗叹埋没。","嗣宗须酒浇，未信胸怀阔。","自状一片心，碧潭浸寒月。","令德感来教，为君赋车辖。","君思扬雄咤，何似张仪舌。","此意恐太狂，愿为引绳墨。","正使此道非，改过从今日。","报章望琼琚，勿使音尘阙。"],"title":"再和答为之"}
