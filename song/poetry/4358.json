{"author":"邓肃","id":4358,"strains":["仄平仄仄仄平平，平平仄仄平平平。","仄仄平平平仄仄，仄平平仄仄平平。","○平仄仄仄平仄，仄仄仄平平仄仄。","平○平平平仄○，○仄平平仄平仄。","仄平仄仄平平○，○仄仄仄平平平。","仄平仄仄仄平仄，平仄仄仄平平平。","○平仄平仄仄仄，仄平平仄仄平仄。","仄○仄平仄仄平，仄○平○仄○仄。"],"paragraphs":["世人龊龊例卑嘶，枪榆不识南冥飞。","邂逅逢公能可意，笑呼文举作群儿。","扁舟十日系杨柳，未忍愤然夸疾走。","官长虽嗔渠不闻，且觅吾徒绝诗酒。","笑谈便觉无樊笼，胜景况复烦天公。","眼前突兀万银屋，河伯欲以山为宫。","期公定非哙等伍，爱公高气塞寰宇。","此行要须上九天，利磨干将斩张禹。"],"title":"寄德裕县丞"}
