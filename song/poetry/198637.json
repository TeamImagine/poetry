{"author":"苏辙","id":198637,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄仄仄仄，仄仄平平仄仄平。","仄仄平平平仄仄，仄平平仄仄平平。"],"paragraphs":["三年不踏门前路，今夜仍看屋里灯。","照佛有余长自照，澄心无法便成澄。","追欢狂客去忘返，入定孤僧唤不譍。","更到西禅何所问，隔墙鱼鼓正登登。"],"title":"上元夜适劝至西禅观灯"}
