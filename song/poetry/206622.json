{"author":"黄庭坚","id":206622,"strains":["仄平平仄平平仄，仄仄平平仄仄平。","仄仄平平仄平仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["雨昏南浦曾相对，雪满荆州喜再逢。","有子才如不羁马，知君心是后凋松。","闲寻书册应多味，老傍人门似更慵。","何日晴轩观笔砚，一樽相属要从容。"],"title":"和高仲本喜相见"}
