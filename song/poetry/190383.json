{"author":"韦骧","id":190383,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["学老才优底里精，青衫今始掾江城。","高门积德功须倍，三尺持平道可行。","听决即能诚吏俗，名声安用势公卿。","相逢未几还相去，赠别非言岂慰情。"],"title":"送刘诚夫江阴狱掾"}
