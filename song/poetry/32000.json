{"author":"姜特立","id":32000,"strains":["○○仄平仄，仄仄仄平仄。","平○仄仄平，仄仄○仄仄。","仄仄平平平，平平仄平仄。","○仄仄仄平，平平仄平○。","仄平平平仄，仄仄仄平仄。","仄仄仄平平，平平仄平仄。","仄平仄仄平，仄仄平仄仄。","仄平○○平，仄仄平仄仄。","仄仄仄○仄，平仄平仄仄。","仄仄平平平，平仄平仄仄。","平仄仄平平，仄仄仄仄仄。"],"paragraphs":["{亻蠡}{亻蠡}屡神化，宛宛始成室。","生从五泰初，事至三起毕。","利物先遭烹，谋身自无术。","衣被遍四方，丘山计端疋。","岂知骄奢主，结绮纵游逸。","剪彩满园林，光辉艳风日。","理宜得败亡，此道天所疾。","礼经重亲蚕，一缕知自出。","大禹恶衣服，仁俭由圣质。","我本生田家，蚕织尝究悉。","初不耻缊袍，一煖志愿讫。"],"title":"咏蚕"}
