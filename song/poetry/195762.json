{"author":"苏轼","id":195762,"strains":["平仄平平平仄仄，仄平仄仄仄平平。","平平仄仄平仄仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["居士无尘堪洗沐，道人有句借宣扬。","窗间但见蝇钻纸，门外惟闻佛放光。","遍界难藏真薄相，一丝不挂且逢场。","却须重说圆通偈，千眼熏笼是法王。"],"title":"戏赠虔州慈云寺鉴老"}
