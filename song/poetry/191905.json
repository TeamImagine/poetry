{"author":"郭祥正","id":191905,"strains":["仄仄仄平平仄仄，平仄平平仄平仄。","仄平平仄仄平平，仄○仄平平仄仄。","仄平平平平仄平，仄仄仄平○仄仄。","平平平仄仄平平，○仄平平仄平仄。","仄平平仄平仄平，仄平仄仄○平平。","仄平仄仄仄平仄，仄仄仄仄平○平。","平平平平仄平仄，○平仄仄平平平。","平平仄仄平平仄，仄平仄仄平平○。","○○平仄仄平仄，平仄平平仄平仄。","平平○仄平平平，仄仄仄平○仄仄。","平平平仄平平平，仄仄平平仄平仄。","仄平平仄仄平平，仄仄平平平仄仄。"],"paragraphs":["鹿入望夷秦欲灭，真剑先流白蛇血。","尉佗椎髻尔何为，漫占海隅蛟蜃穴。","祝融之符天下归，岂假陆生三寸舌。","千金装槖未为多，更上高台拜尧阙。","至今人说朝汉台，不知此地藏蒿莱。","使君好事一登赏，譬若古镜初磨开。","香炉烟生石门晓，三山翠拥浮丘来。","风松自作笙箫响，暮霞却卷旌旗回。","长空无碍鸟无迹，人事宁须问今昔。","琼浆且泛琉璃船，满眼夕阳留不得。","登台何似登金门，烂吐文章侍君侧。","愿公归作老姚崇，莫学江东穷李白。"],"title":"朝汉台寄呈蒋帅待制"}
