{"author":"叶茵","id":126311,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["敬长于今我独亡，转头惊见十飞霜。","心乎爱矣兄如在，陟彼冈兮木已苍。","直喜克家犹有子，回思疗疾苦无方。","伏波不忍离坟墓，泪洒归舟重感伤。"],"title":"伯氏墓下"}
