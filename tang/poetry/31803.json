{"author":"郑谷","id":31803,"strains":["仄仄平平○，平平仄仄平。","○平平○仄，仄仄仄平平。","仄仄平平仄，平平仄仄平。","仄平平○仄，仄仄仄平○。","仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","○平平仄仄，仄仄仄平平。","平平平平仄，平平仄○平。","仄平○仄仄，仄仄仄平平。"],"paragraphs":["减瘦经多难，忧伤集晚年。","吟高风过树，坐久夜凉天。","旅退惭随众，孤飞怯向前。","钓朋蓑叟在，药术衲僧传。","鬓秃趋荣路，肠焦鄙盗泉。","品徒诚有隔，推唱意何坚。","寒地殊知感，秋灯耿不眠。","从来甘默尔，自此倍怡然。","兰为官须握，蒲因学更编。","预愁摇落后，子美笑无毡。"],"title":"前寄左省张起居一百言寻蒙唱酬见誉过实却用旧韵重荅"}
