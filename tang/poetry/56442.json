{"author":"李白","id":56442,"strains":["○仄仄○仄，平平平仄○。","平仄仄仄平，○○平○平。","平平仄平仄，平仄仄平○。","仄仄仄○仄，平平平仄平。","仄仄平仄○，平平仄平平。","平平仄仄仄，仄仄平平平。"],"paragraphs":["三鸟别王母，衔书来见过。","肠断若剪弦，其如愁思何。","遥知玉窗里，纤手弄云和。","奏曲有深意，青松交女萝。","写水山井中，同泉岂殊波。","秦心与楚恨，皎皎为谁多。"],"title":"寄远十一首 一"}
