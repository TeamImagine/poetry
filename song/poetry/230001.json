{"author":"苏过","id":230001,"strains":["仄平平仄仄平平，仄平平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["广文流落坐才名，世为长沙惜贾生。","明主爱才非忍弃，大钧播物岂能争。","空嗟抱艺频三黜，不待惊人试一鸣。","赖有遗编照千古，贤于万户写铭旌。"],"title":"李方叔挽词二首  其一"}
