{"author":"王庭珪","id":238263,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平平平平平仄平。"],"paragraphs":["平昔高谈古帝王，到今春草几时芳。","挥毫欲上三千牍，拆袜初无一寸长。","亹亹逼人逢此意，匆匆下语不成章。","归来闭阁焚香坐，端为思君聊复忙。"],"title":"别后再和一首"}
