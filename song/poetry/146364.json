{"author":"王纲","id":146364,"strains":["平仄平平仄仄平，仄平仄仄仄平平。","仄平平仄仄平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["心地如今不动尘，大千境界百年身。","掩关明月上峰顶，满座清风生玉津。","雪岭松筠为节操，石楼钟磬度昏晨。","已同七老图岩壁，便是龙华会里人。"],"title":"诗赠富乐山海公长老"}
