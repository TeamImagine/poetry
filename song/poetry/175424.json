{"author":"刘敞","id":175424,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["舍南舍北柳阴阴，竟日啼莺不自禁。","羁旅可怜还择木，间关似欲向知音。","鴂𫛸无事催芳草，燕雀相喧守旧林。","幽独闭门惊岁晚，固烦求友慰愁心。"],"title":"闻莺"}
