{"author":"杨万里","id":49598,"strains":["平仄平平仄仄仄，仄平平仄仄平平。","平平仄仄平仄仄，平仄平平仄仄平。","平仄仄平平仄仄，平平仄仄仄平仄。","平平仄仄仄平仄，平仄平平仄仄仄。"],"paragraphs":["云子香抄玉色鲜，菜羹新煮翠茸纤。","人间脍炙无此味，天上酥陀恐尔甜。","浑是土膏含雨露，何须醤豉与酰盐。","茹毛祸首雍巫出，馋到熊蹯未属厌。"],"title":"病中屏肉味独茹菜羹饭甚美"}
