{"author":"李若水","id":6932,"strains":["平平仄平仄，仄仄平平平。","○平平仄仄，仄仄平仄平。","平仄仄○仄，平平平平平。","仄平平仄仄，仄仄仄平平。","仄仄仄平○，仄仄○平平。","仄平仄○仄，平平平仄○。"],"paragraphs":["东风政摇荡，百鸟争春鸣。","长亭杨柳弱，广陌芳草平。","游子动行色，辛勤奔皇京。","利名悲末路，合散笑浮生。","望望陟前陂，陨涕空含情。","勉哉振长策，扶摇云翼轻。"],"title":"次韵雍节夫留别"}
