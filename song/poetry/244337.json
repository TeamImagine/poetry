{"author":"李纲","id":244337,"strains":["仄仄平仄，平平平平。","仄仄仄平，平平仄平。","平仄仄仄，平平仄平。","仄平仄仄，平○仄平。","○○平仄，仄○平平。","平平平仄，仄仄○平。","平仄仄仄，仄仄平平。","仄平平平，仄仄平○。","平平平平，仄仄仄仄。","平仄平平，仄平平仄。","仄仄仄仄，○平平仄。","仄仄平平，仄仄仄仄。","平平仄仄，仄仄仄仄。","仄仄平平，仄平仄仄。","平平平仄，平仄平仄。","仄仄平平，仄仄平仄。"],"paragraphs":["采采荣木，春华于兹。","及尔素秋，风霜瘁之。","寒暑代谢，荣枯有时。","改柯易叶，翩其陨而。","苍苍松柏，擢干蟠根。","风霜虽厉，秀色长存。","君子进德，以道为门。","岁寒时艰，节义弥敦。","惟天于余，赋此拙陋。","材不趋新，学惟求旧。","黾勉夙夜，其何能富。","屡冒艰危，内省不疚。","先公有训，岂敢失坠。","敬慎威仪，圣言是畏。","铅刀虽钝，驽马希骥。","一割之功，十驾而至。"],"title":"霜降木落独松柏苍然颜色愈好因和渊明荣木篇以见意"}
