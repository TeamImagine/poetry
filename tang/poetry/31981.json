{"author":"韩偓","id":31981,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["梅花不肯傍春光，自向深冬著艳阳。","龙笛远吹胡地月，燕钗初试汉宫妆。","风虽强暴翻添思，雪欲侵凌更助香。","应笑暂时桃李树，盗天和气作年芳。"],"title":"梅花"}
