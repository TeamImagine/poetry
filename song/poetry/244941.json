{"author":"李纲","id":244941,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一派寒流作小溪，松篁深处有丛祠。","千年鱓骨专车在，百丈灵湫瀑布垂。","粳稻丰穰欣岁乐，笳箫清咽报神私。","更将小雨为滂润，正是农夫播麦时。"],"title":"还自鼓山过鱓溪游大乘榴花洞瞻礼文殊圣像漫成三首  其一"}
