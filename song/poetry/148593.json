{"author":"方回","id":148593,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["买菱沽酒意欣然，中辍留为斗籴钱。","委巷屐声骈雨后，破窗灯影飐风前。","在家儿女应饥瘦，久客衣裳尽穴穿。","忽忆厄陈如孔圣，感麟犹过从心年。"],"title":"夜思"}
