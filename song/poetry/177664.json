{"author":"王禹偁","id":177664,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["二十年前在濮阳，宾筵留我共飞觞。","当时进士衣如雪，今日郎官鬓有霜。","吏役可堪巡堰埭，军城犹喜接封疆。","能来界首相期否，堤上依依柳渐黄。"],"title":"将巡堤堰先寄高邮蒋知军"}
