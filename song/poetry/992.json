{"author":"张佖","id":992,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["日暮秋风吹野花，上清归客意无涯。","桃源寂寂烟霞闭，天路悠悠星汉斜。","还似世人生白发，定知仙骨变黄芽。","东城南陌频相见，应是壶中别有家。"],"title":"赠韩道士"}
