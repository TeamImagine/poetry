{"author":"郭祥正","id":192703,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["霏霏皓雪翳长空，南郭缘何有径通。","访戴船归清兴逸，姓袁人卧冷光蒙。","欲倾樽俎延高盖，忽得篇章迈古风。","四十年前除夜乐，如今相对两衰翁。"],"title":"雪中招徐子美秘校饮二首  其二"}
