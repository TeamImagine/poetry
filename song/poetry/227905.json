{"author":"释德洪","id":227905,"strains":["平平平平仄，○仄仄平仄。","平平仄平仄，仄仄仄仄仄。","平仄平平平，○仄仄仄仄。","仄平仄平仄，仄平平仄仄。","平平平仄○，平平仄平仄。","平平平○仄，平仄仄仄仄。","仄平仄仄○，仄仄仄仄仄。","仄仄平仄仄，仄仄仄平仄。","平仄平平仄，仄仄平仄仄。"],"paragraphs":["危亭为谁小，临此一泓碧。","晴天戏投饵，戢戢见尾脊。","而以鳌名之，相顾愕坐客。","昔人醉鱼海，六鳌曾偶得。","归来眉目间，津津有矜色。","安知华藏界，持取等戏剧。","纳之芥子中，不见有迫窄。","巨细何足较，未出是非域。","夫子忻然笑，请以书屋壁。"],"title":"次韵连鳌亭"}
