{"author":"吴潜","id":123208,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平平仄平。","仄仄仄平平仄仄，平平平仄仄平平。"],"paragraphs":["远峰近嶂似环连，拥翠排青到面前。","可圣可贤桑落酒，不寒不暖菊花天。","吐吞湖海酎金兕，批判烟云挥玉蝉。","此客坐中应不欠，逢场何惜一跫然。"],"title":"登延庆佛阁用出郊韵三首  其三"}
