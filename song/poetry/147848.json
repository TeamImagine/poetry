{"author":"方回","id":147848,"strains":["平仄平仄平，仄平仄平平。","平仄平○仄，仄平平仄○。","平平仄仄仄，仄仄平仄平。","仄仄仄仄仄，仄仄平仄○。","仄仄平仄仄，仄仄仄仄平。","平仄仄○仄，仄平平仄○。","仄平仄仄仄，平仄仄○平。","仄○仄平仄，仄仄仄平平。","平平仄○○，平仄平平平。","○仄平○平，仄○○平○。"],"paragraphs":["吴越兹上游，一江贯千山。","山峻江更急，力耕云雾间。","民穷实可悯，俗俭无与班。","瓮灌既已拙，斗籴弥足叹。","十日天不雨，魃也肆厥奸。","吾昔忝长吏，郡图朝夕看。","水源浅易涸，无地施防关。","此陂筑千所，岁事或苟完。","幽人采荷衣，堤岸穷跻攀。","更觉沧浪篇，万顷吹波澜。"],"title":"次韵宾旸桂枝塘"}
