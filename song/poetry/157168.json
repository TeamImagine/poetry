{"author":"陈襄","id":157168,"strains":["仄仄仄平仄，仄仄平平平。","平平仄仄平，○仄平平平。","仄平仄平平，仄仄平平平。","仄仄仄仄仄，平仄平仄平。","仄仄仄平平，仄平仄平平。","平平仄平仄，仄仄平平平。","平平平平平，仄仄平仄平。","平平平仄○，仄仄平仄平。","仄平仄平平，平仄仄仄○。","仄仄仄平平，仄仄平○平。","仄仄平仄平，平仄○平平。","仄平平平平，仄仄○平平。","仄仄仄平○，仄平仄○○。","平平仄仄平，仄仄平平平。","仄平仄○平，仄仄平平平。","平平仄平平，仄平平平平。","平平仄平平，仄平○平平。","仄仄仄仄仄，仄仄平平平。"],"paragraphs":["庆历甲申岁，旱极忧民田。","农夫不得耕，相顾愁凶年。","帝心恐民忧，诏遣祈山川。","郡国举祀典，斋戒陈豆笾。","望祭复雩龙，祷之必精虔。","经旬杳无报，旱气增于前。","菑田扬飞尘，井谷无寸泉。","炎炎天地中，草木皆欲燃。","俗云有鳗鱼，灵异古所传。","太守顺民心，命驾而迎焉。","乐以钟鼓音，薰以沈檀烟。","儵惊西郊寒，霭霭离山巅。","急雨下滂沱，迅雷亦填填。","须臾畎亩盈，一境皆欣然。","始为穴中鱼，窃弄阴阳权。","山川岂无神，不能通于天。","蛟龙岂无灵，不能兴于渊。","有若赏罚柄，反使奸臣专。"],"title":"祈雨"}
