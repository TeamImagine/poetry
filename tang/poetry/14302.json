{"author":"元稹","id":14302,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["谢公最小偏怜女，嫁与黔娄百事乖。","顾我无衣搜画箧，泥他沽酒拔金钗。","野蔬充膳甘长藿，落叶添薪仰古槐。","今日俸钱过十万，与君营奠复营斋。"],"title":"遣悲怀三首 一"}
