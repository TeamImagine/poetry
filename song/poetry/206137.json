{"author":"黄庭坚","id":206137,"strains":["平平平仄仄，仄仄○平平。","仄平仄平平，仄仄仄仄平。","仄平平仄仄，平仄平仄平。","○平仄仄仄，仄仄仄平平。","平平仄平仄，仄仄平平○。","仄平仄平仄，仄仄仄平平。","平平○仄仄，仄平○平○。","仄平仄仄平，平平仄平平。","仄平平仄仄，平仄仄平○。"],"paragraphs":["无心经世网，有道藏丘山。","养生息天黥，艺木印岁寒。","德人墙九仞，强学窥一斑。","张侯大雅质，结发闯儒关。","奇赢或谐偶，老大尝艰难。","筑亭上云雨，日月转朱栏。","床敷听万籁，我家颇宽闲。","牧牛有坦途，亡羊自多端。","市声鏖午枕，常以此心观。"],"title":"平阴张澄居士隠处三诗 仁亭"}
