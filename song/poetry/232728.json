{"author":"夏竦","id":232728,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["虎踞龙盘委薜萝，台城春雨长寒莎。","梁家不觉市朝改，萧寺只闻钟磬多。","云树暮堤攅剑戟，风篁虚谷转笙歌。","须知王气随明主，不据金陵又若何。"],"title":"金陵"}
