{"author":"释文珦","id":134025,"strains":["仄仄平○平，仄平平仄平。","○平仄平仄，仄仄仄仄平。","仄仄仄平仄，平平仄平平。","平仄仄仄仄，平平平仄平。","仄仄仄仄○，仄○仄仄平。","平平仄仄仄，平仄仄仄平。","仄仄平仄平，平仄平平平。","平仄仄平○，平仄仄仄○。"],"paragraphs":["忆昨游中林，鸟鸣兰蕙芳。","重来岂云久，草木倏已黄。","乙鸟始辞去，群鸿复南翔。","天道有代谢，人生安得常。","促促不我留，譬如石火光。","红颜日以瘁，玄发日以霜。","载念泉下人，宁不增悲伤。","聆我短歌行，歌短意则长。"],"title":"短歌行"}
