{"author":"汪藻","id":236795,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["万石亭西半是苔，旧时官柳著行栽。","使君为筑溪边屋，野老同倾月下杯。","好在一廛从此记，休论三径有谁来。","会须便作渔梁去，莫遣鸬鹚忽见猜。"],"title":"熊使君次韵"}
