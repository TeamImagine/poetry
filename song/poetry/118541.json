{"author":"张侃","id":118541,"strains":["仄仄平仄平，仄仄平○仄。","平仄仄平平，仄仄仄○仄。","平平○○平，平平仄○仄。","仄仄仄仄仄，平仄仄平仄。","○平仄仄仄，仄仄平仄○。","仄平仄平平，平仄仄仄仄。"],"paragraphs":["束发能缀文，未解知其奥。","修绠汲渊源，所得是潢潦。","年来三折肱，逢人漫称好。","古意愈简淡，新说恣颠倒。","如何十日曝，只望阴雨膏。","闭门觑天功，时至学自到。"],"title":"岁时书事  其四"}
