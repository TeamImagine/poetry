{"author":"艾性夫","id":165455,"strains":["仄平平仄仄平平，仄仄平平仄仄仄。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["合梁清庙栋明堂，弃掷终身古道傍。","大节不容秦点污，孤根能与宋存亡。","山空百丈龙蛇影，泉沁千年琥珀香。","韦偃毕宏今不见，谁将老骨写风霜。"],"title":"吊老松"}
