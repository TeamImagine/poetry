{"author":"徐铉","id":679,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["珍重江南沈炼师，未曾相识久相思。","已全真气能从俗，不坠家风善赋诗。","玉笥共游知早晚，金貂回顾觉喧卑。","多惭书札遥相问，更望刀圭换白髭。"],"title":"寄玉笥山沈道士"}
