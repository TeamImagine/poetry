{"author":"洪炎","id":226137,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["竹叶榴花久擅场，一尊云液胜椒浆。","人惟任达常中圣，药自消忧不作狂。","满泛冰甆无别色，错斟瓶水有真香。","祇应剩酝逡巡酒，始耐仙山日月长。"],"title":"尝白酒用糜韵"}
