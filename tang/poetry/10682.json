{"author":"柳宗元","id":10682,"strains":["仄平仄平仄，平仄仄仄平。","平平仄○仄，○仄平平平。","○平仄平仄，平平仄平平。","仄○仄仄仄，平○平平平。","平仄○仄仄，○平仄平平。","平平仄仄仄，仄仄平仄平。","平仄仄仄平，仄仄仄仄○。","平平仄仄仄，平仄平平○。"],"paragraphs":["白华照寒水，怡我适野情。","前趋问长老，重复欣嘉名。","蹇连易衰朽，方刚谢经营。","敢期齿杖赐，聊且移孤茎。","丛萼中竞秀，分房外舒英。","柔条乍反植，劲节常对生。","循玩足忘疲，稍觉步武轻。","安能事翦伐，持用资徒行。"],"title":"植灵寿木"}
