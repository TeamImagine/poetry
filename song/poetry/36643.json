{"author":"陆游","id":36643,"strains":["仄仄平平仄仄平，平平仄仄仄仄平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["老子虽贫未易量，风流犹在小茆堂。","葡萄锦覆桐孙古，鹦鹉螺斟玉瀣香。","千点荷声先报雨，一林竹影剩分凉。","秋来便有欣然处，新种莼丝己满塘。"],"title":"秋兴三首  其三"}
