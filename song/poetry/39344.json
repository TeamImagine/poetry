{"author":"陆游","id":39344,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["碧海仙蓬感旧游，暮年心事转悠悠。","登高此去无多日，扶病重来又过秋。","十里楼台迷巷陌，万家砧杵戒衣裘。","平生剩欠观书债，四库留人未许休。"],"title":"九月初作四首  其三"}
