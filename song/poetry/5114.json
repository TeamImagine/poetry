{"author":"释正觉","id":5114,"strains":["仄仄平平仄仄平，仄平仄仄仄平平。","平平仄仄仄仄仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，平仄仄平仄仄平。"],"paragraphs":["作别江头五载余，海边相访未嫌迂。","山林意与世几绝，丘壑姿逢秋更癯。","约我道耕新活计，辍君诗战老工夫。","儿婚女嫁谁家事，居士有心从马驹。"],"title":"与孙宣教"}
