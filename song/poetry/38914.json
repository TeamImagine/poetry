{"author":"陆游","id":38914,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万壑千岩自古传，青鞋布袜更谁先。","泛舟菰脆鲈肥地，把酒橙黄橘绿天。","秦篆旧碑荒草棘，禹书遗穴惨风烟。","谁知陆子登临日，已近浮生八十年。"],"title":"天凉时往来湖山间有作"}
