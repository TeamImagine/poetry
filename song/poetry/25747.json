{"author":"林光朝","id":25747,"strains":["平平仄仄仄，平仄仄○仄。","仄仄仄平平，平平○平仄。","○平平仄○，仄仄仄仄仄。","平仄○仄平，平仄仄平仄。","仄仄仄平平，平平仄平仄。","仄仄仄平平，平平○仄仄。","平平仄平仄，平仄○仄仄。","平仄仄平平，○仄平仄仄。","仄○平仄平，平平仄平仄。","仄仄仄平平，仄仄仄仄仄。","仄平○仄平，仄仄平仄仄。","仄平仄平○，平平仄仄仄。","平仄仄○平，平仄○仄仄。","仄仄仄仄仄，平仄○仄仄。","仄仄平仄平，仄仄平平仄。"],"paragraphs":["铜盘白露下，松桂净如沐。","娈彼菊花团，西风吹醽醁。","长安多别离，此别苦不足。","人物如使君，容易等潘陆。","一自海东头，清飚起谣俗。","馆下欲何言，联翩如破竹。","功名不徒尔，无乃相迫逐。","双日访延英，行矣公勿卜。","括苍烟雨前，寒光贯岩腹。","大叫出银罂，邂逅聚百族。","要携三月粮，所厌惟一掬。","幸心忽开张，何曾畏笑僇。","单父勿长吁，来者犹可续。","道旁有抵璧，天下轻结绿。","一夕洲渚言，令我沉心曲。"],"title":"送别姚国博知处州分韵得绿字"}
