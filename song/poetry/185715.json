{"author":"徐积","id":185715,"strains":["平平仄仄平平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["公如郑相怜穷士，我在所知韩孟闲。","下客心形浑是木，高贤礼义欲齐山。","十年用力人谁及，百计酬恩事总艰。","投笔若从班定远，横戈先出玉门关。"],"title":"上蒋公"}
