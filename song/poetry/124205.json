{"author":"邵雍","id":124205,"strains":["平仄平平平仄仄，平平平仄仄平平。","平平仄仄平平仄，仄仄仄平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["休叹浮生荣与辱，且听终日水潺潺。","遥穿暝霭孤鸿去，横截野烟双鹭还。","佳树排青岩下圃，好峰环翠县前山。","报言名利差轻者，少辍光阴到此间。"],"title":"寿安县晚望"}
