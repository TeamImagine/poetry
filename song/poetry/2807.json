{"author":"宋庠","id":2807,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["虚名三纪玷王朝，晚岁刚肠万虑销。","笃学自依袁伯业，醒狂谁比盖宽饶。","将旄烛日逢兵偃，隠谷连云负客招。","白首报恩虽竭节，拟留余力事耕樵。"],"title":"默诵"}
