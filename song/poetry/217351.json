{"author":"张耒","id":217351,"strains":["仄仄仄仄平，○仄仄平仄。","仄平仄平平，仄仄平仄仄。","平平平仄仄，仄仄仄仄仄。","○平仄平○，○仄仄仄仄。","平平仄平仄，仄仄仄仄仄。","仄平平平平，平平仄平仄。","平平平平仄，平仄平仄仄。","○平仄仄仄，仄仄仄平仄。"],"paragraphs":["达士不可羁，其次远羁绊。","我无达人风，又不能自远。","纷纷随世俗，碌碌走薄宦。","其来或遭驱，其去或被挽。","吾求亦何有，五斗固易办。","不师陶渊明，腰为小儿俯。","由来为贫仕，荣辱何敢辩。","乘田与委吏，孔子不云贱。"],"title":"有所叹"}
