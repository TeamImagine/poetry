{"author":"文天祥","id":156002,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["此别重逢又几时，赠君此是第三诗。","众人皆醉从教酒，独我无争且看棋。","凡事谁能随物竞，此心只要有天知。","自知自有天知得，切莫逢人说项斯。"],"title":"赣州再赠"}
