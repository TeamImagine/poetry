{"author":"柴随亨","id":144407,"strains":["仄仄○平平仄仄，仄仄平平平○仄。","平仄平平仄仄平，仄仄平○○仄仄。","平平平仄仄仄平，仄仄平平平仄平。","仄仄○平仄○平，仄平仄仄平平○。","仄仄平平平仄仄，仄仄平平○仄仄。","仄平平仄仄平○，仄仄平平○仄仄。","平平仄仄仄平仄，平仄仄仄平平平。","平平平仄仄平仄，平仄平平仄仄平。","仄平平平○仄仄，仄仄平平仄仄仄。","仄平仄仄仄○平，仄仄平平仄平仄。","平仄○○仄仄平，平平○仄仄平平。","平平平仄平平仄，仄仄○平○仄平。"],"paragraphs":["忆昔长安都会地，草木晴辉锺王气。","襟带江湖气象雄，自是天王兴复际。","春风楼阁五凤城，玉漏声催香雾盈。","户外昭容鹤禁开，殿前执政鹓班行。","柳绿桃红湖水曲，尽日欢娱犹不足。","画船箫鼓绕云深，彩仗旌旗吹月色。","谁知世道互翻覆，沧海倏变为桑田。","胡笳哀怨动朝市，麋鹿来游旧陌阡。","汉宫明妃空艳丽，苑外铜仙亦洒泪。","古来社稷有兴亡，岂识于今不平事。","禾黍离离迹可怜，伤心回首古苔边。","清明寒食谁家酹，痛哭深山闻杜鹃。"],"title":"忆昔"}
