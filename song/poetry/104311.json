{"author":"李刘","id":104311,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["君家兰玉满庭除，尤喜徐卿第二雏。","方遂鹏程收鹗荐，又符熊梦获骊珠。","史山孕秀头颅别，秋水为神骨骼殊。","况有义方严训在，早看腾踏上云衢。"],"title":"贺生次子又喜领荐"}
