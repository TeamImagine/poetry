{"author":"姜特立","id":32252,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一别乡闾五十秋，今朝作意省松楸。","山川良是人民改，故旧无多岁月流。","不学钱侯夸驷马，聊同范子泛扁舟。","风流二老今重会，把酒殷勤说旧游。"],"title":"赠叶枢相"}
