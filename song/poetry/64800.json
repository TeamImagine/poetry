{"author":"章甫","id":64800,"strains":["平平平仄平平仄，平仄平平仄仄○。","仄平平仄仄平平，○仄平平仄平仄。","平平平平平平平，平仄平平平仄平。","仄平仄仄平平○，仄平平仄○平仄。","平平仄仄仄○平，仄平平仄仄平平。","○○○仄平仄仄，仄平仄仄平平平。","平平仄仄平○仄，平仄平○平○仄。","平平仄仄平仄平，平平仄仄平平仄。"],"paragraphs":["阳乌阴兔争驰骋，人世光阴刹那顷。","玉盘生菜乱青丝，三岁公家吃春餠。","前年班春池阳城，民物熙熙箫鼓声。","去年转粟巡边徼，圣朝初下和戎诏。","祇今塞下不传烽，野梅官柳竞春风。","相从且作无事饮，莫辞节物来匆匆。","明年上国春应早，棠棣阴中诗更好。","诗成但遣阿买书，邮筒寄我江南道。"],"title":"春日呈韩丈"}
