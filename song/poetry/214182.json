{"author":"陈师道","id":214182,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["晓风疏日乍相亲，黯黯轻寒拂拂春。","触目渐随红蕊乱，经年不见绿条新。","宁论白黑人间世，懒复雌黄纸上尘。","十里松阴穷野步，暂时留得自由身。"],"title":"和秦太虚湖上野步"}
