{"author":"齐己","id":41829,"strains":["仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["锦水东浮情尚郁，湘波南泛思何长。","蜀魂巴狖悲残夜，越鸟燕鸿叫夕阳。","烟月几般为客路，林泉四绝是吾乡。","寻幽必有僧相指，宋杜题诗近旧房。"],"title":"送人自蜀回南游"}
