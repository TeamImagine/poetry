{"author":"叶茵","id":126171,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["五分秋色到银河，应是蟾蜍浴细波。","握手相期千里共，举头无柰片云何。","愁边幸自逢欢伯，清处何须著艳娥。","未可来宵倦游赏，光辉依旧向人多。"],"title":"次中秋不见月韵"}
