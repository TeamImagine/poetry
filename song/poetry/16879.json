{"author":"王之望","id":16879,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["北出都门道，红尘污客襟。","号蝉如有意，高柳自成阴。","辙乱思良马，林幽慕逸禽。","据鞍回首处，愈觉帝阍深。"],"title":"乙巳四月自都下省欧阳氏姊于封丘时河朔流移满道即事有作寄范觉民"}
