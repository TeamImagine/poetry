{"author":"曾渐","id":94351,"strains":["仄仄平平仄仄平，平平平仄仄仄平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["蹑石扪萝得得来，人间尘累已忘怀。","行穷险道忽平地，立看飞泉倾断崖。","邃宇半依苍木里，秀峰长是白云埋。","方平羽驾今何在，欲会仙姑恨未谐。"],"title":"登麻姑山"}
