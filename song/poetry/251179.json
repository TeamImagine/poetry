{"author":"王洋","id":251179,"strains":["平仄仄仄○，○仄仄平○。","仄仄仄仄平，仄仄平平平。","平平仄平仄，仄仄○○平。","平平仄仄仄，仄仄平仄平。","仄平仄仄平，仄仄平仄平。","仄仄仄仄平，仄仄平平平。","平仄仄仄仄，平仄平仄平。","平平平仄○，平仄仄仄平。","仄平平仄仄，仄仄平平平。","仄○平仄平，仄仄平平平。","○平仄仄仄，仄仄平平平。"],"paragraphs":["名利世所重，燋烂以为期。","出处不自由，语默多因时。","陈侯有余佞，又以传其儿。","苏秦掉颊舌，代厉俱诡随。","此风几百年，尚作柔佞姿。","武子衒富豪，击碎珊瑚枝。","褒姒出巧谮，归放加伯奇。","茫茫天宇间，穷达不可推。","不须谋快乐，亦勿生愁悲。","但看忧乐人，往往心神衰。","长年饱吃饭，此事前贤诗。"],"title":"秀实再以前韵宠惠佳篇谨再次元韵"}
