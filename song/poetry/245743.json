{"author":"朱淑真","id":245743,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["着意裁诗特地催，花须着意听新诗。","清香未吐黄金粟，嫩蕊犹藏碧玉枝。","不是地寒偏放晚，定知花好故开迟。","也宜急趁无风雨，莫待霜高露结时。"],"title":"堂下岩桂秋晚未开作诗促之"}
