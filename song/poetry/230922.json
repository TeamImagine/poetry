{"author":"葛胜仲","id":230922,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["羁宦栖栖易感怀，一秋聊得病颜开。","幸蒙南巷携家至，更喜东床自远来。","鹄髪二翁频撰屦，鸰原群从共衘杯。","家山莫便怀中隐，风月跻攀更几回。"],"title":"留二季父二首  其二"}
