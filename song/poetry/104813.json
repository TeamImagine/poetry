{"author":"陶梦桂","id":104813,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["朱栏独倚晚天晴，唤起江湖万里情。","风撼君山波浩荡，云归衡岳月分明。","飘飘杜老乘槎兴，杳杳轩皇奏乐声。","好把天瓢盛此水，涤除旱魃作秋成。"],"title":"岳阳楼"}
