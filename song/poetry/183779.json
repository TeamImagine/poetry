{"author":"刘攽","id":183779,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平仄平仄平。"],"paragraphs":["狱市并空俗已和，使君高兴足婆娑。","画成林色重装洗，鉴作湖光更洁磨。","历下军声从古盛，济南名士迩来多。","小寒渐有北归雁，话与飞翰同一过。"],"title":"寄王济州"}
