{"author":"项安世","id":53078,"strains":["仄仄平○平仄仄，平仄○平平仄仄。","仄平平仄仄平平，平仄平平仄平仄。","平平仄仄仄平平，平仄平○平仄仄。","仄○平仄仄平平，仄仄平○仄○仄。","仄平平仄仄○仄，仄仄平平平仄仄。","仄平仄仄仄平○，平仄平平平仄仄。","平平仄仄仄平平，平仄平平○平仄。","仄平平○仄平平，○平平平仄平仄。"],"paragraphs":["叶似枯疏元不槁，枝似横斜元不倒。","几年花卉受渠欺，无限诗人被渠恼。","冰霜冷淡妒人香，桃李衰迟嗔我早。","露中梳洗怕添妆，雪里埋藏畏称好。","陇头村外忽相见，万紫千红遭一扫。","却因计早遂成迟，桃杏开时吾已老。","楼头片片逐鸣笳，檐额纷纷堕芳草。","赖凭金弹贮微酸，长为天公转芒昊。"],"title":"答陈江州和少游梅花韵见寄"}
