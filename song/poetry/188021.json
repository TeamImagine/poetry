{"author":"王令","id":188021,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["羃羃江城没远烟，暮云归族忽相连。","春江流水出天外，晚渡归舟下日边。","杏萼春深翻浅缬，柳花风远曳晴绵。","无钱买得江头树，输与渔人系钓船。"],"title":"江上"}
