{"author":"周紫芝","id":240739,"strains":["平平仄○○，平仄仄平仄。","平平仄平平，○平仄平仄。","平平仄平平，仄仄平仄仄。","平平仄平平，平仄仄○仄。","仄仄平平平，平平仄平仄。","平仄仄仄平，○仄仄平仄。","平仄○平平，平平仄平仄。","平仄仄仄平，仄仄仄平仄。","仄仄仄平○，平仄平仄仄。","仄○平平平，平平仄平仄。"],"paragraphs":["秋云翳长空，微雨饯残暑。","新凉入郊墟，中田熟禾黍。","秋虫自知时，入我床下语。","西风几何时，秋意遽如许。","晓色催鸣鸡，孤砧急寒杵。","游子未得归，留滞在江浦。","生理思田园，饥寒念儿女。","持此两鬓霜，世路复焉取。","起视夜何其，江月方欲吐。","便当随孤鸿，云霄肃双羽。"],"title":"旅夕"}
