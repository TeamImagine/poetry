{"author":"释道潜","id":202839,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["盘盘秀岭遶曾檐，方丈门开挹翠岚。","风激松梢声间发，月留泉底影相涵。","天机清晓猊台震，险句穷宵虎穴探。","白傅异时修故事，杖藜应许到云庵。"],"title":"次韵莘老赠显之"}
