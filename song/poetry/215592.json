{"author":"吴可","id":215592,"strains":["仄○仄平仄，仄仄仄仄仄。","仄○仄平仄，平平仄仄仄。","仄平平仄仄，平平仄平仄。","仄仄仄仄平，仄平仄平仄。","仄仄平仄平，平仄○仄仄。","仄仄仄仄仄，平平仄○仄。","平仄平仄平，仄平平仄仄。","仄平仄平仄，仄仄仄平仄。","仄平仄平仄，平平仄平仄。","仄仄平仄仄，仄仄平仄仄。"],"paragraphs":["解衣一寮上，物色太窘束。","柏禅费酬对，松官缚爵禄。","此君真有道，虚心自岩谷。","每以阅世人，得之定超俗。","夜夜幽露寒，惊我庭下绿。","独出万物表，清蟾映疏玉。","嘉此烟雾姿，本无霜雪辱。","朔风舞郊野，秀气压群木。","旧根走苔径，新梢出云屋。","要令千亩广，会待春雨足。"],"title":"筠寮"}
