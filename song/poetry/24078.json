{"author":"宋祁","id":24078,"strains":["仄仄平平仄，平○仄仄平。","仄平平仄仄，○仄仄平平。","仄仄平平仄，平○仄仄平。","○平仄仄仄，平仄仄○○。","仄仄平平仄，平○仄仄平。","仄平平仄仄，平仄○平○。"],"paragraphs":["列圣多能备，俱留乙夜勤。","出图天与画，观迹帝成文。","露洒纷仙液，鸾回杂瑞群。","毫均五色丽，书对十行分。","玉轴罗新帙，芝泥俨旧薰。","嗣皇尊世哲，金匮冠攸闻。"],"title":"被召观三圣御书诗"}
