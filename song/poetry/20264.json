{"author":"李石","id":20264,"strains":["平平仄平仄，仄○仄平平。","平平仄仄仄，仄平平仄平。","平仄仄仄仄，仄仄平仄平。","平平平平仄，仄仄仄平○。","○平仄仄仄，平平平仄平。","仄仄仄仄平，仄仄平平平。","仄平平仄仄，仄仄仄仄平。","平平仄仄仄，平仄平仄平。"],"paragraphs":["民无穴居智，不如彼狐狸。","奔流决户入，尚怀囊橐资。","仓卒老穉计，共此高树栖。","茫茫无舟筏，渺渺失陵陂。","号呼性命急，千钧悬一丝。","引手幸免鱼，十五为流尸。","古今民父母，唯有恺悌诗。","吾诗本不作，聊以箴厥堤。"],"title":"大水寓武信二首  其二"}
