{"author":"史弥宁","id":109353,"strains":["平平仄仄平平平，仄○仄仄仄仄平。","平平仄仄仄平仄，平仄仄平平仄平。","○平仄平平仄仄，平仄平平仄仄仄。","仄平仄仄平仄平，仄仄仄仄平平仄。","仄平仄仄平平平，仄仄仄仄平仄平。","平平仄仄仄平仄，仄仄平平平仄○。","平平仄仄平平仄，平平平平平仄仄。","平○仄仄仄平○，仄仄平平平仄仄。","平仄平仄仄仄平平平，仄仄平○平平○。","平仄仄平平仄仄平平○，仄平平平仄仄仄。","仄仄仄仄平仄仄平平平，仄仄仄平○平仄。","平平平仄平平平，仄平仄仄○仄平。","平平仄平仄仄○仄平，平仄平仄○平平。"],"paragraphs":["东门祖帐何骈阗，绣衣使者发汝川。","星轺未远竹坡侧，风采已驰梅岭边。","潢池带刀吾赤子，威信凭渠半幅纸。","寸兵尺铁曾不烦，坐令悔悟安田里。","化顽一日归吾仁，此特细事胡足云。","频年惨惨楚氛恶，旱潦呼天天莫闻。","民须粒食缾无粟，非公谁救沟壑辱。","倾囷倒廪不遐遗，十一州人均谷腹。","安得天下使者心公心，尽变愁叹为讴吟。","君不见乡来使蜀韩忠献，起危饥民七百万。","又不见傅公拥节京西时，狱讼不苛传经典。","公今阴德能穹崇，活人手段如两翁。","于嗟活人手段如两翁，名位它日将无同。"],"title":"绣衣行送赵道中寺丞"}
