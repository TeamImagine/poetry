{"author":"胡寅","id":11711,"strains":["仄仄仄仄仄，平平仄平平。","仄平仄平平，○仄○平○。","仄仄仄○仄，仄平仄平平。","平平仄平平，平仄仄仄平。","仄仄平○仄，○平仄平平。","平平仄平仄，○仄平仄平。","仄仄仄平仄，平平平仄平。","平平仄仄仄，平仄○平平。","平仄平仄仄，○○○平平。","平平仄平仄，仄仄平○平。","仄仄平仄仄，仄○仄平平。","○平仄仄仄，平仄平平平。","仄平平仄仄，平平○平平。","仄○仄平仄，仄仄平仄平。","平仄平仄○，平平仄平平。","平平平仄仄，仄仄平平平。","仄仄平仄仄，仄平平仄平。","○平仄仄仄，仄仄平平平。","平仄仄仄平，仄平仄平平。","平平仄仄仄，○仄○平平。","仄仄平仄仄，平仄仄平平。","平平仄○仄，○仄平平平。","仄仄平仄平，○平平仄平。","○平仄仄○，平仄平平平。","仄仄平仄仄，平平仄平平。","平平仄平仄，仄仄平平平。","平仄仄仄仄，仄平仄平平。","平平仄○仄，仄仄平平平。","仄仄平仄仄，仄平仄平○。","仄平平仄仄，仄仄平平平。","平仄仄平平，○○平仄平。","仄平仄平仄，仄仄仄仄仄。","仄仄平仄○，仄仄平平平。","平○仄仄仄，仄仄平平平。","仄仄仄平仄，平平平平平。","○平仄仄平，平仄仄仄平。","仄仄仄仄仄，平平仄○○。","平平仄仄仄，仄仄平平平。","仄○仄仄仄，仄平○仄平。","仄平仄平仄，仄仄○平平。"],"paragraphs":["腊雪不溉旱，天公念嘉生。","稚春乃祁寒，号令如冬行。","栗烈鼓噫气，碎訇动霆声。","初疑雨翻盆，旋觉霰洒甍。","暂止俄并集，中宵遽开明。","衾裯起棱角，屏幌同户楹。","淅淅纸窗战，铛铛铜漏惊。","鸡寒罢晓唱，鸦冻犹晨鸣。","惊戒臧获起，吹嘘燎炉頳。","开关醉魂醒，倚杖诗思清。","便欲披鹤氅，岂思饮银铛。","空蒙势转盛，飞舞祥争呈。","月池方漫汗，潮山正峥嵘。","讵应柳皆絮，却讶梅始英。","荆璞羞自献，蓝田遣谁耕。","尘埃争受洗，粪壤叨蒙荣。","幸已陴𪩘崿，若为投涧坑。","分功雨露泽，绚彩冰霜精。","良足润麦麰，未能浃粱秔。","经旬苦料峭，三日观荧晶。","恍忆游汴洛，都忘在湘衡。","瑶林鄙王衍，冠玉怀陈平。","亦念袁邵公，长安门自撑。","更奇李侍中，淮蔡功先成。","渐喜云解駮，频瞻日舒晴。","昂然秀松出，倏尔危檐倾。","墙角仅委积，瓦沟那持盈。","朝暾破凝沍，淑气苏鳏茕。","断决冈陇色，斩余白蛇横。","泮流溪谷响，击碎珊瑚琤。","瓶去蚌珠餐，庭空狮子狞。","粉图记姿态，不屑供使令。","陡觉时序正，不令寒温争。","冰泥就涸涩，卉木纷勾萌。","蒨蒨弄池柳，煌煌然山樱。","了无半面妆，强学六出霙。","二老久不觌，千篇谅难评。","羔醪忍独酌，凤茗宜同烹。","或且放笔快，敢言当敌勍。","木桃得琼玖，耳属长谣赓。"],"title":"人日惊蛰前数日大雪寄孙奇父韩叔夏"}
