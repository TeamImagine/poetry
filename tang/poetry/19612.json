{"author":"姚合","id":19612,"strains":["仄平仄平平，平仄平平平。","平平仄仄仄，平仄平仄○。","平平仄仄平，仄平平仄平。","仄平仄仄仄，仄平○平平。","仄平仄仄仄，仄仄平仄平。","平仄平仄平，仄仄仄仄平。","平平仄平仄，平平仄平○。","仄平仄平○，仄仄仄仄平。","仄仄仄仄仄，○平仄平平。","仄仄平仄平，平仄仄仄平。","仄平仄仄○，○仄○仄○。","平○平仄平，平仄仄仄平。","仄仄仄仄仄，仄仄仄平平。","平仄仄仄仄，仄仄平平平。"],"paragraphs":["去年别君时，同宿黎阳城。","黄河冻欲合，船入冰罅行。","君为使滑州，我来西入京。","丈夫不泣别，旁人叹无情。","到京就省试，落籍先有名。","惭辱乡荐书，忽欲自受刑。","还家岂无路，羞为路人轻。","决心住城中，百败望一成。","腐草众所弃，犹能化为萤。","岂我愚暗身，终久不发明。","所悲道路长，亲爱难合幷。","还如舟与车，奔走各异程。","耳目甚短狭，背面若聋盲。","安得学白日，远见君仪形。"],"title":"寄杨茂卿校书"}
