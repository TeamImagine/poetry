{"author":"谢翱","id":164747,"strains":["平平平仄仄，仄仄○仄平。","仄仄仄仄仄，○平平仄○。","平○平仄仄，仄仄平仄平。","平○平仄仄，平仄○平平。","平平仄平仄，平平仄平平。","仄平仄○仄，仄平仄仄平。","仄仄仄平仄，仄仄平○平。"],"paragraphs":["浮萍随涨水，上到荷叶端。","水退不得下，犹粘花萼间。","花殷青已见，叶翠枯始斑。","何如根在水，根蒂相团团。","人生慕高远，风云事跻攀。","绝髯尚号叫，化为鹤与猿。","幸未及枯槁，万里吾当还。"],"title":"池上萍"}
