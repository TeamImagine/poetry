{"author":"叶群","id":30171,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["石门深窅锁丹霞，倚马西风日欲斜。","幽境已无尘俗气，白云尚有翠微家。","林间摘句书红叶，涧底烹泉带落花。","向晚且从西洞息，碧山明月正堪赊。"],"title":"南雁西洞"}
