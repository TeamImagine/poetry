{"author":"苏舜钦","id":90382,"strains":["平仄平仄○，仄平仄平仄。","仄仄仄平平，仄仄仄仄仄。","平仄平平平，平平仄仄仄。","平平仄平仄，仄仄平仄仄。","仄平仄平平，仄仄仄仄仄。","平平平仄平，仄仄○仄仄。","平平仄平平，仄仄仄平仄。","○平仄仄仄，仄仄平仄仄。","仄平仄仄仄，○仄仄○仄。","仄仄仄仄平，仄仄仄平仄。","仄平仄仄○，平仄仄？仄。","仄平仄仄平，○仄○仄仄。","平仄平仄平，平○仄仄仄。","○仄仄平平，仄仄平仄仄。","仄平仄仄仄，仄仄仄仄仄。","仄平平仄仄，仄仄仄仄仄。","平平仄平仄，仄仄仄平仄。","平仄仄仄平，仄平仄○仄。","○平仄平○，仄仄平仄仄。","仄仄仄仄平，平○仄平仄。"],"paragraphs":["人在天壤间，共为气躯逐。","岁月自崩奔，冉冉若转毂。","荣乐随云烟，凋零共草木。","亨屯固常物，达者安可速。","奈何此躯骸，未免混世俗。","前年奔大凶，况复堕手足。","零丁旅山阳，逐熟聚衰族。","相逢眼尽白，闭户甘退缩。","左丞镇景亳，相去路重复。","数遣令子来，十里吊荼毒。","子华勇此行，东下甚匍匐。","入门未及言，相向且恸哭。","嗟我颜色枯，须苍鬓又秃。","相别始逾年，世事何反复。","晤言出世表，但觉白日速。","勘书春雨静，煮药夜火续。","襟怀两澄澹，炯炯抱明玉。","时苦外物喧，又嗟别期促。","和风送归帆，盎动淮气绿。","早寄别后篇，微吟慰孤独。"],"title":"送韩三子华还家"}
