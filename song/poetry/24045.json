{"author":"宋祁","id":24045,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["缘云栈脚转嵯峨，使者重来叱驭过。","杜宇有冤啼夜月，女萝凭鬼护山阿。","岩深树气埋苍雾，峡窄江形束素波。","自问一春行役苦，带环移眼奈衰何。"],"title":"初入蜀州阁道作"}
