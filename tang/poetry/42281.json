{"author":"吴筠","id":42281,"strains":["仄仄平仄平，○平仄平仄。","仄平仄○平，仄仄○仄仄。","仄仄○仄仄，平平仄平仄。","仄平仄平仄，平仄平仄仄。","平平平平平，仄仄仄平仄。","平仄仄○○，平平平仄仄。"],"paragraphs":["逸辔登紫清，乘光迈奔电。","阆风隔三天，俯视犹可见。","玉闼摽敞朗，琼林郁葱蒨。","自非挺金骨，焉得谐夙愿。","真朋何森森，合景恣游宴。","良会忘淹留，千龄才一眄。"],"title":"步虚词十首 二"}
