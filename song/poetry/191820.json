{"author":"郭祥正","id":191820,"strains":["平平平平○仄仄，平平仄仄仄平仄。","平○平仄平平平，○仄平平仄平仄。","平平仄平平，仄仄平平平。","平○仄仄仄，平仄仄平平。","仄平仄仄平平平，平平仄仄○仄平。","○平仄仄仄仄仄，仄仄平平平仄平。","平平仄平仄○仄，平仄平○仄平仄。","○平仄仄仄平平，仄仄平平仄平仄。","仄平仄仄○○平，○平仄仄平平平。","仄平仄仄平平仄，仄仄仄平平仄平。"],"paragraphs":["宣城之人张待举，高才未得见明主。","强将樽酒娱天真，犹得狂名落寰宇。","陶陶复陶陶，意气蛟龙豪。","沧溟岂是远，银汉不为高。","路逢郭子陵阳津，平生未识如故人。","相欢握手辄大笑，共访瑶池寻玉真。","天门夜叉识虑恶，为我无钱谨关钥。","兴阑却驾彩云归，别入红窗共君酌。","醉来兀兀乘扁舟，长溪水碧芙蓉秋。","愿逢万丈龙须席，卷取月明归玉楼。"],"title":"赠张参军"}
