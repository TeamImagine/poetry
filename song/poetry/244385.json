{"author":"李纲","id":244385,"strains":["仄仄平平平仄平，仄平平仄仄平平。","仄平仄仄仄平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["玉笥峰边萧史居，拂云松竹散扶疏。","妙年气节慕前軰，故老风流空结庐。","幸有江山供一覧，自应图史足三余。","何时海内干戈息，借我茅斋与著书。"],"title":"题峡江萧氏思贤堂"}
