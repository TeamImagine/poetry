{"author":"刘克庄","id":114172,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["秃翁未敢佚余生，洗竹浇兰立课程。","辛苦谋身无瓮算，殷勤娱耳有瓶笙。","罏寒烧叶回春意，烛尽携书就月明。","一欠伸间分梦觉，何须它日曲池平。"],"title":"即事二首  其一"}
