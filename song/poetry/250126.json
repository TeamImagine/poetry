{"author":"郭印","id":250126,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["禅宗诗律造精微，眼底纷纷识者稀。","举世何人谈大道，怜君与我叩玄机。","休夸修炼飞金阙，勿笑沉沦陷铁围。","善恶两途俱是错，堂堂日用要知归。"],"title":"再用前韵"}
