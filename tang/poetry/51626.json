{"author":"延寿","id":51626,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，","平平平仄仄平平。"],"paragraphs":["景虚情淡两何依，抱一冥真绝万机。","松韵余风凉竹户，柏摇残露湿禅衣。","岩灯雾逼寒光小，石像尘昏古画微。","得趣了然无所虑。","任缘终日送斜晖。"],"title":"永明山居诗（六十九首） 三十九"}
