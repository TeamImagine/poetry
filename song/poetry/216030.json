{"author":"张耒","id":216030,"strains":["仄平仄平仄平仄，仄平仄平仄○仄。","平平平仄平平平，平平○平平仄平。","仄平仄仄仄平平，平平仄仄仄平平。","仄仄平平仄仄仄，仄平仄仄○平平。"],"paragraphs":["木奴度淮辄为枳，后皇啬之理应尔。","青梅千里江南春，何时相逢车马尘。","我衰病齿不能酸，微香触鼻舌生泉。","想见曹瞒老狡狯，指林驻马三军前。"],"title":"和立之消梅"}
