{"author":"陆游","id":33502,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["锦官门外曵枯笻，此地天教著放翁。","万事元无工拙处，一官已付有无中。","拏云柏树瘦蛟立，绕郭江流清镜空。","欲把酒杯终觉懒，缓歌曾醉落花风。"],"title":"野步至青羊宫偶怀前年尝剧饮于此"}
