{"author":"黄庶","id":173643,"strains":["仄平仄仄仄平仄，仄仄仄仄仄仄平。","○○平平仄仄仄，仄仄仄仄平○○。","仄仄仄仄仄仄仄，平仄平仄平仄平。","平平仄仄平仄平，仄仄仄仄平仄仄。","仄平仄平仄仄仄，平仄仄仄平平平。","仄仄平仄平仄仄，仄仄仄仄○平平。","○平平仄仄平仄，仄仄仄仄仄仄平。","平平平仄仄仄仄，仄仄平仄平平平。","仄平平仄仄仄仄，仄仄平仄仄仄○。","平平仄○平平仄，仄平仄○平○平。","仄平○仄仄仄仄，仄仄仄仄平仄平。","仄仄仄仄平仄仄，仄平仄仄平平平。","平平平仄○仄仄，仄仄○仄平平平。"],"paragraphs":["隶书满纸籀文废，字法破碎失本根。","中间阳冰入篆室，下笔日与丞相亲。","点画各得万物体，科蚪筋骨千载新。","泉铭学语童子知，大历几字名忽振。","足知古人自负恃，碑岘巨石垂千春。","篆字堆积天下宇，晚得纸本如希珍。","铺舒墙壁动人眼，直木曲铁若可扪。","人为黄土久寂寞，略不讹缺才鳞皴。","我疑山鬼恐漫灭，往往镌凿施斧斤。","公来醉吟江山国，得之爱叹何殷勤。","刻词犹恨纪不足，句句与古风雅邻。","一旦纸贵文字市，粥诗贾篆声云云。","苏梅鸾凤相上下，鄙语燕雀何能群。"],"title":"拟欧阳舍人古篆"}
