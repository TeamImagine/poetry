{"author":"张守","id":246061,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["几年头角翳蒿莱，今日宁辞尽一杯。","好向明时聊自试，莫缘荒迳忆归来。","白头休叹从人后，青眼多应为汝开。","老去岂堪频作恶，风帆目断首空回。"],"title":"舍弟寄和送行诗有倦游之叹因勉之"}
