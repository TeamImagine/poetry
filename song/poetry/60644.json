{"author":"许及之","id":60644,"strains":["仄平○平平，仄仄平平仄。","仄仄仄○平，仄仄仄平仄。","仄○仄平仄，平平平仄仄。","仄仄仄仄仄，平平平仄仄。","平平仄仄平，平仄仄平仄。","仄平仄平仄，平○仄仄仄。","平平平平平，平仄平仄仄。","平仄仄仄平，平平仄平仄。","○平平平仄，仄仄平平仄。","○平仄仄平，仄仄平仄仄。"],"paragraphs":["古人重安贫，未若贫而乐。","岂不爱膏粱，顾乃嗜藜藿。","我闻首阳饿，荣名千驷怍。","况乃陋巷子，箪瓢殊不恶。","刀头得几何，蜗角战方虐。","以兹悟生理，贫中始澹泊。","陈侯清时英，廊庙宜著脚。","圭窦势岂容，贫斋意聊托。","苍生方饥渴，未可云盘礴。","且来禄万锺，脱粟躬自薄。"],"title":"重题陈汉卿贫亦好斋"}
