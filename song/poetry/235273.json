{"author":"程俱","id":235273,"strains":["仄仄仄平仄，○平仄平平。","仄平仄平平，仄仄○仄平。","仄○仄○仄，仄仄○平平。","仄仄仄仄平，平平○平平。","仄平平仄平，平平仄平平。","仄仄仄仄平，平○仄平平。","平仄○仄仄，平平仄平平。"],"paragraphs":["白露下修竹，当窗作秋声。","冷然拂商弦，客子中夜惊。","振衣一长啸，下濑如飞星。","昔者去草堂，新松荫轩荣。","别来今十年，霜华着青青。","想见溜雨姿，森苍舞蛟鲸。","归与当及健，羁栖亦何营。"],"title":"送崔闲归庐山四首  其一"}
