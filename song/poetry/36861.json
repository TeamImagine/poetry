{"author":"陆游","id":36861,"strains":["平仄平平仄仄平，平平仄仄仄仄仄。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["风露中庭十丈寛，天河仰视白漫漫。","难寻仙客乘槎路，且伴吾儿乞巧盘。","秋早时闻桐叶坠，夜凉已怯纻衣单。","民无余力年多恶，退士私忧实万端。"],"title":"癸丑七夕"}
