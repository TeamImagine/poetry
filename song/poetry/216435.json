{"author":"张耒","id":216435,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平仄仄平仄，仄平仄仄仄平平。"],"paragraphs":["沄沄清洛转山隈，渺渺东流不复回。","轻鸟竟随青嶂去，乱波争泛夕阳来。","偶惊舟楫乡心起，乍脱尘埃病眼开。","疑是盱眙郭门外，月明帆席过清淮。"],"title":"度洛因泛舟东下数里颇忆淮上"}
