{"author":"黄裳","id":204610,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["北堂人去竹成阴，手泽须看碧玉林。","清赏昔嫌无一日，孝思今喜有千寻。","满窗金锁日华永，遍地龙孙春意深。","寄语婵娟多结实，几时当听凤凰吟。"],"title":"题爱竹轩"}
