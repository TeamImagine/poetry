{"author":"胡寅","id":11954,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["不管霜威日夜侵，肯教飞蝶到深深。","六花漫尔呈三白，一萼居然映万林。","软玉香冰空自恼，芳心愁思遣谁禁。","市桥江路风流别，枉费千颦买笑金。"],"title":"冬至前半月赴季父梅花之集与韩蒲向宪唐干诸人唱和十首  其四"}
