{"author":"魏野","id":188492,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["宪府吾皇注意偏，君今应诏合居先。","蛾眉班缀千官上，廌角威扬万乘前。","贵戚望风从此日，贫交披雾是何年。","难忘枉驾相辞处，草屋门开雪满天。"],"title":"送王太博抽赴阙"}
