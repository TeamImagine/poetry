{"author":"郑清之","id":100510,"strains":["仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["造化真机动静便，谁云巧智可同年。","蓝田日暖烟生玉，闽峤霜浓木有绵。","万象为春皆是物，一花不实岂其天。","吾身太极元同运，阳长阴消在所缘。"],"title":"再和村边解嘲  其三"}
