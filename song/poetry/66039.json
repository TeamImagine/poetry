{"author":"陈傅良","id":66039,"strains":["仄平平仄仄平平，平仄平仄仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["落南添得黑髭归，归与相忘草木知。","岳麓沈沈秋柝静，湘波穆穆夜帆迟。","人间公论今何在，柱下家声此不疑。","但欲公年如卫武，为留淇澳变风诗。"],"title":"潭帅潘德鄜生辰"}
