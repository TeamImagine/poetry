{"author":"彭汝砺","id":201834,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["强鞭驽蹇逐尘踪，百驾方成跬步功。","天地有心成草木，蚊蝇无力负衡嵩。","纷然又见瓜期及，晚矣犹思吾道东。","一寸古心长自歉，依依余恨满西风。"],"title":"奉别张伯逢先生"}
