{"author":"苏轼","id":193549,"strains":["仄仄平平仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平○仄仄平。","仄平平仄仄，仄仄仄平平。","平仄平○仄，平仄仄仄平。","仄○平仄仄，平仄仄平平。"],"paragraphs":["不到峰前寺，空来渭上村。","此亭聊可喜，修径岂辞扪。","谷映朱栏秀，山含古木尊。","路穷惊石断，林缺见河奔。","马困嘶青草，僧留荐晚飧。","我来秋日午，旱久石床温。","安得云如盖，能令雨泻盆。","共看山下稻，凉叶晚翻翻。"],"title":"是日自磻溪将往阳平憩于麻田青峰寺之下院翠麓亭"}
