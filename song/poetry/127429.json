{"author":"方岳","id":127429,"strains":["平平○仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平○仄，平仄平○仄仄平。","仄仄仄平平仄仄，仄平平仄仄平仄。"],"paragraphs":["池塘燕子旧人家，杨柳春寒一迳斜。","夜读自生书带草，朝饥曾对米囊花。","侯谁在矣山如昨，今我来思鬓已华。","舍馆不知何日定，竹舆鸣雨又咿哑。"],"title":"过北固山下旧居"}
