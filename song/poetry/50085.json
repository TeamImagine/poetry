{"author":"周必大","id":50085,"strains":["仄仄平平仄仄平，仄平平仄仄平平。","平平平仄平平仄，仄仄平平仄平平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["别日无多似隔年，每逢佳句辄欣然。","词倾江汉无留碍，语转珠玑更浑全。","目共荆谿千里月，人居吴郡五湖天。","兴来傥有山阴作，即上扁舟往执鞭。"],"title":"次韵王仲谟仲宁唱酬二首  其二"}
