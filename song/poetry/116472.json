{"author":"陈起","id":116472,"strains":["仄仄平平仄平仄，平仄仄平仄平仄。","仄平仄仄平平平，平仄平平平仄仄。","仄平平仄仄平平，平平仄仄仄仄平。","平平平○仄○仄，平平○仄平平平。","平平平仄平平仄，仄仄平平平仄仄。","平平仄仄仄○平，仄仄平平仄平仄。","仄仄平平仄平仄，仄仄○○仄平仄。","仄仄○仄仄仄○，仄仄平平仄○仄。"],"paragraphs":["楚尾吴头月光冷，山鸟不鸣桂浮影。","破霜采得蟾边香，兰菊无言秋耿耿。","万年枝外浅红墙，胥山小阁憩晚凉。","湖波江浪座中接，寒篝凝梦歌云觞。","明朝忙踏槐花市，万丈光芒生璧水。","瓜金茧纸市相高，兀兀钩提笑韩子。","小雁汀沙振寒羽，亦复搴衣告归去。","近别难甚况远离，一日仙舟隔轻雾。"],"title":"送郭圣与就监试归兼简其弟"}
