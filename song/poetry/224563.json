{"author":"洪刍","id":224563,"strains":["平仄仄平平仄仄，仄仄平平仄平仄。","仄○仄仄平仄平，仄仄平平仄平仄。","仄平平仄仄仄○，仄平○仄仄平仄。","仄平平仄仄平平，仄仄仄平仄○仄。","仄仄平平仄平仄，仄仄平平平平仄。","平平平仄平仄平，平平仄仄平仄仄。","仄平平平仄仄○，仄仄仄平平仄仄。","平平仄仄仄平平，仄仄平平仄平仄。"],"paragraphs":["黄子厌喧求避俗，直上孤峰结茅屋。","欲期汗漫游九垓，俯视尘寰战蛮触。","小山招隠唤不回，旧时从事有边幅。","不能投笔学文鸳，底用决科似张鷟。","自赋云巢自高唱，手握灵蛇嗤鱼目。","由来江夏多可人，蓝田片片生美玉。","要须青山顶上行，去伴白云檐下宿。","西湖窟穴对华榱，肯把兰亭比金谷。"],"title":"再次洪上人云巢韵"}
