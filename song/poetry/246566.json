{"author":"吕本中","id":246566,"strains":["平平仄平平，仄仄平仄仄。","仄仄仄平平，仄仄平仄仄。","○平仄平平，仄仄平仄○。","○平仄平仄，平仄仄平仄。","平平仄○平，仄仄平仄仄。","平平仄平平，仄仄仄仄○。","仄仄平平平，平仄仄平仄。","仄平仄仄仄，仄仄仄平仄。","仄平仄○平，仄仄仄平仄。"],"paragraphs":["新春款南园，积雨寒不歇。","起望海陵城，幸未还往缺。","闻公得安还，未放车轨折。","毫端倒江海，胸次湛明月。","东风片帆来，乃复为此别。","田园到荒芜，岁事有曲折。","不见南山松，高卧拥霜雪。","鬓髯凛可畏，此岂念容悦。","愿公考其然，一向鼻头说。"],"title":"寄马巨济察院时监泰州酒得宫祠归南京"}
