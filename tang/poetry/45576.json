{"author":"王泠然","id":45576,"strains":["仄仄○仄○，平仄仄平平。","仄仄○○仄，平平仄仄平。","仄平平仄仄，○仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["昔予从不调，经岁旅淮源。","念尔长相失，何时返故园。","寄书迷处所，分袂隔凉温。","远道俱为客，他乡共在原。","归情春伴雁，愁泣夜随猿。","愧见高堂上，朝朝独倚门。"],"title":"淮南寄舍弟"}
