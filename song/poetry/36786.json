{"author":"陆游","id":36786,"strains":["平仄仄平仄仄仄，平平仄平仄平仄。","平○平平仄，仄仄仄仄仄。","仄仄○平平，仄仄仄仄仄。","仄仄仄平仄，仄仄仄平仄。","仄平仄○平，仄仄平仄仄。","平仄仄仄仄，仄仄平仄仄。","仄平平仄仄仄仄，仄平平仄仄平仄。","仄仄仄平平仄○，平仄平平平仄仄。"],"paragraphs":["君渴未尝饮鸩羽，君饥未尝食乌喙。","惟其知之审，取舍不待议。","有眼看青天，对客实少味。","有口啖松柏，火食太多事。","作官蓄妻孥，陷阱安所避。","刀锯与鼎镬，孰匪君自致。","欲求人迹不到处，忘形麋鹿与俱逝。","杳杳白云青嶂间，千岁巢居常避世。"],"title":"避世行"}
