{"author":"黎廷瑞","id":165830,"strains":["仄仄平○平，○○平仄仄。","仄仄仄平平，平仄仄○仄。","仄平平仄平，仄仄仄仄仄。","平平平仄平，仄仄仄平仄。","○平平仄仄，仄仄仄○仄。","平平仄仄仄，仄仄○仄仄。","平平仄仄仄，平平仄○仄。"],"paragraphs":["蟋蟀鸣空阶，亹亹昏达曙。","感此不成眠，推枕觅长句。","物情欣得时，我乃独不遇。","悠悠经世心，岁晚付农圃。","长歌豳七月，掩卷泪如雨。","微虫亦见录，老我吟谩苦。","周公不可梦，哀哉弗如汝。"],"title":"次韵吴雅翁秋怀四首  其一"}
