{"author":"黎廷瑞","id":165821,"strains":["仄仄仄仄平，平平○仄仄。","仄仄平仄平，仄仄平仄仄。","平平仄仄仄，平仄仄仄仄。","仄平平仄平，平仄平仄仄。","○平仄仄仄，仄仄平○仄。","平平仄○○，仄仄仄仄仄。","仄仄仄平平，仄仄仄○仄。","平仄仄平平，平○平仄仄。","仄仄平平仄，平仄仄仄仄。","平仄仄平平，仄仄仄平仄。","平平仄平仄，仄仄仄平仄。","平○仄平平，仄仄仄平仄。","平平仄平平，平平仄平仄。"],"paragraphs":["有客扣我门，丁丁如啄木。","久立门不开，客去嗔此屋。","僮奴亦怪我，无事许畏缩。","向来豪侠场，门外车接毂。","将无晚乏具，效彼龟藏伏。","山田岁将收，亦可饭脱粟。","不厌客来频，所厌客论俗。","豪辨既多违，强应还自恧。","但恨平生友，欢聚不得足。","存者隔川途，没者卧丘谷。","精微向谁剖，郁结满心曲。","何如掩关生，黾勉抱吾独。","挥弦送征鸿，悠悠楚天绿。"],"title":"杜门"}
