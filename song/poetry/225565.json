{"author":"李昭玘","id":225565,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。"],"paragraphs":["壮岁干名幸起家，十年蹭蹬一长嗟。","凭陵初托风前鹢，淘汰终随浪底沙。","没得玄机问黄檗，却将齐物付南华。","感君怜我贻佳句，一段秋光照晚霞。"],"title":"和程适正见赠二首  其一"}
