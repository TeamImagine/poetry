{"author":"齐己","id":41833,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["心中身外更何猜，坐石看云养圣胎。","名在好诗谁逐去，迹依闲处自归来。","时添瀑布新缾水，旋换旃檀旧印灰。","晴出寺门惊往事，古松千尺半苍苔。"],"title":"自贻"}
