{"author":"郭祥正","id":192191,"strains":["仄仄仄平仄，○平仄○仄。","仄仄仄○○，仄仄仄平仄。","平仄仄平○，平平仄平仄。","平○仄仄仄，平平仄○仄。","仄平平平平，平平○仄仄。","仄平仄平仄，仄仄仄平仄。","平平仄平仄，平平平仄仄。","仄仄平平平，仄仄平平仄。","仄仄仄平平，○平仄平仄。","仄平仄平仄，平仄仄○仄。","仄○平仄仄，仄仄仄平仄。","平仄○○平，仄平平仄仄。"],"paragraphs":["彼美隐官隐，苍林映深屋。","俗驾远庭除，佛像镇堂隩。","兰芷稍扶疏，荆榛已锄筑。","沉思第一义，修持若砻玉。","觉城开迷云，魔军当破竹。","接人有余地，拔我出坑谷。","斋羞复招要，甘香蒸黍粟。","永与膻荤辞，既饱精神肃。","石坐衬枯蒲，茶瓯泛新菊。","醍醐灌诸顶，饥火灭空腹。","昔闻居士饭，一钵万人足。","君若乘三车，愿为车下犊。"],"title":"陈安止迁居三首  其三"}
