{"author":"孙觌","id":239046,"strains":["仄仄平○仄，仄仄仄仄仄。","仄平平仄仄，○仄仄平仄。","平平平平○，仄仄平仄仄。","仄仄仄平○，仄平仄○平。","仄平仄平平，仄仄仄仄平。","平仄仄仄平，○平仄仄平。","平平仄○仄，仄仄平仄仄。","仄平仄仄仄，仄仄平平仄。","○平仄○○，平仄平仄仄。","平仄仄平平，平平仄平平。","平平仄仄仄，仄仄平仄平。","仄仄○仄平，仄仄仄仄平。"],"paragraphs":["落日催行客，马上振短策。","触途眉见赤，堕俗眼生白。","安知青林中，有此江上宅。","决眦破天藏，荡胸纳空光。","一奁注寒晶，表里洞八窗。","风水自吐吞，喷云忽满江。","臞翁目如电，坐阅东海变。","酒酣跨赤鲤，谒帝通明殿。","霓裳月中闻，罗袜波上见。","垂老寄渔商，家风在潇湘。","虚舟自不系，倦鸟宁复翔。","一榻如见容，拄杖挂钵嚢。"],"title":"臞庵"}
