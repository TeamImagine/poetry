{"author":"唐泾","id":162571,"strains":["仄仄平平仄仄平，仄平平仄仄平平。","平平仄仄仄仄仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["咄咄薰风梦已灵，手提孤注竟逃盟。","南冠入海五百客，北斾归燕七十城。","自信丹心终徇国，只惭白面不知兵。","二爻无遁公知否，底事吴门变姓名。"],"title":"江南四忠节国之纪也歌以哀之  其一"}
