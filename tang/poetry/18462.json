{"author":"李德裕","id":18462,"strains":["平仄平平仄，平○仄○平。","平平仄平仄，平仄仄平平。","仄仄平平仄，平○仄○平。","平平仄仄仄，平仄○平平。","仄仄○○仄，平平仄仄平。","平平仄平仄，○仄仄平平。"],"paragraphs":["嘉树阴初合，山中赏更新。","禽言未知夏，兰径尚余春。","散满萝垂带，扶疏桂长轮。","丹青写不尽，宵梦叹非真。","累榭空留月，虚舟若待人。","何时倚兰棹，相与掇汀蘋。"],"title":"首夏清景想望山居"}
