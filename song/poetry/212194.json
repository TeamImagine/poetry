{"author":"华镇","id":212194,"strains":["仄仄平平仄，平平仄仄平。","平○平仄仄，平仄仄平平。","仄仄平平仄，平平仄仄○。","平平○仄仄，○仄仄平平。","仄仄平平仄，平平仄仄平。","平平○仄仄，仄仄仄平平。","仄仄平平仄，○平仄仄平。","平平平仄仄，平仄仄○平。","仄仄平平仄，平平仄仄仄。","仄○平仄仄，平仄仄平平。","仄仄○平仄，平平仄仄平。","平平平仄仄，仄仄仄平平。","仄仄○○仄，平平仄仄平。","平平平仄仄，仄仄仄平平。","平仄平平仄，平平仄仄平。"],"paragraphs":["德绪先流庆，高门早诞贤。","星杓方历次，羲驭欲周天。","博大天殊禀，高明道有传。","逢原从左右，中礼在周旋。","网辖提携早，枢机委寄专。","先猷重有作，庙筭远无前。","避宠辞帷幄，分华出涧瀍。","条流图外事，谈笑握中权。","吏胆销精密，民心适静便。","旆闲清洛日，牙耸碧嵩烟。","世路观无迹，神机体善渊。","弦歌随绛帐，笔削起韦编。","已觉留司久，弥增注想坚。","钧衡终所倚，衮绣伫来还。","今日知祈祷，灵椿比大年。"],"title":"寿蔡大资"}
