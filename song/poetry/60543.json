{"author":"陈造","id":60543,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["向晚帘栊上玉钩，县人应指小瀛洲。","龙兰烟外调宫羽，罗绮香中拥献酬。","百祀规模新壮观，一时文武极风流。","月明鼓吹烦重赋，终恐清新愧少游。"],"title":"厅事落成致语口号"}
