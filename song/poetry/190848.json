{"author":"韦骧","id":190848,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落日山川晚鼓休，西风楼阁远烟收。","清谈亹亹忘尘役，醁酒深深战暮秋。","独恨去当霜草路，不能留见菊花浮。","更惭健句酬衰唱，刻烛甘输第一筹。"],"title":"再答和篇"}
