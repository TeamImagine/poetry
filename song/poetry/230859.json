{"author":"葛胜仲","id":230859,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平仄仄仄平。"],"paragraphs":["讲席朝来得暂停，蓝舆同入法王城。","清壶照座三棱莹，小扇摇风六角轻。","方罫共争棋上劫，顽盆更酌酒中兵。","佳宾更赖王思远，霜气能令暑气清。"],"title":"旬休延圣院纳凉周澶州招饮呈德升诗二首  其二"}
