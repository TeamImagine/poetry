{"author":"李弥逊","id":253017,"strains":["仄仄平平仄仄仄，平平仄仄？平仄。","○平仄仄平平平，仄仄○平仄平○。","平平平仄平仄○，仄平仄平仄仄平。","仄平仄仄仄平仄，？平仄仄平平○。","平平仄平仄平平，平平仄仄仄○平。","仄○平平仄平仄，平平○仄平平仄。"],"paragraphs":["玉井花开十丈柄，天真不比𫓪华靓。","长梯摘实埋金沙，碧甃吹香彻朝暝。","风篁为我清夜吟，拍浮酒泉不用斟。","酒酣喝月下寒绿，玻璃影底罗辰参。","江妃水仙尚依稀，凌波挽客亦重违。","得钱何须问升斗，为君更试持螯手。"],"title":"再次前韵"}
