{"author":"薛昂","id":218014,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["一段风烟不可关，出门满目是湖山。","昔人华厦今何在，此日渔舟任自闲。","风观斩新霄汉上，龙洲依旧水云间。","归来丘壑多幽趣，愿与诸贤约往还。"],"title":"湖堂"}
