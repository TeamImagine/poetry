{"author":"熊禾","id":163599,"strains":["仄平仄仄平，仄仄仄仄仄。","仄平平仄平，仄平平平仄。","仄仄仄平○，平平平平仄。","仄平平仄仄，仄仄平仄仄。","平平仄仄平，仄仄○平仄。","仄○平仄平，仄仄平仄○。","仄仄仄平平，仄仄仄平仄。","平平仄平○，平仄平仄仄。","仄平仄平○，仄仄仄平仄。","仄平○仄平，仄仄○仄仄。","仄平仄平○，○平仄○仄。","○仄平仄平，仄仄平仄○。","仄平仄平平，平仄平仄○。","仄平仄平仄，仄仄仄平仄。"],"paragraphs":["百年九十多，百里九十半。","我持千岁樽，祝公椿松算。","忆昔钓璜叟，桓桓鹰扬旦。","是时年未百，一出戡祸乱。","丹书佐太平，树立更明焕。","又思淇澳翁，盛德为世冠。","懿戒亦何年，耄境若童草。","前公十年期，丹扆隆简眷。","太公出为将，远业俟时奋。","后公更五年，进德当不倦。","武公入为相，苍生副深愿。","昭代儒老成，硕望孚众观。","百年未为多，名节千载看。","后皇启昌运，万一效裨赞。"],"title":"古风寿九十"}
