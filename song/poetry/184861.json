{"author":"范纯仁","id":184861,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["重九思公向洛阳，三秋此日念何长。","心随白酒聊相寄，头插黄花想共尝。","盈幅忽惭琼玖报，开尊应伴绮罗香。","明年花好能来否，元老同期醉寿觞。"],"title":"次韵持国谢送酒"}
