{"author":"陈师道","id":213679,"strains":["平平仄平仄，仄仄平○平。","平平仄平平，仄仄仄平平。","仄仄平仄仄，仄平仄仄平。","平平平仄仄，仄仄平平平。","平平平仄仄，仄仄平仄平。","平平仄仄仄，仄仄平平○。","仄平仄平平，平仄平○平。","仄仄平仄平，仄○仄仄平。"],"paragraphs":["清湖纳明月，远览无留云。","人生亦何须，有酒与桐君。","自醉宁问客，一樽复一樽。","平生今不饮，意得同酣醺。","清言冰玉质，坏衲山水纹。","殚精有后悟，畜耳无前闻。","潜鱼避流光，归鸟投重昏。","信有千丈清，不如一尺浑。"],"title":"次韵苏公西湖观月听琴"}
