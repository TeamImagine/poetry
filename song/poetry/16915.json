{"author":"王之望","id":16915,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古寺深藏紫翠间，清风夹道凛苍官。","千寻秋色岩峦净，十里雷声涧谷寒。","此去洗心应少累，从来蓄眼未经看。","使君健笔题佳句，一首新诗倒醉澜。"],"title":"栖贤三峡桥次南康守晏德基韵"}
