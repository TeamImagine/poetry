{"author":"苏轼","id":194965,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["短衫压手气横秋，更著仙人紫绮裘。","使我有名全是酒，从他作病且忘忧。","诗无定律君应将，醉有真乡我可侯。","且倒余樽尽今夕，睡蛇已死不须钩。"],"title":"次韵王定国得晋卿酒相留夜饮"}
