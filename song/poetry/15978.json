{"author":"范浚","id":15978,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["何年龙胁破鳞皴，应是风雷役鬼神。","曲折凿开南北路，去来老尽利名人。","秦云楚树青天外，禹穴胥山沧海滨。","下视蓑城如掌大，市声啾唧暗红尘。"],"title":"过严州乌龙岭"}
