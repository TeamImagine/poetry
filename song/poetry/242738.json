{"author":"李纲","id":242738,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["占得溪山作散仙，更欣佳客许邀延。","醉红岂解胜文字，举白还能乐圣贤。","序饮我方追柳子，赋诗子已过刘颠。","乱云细细无情致，不放银蟾上碧天。"],"title":"次韵志宏泛碧斋会连饮三罚爵"}
