{"author":"邵雍","id":124297,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["洛下园池不闭门，洞天休用别寻春。","纵游只却输闲客，遍入何尝问主人。","更小亭栏花自好，尽荒台榭景才真。","虚名误了无涯事，未必虚名总到身。"],"title":"洛下园池"}
