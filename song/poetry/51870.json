{"author":"喻良能","id":51870,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄平平仄仄平。","仄仄平平仄平仄，平平平仄仄平平。"],"paragraphs":["西风篱落兴悠然，秋影横江雁贴天。","短发未成吹帽饮，高吟先赠把茱篇。","黄花一笑小重九，青眼相看又四年。","欲试烟波钓竿手，南湖同上月明船。"],"title":"次韵何茂恭重阳前二日见过"}
