{"author":"宋庠","id":2693,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["戍楼西北最凌空，倦客凭阑八月风。","一曲黄河连野浊，半规残日背人红。","山林枉负沉冥志，刀笔终无尺寸功。","犹喜不迷存阙地，绛英瑶斗虎牢东。"],"title":"晚坐观风亭三首  其一"}
