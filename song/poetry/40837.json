{"author":"陆游","id":40837,"strains":["平仄平平仄仄平，仄平仄仄仄平平。","仄平平仄仄平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["沙际人家半掩扉，借炊小住不相违。","水生溪面大鱼跃，风定草头双蝶飞。","竹院游僧闻鼓集，烟畦老圃荷锄归。","浩然物外真堪乐，回首浮生万事非。"],"title":"梅市"}
