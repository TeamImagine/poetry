{"author":"史浩","id":19702,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["怪底王生愿卜邻，岩前有月对颐真。","夜深清影频侵户，日永虚堂不着尘。","能向个中参妙旨，却于忙里作闲身。","朝回试解黄金带，即是毗耶彼上人。"],"title":"代恩平郡王赋董氏园亭"}
