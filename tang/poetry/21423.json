{"author":"杜牧","id":21423,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["滕阁中春绮席开，柘枝蛮鼓殷晴雷。","垂楼万幕青云合，破浪千帆阵马来。","未掘双龙牛斗气，高悬一榻栋梁材。","连巴控越知何事，珠翠沈檀处处堆。"],"title":"怀锺陵旧游四首 二"}
