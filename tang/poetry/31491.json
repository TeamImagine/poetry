{"author":"周朴","id":31491,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["荒郊一望欲消魂，泾水萦纡傍远村。","牛马放多春草尽，原田耕破古碑存。","云和积雪苍山晚，烟伴残阳绿树昏。","数里黄沙行客路，不堪回首思秦原。"],"title":"春日秦国怀古"}
