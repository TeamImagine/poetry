{"author":"司马光","id":177049,"strains":["仄平仄仄平平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["浩歌纵饮任天机，莫使欢娱与性违。","玉枕醉人从独卧，金羁倦客听先归。","须知会府闲时少，况复边城乐事稀。","花卉正浓风日好，今年已不负春晖。"],"title":"陪诸君北园乐饮"}
