{"author":"李处权","id":8386,"strains":["平平仄仄○，平仄平仄仄。","平平平仄仄，平仄仄仄仄。","仄仄平仄平，仄仄仄平仄。","平平平仄仄，仄仄平平仄。","仄仄平仄仄，平平仄平仄。","平平仄平仄，平平○仄仄。","仄○仄仄○，平仄仄平仄。","仄平平仄平，？仄仄平仄。"],"paragraphs":["山云向晚留，山雨凌晓濯。","花明红欲坠，松浄翠可握。","未觉人意寛，独喜鸟声乐。","平生麋鹿性，避地谐丘壑。","复接翁季友，诗文賸酬酢。","萝门邃宜步，洼樽深可酌。","不闻杖屦过，无乃厌硗确。","愿承名理谈，煮茗破昏浊。"],"title":"招士特似表"}
