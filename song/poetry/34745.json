{"author":"陆游","id":34745,"strains":["○平仄平仄平平，仄平仄仄仄仄平。","仄平平仄仄平仄，仄仄平仄○○平。","○平仄仄仄平仄，仄仄仄仄平平平。","平平仄仄平仄仄，○平仄仄○平平。","平平仄平仄平仄，仄平仄仄平平平。","仄○平仄仄仄仄，平仄仄仄平平平。","仄平平○仄平仄，平仄仄仄○平平。","○○仄仄仄平仄，仄仄平仄平平平。","仄○仄平仄仄仄，平仄仄仄平平平。","仄平仄仄仄仄仄，仄仄○仄平平○。"],"paragraphs":["茶山丈人厌嚣哗，幅巾每访博士家。","小亭谈笑不知暮，往往城上闻吹笳。","兴来杰作粲珠璧，岁久妙墨亡龙蛇。","郎君弟子多白发，回头日月如奔车。","徐卿赤城古仙子，十年四海推才华。","览观陈迹喜不寐，旋补罅漏支倾斜。","曲池还浸古来月，樷莽忽见当时花。","重题旧句照高栋，力振风雅排淫哇。","席间纻袍已散鹄，堂上讲鼓初停挝。","速宜力置竹叶酒，不用更瀹桃花茶。"],"title":"题徐渊子环碧亭亭有茶山曾先生诗"}
