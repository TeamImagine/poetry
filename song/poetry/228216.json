{"author":"释德洪","id":228216,"strains":["仄仄仄平平仄仄，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["梦暖不知窗雾白，眼寒初爱縠罗轻。","欣闻明日一龚至，想见随轩二李行。","夜雨晓晴寒食近，水流花发子规声。","披襟散坐青林下，依约斜川万古情。"],"title":"闻龚德庄入山先一日作诗迎之"}
