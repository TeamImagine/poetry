{"author":"黄庭坚","id":207438,"strains":["仄平平仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","平平平平平仄仄，平平仄仄仄平平。"],"paragraphs":["玉钤金印临参井，控蜀通秦四十州。","日下书来望鸿雁，江头花发醉貔貅。","巴滇有马驹空老，林箐无人叶自秋。","能为将军歌此曲，鸣机割锦与缠头。"],"title":"送高士敦赴成都钤辖二首  其一"}
