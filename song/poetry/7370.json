{"author":"王之道","id":7370,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["对雪酬春付酒杯，兵余真似复然灰。","路通千里传书去，人喜三军破贼回。","梅萼封檀香未彻，湖声撞玉冻初开。","疏篱败屋休兴叹，幸事群凶不再来。"],"title":"和伯父仲球立春即事二首  其二"}
