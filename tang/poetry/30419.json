{"author":"罗邺","id":30419,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。","平平仄仄平平仄，仄仄平平仄仄平。"],"paragraphs":["前代高门今宰邑，怀才重义古来无。","笙歌厌听吟清句，京洛思归展画图。","蜀酝天寒留容醉，陇禽山晓隔帘呼。","何年期拜朱幡贵，马上论诗在九衢。"],"title":"赠东川梓桐县韦德孙长官"}
