{"author":"李正民","id":242277,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["文传台阁播声名，我老何庸作重轻。","束缊莫能还逐妇，亡羊因使叹无兄。","初期荐牍青冥上，忽泛扁舟沧海行。","病已好同游甫里，虹桥风月待秋清。"],"title":"和德邵"}
