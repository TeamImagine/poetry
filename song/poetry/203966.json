{"author":"孔平仲","id":203966,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["踠足骅骝铩羽鸿，似君今日叹途穷。","濯缨空有沧浪志，敛板犹趋尘土中。","论议最宜陪凤沼，文章独可直鳌宫。","暂时淹恤宁非命，得失须观塞上翁。"],"title":"晦之厌州县之劳作诗奉勉"}
