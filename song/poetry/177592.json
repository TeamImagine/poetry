{"author":"王禹偁","id":177592,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["旧官休念直承明，就养虽能系宦情。","蓝绶昔年为短簿，彩衣今日是专城。","妓人半在登楼看，亲老初来满郡迎。","慢逐板舆张皂盖，平生唯有此时荣。"],"title":"初上单州有作"}
