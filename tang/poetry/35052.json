{"author":"徐夤","id":35052,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["碧落谁分造化权，结霜凝雪作婵娟。","寒蝉若不开三穴，狡兔何从上九天。","莫见团圆明处远，须看湾曲鉴时偏。","郄诜树老尧蓂换，惆怅今年似去年。"],"title":"月"}
