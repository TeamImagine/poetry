{"author":"施枢","id":131695,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄平平平。"],"paragraphs":["羁游偶值上元时，莲艳烧空照锦溪。","堂上珠帘如水浸，庭前鳌架与山齐。","风传鼓吹春声闹，雨遏笙歌夜语低。","自笑蓬窗勤苦士，何当太乙为燃藜。"],"title":"正月十四夜"}
