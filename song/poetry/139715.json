{"author":"陈著","id":139715,"strains":["仄平平平仄平平，平平仄仄平仄平。","仄○平平平平仄，平平○平仄仄○。","平平仄仄平平仄，仄仄仄仄平○仄。","仄平○仄仄平平，○仄平仄仄仄仄。","仄平仄仄平○平，仄仄○仄平平○。","平平平仄平仄仄，平平仄仄平平平。","平仄仄平○仄仄，仄平仄仄仄○仄。","仄○仄平平平○，仄○○平仄仄仄。","仄平仄仄仄平○，仄平仄仄平平平。","仄平平平仄平仄，平仄仄平平仄仄平平。"],"paragraphs":["杏山高高压群山，山灵发秀生凤鸾。","便应鶱腾梧桐表，胡为回翔枳棘闲。","谁知异物非凡翼，志在远大须培植。","固非燕雀所能知，正恐鸿鹄亦未识。","去年桂子香中晴，五彩飏下民欢迎。","雝雝仁气才鼓荡，今春已趣云霄程。","清水一壶留矮屋，顺风万里送行色。","内将揽辉仪周行，外将和鸣福万国。","老夫耄矣阻攀行，一诗寄意无他肠。","愿言双旌导前路，飞致凤花开处是桐乡。"],"title":"送邑簿阮杏山解任"}
