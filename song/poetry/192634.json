{"author":"郭祥正","id":192634,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["穷荒得见故人稀，话旧还惊岁月飞。","君有儿孙能力学，我无金谷可言归。","灵仙观里黄柑熟，采石江头白蟹肥。","北望何时同此乐，暂留行櫂莫相违。"],"title":"留汤主簿小饮"}
