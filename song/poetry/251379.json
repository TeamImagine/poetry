{"author":"王洋","id":251379,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["谁将膏粥饭蚕师，轻薄儿童觅彩衣。","游骑但知夸艳丽，祠门直莫叹寒微。","东城南陌春迷眼，逐马随车醉未归。","莫怪老翁闲坐久，鬅鬙灯火照柴扉。"],"title":"上元二首  其二"}
