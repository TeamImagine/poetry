{"author":"黎廷瑞","id":165787,"strains":["仄仄平平仄，○仄平○平。","平○仄○仄，仄仄平平仄。","仄仄平平平，仄平平仄平。","○平仄○平，平仄仄平○。","平仄○仄仄，平仄仄仄○。","平仄仄仄仄，平仄平○平。","平平仄平平，平仄○平平。","仄平仄平平，仄仄平平平。","仄仄仄仄仄，仄仄○仄平。","仄仄平仄仄，平平仄平平。"],"paragraphs":["昔诣超师院，听雨眠疏棂。","微吟得深警，小瀹开孤醒。","四极何浮浮，织乌飞不停。","重来未三年，杯度已西溟。","巾屦空挂壁，芳草绿满庭。","嘉树亦剪伐，霜干无留青。","人生意何常，孤月行秋冥。","适来偶流辉，倏去还韬灵。","旦暮不足计，惜尔犹典刑。","感慨谁与共，晴檐语风铃。"],"title":"壬午再过西禅超师化去一年追感遂赋庭字"}
