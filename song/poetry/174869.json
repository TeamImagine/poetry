{"author":"刘敞","id":174869,"strains":["平平仄平○仄仄，仄仄平平仄平仄。","仄仄仄仄仄平平，平平○仄仄平仄。","仄平仄平平仄平，仄仄平仄仄仄平。","○仄平平仄平仄，仄仄平平平仄○。"],"paragraphs":["君家井泉深百尺，上有高桐十寻碧。","鳯鸟不至独何忧，蛟龙深潜莫能识。","迅雷烈风来击时，地轴翻倒海水飞。","正直摧伤岂天意，爨下成琴殊未迟。"],"title":"黄寺丞井上桐树为雷所击"}
