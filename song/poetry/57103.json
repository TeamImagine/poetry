{"author":"梅尧臣","id":57103,"strains":["仄仄平仄平，仄仄平仄平。","○平仄平○，仄仄仄平平。","仄仄平仄平，平○平平平。","仄平平仄仄，平仄仄仄平。","平○平仄平，平仄平仄平。","仄平平平平，仄仄○仄平。","平○平平平，仄○平平平。","平仄平平平，仄仄仄仄平。","平仄仄平仄，仄平平平平。","平平平仄平，仄仄仄仄平。","仄平仄平平，仄仄平仄平。","仄仄仄平仄，仄平仄仄仄。","仄仄○仄仄，仄平平仄平。","仄仄平仄平，平平仄○平。"],"paragraphs":["我实山野人，不识经济宜。","闻歌汴渠劳，谩缀汴渠诗。","汴水源本清，随分黄河枝。","浊流方已盛，清派不可推。","天王居大梁，龙举云必随。","设无通舟航，百货当陆驰。","人间牛骡馿，定应无完皮。","苟欲东南苏，要省聚敛为。","兵卫讵能削，乃须雄京师。","今来虽太平，尽罢未是时。","愿循祖宗规，勿益群息之。","譬竭两川赋，岂由此水施。","纵有三峡下，率皆麤冗资。","慎莫尤汴渠，非渠取膏脂。"],"title":"吴仲庶殿院寄示与吕冲之马仲涂唱和诗六篇邀予次韵焉 汴渠"}
