{"author":"黄庭坚","id":207256,"strains":["仄仄仄平仄，平平平仄仄。","仄仄平仄平，仄平平仄仄。","仄平仄平平，仄仄仄平仄。","仄平平仄仄，仄仄平仄仄。","仄平平仄仄，仄仄○仄仄。","仄平平仄平，平仄仄仄仄。","仄仄仄平平，平平仄平仄。","平○平平仄，仄仄平仄仄。","平平○仄仄，仄仄○平○。","○仄仄平平，仄仄○平仄。"],"paragraphs":["北馔厌羊酪，南庖丰笋菜。","自北初落南，几为儿所卖。","习知价廉平，百态事烹宰。","盐晞枯腊瘦，蜜渍真味坏。","就根煨茁美，岂念炮烙债。","咀吞千亩余，胸次不虿芥。","二妙各能诗，才名动江介。","诗论多佳句，脍炙甘我嘬。","因君思养竹，万籁听秋噫。","从此缮藩篱，下令禁渔采。"],"title":"萧巽葛敏修二学子和予食笋诗次韵答之二首  其一"}
