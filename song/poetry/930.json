{"author":"李昉","id":930,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["秘殿深严圣语温，十年前是一乾坤。","孤臣林壑杀生在，帝里金汤旧业存。","舜殿南风难解愠，汉陵西望欲销魂。","年年此日无穷恨，风雨潇潇独闭门。"],"title":"泰陵忌辰"}
