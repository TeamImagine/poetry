{"author":"郑獬","id":181846,"strains":["仄仄仄仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄○平仄仄平。","平仄平平平仄仄，仄平仄仄仄○平。"],"paragraphs":["已醒又醉倦游客，乍雨却晴寒食天。","共系紫骝芳树下，却随红烛落花前。","层城已报黄金锁，外苑犹贪碧草眠。","明月春风依旧好，竹溪散尽酒中仙。"],"title":"往年与刘元忠诸公寻春夜归今兹卧病感而成篇"}
