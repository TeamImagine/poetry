{"author":"王洋","id":251267,"strains":["平平仄仄仄平仄，仄仄○平仄○仄。","平平仄仄仄平平，平仄仄平○仄仄。","平平仄仄○仄平，仄○仄○○仄平。","平平平平仄仄仄，仄平平仄平平平。","仄平仄仄仄仄仄，○平平○仄平仄。","○○仄仄平仄○，仄仄平平仄平仄。","仄平仄仄仄仄○，仄仄仄平平仄平。","仄平仄仄平仄仄，平仄仄仄平平平。","仄平仄仄平平仄，仄仄平平平仄仄。","平仄平平仄仄平，○○平平仄平仄。","平平○仄仄仄○，平平○平平平平。"],"paragraphs":["黄门给事二千粟，日割三牲亦应足。","刘翁食俎厌膻腥，千亩渭川期满腹。","吴人束简如束刍，百钱可了三日厨。","刘翁平生几两屐，可能千亩无赢余。","独嫌纳腹未可尽，更为挥毫写清峻。","庭空月落千丈长，老柏乔松未髙劲。","锦绷稚子置腹中，铁面老人凌远风。","此君族类俱得所，多事索此霜髯翁。","腹饥眼饱徒倥偬，只说饕馋疑作俑。","何以先生日照盘，更看婵娟势飞动。","琳师从此唯善看，时时更为通平安。"],"title":"又题琳师房刘行简给事墨竹"}
