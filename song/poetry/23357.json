{"author":"王十朋","id":23357,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["不向三苗境上过，此身端怯洞庭波。","浪翁未免敖牙戏，渔父时为款乃歌。","虫喜年丰频𢭏米，鸟忧沙涨自淘河。","可无好处如乡里，橘绿橙黄恨不多。"],"title":"舟中记所见"}
