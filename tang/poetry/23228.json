{"author":"宋之问","id":23228,"strains":["平平仄仄仄，平仄仄平平。","平仄平平仄，平平平仄○。","仄○仄平○，仄○○仄仄。","仄平仄平仄，平仄仄平仄。","仄平平仄平，平仄仄仄仄。","平平平仄仄，平仄仄平仄。","平仄仄仄○，仄平平平仄。","？仄仄平仄，仄○平平仄。","仄仄平仄平，仄平仄仄仄。","○平仄平仄，仄仄○仄仄。","平仄平平平，平仄仄平仄。","仄仄平○○，仄仄平平平。","仄平平平仄，仄仄平平平。"],"paragraphs":["晨登歇马岭，遥望伏牛山。","孤出群峰首，熊熊元气间。","太和亦崔嵬，石扇横闪倏。","细岑互攒倚，浮𪩘竞奔蹙。","白云遥入怀，青霭近可掬。","徒寻灵异迹，周顾惬心目。","晨拂鸟路行，暮投人烟宿。","粳稻远弥秀，栗芋秋新熟。","石髓非一岩，药苗乃万族。","间关踏云雨，缭绕缘水木。","西见商山芝，南到楚乡竹。","楚竹幽且深，半杂枫香林。","浩歌清潭曲，寄尔桃源心。"],"title":"游陆浑南山自歇马岭到枫香林以诗代书荅李舍人适"}
