{"author":"杨亿","id":210749,"strains":["平平仄仄平，平仄仄平平。","仄仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平○平仄仄，平仄仄平平。","平仄○平○，平平仄仄平。","仄平平仄仄，平仄仄平平。","平仄○○仄，○平仄仄平。"],"paragraphs":["凉宵绮宴开，醽醁湛芳罍。","鹤盖留飞舄，珠喉怨落梅。","薄云齐鬓腻，流雪楚腰回。","巧笑倾城媚，雕章刻烛催。","盘空珠有泪，罏冷蕙成灰。","巾角弹棋胜，琴心促轸哀。","醉罗惊梦枕，愁黛怯妆台。","风细传疏漏，犹歌起夜来。"],"title":"夜宴"}
