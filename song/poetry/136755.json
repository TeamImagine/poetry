{"author":"胡仲弓","id":136755,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["涉险何如过虎牢，白云堆里著身高。","登临我欲招元亮，谈笑时能接李翺。","人境下看犹粟粒，洞天西去有蟠桃。","学仙恐是虚无说，且向峰头跨六鳌。"],"title":"和杜友游清源洞韵"}
