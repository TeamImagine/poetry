{"author":"虞俦","id":62293,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["王式当年本不来，送涂未远径须回。","自怜白璧频遭剑，何许黄金更筑台。","夜榻对眠空抚枕，寒炉孤坐懒持杯。","权门气焰堪薰炙，况是无资与瓮醅。"],"title":"和汉老弟见寄二首  其二"}
