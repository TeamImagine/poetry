{"author":"韦骧","id":190645,"strains":["仄仄○平仄，平平平仄○。","平平仄仄仄，仄仄仄？○。","平仄平平○，平○仄仄○。","仄平平仄仄，平仄仄平平。","仄仄○平仄，平平仄仄平。","○平平仄仄，平仄仄平平。","仄仄平○仄，平平仄○平。","平○仄仄仄，平○仄○平。","仄仄平平仄，平平仄仄平。","平平仄仄仄，平○仄平平。","平仄平平仄，平平仄仄仄。","平平平仄仄，仄仄仄平平。","仄仄平平仄，平平仄仄○。","仄平平仄仄，○仄仄平平。","○仄○平仄，平平仄仄平。","仄平平仄仄，仄仄仄平平。","仄仄平平○，平平仄仄平。","平平仄平仄，仄仄仄平平。"],"paragraphs":["暑雨应时至，年来民气和。","池塘假灔滪，畎亩小滹沱。","跧缩栖梁燕，淋浪贴水荷。","一番新涤垢，何处不盈科。","旦市犹无迹，寒门愈可罗。","庭柯均见濯，檐溜独成波。","猎子愁收弋，田翁喜荷蓑。","蜂衙忘刻候，蛙吹恣吟哦。","箧恨书生蠧，场忧麦化蛾。","凉风飒以度，清兴迥然多。","公退书帷寂，诗余道服拖。","虽非侔击玉，仅可比鸣鼍。","屡促低弦轸，频倾浊酒蠡。","自存惟浩气，兼养类菁莪。","衣葛疏仍补，羮藜淡不鹾。","百瓴舒足力，六字习心呵。","未有焚鱼兴，宁为扣角歌。","兹辰拜高咏，适足慰蹉跎。"],"title":"暑雨言怀和潘倅十八韵"}
