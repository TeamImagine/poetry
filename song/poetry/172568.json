{"author":"释用孙","id":172568,"strains":["平平平平仄仄○，平平平仄仄平平。","仄平○仄平平仄，仄仄平○仄○平。","仄仄仄平平仄仄，仄平平仄仄平平。","平平仄仄平平仄，仄仄平平仄仄○。"],"paragraphs":["山为浮来海莫沈，萧梁曾此布黄金。","梵僧亲指耆阇路，帝女归传达磨心。","地控好峰排万仞，涧余流水落千寻。","灵踪断处人何在，日夕云霞望转深。"],"title":"浮槎山"}
