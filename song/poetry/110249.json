{"author":"刘克庄","id":110249,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["人烟穷处屋三间，目断寒云接浅山。","石塔有风铃自语，水亭无税印常闲。","沙晴火伏如棋布，浪急渔舟似洗还。","自古诗从登览得，莫辞绝境共追攀。"],"title":"海口三首  其三"}
