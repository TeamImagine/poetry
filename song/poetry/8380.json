{"author":"李处权","id":8380,"strains":["仄平平仄平，○仄仄仄仄。","仄平仄○平，平仄○○仄。","仄平平仄平，平平仄平平。","平平仄平仄，仄仄平平仄。","平平仄平平，平平平仄仄。","仄平仄○仄，仄仄○平仄。","仄平平仄平，平平仄平仄。","平平仄平仄，仄平○平仄。","仄仄平仄平，平仄平仄仄。","平平平仄仄，仄仄仄平仄。","仄平仄平仄，○仄仄平仄。","仄平仄平仄，仄仄○○仄。","平仄仄仄平，仄仄平平仄。"],"paragraphs":["闭门倾浊醪，胜接俗子语。","蟹螯得橙韲，风味正如许。","缅怀冰雪姿，何由对谈尘。","夫君腹为笥，万卷方撑拄。","哦诗送归鸿，平生无漫与。","十年就闲旷，一日看轩翥。","老夫衰病余，颓然守环堵。","无因少年事，插花更椎鼓。","岁晚场圃休，黄落溪上雨。","溪邉双白鹭，见影忽惊举。","水天渺无际，瞑霭下前浦。","此时亦愁绝，拥鼻吟正苦。","安得百斛舟，载取君家醑。"],"title":"简友生促酒"}
