{"author":"李石","id":20294,"strains":["平平仄平仄，仄仄平平平。","平平仄仄仄，仄仄仄仄平。","平平平仄仄，平仄平仄平。","仄平仄平仄，○仄仄仄平。","平平平平仄，平平仄平平。","仄仄仄○仄，仄仄平仄平。","仄仄平仄仄，仄仄平平○。","仄仄仄仄仄，仄仄仄仄平。","平平仄平仄，仄仄仄仄平。","平平仄仄仄，平仄平○平。","平○仄仄仄，仄仄平平平。","平平平仄仄，仄仄仄仄平。","平平仄平仄，○仄平平平。"],"paragraphs":["鞭笞土牛子，鼓舞勾芒神。","初开一岁籥，已有五日陈。","胡为松桂老，强逐桃李新。","自言草玄客，颇爱郑子真。","虽云公卿贵，虚名竟成尘。","况我已三黜，素志无一伸。","遂去田舍畔，得与渔樵亲。","奉母缺禄食，菜饱不敢嗔。","夫君亦人子，等是我辈人。","青鞋裹白足，乌帽遮长身。","襟期访郑老，酒伴寻南邻。","吾文天未拯，古道日以堙。","登坛要先歃，更约明年春。"],"title":"杨德彝立春日携诗远访次韵"}
