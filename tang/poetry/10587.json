{"author":"柳宗元","id":10587,"strains":["仄平仄○仄，平○仄平平。","仄仄仄平仄，平○平仄平。","平平仄平仄，仄仄仄平○。","仄仄平平仄，平平平仄○。","平平仄仄仄，仄仄仄平平。","平仄○平○，平平仄仄平。","平平平仄仄，仄仄仄平平。","仄仄○平仄，平平○仄平。","平平○仄仄，？仄仄○平。","平仄平平仄，平○平仄○。"],"paragraphs":["郡楼有遗唱，新和敌南金。","境以道情得，人期幽梦寻。","层轩隔炎暑，迥野恣窥临。","凤去徽音续，芝焚芳意深。","游鳞出陷浦，唳鹤绕仙岑。","风起三湘浪，云生万里阴。","宏规齐德宇，丽藻竞词林。","静契分忧术，闲同迟客心。","骅骝当远步，𫛸鴂莫相侵。","今日登高处，还闻梁父吟。"],"title":"奉和杨尚书郴州追和故李中书夏日登北楼十韵之作依本诗韵次用"}
