{"author":"方干","id":30334,"strains":["平仄仄○仄，平○仄仄平。","平平平仄仄，平仄仄平平。","平仄仄仄仄，平平○仄平。","平平平仄仄，仄仄仄平平。","仄仄仄平仄，○○平仄○。","平平仄平仄，平仄仄○平。"],"paragraphs":["樵猎两三户，凋疏是近邻。","风雷前壑雨，花木后嵒春。","文字不得力，桑麻难救贫。","山禽欺稚子，夜犬吠渔人。","未必圣明代，长将云水亲。","知音不延荐，何路出泥尘。"],"title":"镜湖西岛言事寄陶校书"}
