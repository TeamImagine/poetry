{"author":"王禹偁","id":177751,"strains":["平平仄平平仄仄，仄○平○仄平仄。","仄平仄仄○仄平，平仄平平仄平仄。","仄○仄仄仄平平，○仄平平仄○平。","平平平仄仄○仄，平仄○仄仄仄平。","○平仄仄平平仄，仄平仄仄○平仄。","仄平仄仄仄仄平，仄仄仄平仄平仄。","平○仄仄平仄平，平仄仄平仄平仄。","仄平仄仄仄仄平，仄仄仄○○○平。","仄仄平平平仄仄，仄仄平平仄平○。","仄仄平平平仄仄，○平仄平仄平仄。","仄仄仄仄平平仄，仄仄平平仄平○。"],"paragraphs":["商山老乌何惨酷，喙长于钉利于镞。","拾虫啄卵从尔为，安得残吾负疮畜。","我从去岁谪商于，行李惟存一蹇馿。","来登秦岭又巉岭，为我驮背百卷书。","穿皮露脊痕连腹，半年治疗将平复。","老乌昨日忽下来，啄破旧疮取新肉。","馿号仆叫乌已飞，劘嘴整毛坐吾屋。","我馿我仆奈尔何，悔不挟弹更张罗。","赖是商山多鸷鸟，便问邻家借秋鹞。","铁尔拳兮钩尔爪，折乌颈兮食乌脑。","岂唯取尔饥肠饱，亦与疮馿复雠了。"],"title":"乌啄疮馿歌"}
