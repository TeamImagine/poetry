{"author":"陆文圭","id":166037,"strains":["平平仄仄仄仄平，平平○○仄仄平。","仄平平仄平仄仄，平仄平仄平平平。","平平仄仄平仄仄，仄仄平平仄仄平。","仄平仄平仄平平，平平仄仄○○平。","○仄仄仄仄平仄，仄平仄仄平平平。","仄○平平平仄仄，仄仄平仄平仄○。","平平仄仄仄平平，○平仄仄仄○平。","平平仄仄仄仄仄，平平仄平平仄○。","平平平平仄平仄，平仄仄仄平平平。","仄平仄仄平平仄，平仄平○仄仄平。","○平仄仄仄平仄，仄仄仄仄平平平。","平仄仄仄平仄仄平平平，仄仄仄平平仄○，平平平仄仄仄○。"],"paragraphs":["金身梦觉白马东，西来禅教各一宗。","讲师高据狮子座，缁素群集惊盲聋。","天华咫尺飞坠地，夜烛神光满室红。","远师道林嗣宗风，专谈义学离禅锋。","三叶五性总超诣，一枝擘与天泉翁。","不泥筌蹄求解脱，不执文字迷本空。","黄梅四月上卢龙，骑馿不下莫相逢。","徐州麦饭足可饱，青州布衫谁与缝。","卢沟桥边石头滑，飞锡径入明光宫。","手挥玉麈天颜喜，身被红绡帝渥浓。","回头却笑虎丘石，夜半不忆寒山钟。","君不见懒残昔住衡山峰，使者召之终不从，天寒垂涕石窟中。"],"title":"送北禅释天泉长老入燕"}
