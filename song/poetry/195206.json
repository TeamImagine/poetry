{"author":"苏轼","id":195206,"strains":["仄平仄仄平平平，仄平仄仄仄仄平。","平○仄仄平平仄，仄仄平平仄仄仄。","仄仄仄平平仄平，○○平仄仄平平。","平○仄仄平仄仄，平平仄仄平平平。","平○仄仄平○仄，仄仄平平仄平仄。","仄平平仄仄平平，仄仄平平仄平仄。","仄○平平平仄平，仄仄仄仄平平○。","○平平平仄仄仄，仄仄平仄平平平。","仄平仄仄平平仄，仄○平仄平仄○。","仄仄平平仄仄平，平平平仄平○仄。","仄仄仄平仄○平，平平仄仄仄平○。","仄仄平平平仄仄，○平仄仄仄平平。"],"paragraphs":["少年独识晁新城，闭门却扫卷旆旌。","胸中自有谈天口，坐却秦军发墨守。","有子不为谋置锥，虹霓吞吐忘寒饥。","端如太史牛马走，严徐不敢连尻脽。","徘回未用疑相待，枉尺知君有家戒。","避人聊复去瀛洲，伴我真能老淮海。","梦中仇池千仞巌，便欲揽我青霞幨。","且须还家与妇计，我本归路连西南。","老来饮酒无人佐，独看红药倾白堕。","每到平山忆醉翁，悬知他日君思我。","路傍小儿笑相逢，齐歌万事转头空。","赖有风流贤别驾，犹堪十里卷春风。"],"title":"次韵晁无咎学士相迎"}
