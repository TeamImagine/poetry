{"author":"贺铸","id":213160,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["好在金陵王隠君，尺书忽与我相闻。","莼鲈久负秋风约，猿鹤终寻旧日群。","横笛卧吹南浦月，杖藜笑度北山云。","六朝陈迹何须问，一曲沧浪酒十分。"],"title":"答王拙见寄"}
