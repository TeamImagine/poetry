{"author":"宋之问","id":23350,"strains":["平仄○平仄，平平仄仄平。","平平平仄仄，平仄仄○平。","平仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。","平平仄仄仄，○仄仄平○。"],"paragraphs":["香阁临清汉，丹梯隐翠微。","林篁天际密，人世谷中违。","苔石衔仙洞，莲舟泊钓矶。","山云浮栋起，江雨入庭飞。","信美虽南国，严程限北归。","幽寻不可再，留步惜芳菲。"],"title":"使过襄阳登凤林寺阁"}
