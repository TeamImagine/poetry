{"author":"释文珦","id":134053,"strains":["仄平仄平平，仄仄○仄仄。","仄○平仄○，平仄仄平仄。","平○仄平平，平平平仄仄。","平平仄平仄，仄仄仄○仄。","仄仄○仄○，○平仄平仄。","仄仄平仄平，○平○仄仄。","仄平平仄仄，仄仄○仄仄。","平平仄平仄，仄○仄平仄。","○仄仄○仄，平仄平仄仄。","平仄仄仄平，平平平仄仄。"],"paragraphs":["隠居绝他营，晓步缘涧壑。","水深鱼影闲，林密鸟声乐。","晴空极清明，孤云何住着。","原穷得危磴，路转见横彴。","啸响空谷传，吟情古灵觉。","所遇皆隠沦，论心遗厚薄。","在山无小草，忘世胜大药。","余生岂须计，此兴谅非错。","其适在闲旷，何用嫌落魄。","书此以告君，狂言君勿噱。"],"title":"晓步十韵示山友"}
