{"author":"毛滂","id":222561,"strains":["仄仄平平平，○○平仄平。","平平仄平平，平仄平平○。","平仄仄仄平，仄仄平平○。","仄○平○平，仄仄仄仄平。","○平仄仄平，仄仄仄仄平。","仄仄仄仄？，仄仄仄仄平。","平平仄○仄，仄仄平○平。","平平仄平仄，平仄仄仄仄。"],"paragraphs":["落落湖边松，浏浏松下风。","泠然入君怀，萧飒诗脾中。","清露泻笔端，一扫浮埃空。","以遗愚参军，仅免按剑凶。","三年耳目昏，此语岂易逢。","亦岂务炳烺，邂逅乃自工。","归囊一钱尽，足用仍三冬。","他年太羮熟，宁俟盐酪供。"],"title":"汪发彊中见遗佳篇笔势高妙且从仆求诗以归辄为此数句"}
