{"author":"翁华","id":77520,"strains":["平平平仄仄平平，仄仄平平仄仄平。","平仄平平平仄仄，仄平平平仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["香开岩桂露凄清，翠锁晴岚泼眼明。","风度南枝乌鹊啭，月斜西坞玉绳横。","来游十里水云窟，偿我一生邱壑情。","诗句乞君高挂壁，且容鼻息撼雷鸣。"],"title":"龙爪石"}
