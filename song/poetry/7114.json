{"author":"王之道","id":7114,"strains":["平平仄平仄，仄仄平平平。","平仄平○仄，仄仄平仄平。","仄仄○平平，平仄平平平。","平平仄仄仄，平仄○平平。","○仄仄平仄，仄平平仄平。","仄仄仄平○，仄○平仄○。","仄平仄仄仄，平平仄平○。","平平仄平平，仄仄平○平。","仄仄平平平，平平仄平平。","平平平平平，仄仄平仄平。","平平仄平仄，仄仄○仄平。"],"paragraphs":["浮光我家尉，近处惟高安。","尝欲为亲择，敢作非意干。","忆昔从东来，飞雪凌羁单。","青春不可挽，明月裁齐纨。","三釡竟何地，一囊今屡殚。","我有醉翁吟，试从徽外弹。","古人骨已朽，知音果哉难。","挛拳抱枝蝉，未露先号寒。","缅想江南山，琼梳碧成攅。","僧窗开南薫，俯仰天地寛。","诗成有佳句，往往胜得官。"],"title":"闻蝉和彦时兄"}
