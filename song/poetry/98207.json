{"author":"赵汝鐩","id":98207,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["东越乾坤到眼边，乱云连壑草迷川。","五更城落千岩月，万顷湖开一镜天。","鼓角声残秦望晓，楼台影湿卧龙烟。","旧时太史登临处，每想风流为慨然。"],"title":"题会稽用林帅侍韵"}
