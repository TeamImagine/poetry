{"author":"齐己","id":41838,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["新竹将谁榷重轻，皎然评里见权衡。","非无苦到难搜处，合有清垂不朽名。","疏雨晚冲莲叶响，乱蝉凉抱桧梢鸣。","野桥闲背残阳立，翻忆苏卿送子卿。"],"title":"寄吴拾遗"}
