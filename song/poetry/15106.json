{"author":"刘子翚","id":15106,"strains":["仄平平仄平，仄仄○仄平。","仄仄仄仄平，平仄平仄平。","平平仄平仄，仄仄平平平。","平平仄平仄，平仄仄仄○。","平平仄○○，平平仄平平。","仄仄平平○，平平仄平○。","仄仄平仄平，平平仄平平。","○平平○平，仄仄平平平。"],"paragraphs":["爱憎情易迁，感物思郁纡。","念昔未弃捐，尝侍君子居。","烦襟一披豁，雅抱何清虚。","蹉跎怨时暮，凉德竟见疏。","飞霜皓中庭，枵然委墙隅。","的皪珠帏深，荧煌锦茵铺。","岂不怀旧恩，君心已非初。","当年纨扇谣，抱恨同区区。"],"title":"弃竹夫人"}
