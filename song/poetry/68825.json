{"author":"文彦博","id":68825,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["邺下才名同七子，六年开幕得嘉宾。","屈从颍水投余刃，合去甘泉作从臣。","素以潘阳敦信睦，仍于洛孟卜仁邻。","士元骥足难羁绊，即见康衢势绝尘。"],"title":"子山朝奉倅汝阴过洛访别求诗"}
