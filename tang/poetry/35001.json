{"author":"徐夤","id":35001,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["缥缈青虫脱壳微，不堪烟重雨霏霏。","一枝秾艳留教住，几处春风借与飞。","防患每忧鸡雀口，怜香偏遶绮罗衣。","无情岂解关魂梦，莫信庄周说是非。"],"title":"蝴蝶二首 一"}
