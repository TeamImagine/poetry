{"author":"赵汝譡","id":89704,"strains":["平平仄平仄，平仄平平平。","平平仄○平，仄仄平？平。","平仄仄○平，平平仄平平。","仄平仄平仄，平仄平平平。","仄平平仄○，平仄平仄○。","仄平仄平仄，平平仄○○。","仄仄平仄○，平平仄平平。","仄仄仄平仄，平平平仄平。","平平仄平仄，仄仄○平平。","平仄仄仄仄，平平仄平○。"],"paragraphs":["城丘焕朝景，郊甸熙春阳。","谁能不行游，及尔聊徜徉。","华栋敞中园，珍潭注方塘。","惠风翼嘉殖，时鸟流音翔。","岂伊丹卉间，而有修干苍。","靡迤既徐步，萦纡亦深藏。","忆与仁里亲，攀翻玩幽芳。","抚迹已成故，斯人安可亡。","前洲起新涨，远岫收残光。","凭槛久怅望，江云眇何长。"],"title":"游雷氏园怀吴公德夫"}
