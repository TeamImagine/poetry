{"author":"梅尧臣","id":46689,"strains":["平平仄仄仄平平，平仄仄平平仄平。","平仄平平平仄仄，平平仄仄仄平平。","平仄仄仄平平仄，仄仄仄平平仄平。","仄仄仄平平仄仄，平平平仄仄平平。"],"paragraphs":["长堤冻柳不堪折，穷腊使君单骑行。","苏合轻裘霜莫犯，铜牙大弩吏先迎。","山旁楚贾连樯泊，水上禹书寒磬清。","试向郡楼东北望，烟波千里月临城。"],"title":"送乐职方知泗州"}
