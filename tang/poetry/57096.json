{"author":"刘湾","id":57096,"strains":["仄平仄平平，平仄○仄仄。","平平平○平，平仄○仄仄。","仄平仄○平，平仄仄仄仄。","仄仄平平平，仄平仄平仄。","仄仄仄平平，○平仄平仄。","○○平仄平，仄○平仄仄。","○平仄平平，仄仄仄○仄。","平平平平○，仄仄平仄仄。"],"paragraphs":["百蛮乱南方，群盗如猬起。","骚然疲中原，征战从此始。","白门太和城，来往一万里。","去者无全生，十人九人死。","岱马卧阳山，燕兵哭泸水。","妻行求死夫，父行求死子。","苍天满愁云，白骨积空垒。","哀哀云南行，十万同已矣。"],"title":"云南曲"}
