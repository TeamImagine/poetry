{"author":"张扩","id":234213,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["翠簟轻纨腹果然，午风吹梦入湖边。","竹奴不语専新宠，水厄无功罢宿烟。","却要降魔时读易，未须盘膝彊磨砖。","谁人妙解老韶诀，心印传来不记年。"],"title":"昼寝"}
