{"author":"宋蒲寿宬","id":154965,"strains":["平仄仄仄平，仄平仄平仄。","仄仄平平平，仄仄仄平仄。","平平平仄仄，仄仄平平平。","平○仄仄仄，仄仄平平○。","平仄仄仄仄，○○仄○平。","平平○平仄，平仄仄仄平。","仄仄仄仄仄，平平仄平平。","○平仄仄仄，仄仄平？平。","仄仄○平仄仄仄，平平仄仄仄仄平。"],"paragraphs":["神骏不受羁，岂知日千里。","小试秋风前，烁烁电光起。","何须金络脑，不用珊瑚鞭。","徐看血汗沫，透出青连钱。","飞去度赤水，横行抹燕山。","持归献天子，髙列十二闲。","渴饮水底月，饥餐草头珠。","轻揺玉麈尾，侧碾青氍毹。","振鬛长鸣谢伯乐，千秋万古八骏圗。"],"title":"神骏歌送赵委顺就漕"}
