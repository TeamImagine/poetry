{"author":"葛胜仲","id":230980,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["云山冬瘦露精神，整棹溪边试问津。","悬坎带坻冰积厚，缘甍冒栋雪飞频。","出乘舴艋为龟手，归卧蜗牛分曲身。","已觉乌蟾不能活，阳熙早晚定回春。"],"title":"十二月十日泛舟以北风寒回棹"}
