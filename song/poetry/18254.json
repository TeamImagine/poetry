{"author":"吴芾","id":18254,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平○仄，仄仄○平仄○平。","平仄仄平平仄仄，平平平仄仄平仄。"],"paragraphs":["风烟浩荡甬东州，方羡公为烂漫游。","岂料连宵垂雨脚，未容杲日出云头。","扶藜登眺心应在，隠几吟哦趣更幽。","遥想乍晴须痛赏，诗成还肯寄来不。"],"title":"和曾吉甫四明见寄二首  其二"}
