{"author":"陆游","id":37029,"strains":["平平仄仄仄，仄仄仄平平。","仄平仄仄仄，仄仄平仄平。","○平仄仄平，仄仄平仄平。","仄仄仄平平，平仄仄仄平。","○平○平仄，仄○仄平平。","仄仄仄仄仄，仄平仄仄平。"],"paragraphs":["新春尚七日，小雨暗江城。","茆檐夜点滴，已作春雨声。","轻黄上柳枝，嫩绿抽菊萌。","造物本何心，谁主此发生。","颇疑重云外，斗杓已东倾。","老至不可却，一尊忘浊清。"],"title":"十二月二十六夜聴雨"}
