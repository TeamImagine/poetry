{"author":"苏过","id":229797,"strains":["平平仄仄仄，仄仄仄仄仄。","平平平仄仄，平仄平仄仄。","平仄平仄平，仄仄平仄仄。","平平仄平仄，平仄仄仄仄。","平平仄平○，仄仄平仄仄。","仄平仄仄仄，仄仄仄仄仄。","仄平平仄平，仄仄平平仄。","平平仄仄仄，平仄仄仄仄。","平仄平仄仄，平仄仄平仄。","平○仄仄平，○仄平○仄。","平平仄仄仄，平仄平○仄。","仄平○仄仄，仄仄平仄仄。","平平仄仄仄，仄仄平平仄。","平平平仄平，平平平仄仄。"],"paragraphs":["秋阳六十日，闵闵岁可惧。","原田龟坼块，城市尘没屦。","谁欤悲若人，活彼于旦暮。","精禋发仁恻，诚意辄上诉。","神山閟灵湫，水旱天所付。","潜虬懒废职，暴虎往鬬怒。","抑无东海冤，又岂桑羊蠹。","天心自响答，民语酌道路。","嗟予生理拙，饥饱共农圃。","披衣夜不眠，听此檐间语。","沉疴忽去体，黄壤流膏乳。","少宽县令责，尽复南亩故。","呼儿酌我酒，欲写无佳句。","聊同千里谣，非公谁与哺。"],"title":"郡守祷雨获应"}
