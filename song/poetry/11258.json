{"author":"朱翌","id":11258,"strains":["平仄平平仄仄平，平平仄仄仄平平。","仄平仄仄仄仄仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["蝉引秋风上桂枝，登山临水不胜悲。","兽蹲虎踞石见怪，天划神刓洞出奇。","无复碧蓝鸡刷羽，空余青栗猬攒皮。","傥分衲子三椽屋，当与仙人五日期。"],"title":"七夕日游仙人洞"}
