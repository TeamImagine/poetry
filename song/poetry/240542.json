{"author":"周紫芝","id":240542,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["断肠风雨落花时，空遣刘郎赋柳枝。","涉世功名真螘穴，送春歌吹只蛙池。","尚堪短策时乘兴，犹有寒杯可共持。","更愿余生似东野，云龙无地不相随。"],"title":"次韵刘元素暮春书怀"}
