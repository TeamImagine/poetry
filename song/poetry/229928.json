{"author":"苏过","id":229928,"strains":["仄平仄○平仄平，平○仄仄仄仄平。","平平平平平仄仄，仄平仄平○仄仄。","仄仄平平仄仄平，仄平仄仄平仄平。","仄○仄平○仄仄，仄仄仄仄平平平。","仄平仄仄平仄平，仄仄平仄平平平。","平○仄仄○仄仄，平平仄仄仄平平。","仄平仄仄平平○，仄仄○平○仄○。","仄平平仄仄平平，仄仄○○仄仄仄。"],"paragraphs":["绿槐染衣芦作鞭，朝骑骏马下九天。","人为君荣君未喜，我家剑南亲万里。","四岁儿啼母不知，肺肝欲裂悲语谁。","不如读书期有立，可以借手荣吾慈。","白云怅望天一方，颍水之北嵩之阳。","君王一日亲试策，阿兰不愿尚书郎。","里门下马人争看，对泣相持行路叹。","版舆归侍锦江头，戏彩重偿齓与丱。"],"title":"蜀人宋衍蚤孤母去力学取科第遂获见母盖自蜀至许六千余里声迹不至逾二十年感叹兹事以送其归"}
