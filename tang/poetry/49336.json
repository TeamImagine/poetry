{"author":"庞蕴","id":49336,"strains":["○仄仄，○仄仄，仄仄○○平仄仄。","仄仄平平仄仄平，平平仄仄仄○仄。","平仄平平仄仄平，○仄平平仄平仄。","平平仄，仄平平，平仄平平仄仄平，仄仄平平仄仄平。","仄平仄平仄平平，平平平平平仄平，仄平平仄仄○仄，仄仄平平仄仄平。","○仄平平平仄仄，仄仄○仄仄平○。","？？？？？。"],"paragraphs":["行路易，行路易，内外中间依本智。","本智无情法不生，无生即是入正理。","非色非心放一光，空里优昙显心地。","名为智，智为尊，心智通同达本源，万物同归不二门。","有非有兮理常存，无非无兮无有根，未来诸佛亦如是，现在还同古世尊。","三世俱皆无别道，佛佛相授至今传。","-970-。"],"title":"杂句 一"}
