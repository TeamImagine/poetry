{"author":"宋祁","id":13215,"strains":["○平仄平平，平仄平仄平。","仄仄仄仄仄，仄仄仄平平。","平仄平仄平，○仄○仄平。","仄仄仄平仄，仄仄？平平。","平平仄○仄，仄仄平仄平。","平平平○平，仄仄仄平平。","○平仄仄仄，仄仄仄平平。","仄平平○平，仄平平仄平。","平仄仄平仄，仄平仄平平。","平平仄仄仄，仄仄仄平平。","仄平平仄仄，仄平平仄平。"],"paragraphs":["荷锄往瓜田，烟蔓纷广畴。","植杖未及憩，有客眷林丘。","驺哄罗户前，冠盖荫道周。","进客北堂上，藉以氍毹柔。","持杯再三跪，酌我清白酬。","时时高兴酣，矫首望神州。","长衢贯广陌，反宇注飞楼。","惠风林间翔，早晖花上浮。","新叶向蒙密，鷇雏已啁啾。","时哉物可玩，况复忘吾忧。","故人心傥尔，驾言时见求。"],"title":"拟王右丞瓜园"}
