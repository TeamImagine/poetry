{"author":"梅尧臣","id":57513,"strains":["仄仄平平仄，仄仄平仄平。","平平仄○仄，仄平平仄平。","仄平○平平，仄仄仄仄平。","仄○平平仄，仄仄平仄○。","平仄○平平，平平仄平平。","平平仄仄仄，平仄仄仄平。","平平仄仄平，○○○仄平。"],"paragraphs":["日暮蛛丝动，月暗萤火明。","方兹步庭户，浩然怀友生。","友生将东归，泛若赴海鲸。","已从龙门出，不慕朱鳖轻。","朱鳖过吴洲，飞飞就东瀛。","沉浮未可问，名有万里程。","须忧小水鲂，劳劳将尾赪。"],"title":"夜直广文有感寄曾子固"}
