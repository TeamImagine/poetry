{"author":"张嵲","id":9002,"strains":["仄平平仄仄平平，仄平平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["每逢晴日竞飞翻，忽为群居负责言。","甘美日充辞豢养，蟠藏岁久念腾骞。","趋衙乍觉朋曹少，分邑疑因支庶繁。","莫便无情同燕雀，阶除得食语喧喧。"],"title":"余所寓僧舍蜂筒忽散去仅留其半僧云分蜂时每如此寻复追求再得之贮以别龛感而成诗"}
