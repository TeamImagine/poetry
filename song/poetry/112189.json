{"author":"田锡","id":112189,"strains":["平平仄仄平，仄仄平平平。","仄仄仄平仄，仄仄平平平。","仄仄仄仄仄，仄仄仄平平。","○○仄仄平，仄仄○平平。","仄仄仄平仄，平平仄仄平。","仄仄仄仄仄，仄平平仄平。","○平仄平仄，仄○仄平平。","平○○平仄，平仄仄平平。","○平平仄仄，仄仄仄平平。","仄平仄平仄，仄仄平○平。"],"paragraphs":["东风麦垄青，白日桑阴清。","一雉欲媒众，众雉无猜情。","五步一饮啄，十步一飞鸣。","暗中触骇机，镞发如流星。","洞彻羽毛质，低摧锦绣翎。","却宛若召客，子常非好兵。","谗言既交构，祸难即随生。","齐王听游说，韩信急功名。","三军虽罢戍，一命遽遭烹。","古来不疑地，悔吝堪相惊。"],"title":"雉媒"}
