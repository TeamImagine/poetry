{"author":"吕祖谦","id":65255,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平仄。","平平平仄平平仄，仄仄平平仄仄平。"],"paragraphs":["一叶初秋已趣装，玺书屡下驻归艎。","少留北阙三年最，多借西州半岁强。","身外宠荣元自薄，眼前凋瘵故难忘。","书囊知有朝天草，不是中和乐职章。"],"title":"送柳严州解官趋朝"}
