{"author":"谢薖","id":231451,"strains":["仄平平仄平仄平，仄平平平○○平。","平平仄仄平仄平，平平平仄平仄平。","平仄平平仄仄○，○○平仄平仄○。","仄平仄仄平仄平，仄平仄平仄○平。","平仄仄仄平仄○，仄平○○平仄平。","仄平○平仄仄平，仄仄平仄？仄平。","平平平平仄仄○，仄平仄仄仄平平。","仄○平仄平○○，仄○平平仄仄○。","仄平仄仄仄○仄，平平平平仄仄仄。","平平○平仄平仄，仄平○平仄平仄。","仄平平○平仄仄，仄平仄平仄平仄。"],"paragraphs":["董何呼我颠倒裳，杖藜阶西过王郎。","郎君好事初举觞，平头奴子舁两囊。","开视文书浩抢攘，其间穅秕烦播飏。","忽惊墨妙筵有光，问谁所书曰欧阳。","而我盥水方取将，览之三过神色扬。","反嗟从来见未尝，字体遒媚笔意刚。","公为文章轧子长，立朝义气凛秋霜。","借如春蚓萦行行，亦当珍之十袭藏。","况工字画乃如此，银钩金绳粲茧纸。","公尝临池墨池水，尚言如船逆风使。","后来谁评新丽体，出公一头子苏子。"],"title":"静寄斋观文忠公墨迹"}
