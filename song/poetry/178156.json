{"author":"赵湘","id":178156,"strains":["平平平仄平平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["沧浪生计任西东，人向萧园寄断蓬。","灯影半轩无梦寐，雨声长夜在梧桐。","闲僧正笑吟髭白，故国那堪水树红。","志业未知谁念我，明朝江上苇花风。"],"title":"秋日宿楚江西寺"}
