{"author":"韩维","id":157998,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平仄仄仄平。"],"paragraphs":["敏学高文俊茂身，少年今见鲁公孙。","明心早得无生意，清耳常闻有味言。","绿鸭陂中春纵棹，芰荷池上雨移樽。","临分有赠非他物，声利精忘道始存。"],"title":"送曾通直入京"}
