{"author":"方回","id":149725,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["倚楼开户展青铜，老矣犹能酒面红。","浪许满头生寿髪，几堪落叶见秋风。","每思旧事全如梦，自喜新诗渐不工。","棺椁衣衾俱未办，他年何处葬虚翁。"],"title":"老矣"}
