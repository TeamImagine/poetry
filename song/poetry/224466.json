{"author":"洪朋","id":224466,"strains":["仄平仄仄仄平平，仄平仄仄仄○平。","平平平仄平平仄，仄仄○平仄仄平。","仄仄平平仄仄仄，仄○平仄仄平平。","仄平仄仄仄平仄，仄仄平仄仄平平。"],"paragraphs":["岭南底处是端州，使君苦向个中游。","黄茅千里烟岚晚，皂盖三年鬓发秋。","欻见崩松万壑底，遂闻埋玉九原头。","不能执引远郊去，薤露蒿里令人愁。"],"title":"挽潘端州"}
