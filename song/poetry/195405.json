{"author":"苏轼","id":195405,"strains":["仄仄平仄平，仄○平仄仄。","平平平○仄，平仄○平仄。","仄平仄仄仄，仄仄平平仄。","仄平仄平仄，仄仄○平仄。","仄平仄仄仄，仄仄平平仄。","平平○平仄，仄仄平平仄。","平○平仄仄，仄仄平平仄。","平平平平仄，仄仄平仄仄。"],"paragraphs":["积水焚大槐，蓄油灾武库。","惊然丞相井，疑浣将军布。","自怜耳目隘，未测阴阳故。","郁攸火山烈，觱沸汤泉注。","岂惟渴兽骇，坐使痴儿怖。","安能长鱼鳖，仅可燖狐兔。","山中惟木客，户外时芒屦。","虽无倾城浴，幸免亡国污。"],"title":"咏汤泉"}
