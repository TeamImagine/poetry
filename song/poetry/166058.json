{"author":"陆文圭","id":166058,"strains":["平仄仄仄仄仄仄仄平仄，仄仄仄仄○仄仄。","仄仄仄仄平仄仄仄平平，平○仄平○仄平。","平平仄仄平○仄，仄仄平平○仄仄。","仄平仄仄平仄○，○仄平平仄仄仄。","平○仄仄平仄平，平平仄仄平仄○。","仄平仄平仄仄仄，仄仄仄仄仄仄○。","仄○仄仄仄○仄，仄平仄仄平平仄。","仄平仄仄仄仄○，仄仄平仄○平仄。"],"paragraphs":["君不见雀鼠谷抵介休壁，马甲不解王不食。","又不见泰山马色别为群，东封望之如锦云。","英雄角力多相值，嬖幸承恩思自媚。","不辞汗血千里劳，驱死尘沙那得避。","何如落日清水湾，骅骝独步春草闲。","圉人袒肩没两踝，控辔欲上未上间。","静观物理坐叹息，玉花惨淡何人笔。","少陵野老最善评，弟子曾入将军室。"],"title":"唐人洗马图"}
