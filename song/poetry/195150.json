{"author":"苏轼","id":195150,"strains":["平仄平仄仄，仄仄仄仄平。","平平平仄○，平平仄仄○。","？仄仄仄仄，仄仄平仄平。","平平平仄仄，仄仄仄平平。","平平仄仄仄，仄仄仄仄平。","平平仄平平，仄仄平仄仄。","平平平平平，仄仄平平平。","仄仄平仄平，○仄仄仄平。","仄○仄仄仄，仄仄仄平平。","平○仄仄仄，仄仄仄仄平。"],"paragraphs":["商也哀未忘，岁月忽已秋。","祥琴虽未调，余悲不敢留。","矧此乃韵语，未入金石流。","羲之生五子，总角出银钩。","吾家有二许，下笔两不休。","君言不能诗，此语人信不。","千锺斯为尧，百榼斯为丘。","陋矣陶士衡，当以大白浮。","酒中那有失，醉则不惊鸥。","明当罚二子，已洗两玉舟。"],"title":"次韵赵景贶督两欧阳诗破陈酒戒"}
