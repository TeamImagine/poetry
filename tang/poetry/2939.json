{"author":"杜甫","id":2939,"strains":["仄平仄仄平仄平，仄平仄○○平平。","仄平仄仄仄○仄，仄仄平○平平平。","仄平平仄平平仄，平平平仄平平仄。","平平平仄平仄○，仄仄仄仄平平仄。","仄平平仄平平仄，平仄平平仄平仄。","○○平仄平仄○，仄仄○○仄平仄。","仄平○仄仄平仄，平平仄仄平平仄。","平仄平○仄仄平，○平仄仄平○仄。"],"paragraphs":["肃宗昔在灵武城，指挥猛将收咸京。","向公泣血洒行殿，佐佑卿相乾坤平。","逆胡冥寞随烟烬，卿家兄弟功名震。","麒麟图画鸿雁行，紫极出入黄金印。","尚书勋业超千古，雄镇荆州继吾祖。","裁缝云雾成御衣，拜跪题封向端午。","向卿将命寸心赤，青山落日江潮白。","卿到朝廷说老翁，漂零已是沧浪客。"],"title":"惜别行送向卿进奉端午御衣之上都"}
