{"author":"梅尧臣","id":57678,"strains":["平○仄仄仄仄仄，仄仄○仄仄仄平。","○平仄仄仄平仄，○仄仄平○仄平。","平平仄仄仄仄仄，仄仄仄仄仄仄平。","平平仄仄平仄仄，平仄平仄仄仄平。","平平平平仄仄仄，平仄仄仄平仄平。","仄平仄平仄仄仄，仄○○仄○平平。","仄仄平仄仄仄仄，平仄仄仄仄仄平。","仄平○平仄仄仄，仄仄仄仄仄仄平。","○○仄仄仄仄仄，○仄仄仄仄仄平。","○平○平仄仄仄，仄仄仄仄平仄○。","仄仄平平仄仄仄，仄平仄仄平平平。","平仄平平仄仄仄，仄仄仄仄平平平。","仄平仄平仄平仄，仄仄仄仄平平平。"],"paragraphs":["蒲中古寺壁画古，画者隋代展子虔。","分明八鬼拔河戏，中建二旗观却前。","东厢四鬼苦用力，索尾拽断一鬼颠。","西厢四鬼来背挽，双手捶下抵以肩。","龙头鱼身霹雳使，持钺植立旗左偏。","拔山夜叉右握斧，各司胜负如争先。","两旁挝鼓鼓四面，声势助勇努眼圆。","臂枭张拳击捧首，似与暴谑意态全。","当正大鬼按膝坐，三鬼带韣一执旃。","操刀擐囊力指督，怒发上直筋旧缠。","虎尾人身又踣顾，蒺蔾短挺金锤坚。","高下尊卑二十四，二十四鬼无黄泉。","角雄竞强欲何睹，曷不各各还荒埏。"],"title":"和江邻几学士画鬼拔河篇"}
