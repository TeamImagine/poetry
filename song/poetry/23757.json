{"author":"王十朋","id":23757,"strains":["仄仄平仄平仄平，平平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。","平平平仄仄平仄，仄仄平平仄仄平。"],"paragraphs":["万里相望牛马风，兹楼邂逅一尊同。","烟生燕寝香炉上，鼋在宾筵食指中。","舟入沧波咏蘋白，饮陪文字胜裙红。","飞黄腾踏日边去，回首群惊冀北空。"],"title":"至九江陪林守黄中登庾楼出示旧诗"}
