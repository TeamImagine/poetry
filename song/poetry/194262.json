{"author":"苏轼","id":194262,"strains":["平○○，仄平平，仄平仄平平○平。","平平仄仄平仄仄，平仄平仄平平○。","仄平平仄平，仄平○平平仄平。","平平平仄仄仄仄，平平仄仄平平平。","平平仄平平，仄仄平平平。","平○仄仄仄仄平，仄平平平仄平平。"],"paragraphs":["山苍苍，水茫茫，大孤小孤江中央。","崖崩路绝猿鸟去，惟有乔木搀天长。","客舟何处来，棹歌中流声抑扬。","沙平风软望不到，孤山久与船低昂。","峨峨两烟鬟，晓镜开新妆。","舟中贾客莫漫狂，小姑前年嫁彭郎。"],"title":"李思训画长江绝岛图"}
