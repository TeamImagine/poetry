{"author":"陆游","id":37573,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["湖山胜处放翁家，槐柳阴中野径斜。","水满有时观下鹭，草深无处不鸣蛙。","箨龙已过头番笋，木笔犹开第一花。","叹息老来交旧尽，睡余谁共午瓯茶。"],"title":"幽居初夏四首  其一"}
