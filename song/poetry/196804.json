{"author":"朱长文","id":196804,"strains":["平仄平平仄，仄平平仄平。","平平仄平仄，平仄仄平平。","仄平平仄仄，仄仄？平平。","仄平平平仄，平仄○仄平。","仄平平平仄，仄仄平平平。","仄仄仄○仄，仄平○仄平。","仄○仄平平，仄仄○平平。","平平仄仄仄，○○仄○平。"],"paragraphs":["支岭高风远，杼山佳句稀。","云岩有开士，诗理到精微。","不知蓬户隘，未倦凎镮飞。","忘形任谈笑，敷衽评是非。","近师宣城老，远慕苏州韦。","我亦有吟癖，古人思与归。","愿闻碧云篇，所得如珠玑。","渔樵未晚出，乘兴叩禅扉。"],"title":"谢虎丘祖印相访"}
