{"author":"周南","id":85075,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["蚕筐无叶不成眠，眯眼黄沙障麦天。","谁遣炉烟生湿雾，立翻江水沃桑田。","雹飞邻壤同时事，春入民襦赖吏贤。","欲把丰年占覆斗，寸心应向碧霄悬。"],"title":"和史君喜雨  其二"}
