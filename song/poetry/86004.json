{"author":"韩淲","id":86004,"strains":["仄平平仄仄，仄仄仄平仄。","平平仄平平，仄仄仄平仄。","平平仄平○，平仄仄仄仄。","平平仄平平，○仄仄平仄。","平平仄平平，平平仄○仄。","平○平平平，平平仄仄仄。","平仄仄平平，仄仄仄平仄。"],"paragraphs":["昼闲春婉婉，草树转花事。","人谁用吾情，我自顺吾意。","江山不徒吟，城郭亦可醉。","阴阴起晴风，相赏岂云易。","方斋既虚清，山堂亦深翠。","来燕翩翩归，啼鹃眇眇至。","时物付芳华，所惜者风谊。"],"title":"三月八日  其一"}
