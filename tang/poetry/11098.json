{"author":"刘禹锡","id":11098,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["零陵香草满郊坰，丹穴雏飞入翠屏。","孝若归来成画赞，孟阳别后有山铭。","兰陔旧地花才结，桂树新枝色更青。","为报儒林丈人道，如今从此鬓星星。"],"title":"闻韩宾擢第归觐以诗美之兼贺韩十五曹长时韩牧永州"}
