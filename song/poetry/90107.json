{"author":"张方平","id":90107,"strains":["仄仄仄平平仄仄，平平仄仄仄平○。","仄平○仄仄平仄，平仄○○○仄○。","仄平仄仄仄平仄，平仄○平仄仄平。","仄○平平○仄仄，平○平仄仄平平。"],"paragraphs":["百二十年名上寿，浮生百岁实稀闻。","百年三万六千日，今已三分过二分。","啸歌独喜齿全在，文字看来眼未昏。","酒量虽衰犹得醉，尘中人事自纷纷。"],"title":"熙宁壬子岁寄丁未同甲诸公秦亭吕宣徽宝臣汝阴欧阳少师永叔京下王尚书仲仪"}
