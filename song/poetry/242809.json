{"author":"李纲","id":242809,"strains":["仄仄仄平仄，平平平仄平。","仄仄平仄仄，仄仄平○○。","平仄仄仄平，平平仄○平。","平平仄○仄，仄仄仄平平。","仄仄仄平仄，仄仄平仄平。","平平仄仄仄，平仄仄仄○。","仄仄仄仄仄，仄仄○平平。","仄○平平仄，仄○平仄平。","仄仄仄平○，仄仄平平○。","仄平仄平仄，仄仄仄仄平。"],"paragraphs":["皎皎月华白，寥寥秋气清。","念我方远客，步月亭中行。","风露感我心，凄然入重扃。","谁家弄横笛，巧作断肠声。","独酌一壶酒，对此千里明。","人生但自适，何必四者并。","醉眼视万物，扰扰如浮萍。","得丧何须道，譬犹阴与晴。","节义太山重，富贵鸿毛轻。","我心与明月，照见万古情。"],"title":"中秋望月次玉局翁韵二首  其二"}
