{"author":"滕岑","id":67805,"strains":["仄仄仄仄仄，平仄仄仄平。","仄平平仄仄，平仄仄仄平。","仄仄平仄仄，平平仄仄○。","平○仄仄○，仄仄平平○。","平仄仄平仄，平仄平平平。","平平平仄仄，平仄○仄平。"],"paragraphs":["佛氏苦戒酒，详见所译经。","谓人诸罪业，多以酒故成。","酒岂能造罪，心为物变更。","心空罪亦空，径造金仙庭。","今我举兹酒，聊救饥肠鸣。","虽云违佛戒，初匪堕俗情。"],"title":"和陶渊明饮酒诗  其一六"}
