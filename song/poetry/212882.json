{"author":"贺铸","id":212882,"strains":["平仄仄平平平仄平，平平仄仄平○平。","平仄仄仄平平平，平平仄仄平平平。","○平平仄平平平，仄仄仄仄○平平。","仄平平平仄平平，仄○○平仄○仄，平仄平平仄平○。","○仄平平仄平仄，平平平平仄平仄。","仄平平仄○○平，仄仄○平平○平。","仄平仄仄仄仄仄，平○仄仄○平平。","平仄平平○平仄，仄平平仄平平仄。","仄仄平平仄仄平，仄仄平平平仄仄。","平平仄仄平平平，平平仄仄平平平。","仄平仄仄平平仄，○仄平平仄仄平。","仄仄平，仄平平仄○平平。"],"paragraphs":["君不见熙宁丁巳秋，灵平未塞河横流。","澶漫势欲浮东州，斯人坐有为鱼忧。","当时贤守维苏侯，厌术不取三犀牛。","跨城岧峣起黄楼，五行相推土胜水，鼍作鼋惊走鞭棰。","三丈浑流变清泚，南来船车鹢衔尾。","使君登览兴如何，舞剑吟笺宾从多。","水平照影见雁下，山空答响闻渔歌。","楼下汀洲长芳草，一麾南出彭门道。","昨日春游咏白蘋，后夜秋风悲𫛳鸟。","黄冈汝海心悠哉，青衫白发多尘埃。","采菱伎女今何在，骑竹儿童望不来。","望不来，碧云明月长裴徊。"],"title":"黄楼歌"}
