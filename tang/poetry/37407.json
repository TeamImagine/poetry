{"author":"许坚","id":37407,"strains":["平仄平平平仄仄，仄平仄仄仄平平。","平平仄仄仄平仄，平仄仄平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["常恨清风千载郁，洞天令得恣游遨。","松楸古色玉坛静，鸾鹤不来青汉高。","茅氏井寒丹已化，玄宗碑断梦仍劳。","分明有个长生路，休向红尘叹二毛。"],"title":"题茅山观"}
