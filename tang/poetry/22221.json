{"author":"许浑","id":22221,"strains":["仄仄○平仄，平○仄仄平。","仄平○仄仄，平仄仄平平。","仄仄平平仄，平○仄仄平。","平平平仄仄，平仄仄平平。","○仄平平仄，平平仄仄平。","○平仄平仄，仄仄仄平平。"],"paragraphs":["薄暮缘西峡，停桡一访僧。","鹭巢横卧柳，猿饮倒垂藤。","水曲岩千叠，云重树百层。","山风寒殿磬，溪雨夜船灯。","滩涨危槎没，泉冲怪石崩。","中台一襟泪，岁杪别良朋。"],"title":"岁暮自广江至新兴往复中题峡山寺四首 二"}
