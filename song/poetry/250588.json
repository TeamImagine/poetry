{"author":"沈与求","id":250588,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["山北山南雪意忙，梅花未肯鬬寒芳。","悬知小圃争前发，为折疏枝分外香。","故国年华惊晼晚，老人心事伴摧藏。","更看陌上传春信，倚杖空怀迟暮伤。"],"title":"南北山探梅俱未花维心从家圃折数枝以饷坐客盖半开矣会次律兄有诗辄次韵"}
