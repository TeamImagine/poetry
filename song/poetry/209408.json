{"author":"刘弇","id":209408,"strains":["仄平仄仄仄，平仄仄平平。","平平平仄平，平仄平仄平。","平平仄平仄，○仄仄平平。","平平仄平仄，仄仄仄仄平。","平○仄仄仄，仄仄仄平○。","仄○平仄仄，仄仄平平平。","平仄仄仄平，平仄平平平。","平平平仄○，仄仄平○平。","仄平仄平仄，仄仄平仄○。","○平仄平仄，仄仄平平平。","平平平平○，仄仄平仄平。","平平仄仄仄，平平仄平平。","平仄平仄仄，平平仄平平。","平平仄仄○，○仄仄平平。","○仄仄平仄，平平仄平平。","仄仄仄仄仄，平平○○平。","平平仄平仄，仄仄仄仄平。","平平仄仄平，平仄仄平○。","○○仄平仄，○仄平平平。"],"paragraphs":["孟荀久不作，吾道竟茫茫。","滔滔天下人，生死名利缰。","夸儿骋新学，剽窜摸青黄。","爬罗尽砂砾，气焰苦不扬。","初如拆袜线，那复一条长。","又如抄选客，十九为琳琅。","埋没太古音，啾耳纷蜩螗。","曾郎春不如，阔印眉间堂。","十年读书史，一日胸胆张。","兴来洒酣笔，落纸松丸香。","摧颓鹙鸧间，识此雏凤凰。","梅天暑气湿，江东潦声狂。","辞我归袂拥，霜蒲挂高樯。","飘翩不可留，横槊赴文场。","期子勿苟作，琼瑶撷新芳。","莫学下俚曲，黄花间折杨。","由来玉山粒，梗涩在秕糠。","河虽一掬波，曾是九秋潢。","行行事斯语，看子摩天翔。"],"title":"送曾灵永赴举"}
