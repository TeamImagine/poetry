{"author":"魏了翁","id":103486,"strains":["平平平仄仄平平，仄仄平平仄仄平。","平仄仄平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["浪夸京洛渐尘清，局面今翻第几枰。","须倚玉龙擎重任，暂依金马作长城。","时人共记维寅度，阳画元从建亥生。","试向后天推八八，吾宗卜数万为盈。"],"title":"魏茶马生日  其二"}
