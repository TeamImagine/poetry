{"author":"陆游","id":34696,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["竹篱数掩傍鱼矶，万点梅花掠地飞。","正喜巡檐来索笑，已悲临水送将归。","影横月处愁空绝，子满枝时事更非。","自古情钟在吾辈，尊前莫怪泪沾衣。"],"title":"别梅"}
