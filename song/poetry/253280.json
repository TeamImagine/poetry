{"author":"李弥逊","id":253280,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["唤客班荆杂乱言，雀罗成日罢张门。","自缘贫病无过辙，可是疏慵不出村。","阮子何人对青白，韦郎几日寄寒温。","北枝留得瑶香在，更约文尊此地论。"],"title":"同苏阮二公晚春游西溪  其二"}
