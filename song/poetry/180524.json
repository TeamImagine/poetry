{"author":"王安石","id":180524,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["湖海声名二十年，尚随乡赋已华颠。","却归甫里无三径，拟傍胥山就一廛。","朱毂风尘休怅望，青鞋云水且留连。","故人亦见如相问，为道方寻木雁篇。"],"title":"送李璋"}
