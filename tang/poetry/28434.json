{"author":"陆龟蒙","id":28434,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["应缘南国尽南宗，欲访灵溪路暗通。","归思不离双阙下，去程犹在四明东。","铜缾净贮桃花雨，金策闲摇麦穗风。","若恋吾君先拜疏，为论台岳未封公。"],"title":"和袭美腊后送内大德从朂游天台"}
