{"author":"唐庚","id":227585,"strains":["平平仄仄○，平仄仄平平。","平平平平仄，○○仄仄○。","平平平仄仄，平仄仄平平。","仄○平平仄，平平仄仄平。","平平平○仄，平仄仄平平。","○仄平平仄，平平仄仄平。","○○平仄仄，仄仄仄平平。","仄仄平平仄，○平仄仄平。"],"paragraphs":["灵光不自藏，今日诞忠良。","挥尘云腾涌，峩冠鹤瘦长。","强明心似月，勤干鬓成霜。","赤县鸣琴宓，清朝揽辔滂。","权衡公调选，陵阜富糇粮。","除恶虽云切，忧民只恐伤。","行看星使动，已觉省兰香。","寿考何须祝，传家辟谷方。"],"title":"张嘉父生日"}
