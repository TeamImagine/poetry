{"author":"李纲","id":244798,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["酷暑修途起戴星，恨无鹏翼激鲲溟。","折冲未论攘无敌，假道何妨小勒兵。","试使触铙齐作止，敢言旗帜益精明。","三军酺醵皆呼舞，赖有贤侯守郡城。"],"title":"道临川按阅兵将钱巽叔侍郎赋诗次其韵三首  其二"}
