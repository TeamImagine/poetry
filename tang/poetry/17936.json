{"author":"白行简","id":17936,"strains":["○仄仄平○，平平仄仄平。","○平仄平仄，仄仄仄平平。","仄仄平平仄，平平○仄平。","仄平○仄仄，平仄仄平○。","仄仄平平仄，平平仄仄平。","平平平仄仄，仄仄仄平平。"],"paragraphs":["降虏意何如，穷荒九月初。","三秋异乡节，一纸故人书。","对酒情无极，开缄思有余。","感时空寂寞，怀旧几踌躇。","雁尽平沙迥，烟销大漠虚。","登台南望处，掩泪对双鱼。"],"title":"李都尉重阳日得苏属国书"}
