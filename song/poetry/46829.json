{"author":"梅尧臣","id":46829,"strains":["平仄平仄仄平平，平平平平仄仄平。","仄平平○仄平仄，平平平仄平○平。","平仄平平仄平仄，○平平仄平仄平。","仄平仄平平仄仄，仄仄仄仄○平平。","仄平仄仄仄仄仄，平仄仄仄平平平。","仄○仄○仄平仄，平仄仄平仄平平。","平平平仄仄○仄，仄○平仄平平平。","平仄仄○仄平仄，仄○仄○平平平。"],"paragraphs":["慈姥山上瘦龙孙，堪为笙箫奉玉樽。","使君来教后堂乐，江云江月能迎门。","门外青山谢家宅，当时池馆无复存。","乃知取欢须及早，富贵只是乘华轩。","我逾五十作委吏，尘土汨汨嗟驰奔。","有吹亦如卖饧者，安得凤凰下昆仑。","君今虽不苦称意，尚驱文弩彯朱幡。","严助昔除二千石，久劳侍从诚为烦。"],"title":"送孙学士知太平州"}
