{"author":"后唐庄宗","id":44059,"strains":["仄平平，仄平平仄。","平平仄仄，○平○仄仄。","仄平平，平平仄。","平○仄，○仄平○平，平平仄。","仄平平，平平○仄，平○仄平平，○○仄。","平仄仄，仄平仄。","○仄仄，仄仄平平仄，仄平仄。","仄平平，仄平平。","平仄仄，仄仄仄平。","平平平仄仄，仄仄仄平平，○平仄，平平仄平平，○平仄。","平平仄，仄平仄。","仄○○，仄仄平平仄仄。","仄平平，○○平平平仄。","平平○平，仄平平。","平仄仄，○○仄。"],"paragraphs":["赏芳春，暖风飘箔。","莺啼绿树，轻烟笼晚阁。","杏桃红，开繁萼。","灵和殿，禁柳千行斜，金丝络。","夏云多，奇峰如削，纨扇动微凉，轻绡薄。","梅雨霁，火云烁。","临水槛，永日逃繁暑，泛觥酌。","露华浓，冷高梧。","雕万叶，一霎晚风。","蝉声新雨歇，惜惜此光阴，如流水，东篱菊残时，叹萧索。","繁阴积，岁时暮。","景难留，不觉朱颜失却。","好容光，且且须呼宾友。","西园长宵，䜩云谣。","歌皓齿，且行乐。"],"title":"歌头"}
