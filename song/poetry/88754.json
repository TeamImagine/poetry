{"author":"徐侨","id":88754,"strains":["仄仄仄仄仄，平平仄○平。","仄仄仄○仄，仄仄平平平。","平平仄平○，仄○平仄平。","○○平仄仄，仄○仄仄○。","○○仄仄仄，仄平平平平。","仄平平仄仄，仄仄仄仄平。","平仄平仄仄，仄仄平仄平。","仄平○仄平，仄平仄仄平。","仄仄仄平仄，平仄平仄？。","平平仄平仄，平仄平仄平。","仄仄仄仄○，仄仄仄仄平。","平平平仄仄，仄仄仄平平。","仄平平平○，仄仄平平平。","平平平平仄，平仄仄平平。","○仄仄平仄，平平仄平平。"],"paragraphs":["我五十有四，才今见其孙。","汝父亦三十，得子为之昆。","人生百年间，欻如驹隙奔。","其间欣与戚，短长未暇论。","长长与幼幼，一家团春温。","岂惟情爱足，是有礼义存。","嗟我生苦晚，陟岵悲蚤吞。","有怀当世忧，拙迂不自轩。","老矣绝他念，先志惟所□。","诗书茂花实，忠厚丰本根。","要令汝辈长，续续熟予言。","功名身外物，孝悌德之源。","莫先家人正，所贵椒聊蕃。","今朝情陪喜，添汝壮吾门。","相与绍清白，无惭故丘园。"],"title":"喜得孙"}
