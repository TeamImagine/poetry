{"author":"郑刚中","id":252097,"strains":["仄平仄仄平平平，仄仄平○仄平平。","仄平○仄平平平，平○平平仄○平。","仄平平平仄平平，平仄○仄平仄平。","仄仄仄仄○○平，仄仄平仄仄仄仄。","仄平平仄仄○平，仄仄○平仄平平。","平平平仄仄平○，仄仄平平○仄平。","仄平平仄仄平平，仄平仄仄仄○仄，平仄○平仄平平。"],"paragraphs":["李侯气爽常清凉，上奉慈亲髪垂霜。","弟兄如凤皆翺翔，秋吟胡为惨中肠。","白云孤飞客他乡，然此王事游有方。","晏嫂老丑胜空房，我独熊胆念莫忘。","已无针线在衣裳，岁岁临风感清商。","侯门忠义庆绵长，象轴金花当满床。","板舆欢爱未渠央，倚门亦莫苦相望，枢密将春布岐梁。"],"title":"和李公实郎中燕歌行"}
