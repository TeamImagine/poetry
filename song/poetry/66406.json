{"author":"楼钥","id":66406,"strains":["平平仄平平，仄平平仄○。","平○平仄平，仄仄平平平。","仄仄仄仄平，仄仄平平○。","仄仄仄仄仄，平平平仄平。","平平仄仄仄，仄仄平仄平。","仄平仄仄仄，仄仄平平平。","○○仄仄仄，仄仄平平○。","仄平仄仄平，○仄○仄○。","平平平仄仄，仄仄仄平平。","平平○仄仄，仄平仄平平。","仄平平仄○，○仄○平平。","平仄○○平，仄仄○○平。","仄仄平仄仄，平平仄平平。","仄仄仄平平，平平仄○平。"],"paragraphs":["来游大梅山，涉山知几重。","平行千仞冈，俯瞰他山峰。","一步一步高，势欲凌虚空。","左顾九地底，楼台鸣鼓锺。","蓬莱反在下，直恐船引风。","又疑海水竭，洞见冯夷宫。","行行愈就顺，故步寻苔封。","十年旧主人，相对如梦中。","清谈虚阁上，坐到夕阳舂。","年来颇畏影，掣身慕冥鸿。","入山非不深，犹有行人踪。","安得更深居，尚友荷衣翁。","未问梅子熟，宁能啖青松。","庶几适吾心，余生得从容。"],"title":"侍仲舅同诸表游山"}
