{"author":"张方平","id":90025,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["剑横驴膊儒装陋，戟列台门霸府雄。","喜似祢衡逢北海，直须雷焕辨南丰。","谬悠为说非今味，疏略言诗粗古风。","更似贾生多叹息，闻公真赏胜吴公。"],"title":"谒青州范天章"}
