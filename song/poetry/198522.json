{"author":"苏辙","id":198522,"strains":["平平仄平仄，仄仄○平仄。","仄○平平仄，仄仄仄平仄。","平平仄仄仄，○仄平仄仄。","仄○仄平平，○○仄○仄。","平平仄○仄，仄仄平仄仄。","仄仄仄平平，平平仄平仄。","○平仄平仄，平平仄平仄。","平平仄平仄，仄仄平平仄。","平仄○平○，仄仄平平仄。","平平仄平平，仄仄仄平仄。"],"paragraphs":["风前隔年曲，瓮里重阳酒。","适从台无馈，饮啜不濡口。","秋尝日已迫，收拾烦主妇。","仰空露成霜，搴庭菊将秀。","金微火犹壮，未可多覆篰。","唧唧候鸣声，涓涓报初溜。","轻巾漉糟脚，寒泉养罂缶。","谁来共嘉节，但约邻人父。","生理正艰难，一醉陶衰朽。","他年或丰余，此味恐无有。"],"title":"酿重阳酒"}
