{"author":"白居易","id":17345,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["已收身向园林下，犹寄名于禄仕间。","不锻嵇康弥懒静，无金疏傅更贫闲。","支分门内余生计，谢绝朝中旧往还。","唯是相君忘未得，时思汉水梦巴山。"],"title":"洛下闲居寄山南令狐相公"}
