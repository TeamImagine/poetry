{"author":"周紫芝","id":241832,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["越罗初欲替茸裘，二月轻寒比麦秋。","潘老凋疏空惜鬓，庾郎憔悴不禁愁。","催归燕子春何限，落尽桃花雨未休。","谁遣少年随梦去，不教人似柳风流。"],"title":"伤春二首拟近体  其一"}
