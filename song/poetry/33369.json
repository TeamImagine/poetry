{"author":"陆游","id":33369,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["鹤料无多又扫空，今年真是浣花翁。","放教绿酒关身事，留得朱颜在镜中。","挟弹园林芳径雨，投竿窗槛小溪风。","痴顽自笑归何日，家在东吴更向东。"],"title":"遣兴"}
