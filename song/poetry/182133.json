{"author":"强至","id":182133,"strains":["平平仄○仄，仄仄仄仄平。","○仄平平平，仄○仄仄平。","仄平仄仄仄，仄仄平平○。","平○仄仄仄，平仄平平平。","平平仄仄仄，仄仄○平平。","仄平仄仄平，○○平仄○。","仄仄仄平仄，仄仄平○平。","仄平仄仄仄，仄仄平平平。","仄仄仄平仄，仄仄○○平。","仄○仄平仄，仄仄平仄平。","平平仄仄仄，平仄仄仄平。","○仄仄仄仄，仄仄○平平。","平平平○平，平仄平平平。","平平仄平仄，仄仄仄仄平。","仄○仄平仄，平仄仄仄○。","仄仄平平平，仄仄平仄平。","仄平平平仄，○仄平平平。","平平仄仄仄，平仄仄仄平。","平仄仄仄仄，仄仄平仄平。","仄仄○仄仄，平○平平平。"],"paragraphs":["炎蒸有正色，下与地气关。","相结成含桃，使冠百果班。","独忧赤日曝，坐变红成殷。","多应绛阙种，流落来尘寰。","金盘泻不定，四走如循环。","睡龙失火齐，颔空皆血潸。","以口比樊素，白傅夸娇鬟。","却嗟荔子陋，远在炎荒山。","每岁贡天子，险路劳缘扳。","岂如盛京洛，地广生不悭。","朝须暮可进，先御后匪颁。","离树既不久，弗改犹童颜。","吁嗟唐中宗，游乐芳林闲。","君臣失仪度，口摘省手攀。","不闻荐先庙，书在史册间。","愈籍争诗豪，劲句尝往还。","予知青冥赐，难到山溪湾。","林园幸自有，圆颗赫不黫。","虽热岂厌食，纵密宁忍删。","况此鲜嫩质，非并青梅顽。"],"title":"某蒙君章兄宠示樱桃佳篇辄依韵奉和"}
