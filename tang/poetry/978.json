{"author":"余延寿","id":978,"strains":["仄仄平仄平，平平仄平仄。","平平平仄仄，仄仄平平仄。","○平平○平，平仄平仄○。","平平仄平仄，平仄仄平平。","仄仄平○仄，仄平平仄仄。","仄平○○平，？仄平○仄。","仄仄仄平平，平平仄仄平。","仄○平仄仄，平仄仄平平。"],"paragraphs":["大道连国门，东西种杨柳。","葳蕤君不见，袅娜垂来久。","缘枝栖暝禽，雄去雌独吟。","余花怨春尽，微月起秋阴。","坐望窗中蝶，起攀枝上叶。","好风吹长条，妸娜何如妾。","妾见柳园新，高楼四五春。","莫吹胡塞曲，愁杀陇头人。"],"title":"横吹曲辞 折杨柳"}
