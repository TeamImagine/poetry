{"author":"郑谷","id":31802,"strains":["平平仄仄平，平仄○○平。","仄仄平平仄，平平仄仄平。","平平○○仄，平仄仄平平。","平仄平平仄，平平平仄○。","平○平仄仄，平仄仄平平。","平仄平平○，平平仄○平。","平平○仄仄，平仄仄平平。","平仄○平仄，平平仄仄平。","平平平仄仄，仄○仄平平。","平仄平平仄，平平仄仄平。"],"paragraphs":["含香复记言，清秩称当年。","点笔非常笔，朝天最近天。","家声三相后，公事一人前。","诗句江郎伏，书踪宁氏传。","风标欺鹭鹤，才力涌沙泉。","居僻贫无虑，名高退更坚。","渔舟思静泛，僧榻寄闲眠。","消息当弥入，丝纶的粲然。","依栖常接迹，属和旧盈编。","开口人皆信，凄凉是谢毡。"],"title":"寄左省张起居"}
