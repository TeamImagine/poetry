{"author":"刘克庄","id":116137,"strains":["仄仄平平仄仄仄，仄平仄仄仄平平。","仄平仄仄仄平仄，仄仄仄平平仄平。","仄仄平平仄平仄，平平仄仄仄平平。","平平平仄仄平仄，平仄平平平仄平。"],"paragraphs":["后学鲜能舍瑟作，古人未免假韶鸣。","不劳左辖诵新句，却爱老婆呼旧名。","史馆谁征段公事，雠家妄作武侯评。","人间安得忘忧物，为窭儒生浇不平。"],"title":"抄戊辰十月近稿七首  其一"}
