{"author":"史尧弼","id":51251,"strains":["平平仄平平，仄仄平仄仄。","○平平仄平，仄○仄平平。","仄仄平仄仄，仄平仄○平。","仄仄平仄仄，平仄仄仄平。","平平仄平仄，仄仄仄平平。","仄平仄仄平，仄○平仄仄。","平平仄平仄，仄仄仄仄平。","平平仄仄平，仄仄仄仄平。","仄仄平仄○，仄仄平平平。","平平仄仄平，仄平○平仄。","仄仄仄仄仄，仄仄平平平。","平仄仄仄仄，仄平仄○平。","仄平仄平平，平仄仄平平。","仄仄○仄仄，仄平仄○平。","仄平平仄○，仄仄平○平。","平平仄平仄，平平仄平平。","仄平仄仄平，仄平仄平○。"],"paragraphs":["吾生少懽娱，遇酒增慨慷。","殷床惟一眠，万虑几消亡。","半夜还有觉，惕然喟中肠。","世故何足道，诚恐此志荒。","人生苦为乐，我岂醒而狂。","孰为见在心，勿正能勿忘。","涓涓石渠溜，起予者卜商。","泠然落枕寒，解渴不待尝。","坐令肝肺间，一一流天浆。","须臾四体喻，发肤了无痒。","梦觉与醉醒，忽落俱亡羊。","流水去不舍，此心湛如常。","恍疑奏箫韶，仪凤碧云翔。","眷此听愈淡，杳谁见其乡。","乃知天宇中，一气同苍凉。","平明视渠水，非笙亦非簧。","矢诗以自歌，浊清付沧浪。"],"title":"醉卧至夜半半醒中若有所愧者闻空庭石渠流水{氵虢}{氵虢}清亮不觉心体顿舒醉卧俱失因赋其所感"}
