{"author":"王炎","id":69994,"strains":["仄仄○平仄，仄平平○平。","平仄平仄平，仄平仄平平。","平平仄仄仄，仄仄○仄平。","平平仄平仄，仄仄平平平。","仄平平平平，仄平仄平○。","平仄仄○仄，仄仄仄仄平。","平平仄○○，仄仄○平平。","平仄仄平仄，仄仄平仄平。","仄仄平平平，仄平仄平平。","仄平仄仄仄，仄仄平平平。","仄平○○仄，平平平仄平。"],"paragraphs":["老去颇多病，苦寒摧折之。","袍茧非不温，不能护清羸。","蒲团稳附火，蓄缩如冻龟。","西山有桃李，借问惟枯枝。","好花何时开，仲春以为期。","荣悴自相代，出处亦有宜。","天寒但深藏，日暖当游嬉。","强健不须喜，老死何必悲。","晓日升扶桑，莫还入崦嵫。","置之勿复道，理达心何疑。","及时且行乐，花边倾一卮。"],"title":"初春苦寒久不到双溪成长句书怀"}
