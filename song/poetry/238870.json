{"author":"孙觌","id":238870,"strains":["仄平仄平仄，平仄仄平仄。","平仄仄仄○，平平○仄仄。","平平仄平○，○仄仄平仄。","○平仄仄○，仄仄平仄仄。","平平仄平平，仄仄平仄仄。","平平仄仄仄，平○仄平仄。","平○仄平仄，仄仄仄仄仄。","仄仄仄平平，○平仄平仄。","平平仄○平，平仄仄仄仄。","仄仄仄仄平，平平○平仄。"],"paragraphs":["客居厌穷独，蓬艾翳环堵。","庄舄尚越吟，锺仪犹楚语。","吾人有奇操，空洞见城府。","相逢逆旅中，雾豹初一睹。","拘囹赋囚山，避谤憎市虎。","褰裳肯顾我，崖峤走风雨。","微吟对清夜，破此五月暑。","坠露挹金茎，空花堕犀麈。","孤灯映笼纱，泠滟翳复吐。","耿耿遂不眠，逢逢听晨鼓。"],"title":"徙寓妙觉佛舍胥乂民幞被相过赋夜坐"}
