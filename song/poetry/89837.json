{"author":"程珌","id":89837,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["几年列植擅清芳，今日标题始作堂。","远向松冈分老荫，近于菊畹借寒香。","地虽未离人间世，心已全然物外乡。","最好夜来清绝处，飞霜带月下南塘。"],"title":"作堂六桂之东命之曰桂生取汉人招隠篇桂树丛生之语也诗以记之"}
