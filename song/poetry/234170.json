{"author":"张扩","id":234170,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["阴云薄薄漏秋辉，晓露含光湿翠微。","旁舍击牛尝社酒，荒城捣练给征衣。","净如扫迹蚊无几，多不论钱蟹正肥。","定是水乡差可乐，不应潦倒未成归。"],"title":"华亭秋日"}
