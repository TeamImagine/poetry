{"author":"苏辙","id":198292,"strains":["平仄仄仄仄，仄仄平仄平。","仄仄平仄仄，○平仄平平。","仄○○仄仄，仄仄平仄平。","平平仄仄仄，平仄平平平。","平平仄仄仄，平仄仄仄平。","仄仄仄仄仄，仄平平仄平。","平仄平仄仄，仄平仄平○。","平○平平平，仄仄仄仄平。","平○仄平仄，仄○仄平平。","平平仄平仄，仄仄平平平。"],"paragraphs":["诸妄不可赖，所赖惟一真。","内欲求性命，油然反清淳。","外将应物化，致一常日新。","商于四父老，携手初逃秦。","翻然感汉德，投足复践尘。","出处盖有道，岂为诸吕勤。","嗟我千岁后，澹然与之亲。","还将山林姿，俯首要路津。","囊中旧时物，布衣白纶巾。","功成不归去，愧此同心人。"],"title":"次韵子瞻和渊明饮酒二十首  其二○"}
