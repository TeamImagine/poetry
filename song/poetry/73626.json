{"author":"赵蕃","id":73626,"strains":["○平○平平，仄仄仄平仄。","仄平仄仄仄，○仄仄仄仄。","仄○仄平仄，仄○仄仄仄。","平○仄平仄，平仄平仄仄。","仄仄平平仄，仄仄平仄仄。","平平仄平平，仄○○仄仄。","平平仄○平，仄仄仄仄仄。","平平平仄仄，○仄仄平仄。","○平仄○仄，○仄仄平仄。","平平平仄仄，仄仄平仄仄。","○平仄平仄，○仄仄仄仄。","仄平平仄平，平平仄○仄。"],"paragraphs":["扁舟过辞君，落日系高柳。","愧君惜远别，留我饮以酒。","夜深不知罢，感叹屡执手。","书题见晁谢，光怪森在牖。","忆昔蓬山老，实与文靖友。","同登靖康朝，谏疏犹在不。","吾人世其家，树立敢自后。","君才真杞梓，如我乃枯朽。","漂流偶相值，称我不容口。","君今非少壮，我亦惊老丑。","相逢定何日，相勉敢不厚。","老农诚有言，良田务除莠。"],"title":"仆自北门放舟过溥子而告行坐间出示上蔡景迂两先生墨帖具道先世契之详益重其别为成是诗"}
