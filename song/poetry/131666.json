{"author":"施枢","id":131666,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。","仄仄平平平仄仄，仄平仄仄仄平平。"],"paragraphs":["历头只有今朝腊，犹雨霏霙满太虚。","六出试妆梅欲妒，万花飘絮柳难如。","云凝惨送玄冥旆，风舞欢迎青帝车。","始信春工多富贵，便堆白玉满前除。"],"title":"春前一日雪"}
