{"author":"宋伯仁","id":125903,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["解下缰绳便欲眠，绝无筋力可胜鞭。","霜蹄遍识淮南地，夜草犹吞塞北烟。","怕逐彩旗排偃月，宁思金镫趁朝天。","华山自有安身处，试问将军在几年。"],"title":"边头老马"}
