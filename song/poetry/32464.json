{"author":"刘应时","id":32464,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["邂逅相逢不作难，地炉握手话悲欢。","朝廷已诵相如赋，朋旧犹嗟范叔寒。","剪剪秋花多胜韵，累累霜实尚微酸。","小春天气能来否，同访山家苜蓿盘。"],"title":"喜会故友"}
