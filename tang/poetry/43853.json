{"author":"薛能","id":43853,"strains":["平○平平仄，平○仄仄平。","平平仄仄仄，仄仄仄平平。","平仄平平仄，平平仄仄平。","平○平仄仄，仄仄仄平平。","仄仄平平仄，平○仄仄○。","仄平平仄仄，○仄仄○平。","仄仄平平仄，平平仄仄○。","○平仄平仄，平仄仄○平。"],"paragraphs":["河浸华夷阔，山横宇宙雄。","高波万丈泻，夏禹几年功。","川迸晴明雨，林生旦暮风。","人看翻进退，鸟性断西东。","气逐云归海，声驱石落空。","近身毛乍竖，当面语难通。","沸沫归何处，盘涡傍此中。","从来化鬐者，攀去路应同。"],"title":"龙门八韵"}
