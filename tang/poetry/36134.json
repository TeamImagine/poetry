{"author":"南诏骠信","id":36134,"strains":["仄平仄平平，仄仄仄平仄。","平平仄仄平，平平平仄仄。","仄仄平仄仄，仄仄仄平仄。","平仄仄平仄，平○仄平仄。","仄仄仄平仄，仄仄平○仄。","平仄平仄平，仄平平平仄。"],"paragraphs":["避风善阐台，极目见藤越。","悲哉古与今，依然烟与月。","自我居震旦，翊卫类夔契。","伊昔颈皇运，艰难仰忠烈。","不觉岁云暮，感极星回节。","元昶同一心，子孙堪贻厥。"],"title":"星回节游避风台与清平官赋"}
