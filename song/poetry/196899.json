{"author":"朱长文","id":196899,"strains":["仄仄平平仄，平平仄仄平。","仄○平仄仄，平仄仄平平。","仄平○平仄，平○仄仄平。","平平平仄仄，○仄仄○平。","平仄平平仄，平平仄仄平。","平平平仄仄，平仄仄平平。"],"paragraphs":["目极江湖近，心存象魏遥。","未调金鼎𫗧，新泛玉觞椒。","赋为凭栏得，忧从散帙消。","高才方谢守，轻举羡王乔。","桃结千年蕊，松抽百尺条。","天涯舟一叶，风送逸渔樵。"],"title":"次韵司封使君和练推官春望之什"}
