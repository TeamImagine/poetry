{"author":"李咸用","id":29689,"strains":["平平仄仄平仄平，平平仄仄平平平。","仄平仄仄平○平，○○仄仄○平平。","平仄平○平仄平，仄平仄仄○○平。","平仄仄平平仄仄，平○仄仄仄平平。"],"paragraphs":["云根劈裂雷斧痕，龙泉切璞青皮皴。","直方挺质贞且真，当庭卓立凝顽神。","春雨流膏成立文，主人性静看长新。","明月夜来回短影，何如照冷太湖滨。"],"title":"石版歌"}
