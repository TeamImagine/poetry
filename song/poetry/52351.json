{"author":"释宝昙","id":52351,"strains":["平平仄○平仄○，仄仄平仄平平平。","平平平平仄平仄，仄平仄仄平平平。","平○平平仄平仄，平仄仄仄平平平。","仄平平仄仄○仄，平○平仄平平平。","平平平仄仄仄仄，仄仄仄仄○平平。","仄○仄仄○平仄，平平仄仄平○平。","仄平仄仄仄仄仄，仄平平仄平平平。","仄平平仄仄平仄，仄仄仄仄平平平。","仄平仄仄仄平仄，仄平仄仄○平平。"],"paragraphs":["何人意行山水重，草木惊笑来天风。","茅檐鸡飞犬升屋，屐声疾奏邻家翁。","逢迎初非乃翁事，盆盎浄洁求无同。","一犁春雨饱膏沐，千顷秋日加曈昽。","恭惟耕稼我自出，敢与造物论丰凶。","树间井亦颇寒冽，门前石不烦磨礲。","愿公藉石饮此水，鸭猪肥大牛羊丰。","杖藜吾父坐吾祖，日望四海宽租庸。","太平果在放船手，此诗与画当无穷。"],"title":"题李磐庵西潜图"}
