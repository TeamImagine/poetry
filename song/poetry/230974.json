{"author":"葛胜仲","id":230974,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["偶兹穷腊憩乡关，无蒂花飞遍海寰。","粉饰门闱疑省户，云屯观阙想神山。","飘狂不绝三冬里，积厚遥追二纪间。","闻说旗亭增酒价，沈酣凖拟典衣还。"],"title":"依韵和工部兄雪五首  其五"}
