{"author":"强至","id":182607,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["地势盘纡巧凿开，当年匠意亦多才。","池名不逐唐宫废，岸折犹如蜀阪来。","水落有时逢旧石，草深无处觅遗台。","行春丞相寻陈迹，往事空嗟浩劫灰。"],"title":"依韵奉和判府经略司徒侍中上巳晚游九曲池诗"}
