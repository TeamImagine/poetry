{"author":"李商隐","id":22300,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["舍生求道有前踪，乞脑剜身结愿重。","大去便应欺粟颗，小来兼可隐针锋。","蚌胎未满思新桂，琥珀初成忆旧松。","若信贝多真实语，三生同听一楼钟。"],"title":"题僧壁"}
