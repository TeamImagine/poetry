{"author":"王十朋","id":23899,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["怀章南过蔡公乡，驻马遥瞻数仞墙。","丹荔株株经品藻，乔松叶叶惠清凉。","四贤诗出人增气，三谏章成国有光。","真是济川三昧手，清源游戏作虹梁。"],"title":"过蔡端明故居"}
