{"author":"苏轼","id":195697,"strains":["仄仄平仄平，仄仄○平平。","仄仄仄平仄，平平○仄平。","平○平仄仄，仄仄仄平平。","仄平平平仄，仄仄平平平。","平仄仄仄仄，平平平平平。","仄平仄仄仄，平仄仄平平。","仄仄仄仄平，仄○仄平○。","仄仄仄仄○，仄平平仄平。","仄仄平仄仄，平平平仄平。","平平仄仄仄，仄仄仄平平。"],"paragraphs":["昔与徐使君，共赏钱塘春。","爱此小天竺，时来中圣人。","松如迁客老，酒似使君醇。","系舟藤城下，弄月镡江滨。","江月夜夜好，山云朝朝新。","使君有令子，真是石麒麟。","我子乃散材，有如木轮囷。","二老白接{罒离}，两郎乌角巾。","醉卧松下石，扶归江上津。","浮桥半没水，揭此碧鳞鳞。"],"title":"徐元用使君与其子端常邀仆与小儿过同游东山浮金堂戏作此诗"}
