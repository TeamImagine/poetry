{"author":"范成大","id":43223,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["交情弥岁竟匆匆，短棹归寻一亩宫。","塞责文书容我懒，及时杯酒赖君同。","披云峰顶城头月，揽秀堂前扇里风。","千里音书慰离索，莫言天远费鳞鸿。"],"title":"次伯安推官赠别韵"}
