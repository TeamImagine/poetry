{"author":"曾巩","id":173879,"strains":["仄仄仄仄仄，仄仄平平平。","仄平平平平，仄仄平○平。","仄平仄○仄，平仄○仄平。","平仄仄平仄，仄○仄仄平。","平平○○仄，仄仄○平平。","平平仄仄仄，仄仄仄仄平。","平平仄仄仄，仄仄仄平○。"],"paragraphs":["志士固有待，显默非苟然。","孔明方微时，息驾隆中田。","出身感三顾，鱼水相后先。","开迹在庸蜀，欲正九鼎迁。","垂成中兴业，复汉临秦川。","平生许与际，独比管乐贤。","人材品目异，自得岂虚传。"],"title":"隆中"}
