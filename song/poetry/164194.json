{"author":"仇远","id":164194,"strains":["平平仄仄仄仄平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄仄平仄仄平。","平仄平平平仄仄，仄仄平仄仄平平。"],"paragraphs":["论心握手到忘形，性癖耽诗各瘦生。","美酒三升差可恋，良田二顷不如耕。","溪晴正熟眠鸥梦，门静那惊吠犬声。","泉石烟霞能自乐，弃予高举得无情。"],"title":"和子野郊居见寄  其二"}
