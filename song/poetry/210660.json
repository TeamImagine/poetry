{"author":"杨亿","id":210660,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["骑置迢迢阻玉音，左鱼江海遂初心。","朱弦道直消浮谤，春草才多动苦吟。","震泽析酲干树橘，华亭惊梦九皋禽。","郡楼晴日东西望，几处甘棠接翠阴。"],"title":"寄刘秀州"}
