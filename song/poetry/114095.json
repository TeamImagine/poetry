{"author":"刘克庄","id":114095,"strains":["仄仄平平仄仄平，平平平仄仄平平。","仄平平仄仄平仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["少小携书借隙光，宵眠常晏起常忙。","莫嫌茅舍曝朝日，犹胜板桥行晓霜。","藜杖久疏前阁老，桃花不记旧台郎。","自惭道学工夫浅，晚却逃儒入老庄。"],"title":"警斋吴侍郎再和余送行及居厚弟诗各次韵  其四"}
