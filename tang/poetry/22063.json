{"author":"许浑","id":22063,"strains":["仄仄平平平仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄仄平仄，平仄仄平平仄平。"],"paragraphs":["蜀客操琴吴女歌，明珠十斛是天河。","霜凝薜荔怯秋树，露滴芙蓉愁晚波。","兰浦远乡应解珮，柳堤残月未鸣珂。","西楼沈醉不知散，潮落洞庭洲渚多。"],"title":"戏代李协律松江有赠"}
