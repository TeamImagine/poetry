{"author":"释宝昙","id":52362,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["艰难当不减腰围，过尽瞿塘几夕晖。","万里江山劳疾置，一番书札枉亲挥。","尘埃好却西风扇，行李仍从北道归。","底处最关天下事，秋来马不龁民肥。"],"title":"次韵李太博书羽扇亭二首  其二"}
