{"author":"王令","id":188010,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["去岁秋霖若决川，今春不雨旱良田。","道边老幼饥将死，云外蛟龙懒自眠。","赤日有威空射地，清江无际漫连天。","谁将民瘼笺双阙，四海皇恩一漏泉。"],"title":"不雨"}
