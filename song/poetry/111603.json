{"author":"刘克庄","id":111603,"strains":["仄仄平平仄仄平，平平仄仄仄平平。","仄平平仄平平仄，仄平平平仄仄平。","平仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["半竹分来岂不荣，三荆拆散若为情。","莫云炎峤非吾土，直为丰湖作此行。","交趾珠能令绶去，郁林石可压舟轻。","悬知解印无南物，留面归看白发兄。"],"title":"送惠州弟"}
