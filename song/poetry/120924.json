{"author":"白玉蟾","id":120924,"strains":["平平仄平平，平仄仄仄仄。","○○平平平，仄平仄平仄。","平○平仄平，仄仄仄平仄。","平平仄仄平，平仄○平仄。","平仄仄仄平，仄平平平仄。","○仄○仄平，平平仄仄仄。","仄仄仄仄○，仄平平平仄。","平平仄仄平，平仄仄平仄。","平仄仄平平，平平仄平仄。","仄平○平平，仄仄仄仄仄。","仄仄仄仄平，平平仄仄仄。","仄仄平仄平，仄仄平平仄。","平仄平平平，平仄平仄仄。","仄仄平仄○，平仄平仄仄。","平仄仄平平，仄仄仄○仄。","平仄仄平平，平平○○仄。","平仄仄平平，仄仄仄平仄。","平平仄平平，平仄仄平仄。","仄仄平平仄，平平仄○仄。","平仄平平平，仄○仄平仄。","平仄○平平，平○仄○仄。","仄○平仄平，仄仄仄仄仄。","仄平仄仄平，平仄仄仄○。","平仄平平平，仄仄平○仄。","○平仄仄平，仄仄仄○仄。","平仄平平平，？仄仄平仄。","○仄仄平平，○仄平○仄。"],"paragraphs":["闽为昔无诸，山水实秀妩。","其间多神仙，后先各轩翥。","任敦丹井寒，董奉杏坛古。","云飞邓伯元，风御王玄甫。","乌石隠士周，霍童仙君褚。","王霸骑白龟，徐登跨黑虎。","赵炳石室空，薛丕梅溪举。","何家九弟兄，黄老一宗祖。","无处觅榴花，曾巅但烟雨。","此身犹埃尘，不得奉笑语。","偶亦嗜好同，于焉问出处。","彼美彭鹤林，往在神霄府。","名位居瑶台，觞咏挥玉麈。","不入鹓鹭行，甘与猿鹤侣。","清誉塞江湖，大手压燕许。","西北有高楼，怀仙扁其所。","生晚不同时，怅欲与为伍。","青蛇吼云崖，黄鹤眇星渚。","去去无消息，忡忡镇凝伫。","天上多欢娱，世间厌凄苦。","鸾凤相招携，云泥少间阻。","几回心欲飞，不觉手自舞。","倚栏数百年，归日指可偻。","先谒南华宫，次谒西王母。","献之以玉环，酌我以璚醑。","何必偷蟠桃，尽可擘麟脯。","回首视蓬莱，三点烟如缕。"],"title":"怀仙楼歌奉呈鹤林尊友"}
