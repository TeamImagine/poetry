{"author":"韩琮","id":25371,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["应是行云未拟归，变成春态媚晴晖。","深如绮色斜分阁，碎似花光散满衣。","天际欲销重惨淡，镜中闲照正依稀。","晓来何处低临水，无限鸳鸯妒不飞。"],"title":"霞"}
