{"author":"林希逸","id":119853,"strains":["○平平仄仄，平仄仄平○。","仄仄平○仄，平○仄仄平。","平平平仄仄，仄仄仄平平。","仄仄平平仄，平○仄仄平。","仄平平仄仄，平仄仄平平。","平仄平平仄，平平仄仄平。"],"paragraphs":["中郎沙漠外，羝乳事何如。","赖有云中雁，能传足上书。","衔芦来内苑，系帛自穹庐。","地说荒寒极，人称老病余。","史徒夸问犬，诗莫咏烹鱼。","青鸟仙家使，吾今益信渠。"],"title":"雁足书"}
