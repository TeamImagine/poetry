{"author":"陆游","id":34411,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["白发萧萧欲满头，归来三见故山秋。","醉凭高阁乾坤大，病入中年日月遒。","百战铁衣空许国，五更画角只生愁。","明朝烟雨桐江岸，且占丹枫系钓舟。"],"title":"秋兴二首  其一"}
