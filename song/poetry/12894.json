{"author":"曹勋","id":12894,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，平仄平平平仄平。","平仄平平仄仄仄，仄平平仄仄平平。"],"paragraphs":["数篇隃寄梵王宫，玉立高寒并两峰。","亹亹诗章烦护惜，时时情话忆过从。","雪残苍岭野云暗，花著疏梅春意浓。","它日庵居定相奉，半山松竹更谁容。"],"title":"和谢参政卜宅"}
