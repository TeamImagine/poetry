{"author":"袁说友","id":70467,"strains":["仄仄平平平仄仄，仄仄平平平仄仄。","平平平仄仄平平，仄仄平平○仄仄。","平平仄仄○仄平，仄仄仄仄平平仄。","平平仄仄仄○仄，平平仄仄平？平。","平仄仄平○仄仄，平仄平平仄仄仄。","平平平仄仄平○，仄仄○平仄平仄。"],"paragraphs":["我昔曾为江左国，賸说鹅湖今壮邑。","频年官府苦催科，百里齐民犹珥笔。","男儿遇事难是图，猛士缚兽须於菟。","才高政不较难易，知公此去无趦趄。","嗟予仰韩如仰斗，公亦登门及予否。","为言饥饿六年中，两眼犹能记千首。"],"title":"送陈景斋宰铅山"}
