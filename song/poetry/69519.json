{"author":"王炎","id":69519,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["虎豹嗔人上九关，不妨拄笏看云山。","家声元是封胡后，人物还如晋宋间。","解组闻公真有意，折腰顾我亦何颜。","故园无地开三径，敢说归耕是等闲。"],"title":"和谢安国韵"}
