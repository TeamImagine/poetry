{"author":"周必大","id":50104,"strains":["仄平平平仄平平，仄平平平仄○平。","平平仄○仄仄仄，仄仄平○平○平。","○平仄仄仄仄仄，仄○平仄平平平。","平○仄○○仄仄，仄平仄仄平平○。","仄平仄平仄平仄，平平仄仄○平平。","仄仄○平仄平仄，平平仄仄○平平。","平平仄仄仄仄仄，平仄仄仄平平平。","平平仄仄仄平仄，仄仄平平平仄平。"],"paragraphs":["少年扶犁事西畴，老陪英游帝王州。","才高韵胜各有得，志合情亲君更优。","离筵忽席洛定鼎，戍期云异齐葵丘。","君行共叹空冀北，我衰谩作周南留。","欲持菊觞止君饮，单车已戒难停辀。","欲挽长条赠君别，金城柳落空悲秋。","悲秋惜别置勿道，资望久合登瀛洲。","仙凡一隔在何许，指点蓬莱云气浮。"],"title":"送葛谦问运干"}
