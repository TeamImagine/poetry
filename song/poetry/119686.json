{"author":"林希逸","id":119686,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平仄仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["能廉不患不能官，折狱偏劳是建安。","一掾虽微关涉大，三司分立应酬难。","平反送喜非徒养，叹息求生岂尚宽。","积庆如翁须趾美，厚培福本称鹏抟。"],"title":"诗送鳍叟建安理曹"}
