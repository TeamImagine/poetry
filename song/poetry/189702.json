{"author":"沈辽","id":189702,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["清泠竹树暗成阴，渐有溪流过此岑。","草草作巢方寄老，愔愔设榻本无心。","松门不隔红尘路，月叠初无俗物侵。","欲向人间访消息，渭阳应有远游吟。"],"title":"清泠台初夏一首寄上翟舅"}
