{"author":"黄庚","id":160514,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["寂寞园林三月时，客中几度见春归。","柳眉绿皱鶑无语，花脸红销蝶倦飞。","节物暗催双鬓老，功名长与寸心违。","百年身世成何事，回首西山又落晖。"],"title":"暮春"}
