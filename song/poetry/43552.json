{"author":"范成大","id":43552,"strains":["平平平仄仄，仄仄仄仄仄。","平平平仄平，仄仄仄平仄。","仄平平仄平，平仄仄仄仄。","平平平仄平，平仄仄平仄。","平平仄○○，仄仄仄平仄。","平平仄○仄，仄仄○○仄。","仄平平仄仄，仄仄平仄仄。","仄仄仄平平，仄仄平仄仄。"],"paragraphs":["平生春梦境，俛仰抚八极。","湖南天尽头，梦亦未常识。","岂知多病身，今乃著脚历。","山泉澄不清，崖土璺而赤。","坳堂滑胜油，累块硬逾石。","贪夫一回顾，壮士三叹息。","不知清淑气，果复曾郁积。","我岂鄙夷之，短咏聊一剧。"],"title":"邵阳口路粗恶积雨余泞难行"}
