{"author":"王令","id":188067,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["十日身无一日宁，病源知向百忧生。","寒侵骐骥应方瘦，蠧满楩楠岂易荣。","小阁昼闲书帙乱，画堂风静药罗声。","北山扶杖终归去，寄语嵒猿莫晓惊。"],"title":"病中"}
