{"author":"赵师秀","id":95567,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["何人可与话登临，徙倚危栏日又沈。","千古苍茫青史梦，一年迢递故乡心。","天无雨雪梅花早，地有波涛雁影深。","为是夫差旧台榭，愁来不敢越人吟。"],"title":"姑苏台作"}
