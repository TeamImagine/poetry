{"author":"释智圆","id":221369,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["壁立岩峦照冽泉，几思幽景叹流年。","归栖自合同仙迹，深隐谁云有洞天。","修竹寒声风乍动，古潭秋影月初圆。","伊余亦拟依支遁，枕石眠云碧嶂前。"],"title":"怀石壁旧居兼简绍上人"}
