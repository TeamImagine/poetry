{"author":"李白","id":56362,"strains":["仄仄仄仄仄，仄平仄仄仄。","仄仄平平○，平平平仄仄。","仄仄平平仄，平仄平平仄。","仄平平平平，平仄仄仄仄。","平平平仄仄，仄仄○平仄。","仄平平仄平，平仄仄仄仄。","仄仄仄仄平，○平仄平仄。"],"paragraphs":["月色不可扫，客愁不可道。","玉露生秋衣，流萤飞百草。","日月终销毁，天地同枯槁。","蟪蛄啼青松，安见此树老。","金丹宁误俗，昧者难精讨。","尔非千岁翁，多恨去世早。","饮酒入玉壶，藏身以为宝。"],"title":"拟古十二首 八"}
