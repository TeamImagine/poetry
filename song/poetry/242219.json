{"author":"李正民","id":242219,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["求金未有张车子，梦草聊同谢客儿。","万里辛勤形骨痩，十年流落髩毛衰。","蓬蒿绕舍春归后，苜蓿堆盘日上时。","极目五湖烟水阔，扁舟重理钓鱼丝。"],"title":"寄毕少董"}
