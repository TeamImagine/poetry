{"author":"胡寅","id":11687,"strains":["平仄仄仄平，平仄仄仄仄。","平平仄平○，平仄仄仄仄。","平平仄平仄，平仄仄平仄。","仄平○平平，仄○○仄仄。","平平○仄仄，平仄○仄仄。","仄仄平平平，仄仄平仄仄。","仄平平平仄，仄仄平仄仄。","仄○仄平仄，仄仄平仄仄。","仄○仄仄平，仄仄仄平仄。","仄○仄平仄，仄仄平仄仄。","仄平○仄仄，仄仄仄平仄。","仄仄仄仄仄，仄仄仄仄仄。","仄平仄仄仄，平仄仄仄仄。","平平平平仄，平仄仄仄仄。","仄○仄仄○，仄仄平平仄。","仄平仄仄平，平平仄○仄。","仄○仄平仄，平仄仄仄仄。","平平仄平平，平仄○平仄。"],"paragraphs":["南圃缭粉墙，幽径便蜡屐。","蒙然遇高荫，炎景不予赫。","天成一高坫，为印子云宅。","大藤如虬龙，陟降蜿尾脊。","青冥搴茂叶，何异张翠帟。","想见春风时，紫蕊浓可摘。","富哉他山骨，辇致罗铁碧。","或如爨桐断，或若林笋刺。","或如五老拳，或若太华擘。","或如虎方踞，或若羱欲踯。","或崎难著足，或坦可敷席。","或倚以憩惫，或坐以对弈。","广轮两拓手，丛秀不迫窄。","何须狻猊座，方丈出戏剧。","况论芥子中，不与须弥隔。","有之则似之，知君介如石。","石中有良玉，终古不变易。","兹游谢兰亭，何用叹陈迹。"],"title":"赋吴守友石台"}
