{"author":"陆游","id":36682,"strains":["仄○平仄平平平，仄仄仄仄○平平。","？平平仄仄平仄，平？仄平平仄平。","○平平仄平仄仄，仄平仄平仄平仄。","仄平仄仄仄平平，仄平○仄平平仄。","平平仄平仄仄平，仄仄仄仄平平平。","仄○仄仄○平仄，仄仄○仄仄仄○。"],"paragraphs":["骨相元作臞儒酸，况复疾竖乘衰残。","鹁姑声急雨方作，乌桕叶丹天已寒。","封姨青女交作厄，竹君禇生却怜客。","小儿但喜夜炉红，老夫更爱晨窗白。","蜗牛负庐亦自容，是岂不足支穷冬。","已胜展钵三椽下，莫羡苴茆万户封。"],"title":"新黏竹隔作暖阁"}
