{"author":"朱熹","id":55858,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["支公肯与世相违，故结高堂在翠微。","青菜漫随流水去，黄彪时逐暮云归。","乔林挂月猿来啸，幽草生风鸟自飞。","八万妙门能测度，个中独露祖师机。"],"title":"访昂山支公故址"}
