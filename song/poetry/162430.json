{"author":"丘葵","id":162430,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["晚风残照岸乌巾，小借禅床憩旅身。","坐对新花忘故我，行看古月照今人。","聊为江畔骑馿客，难会云间驾鹤宾。","泡沫风灯成一笑，近来东海又扬尘。"],"title":"晚道过镜山寺借憩未及曙而返"}
