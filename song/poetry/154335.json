{"author":"董嗣杲","id":154335,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平仄平仄，平仄仄平平。"],"paragraphs":["法水堪湔垢，僧庐自辟尘。","饭炊云子熟，茶泛乳花匀。","草草情何厚，匆匆迹易陈。","他年辋川上，为画两纶巾。"],"title":"周孚与髙伯庸同游王氏庵归而闾丘仲诗至因次韵贻显庵主以纪一时事  其二"}
