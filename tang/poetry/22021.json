{"author":"许浑","id":22021,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["欲求真诀恋禅扃，羽帔方袍尽有情。","仙骨本微灵鹤远，法心潜动毒龙惊。","三山未有偷桃计，四海初传问菊名。","今日劝师师莫惑，长生难学证无生。"],"title":"闻释子栖玄欲奉道因寄"}
