{"author":"释道潜","id":202753,"strains":["平平仄仄仄，平仄仄仄平。","仄仄仄○平，○仄平仄平。","○仄仄平仄，○平仄平平。","仄仄平○○，平平仄平平。","○平○仄平，○仄仄仄平。","平平仄平仄，平仄平○平。","平○仄○仄，平仄平○平。","平平仄○仄，平仄仄仄平。","平平仄仄平，仄仄平平平。"],"paragraphs":["渊明骨已朽，陈迹尚可求。","我复识其孙，长鬣青两眸。","相去仅千载，犹能继风流。","寄迹黄冠中，神姿邈清修。","相携行洞天，暝色蔼已浮。","松寒语栖鹤，潭静眠苍虬。","兰膏照深夜，风磬鸣重楼。","吾庐閟三峡，清净亦此侔。","何时驾鹿车，访我西林丘。"],"title":"游咏真洞赠陶道人"}
