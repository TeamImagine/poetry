{"author":"张耒","id":215817,"strains":["平平仄平平，仄仄仄○仄。","平平仄仄仄，仄仄平平仄。","平平仄平平，仄仄仄○仄。","平○仄平仄，仄仄平仄仄。","仄平仄平平，仄仄仄仄仄。","平平平平仄，仄仄平仄仄。","平平平仄仄，○仄仄平仄。","仄○平仄仄，仄仄平仄仄。"],"paragraphs":["清溪若奔虬，八锁束其颈。","奔腾去莫脱，摆掣姿骁猛。","嘈嘈战风霆，万鼓助其劲。","声驱石崖动，气抱晴日冷。","我来怯初登，注视久乃定。","悠悠山川阔，寸目罗万景。","平生林野趣，疏放谢鞭警。","会期山月出，一啸清夜永。"],"title":"石楼"}
