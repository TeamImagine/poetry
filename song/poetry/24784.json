{"author":"苏绅","id":24784,"strains":["仄平平仄仄平平，平仄平平仄仄平。","仄仄仄○平仄仄，仄平平仄仄平平。","仄平平仄平平仄，○仄平平仄仄平。","仄仄仄平平仄仄，仄平平仄平平○。","平平仄仄平平仄，仄仄平平仄仄平。","仄仄平平○仄○，仄○平仄○平平。"],"paragraphs":["几年飞锡倦寻芳，云衲斓斑掩竹房。","一榻夜禅蒲座稳，满盂春供药苗香。","汲泉岩畔惊猿饮，裁苇池边引鹭翔。","像室雾昏灯焰小，石楼风度磐声长。","攀萝别岭冲寒雾，扫叶前林趁晓霜。","大抵僧居遗俗虑，此中身世更清凉。"],"title":"长生桧"}
