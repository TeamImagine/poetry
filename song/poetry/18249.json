{"author":"吴芾","id":18249,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻道诸君上玉京，一杯聊复话离情。","青钱既中三年选，黄鹄须看万里程。","欲向他时成远器，要从今日立修名。","吾君锐意图兴复，好把嘉言对集英。"],"title":"送诸乡人赴试南宫"}
