{"author":"刘攽","id":183839,"strains":["平仄平平平仄仄，平平平仄仄平平。","仄平平仄仄平仄，平仄仄平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["车马还城君肯留，通宵欢语破离愁。","水风杨柳猛消暑，沙雨芰荷潜造秋。","惊月禽栖时落树，避灯鱼鬣暗冲舟。","天明红日骊山道，陈迹依稀似梦游。"],"title":"答仲冯宿兴庆池作"}
