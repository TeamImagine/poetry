{"author":"长孙佐辅","id":18101,"strains":["平平○仄仄，仄仄○平仄。","仄仄仄仄平，仄平仄○仄。","平平仄平仄，仄仄○平仄。","仄仄○仄平，○平仄平仄。","平平仄仄○，仄仄平仄仄。","仄仄平平平，仄平平仄仄。","平平仄平仄，仄仄○平仄。","仄仄平仄○，平平仄平仄。"],"paragraphs":["阴云凝朔气，陇上正飞雪。","四月草不生，北风劲如切。","朝来羽书急，夜救长城窟。","道隘行不前，相呼抱鞍歇。","人寒指欲堕，马冻蹄亦裂。","射雁旋充饥，斧冰还止渴。","宁辞解围鬬，但恐乘疲没。","早晚边候空，归来养羸卒。"],"title":"陇西行"}
