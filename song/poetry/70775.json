{"author":"袁说友","id":70775,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一带城头四望全，压云亭上更无边。","手攀北斗轻飞肉，目盼南楼仅及肩。","城郭千年高复下，江湖万里后还先。","平生颇负昂霄志，便欲乘风送上天。"],"title":"同鄂州都统制司登压云亭"}
