{"author":"孟郊","id":13036,"strains":["平平平平仄，仄平仄平平。","仄平仄平仄，平仄平平○。","仄仄仄平仄，仄平平○○。","平平○平仄，仄仄○仄平。","仄仄仄仄○，平平平平平。","平平仄平仄，平仄○平平。","仄仄平仄仄，平平○平平。","平平仄平仄，平仄平仄平。","仄仄仄○仄，仄平仄平平。","仄平平仄仄，仄仄平仄平。","仄平○仄仄，仄仄平平平。"],"paragraphs":["襄阳青山郭，汉江白铜堤。","谢公领兹郡，山水无尘泥。","铁马万霜雪，绛旗千虹霓。","风漪参差泛，石板重叠跻。","旧泪不复堕，新欢居然齐。","还畊竟原野，归老相扶携。","物色增暧暧，寒芳更萋萋。","渊清有遐略，高躅无近蹊。","即此富苍翠，自然引翔栖。","曩游常抱忆，夙好今尚暌。","愿言从逸辔，暇日凌清溪。"],"title":"献襄阳于大夫"}
