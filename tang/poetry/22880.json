{"author":"李商隐","id":22880,"strains":["仄平平平平仄平，仄仄仄仄平平平。","平平仄仄仄平平，仄○仄仄平平平。","仄平仄平仄○仄，仄仄平平仄平仄。","仄平仄仄平仄平，平仄平平仄平仄。","仄仄平平平仄平，平平仄仄平平平。","平平仄仄仄平仄，仄平仄仄○平平。","仄○仄仄仄平仄，○平仄仄○平仄。","仄仄平平仄仄○，平平仄仄平平仄。","平○仄○平平仄，平平平仄○平仄。"],"paragraphs":["钿云蟠蟠牙比鱼，孔雀翅尾蛟龙须。","漳宫旧样博山𬬻，楚娇捧笑开芙蕖。","八蚕茧绵小分炷，兽焰微红隔云母。","白天月泽寒未冰，金虎含秋向东吐。","玉佩呵光铜照昏，帘波日暮冲斜门。","西来欲上茂陵树，柏梁已失栽桃魂。","露庭月井大红气，轻衫薄细当君意。","蜀殿琼人伴夜深，金銮不问残灯事。","何当巧吹君怀度，襟灰为土填清露。"],"title":"烧香曲"}
