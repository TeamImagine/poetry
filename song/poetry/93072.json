{"author":"刘宰","id":93072,"strains":["平○平平平，仄平○仄仄。","仄平仄平平，仄仄仄平仄。","仄平平仄平，平仄平平仄。","平○平仄平，仄平平仄仄。","平平平平平，平仄仄仄仄。","仄仄仄仄平，平平仄仄仄。","仄平仄仄仄，平平平平仄。","仄平平仄平，仄仄仄仄仄。","平仄仄平平，仄仄仄平仄。","○○○仄仄，平仄仄○仄。","平平仄平仄，仄仄平○仄。","仄仄仄平仄，平仄平平仄。","平平仄仄仄，仄仄○平仄。","仄仄仄仄平，仄仄平平仄。"],"paragraphs":["鹪鹩巢枝宽，大鹏溟海窄。","不齐物之情，大小贵安宅。","一区扬子云，衡宇陶彭泽。","何妨轮鞅稀，所憎廛市迫。","吾宗携家来，寒暑已屡革。","寓舍得贾区，开门即广陌。","四邻共壁立，而无藩墙隔。","昼通燔炙芬，夜悉笑语哑。","麕至窘宾朋，雨立愧臧获。","传闻三径地，经始得长策。","良材蔽川下，贱售非难索。","露廪发陈积，香饭流匙白。","群工闯户外，拱手听规划。","愿速大厦成，却展抟风翮。"],"title":"趣刘倅圣与建第"}
