{"author":"苏辙","id":197515,"strains":["平平平平仄，仄仄平平仄。","○平平仄仄，仄仄仄○仄。","平平平仄仄，仄仄平○仄。","仄○仄平仄，仄仄平○仄。","平平仄平仄，平仄平○仄。","仄○平○○，仄仄平平仄。","平平仄平仄，仄仄○○仄。","平平仄平仄，仄仄仄平仄。","平仄仄平平，平○仄平仄。","平平仄仄仄，○仄仄平仄。","平平仄平仄，平仄仄○仄。","仄仄仄○平，平平○○仄。","○平○平仄，仄仄仄平仄。","平平仄仄平，仄仄平○仄。","平仄仄平仄，平平仄平仄。","○仄仄仄平，平平仄平仄。"],"paragraphs":["连持梁洋印，久作溪山主。","深知为郡乐，但畏买茶苦。","来归天禄阁，坐守登闻鼓。","九重未明入，百辟盈庭舞。","城南独归卧，心事谁当语。","旧闻吴兴胜，试问天公取。","家贫橐装尽，岁莫轻帆举。","苕溪净多石，弁岭瘦无土。","湖藕雪冰丝，山茶泼牛乳。","香粳饭玉粒，鲜鲫鲙红缕。","宫开水精洁，人寄画屏住。","俗吏自难堪，诗翁正当与。","从来思清绝，况乃病新愈。","团团肘后丹，暠暠胸中素。","高卧镇夸俗，清谈静烦诉。","应笑杜紫微，湖亭但狂顾。"],"title":"送文与可知湖州"}
