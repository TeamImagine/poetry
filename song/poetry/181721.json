{"author":"郑獬","id":181721,"strains":["仄平平仄仄，仄仄平平平。","仄平仄平平，仄仄平仄平。","仄仄仄○平，平仄平平平。","仄平平平平平平，仄平平仄仄仄平。","平平○平仄○平，仄平平仄仄平平。","平平○仄平仄平，仄仄○平仄仄平。","仄平○仄平仄平，平平仄仄○平平。","平平平○仄平平，平平平仄仄平平。","○平仄仄平仄仄，仄平仄仄平○平。","平平平○仄仄仄，○平仄仄仄平平。","仄仄仄平平仄平，平平仄仄仄平平。","仄平平仄仄，仄仄仄平平。","仄仄仄平平，平仄仄仄平。","仄平平仄平平平，平平平仄仄平平。","○平平仄仄平仄，○仄平平平仄平。"],"paragraphs":["使君何所乐，乐在南湖滨。","有亭若孤鲸，覆以青玉鳞。","四面拥荷花，花气摇红云。","使君来游携芳樽，两边佳客坐翠裀。","鄞江鲜鱼甲如银，玉盘千里紫丝莼。","金壶行酒双美人，小履轻裙不动尘。","壮年行乐须及辰，高谈大笑留青春。","游人来看使君游，芙蓉为檝木兰舟。","横箫短笛悲晚景，画帘绣幕翻中流。","贪欢寻胜意不尽，相招却渡白蘋洲。","日落使君扶醉归，游人散后水烟霏。","紫鳞跳复戏，白鸟落还飞。","岂独乐斯民，鱼鸟亦忘机。","使君今作螭头臣，游人依旧岁时新。","空余华榜照湖水，更作佳篇夸北人。"],"title":"寄题明州太守钱君倚众乐亭"}
