{"author":"周孚","id":63422,"strains":["仄仄平平仄仄平，仄平仄仄平平平。","仄平仄仄平平仄，仄仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["独鹤投林畏莫鸦，向时入蜀强刘巴。","瘴乡自古难为客，老境无人不念家。","一饭肯来从我觅，百钱何惜为君叉。","粗缯大布差安稳，莫学渠侬戏虎牙。"],"title":"庆臣和巴字韵见遗复次韵"}
