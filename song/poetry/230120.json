{"author":"许景衡","id":230120,"strains":["仄平仄平仄，仄仄平仄仄。","仄仄仄平平，○平○仄仄。","仄平平仄仄，平仄仄○仄。","平平仄平仄，○仄仄○仄。","仄仄仄仄平，仄仄仄平○。","平平仄平仄，仄仄平仄仄。","平平仄平仄，仄○平仄仄。","平平仄平仄，仄仄平仄仄。","平平平仄仄，仄仄仄平仄。","平平仄仄仄，平仄仄平仄。","仄仄仄平仄，仄仄仄仄仄。","仄平平仄仄，平平平仄仄。"],"paragraphs":["十年走南北，委迹甘蠢蠢。","旧学已茫然，疏慵长自哂。","岂知江汉旁，名士有标准。","高名久倾属，王事得亲近。","可是臭味同，一笑脱畦畛。","华堂照犀玉，觉我蜗舍窘。","风流跂前辈，要当摅妙蕴。","胡为饭藜藿，默坐师粲忍。","微生縻簿领，与俗益矛盾。","蹉跎谷口志，惭愧鹿门隐。","百念已灰冷，积习扫未尽。","绪余君勿靳，迷途须汲引。"],"title":"赠朱深明"}
