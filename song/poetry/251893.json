{"author":"郑刚中","id":251893,"strains":["仄仄平平仄平仄，平仄平平仄○仄。","平平仄仄平平平，仄仄○○仄平仄。","平平仄仄仄仄仄，平仄平平仄平仄。","○○平○仄平○，仄仄仄仄平仄仄。","平平仄仄仄平仄，仄仄○平平仄仄。","仄平平仄仄平平，仄仄○平○平仄。","平○仄仄仄仄○，仄仄仄平平仄仄。","平平仄仄仄平平，仄仄仄平○仄仄。","仄平平仄仄平平，仄仄仄平平仄仄。","平平？仄仄平○，平仄仄平平仄仄。"],"paragraphs":["五月居山昼清永，槐度微风舞疏影。","儿童喜我悬弧辰，洒扫庭除具盘皿。","烹凫隽鹄未易办，肴核随时享桃杏。","颇当杯杓念吾亲，每岁在旁珠炯炯。","今兹坐席小暌异，便觉亲朋欢意冷。","远烦浓粉砑蛮笺，细写亲书过修岭。","堂中久阙起予论，遽此读之双眼醒。","遐年厚福定由天，嘱我既勤当谨领。","永怀嘉意不能休，少慰蓼莪心耿耿。","为君尽放酒杯深，搔首浩歌成酩酊。"],"title":"始生之日石子寿我以诗所以相属之意再三甚厚饮其酒歌其诗既至于醉也援笔为十韵报之"}
