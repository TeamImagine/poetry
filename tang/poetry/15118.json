{"author":"白居易","id":15118,"strains":["仄仄仄仄仄，仄仄仄平平。","平平仄仄仄，○仄仄平平。","平仄仄平仄，○仄平平平。","平平平仄○，平平仄仄平。","仄仄仄平仄，仄仄平仄平。","平仄仄仄仄，平仄仄平平。","平仄仄平仄，仄平○仄平。","仄仄平平仄，仄仄仄仄平。","仄平仄仄仄，仄仄平仄平。","仄仄仄平仄，平仄○仄○。","仄仄平仄仄，○平仄平平。","平仄仄平仄，平仄仄平平。"],"paragraphs":["不动者厚地，不息者高天。","无穷者日月，长在者山川。","松柏与龟鹤，其寿皆千年。","嗟嗟群物中，而人独不然。","早出向朝市，暮已归下泉。","形质及寿命，危脆若浮烟。","尧舜与周孔，古来称圣贤。","借问今何在，一去亦不还。","我无不死药，万万随化迁。","所未定知者，修短迟速间。","幸及身健日，当歌一尊前。","何必待人劝，持此自为欢。"],"title":"效陶潜体诗十六首 一"}
