{"author":"张九龄","id":23132,"strains":["仄○平平仄，○平仄仄平。","平○仄○○，仄仄仄平平。","仄仄○平仄，○平○仄平。","仄平平仄仄，平仄仄平平。","仄仄平平仄，平○仄仄○。","仄平平仄仄，平仄仄平平。","仄仄平平仄，平○仄仄平。","仄平平仄仄，仄仄仄○平。","仄仄平平仄，平平仄仄仄。","平平平仄仄，仄仄仄平平。"],"paragraphs":["汉相推人杰，殷宗伐鬼方。","还闻出将重，坐见即戎良。","上策应为豫，中权且用光。","令申兵气倍，威憺虏魂亡。","树比公孙大，城如道济长。","夏云登陇首，秋露泫辽阳。","武德舒宸眷，文思饯乐章。","感恩身既许，激节胆犹尝。","祖帐倾朝列，军麾驻道傍。","诗人何所咏，尚父欲鹰扬。"],"title":"饯王尚书出边"}
