{"author":"喻良能","id":51721,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。","仄平仄仄平平仄，平仄平平仄仄平。"],"paragraphs":["潇洒秋容雨后天，丹青端似倩龙眠。","故园绿竹应今日，异县黄花又一年。","微禄祇堪供菽水，菲材安敢拟渊骞。","日来王事欣多暇，聊向樽前一粲然。"],"title":"次韵戏彩老人重阳怀故园作"}
