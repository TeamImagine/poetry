{"author":"韩琦","id":90653,"strains":["仄仄平平仄，平平仄仄平。","平平平仄仄，平仄仄平平。","平仄平平仄，○平仄仄平。","仄○平仄仄，仄仄仄平平。","仄仄平平仄，平平仄仄平。","仄平平仄○，平仄仄平平。","仄仄平平仄，平平仄仄平。","仄平平仄仄，仄仄仄○○。","仄仄平平仄，平平仄仄平。","平平平仄○，○仄仄平平。"],"paragraphs":["圣飨申精意，灵心察至虔。","因知斋次雪，为显祭时天。","清庙陈丰洁，中坛致吉蠲。","乐和来瑞物，景霁见非烟。","卜日灰飞管，通祠火举权。","短茵新礼重，虚幄睟容专。","盛美推穹昊，厘祥被幅员。","庆成朝万玉，霈泽谨三钱。","有幸瞻熙事，无才列奏篇。","为民祈福应，亲记德音宣。"],"title":"庆历甲申郊礼告成五言十韵"}
