{"author":"刘克庄","id":114086,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["登高四望积云深，失了金乌底处寻。","未可沤麻需潦退，临当晒麦辄天阴。","宝开元画忧岚湿，惜善和书怕蠹侵。","只道闲人无系累，岂知亦有事关心。"],"title":"久雨二首  其二"}
