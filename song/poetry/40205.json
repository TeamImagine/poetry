{"author":"陆游","id":40205,"strains":["仄仄○仄平平平，平平仄○仄仄○。","仄平平仄仄平仄，平仄平平平仄平。","仄平平仄仄仄仄，平仄平平仄平仄。","仄○平仄仄平平，平平仄仄平○平。"],"paragraphs":["雾雨三日天沉阴，西溪水长二尺深。","土濡新竹有生意，池满文禽无住心。","竹根苏活赖此雨，禽亦归飞戏烟浦。","去留虽异各欣然，抽萌哺子全其天。"],"title":"新移竹栽喜于得雨而池中㶉𫛶乃以水溢而去戏以长句记之"}
