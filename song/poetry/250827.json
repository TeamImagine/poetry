{"author":"刘才邵","id":250827,"strains":["○平仄平平平仄，平仄仄平平仄仄。","平平仄仄仄平仄，平仄平平仄平仄。","平平仄仄仄平平，仄平平仄平平仄。","仄平平仄仄平平，仄仄平平仄平仄。","平平仄仄仄仄仄，平平仄仄平平仄。","平平仄仄仄平平，平仄平平平仄仄。","仄平平仄仄平仄，仄仄仄平平仄仄。","平平仄仄仄○平，平平平仄平平仄。","平平仄仄○○仄，仄仄平平平仄仄。","仄仄平平平仄平，○○平仄平平仄。","平平平仄仄○平，仄仄平平仄平仄。","○仄平平仄○仄，仄仄仄平平仄仄。"],"paragraphs":["长林翠干因薰烁，池面水平风不落。","天公似亦厌烦溽，开就寒姿洗暄浊。","龙宫想见送来时，靓妆无数褰珠箔。","预愁风日会无情，翠盖欹斜护纤弱。","冰魂玉骨意自远，凡花不是无心学。","神人饮露骨偏清，仙子凌波尘不着。","不随时世事涂抹，遍得月娥怜绰约。","云𫐌隐隐欲降时，寒光清雾都情薄。","勤勤问讯难留滞，欲去徘徊伸素约。","待得秋高风露清，相将归去朝珠阁。","身家元是社中人，宿契非同谢康乐。","更恐群仙苦相问，寄与短章资一噱。"],"title":"咏白莲花"}
