{"author":"刘弇","id":209318,"strains":["仄平平仄平平平，平平平仄仄平平。","仄平仄仄仄平仄，仄仄平仄平平平。","平平仄仄仄平仄，平仄仄仄平平平。","仄平○平平仄仄，仄平仄仄仄仄平。","平平仄仄平平仄，平仄仄平平○○。","平○仄平平○仄，平平仄仄平平平。","仄仄○平仄仄仄，仄平仄仄平平○。","平平仄仄仄平仄，仄平平仄○平平。","仄仄平平仄仄○，仄仄仄○平平平。","平仄仄平○仄仄，仄平仄仄仄平○。","平平仄仄平平仄，仄仄仄仄平平平。","平平仄仄平平仄，平仄平平平仄平。"],"paragraphs":["去年人日螺江边，今年人日在通川。","故家浩荡五千里，客子骚屑心茫然。","霜芦尽解故时叶，生意斗尔归兰荃。","海风如刀冰塞渡，欲航野水雪暗天。","它乡信美非吾土，香草悦魂真浪传。","南冠故声祇操楚，刘章雅志惟歌田。","五秉如单费廪粟，一囊就尽持餐钱。","颠毛冉冉不吾与，齿根浮动轻于翾。","小雀谁言畏死鹞，未肯屈折同杯棬。","章贡直西三径在，尔来望眼欲成穿。","科桑洗竹真吾事，孰使龊龊才充员。","何时解得无拘束，归钓潭头枫叶鳊。"],"title":"人日"}
