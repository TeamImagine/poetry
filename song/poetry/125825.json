{"author":"魏近思","id":125825,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["造化机缄莫恨迟，须知开谢各因时。","物华未分随春意，梅蘂先饶露玉肌。","雪里精神千万态，水边潇洒两三枝。","何当携酒浇花去，且遣诗筒为报知。"],"title":"小园梅未尽放叔用府教以诗索和勉用韵以谢"}
