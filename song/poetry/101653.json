{"author":"赵抃","id":101653,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["春秋七十更逾期，同甲同年世所稀。","未遂乞骸嗟我老，已输先手羡公归。","良朋集有湖山乐，故里思无羽翼飞。","预想俞音还印日，鹭涛秋色上行衣。"],"title":"喜吴评少卿致政"}
