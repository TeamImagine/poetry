{"author":"周紫芝","id":241822,"strains":["仄○○，仄平仄仄。","仄仄平，平平仄仄。","仄平仄，平平仄。","平平平，仄仄仄。","平仄平，平仄仄。","平仄平，平平仄。","仄平平○○仄仄，平平仄仄仄仄仄，仄仄仄仄平仄仄。","平平平仄仄仄平，仄仄平平仄○仄。","平平平，平平仄。","仄仄平平仄平仄。"],"paragraphs":["六亲和，孝慈不出。","国道昌，忠臣不立。","韪公节，秋霜栗。","繄公忠，贯白日。","河洛腥，黄雾塞。","枭獍鸣，群奸集。","靡它而从中不沐，忠臣饮气义士戢，主左与左公不屈。","茫茫沙漠万里天，渺渺归船海中檝。","公之归，天为悦。","愿寿公兮报公节。"],"title":"时宰生日乐章七首 忠贯日章第二"}
