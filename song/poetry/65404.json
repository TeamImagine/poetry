{"author":"廖行之","id":65404,"strains":["仄仄平平仄，仄平平仄平。","平平平仄仄，仄仄仄平平。","仄仄仄平仄，平平仄仄平。","平平仄平仄，平仄仄平平。"],"paragraphs":["不作春游去，那能诗思佳。","春山长在眼，白酒不谋家。","泛泛一蓑钓，冥冥几树花。","相从有真趣，无梦到京华。"],"title":"和刘晋父寒食日从郡掾游花光相社祠绝江访向园赏春韵三首  其二"}
