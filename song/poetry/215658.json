{"author":"张耒","id":215658,"strains":["平平平平仄○仄，平平○仄平平仄。","○平仄仄仄仄平，平平平仄○平仄。","仄平仄○平平平，仄平平平仄平平。","仄平仄仄○仄仄，仄仄仄平平○○。"],"paragraphs":["秋风西来入庭树，攀条正念征人苦。","空窗自织不敢任，鸣机愁寂如鸣𫇛。","练成欲裁新丝香，抱持含愁叔姑堂。","别来不见衣觉窄，试比小郎身更长。"],"title":"寄衣曲"}
