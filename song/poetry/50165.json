{"author":"周必大","id":50165,"strains":["平仄仄仄仄，仄平仄仄仄。","平平○○平，平仄○仄仄。","仄平仄仄仄，平仄○仄仄。","仄○平○○，平仄仄仄仄。","仄仄仄○平，平仄仄仄仄。","平平仄仄仄，平仄仄仄仄。","仄○仄○平，平平仄平仄。","仄平仄平平，仄仄仄平仄。","○仄仄仄仄，○仄○平仄。","平○○仄平，仄仄平仄仄。","平平仄平平，仄○○仄仄。","仄平○○仄，平仄仄平仄。","○平仄平平，仄仄仄仄仄。","○仄仄平仄，平仄仄仄仄。"],"paragraphs":["林子勇报国，太华欲力擘。","吾尝叹其材，浮海中巨舶。","向来固不用，今用犹迫迮。","比兴柑累累，霜饱实未摘。","不使供王羞，何异弃道侧。","山东一百郡，风气久限隔。","子如又思归，殊勋定谁册。","孝哉狄梁公，𥩟立望云白。","亲舍岂不念，王事正求索。","前闻献果余，手饷怀橘客。","虽非木奴千，殆过庭实百。","两公相亲意，初不主殽核。","当于古人求，未可度以臆。","如我乃无用，甘作下惠厄。"],"title":"奉常林黄中博士以黄甘食陆务观司直陆赋长句林邀予次韵"}
