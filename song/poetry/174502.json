{"author":"刘敞","id":174502,"strains":["仄仄平仄仄，仄平仄○平。","仄平仄○○，平？仄仄平。","平仄仄平仄，平平仄平平。","仄平仄仄平，仄仄仄○○。","仄仄仄仄仄，○平平平平。","平平平仄○，仄仄平仄平。","仄仄仄平仄，平平仄平平。","仄平仄○仄，仄仄平平平。"],"paragraphs":["自古皆有死，岂惟直如弦。","鲁公既中夭，狂宼不独延。","兹寺数经乱，丛林废为烟。","若人昔所居，故老广其传。","直气触白日，沈忧凌青天。","悠悠穹壤间，肯与蛛蚁捐。","事往理冥漠，悲来涕潺湲。","作诗识其处，尚想音容全。"],"title":"开元寺"}
