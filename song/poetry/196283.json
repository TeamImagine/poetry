{"author":"张舜民","id":196283,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["深山草木自幽奇，四色荷花世所稀。","孤独园中瞻佛眼，凝祥池上捧天衣。","白公没后禅林在，王俭归来幕府非。","水冷风高人不到，却怜鸥鸟日相依。"],"title":"所寓开利寺小池有四色莲花青黄白红红者千叶皆北土所未见者也惜其遐陬有此异卉"}
