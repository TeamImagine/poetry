{"author":"杨万里","id":49667,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平仄仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["抛官归隠七经年，睡杀山云笑杀天。","剩雨残风黄帽底，颠诗中酒白鸥前。","少年行路今已矣，厚禄故人书寂然。","只有锦城袁阁学，寄诗赠药意悁悁。"],"title":"寄谢蜀帅袁起岩尚书阁学寄赠药物二首  其二"}
