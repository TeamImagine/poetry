{"author":"方回","id":148194,"strains":["仄仄平平仄仄平，平仄仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平仄仄平。"],"paragraphs":["与牧猪奴可不同，嗟予老矣尚心童。","戏拈玉子鸣飞雹，良喜青裾驻织葱。","浪设机关何所益，仅存边角未为雄。","小鬟有着能相恕，冷被傍人笑此翁。"],"title":"次韵张慵庵观予奕棋"}
