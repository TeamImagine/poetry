{"author":"葛胜仲","id":230879,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["宠辱循环厌宦情，盖头茅屋手亲营。","清泉横道疑滋穴，翠袖围居似化城。","不拟身名炫俱泰，且图心迹遂双清。","半庵闲地如容我，便足徜徉了一生。"],"title":"和少蕴石林谷草堂三首  其一"}
