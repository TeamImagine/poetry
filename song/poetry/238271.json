{"author":"王庭珪","id":238271,"strains":["仄仄平平仄仄平，仄平平仄仄平平。","平平平仄平平仄，仄仄仄平平仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["夜向天边识使星，使星光近少微明。","朱轮疑自丹霄落，陋巷忽闻骢马鸣。","台下霜威惊草木，山间旌旆烁檐楹。","惭无櫑具衣冠伟，久服西都暴胜名。"],"title":"谢梁廉济运使见访"}
