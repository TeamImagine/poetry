{"author":"周紫芝","id":241656,"strains":["平平仄○平，仄平仄○平。","平平仄仄仄，仄仄平平○。","仄仄仄平平，仄仄平仄平。","平平仄仄平，平仄平仄平。","平平仄平平，仄仄平○平。","平平仄仄平，仄仄平平平。","仄仄仄仄仄，平仄仄仄平。","○平○仄仄，○○○平平。","仄仄平平仄，仄仄平平平。","仄平仄仄平，仄仄仄仄平。","仄平○平仄，平○仄平平。","平平仄平仄，仄仄平○平。","平平仄平仄，仄仄仄仄平。","平平仄仄平，仄仄平平平。","仄仄仄○仄，仄仄平平○。","○平平仄仄，○仄平仄平。","仄仄平仄平，仄○平平平。","仄仄仄平仄，平平仄平平。","仄仄仄仄仄，仄仄平○平。","仄仄平仄仄，仄仄平仄平。","仄仄？仄仄，仄平平仄平。"],"paragraphs":["人生不相知，白头反如新。","知心不在久，觌面还成亲。","况我五安师，二妙俱可人。","元龙百尺楼，人物谁与邻。","风流小安丰，玉树高嶙峋。","联翩两竹舆，访我南坡春。","遂遣小叔雅，娱此照坐宾。","王春三月雨，浸浸如游尘。","是日天为喜，霁色明清晨。","各携古锦囊，共出画苑珍。","太邱重千载，高标澹风神。","丹铅表丘壑，制度殊冠巾。","渊明撷秋菊，醉面玉色匀。","龙眠赋远游，濯髪天池滨。","二老不并世，异世真同论。","当年天厩马，调御皆服驯。","绝域来象龙，地行俱麒麟。","老眼阅神骏，摩挲得逡巡。","客意亦复悦，领我杯中醇。","尚苦江夏帖，入我幽梦频。","倒箧倘有意，叩门君勿嗔。"],"title":"相之季共各携李伯时画轴见过分韵得人字"}
