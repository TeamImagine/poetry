{"author":"刘弇","id":209380,"strains":["仄平平平平，仄仄仄平仄。","仄仄平平平，平平仄平仄。","仄○平平仄，仄仄仄平仄。","仄平仄仄平，平仄平平仄。","○平仄平仄，平仄仄仄仄。","平仄仄平平，平平仄平仄。","平平仄仄平，平仄○平仄。","仄？仄平平，平平平仄仄。","○仄平仄平，平仄平仄仄。"],"paragraphs":["野鸢蹲枯桑，白日忽西注。","一水东南奔，惊雷泄涛怒。","越闻凄凉弄，滞念剧攒蠹。","岁时倦客身，云窅前村路。","应门白痴子，觇矕窃指顾。","强黠笑官人，弥年此来去。","田家不讳穷，谁者当丰阜。","摘刔岂吾心，宽攸惟尔故。","行矣渠未央，遑恤儿女语。"],"title":"按田行"}
