{"author":"陆游","id":34351,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["表里江山亦乐哉，华缨满座敌邹枚。","歌从郢客楼中听，猎向樊姬墓上回。","梅蘂香清𥮾宝髻，熊蹯味美按新醅。","眼边历历兴亡事，欲赋章华恐过哀。"],"title":"梦宴客大楼上命笔作诗既觉续成之"}
