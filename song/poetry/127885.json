{"author":"方岳","id":127885,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["处处春风自物华，有诗不了醉生涯。","别离苦忆平山柳，题品翻疑后土花。","独倚断云愁战马，重歌流水带归鸦。","梦寒飞过江南岸，茅屋依然竹径斜。"],"title":"约黄成之观琼花予不及从以诗代简  其一"}
