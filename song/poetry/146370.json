{"author":"张道宗","id":146370,"strains":["仄平平平仄平仄，仄仄仄○平平平。","仄平仄平仄仄仄，平平平仄○平平。","平平仄仄仄平仄，平平仄仄○仄平。","平平仄仄仄仄仄，○平平仄平平平。","仄平仄仄平仄○，仄○平仄平平平。","仄平仄仄平仄仄，仄仄仄仄平平平。","平○仄仄平仄仄，平○仄仄平平平。"],"paragraphs":["玉华山形郁崷崒，白昼莽苍常生烟。","近村百家湿翠黛，阴崖千尺淙寒泉。","山根宛转抱河曲，河流倒影浸碧巅。","文皇性热不奈暑，当时宫此安徒然。","得非遍选天下胜，莫如兹地无烦喧。","𫏐游已骇非俗骨，久驻直恐成真仙。","何当借得神画笔，霜绡十幅图孱颜。"],"title":"玉华山"}
