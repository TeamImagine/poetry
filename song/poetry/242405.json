{"author":"李纲","id":242405,"strains":["平平○仄平仄平，平平仄仄平平平。","仄平仄仄仄平仄，仄仄○仄平○平。","平平平平仄平仄，平仄平仄仄仄平。","平平仄仄平仄仄，平仄平○○平仄。","平平仄仄仄平仄，平仄平仄平平○。","平平○平仄仄仄，平仄仄仄仄仄○。","平平平仄仄平○，平平仄仄平平平。","平平仄仄仄○仄，平平平仄平平平。"],"paragraphs":["都城三月春暮时，通津两岸杨花飞。","送君结束适南楚，使我叹息生长悲。","男儿功名致须早，夫子声誉久已驰。","文章黼黻虽自许，时运龃龉将安施。","霜蹄暂蹶未为失，云翮髙举终非迟。","人生且求适意处，天命会有不否期。","潇湘千里渺烟浪，浮家早逐秋鸿归。","娥英事实素难考，来时为读黄陵碑。"],"title":"送士特兄下第之衡湘"}
