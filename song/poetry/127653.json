{"author":"方岳","id":127653,"strains":["仄仄仄平○，仄○仄平仄。","平仄平仄平，平平仄平仄。","仄仄平仄平，仄仄仄平仄。","仄平仄仄平，仄仄仄平仄。","仄平仄仄平，平平仄○仄。","平○○平平，仄仄仄平仄。","平仄仄平平，平平仄○仄。"],"paragraphs":["制芰以为衣，缉荷以为屋。","樵水秋夜寒，悲风入琴曲。","不怨山泽癯，有道式金玉。","百年肘屈伸，万事手翻覆。","拙哉富贵人，胡椒不论斛。","何如遗编诗，自足寄幽独。","贫者士之常，前言炳如烛。"],"title":"用韵还学者诗卷"}
