{"author":"释怀深","id":234674,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["故园我别已多时，见子犹能略展眉。","乡语每闻聊发笑，客情无复更生悲。","寻师慎勿贪眠食，立雪终教彻髓皮。","毕竟禅家外文字，之乎者也不须知。"],"title":"示纯禅者"}
