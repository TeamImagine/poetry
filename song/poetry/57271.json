{"author":"梅尧臣","id":57271,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","平平仄仄仄，仄仄仄平平。"],"paragraphs":["赠以榴花酒，沉清贵隔年。","不忧航滞碛，为泛盏如船。","加品盈盘内，无花到眼前。","还招李杜醉，野酿莫称贤。"],"title":"次韵和表臣惠符离去岁重酝酒时与杜挺之李宣叔王平甫饮于阻水仍有笋醤之遗"}
