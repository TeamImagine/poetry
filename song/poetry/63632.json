{"author":"王质","id":63632,"strains":["平仄平，平仄仄，仄仄平，平仄仄。","仄仄平平仄平仄，平平仄仄平仄平。","仄平仄，○平仄。","平平仄仄仄平平，平仄平平平仄仄。","仄仄仄，仄平仄。","仄○仄仄仄仄平，仄仄平平仄平仄。","平仄平，平平仄平平仄平。","平仄平，仄平仄仄仄仄平。","仄仄仄平平，平仄仄平仄。","仄平仄平平，平平仄平仄。","仄平平仄仄平仄，平平仄平仄平仄。","仄仄平仄平仄仄，平平○仄仄仄平，平平仄仄平平平。","○平平平仄仄仄，○平仄仄仄仄平。","○仄平，仄平仄，仄仄仄，仄平仄。","平平仄仄仄平平，仄仄仄平平仄仄。","平○仄，平仄平。","○平仄仄仄仄仄，仄仄○仄○○平。","平平○仄仄仄平，平平仄仄仄仄平。","平平平平仄平仄，仄仄平平平仄○。","平仄平，平仄仄，仄仄仄平仄仄平，平仄仄平平仄仄。","○仄仄，仄仄仄，仄平仄，仄仄仄。","○平仄仄仄仄平，仄仄平平仄平仄。","平平仄，仄仄平。","仄仄平○仄仄仄，仄平平仄仄平平。"],"paragraphs":["蛇有黄，鸡有锦，蚌有珠，鱼有枕。","万物随身各怀宝，惟龙抱负超覆帱。","臆之上，颔之下。","声灵气焰焯光辉，威力神通宏变化。","小径寸，大围尺。","口中皎月戏吐吞，掌上流星恣抛掷。","存此珠，千年万年鳞不枯。","亡此珠，一蝼一蚁血可濡。","有水即珠荣，无水即珠悴。","有云即珠腾，无云即珠坠。","太阳真火力能铄，飞天夜叉势能制。","所以多潜岩壑睡，功成行满自在飞，天旋地转皆由之。","如人贤愚有九品，如人贵贱有十威。","三尺乌，勿能啄，大力鬼，弗能搏。","开通万类总圆明，照耀十方齐廓落。","珠正有，珠忽无。","犹存一念著吝惜，即入三界缠空虚。","丹霞烧佛独玩珠，关南打鼓喜获珠。","韶山心珠本无色，大海龙珠同一如。","干六爻，龙六变，潜见跃飞以次升，飞上九天须一转。","亢有悔，在上九，见无首，在用九。","藏威在首不在身，若到无时竟何有。","祇园佛，阙里翁。","下土虽分两圣域，上天同是一真龙。"],"title":"龙珠吟"}
