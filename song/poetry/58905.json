{"author":"陈造","id":58905,"strains":["仄平○平仄仄平，仄仄平仄平仄平。","平平仄仄仄仄平，仄仄仄仄平仄平。","平平平平○平平，平仄平仄平平平。","平仄仄仄平○平，平仄平仄仄平平。","平仄仄平仄仄平，仄仄仄仄○平平。","仄平仄平○仄平，仄平仄仄平平平。","仄仄仄仄仄平平，平平仄仄平平平。","平○仄仄平平平，仄○平平○平平。","平仄仄仄仄仄○，仄仄平仄○平平。","仄○仄仄平○平，平平平仄平平平。","仄平○平仄仄平，仄仄仄仄平仄平。","平仄仄仄仄○平，仄仄平仄仄仄平。","仄仄平仄平平平，仄仄平仄平仄平，平仄○○平平平。"],"paragraphs":["竹君亢宗擅楚墟，一一修耸山泽臞。","风流秀整与世殊，楚俗食息皆尔须。","薪之篱之且籧篨，笲筥箱篚{觚}篮笯。","沟瓦厥祖羹其雏，随索斯获掇诸涂。","今岁麦秋旱岁余，得麦仅足偿官租。","竹君悯农如士夫，着花结实千林俱。","密砌玉粒缀旒珠，株株撷取虽锱铢。","弥顷亘亩无闲株，硙磨蒸炊胜雕胡。","邻里乞索水火如，坐令颦蹙兴歌呼。","野叟好事能分吾，香清而洌甘而腴。","此君行能不一书，此惠及物旋就枯。","摩顶放踵忘其躯，所学无乃墨者徒。","老子苟禄天之隅，袖手无策苏{姰/子}孤，投匕三叹吾惭渠。"],"title":"竹米行"}
