{"author":"李处权","id":8467,"strains":["仄仄平平仄平仄，仄平仄平平仄仄。","仄○仄仄仄平平，平平仄平平仄平。","仄平平仄仄平仄，仄仄平平仄○仄。","○平仄仄平○平，平○仄仄平平○。","仄仄仄仄平仄平，平平○仄仄平平，平平仄仄○平平。"],"paragraphs":["海上芳敷有瑶草，采而食之颜不老。","海中翕赩有骊珠，探而得之形不枯。","赤乌玄兔未同宿，姹女婴儿自相逐。","深存踵息通三关，升降出入无时闲。","九转七返成大还，功高行满起人寰，凌虚一举三神山。"],"title":"短歌送范彦行"}
