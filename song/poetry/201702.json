{"author":"彭汝砺","id":201702,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万事无庸轻是非，扁舟吾与子同归。","不知心逐征云远，安得身先去鸟飞。","月入江湖生夜色，风吹花木长春晖。","鬓毛每笑多新雪，衣带频惊缓旧围。"],"title":"汴水呈祖道"}
