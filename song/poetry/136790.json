{"author":"胡仲弓","id":136790,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["宦海风波亦足惊，得闲聊尔慰平生。","虽无塞上雪堪卧，幸有山中田可耕。","一老拂衣何太勇，群儿撼树漫相轻。","绝怜千丈西凉瀑，偏与人间诉不平。"],"title":"和刘后村杂兴  其九"}
