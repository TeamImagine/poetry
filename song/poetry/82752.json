{"author":"刘过","id":82752,"strains":["平平仄仄仄平平，仄仄仄平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["何人将我此来游，白鹭那知客有愁。","如子矜持山玉立，似予迂阔水盘洲。","尘襟抖擞风云入，石刻摩挲岁月流。","惆怅谪仙鸾驭远，离离别恨黯滩头。"],"title":"赏心亭"}
