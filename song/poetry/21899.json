{"author":"员兴宗","id":21899,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["山中胜践蜀中稀，炯炯鳌头吐火齐。","牛斗下流明夜径，蟾轮飞窟堕山西。","诸公泛泛千觞稳，我梦蘧蘧一蝶迷。","异日端门千仗散，也能拥首听朝鸡。"],"title":"和何知郡子文跨鳌观灯"}
