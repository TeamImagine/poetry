{"author":"赵蕃","id":73897,"strains":["○平仄仄平平仄，仄仄平平○仄仄。","平平平平仄平平，仄平仄仄平平仄。","仄平平平○平平，○仄仄仄仄平仄。","平平仄仄仄仄平，○仄仄○○平仄。","仄平仄仄仄仄仄，仄平仄平仄仄仄。","平平仄仄仄平仄，仄仄平平仄平仄。"],"paragraphs":["王郎立志谁能儗，适远宁为中道止。","愚斋之名岂真愚，用心盖欲师颜子。","圣门之徒三千人，回独好学学何事。","箪瓢陋巷不自贫，看此力量如何尔。","愿君勿作岁月计，有为要之亦若是。","它年究竟所归宿，莫负名斋本来意。"],"title":"王彦博愚斋"}
