{"author":"宋之问","id":23362,"strains":["平仄仄平平，平○仄仄平。","○○仄平仄，仄仄仄平平。","仄仄○○仄，平平仄仄平。","仄平平仄仄，仄仄仄平平。","平仄平○仄，平○仄仄平。","平平平仄仄，仄仄仄平平。","仄仄平○仄，○平仄仄平。","平○仄仄仄，仄仄仄平平。","平仄○平仄，平平仄仄平。","平平平仄仄，○仄仄平平。"],"paragraphs":["高岫拟耆阇，真乘引妙车。","空中结楼殿，意表出云霞。","后果缠三足，前因感六牙。","宴林薰宝树，水溜滴金沙。","寒谷梅犹浅，温庭橘未华。","台香红药乱，塔影绿篁遮。","果渐轮王族，缘超梵帝家。","晨行踏忍草，夜诵得灵花。","江郡将何匹，天都亦未加。","朝来沿泛所，应是逐仙槎。"],"title":"游法华寺"}
