{"author":"曾巩","id":174125,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一心清淡本如秋，何必锱铢较两州。","身向宦名虽黾勉，性于人事岂雕锼。","但思簿领忙时俗，便觉溪山静处优。","荔子满盘宁易得，与谁频宴岭边楼。"],"title":"送戚郎中"}
