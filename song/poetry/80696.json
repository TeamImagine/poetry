{"author":"赵镇","id":80696,"strains":["仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["几年岩径违清赏，今日云萝蹑旧踪。","刹阁春阴宜燕雀，天池雷雨起蛟龙。","崖流玉液空莲座，风激筼筜送梵钟。","洞口不愁迷去路，樽前聊与话从容。"],"title":"临安还游金龙洞志感"}
