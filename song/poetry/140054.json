{"author":"王奕","id":140054,"strains":["平平○平仄，仄仄平仄仄。","仄平仄平○，平仄○平仄。","仄平平仄平，平仄仄平仄。","平平仄仄平，平仄仄○仄。","平仄平平平，平平平平仄。","仄仄仄平平，仄仄仄平仄。","仄平平仄仄，平仄仄平仄。","仄仄仄仄平，仄仄仄平仄。","平平仄平平，平平仄○仄。"],"paragraphs":["孤风吹黄鹄，远客归自鲁。","瓣香拜公坟，梁月重凄楚。","比曾登太山，依韵踵遐武。","生平景仰心，兹夕遂亲睹。","何地无青山，何人无黄土。","艳艳谪仙翁，配月照今古。","惜哉生死世，于道竟无补。","世乏蹈海人，此事与谁语。","徘徊暮云亭，玄蝉诉轻暑。"],"title":"庚寅五月十二日偕赵平甫拜采石神霄宫太白坟"}
