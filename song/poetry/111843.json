{"author":"刘克庄","id":111843,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["端平闻说建斯堂，白首才重一炷香。","早有埋辞表真曜，晚为画赞讼东方。","秋风浩荡吹坟树，落月依稀照屋梁。","千古行人来下马，陈诗不必奠椒浆。"],"title":"山中祠堂"}
