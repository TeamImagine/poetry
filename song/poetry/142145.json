{"author":"刘黻","id":142145,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["此心难与俗人言，终日深居养浩然。","学到苦时方见道，数当厄处不由天。","烟霞约客成三友，风雨忧时及四边。","珍重故人相劳苦，器之元与铁同坚。"],"title":"和酬黄霞砀见寄"}
