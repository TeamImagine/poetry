{"author":"苏过","id":229806,"strains":["仄仄仄仄仄，仄平○○○。","仄平仄仄仄，仄仄平平平。","仄仄仄平○，平平仄平平。","平平○平仄，仄仄仄仄○。","仄仄仄仄仄，○○仄○平。","仄平仄仄仄，平仄平平平。","仄仄平平仄，仄平仄仄平。","平○仄平仄，平仄平平平。","平仄仄仄仄，平平仄平平。","平平平仄仄，仄仄○平平。","平平仄平仄，仄仄仄仄平。","平平平仄仄，仄仄仄平平。"],"paragraphs":["逝水不可复，百年行中分。","自嗟齿髪故，晚境桑榆邻。","节物谩消长，枯荄不知春。","轩裳叹鸡肋，雀鼠盗廪囷。","学艺晚愈拙，弹冠力难陈。","澹然忘出处，任此无心云。","世路羊肠险，恐遭象齿焚。","何如老山泽，憔悴非逃秦。","嵩少幸咫尺，云泉许容身。","平生余嗜好，舍旧当谋新。","安心本无法，妙理契析尘。","优哉真卒岁，岂复悦华纷。"],"title":"次韵岑彦高史强本春日书怀二首  其二"}
