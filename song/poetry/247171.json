{"author":"吕本中","id":247171,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["与君此别重依然，再得相逢又几年。","无使人言长似旧，况教人道不如前。","穷通轩轾皆由命，贵贱高低总是天。","只有修身全属我，少迟留处更加鞭。"],"title":"送范十八还江西效白乐天体"}
