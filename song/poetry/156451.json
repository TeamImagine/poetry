{"author":"文天祥","id":156451,"strains":["平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平仄仄仄平。","平仄平平平仄仄，仄平仄仄仄平平。"],"paragraphs":["书生曾拥碧油幢，耻与群儿共竖降。","汉节几回登快阁，楚囚今度过澄江。","丹心不改君臣谊，清泪难忘父母邦。","惟有乡人知我瘦，下帷绝粒坐蓬窗。"],"title":"泰和"}
