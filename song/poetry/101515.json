{"author":"赵抃","id":101515,"strains":["仄仄平平仄仄平，平平平仄仄平平。","平平平仄平平仄，仄平仄平平仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["翠柏环庭数亩间，萧疏仍是枕江干。","都如君子怜松茂，半为主人谙岁寒。","素壁留诗多健羡，画船过里暂盘桓。","因公此景予心喜，亦有高斋待挂冠。"],"title":"留题悦亭因简何若谷都官"}
