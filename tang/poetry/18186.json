{"author":"何元上","id":18186,"strains":["仄平仄仄平平仄，仄仄平平○仄平。","仄平仄仄○平仄，平仄○平仄仄平。","仄仄仄平○仄仄，平平仄仄仄平平。","平平仄仄平平仄，平仄平平仄仄平。"],"paragraphs":["庾公念病宜清暑，遣向僧家占上方。","月光似水衣裳湿，松气如秋枕簟凉。","幸以薄才当客次，无因弱羽逐鸾翔。","何由一示云霄路，肠断星星两鬓霜。"],"title":"所居寺院凉夜书情呈上吕和叔温郎中"}
