{"author":"文同","id":168810,"strains":["仄仄平平仄平仄，平平平仄仄平平。","仄平平仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["昨日梅开饮公酒，今朝梅谢念公诗。","眼前光景急如水，案上簿书棼若丝。","且试辍忙来此地，可怜遗恨满残枝。","西园想已成青实，敢问调羹去几时。"],"title":"文领相仍意虑烦浊聊携野策独访山园因睹霜柏亭残梅忆公向时有诗酒之惠感物成诗缮写拜呈知府龙图谏议吴公"}
