{"author":"林希","id":191721,"strains":["仄仄仄平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["政事纵横绝世才，文章侍从冠邹枚。","南州节制金城固，东省深严琐闼开。","笑别道山探禹穴，暂辞玉案下蓬莱。","贺家湖上中秋月，遥听新诗落酒杯。"],"title":"送程给事知越州"}
