{"author":"林岊","id":78628,"strains":["平○平平仄仄仄，仄仄仄仄○平平。","平平仄仄仄仄仄，平平○仄平平平。","平平平仄平仄仄，仄仄仄仄平平平。","○○平仄仄仄仄，平平仄仄平平平。","平平仄仄平仄仄，平仄○仄平平平。","平平仄仄仄平仄，平平仄仄平平平。","仄○仄仄仄平仄，仄平仄仄平平平。"],"paragraphs":["尝闻仙人渡海术，授以尺杖如飞龙。","凭虚闭目不敢瞬，波涛汹涌喧天风。","兹岩山窟飞海岸，直扫一涧声何雄。","瞑行千步水入耳，明探万壑云生胸。","嵚崖滴乳芝玉脆，剜穴喷水莲腮红。","神仙缥缈在何许，心平意定天为通。","此行况复匪游戏，出门借问春耕农。"],"title":"礲岩"}
