{"author":"范仲淹","id":243288,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["番国英豪富鲁儒，同时举送起乡闾。","文章耻学扬雄赋，议论羞谈贾谊书。","喜得明珠三十六，恨遗壮士二千余。","送君直上青霄去，行看归乘驷马车。"],"title":"送饶州董博士"}
