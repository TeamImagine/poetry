{"author":"陈造","id":59733,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄仄平仄仄平。"],"paragraphs":["鱼避清澄鸟爱昏，陶翁归计酒盈樽。","山田雨足鸠呼妇，篱院春深竹有孙。","百首旋编新赋咏，三生犹忆旧精魂。","小摩他日红尘眼，闲送蜚云过海门。"],"title":"再次韵自诳简宾王二首  其一"}
