{"author":"方回","id":148783,"strains":["仄仄平仄仄，仄仄仄仄仄。","仄仄平仄仄，仄仄仄仄仄。","仄仄○平仄，仄平仄平仄。","平平仄平仄，仄仄仄仄仄。","仄○仄平平，仄○平平仄。","仄仄仄平仄，仄仄仄仄仄。","○仄仄仄仄，平仄仄仄仄。"],"paragraphs":["上岭何所苦，一步一气喘。","下岭何所苦，一步一脚软。","直视三千丈，石梯落层𪩘。","终须到平处，尚作屈曲转。","彼犹可通车，太行羊肠坂。","此乃不容步，险甚蜀道栈。","回首望木杪，千里百里远。"],"title":"下回岭"}
