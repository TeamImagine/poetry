{"author":"王柏","id":123941,"strains":["平平仄仄仄平平，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["重开甲子旧年华，莫问行程差不差。","幸有数杯浇舌本，不须一笔镂心花。","岁无腊雪非人福，时到春风不我赊。","两手托天缘有气，箪瓢陋巷也为家。"],"title":"和硕夫兄五松韵"}
