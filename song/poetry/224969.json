{"author":"饶节","id":224969,"strains":["仄仄平○仄平仄，仄仄仄平仄平仄。","仄平仄仄○仄平，仄仄仄平仄平仄。","○○仄平○仄仄，平平平仄平平仄。","○○仄仄平○平，仄仄平平仄平仄。","平平平仄平平仄，仄仄仄○仄○仄。","平平仄平仄平平，仄平仄平仄仄仄。","平平仄仄平仄平，○仄平平仄仄平。","仄平○仄仄平仄，仄平平平平仄○。","平平仄仄仄○仄，仄仄平平仄仄仄。"],"paragraphs":["磬石山中石无主，百里厚坤不承土。","土人出石如出金，阙地及泉隧而取。","重重彻之如彻席，凡材顽狠邱山积。","中藏一板金王精，定是陶镕鬼神力。","黄锺之律生于黍，近代纵横不如古。","天生此材岂苟然，伐而用之百兽舞。","师襄入海工不精，且制嘉鱼大小鸣。","大为王鲔施僧饭，小为鲂鳏依石屏。","君家二尾傥遗我，要唤儿曹坐睡醒。"],"title":"石鱼行赠灵壁张氏"}
