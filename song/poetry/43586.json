{"author":"范成大","id":43586,"strains":["仄仄平平平，平平平仄平。","平平仄仄仄，○仄仄平平。","仄仄仄平平，平仄仄仄○。","○平仄平仄，平○平仄平。","仄平○仄仄，平平平仄平。","仄仄仄仄平，仄平仄平○。","平平平平平，仄仄○仄平。","仄平仄平仄，平平仄平平。","平仄仄仄平，○平仄平平。","○平○仄○，仄仄○仄平。"],"paragraphs":["暮檥金龟潭，追随今夕凉。","波纹挟月影，摇荡舞船窗。","夜久四山高，松桂黯以苍。","长烟界岩腹，浮空余剑铓。","棹夫三弄笛，跳鱼翻素光。","我亦醉梦惊，解缨濯沧浪。","多情芙蕖风，袅袅吹鬓霜。","会心有奇赏，天涯此何方。","清润不立尘，空明满生香。","过清难久留，俛俯堕渺茫。"],"title":"六月十五日夜泛西湖风月温丽"}
