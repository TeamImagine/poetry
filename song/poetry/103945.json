{"author":"吴泳","id":103945,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄仄平。"],"paragraphs":["四年一节蜀山间，父子重来世所艰。","镜月澄心寒吏胆，条冰濯魄映儒冠。","孤清自古知谁似，遗爱于今愈耐看。","归去光明赢一着，笑渠袖手直旁观。"],"title":"送梁漕东归  其一"}
