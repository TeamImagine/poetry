{"author":"张𧏖","id":33504,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["承家拓定陇关西，勋贵名应上将齐。","金库夜开龙甲冷，玉堂秋闭凤笙低。","欢筵每恕娇娥醉，闲枥犹惊战马嘶。","长怪鲁儒头枉白，不亲弓剑觅丹梯。"],"title":"赠李司徒"}
