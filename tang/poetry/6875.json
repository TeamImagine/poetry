{"author":"卢纶","id":6875,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["野日初晴麦垅分，竹园相接鹿成群。","几家废井生青草，一树繁花傍古坟。","引水忽惊冰满涧，向田空见石和云。","可怜荒岁青山下，惟有松枝好寄君。"],"title":"早春归盩厔旧居却寄耿拾遗𣲗李校书端"}
