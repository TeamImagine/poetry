{"author":"李敻","id":44007,"strains":["仄平平仄仄，仄仄○仄平。","平仄平○仄，平平仄仄平。","？平仄○仄，仄仄平仄平。","仄仄仄平仄，平平○平平。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄平平。","仄仄平平仄，平平仄仄平。","平平仄平仄，平仄仄平平。","仄仄平平仄，平○仄仄○。","平平平仄仄，平仄仄平平。","仄仄○平仄，平平○仄平。"],"paragraphs":["二仪均四序，五岳分九州。","灵造良难测，神功匪易酬。","恒山北临岱，秀崿东跨幽。","澒洞镇河朔，嵯峨冠嵩丘。","禋祠彰旧典，坛庙列平畴。","古树侵云密，飞泉界道流。","从官叨佐理，衔命奉珍羞。","荐玉申诚效，锵金谅有由。","郊原照初日，林薄委徂秋。","塞近风声厉，川长雾气收。","他乡饶感激，归望切祈求。","景福如光愿，私门当复侯。"],"title":"恒岳晨望有怀"}
