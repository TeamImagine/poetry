{"author":"皇甫冉","id":5274,"strains":["平仄平平仄，平平仄仄平。","平平仄仄仄，仄仄仄平平。","仄仄○○仄，平平仄仄平。","仄平平仄仄，仄仄仄平平。","仄仄平平仄，平○仄仄○。","仄平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平○。","平仄平平仄，平平仄仄平。","平平仄○仄，平仄仄平○。"],"paragraphs":["多病辞官罢，闲居作赋成。","图书唯药箓，饮食止藜羹。","学谢淹中术，诗无邺下名。","不堪趋建礼，讵是厌承明。","已辍金门步，方从石路行。","远山期道士，高柳觅先生。","性懒尤因疾，家贫自省营。","种苗虽尚短，谷价幸全轻。","篇咏投康乐，壶觞就步兵。","何人肯相访，开户一逢迎。"],"title":"闲居作"}
