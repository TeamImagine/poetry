{"author":"袁说友","id":70743,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["征车何事不容征，彩旆歌谣塞路津。","徒以平生多拙政，偶于岁晚得衢民。","我方州县惭尸禄，汝向闾阎切爱身。","料得去思均彼此，一诗聊复慰邦人。"],"title":"司庾会稽道中答衢民彩帜送行"}
