{"author":"李建中","id":112301,"strains":["平平平平平，仄仄平仄平。","仄仄○仄仄，平仄平平平。","仄○平仄平，平仄仄仄平。","○仄平仄仄，仄平仄平平。","平平仄仄平，平仄○仄○。","平仄仄平仄，平平平仄平。","平平平仄仄，平仄平平平。","平仄仄平仄，平仄平平平。","平平仄仄○，仄仄仄仄平。","仄仄平仄仄，仄○仄仄平。","仄仄平平平，仄仄平平平。","平平仄仄仄，仄仄平仄平。","平仄仄仄平，仄平平仄平。","平平仄○仄，平仄○仄○。"],"paragraphs":["岩岩仙都山，肃肃黄帝宫。","巨石临广泽，千仞凌高穹。","肇当融结初，全得造化功。","深可蟠厚壤，峭疑接冥鸿。","云𫐌去路存，丹鼎遗迹空。","抽润草心碧，敷香莲叶红。","升龙扳矫矫，飞凤鸣噰噰。","而我集仙署，尝比瀛洲雄。","星移婺女间，凤驾析木东。","到觉毛骨爽，坐如羽翼冲。","万事皆氛埃，一气归鸿蒙。","遐哉上圣道，貌与元化同。","金简奠至诚，玉书铭代工。","功成解冠剑，栖息期此中。"],"title":"题仙都山"}
