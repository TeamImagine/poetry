{"author":"许景衡","id":230387,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["南漪胜槩压西湖，珍重瀛洲肯寓居。","红藕自欣归赋咏，杜鹃应叹早驱除。","烟收露下鸣皋鹤，风定波平在藻鱼。","个里凭栏知有得，绝胜闭户病相如。"],"title":"次韵黄尧翁南漪堂书事"}
