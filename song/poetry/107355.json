{"author":"林表民","id":107355,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["五朝大老今谁是，晓月长庚可怆然。","王某曾当挥制日，伏生将及授书年。","雁峰去就朱轮养，台岭归从白布缠。","秩视冢司优赠典，夜台光宠射穹躔。"],"title":"挽开府宋公"}
