{"author":"华镇","id":212146,"strains":["平仄平平仄仄平，仄平仄仄仄平平。","仄平仄仄平平仄，仄仄仄平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["刘氏功名未足多，谩将带砺指山河。","楚宫一夜虽虚垒，汉殿百年还艺禾。","今日祠堂皆寂寞，当时江水自逶迤。","有灵若忆生前事，应悔初为盖世歌。"],"title":"项王庙"}
