{"author":"朱松","id":10495,"strains":["仄仄仄仄仄，平仄平平仄。","仄平平平平，仄○仄仄仄。","平平仄仄平，仄仄仄○○。","平平平平仄，○仄仄○仄。","平平仄仄仄，平仄仄平仄。","平平？仄○，平仄仄平仄。","平平仄仄仄，仄仄平仄仄。","平平仄仄平，仄仄仄平仄。"],"paragraphs":["地卤不敏树，珍植何由畅。","𣃁根移芭蕉，美荫跂可望。","芳心日卷舒，翠叶忽张王。","偏工鸣秋雨，疏密眇难状。","霜风一以厉，狼籍坐惆怅。","谁言䍀缕中，秋子得佳饷。","缃囊贮瑞露，厚味天所贶。","怀哉腊毒言，节口畏生瘴。"],"title":"记草木杂诗七首 芭蕉"}
