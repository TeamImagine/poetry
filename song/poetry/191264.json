{"author":"韦骧","id":191264,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["屹屹危堂近紫烟，傍堂双桧亦参天。","四时风月收罗尽，千里山川瞩望全。","阮屐登来何必蜡，陶琴携上不须弦。","赐经虽缺名犹在，此乐终为古所贤。"],"title":"九经堂"}
