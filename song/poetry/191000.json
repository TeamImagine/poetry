{"author":"韦骧","id":191000,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平平仄平。","仄仄平平仄仄仄，仄平平仄仄平平。"],"paragraphs":["拥麾遥想陟崔嵬，骤喜清谈复屡陪。","攀桂当年追远趾，偃藩今日仰高才。","如公闳博难淹外，顾我迂疏任傥来。","相遇且宜忘倍道，暂同持酒赋层台。"],"title":"和遂州太守李安上年兄见贻"}
