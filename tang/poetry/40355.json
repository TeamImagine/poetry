{"author":"皎然","id":40355,"strains":["仄平仄平仄，○平平仄仄。","仄仄平○仄平仄，○○平仄○仄仄。","平平仄仄平平平，平平仄仄仄仄○。","平○仄仄仄仄仄，仄平仄仄平平仄。","平平仄仄仄平仄，仄仄仄平平仄仄。","平仄平平仄仄平，仄平仄仄○平仄。","仄平平平仄仄仄，仄仄平平平仄仄。","○平仄仄仄仄平，平仄仄○仄仄仄。"],"paragraphs":["古人赏神骏，如何秋隼击。","独立高标望霜翮，应看天宇如咫尺。","低回拂地凌风翔，鹏雏敢下雁断行。","晴空四顾忽不见，有时独出青霞傍。","穷阴万里落寒日，气杀草枯增奋逸。","云塞斜飞搅叶迷，雪天直上穿花疾。","见君高情有所属，赠别因歌翔隼曲。","离亭惨惨客散时，歌尽路长意不足。"],"title":"翔隼歌送王端公"}
