{"author":"苏泂","id":95640,"strains":["平仄仄仄仄，平平平仄平。","仄平仄平平，？仄仄平平。","平仄平平平，仄平○平平。","仄仄仄仄仄，仄平仄平平。","仄平仄仄平，平仄平平平。","仄仄仄仄仄，平平仄平平。","仄仄仄仄平，仄○仄平平。","仄仄仄仄仄，仄仄平平平。"],"paragraphs":["年事半七十，躬耕吾本谋。","读书讵云然，迺与世为雠。","维我先人庐，雨风行蜗牛。","假此以适我，得无岁云周。","永怀鹊有巢，宁久居夫鸠。","食饮所不忘，归焉买林丘。","进退孰我能，万间子无由。","愧子抚我厚，感子非肴羞。"],"title":"奉谢唐子耆及两冯君载酒宠临借屋"}
