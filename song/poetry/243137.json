{"author":"李纲","id":243137,"strains":["仄平仄仄○仄仄，平仄○平○仄仄。","仄平仄仄仄仄仄，仄仄仄平○仄仄。","平平仄平仄仄仄，仄○仄仄平○仄。","平平○仄仄平平，平仄平平仄平仄。","仄平平仄仄平平，仄仄平平平仄仄。","○○仄仄○仄平，平仄仄平平仄仄。","平○平仄仄○平，○仄仄平平仄仄。","仄○仄仄仄平平，仄仄○平仄○仄。"],"paragraphs":["五峰秀出如五老，须髪苍然长美好。","问之不肯道姓字，俨若子房从四皓。","商山采芝亦已久，汉庭辟谷何其早。","优游相与定储皇，携手江湖共幽讨。","化为峰石寄山巅，下视尘寰真电扫。","衣冠想像犹伟然，容貌至今初不槁。","祗应明月见当时，间有白云来问道。","逝将筑室近峰前，岁晚相依得相保。"],"title":"五老峰"}
