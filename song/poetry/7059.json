{"author":"王之道","id":7059,"strains":["仄仄平平仄，○仄仄仄平。","仄○平仄仄，平仄○○平。","平平仄平平，仄仄平仄○。","平平仄仄仄，仄仄仄仄平。","仄○平仄平，仄仄平平平。","○仄仄平仄，平平仄平平。","平平仄平仄，仄仄平○平。","仄平仄仄平，平仄平平平。","仄平仄平仄，仄○平仄○。","仄仄仄仄仄，○平平仄○。","仄仄仄仄仄，平平仄○平。","仄仄平仄仄，仄仄平平平。","仄仄仄仄仄，平平平仄平。","仄仄平仄平，平平仄平平。","平平平仄仄，仄仄仄仄平。","仄仄仄仄仄，仄仄平仄仄。","仄平○仄仄，平仄平○平。","仄○仄平仄，○平仄平平。","平仄平平平，○平仄○平。","仄仄平仄○，仄仄平平平。","仄平仄仄仄，仄平平仄平。","仄仄仄仄仄，仄仄平平○。","仄平○仄平，仄仄平○平。","仄平○仄平，仄平仄平平。"],"paragraphs":["四海皆兄弟，三界是道场。","果且无彼我，安用分封疆。","胡公历阳来，气焰何可当。","威严走邸吏，不露太守章。","锦衣荣会稽，暮雨成高唐。","观望改侪辈，鸡群鹤昂昂。","斯民苦兵火，有意哀劳伤。","岂无九转丹，为助千金方。","古来记循吏，不称苟道将。","杀弟自取酷，防人人所防。","子潜去少室，渊明恋柴桑。","出处虽异事，一梦归黄粱。","昔日骨己朽，伤哉今也亡。","邶国歌柏舟，曹风赋鹈梁。","秋来河伯喜，未睹若与洋。","大小自有见，一笑还两忘。","我生分每越，泉石成膏肓。","弃遗等麟角，空虚漫龟肠。","常欲埋车轮，除奸继张纲。","召此人气和，致彼天时康。","语之有暇矣，未窥夫子墙。","理所不可及，马腹徒鞭长。","讵知王者师，异日韩张良。","愿言三顾庐，卧龙起南阳。"],"title":"有荐胡仁叔为历阳令者仁叔以诗送知己暇日杨德润录以示予因次其韵"}
