{"author":"沈辽","id":189532,"strains":["平平仄平仄，平仄平仄仄。","平平仄仄平，平平仄平仄。","仄仄仄平仄，平平仄○仄。","平○仄平仄，○平仄○仄。","仄○仄平仄，平平平仄仄。","平仄仄仄仄，仄平平仄仄。","平○仄平仄，平平平仄仄。","仄仄仄平仄，仄平仄○仄。"],"paragraphs":["山田遶山脚，江水何可作。","车轮十丈围，飞湍半天落。","雁翅插修筦，随流得深酌。","升降岂无势，长江怒相薄。","有如万夫力，讙呼倾众壑。","曾不舍昼夜，美源终未涸。","人间有机事，由来生巧恶。","善彼汉阴老，忘怀抱纯朴。"],"title":"水车"}
