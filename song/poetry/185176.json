{"author":"沈遘","id":185176,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["初持诏节下宫衙，四牡临门敢顾家。","稍远郊畿还感慨，却瞻原隰自光华。","使行万里谁非病，义重千钧始拜嘉。","遥指燕山数归日，都城犹未有多花。"],"title":"七言道中示三使二首  其一"}
