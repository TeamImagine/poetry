{"author":"文同","id":168549,"strains":["仄仄平仄仄，平平仄○平。","平平仄平平，仄仄仄仄平。","仄仄平平仄，平仄平仄○。","平平仄平平，仄仄平仄平。","仄仄平仄仄，仄仄平仄平。","仄仄仄○平，仄仄○仄平。","仄平平仄○，仄仄平仄平。","仄平平仄仄，仄仄平仄平。"],"paragraphs":["雨后溪水急，晴光郁如浮。","高林放繁阴，黮黮幢盖稠。","麦熟桑椹好，撩乱黄栗留。","咿咿动新蜩，呴呴啼乳鸠。","晚策贪静境，缓带成独游。","照影俯回渊，濯足临漫流。","愿言怀世虑，逐此萧洒休。","定知今夕梦，不作尘土忧。"],"title":"新晴后溪树阴洒然览景成韵"}
