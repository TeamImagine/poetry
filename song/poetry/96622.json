{"author":"陈宓","id":96622,"strains":["仄仄仄平仄，仄仄平平平。","平平仄平仄，仄平仄平平。","平平仄仄仄，平仄○平平。","平平○平仄，仄仄仄○平。","平○仄平仄，平仄仄仄平。","平仄仄仄仄，平平○仄平。","平平平仄平，平仄○仄平。","仄○仄平仄，平平仄平平。"],"paragraphs":["两载试江郡，政拙惭癃鳏。","菖蒲值佳节，雨余尚清寒。","山光作翠黛，环蘸重湖宽。","龙舟从民乐，彩袖奉亲欢。","征帆镇今古，天际自往还。","斑鬓阅世态，心闲如石顽。","怀哉归故园，千竹荷一湾。","足了此生事，哦诗谢尘寰。"],"title":"南康呈潘王二丈"}
