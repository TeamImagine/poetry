{"author":"周必大","id":50507,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["章华芜没岳阳城，风月还从此地分。","目极洪流江接汉，胸吞大泽梦连云。","年丰栖亩粮盈野，士饱腾槽马轶群。","收取关河报明主，云台烟阁伫奇勋。"],"title":"寄题张元善总领新作楚观"}
