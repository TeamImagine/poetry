{"author":"韩琦","id":90751,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["七夕今同末伏辰，方塘陶暑集珍群。","娇莺万啭风前曲，秀岭千层水上云。","幽鹭倚蒲真入画，香荷擎酒不须熏。","天孙莫衒机头巧，倒载归来岂羡君。"],"title":"七夕同末伏会众春园"}
