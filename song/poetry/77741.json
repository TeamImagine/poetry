{"author":"王阮","id":77741,"strains":["平平仄仄仄，平仄平平平。","仄平仄仄仄，平平○仄平。","仄平仄仄仄，仄仄平平平。","仄平平平平，仄仄仄仄平。","仄仄仄仄平，平平平仄○。","仄平？平平，仄仄仄仄平。","仄仄仄仄仄，仄平平仄平。","○平仄平仄，仄仄平平平。","仄仄仄平平，仄仄仄仄平。","仄仄仄仄仄，仄仄平平平。"],"paragraphs":["皇天亦爱我，生我匡庐山。","勉承父母志，功名期少年。","既无取日手，远去穷虞渊。","又无谋生才，广有负郭田。","富贵两不谐，胡为乎世间。","眷言旉原居，宛在瀑布前。","野旷易得月，谷虚常带烟。","行歌紫芝曲，醉上香炉巅。","念此百年身，有此足以闲。","若乃不决去，使彼山凄然。"],"title":"和陶诗六首 和归田园"}
