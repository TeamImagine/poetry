{"author":"俞德邻","id":153210,"strains":["仄仄平平仄仄平，仄平平仄仄平平。","平平仄仄仄平仄，平仄仄平仄仄平。","仄仄平平平仄仄，平平平仄平平平。","平平仄仄平平仄，平仄平平仄仄平。"],"paragraphs":["寂历谋生后计然，已将穷达付苍天。","狙公枉自计朝暮，徐邈但知中圣贤。","岁月催人如过隙，功名随世任先鞭。","纷纷燕雀惊鹰隼，谁识图真在左绵。"],"title":"次韵赵提举二首  其二"}
