{"author":"梅尧臣","id":46718,"strains":["平平仄平平仄平，仄仄仄仄平仄仄。","平平仄平仄平平，○平仄仄平平平。","平○平，仄○仄，仄仄平。","平○平，平仄仄，仄平平。","平平仄仄平仄平，仄仄仄仄平仄平。","仄平○仄仄仄平，平仄仄仄平平○。"],"paragraphs":["西城橐𫘞来贺兰，入贡美玉天可汗。","萧关夜开月团团，弹筝古峡鸣哀湍。","前将军，不擐甲，取大官。","今将军，能抚士，尚盘桓。","河西五郡兵气完，骏马跃栈无箭瘢。","我嗟乘劣不受鞍，焉得乞与都人看。"],"title":"寄渭州经略王龙图"}
