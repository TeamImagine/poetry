{"author":"陆游","id":37386,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["平日居山恨不深，暂来差足慰幽寻。","僧归共说道逢虎，院静惟闻风满林。","毫盏雪涛驱滞思，篆盘云缕洗尘襟。","此行殊胜邯郸客，数刻清闲直万金。"],"title":"梦游山寺焚香煮茗甚适既觉怅然以诗记之"}
