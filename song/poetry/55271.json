{"author":"朱熹","id":55271,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["十年身卧白云堆，已分黄尘断往回。","不是幽人遗俗去，肯寻流水渡关来。","三秋风月从头说，千里湖山觌面开。","久欲过逢须一快，岂知劳结倍难裁。"],"title":"择之贤友归途左顾示以四明酬唱焕烂盈编三复咏叹想见聚游之乐辄用黄山即事之韵赋呈择之兼怀子重老兄顺之贤友"}
