{"author":"杨万里","id":48574,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["生来体弱不禁风，匹似蘋花较小丰。","脑子醲薰众香国，江妃寒损水精宫。","银台金盏谈何俗，矾弟梅兄品未公。","寄语金华老仙伯，凌波仙子更凌空。"],"title":"三花斛三首 水仙"}
