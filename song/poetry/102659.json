{"author":"真德秀","id":102659,"strains":["仄平仄仄平平平，仄平仄仄平平○。","仄平平平○平仄，平平仄平平○平。","仄平平平仄仄仄，平仄平平仄○仄。","仄平仄○仄平平，仄仄平○仄○仄。","平平仄平仄仄○，仄平平仄○平平。","平○仄平仄平仄，平平仄仄仄平平。","平平平平仄仄仄，仄仄○平仄平仄。","平仄仄仄平平平，仄仄平平平仄仄。","仄○仄仄仄仄○，平平仄仄平平平。","仄平平仄平仄仄，平平平仄○○平。","仄仄平平仄平仄，平仄平平仄平仄。","仄仄○平仄仄平，平平仄仄平平仄。","仄平仄仄平平平，平仄平仄平平平。","平○仄平仄平仄，仄仄平仄○平平。"],"paragraphs":["汉宫苇箧儿呱呱，济南梓柱阴扶疏。","富平家人正愉乐，安昌帝师工献谀。","子真东南一尉耳，黄绶凄凉百僚底。","手持短疏叩天阍，义激丹衷泪横眦。","翩然一朝径拂衣，爱君无路空依依。","人传九江已仙去，吴门再见是邪非。","神仙茫茫那可测，上帝从来赏忠直。","天上果有骖鸾人，合领群真朝北极。","自从举手谢世间，千年白鹤何时还。","玉箫声断杉桧冷，祇余丹灶留空山。","谷口之孙古肤使，亭𣃁青冥挹仙袂。","耿耿应怀贯日忠，飘飘岂羡凌云气。","我来快读华星篇，清彻毛骨风泠然。","何当结茅最高顶，一榻容我分云烟。"],"title":"挹仙亭"}
