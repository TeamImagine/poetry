{"author":"汪元量","id":163090,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["敕使联镳上翠岑，飞泉跃涧吼雷音。","凌高一览知天远，迂曲千蹊觉洞深。","龙蛰沧溟蛟舞壑，枭横碧落凤归林。","山灵护得神祠在，苔蚀秦碑古树阴。"],"title":"泰山"}
