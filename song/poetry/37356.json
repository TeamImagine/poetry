{"author":"陆游","id":37356,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["小斋寂寂似禅寮，卧数更筹觉夜遥。","账外残灯欺不寐，梁间栖燕伴无聊。","江湖蹭蹬朱颜改，忧患侵凌壮志消。","挂旆天山少年事，此身终负圣明朝。"],"title":"夜赋"}
