{"author":"度正","id":94459,"strains":["仄仄仄平仄，仄仄仄仄平。","仄仄仄仄仄，仄仄平平平。","平仄仄仄仄，○仄仄○平。","仄仄仄平平，平平仄平平。","○平仄仄仄，仄平仄仄平。","仄仄平仄仄，平仄平○平。","仄仄仄○平，仄平平仄○。","仄平仄仄仄，平仄○仄平。"],"paragraphs":["早笋自香美，欲食不得尝。","晚笋已恶臭，顿顿充庖浆。","蔬食苦不继，且复几其良。","陋巷有佳人，箪瓢不充肠。","其人久已死，至今有耿光。","所以天下士，贫者惟其常。","得失固了然，是非何较量。","大烹幸列鼎，嗟尔其勉强。"],"title":"食笋"}
