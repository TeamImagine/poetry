{"author":"张纲","id":245287,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平平仄仄○平仄，平平仄仄○平仄。","仄平平○仄平平，仄平平仄平○仄。","仄仄平平仄仄平，平平仄仄平仄平。","平○仄仄仄○仄，仄仄平平仄仄平。","仄平平仄平平仄，仄○仄仄平平仄。","仄平○○平仄平，○仄仄平平仄仄。"],"paragraphs":["瑞雾祥烟满绛霄，诏开黄阁宴生朝。","钧天合奏御香满，百辟紫宸初散朝。","流花宝爵传宣劝，欢声自逐和风转。","四方争献寿星图，祝公千岁身长健。","画手丹青妙入神，煌煌列宿能写真。","貂冠玉带画中见，便是凌烟阁上人。","伟哉风骨神仙裔，主张寿禄来尘世。","不须更占南极星，看取老人朝玉帝。"],"title":"代人上郑相生日三首 寿星"}
