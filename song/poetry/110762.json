{"author":"刘克庄","id":110762,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["举世争驰势利场，君于冷处看人忙。","不营摩诘散花室，只设苏州听雨床。","种果园林无虎守，勘书窗几有萤光。","直须唤起西塘老，来向斋中伴石塘。"],"title":"题林户曹寒斋"}
