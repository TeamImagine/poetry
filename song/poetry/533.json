{"author":"徐铉","id":533,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["往年淦水驻行轩，引得清流似月圆。","自有谿光还碧甃，不劳人力递金船。","润滋苔藓欺茵席，声入杉松当管弦。","珍重诗人频管领，莫教尘土咽潺潺。"],"title":"忆新淦觞池寄孟宾于员外"}
