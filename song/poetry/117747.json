{"author":"戴昺","id":117747,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄○平仄平平仄，仄平平平仄仄平。","仄仄仄平○仄仄，平平平仄仄平仄。"],"paragraphs":["霜风飒飒荻花洲，避北趋南巧自谋。","仙翮飞残千里月，寒声催老一天秋。","乍教骚客惊诗梦，莫为征夫寄别愁。","汝度塞垣应未久，新来烟燧已沉不。"],"title":"次君玉弟闻新雁"}
