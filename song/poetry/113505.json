{"author":"李觏","id":113505,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["寻幽西去路非赊，回首红尘可可嗟。","不待鸾骖并鹤驾，便分人世与仙家。","几函道藏金壶墨，一片秋容玉井花。","还似武夷高会日，骨凡犹幸醉流霞。"],"title":"和王刑部游仙都观"}
