{"author":"白居易","id":17057,"strains":["仄平平仄仄，仄仄○仄平。","仄平仄平仄，○仄○○平。","仄仄仄仄仄，平仄仄仄○。","仄仄平仄仄，○仄仄仄平。","○仄平平仄，平平仄平平。","○仄仄仄仄，仄仄仄仄平。","仄仄仄仄仄，平平平平平。"],"paragraphs":["褐绫袍厚暖，卧盖行坐披。","紫毡履宽稳，蹇步颇相宜。","足适已忘履，身适已忘衣。","况我心又适，兼忘是与非。","三适今为一，怡怡复熙熙。","禅那不动处，混沌未凿时。","此固不可说，为君强言之。"],"title":"三适赠道友"}
