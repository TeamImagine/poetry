{"author":"赵善革","id":237470,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["冠盖初收见在身，来寻大涤涤尘氛。","心如霜后凌虚月，迹是风前出岫云。","仙姥定能赊瓮酒，华堂小憩看炉熏。","甚思屏置人间事，韬养岩间雾雨文。"],"title":"大涤洞  其三"}
