{"author":"黄庭坚","id":207366,"strains":["平仄○平仄，仄○○平平。","平平仄仄平，平仄仄平○。","仄○○仄仄，平仄仄○平。","仄○仄平仄，仄仄仄平平。","仄平仄平平，平仄仄平平。","仄平平仄平，仄平仄平平。","平平仄平仄，仄仄平平平。","○平仄仄仄，仄仄○平平。","仄平平平平，仄○仄平平。","平平仄平仄，仄仄仄平平。"],"paragraphs":["贫贱难安处，别离更增悲。","经营动北征，慈母待春衣。","短棰驱瘦马，青草牧中嘶。","送行不知远，可忍独归时。","太华物华春，街柳啭黄鹂。","九衢生紫烟，到家使人迷。","知音者谁子，倦客无光辉。","王侯不可谒，秣马兴言归。","岂无他人游，不如我埙篪。","陈书北窗下，此自有余师。"],"title":"送伯氏入都"}
