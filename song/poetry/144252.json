{"author":"张埴","id":144252,"strains":["仄仄平平仄仄平，仄平平仄仄平平。","平平仄仄仄仄仄，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["脱去朝衣出禁天，武陵山色识瓢仙。","匆匆岁月十数字，黯黯风烟二百年。","自古难全唯晚节，至今犹洌是寒泉。","几人拭目宣公笔，惆怅春秋法凛然。"],"title":"辛未寇莱公祠"}
