{"author":"陆游","id":33391,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["慵养金丹换鬓须，微霜正要称清癯。","平生风露充蝉腹，到处云山寄鹤躯。","道室焚香勤守白，虚窗点易静研朱。","自知世事难谐偶，不待幽人夜见呼。"],"title":"斋居书事"}
