{"author":"刘一止","id":237647,"strains":["仄平平仄平平仄，平仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["紫梅溪上春先到，余不沙边草未芳。","五字真曾赋桑落，四弦犹忆调枫香。","雪中孤艳应愁绝，竹外斜枝不掩藏。","永望佳人在空谷，此时幽独未须伤。"],"title":"次韵必先侍御和郑维心忆梅并寄维心"}
