{"author":"王安石","id":180363,"strains":["平仄平平仄仄平，平平仄仄仄平平。","平平仄仄平平仄，仄仄平仄仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["千骑东方占上头，如何误到北山游。","清明若睹兰亭月，暖热因忘蕙帐秋。","投老始知欢可惜，通宵豫以别为忧。","西归定有诗千首，想肯重来贲一丘。"],"title":"次韵送程给事知越州"}
