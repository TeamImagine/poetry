{"author":"陆游","id":40542,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平平仄仄平仄，平仄平平仄仄平。"],"paragraphs":["行历茶冈到药园，却从钓濑入樵村。","半衰半健意萧散，不雨不晴天晏温。","薯蓣傍篱寒引蔓，菖蒲络石瘦生根。","参差灯火茆檐晚，童稚相呼正候门。"],"title":"游近村二首  其一"}
