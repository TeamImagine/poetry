{"author":"陈造","id":59532,"strains":["平仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["何许珠襟绣袂娘，额黄胸粉自新妆。","野芳贪折髻丫重，蝴蝶乱随裙幅香。","缓唱采菱空答响，小留挑菜翠盈筐。","汉风未许休乔木，行客相逢莫漫狂。"],"title":"谷城道中"}
