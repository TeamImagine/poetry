{"author":"王建","id":7921,"strains":["仄平平仄仄，仄平平平平。","平平仄平仄，平仄仄○平。","平平仄仄平，平仄平仄平。","仄仄平仄仄，仄仄平○平。","平仄平仄仄，平仄○○平。","平仄平仄平，仄仄仄平平。","仄仄仄平仄，平平仄○平。","平平仄仄仄，平仄仄仄平。","○平平平仄，仄仄平平平。","仄仄平平平，平仄仄仄平。","○平平平仄，仄仄○平平。","○平仄平仄，仄仄仄平○。","仄仄平仄平，仄仄仄仄○。"],"paragraphs":["火山无冷地，浊流无清源。","人生在艰世，何处避谗言。","诸侯镇九州，天子开四门。","尚有忠义士，不得申其冤。","嘉木移远植，为我当行轩。","君子居要途，易失主人恩。","我爱古人道，师君直且温。","贪泉誓不饮，邪路誓不奔。","如何非冈坂，故使车轮翻。","妓妾随他人，家事幸获存。","当时门前客，默默空冤烦。","从今遇明代，善恶亦须论。","莫以曾见疑，直道遂不敦。"],"title":"寄崔列中丞"}
