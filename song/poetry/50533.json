{"author":"周必大","id":50533,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["结茅近市压平川，围棘争门想少年。","鹿记杨侯歌始举，鹤归丁令化飞仙。","诗场曾作推敲手，文会今随出入肩。","同甲唱酬殊未已，首篇聊记老而传。"],"title":"庆元乙卯某与欧阳伯威葛德源俱年七十适敝居落成乃往时同试之地小集圃中再用潞公韵成鄙句并录旧诗奉呈"}
