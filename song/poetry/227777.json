{"author":"释德洪","id":227777,"strains":["仄平平平仄平仄，仄平○平仄平平。","平平仄仄平仄平，仄平仄平仄平仄。","○平仄仄仄平仄，○平仄仄○平仄。","平○仄仄○平仄，平平平仄平平仄。","平平仄仄○仄平，平仄仄平○仄仄。","平平仄仄仄平仄，仄仄平平仄平仄。","平平仄仄平仄仄，仄平仄仄○平仄。","仄平仄仄平仄平，平平平仄○○仄。"],"paragraphs":["赤河沙泉自吞吐，北崦疏钟答南坞。","凭栏试诵鹏鸟文，洛阳少年亦翘楚。","当时七国犯谋议，睢阳不复闻鼙鼓。","时更事往空流水，豪魂英魄知何处。","金华衲子如玉清，温粹愈恭如履虎。","明章秀句出仓卒，慷慨山川吊前古。","篇篇秀发春欲酽，便疑造化毫端住。","不须众口夸昼公，苕溪君作中兴祖。"],"title":"金华超不群用前韵作诗见赠亦和三首超不群剪髪参黄蘗  其三"}
