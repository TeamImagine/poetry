{"author":"苏颂","id":179273,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["吴越开基旧土疆，鉴山仍是种瓜乡。","七朝赐履加尊宠，五世苴茅奉宪章。","里社依然题昼锦，昆云不绝佩鞶囊。","人怀余德能封殖，犹有当时似盖桑。"],"title":"次韵和钱穆甫答签判殿丞临安道中作"}
