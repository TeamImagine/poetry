{"author":"葛胜仲","id":230617,"strains":["平平平仄○，平仄○仄仄。","○平仄平平，仄仄仄平仄。","○○平仄平，平平仄平仄。","平平仄平仄，仄仄仄平仄。","仄平仄平平，仄仄仄仄仄。","平平仄平仄，仄平平仄仄。","平平仄平仄，仄仄仄○仄。","仄○○平○，○仄仄仄仄。","平○○仄平，仄仄仄仄仄。","仄仄平仄平，仄○仄仄仄。","平平仄○平，平仄仄平仄。","平平仄平仄，仄仄○仄仄。","○○仄仄平，仄仄平平○。"],"paragraphs":["元丰诗礼将，勲略传万口。","长城国西陲，寄托十年久。","折棰笞黠羌，游魂屡穷走。","羊公缓裘带，李广静刁斗。","黑头已青云，日昃笑击缶。","阴功与忠谏，二俱宜有后。","绳绳丈夫子，茂宰最称首。","不裁犹能裁，应有既尽有。","丘坟三十车，习复不置手。","尚友千载人，岂论骨已朽。","芳兰秀深林，嘉芑就菑亩。","宜为数旬客，顾作三日妇。","行闻尺一来，内阁延枚叟。"],"title":"次韵卢行之知原见赠"}
