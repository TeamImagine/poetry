{"author":"吕南公","id":208745,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["耳外蜩螗响切才，眼前冈麓秀环回。","曦光堕地收风尽，云脚遮山送雨来。","长恐易成多事恨，可怜难见绝尘才。","何由上得昆仑顶，试使烦襟磊落开。"],"title":"高赋亭二首  其一"}
