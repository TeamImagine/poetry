{"author":"陈造","id":59454,"strains":["平仄平平仄仄平，平平仄仄仄平平。","仄平仄平平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["江漾晨光入县门，楼斜晚影到渔村。","海声不为无风静，山色居常带雾昏。","问俗即今防愒日，来时抚事错销魂。","浮生寄寓君恩重，未觉天涯异故园。"],"title":"即事"}
