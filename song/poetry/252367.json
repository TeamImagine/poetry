{"author":"郑刚中","id":252367,"strains":["仄仄平平平仄仄，平平平仄仄平平。","平平仄仄平平仄，仄仄平平平仄平。","仄平仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["附石菖蒲谁手种，形模姿色妙难如。","黄蜂变去惟窼在，绿玉抽来祗寸余。","夜为露华离几案，晓添灶井向阶除。","如何便得生秋意，更欲中间置小鱼。"],"title":"黄汇征惠石菖蒲既赋古风复成四韵"}
