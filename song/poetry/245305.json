{"author":"张纲","id":245305,"strains":["平仄仄平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["檐桷纵横仅满筵，维摩病室故萧然。","焚香静扫床前地，宴坐超观物外天。","容膝不妨元亮醉，下帷谁识仲舒贤。","白头千里来相就，知是吾儿几世缘。"],"title":"喜门客至"}
