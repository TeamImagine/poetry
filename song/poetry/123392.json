{"author":"赵希迈","id":123392,"strains":["仄仄仄平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["问利问名总不知，生涯付与一轮丝。","四时风月俱还我，万顷烟波说向谁。","霁后短蓑和笠晒，醉来长笛倚篷吹。","此怀惟有诗人识，除却诗人只楚词。"],"title":"渔人"}
