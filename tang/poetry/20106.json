{"author":"周贺","id":20106,"strains":["仄仄仄平平仄平，仄平平仄仄平平。","平平仄仄仄平仄，仄仄仄平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["病寄曲江居带城，傍门孤柳一蝉鸣。","澄波月上见鱼掷，晚径叶多闻犬行。","越岛夜无侵阁色，寺钟凉有隔原声。","故园尽卖休官去，潮水秋来空自平。"],"title":"晚题江馆"}
