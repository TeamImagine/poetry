{"author":"郑刚中","id":252254,"strains":["平平仄○平，○仄仄平仄。","○○平平仄，平仄仄○仄。","○平仄平平，仄仄仄平仄。","仄仄仄平平，平仄平○仄。","平平○仄○，仄仄平仄仄。","平仄平○仄，平○仄平仄。"],"paragraphs":["蒙蒙雨中春，回首失残腊。","茸茸亭前草，新旧已相杂。","累囚守僧窗，日惧万钧压。","有罪可糜躯，无仆堪荷锸。","门前苍藓深，户外蛛网合。","时与逢迎者，云中一孤塔。"],"title":"蒙蒙雨中春"}
