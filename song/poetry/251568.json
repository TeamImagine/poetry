{"author":"王洋","id":251568,"strains":["仄仄平平仄仄平，平平仄仄仄平平。","仄平仄仄平平仄，仄平平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["节物催人莫自悲，开颜且喜看君诗。","饭抛宿岁因轻弃，酒为迎年故重违。","照镜不收寒鹭影，藏钩新与少年期。","何须直待东风醉，红烛花前且满枝。"],"title":"和徐思远岁除"}
