{"author":"姜特立","id":31720,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["聱牙落魄一闲官，职事何尝见一斑。","不是论松须说剑，若非寻壑即观山。","闲看落叶随风去，冷笑奔云送雨还。","更有刘岩杨处士，伴渠痴坐老花间。"],"title":"呈方叔"}
