{"author":"杜甫","id":2703,"strains":["平仄平平平，仄仄平平平。","仄仄仄仄平，仄平平平平。","平平仄仄仄，仄仄仄仄平。","○平平平仄，仄平仄仄平。","平平仄平仄，仄仄仄仄平。","仄仄仄○平，仄仄仄？平。"],"paragraphs":["朝进东门营，暮上河阳桥。","落日照大旗，马鸣风萧萧。","平沙列万幕，部伍各见招。","中天悬明月，令严夜寂寥。","悲笳数声动，壮士惨不骄。","借问大将谁，恐是霍嫖姚。"],"title":"后出塞五首 二"}
