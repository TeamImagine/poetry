{"author":"朱熹","id":54963,"strains":["平平仄仄仄平平，平仄平平仄仄平。","仄仄平仄平仄仄，仄平平仄平平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["贻牟夙昔但声歌，今见郊园乐事多。","且喜瓯窭符善祷，未须芦菔颦妖娥。","霞觞政自夸真一，香钵何烦问毕罗。","我欲卖刀来学稼，不知还许受廛么。"],"title":"次秀野沧波馆刈麦二诗  其二"}
