{"author":"陆游","id":34885,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["曲几蒲团夜过分，颓然半脱鹿皮巾。","惊鸿避弋鸣烟渚，断角凌风上雪云。","仕宦愈知林下贵，穷愁方策酒中勋。","扁舟东去何时办，昔向金丹幸有闻。"],"title":"夜坐二首  其一"}
