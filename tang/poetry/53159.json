{"author":"宝志","id":53159,"strains":["仄仄仄平仄仄，平仄仄仄平平。","平仄平平仄仄，平平仄仄○平。仄平仄平仄○，仄仄仄仄仄平。","仄平平仄平仄，平平仄仄平○。","仄仄平平仄仄，○仄平仄平平。","平仄平平平仄，仄仄仄仄平平。","仄仄仄平仄仄，平仄○平仄平。","仄仄仄平仄仄，平仄平仄平○。","○平仄平○平，○平平仄平平。","平仄平平仄仄，仄平平仄平平。"],"paragraphs":["报你众生直道，非有即是非无。","非有非无不二，何须对有论虚？有无妄心立号，一破一个不居。","两名由尔情作，无情即本真如。","若欲存情觅佛，将网山上罗鱼。","徒费功夫无益，几许枉用功夫。","不解即心即佛，真似骑驴觅驴。","一切不憎不爱，遮个烦恼须除。","除之则须除身，除身无佛无因。","无佛无因可得，自然无法无人。"],"title":"大乘赞十首 四"}
