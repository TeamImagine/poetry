{"author":"董荆楚","id":171768,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["岩根商舸集高桅，岩顶朱门小殿开。","未信瀛洲环弱水，始知鳌背负蓬莱。","青山到海重重小，白鸟随潮两两来。","坐久松风吹骨冷，此身浑觉在瑶台。"],"title":"瀛岩"}
