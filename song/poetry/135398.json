{"author":"邵雍","id":135398,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄仄平仄，平仄平平仄仄平。","仄仄平平仄平仄，平平平仄仄平平。"],"paragraphs":["尧夫非是爱吟诗，诗是尧夫乐静时。","药里君臣慵点对，琴中文武倦更移。","鼎间龙虎忘看守，棋上山河废指挥。","亦恐因而害天性，尧夫非是爱吟诗。"],"title":"首尾吟  其一二○"}
