{"author":"刘克庄","id":114406,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["点点新霜上鬓须，深藏谁辨握中瑜。","曾为上寝斜封滥，可使人讥曲学谀。","已作凤飞天外者，安能凫泛水中乎。","近来赠诔多虚美，自考平生合谥愚。"],"title":"答卓常簿二首  其二"}
