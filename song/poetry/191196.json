{"author":"韦骧","id":191196,"strains":["平平仄平仄，仄仄仄平平。","平仄平平仄，○平仄仄平。","仄○平仄仄，仄仄仄平平。","仄仄平平仄，○平仄仄平。","平○平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄○平○，○平仄仄平。","仄平平仄仄，仄仄仄平平。","平仄平平仄，平平仄仄○。","仄平平○○，仄仄○○○。","平○○平仄，平平仄仄平。"],"paragraphs":["峥嵘岁垂尽，泛鹢下岷江。","鸣橹风声壮，摇旌日影双。","巨滩何累累，急鼓促韸韸。","语疾躯生翼，论危颈缩腔。","栖迟凭漆几，睥睨近纱窗。","解缆侵朝雾，休程傍晚矼。","童山连岌岌，古木竞𪭢𪭢。","岑绝行荒县，间关按列邦。","俗书慵注目，薄酒倦开缸。","仙迹徒追羡，名篇乃素降。","有谁陪亹亹，竟夕听淙淙。","幽兴将诗遣，还嗟语意厖。"],"title":"放船一首"}
