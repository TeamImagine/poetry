{"author":"吕本中","id":246640,"strains":["平平平仄平，○仄仄仄仄。","平平仄平平，仄仄平仄仄。","平○仄仄平，仄仄平仄仄。","平平仄仄仄，○仄仄平仄。","仄平仄平仄，仄仄仄仄仄。","仄仄平平○，仄仄仄仄仄。","仄平仄平仄，仄仄仄平仄。","仄平平仄仄，平仄仄仄仄。","○○仄平平，仄仄平仄仄。","○○仄仄仄，仄仄仄平仄。","平平仄○仄，仄仄平仄仄。","○平仄仄仄，仄仄○仄仄。","○平仄仄○，仄仄仄平仄。"],"paragraphs":["春温疮疥繁，衣敝虮虱细。","颓然坐南轩，读易初有味。","初看象数殊，忽此爻彖异。","纷纷者众说，行各半途滞。","大言累千百，杂说记一二。","坐令天人分，复以小大计。","或强出枝叶，或自起旒赘。","孰能言语表，能使意独至。","空中本无华，眼病因有翳。","沈思忽有得，是则入精义。","吾生晚闻道，岁月今少憩。","遗经日在眼，似足了一世。","临流濯垢衣，尚勿惜余弃。"],"title":"读易"}
