{"author":"宋祁","id":24095,"strains":["平仄仄平平，○平仄平平。","平平仄仄仄，○仄○平○。","平仄平平仄，平平○仄平。","○平○仄仄，仄仄仄○平。","仄仄平平仄，○平仄仄○。","平○平仄仄，仄仄仄平○。","仄仄平平仄，平平仄仄平。","仄平平仄仄，平仄仄平平。","仄仄○平仄，○平仄仄平。","○平仄平仄，○仄仄平平。"],"paragraphs":["清白旧家声，论交得宁馨。","摛华吐凤赋，闻礼堕鳣庭。","潘夏叨连璧，荀陈更聚星。","胶投思固漆，渭浊许过泾。","合坐怀妍唱，分诗写素屏。","情深方柏悦，性懒自榆暝。","短羽偏惊月，羁游剧泛萍。","北梁催税鞅，南郡阻翻经。","晓色三竿日，离歌十里亭。","期君促西上，相遇在神坰。"],"title":"将东归留别杨宗礼十韵"}
