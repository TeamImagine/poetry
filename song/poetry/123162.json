{"author":"吴潜","id":123162,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["虬龙未必要呵禁，久暍无缘便陆沈。","未遂明农归老计，且宽忧国愿丰心。","披襟雅称琉璃簟，散发何销玳瑁簪。","只怕门前多褦襶，文书衔袖苦相寻。"],"title":"三用喜雨韵三首  其二"}
