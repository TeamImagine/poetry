{"author":"傅𫍯","id":83709,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["霜明玉节映寒流，马渡芦沟向上头。","万里河山观古塞，百年荆棘叹神州。","要临瀚海铭燕石，莫上新亭作楚囚。","多少遗民思旧俗，可怜金帛岁包羞。"],"title":"使金"}
