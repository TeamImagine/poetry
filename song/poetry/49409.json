{"author":"杨万里","id":49409,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四面周遭国艳丛，危亭顿在艳丛中。","天开锦幄三千丈，日透红妆一万重。","积雨乍晴偏楚楚，东风小缓莫匆匆。","为花一醉非难事，且道花醲复酒醲。"],"title":"万花川谷海棠盛开进退格"}
