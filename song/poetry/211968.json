{"author":"华镇","id":211968,"strains":["平平仄仄平，仄仄仄平仄。","○平仄平仄，仄仄平平仄。","平平仄平仄，仄平○○仄。","平平平仄仄，平平仄平仄。","平仄仄平平，仄仄平平仄。","仄仄平平仄，平平仄○仄。"],"paragraphs":["东风入九门，细草有余绿。","长杨散金缕，缭乱青楼曲。","缃桃美于锦，素馨纯如玉。","名园搜未尽，春华已盈目。","兰蕙有天香，乃在山之麓。","不与东风发，谁知顾中谷。"],"title":"春日杂兴十五首  其六"}
