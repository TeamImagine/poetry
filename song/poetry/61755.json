{"author":"虞俦","id":61755,"strains":["仄仄平平仄，平平仄平仄。","仄仄仄平仄，平仄仄○仄。","仄仄平仄仄，仄仄仄平仄。","仄平仄仄仄，平平仄平仄。","仄仄仄仄平，仄仄平仄○。","平平仄平平，仄仄仄○仄。","平平仄平仄，仄仄平仄仄。","平仄仄仄平，仄仄仄仄仄。","仄平仄仄○，○平平仄仄。","仄平仄平仄，仄仄平仄仄。","仄平平仄仄，仄仄仄平仄。","平平仄仄仄，平平仄仄仄。","仄仄仄平仄，平仄仄平仄。","平平仄平仄，平仄仄平仄。","○平○仄仄，平平仄平仄。","平平平仄仄，平平平平仄。"],"paragraphs":["我坐南坡上，高鸿忽飞去。","指点夕阳外，文脊盖其处。","下有奇洞府，有道乃宜据。","鹿裘坐石室，先生岂真踞。","傥是我辈人，傲视非所虑。","桓温汝何为，乃欲效三顾。","奸心妄窥鼎，未见神合沮。","猿鹤亦汝羞，未易饮食举。","伏滔不自重，且为温所遇。","赞词纵云美，所耻非所慕。","迩来贤别驾，物外欲轩翥。","功名恐未免，溪山亦已饫。","五字识岩石，千载想风驭。","神交付冥漠，心契自平素。","苍苔留履迹，飞花约归路。","先生还一笑，晴云为披絮。"],"title":"和陈倅游石门吊瞿硎先生"}
