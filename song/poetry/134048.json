{"author":"释文珦","id":134048,"strains":["仄仄平仄仄，平平仄○平。","仄仄仄平仄，仄仄○平平。","仄仄平平平，平仄平仄平。","平仄平仄仄，仄仄仄平平。","平平仄平仄，仄○仄平平。","仄仄平仄仄，仄仄平○平。","仄仄仄平仄，仄仄平平平。","平平仄平仄，仄仄平仄平。","仄○仄平平，平仄平仄平。","仄仄仄○○，平平仄○平。","仄仄平仄仄，仄仄仄仄平。","仄○仄仄仄，仄平平仄平。"],"paragraphs":["白日常苦短，无方使迟延。","始见出旸谷，忽已沈虞渊。","迫促于生人，无一能永年。","丰质成槁项，鬒发变华颠。","鸡鸣逐声利，夜分未遑眠。","奄化同草木，没没归重泉。","或复自超放，导引求神仙。","乔松在何许，亦若茫昧然。","必当实根祗，尘物皆弃捐。","德性贵纯正，文华在昭宣。","道与天地准，万古唯圣贤。","景行不可忘，抒情为此篇。"],"title":"白日苦短行"}
