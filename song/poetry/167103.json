{"author":"王进之","id":167103,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东君私我此闲身，脱却青衫野服更。","桑可以丝麻可绩，麦宜续食韭宜羹。","分甘垄上耕云隠，梦不湖边拾翠行。","物意岂知沧海变，晓风依旧语流鶑。"],"title":"春日田园杂兴二首  其二"}
