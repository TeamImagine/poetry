{"author":"王庭珪","id":238152,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["久服才名老郑虔，奋须抵掌便谈天。","平生落尽摩霄翮，妙句新如出水莲。","晚岁江湖聊可乐，夜谈城垒不须坚。","席门穷巷蓬蒿满，安得高车忽俨然。"],"title":"次韵谢郑教授二首  其一"}
