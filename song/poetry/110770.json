{"author":"刘克庄","id":110770,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["贫者惟言可赠行，临分握手尽交情。","马于辔力穷时骇，鸥向机心动处惊。","齐士岂无堪客礼，蔡人便遣作牙兵。","遥知陌上罗敷女，竞看双旌出劝耕。"],"title":"送赵信州二首  其二"}
