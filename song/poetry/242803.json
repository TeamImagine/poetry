{"author":"李纲","id":242803,"strains":["平平仄平仄，仄仄○平平。","平平平仄平，仄平平仄平。","仄○平仄平，○仄平仄○。","仄平仄仄仄，仄○平平平。","仄平平平平，仄平仄平平。","平仄平仄仄，仄仄平○平。","仄仄平仄仄，平仄○仄平。","仄○平○仄，仄仄仄○平。"],"paragraphs":["虚亭枕山麓，万籁如笙箫。","佳哉松竹林，飒然风露秋。","我题亭上名，过客为少留。","所嗟结构小，未称山光浮。","缅怀琅琊亭，醉翁昔曾游。","今我聊复尔，一洗胸中愁。","数子真好事，佳句相与捜。","会当同胜会，及此月如钩。"],"title":"次韵志宏见示寒翠亭之作"}
