{"author":"孟郊","id":11932,"strains":["仄仄平仄平，平仄平平平。","平平仄仄仄，仄仄○平○。","仄仄○仄仄，仄仄仄平平。","仄平仄平平，仄仄平平平。","仄仄仄平仄，平平仄平平。","○平仄仄平，平仄仄仄平。","平平平仄○，平平○仄平。"],"paragraphs":["百尺明镜流，千曲寒星飞。","为君洗故物，有色如新衣。","不饮泥土污，但饮雪霜饥。","石棱玉纤纤，草色琼霏霏。","谷硙有余力，溪舂亦多机。","从来一智萌，能使众利归。","因之山水中，喧然论是非。"],"title":"石淙 六"}
