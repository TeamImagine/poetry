{"author":"洪适","id":28686,"strains":["仄平仄仄仄平平，平仄平平平仄平。","仄仄平仄平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["使星两两下人间，南伯来临黄木湾。","盖海旌幢龙户集，折冲樽俎豹韬闲。","铦锋似雪摇银海，美酒如渑倒玉山。","宾主一时皆伟望，璇霄不日侍天颜。"],"title":"秋阅致语口号"}
