{"author":"蔡襄","id":135808,"strains":["仄仄仄平仄，平平平仄平。","平平平仄仄，仄仄仄平平。","平仄○平仄，○平○仄平。","仄平○仄仄，平仄仄平平。","仄仄○平仄，平平仄仄平。","○○平仄仄，平仄仄平平。"],"paragraphs":["二月已强半，寻春登石楼。","山光侵雨变，草色到云休。","归鸟沈岩际，行人过树头。","剥苔看石碣，因火认渔舟。","渐夜滩声恶，凭虚屋势浮。","乘闲卿自适，觞咏属吾流。"],"title":"陪尹子渐申安礼宿香山寺"}
