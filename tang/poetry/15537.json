{"author":"白居易","id":15537,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["性情懒慢好相亲，门巷萧条称作邻。","背烛共怜深夜月，蹋花同惜少年春。","杏坛住僻虽宜病，芸阁官微不救贫。","文行如君尚憔悴，不知霄汉待何人。"],"title":"春中与卢四周谅华阳观同居"}
