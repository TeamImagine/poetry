{"author":"郑侠","id":201159,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["公余闲步古城巅，迟日和风暇豫天。","花引嫩芳迎晓露，柳垂轻絮拂晴烟。","一尊椒桂除三品，千室讴歌在五弦。","红紫正争春又半，断崖荒堑草芊芊。"],"title":"次韵春登楼"}
