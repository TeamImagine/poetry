{"author":"钱勰","id":191628,"strains":["仄平平仄仄平平，仄仄平仄仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["鉴湖清泚对胥山，两地相望一水间。","共佩天涯太守印，犹联丹陛侍臣班。","君方白傅才何愧，我比微之思苦悭。","莫把旧诗犹见诧，繁雄未必胜清闲。"],"title":"赴越书呈杭州熊侍郎"}
