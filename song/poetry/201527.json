{"author":"彭汝砺","id":201527,"strains":["平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["丛条润泽无瞋胆，芳杜将迎失厚颜。","陶令葛巾曾漉酒，谢公蜡屐惯寻山。","观鱼恰似濠梁上，结宇浑如冈曲间。","楚醴满觞知意惬，胡香细炷觉神还。"],"title":"答蜀公奉酬  其三"}
