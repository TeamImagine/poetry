{"author":"王建","id":8068,"strains":["仄仄平平仄，平平仄仄平。","仄平平仄○，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","仄○平仄仄，仄仄仄平平。"],"paragraphs":["七郡双旌贵，人皆不忆回。","戍头龙脑铺，关口象牙堆。","敕设熏𬬻出，蛮辞咒节开。","市喧山贼破，金贱海船来。","白氎家家织，红蕉处处栽。","已将身报国，莫起望乡台。"],"title":"送郑权尚书南海"}
