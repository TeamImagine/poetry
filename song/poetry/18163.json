{"author":"吴芾","id":18163,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["腊中三白几年无，今岁呈祥事可书。","披得一蓑方入画，翻成双带又随车。","共惊飞絮迷清昼，更觉同云满太虚。","忆昔读书灯火少，喜穿窗牖映吾庐。"],"title":"和蒋无退咏雪"}
