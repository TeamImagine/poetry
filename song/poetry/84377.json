{"author":"曹彦约","id":84377,"strains":["仄仄○仄平，○仄平仄仄。","仄平平○仄，平平仄平仄。","仄仄平仄平，仄仄仄平仄。","仄仄平仄平，仄仄仄平仄。","平○平仄平，仄○平平仄。","仄仄仄平平，○仄仄仄仄。","平仄仄仄平，仄仄仄平仄。","仄○仄○平，平平○仄仄。"],"paragraphs":["有酒且莫斟，听我歌一曲。","所歌无长语，江梅倚修竹。","炯炯寒露冰，皎皎白驹谷。","粲粲能赋人，日日对高躅。","诗如何水曹，发兴扬州牧。","味入傅岩翁，调鼎国受福。","桃李岂不华，入景混凡木。","偃蹇有长松，穷年相照瞩。"],"title":"老梅晦父改韵见贻走笔奉和"}
