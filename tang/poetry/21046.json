{"author":"锺辂","id":21046,"strains":["仄仄平平仄，平○仄仄平。","平○平仄仄，仄○仄平平。","仄仄平○仄，平○仄仄平。","平平平仄仄，仄仄仄平平。","仄仄○平仄，平平仄仄平。仄平平仄仄，仄仄仄平平。"],"paragraphs":["月满缑山夜，风传子晋笙。","初闻盈谷远，渐听入云清。","杳异人间曲，遥分鹤上情。","孤鸾惊欲舞，万籁寂无声。","此夕留烟驾，何时返玉京？唯愁音响绝，晓色出都城。"],"title":"缑山月夜闻王子晋吹笙"}
