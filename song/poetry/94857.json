{"author":"周文璞","id":94857,"strains":["平平平仄仄，平平仄仄○。","仄仄平平平，仄仄平仄平。","仄平仄平仄，平仄平平平。","仄仄仄平仄，仄仄平平平。","平仄仄仄平，仄仄平仄平。","○○平仄仄，平平仄仄○。","仄仄仄仄仄，平平○仄平。","○仄平仄平，仄仄仄平平。"],"paragraphs":["高桥沙水涸，台城蔓草缠。","下有烦冤人，诵此危苦篇。","我生楚臣后，身在江枫前。","但见去魂远，不见归魂还。","惟昔爱好词，细碎穷注笺。","中间多佚事，他书亦不传。","极欲补阙漏，今方长弃捐。","重效嘈囋声，庶几与周旋。"],"title":"诵哀江南赋"}
