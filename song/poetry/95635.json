{"author":"苏泂","id":95635,"strains":["平平仄平平，平仄仄○仄。","仄平仄仄平，平仄仄仄仄。","平平仄仄仄，仄仄仄平仄。","平平仄仄仄，平仄仄平仄。","平平仄平仄，○仄○仄○。","平平仄仄仄，仄仄平仄仄。","○仄仄仄平，仄仄仄○仄。"],"paragraphs":["颜渊乐箪瓢，曾子日三省。","闭门谢往还，安此寂寞境。","闲来爱我地，止渴望梅岭。","玄谈破月胁，心对日光炯。","荣枯百年事，如一弹指顷。","吾侪各老大，妙契形问影。","回味久乃知，酒固不胜茗。"],"title":"见怀"}
