{"author":"梅尧臣","id":46366,"strains":["仄平仄平仄，平仄仄○仄。","仄仄仄仄平，平仄仄○仄。","仄仄仄平平，仄仄平仄仄。","平平仄平仄，平仄平仄仄。","平平仄仄仄，仄仄仄平仄。","平平仄○仄，仄仄仄○仄。","平○仄平仄，仄仄仄仄仄。","平平仄仄平，平仄平仄仄。","仄平仄仄仄，平平仄○仄。","平仄仄仄仄，○仄平仄仄。","平平仄平仄，平平仄平仄。"],"paragraphs":["腊前望盈尺，奸缩不应乞。","万物及向荣，而反事凝凓。","与雨暗争能，不念伤彼茁。","虽然便消释，终是乖气律。","新阳岂惮沮，暴柳未为屈。","随风势更巧，著树媚且密。","谁将背时弃，乃欲逞果必。","摧花自作花，旋积旋已失。","上天施命令，冬春不相匹。","生物与死物，其道安可壹。","呜呼此飞雪，何为在今日。"],"title":"春雪"}
