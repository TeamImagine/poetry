{"author":"陆游","id":41591,"strains":["平平平仄仄仄仄，平仄仄平平仄仄。","○平平仄仄仄平，平仄仄仄平仄仄。","仄平平平仄仄○，仄仄仄仄○仄仄。","仄平仄仄平仄平，仄仄平平仄平仄。"],"paragraphs":["坡头车败雀啄粟，桑下饷来乌攫肉。","乘时投隙自谓才，苟得未必为汝福。","忍饥蓬蒿固亦难，要是少远弹射辱。","老农辍耒为汝悲，岂信江湖有鸿鹄。"],"title":"雀啄粟"}
