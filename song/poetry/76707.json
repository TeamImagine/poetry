{"author":"赵蕃","id":76707,"strains":["平仄平平仄仄平，仄平平仄仄平平。","平平仄仄仄平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["云物昏然尚压阴，霰声琤若更过林。","凭陵竹叶淡仍薄，埋没梅花幽更深。","屡枉高辞成楚调，独怜晚岁欲南音。","勿多扰扰求周孔，欠一躬耕梁甫吟。"],"title":"雪既未已霰且间作再用林字韵呈在伯沅陵并属德章"}
