{"author":"褚遂良","id":12502,"strains":["仄仄平平仄，平平仄仄平。","○平仄平仄，仄仄仄平平。","平○仄仄仄，仄仄仄○平。","平仄平平仄，平平仄仄平。","平平仄平仄，平仄仄平平。","仄仄平平仄，平平平仄平。"],"paragraphs":["伏枥丹霞外，遮园焕景舒。","行云泛层阜，蔽月下清渠。","亭中奏赵瑟，席上舞燕裾。","花落春莺晚，风光夏叶初。","良朋比兰蕙，雕藻迈琼琚。","独有狂歌客，来承欢宴余。"],"title":"安德山池宴集"}
