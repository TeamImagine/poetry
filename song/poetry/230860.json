{"author":"葛胜仲","id":230860,"strains":["平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["浮爽清波正日迟，出郊修禊属芳时。","幸陪飞观朋簪盍，未睹华堂舞袖僛。","命中已于三耦见，争雄仍向一枰知。","爱君多艺能倾坐，岂但流觞记逸诗。"],"title":"元巳日王循德招饮方池宏道兄有诗奉和以纪一时之事"}
