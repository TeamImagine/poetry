{"author":"罗与之","id":132778,"strains":["平仄平平仄仄平，平平仄仄仄平平。","仄平平仄平平仄，仄仄仄平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["秋晏玄云瞀积阴，平芜气象极萧森。","细看摇落风霜意，已见发生天地心。","毕竟栽倾非外致，岂伊培覆自相寻。","若教宋玉曾闻道，九辩悲思未遽深。"],"title":"秋林"}
