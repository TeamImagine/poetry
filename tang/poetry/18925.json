{"author":"鲍溶","id":18925,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["越岭寒轻物象殊，海城台阁似蓬壶。","几回入市鲛绡女，终岁啼花山鹧鸪。","雷令剑龙知去未，虎夷云鹤亦来无。","就中静事冥宵话，何惜双轮访病夫。"],"title":"寄福州从事殷尧藩"}
