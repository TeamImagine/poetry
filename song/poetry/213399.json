{"author":"贺铸","id":213399,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["分手风波路几千，侵寻老境百疴缠。","一官得饱亦劳矣，大士忘情犹泫然。","北道音尘长断望，西庵香火不无缘。","是身脱使先朝露，图像聊依十七贤。"],"title":"重别和上人"}
