{"author":"陈陶","id":36619,"strains":["仄○仄仄平平平，仄平平○平仄平。","仄平平仄仄平仄，平平仄仄平平○。","仄平平仄平平仄，仄平平仄平○仄。","仄平平平仄仄○，仄平仄仄平○仄。","仄仄平平仄仄○，平○平仄平仄平。","平平仄仄仄仄仄，仄平○仄平○平。","仄平仄仄○○○，平仄平○仄平仄。","平平仄仄仄仄平，平仄平平仄○仄。","仄平仄仄平○平，仄平仄○平平平。","○平仄仄仄仄仄，仄仄仄平平仄平。","仄平仄仄平平仄，平仄平平仄平仄。","仄平平仄仄仄○，仄仄平平仄平仄。","平平仄平平仄平，平平仄仄平平平。","仄平仄仄仄仄仄，仄仄平平仄仄平。","平平仄仄○平仄，仄仄平○仄平仄。","仄平平仄○仄平，平仄平平仄○仄。","仄仄仄平平仄平，○○平仄平○○。","○平平仄仄○仄，平仄平○平仄平。","仄平仄仄仄平仄，平平仄仄平○仄。","平平仄仄仄平平，仄仄平平仄平仄。"],"paragraphs":["蜀王殿上华筵开，五云歌从天上来。","满堂罗绮悄无语，喉音止驻云裴回。","管弦金石还依转，不随歌出灵和殿。","白云飘飖席上闻，贯珠历历声中见。","旧样钗箆浅澹衣，元和梳洗青黛眉。","低丛小鬓腻{髟/委}鬌，碧牙镂掌山参差。","曲终暂起更衣过，还向南行座头坐。","低眉欲语谢贵侯，檀脸双双泪穿破。","自言本是宫中嫔，武皇改号承恩新。","中丞御史不足比，水殿一声愁杀人。","武皇铸鼎登真箓，嫔御蒙恩免幽辱。","茂陵弓剑不得亲，嫁与卑官到西蜀。","卑官到官年未周，堂衡禄罢东西游。","蜀江水急驻不得，复此萍蓬二十秋。","今朝得侍王侯宴，不觉途中妾身贱。","愿持卮酒更唱歌，歌是伊州第三遍。","唱着右丞征戍词，更闻闺月添相思。","如今声韵尚如在，何况宫中年少时。","五云处处可怜许，明朝道向褒中去。","须臾宴罢各东西，雨散云飞莫知处。"],"title":"西川座上听金五云唱歌"}
