{"author":"方回","id":150098,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平仄仄仄平。"],"paragraphs":["忆昔年垂五十时，紫阳山下结茅茨。","闲花野竹三间屋，皓月清风万首诗。","得罪权臣常自笑，逃名市隠复奚疑。","寿登钓渭真惭愧，不学空令有四儿。"],"title":"思家五首  其一"}
