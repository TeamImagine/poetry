{"author":"高斯得","id":128441,"strains":["平平○仄平，仄仄平仄仄。","仄仄平仄平，○仄平仄仄。","平○平仄平，仄○平平仄。","平○仄平平，仄仄平仄仄。","平平仄平平，仄仄平仄仄。","仄仄仄仄平，仄仄仄平仄。","仄仄平仄平，仄○仄平仄。","平平仄仄仄，平平仄平仄。","仄○平仄平，平仄平仄仄。","仄平仄仄平，仄仄平仄仄。","仄仄平○平，○仄仄○仄。","平平仄平平，仄○平○仄。","仄平平○平，仄仄仄平仄。","仄仄平仄平，仄仄○仄仄。","平仄平平平，平平仄仄仄。","仄平仄平平，平平仄仄仄。","平○仄平平，？仄仄平仄。","仄平仄仄平，仄仄○平仄。","仄平平仄平，平平○平仄。","平平仄仄○，平平仄○仄。","仄平仄平平，○仄平仄仄。","平平仄○○，平仄仄平仄。"],"paragraphs":["平生闻父师，择术明诺谔。","岂不依德言，其奈根器弱。","昕庭开兽樽，坐听诸臣咋。","谁其酌尝之，自牖勤纳约。","维时鹤山翁，铁作元祐脚。","振鬣一以鸣，万马立皆却。","此老埋虎丘，自顷气何索。","徽音阕不嗣，吾侪得无怍。","偶从锋镝余，来被缨组缚。","每怀季父风，自笑吾痹恶。","十驾希乘黄，其敢自菲薄。","啾啾竟何裨，有如丛间爵。","那知桓将军，早已惮孙绰。","𫛣彼韝上鹰，掣臂将汝攫。","何不追冥鸿，幡然见几作。","会逢故人刘，危言取眙愕。","腥庮忌雕胡，薋菉妒芳若。","遂仇作俑人，意欲屏医药。","乐哉余不亭，闲身颇堪著。","寒谿静可鉴，青山崒如削。","未能及黎侯，且可栖晋鄂。","凭谁共行藏，归语故山鹤。"],"title":"次韵功远兄惠诗见劳"}
