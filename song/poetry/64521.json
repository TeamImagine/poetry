{"author":"林亦之","id":64521,"strains":["仄平平仄仄平平，仄仄平平平仄仄。","仄仄平平仄平仄，平平平仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["苦来为客竟何为，宅舍荒村谁与治。","别墅虽无辋川画，生涯堪入杜陵诗。","身如燕子年年去，家似渔舟处处移。","丹井西头曲堆下，更烦岁晚定疏篱。"],"title":"寄表弟章由之为理曲堆屋庐"}
