{"author":"王安石","id":180639,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["飘然逐客出都门，士论应悲玉石焚。","高位纷纷谁得志，穷途往往始能文。","柴桑今日思元亮，天禄何时召子云。","直使声名传后世，穷通何必较功勋。"],"title":"次韵子履远寄之作"}
