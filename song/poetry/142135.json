{"author":"刘黻","id":142135,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄平仄平平仄仄，平平平仄仄平平。"],"paragraphs":["西江郡以梅花重，无愧梅花有此翁。","学到静边皆实地，仁常熟处更春风。","吏看判笔如神异，民拟生祠与佛同。","愿为八荒开寿域，欢声何但鲤城中。"],"title":"寿赵使君计院求仁先生"}
