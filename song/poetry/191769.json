{"author":"郭祥正","id":191769,"strains":["仄平仄平仄平平，仄仄平仄平平平。","平平仄平平仄仄，仄平仄平○仄仄。","平○仄仄平仄仄，仄平仄仄○平仄。","平平仄○仄仄○，仄仄仄仄○○平。","仄○仄平仄平仄，仄平仄仄平平仄。","○平仄仄平平○，平仄平平仄仄平。","平平仄仄○平仄，平○平仄仄平○。","平仄平平平仄仄，平平○平平仄仄。","仄仄仄仄平仄仄，仄平仄平平仄仄。","？平仄仄仄平平，仄○平平仄平平。","○平仄仄平平平，仄平仄平仄平平。","仄仄○平○仄仄，平平仄○○○仄。"],"paragraphs":["北风阻船泊湖漘，北望庐阜青无痕。","晴云自舒仍自卷，白龙欲眠犹宛转。","秋空漠漠秋气浅，碧天蘸水如刀剪。","篙师畏浪不敢行，却忆李白骑长鲸。","倒回玉鞭击鲸尾，锦袍溅雪洪涛里。","霓光溢目精神闲，终日高歌去复还。","飞流直下三千尺，风吹银汉落人间。","天送醇醪倾北斗，群仙吹箫龙凤吼。","李白一饮还一醉，醉来岂知生死累。","倏然却返玉皇家，不骑鲸鱼驾鸾车。","留连自摘蟠桃花，嚼花吐津染朝霞。","不信如今三百载，顽鲸骇浪空相待。"],"title":"松门阻风望庐山有怀李白"}
