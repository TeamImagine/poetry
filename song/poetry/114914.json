{"author":"刘克庄","id":114914,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["闻道君侯欲解麾，士农攀卧共依依。","野人恨作滕民晚，州牧能如结辈稀。","虽有荔枝懒包贡，亦无薏苡可囊归。","诸公万一询衰朽，为说羊裘坐钓矶。"],"title":"送徐守寺正二首  其二"}
