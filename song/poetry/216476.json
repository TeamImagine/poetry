{"author":"张耒","id":216476,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄平平平。"],"paragraphs":["南山春雪冻云凝，暗火青灯急霰声。","栗烈残年新庆雪，玻璃美酒旧知名。","饥肠未惯犹空吼，冻脸何知辄妄赪。","隠忍且须留一榼，晴明待作探梅行。"],"title":"大雪中李提举惠玻璃泉两榼二首  其一"}
