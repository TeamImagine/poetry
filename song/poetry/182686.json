{"author":"强至","id":182686,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["许开壮观旧平津，今日还延相阁宾。","茅社一临封国地，花亭三见禊杯春。","随车和气蒙鱼鸟，即席高吟动鬼神。","西北连年参幕府，东风长忝从游人。"],"title":"依韵奉和司徒侍中辛亥上巳会许公亭"}
