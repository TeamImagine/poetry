{"author":"吕陶","id":186136,"strains":["○平仄平○，○仄仄平仄。","平平仄平仄，仄仄仄平仄。","平平平平仄，仄仄仄平○。","平平平仄平，仄仄仄平仄。","平平平平平，仄仄仄平仄。","平仄仄仄仄，平平仄平仄。","平平仄平仄，仄仄○仄仄。","○平仄仄仄，仄仄仄仄仄。","平平仄○平，仄仄仄仄仄。","平○仄仄平，○仄仄平仄。","○平仄仄仄，仄仄仄○仄。","仄仄仄平平，仄平平仄仄。","平平仄○仄，仄仄平仄仄。","平仄仄○○，仄平平仄仄。","平平仄○仄，仄仄仄平仄。","仄平仄仄仄，仄仄仄平仄。","仄平○仄平，仄仄平仄仄。","仄平平平仄，仄仄仄平平。","仄仄平仄平，仄仄仄平仄。","仄平平仄平，仄平平仄仄。"],"paragraphs":["王生性高闲，了不挂尘网。","家居蔡山下，景物尽幽爽。","山松何年植，老干已增长。","山云终日飞，秀气自飘荡。","山泉涓涓流，落涧有余响。","山月隐隐出，澄辉透林莾。","生尝坐岩石，寂尔遗万想。","横琴试一弄，意外忽忘象。","千年几兴亡，六合一俯仰。","惟传太古声，犹在五弦上。","纯皇与圣帝，作乐理和畅。","志士及幽人，寄情多感怆。","于焉得深趣，不返而遂往。","铢石莫重轻，尺寻奚直枉。","清哉此标节，抑可劝乡党。","予生本静默，意味欲恬养。","偶然从宦游，百态殊鞅掌。","既无移时术，力软不能强。","亦有超世心，倦足欲焉往。","作诗持赠生，厚颜尤惘惝。"],"title":"赠蔡山王潜"}
