{"author":"释德洪","id":227758,"strains":["平平平仄平，仄仄平平仄。","平○平平平，仄仄仄平仄。","仄○平平平，仄平平仄仄。","仄平平仄仄，仄仄仄○仄。","平平仄仄仄，平仄仄平仄。","○平仄仄仄，仄仄平仄仄。","仄仄仄平平，仄仄平平仄。","平仄仄仄平，仄仄平仄仄。","仄平仄仄平，仄仄平平仄。","仄平○仄○，仄仄○平仄。","仄平平仄○，平○仄仄仄。","仄平仄平仄，○仄平平仄。","平平平仄平，仄仄○○仄。"],"paragraphs":["筠袁唇齿邦，一水连清碧。","朝行筠溪边，暮见秀江色。","忽闻儿童音，乃知身是客。","独归江上寺，杖笠倚空壁。","犀颅会四海，香火自朝夕。","相逢作熟视，面数心莫识。","但记石门时，笑颊清光溢。","惊定喜失声，卒语成小立。","是时夜气清，隙月金蛇掷。","念君当北行，钵饭从谁乞。","我虽能少留，秋燕社已逼。","一懽偶然耳，分首成陈迹。","他年何处逢，话此空叹惜。"],"title":"秀江逢石门徽上人将北行乞食而予方南游衡岳作此送之"}
