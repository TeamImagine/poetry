{"author":"陈造","id":58899,"strains":["平平仄仄平平仄，仄仄平平平仄仄。","仄○平仄仄仄平，平平平仄平平仄。","平平仄仄平平平，仄仄仄仄平平平。","仄○仄○仄平仄，○仄平仄平平平。","平平仄平仄平仄，平平○仄平平仄。","平平仄仄平仄仄，仄平仄仄○平仄。","仄仄仄仄○○平，平平仄仄平仄平。","平平仄仄仄仄仄，○仄仄仄平平平。","平平仄仄平仄平，平平仄平○仄平。","○仄仄平仄○仄平仄，仄仄仄平○○平。","平平仄仄平平仄，仄仄平平仄平仄。","仄平平仄平平仄，仄平仄平仄平仄。","仄平仄仄○平平，仄○仄○平平平。","平平仄仄平仄仄，仄仄仄仄平○平。"],"paragraphs":["唐家大府开天策，祖庙工歌登七德。","伪王连组{纟斥}颈归，山东羞死虬须客。","文儒济济陪英游，海内共指登瀛洲。","未妨滥吹一延族，中有谋断皋伊流。","崇宁圣人抚洪业，黄头遗种初芽蘗。","青宫进讲多暇日，睿情远览思才杰。","水墨落纸分毫厘，心融笔忘天运机。","鸾翔鹄峙俨在目，更用褚亮摛辞为。","天翻地覆人得知，神京北风吹皂旗。","空令便桥乞盟未央酒，盛事拂膺正观时。","天家所宝君家得，拜手披图悼今昔。","鼎湖龙去余弓剑，上林雁来断消息。","莫年笔力犹枝梧，惯题七骑阴山图。","为君斲句偕画往，贷我老泪淋衣裾。"],"title":"题钦庙主器时所作登瀛图"}
