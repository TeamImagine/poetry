{"author":"舒岳祥","id":143882,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["賸欲栽蔬抵食鱼，蠹繁骨立谩长吁。","畦丁伛背挥丛篲，鸡母将鶵啄浅芜。","菜字元修须雨长，菁名诸葛待霜腴。","闭门欲吃无忧饭，已戒应门早了租。"],"title":"次韵和正仲种菜种麦二首  其一"}
