{"author":"苏辙","id":197977,"strains":["平平仄仄仄平平，平仄平平仄仄平。","平仄平平仄仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["潮来海若一长呼，潮去萧条一吸余。","初见千艘委泥土，忽浮万斛溯空虚。","映山少避曾非久，借势前行却自如。","天地尚遭人意料，乘时使气定粗疏。"],"title":"溯潮二首  其一"}
