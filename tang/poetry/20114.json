{"author":"周贺","id":20114,"strains":["仄仄仄平平仄仄，平平仄仄仄平平。","平平仄平仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["见说北京寻祖后，瓶盂自挈遶穷边。","相逢竹坞晦暝夜，一别苕溪多少年。","远洞省穿湖底过，断崖曾向壁中禅。","青城不得师同住，坐想沧江忆浩然。"],"title":"寄新头陀"}
