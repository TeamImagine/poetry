{"author":"张九龄","id":23162,"strains":["平仄平平仄，平平仄仄○。","平平仄仄仄，平仄仄平平。","仄仄平平仄，平○仄仄平。","仄平○仄仄，平仄仄平平。","仄仄平平仄，平平仄○平。","○平平仄仄，平仄仄平平。","平仄平平仄，平○仄仄○。"],"paragraphs":["尝蓄名山意，兹为世网牵。","征途屡及此，初服已非然。","日落青岩际，溪行绿筿边。","去舟乘月后，归鸟息人前。","数曲迷幽嶂，连圻触暗泉。","深林风绪结，遥夜客情悬。","非梗胡为泛，无膏亦自煎。"],"title":"自始兴溪夜上赴岭"}
