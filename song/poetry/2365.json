{"author":"宋庠","id":2365,"strains":["仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["岁籥愁云暮，朋簪夕宴开。","贤如颍川聚，兴是剡溪来。","泻酒蟾波溜，雕章烛刻催。","三英知绝拟，况复是平台。"],"title":"凌景阳寺丞与韩综监簿蔡襄秀才雪夕会饮联诗数十韵以相示因成诗句"}
