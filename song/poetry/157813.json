{"author":"韩维","id":157813,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["天津南望两涯间，蓊若青云乍吐山。","花叶相催何日已，尘埃不断几人闲。","郎官萧洒裁诗丽，博士龙钟叹鬓班。","我独无诗亦无叹，朝驱羸马暮知还。"],"title":"和景彝圣俞马上见槐花"}
