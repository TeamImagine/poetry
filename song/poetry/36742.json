{"author":"陆游","id":36742,"strains":["平平仄仄仄，仄仄平仄平。","仄○仄仄○，平平仄平○。","仄平仄平仄，仄仄平平平。","仄仄仄平○，仄仄仄平平。","仄仄仄平仄，平仄仄仄平。","○仄仄平平，仄平平仄平。","仄仄仄平仄，○平平仄平。","仄○平平仄，仄仄仄平平。"],"paragraphs":["骄风起海澨，浩荡东北来。","铁骑掠阵过，秋涛触山回。","老夫北窗下，坐守寒炉灰。","处世困忧患，万事学低摧。","便欲灭灯睡，门闭不敢开。","并海固多风，汝孱良可哀。","念昔少年日，从戎何壮哉。","独骑洮河马，涉渭夜衘枚。"],"title":"岁暮风雨二首  其一"}
