{"author":"陈造","id":59051,"strains":["平平仄平平平平，平○仄仄平平平。","仄○平仄平平平，平仄仄仄平仄平。","平平仄○平仄平，平平平仄平○平。","○平仄仄仄仄平，仄仄仄仄平平平。","平平平仄仄仄平，平平仄仄平平平。","平平仄仄仄仄平，仄平平仄平仄平。","仄仄平仄平仄平，仄仄仄仄平平平。","平○平仄平平平，仄仄平仄平仄平。","仄平仄○平仄平，仄仄仄仄平平平。"],"paragraphs":["春工几时来天涯，人间指顾成豪华。","未叹丹杏无余葩，能事已到桃李花。","东园地胜宾尽嘉，尘边霏屑杯中霞。","将坛令下手一叉，阵势欻变常山蛇。","眉颦肩耸静不哗，诗成笑语还纷拏。","吾侪此乐世莫加，聚蚊金谷何足夸。","但恐儿辈摇齿牙，法士亦复工疵瑕。","君且休矣吾还家，况复高柳翻倦鸦。","径催紫衣巾小车，我亦款段随挥檛。"],"title":"再分韵得花字"}
