{"author":"陆游","id":33034,"strains":["仄仄平平○仄仄，平○平平平仄仄。","仄平仄仄仄仄平，仄仄平平仄○○。","○平仄仄仄仄仄，仄仄平○仄平仄。","平平仄？平○平，平仄○仄平○仄。","仄平仄仄○仄仄，仄仄仄平○仄仄。","平平仄○仄仄仄，仄仄平平○仄仄。","平仄平平仄仄○，仄○仄仄平平仄。","○平仄仄仄○平，仄仄平平仄平仄。"],"paragraphs":["杀气昏昏横塞上，东并黄河开玉帐。","昼飞羽檄下列城，夜脱貂裘抚降将。","将军枥上汗血马，猛士腰间虎文韔。","阶前白刅明如霜，门外长戟森相向。","朔风卷地吹急雪，转盼玉花深一丈。","谁言铁衣冷彻骨，感义怀恩如挟纩。","河外诸城一洗空，太行北岳元无恙。","更呼斗酒作长歌，要遣天山健儿唱。"],"title":"九月十六日夜梦驻军河外遣使招降诸城觉而有作"}
