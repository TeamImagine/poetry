{"author":"范纯仁","id":184829,"strains":["平仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["时奉清欢消鄙吝，真同寒水涤尘沙。","尊倾玉粒醅浮蚁，丛合金英菊有花。","湖面烟霞如泽国，波心亭馆似仙家。","四时风月皆堪赏，不独霜前爱物华。"],"title":"和持国"}
