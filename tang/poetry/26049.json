{"author":"贾岛","id":26049,"strains":["平仄○平仄仄平，平平○仄仄平平。","平仄仄○平仄仄，平平仄仄仄○平。","平平仄仄平平仄，仄○平平○仄平。","平仄仄平○仄仄，仄平平仄仄平平。"],"paragraphs":["孤策迟回洛水湄，孤禽嘹唳幸人知。","嵩岳望中常待我，河梁欲上未题诗。","新秋爱月愁多雨，古观逢仙看尽棋。","微眇此来将敢问，凤凰何日定归池。"],"title":"欲游嵩岳留别李少尹益"}
