{"author":"王炎","id":69502,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["游丝落絮弄春晴，挽我花边唤麹生。","挈榼在门惊剥啄，褰裳出户喜逢迎。","小园曲折藏三径，暇日从容共一行。","且复解颐谈衮衮，圣贤深处不容声。"],"title":"用前韵答弥明圣言二首  其二"}
