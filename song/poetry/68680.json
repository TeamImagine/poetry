{"author":"文彦博","id":68680,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["众卉群芳品自奇，遍形歌咏殆无遗。","名过卫国平泉记，数协江淹杂体诗。","苏颋祗夸长乐赋，元舆惟咤牡丹词。","岂知哲匠风骚美，不间鸿纤尽物宜。"],"title":"诗寄答致政司空相公"}
