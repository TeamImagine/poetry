{"author":"李之仪","id":205698,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["牛鬭淹时两耳昏，偶陪沈祝共僧轩。","数声抑按披香雾，双屦分明在晓原。","物节不堪催我老，赏心聊复为谁论。","初年记得山阴旧，又见夷中几世孙。"],"title":"听惠师琴"}
