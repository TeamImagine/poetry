{"author":"韩维","id":168024,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["晴阳溢目尽光华，乘兴闲来步径沙。","水满不知新获稻，霜严犹放后凋花。","传心密处宁离妄，着眼高时亦是邪。","竟日清谈何所得，鱼沉鹭起各归家。"],"title":"同芳公上人游湖"}
