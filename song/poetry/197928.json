{"author":"苏辙","id":197928,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄平平平。","平平仄仄平平仄，仄仄仄平仄仄平。"],"paragraphs":["忆自栖贤夜入城，道边兰若一僧迎。","偶然不到终遗恨，特地来游慰昔情。","海外声闻安至此，堂中天鼓为谁鸣。","匆匆复向深山去，一盏醍醐饱粟罂。"],"title":"再游庐山三首  其二"}
