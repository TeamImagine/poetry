{"author":"释居简","id":89962,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["妃子惊回午枕时，别无名品略因依。","效颦已笑林禽粉，谐俗偏嫌谢豹绯。","碧酒晕朱犹未褪，丹肌痕露欲全晞。","同盟更有红千叶，细剪垂丝纬锦机。"],"title":"西庵惠海棠"}
