{"author":"白居易","id":16928,"strains":["平仄平平平仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["玄晏家风黄绮身，深居高卧养精神。","性慵无病常称病，心足虽贫不道贫。","竹院君闲销永日，花亭我醉送残春。","自嫌诗酒犹多兴，若比先生是俗人。"],"title":"酬皇甫宾客"}
