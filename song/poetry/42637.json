{"author":"陆游","id":42637,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["壮年不作故山归，老去方知浪走非。","挂日片帆吴赤壁，嘶风疋马蜀青衣。","交游虽广知心少，香火徒勤愿力微。","堪笑只今成底事，青灯无恙且相依。"],"title":"远游"}
