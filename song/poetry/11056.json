{"author":"朱翌","id":11056,"strains":["平平平平仄仄平，平平平平仄平○。","仄平○仄仄平仄，仄仄仄仄○○平。","平平平仄仄平仄，平仄仄仄平仄平。","仄平仄仄平平仄，平平平仄平仄平。","仄平○平仄平仄，仄平仄仄平○平。","仄平仄平仄仄仄，仄仄平仄平平平。","仄平仄仄仄平仄，○平平平仄仄平。","平平平○仄平仄，仄○仄仄平平平。","平平仄平仄仄仄，平仄平平平仄仄。","○平仄仄平仄平，仄仄○平平仄仄。","仄○仄仄仄平平，仄仄○平仄○仄。"],"paragraphs":["飞龙翔麟夜不关，房星之精下人间。","一鸣堕地势千里，四十万匹中如山。","皇天生此意何在，天意有在平百蛮。","百蛮款塞皆稽首，干戈包尽於菟斑。","剪成三鬃代官字，濯之太液登王闲。","紫坛谒天五使出，玉辂扶日双轮还。","宝鞭不用绣鞯稳，扇筤前开曲盖弯。","方知徐行备天仗，绝胜疾走周人寰。","开元距今四百载，人物风流无一在。","如何两骥今尚存，好手传神能不坏。","请从此画究规模，便见当时似三代。"],"title":"韩干二马图"}
