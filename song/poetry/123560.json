{"author":"葛绍体","id":123560,"strains":["仄仄仄仄平，仄平仄平仄。","平仄仄仄仄，平仄平仄仄。","仄仄仄平○，平平仄○仄。","仄仄仄仄仄，仄仄平仄仄。","仄仄仄仄仄，仄仄仄○仄。","？仄仄平平，平仄○○仄。","仄○平平仄，仄仄平平仄。","平仄仄仄平，仄仄平仄仄。","仄平仄○仄，平仄仄仄仄。"],"paragraphs":["一石类古钟，范模昔谁制。","开辟几岁月，萝蔓疑篆隶。","老木上婆娑，清泉下溶{氵裔}。","左右乱石列，拱若朝玉帝。","惜在道路傍，倦客谩凝睇。","倘立泰山巅，爰遇封禅代。","万乘躬巡幸，想像羲皇际。","铭德刻隽功，表里千万世。","愿言勿轻凿，天意或有待。"],"title":"饭溪石"}
