{"author":"王之道","id":7574,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["欲知祖意路堂堂，满目湖山自放光。","林涌乱云迎马足，峰回荒磴上羊肠。","心花肯逐春同老，法雨何妨岁用康。","试向樵夫问端的，白莲生处是吾乡。"],"title":"赠五祖山浄老"}
