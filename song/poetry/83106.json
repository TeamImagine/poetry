{"author":"敖陶孙","id":83106,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["满窗晴旭散轻埃，报答生成只酒杯。","篇什正须今日用，岁时偏傍俗人来。","轻舠上藕泥初拭，小巷争鱼臭不开。","试作横竿权土炭，聊从夜半候阳回。"],"title":"至日记见简辅汉卿二首  其一"}
