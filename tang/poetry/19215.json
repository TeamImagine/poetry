{"author":"殷尧藩","id":19215,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。","平仄仄平平仄仄，仄仄平平仄仄平。"],"paragraphs":["十载驱驰倦荷锄，三年生计鬓萧疏。","辛勤几逐英雄后，乙榜犹然姓氏虚。","欲射狼星把弓箭，休将萤火读诗书。","身贱自惭贫骨相，朗啸东归学钓鱼。"],"title":"下第东归作"}
