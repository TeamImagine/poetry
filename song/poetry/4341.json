{"author":"邓肃","id":4341,"strains":["平平仄平仄仄仄，仄平仄仄平平仄。","平○仄仄仄平平，仄平○仄仄平仄。","仄平仄仄平平平，仄仄仄平平仄平。","平仄平平仄仄仄，仄仄平仄○平平。","平平仄仄仄平仄，仄仄○○平仄仄。","平仄仄平平仄平，仄仄平平○仄仄。"],"paragraphs":["高岩去天尺五耳，下飞瀑布千寻水。","山间瘦竹映枯松，岁寒相对凛君子。","杖藜去去寻幽人，剥啄扣门公勿嗔。","凡骨膻腥傥不厌，愿供薪水看修真。","高人隐几语言绝，大巧深藏端若拙。","无乃误游天目山，偶见唐公冠带铁。"],"title":"和谢吏部铁字韵三十四首 游山三首 其一"}
