{"author":"文同","id":168788,"strains":["平平平平仄平平，仄仄○仄平仄仄。","平平仄仄仄平○，仄○○仄仄仄仄。","仄平平平仄仄仄，仄仄仄仄仄平仄。","平○○仄仄○仄，平仄平平平仄仄。","平平○仄仄平仄，仄仄？仄平仄仄。","平平平平仄○仄，仄仄平平仄平仄。","平平平仄仄○仄，仄仄平平平仄仄。","平○仄仄平平平，仄仄平平○仄仄。"],"paragraphs":["奇礓巑岏倚秋江，俗眼过几多所忽。","风霜锻炼愈坚重，怒浪喷激不可没。","富春山人好尚古，见此便以作吾物。","镌镵牵挽置庭下，犀角鲸牙蛟蜃骨。","精金凝滑露筋膂，老玉磥砢开窍窟。","狂螭奔拏势夭矫，猛兕抟生气蓬勃。","山人夸我谓如此，欲我诗之惭拙讷。","何当走到山人家，抚月摩烟观突兀。"],"title":"富春山人为予道其所获石于江中者状甚怪伟欲予作诗言若可得持归刻其上当相与传无穷余夜坐平云阁是时山月清凛啼虫正苦余因此景物索笔砚为山人赋之"}
