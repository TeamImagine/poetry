{"author":"周必大","id":50408,"strains":["平仄平○仄仄平，平平平仄仄平平。","平○仄仄平平仄，平仄平○仄仄○。","平仄仄平平仄仄，仄平平仄仄平平。","平平○仄平平仄，平仄平仄仄仄平。","○仄平平平仄仄，仄平○仄仄平平。","平平仄仄平平仄，仄仄平○仄仄平。","仄仄仄○平仄○，平平仄仄仄平平。","仄平○仄平平仄，仄○平平仄仄平。","平仄平平平仄仄，平平平仄仄○平。","平仄仄仄平平仄，平仄平平仄仄平。"],"paragraphs":["工部诗题满剑川，仪曹文笔照湖南。","身行蜀栈曾幽讨，舟挂吴帆又饱参。","睎骥有心真自得，拔茅无术定谁惭。","金兰正好追英彦，蒲谷翻令试子男。","县古荒祠怜义帝，地灵胜槩忆苏耽。","冰台小试医民瘼，帛幅高张律吏贪。","卫飒化行先礼教，茨充美政是耕蚕。","故家遗俗今无几，往行前言孰可谈。","鸿雁峰高书莫系，骊驹歌阕酒空酣。","伊予已卜江湖隠，灵寿何时寄草庵。"],"title":"送蔡迨赴桂阳令"}
