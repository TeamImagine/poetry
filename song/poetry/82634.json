{"author":"刘过","id":82634,"strains":["仄○仄仄仄仄平，平平仄仄○平○。","仄○仄平仄平仄，仄仄平仄平平平。","○平仄仄平平仄，仄仄仄平仄仄仄。","仄平平仄平仄平，平仄仄平仄平仄。","平平仄平仄仄平，仄平仄仄平仄平。","仄○平平仄仄仄，平平仄仄平平○。","平平平平仄平仄，仄平平仄平仄仄。","○平平仄仄○平，仄仄平平平仄仄。"],"paragraphs":["我离鄂渚已十年，吴儿越女空华鲜。","不如上游古形势，四十余万兵筹边。","中原地与荆襄近，烈士烈兮猛士猛。","泽连云梦寒打围，城接武昌晓排阵。","书生岂无一策奇，叩阍击鼓天不知。","却思仙人白玉笛，胡床醉倚南楼吹。","貂蝉兜鍪两岑寂，若耶溪傍还作客。","空余黄鹤旧题诗，醉笔颠狂惊李白。"],"title":"忆鄂渚"}
