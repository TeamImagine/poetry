{"author":"刘禹锡","id":11128,"strains":["仄仄平平仄仄平，平平仄仄仄仄平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["宿习修来得慧根，多闻第一却忘言。","自从七祖传心印，不要三乘入便门。","东泛沧江寻古迹，西归紫阁出尘喧。","河南白尹大檀越，好把真经相对翻。"],"title":"送宗密上人归南山草堂寺因谒河南尹白侍郎"}
