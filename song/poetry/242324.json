{"author":"李正民","id":242324,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["新种修篁翠叶稠，凛然清节坐惊秋。","官曹咸类崔斯立，风味仍同王子猷。","暂却鹭鹓仍退食，鸾凰此日小迟留。","吟哦自是公家事，我亦身闲愧食浮。"],"title":"题丞厅清节轩诗"}
