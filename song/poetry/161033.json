{"author":"戴表元","id":161033,"strains":["仄仄平○○，仄仄仄仄平。","○平○仄平仄仄，仄仄仄仄平○○。","平平平平仄仄仄，仄平平平仄平仄。","○○仄仄仄仄仄，仄仄○平平仄仄。","仄仄平○平，仄仄○平平。","仄仄平平仄平仄，平平仄仄平○○。","平平仄仄○○平，平平仄仄平平平。","平平仄仄仄仄平，平平仄平平仄○。","仄平仄平平仄仄，平平仄仄○平仄。","平平○仄仄仄仄，平仄平平仄○仄。","平平仄仄平仄平，○平仄平仄仄平。","平平仄仄仄平仄，仄仄仄仄平平○。","平平平平平，仄平平仄平。","平平平平平，仄仄仄仄平。","平○仄仄平仄仄，仄仄仄仄平○平，仄仄仄仄仄平平。","仄仄平仄仄，仄仄平仄仄平仄，仄仄仄仄仄平仄。","仄仄平，平仄○，平仄仄仄仄，仄仄仄仄平。","平平仄仄平平平，仄仄平仄仄仄平。","仄仄仄平平平平，仄平○平仄仄平。"],"paragraphs":["杖锡山中深，与世绝往还。","从来称是仙圣窟，虎暴不得奸其间。","今年山神大失职，虎来山前搏人食。","传闻此义我亦怪，历问更为居者惜。","杖锡山中民，犷健疏农耕。","老稚为樵壮为猎，朝朝暮暮山中行。","山獐野雉收当粮，天寒果熟霜狸香。","腰弓度垅矢插房，黄茅覆溪机半张。","鸟啼犬奔风箭急，机鸣未发且前立。","平生闻虎不识面，颠倒穷途忽相及。","惊呼顿迅声渐微，妻儿骇呀不即归。","循踪走至设机处，但有血渍斓斑衣。","呜呼哀哉乎，此民良足悲。","呜呼嗟哉乎，此事不足疑。","吾闻以毒殃物者，物亦以毒殃其身，我不敢以尔为仁。","以饵钩物者，物亦钩尔以为饵，我不敢以尔为智。","杖锡山，山绝深，无虎不必古，有虎不必今。","天生此物居山林，有虎无虎视尔心。","但令尔心无干戈，虎居深山奈尔何。"],"title":"杖锡虎"}
