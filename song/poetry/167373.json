{"author":"陈深","id":167373,"strains":["平○平仄平，仄仄平仄仄。","平平仄平平，平平仄平仄。","平平平○仄，仄仄平仄仄。","仄仄仄平平，仄仄仄平仄。","仄平平○○，仄仄平仄仄。","平仄仄平平，平仄○仄仄。","平平○○平，○平仄平仄。","仄○平仄平，仄平平仄仄。","仄平平平平，平平平仄仄。","仄仄仄平平，平平平平仄。"],"paragraphs":["吴兴山水邦，杳蔼云气萃。","冈峦抱萦回，溪流泻清驶。","逍遥烟中客，缥渺云际寺。","振锡赴幽寻，揽袂接遐契。","是时秋正中，旷朗天宇霁。","明月射神珠，光彩难自閟。","渔歌和遗音，茶经诧幽事。","欲从烟𪨗游，苦为尘鞅系。","缅怀金坡英，归来云壑媚。","采采白蘋花，因风为遥寄。"],"title":"送释存游苕川兼怀子昂学士"}
