{"author":"孙应时","id":82405,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["拂拭瑶琴听我歌，汤汤三叹又峩峩。","了知世道从来久，长觉人心苦太多。","便踏早朝陪凤辇，更忧春梦隔鲸波。","此生付与天公竟，铁杵成针取次磨。"],"title":"答简夫  其二"}
