{"author":"周紫芝","id":240139,"strains":["平平仄平平，○仄○平仄。","仄平仄○仄，平仄平平仄。","平平平平平，平仄仄平仄。","○平仄仄平，仄仄平仄仄。","平平平仄平，仄仄仄仄仄。","平○仄平平，平仄平仄仄。","平平仄仄仄，仄仄仄仄仄。","仄平平仄○，仄平仄平仄。","仄仄仄仄平，平平平仄仄。"],"paragraphs":["南华老明师，遗像颇清古。","昔为挂空月，今作归云土。","云来初无心，云去定何处。","空余暗窦泉，翠盎含白乳。","华堂谁复枝，缺甃久未补。","林深自成风，山润疑欲雨。","穷幽眼未餍，曳杖足已苦。","入山无与迎，出山信谁阻。","有客自去来，山僧无一语。"],"title":"归云洞"}
