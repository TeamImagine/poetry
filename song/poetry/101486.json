{"author":"赵抃","id":101486,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["惊怪穷冬百物繁，落梅狂絮逐风翻。","酒无戈甲争酣战，诗似波澜竞讨源。","且卸帆樯隈断岸，好开屏嶂画孤村。","知音若问阳春曲，待把琴调细细论。"],"title":"和见雪"}
