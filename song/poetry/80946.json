{"author":"张镃","id":80946,"strains":["仄平平仄平，仄仄仄仄平。","平仄仄仄平，平仄平仄平。","平平仄仄平，仄○仄仄仄。","○○仄平○，仄仄平平仄。","仄平平仄仄，平仄平仄平。","平○○仄平，仄仄仄平平。","平平仄仄平，仄仄仄平仄。","○平仄仄平，仄仄平平仄。","仄平仄○仄，○仄平平仄。","平仄仄平平，○平仄○仄。","平平仄仄○，平仄平○平。","仄仄平仄平，平仄平仄○。","○平仄平仄，仄仄平平仄。","仄仄平仄平，○○仄平仄。","平平仄仄平，仄仄仄平平。","仄仄○○仄，仄○平仄平。","○平○仄仄，仄平平仄仄。","仄仄○平平，平○平仄仄。"],"paragraphs":["去冬诗绝稀，作意待好春。","春至病始苏，强赋情少真。","梅花到海棠，不过数十首。","其间岂无兴，有笔慵开口。","每逢风日美，心醉人不知。","林间行若狂，藉草或移时。","芳花倏扫踪，转作满园叶。","油然翠欲流，剪若阴初叠。","老夫爱深处，穿树开生路。","香不是风香，吹来复吹去。","扶筇仰面看，青子枝间团。","引客任摘尝，庸讵疑整冠。","闲来坐根石，远望浑无隙。","大似天女机，重重绿萝织。","黄蜂恐我嗔，拟住退逡巡。","向夏吟更懒，却防蜂笑人。","从今当健走，古囊勤抖擞。","莫作苍蝇鸣，常如狮子吼。"],"title":"近诗殊少闲行绿阴下喜成杂言以自勉继此当日课云"}
