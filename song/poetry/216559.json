{"author":"张耒","id":216559,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["襄王坐上微词客，子建车前步水妃。","瞥过低鬟流盼处，争先含笑独来时。","东边日下终无雨，阙上书时合有碑。","肠断吴王烟水国，扁舟何日逐鸱夷。"],"title":"次韵张公远二首  其一"}
