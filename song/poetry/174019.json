{"author":"曾巩","id":174019,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["满眼青山更上楼，偶携闲客此闲游。","飞花不尽随风起，野水无边带雨流。","怀旧有情惟社燕，忘机相得更沙鸥。","黄金驷马皆尘土，莫靳当欢酒百瓯。"],"title":"郡楼"}
