{"author":"王炎","id":69286,"strains":["平仄平仄平，仄平仄平仄。","平仄○仄平，仄仄仄平仄。","○平仄？平，平平仄平仄。","平仄仄仄○，平平仄平仄。","仄仄仄平仄，仄仄仄仄仄。","平平仄仄平，仄仄仄仄仄。","平平仄平仄，仄仄仄仄仄。","仄仄仄平平，仄平○仄仄。","仄仄平仄平，平平仄平仄。"],"paragraphs":["宵爨悬釜星，晓光落窗牖。","乌鹊如谄人，贺语亦交口。","收书白氍毹，青山并还旧。","门巷未扫除，家童具箕帚。","物色不招挽，顾盼左右有。","梅兄可纳交，竹弟亦耐久。","毛锥得奇助，引我琢句手。","酒国百无忧，问津其敢后。","逐逐春意来，孤村又花柳。"],"title":"雪晴即事"}
