{"author":"陈著","id":139370,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["藕花池上竹梅阴，一舣中闲用意深。","画舫规模供燕适，虚舟世界看浮沉。","快风未信千帆福，逆水难凭百丈心。","惟有此蓬飞已定，更无惊浪怒涛侵。"],"title":"咏孙常州飞蓬亭"}
