{"author":"王安石","id":180054,"strains":["平○平仄平平平，仄平仄平仄仄平。","平平仄仄平仄平，仄仄仄仄平平平。","平○仄仄仄仄平，平平仄仄仄仄平。","○平仄仄仄仄平，平平○平仄仄平。","仄平平平○平平，仄平平仄平仄平。","平平仄仄仄仄平，仄平仄仄仄仄仄。","平仄平仄仄平平，仄平仄仄平平平。","仄平平平平仄平，○○仄仄平平平。","仄仄仄仄仄仄○，○平仄○仄平平。","平仄仄仄○平平，平平仄仄仄仄平。","仄仄仄仄○○平，仄平仄仄○仄平。","仄仄平仄平平平，平平仄仄平平平。","仄仄仄仄平平平，平平平仄仄平平。","仄○仄仄○平平，平平仄仄平仄平。","仄仄平仄平平○，平平仄○仄平平。","仄平仄仄平平平，平平仄仄平仄平。","平仄仄仄平平平。"],"paragraphs":["诗行于世先春秋，国风变衰始柏舟。","文辞感激多所忧，律吕尚可谐鸣球。","先王泽竭士已偷，纷纷作者始可羞。","其声与节急以浮，真人当天施再流。","笃生梅公应时求，颂歌文武功业优。","经奇纬丽散九州，众皆少锐老则不。","翁独辛苦不能休，惜无采者人名遒。","贵人怜公青两眸，吹嘘可使高岑楼。","坐令隠约不见收，空能乞钱助饙馏。","疑此有物司诸幽，栖栖孔孟葬鲁邹。","后始卓荦称轲丘，圣贤与命相楯矛。","势欲强达诚无由，诗人况又多穷愁。","李杜亦不为公侯，公窥穷厄以身投。","坎轲坐老当谁尤，吁嗟岂即非善谋。","虎豹虽死皮终留，飘然载丧下阴沟。","粉书轴幅悬无旒，高堂万里哀白头。","东望使我商声讴。"],"title":"哭梅圣俞"}
