{"author":"沈遘","id":185132,"strains":["平平○平仄，平平仄平平。","仄平○○仄，平仄平仄○。","仄仄仄平仄，平仄平平平。","平仄平仄仄，平平平仄平。","仄平平平平，仄仄仄仄平。","平仄平仄仄，仄仄平平平。","仄○仄仄仄，仄平○仄平。","○仄○仄仄，平仄○仄平。"],"paragraphs":["吾州号多士，今兹见诸生。","自非中正旧，焉识乡里评。","但喜后来秀，纷若春华荣。","高会存故事，工歌追鹿鸣。","劝酬皆嘉宾，杂奏瑟与笙。","何以为子赠，赠子毋骄盈。","一献未足信，要之观厥成。","行矣其自厉，倾耳闻吉声。"],"title":"送诸进士赴试礼部"}
