{"author":"张夫人","id":38911,"strains":["仄平仄，仄仄仄平平。","仄仄平○仄，平平仄仄平。","仄平仄，仄仄平平仄。","平仄仄平平，平平仄○仄。","仄平仄，仄仄仄○平，○平平仄平。","仄○平仄仄，平仄仄○平。","平平平仄仄仄仄，仄仄仄平平仄仄。","仄平仄仄仄平平，○平仄仄平仄平。","○○仄仄仄平仄，仄仄平平平仄平。"],"paragraphs":["拜新月，拜月出堂前。","暗魄初笼桂，虚弓未引弦。","拜新月，拜月妆楼上。","鸾镜始安台，蛾眉已相向。","拜新月，拜月不胜情，庭花风露清。","月临人自老，人望月长明。","东家阿母亦拜月，一拜一悲声断绝。","昔年拜月逞容辉，如今拜月双泪垂。","回看众女拜新月，却忆红闺年少时。"],"title":"拜新月"}
