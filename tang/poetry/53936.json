{"author":"李颀","id":53936,"strains":["仄仄平仄○，仄平平平仄。","平平平仄仄，○仄平仄仄。","仄仄平仄平，平○平仄仄。","？○平仄仄，平平仄○仄。","仄仄○仄平，平平仄平仄。","仄仄平○仄，平平仄平仄。","○仄平仄平，平平○○仄。","仄平仄平仄，仄仄平平仄。","仄仄平平平，平仄仄○○。","仄平平○仄，仄仄仄仄仄。"],"paragraphs":["饮马伊水中，白云鸣皋上。","氛氲山绝顶，行子时一望。","照日龙虎姿，攒空冰雪状。","嵡嵸殊未已，崚嶒忽相向。","皎皎横绿林，霏霏澹青嶂。","远映村更失，孤高鹤来傍。","胜气欣有逢，仙游且难访。","故人吏京剧，每事多闲放。","室画峨眉峰，心格洞庭浪。","惜哉清兴里，不见予所尚。"],"title":"望鸣皋山白云寄洛阳卢主簿"}
