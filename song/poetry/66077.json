{"author":"陈傅良","id":66077,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["平生不解通毛刺，万事无能改鬓华。","岂是襟怀堪逆旅，直须诗句可名家。","老为宾客从戎幕，强使妻孥理帽纱。","不有将军宽礼数，新愁却恐堕江花。"],"title":"送潘德久之官建康"}
