{"author":"曾协","id":25416,"strains":["平平仄仄平仄平，○平仄仄平仄平。","○平仄平○平仄，仄仄平○仄平仄。","○平仄仄平仄平，仄平仄平平仄平。","仄平仄仄仄平仄，仄仄平平○平仄。","仄平平仄平平平，平仄仄仄平平平。","仄平仄仄仄仄仄，○仄仄平平仄仄。","仄○平仄平仄平，○平仄平平仄平。","平平仄仄仄平仄，仄仄仄平平仄仄。"],"paragraphs":["天工着意初放花，三英凛凛真一家。","镂冰点酥更团蜡，始信功深解生物。","临风却嗅心自知，粲兮粲兮哦古诗。","几年刻玉但成叶，一笑真同长康绝。","得非仙种来神山，为伴老子终朝眠。","岁寒得友不忍去，且对众香勤觅句。","鼎分风月俱可人，如陈窦刘人所君。","诗场战罢戢干越，尽扫色尘歌一钵。"],"title":"周知和以苏陈倡和韵赋水仙江梅蜡梅三种花谨次韵"}
