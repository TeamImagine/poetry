{"author":"张耒","id":215813,"strains":["平平○○平，平仄仄仄仄。","平平仄仄仄，仄仄仄仄仄。","平平仄○仄，仄仄平平仄。","平平仄平○，仄仄仄平仄。","平平仄仄仄，平仄仄平仄。","平平仄平平，仄仄仄仄仄。","○平仄平仄，仄仄仄仄仄。","平仄仄仄平，仄平○仄仄。"],"paragraphs":["飘然乘兴游，殽酒笑俗具。","僧居致野饭，草草亦有趣。","山僧惯迎客，煮茗新泉注。","岩花得春迟，晚秀见红素。","萧萧野市井，人物自来去。","溪光送孤舟，石色照素树。","题名扫高壁，岁月记所遇。","书罢迹已陈，出门犹反顾。"],"title":"饭昭果寺"}
