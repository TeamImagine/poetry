{"author":"林一龙","id":159830,"strains":["仄仄平平仄，平仄○○平。","仄仄仄仄平，仄仄仄仄平。","平平平仄○，仄仄平仄平。","平仄仄仄仄，平仄平仄平。","○平○仄○，平○仄仄平。","仄仄平仄平，仄仄平○平。"],"paragraphs":["昔者吾夫子，浮海思乘桴。","彼美鲁仲连，蹈海耻帝呼。","寥寥千载间，此意霜月孤。","而我欲涉海，夫岂夫子徒。","长风吹我帆，高浪拍我舻。","所愿鸥鸟同，浩荡烟中徂。"],"title":"观海"}
