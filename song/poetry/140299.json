{"author":"章鉴","id":140299,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。"],"paragraphs":["泠泠双涧泻秋音，万齿溪头奏一琴。","雨后更添猿鹤操，夜寒真是水龙吟。","年光送尽从朝暮，律调含来自古今。","借得许由当日耳，听频谁不为清心。"],"title":"杭山八景  其三"}
