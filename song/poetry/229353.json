{"author":"释德洪","id":229353,"strains":["仄平仄仄，仄平仄平。","仄仄○仄，平仄平平。","○○平仄，仄仄○平。","仄仄仄仄，仄平平平。","○仄○平，○仄○平。","仄○平平，平仄平平。","平平仄仄，平仄仄平。","仄平仄平，○平仄平。","仄仄平仄，仄仄仄平。","仄仄平仄，仄平○平。","仄仄○仄，仄仄平平。","平○仄仄，仄仄平平。","平仄平平，平平○○。","○仄平仄，仄仄平平。","仄仄仄平，仄仄平平。","仄平仄仄，平平仄○。"],"paragraphs":["石彪肉醉，木驹夜嘶。","我此三昧，非识情知。","应缘而现，不落思惟。","是故钵水，以针投之。","如仲尼韶，如子期琴。","又如萧何，而识淮阴。","无言可寄，无迹可寻。","粲然现前，传之以心。","穴像之目，我岂慢神。","指树之耳，我知其因。","物我如是，所立皆真。","随其妙用，见我全身。","稽首真慈，为僧中王。","如万星月，见者清凉。","尚以众生，不信为伤。","盖盲者咎，非光掩藏。"],"title":"第十五祖真赞"}
