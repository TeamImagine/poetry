{"author":"白居易","id":15153,"strains":["仄仄仄仄平，仄平平仄仄。","仄平平仄仄，平仄○平仄。","仄平平平仄，平仄平仄仄。","平仄仄仄平，平仄平平仄。","平平平仄仄，平仄平平仄。","仄仄仄仄平，平平仄仄仄。","仄平仄仄仄，仄仄平○仄。","平仄仄仄○，平平仄平仄。","仄○平仄平，平平仄仄仄。","仄平仄仄平，仄仄平平仄。","仄仄仄○仄，平平○平仄。"],"paragraphs":["病爱枕席凉，日高眠未辍。","弟兄呼我起，今日重阳节。","起登西原望，怀抱同一豁。","移座就菊丛，糕酒前罗列。","虽无丝与管，歌笑随情发。","白日未及倾，颜酡耳已热。","酒酣四向望，六合何空阔。","天地自久长，斯人几时活。","请看原下村，村人死不歇。","一村四十家，哭葬无虚月。","指此各相勉，良辰且欢悦。"],"title":"九日登西原宴望"}
