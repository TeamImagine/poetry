{"author":"释居简","id":91333,"strains":["平平平仄平平仄，平平仄平平仄仄。","仄仄平平仄仄平，平仄平平○仄仄。","平平仄平仄平仄，○平仄平仄平仄。","仄平仄仄仄平平，仄仄○平仄仄仄。","○平平平仄○仄，平仄仄平平仄仄。","仄平仄仄仄平平，平仄平平平仄仄。","平仄平平仄平仄，仄仄平平仄○仄。","仄平仄仄仄○平，平○仄仄平○平。"],"paragraphs":["阴阴浓绿成新幄，荼蘼试妆催芍药。","缓鞚青丝果下骝，时与华风相领略。","风乎不违主人意，吹开宿酲换新醉。","玉山自起不须扶，隠若长城一万里。","和州归来贾如玉，高着十连酬不足。","倚阑目送断鸿飞，闲按新声翻旧曲。","畴曩方岩丈人厚，话到君侯布衣旧。","不知灞上故将军，何如细柳真将军。"],"title":"谢周和州叔子"}
