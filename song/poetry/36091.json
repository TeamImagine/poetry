{"author":"陆游","id":36091,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["瘴疠家家一洗无，更欣余润沃焦枯。","花壶夜冻先除水，衣焙朝寒久覆炉。","松顶积高时自堕，竹枝压重欲相扶。","云开正值春风早，却看晴光满九衢。"],"title":"雪"}
