{"author":"苏辙","id":197305,"strains":["平平仄平仄，○仄仄仄○。","平平仄仄仄，平仄仄仄平。","平平仄仄仄，平仄○○平。","仄平○○平，平平仄仄平。","仄平仄○平，仄仄平仄平。","仄○平仄仄，仄平仄○平。"],"paragraphs":["亭高众山下，胜势不自收。","冈峦向眼尽，风籁与耳谋。","鸢飞半岭息，云起当空游。","视身如乘风，超然忘百忧。","暮归室中居，唯见窗户幽。","视听随物变，恍谁识其由。"],"title":"和鲜于子骏益昌官舍八咏 会景亭"}
