{"author":"邵雍","id":135012,"strains":["仄仄平平仄仄平，平平仄仄仄平○。","平○仄仄仄仄平，平平○平仄仄○。","平平仄○仄平平，仄仄仄仄平仄平。","仄平仄○平平平，仄仄仄平平平平。","仄平仄仄平仄平，仄仄仄平平仄平。","○平平仄仄仄平，仄仄平平仄仄○。","仄平仄仄平○平，平平平仄平平平。","平仄仄平平仄○，仄平仄仄仄平平。"],"paragraphs":["七国之时尚战争，威强智诈一齐行。","廉颇白起善用兵，苏秦张仪善纵横。","朝为布衣暮公卿，昨日鼎食今鼎烹。","范雎谢相何心情，蔡泽入秦何依凭。","始皇奋袂天下宁，二世乞为氓不能。","三千宾客愤未平，百二山河汉已兴。","所存旧物惟空名，残阳衰草山川形。","都似一场春梦过，自余恶足语威狞。"],"title":"战国吟"}
