{"author":"文彦博","id":68616,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["分得鱼符守雍州，垂帷闭阁再经秋。","眼看岩岫将登览，身似匏瓜苦滞留。","杜曲朱坡虽已到，圭峰紫阁未曾游。","却输假道归朝客，上遍终南寺寺楼。"],"title":"答王龙图咏山见寄"}
