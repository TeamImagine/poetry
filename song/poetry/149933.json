{"author":"方回","id":149933,"strains":["○仄平平平仄平，仄仄平平仄仄平。","仄平仄仄仄？？，？仄仄仄仄平平。","仄平平平平仄仄，平平平仄仄？？。","？？平仄○平仄，仄仄仄仄仄仄平。","仄仄仄平仄仄平，平○平平仄仄平。","平平仄仄仄仄仄，平○仄仄平仄平。","平平仄仄仄平仄，仄平仄仄平平平。","平○平平仄仄仄，仄仄仄仄平平平。","平仄仄平仄平平，仄仄○平仄○平。","仄仄○仄仄平平，仄平仄仄平平○。","平仄仄平仄平仄，平仄仄？？？？。","仄仄平平仄平仄，仄○平仄平仄平。","平平仄仄？？？，？平仄仄平平○。","仄平平平仄○仄，仄仄○平平平平。","平○仄仄平平仄，平平平仄仄仄平。","仄仄仄平平仄仄，平仄平仄平平平。","仄平○仄仄仄仄，仄仄平平○平平。"],"paragraphs":["正则灵均皇揆余，屈子文章古所无。","我尝痛饮读□□，□乃复览九歌图。","九歌根源何所自，羲文周孔易□□。","□□坤马中孚鹤，鼎虎革豹未济狐。","载鬼一车豕负涂，先张之弧后说弧。","奇奇怪怪浩以博，湘累取以为范模。","东皇太一九霄下，百灵护驾飞龙趋。","云中之君俨帝服，眇视四海翔天衢。","尧女舜妃两婵娟，想见当年泣苍梧。","大少司命尾东君，倏来忽逝纷驰驱。","河伯白鼋弭英辅，山鬼赤□□□□。","桂酒椒浆奠瑶玉，鼓迎箫送鸾凤舆。","佳人在望□□□，□君不见心踌躇。","采芳馨兮日将暮，有所思兮甘糜躯。","吾王不寤蛾眉嫉，知心惟有寡女媭。","一士葬鱼亡楚国，而况他日秦坑儒。","我诗颇似贾谊赋，敬吊先生空嗟吁。"],"title":"离骚九歌图"}
