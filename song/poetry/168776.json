{"author":"文同","id":168776,"strains":["平仄仄平平平仄仄平仄，平仄平仄仄平仄。","平仄仄平平仄仄仄平仄，平仄仄仄平○仄。","平平仄平平仄仄，○仄平仄平平仄。","仄平仄平仄平仄，仄仄仄仄仄○仄。","仄○仄仄仄平仄，平仄平平仄平仄。","仄○仄仄仄仄仄，平仄平○仄○仄。","平仄仄平平平仄仄仄平，平仄仄平仄平平平仄仄。","仄平平○平仄仄，平○平平仄○仄。","仄平仄平仄仄仄仄平，仄平平仄仄○平仄仄。","仄仄平仄平仄仄平仄平，仄仄仄平平仄仄。"],"paragraphs":["君莫学杨虞卿奉李宗闵，宗闵权势岂能久。","君莫学刘栖楚附李逢吉，逢吉禄位宁长守。","虽然一时身暂好，其奈千古名常丑。","丈夫读书要知道，所信不笃被其诱。","大张富贵作罗网，愚者纷纷以身就。","左缠右绕不可脱，诛窜还当逐其后。","君不见虞卿须遇李固言，君不见栖楚终遭韦处厚。","一朝摧折灵气尽，龙如蛇兮虎如狗。","劝君圣贤术内好潜心，劝君邪佞党中休入手。","岂不知潞州处士田佐时，唤与美官嫌不受。"],"title":"遣兴效乐天"}
