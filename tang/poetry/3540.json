{"author":"杜甫","id":3540,"strains":["平仄仄平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["江阁要宾许马迎，午时起坐自天明。","浮云不负青春色，细雨何孤白帝城。","身过花间霑湿好，醉于马上往来轻。","虚疑皓首冲泥怯，实少银鞍傍险行。"],"title":"崔评事弟许相迎不到应虑老夫见泥雨怯出必愆佳期走笔戏简"}
