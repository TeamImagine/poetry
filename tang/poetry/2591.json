{"author":"杜甫","id":2591,"strains":["平平仄平仄，仄平仄平平。","平平平仄仄，○仄平平平。","平平平平仄，仄仄○平平。","平平仄平仄，平仄仄平平。","平仄平仄仄，仄平平仄平。","平仄仄仄仄，仄平仄仄平。","仄平仄仄仄，仄仄平平平。","平平仄仄仄，仄平○仄平。","仄平平平仄，仄仄平平平。","仄平仄仄仄，仄仄○仄○。","仄仄仄平平，平仄仄仄○。"],"paragraphs":["平明跨驴出，未知适谁门。","权门多噂{口沓}，且复寻诸孙。","诸孙贫无事，宅舍如荒村。","堂前自生竹，堂后自生萱。","萱草秋已死，竹枝霜不蕃。","淘米少汲水，汲多井水浑。","刈葵莫放手，放手伤葵根。","阿翁懒惰久，觉儿行步奔。","所来为宗族，亦不为盘飧。","小人利口实，薄俗难可论。","勿受外嫌猜，同姓古所敦。"],"title":"示从孙济"}
