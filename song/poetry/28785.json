{"author":"周麟之","id":28785,"strains":["平平仄平平，仄仄仄平仄。","平平仄仄仄，仄仄仄○仄。","平平平仄○，○仄平仄仄。","仄平仄平平，仄仄平仄仄。","仄仄平平平，平平仄平仄。","仄仄平仄平，仄仄平仄仄。","平平平仄平，仄仄仄仄仄。","仄仄平仄○，○平仄平仄。","仄○平平仄，仄仄仄仄仄。","平平仄平平，仄仄平平仄。","仄平仄○仄，仄仄仄平仄。","仄仄仄平仄，仄仄仄仄仄。","平平仄○平，仄仄平仄仄。","平平？仄仄，仄仄平仄仄。","仄仄仄仄○，○平仄平○。"],"paragraphs":["干戈十年余，荏苒百忧至。","谁怜齿未壮，遽失彩衣戏。","扪心天不闻，空下千斛泪。","藐然一星孤，未忍随以逝。","雨湿新松楸，尘生旧鞶帨。","奈此愁绝何，况复形梦寐。","萧萧风树悲，此恨岂有既。","念昔龆齓中，从公识奇字。","一从江淮别，岁月不复记。","公寻武夷春，我友颐山桂。","此来忽相见，再拜只流涕。","忽忽悦情话，恍若已隔世。","先人有遗经，夙夜焉敢坠。","余生倘未殒，肯负平日志。","但恨不及亲，临风一歔欷。"],"title":"呈伯父元仲二首  其二"}
