{"author":"陆游","id":38620,"strains":["平仄仄仄仄，仄仄仄平仄。","平平平仄平，仄仄○平仄。","仄平仄仄平，○仄仄仄仄。","仄平仄平平，仄仄仄平仄。","平平仄仄仄，仄仄平平仄。","仄仄○仄平，仄平仄○仄。","平平○仄仄，仄仄平仄仄。","平平仄仄○，仄仄○平仄。"],"paragraphs":["风怒欲拔木，雨暴欲掀屋。","风声翻海涛，雨点堕车轴。","拄门那敢开，吹火不得烛。","岂惟涨沟溪，势已卷平陆。","辛勤艺宿麦，所望明年熟。","一饱正自艰，五穷故相逐。","南邻更可念，布被冬未赎。","明朝甑复空，母子相持哭。"],"title":"十月二十八日夜风雨大作"}
