{"author":"吕南公","id":208593,"strains":["仄仄仄仄仄，平平平平平。","平平平仄平，仄仄仄仄平。","仄仄仄仄仄，仄○仄平平。","仄平平平平，仄仄平○平。","仄仄仄平○，平平仄○平。","平平平仄平，仄仄仄仄○。","仄仄仄仄仄，平平平仄平。","仄平仄仄平，仄仄平仄平。","仄仄仄仄仄，平平仄平平。","平平仄平平，仄仄○仄○。","平仄仄仄○，平平仄平平。","平○仄平平，仄仄仄○平。"],"paragraphs":["肃肃白虎殿，潭潭承明庐。","人皆通籍游，我独老饭蔬。","譬彼兽啖土，岂其恶甘腴。","道穷吾何之，只得归荷锄。","盛夏督耘耔，先春理陂渠。","低徊居未宁，倏忽岁又除。","但怯簿有债，谁羞门少车。","载歌裹饭辞，谒酒聊自娱。","念子早奋拔，声华系名驹。","谁云破青衫，罪谤更勃如。","朝野固异分，知安尽夷途。","牛衣与樵歌，各是对妻孥。"],"title":"壬戌岁归治西村居奉答次道见寄长句"}
