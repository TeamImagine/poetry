{"author":"洪皓","id":252551,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄仄。","仄仄平平平仄仄，仄平仄仄仄平平。"],"paragraphs":["羑河依旧羑城空，十亩颓基象四墉。","重易待更三圣备，诸侯那得七年从。","斯文未丧今犹在，遗像虽存祭不供。","尚有神灵能济旱，往来拜谒日憧憧。"],"title":"羑里庙"}
