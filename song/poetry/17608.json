{"author":"葛立方","id":17608,"strains":["仄平平仄仄平平，平仄平平仄仄平。","仄仄仄平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["手开榛棘启云扃，淳古胸怀到大庭。","坐脱老庞那问日，自铭小杜不占星。","牛头吉兆空形梦，马鬣新封遽妥灵。","謦欬从今成永诀，欲瞻遗像只丹青。"],"title":"周元举待制挽歌词  其二"}
