{"author":"梅尧臣","id":46580,"strains":["平平仄仄仄仄平，仄仄仄仄○平平。","仄平仄仄平平仄，仄仄仄平平仄平。","○平仄仄平○仄，平平平仄仄仄○。","仄○仄仄平仄仄，仄仄平仄○仄平。","仄○平平仄仄仄，仄仄仄仄平平平。","仄平仄仄平仄仄，平平平仄平○平。","平平仄仄仄？仄，平仄平仄仄仄○。","仄平仄仄平仄仄，仄仄○仄平平平。","仄平仄仄仄平仄，平仄平仄仄○平。","仄平平平仄仄仄，仄仄平仄平平平。","仄平平仄仄仄仄，仄仄平仄平○平。","平平平仄仄仄仄，平平平仄仄仄平。","平○仄仄平仄仄，平仄仄仄仄仄平。","平平仄平仄仄仄，平仄仄仄○？平。","仄○仄仄仄仄仄，仄仄仄仄平○平。","○仄平平仄○仄，仄仄仄仄○平平。","仄平仄仄仄平仄，平仄仄仄仄仄平。","平平仄○仄○仄，平仄仄仄平仄平。","仄平平平仄平仄，仄仄平仄○平平。","平平平平仄仄○，仄仄仄仄平平平。"],"paragraphs":["春风约柳一片西，欲托鸟翼传音稽。","昨朝偶向东城去，草草又逢骢马蹄。","长髯御史威正峭，沙堤来坐气吐霓。","我乘小驷虽甚瘦，喜见骖驭犹解嘶。","适闻南都接大尹，笑我出处今何迷。","耻趋捷径身已老，惩羹何用频吹齑。","蛟龙失水等蚯蚓，鳞角虽有辱在泥。","困居废井谁引手，岂得更望青云梯。","笔锋劲发若强弩，余力曾彻七重犀。","倦禽雄雌不饱腹，日暮徒念还巢栖。","大椿朝菌各有尽，此物何怪庄叟齐。","诚知豪侠自快乐，东郊南陌竞鬭鸡。","胸中有道无广狭，包括宇宙在一稊。","何时与公去颖尾，湖水漫漫如玻瓈。","世间会合固不易，况乃仕宦多相睽。","正似邮亭恋行者，未到止息空歌骊。","我贫尚不给朝夕，焉得负郭置稻畦。","筋骸幸且稍轻健，山水纵好无路跻。","傥公他时买田宅，愿以藜杖从招携。","吾儿诗书不足教，亦以助力于耕犂。"],"title":"依韵和永叔见寄"}
