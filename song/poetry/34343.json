{"author":"陆游","id":34343,"strains":["仄仄平平平仄仄，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["寂寂云山千万重，闭门不忍叹涂穷。","高秋酒熟雪浮瓮，中夜剑归雷吼空。","近报冦戎迯漠北，岂无貔虎定关中。","君王犹记孤忠在，安得英豪共此功。"],"title":"闭门"}
