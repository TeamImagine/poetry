{"author":"马子严","id":77515,"strains":["平仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["黄竹歌成雪未休，黄花渡口上横舟。","百钱买酒可能醉，千里怀人不奈愁。","岁事只余旬五日，家山犹隔两三州。","飞云在目还知否，肯为雕胡一饷留。"],"title":"黄花渡"}
