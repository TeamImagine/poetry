{"author":"刘攽","id":183109,"strains":["平平仄平○，仄仄平仄仄。","仄平仄平仄，仄仄仄平仄。","平平仄平仄，仄仄仄平仄。","平平仄平平，仄平平仄仄。","平平仄平仄，平仄仄平仄。","平平仄平仄，仄仄平平仄。","仄平仄平平，仄仄平仄仄。","平平仄平平，平仄平仄仄。","平平平仄平，平仄仄平仄。","仄平仄平平，仄仄仄平仄。","平平平仄仄，仄仄仄仄仄。","○仄仄平平，○平仄平仄。","平平仄平仄，仄仄○平仄。","仄平平仄平，仄仄仄仄○。","仄平仄平仄，仄平仄平平。","○平仄平平，仄仄仄平仄。","仄平仄平平，平仄仄平仄。","平平仄仄仄，仄仄仄平仄。","平平仄平平，仄仄平仄仄。","平仄仄平仄，○平平仄仄。","平平仄○仄，仄仄平仄仄。","仄平平仄平，仄仄平仄平。","仄平仄平平，平仄仄平仄。","仄平平平仄，平仄○仄仄。"],"paragraphs":["兹山韫奇胜，四野穷眺览。","近峰擢矛剑，远𪩘矗莲萏。","云霞发光彩，气候变舒惨。","啼禽不能名，秀芳多可揽。","招提就丘壑，初地首铅椠。","精庐烂金碧，浄供欢藜糁。","佛香昼绵绵，法鼓晨紞紞。","林风忽飘摇，天乐随簸撼。","灵泉初发蒙，温液遂盈坎。","异源判炎凉，及物万尘黕。","西南江路永，水墨画色淡。","沤鸟破青冥，帆樯出葭菼。","吾人事探讨，绝境更平澹。","悟真心自知，得隽首独颔。","剪茅地夷爽，筑基土强鹍。","长松启门扃，怪石列窊窞。","遂初本逍遥，知略贵刚敢。","颓龄惜鬓髪，壮节露肝胆。","由来抱轩昂，岂复甘黯黮。","辞满异多秩，掺袪嗟不寁。","高风故难继，弱质因自感。","磵肩疲负任，勿药羞是鞓。","愿言尔为邻，宁使我余憾。","即今桑榆景，光翳将就晻。"],"title":"寄老庵"}
