{"author":"李流谦","id":30549,"strains":["仄平仄仄仄，仄仄仄仄平。","平仄仄平平，仄仄平仄平。","平平平仄仄，仄仄平平平。","平仄平平平，平平仄仄平。","仄○仄平仄，○○○平平。","平仄仄仄仄，仄仄平仄平。","仄平平仄仄，平仄仄平平。"],"paragraphs":["火云忽改色，大雨卷地来。","淝水万貔貅，一战山岳摧。","须臾天宇霁，刮扫无纤埃。","佳月流清辉，琼瑶碎六街。","薄泥阻微步，庭除重徘徊。","清坐对石友，晤语修竹斋。","惜无名酒耳，孤咏畅冲怀。"],"title":"六月十四日大雨少顷月如昼"}
