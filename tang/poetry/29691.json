{"author":"李咸用","id":29691,"strains":["仄仄平平平仄仄，平平仄仄平平仄。","平平仄仄仄平○，平平仄仄平平仄。","仄仄平平平仄仄，仄仄平○仄○仄。","仄平仄仄仄平平，仄仄平平平仄仄。","仄仄平平仄仄平，平仄仄仄平平仄。","○○仄仄平平仄，仄平仄仄平平仄。","平○平平仄○平，仄平仄仄仄仄仄。","○○仄○平平仄，仄仄平平○平仄。","平仄○平仄仄平，平平仄仄平平仄。","平平仄仄平平平，○平仄仄○平仄。","仄仄平平仄仄平，平仄仄平○仄仄。","仄○平平仄平平仄仄，仄仄仄仄仄。","仄仄平平平仄仄，平仄仄○。","平平仄仄，仄平仄仄平○仄。"],"paragraphs":["画藻雕山金碧彩，鸳鸯叠翠眠晴霭。","编珠影里醉春庭，团红片下攒歌黛。","革咽丝烦欢不改，缴绛垂缇忽如晦。","活花起舞夜春来，蜡焰煌煌天日在。","雪暖瑶杯凤髓融，红拖象箸猩唇细。","空中汉转星移盖，火城拥出随朝会。","车如雷兮马如龙，鬼神辟易不敢害。","冠峩剑重锵环珮，步入天门相真宰。","开口长为爵禄筌，回眸便是公卿罪。","珍珠索得龙宫贫，膏腴刮下苍生背。","九野干戈指着心，威福满拳犹未快。","我闻周公贵为天子弟，富有半四海。","蔑有骄奢贻后悔，红锦障收。","珊瑚树碎，至今笑石崇王恺。"],"title":"富贵曲"}
