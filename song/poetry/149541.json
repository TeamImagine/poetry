{"author":"方回","id":149541,"strains":["平仄仄，平平平。","平平仄，仄仄○。","仄平仄仄○仄平。","仄仄○平仄平平，○仄平仄仄平○。","仄仄平仄平平平，平平仄仄平平平。","平平平平仄仄平，仄○仄仄平平平。","仄仄仄平平平平，○平仄平平○平。","○仄○仄平仄平，平○平仄仄仄仄。","仄平平仄仄平○，○平平仄○仄平。","仄仄平仄平仄平，平仄平平平仄平。","平平仄平仄平仄，平平仄平平仄仄。","平平仄仄平平仄，仄仄仄平平仄仄。"],"paragraphs":["湘水绿，湘山青。","南衡岳，北洞庭。","太微翼轸相纬经。","上直长沙老人星，其下潭府甲南溟。","有芷弥岸兰弥汀，骚人墨客纫芳馨。","丹砂黄金翡翠翎，日中百贾喧雷霆。","艳舞皓歌酣旗亭，王宫细腰夸娉婷。","如斗如蜜餐楚萍，谁其能赋吊独醒。","厥今宣幕小朝廷，如君人物犹典刑。","可振儒铎鸣道铃，无使斯文沦晦冥。","南轩大名揭南斗，南轩旧轩无恙否。","君能一出扶颠手，亦足与之同不朽。"],"title":"送张子敬湖南宣慰司都事"}
