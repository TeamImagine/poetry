{"author":"李曾伯","id":129559,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["怪得中宵梦羽衣，诗来恍见九皋飞。","期君与共淮淝捷，舍我曷为缑岭归。","愧乏缠腰娱彩服，喜将闻唳到柴扉。","凌云岂是笼中物，要学当年老令威。"],"title":"和制干陈循道惠鹤韵"}
