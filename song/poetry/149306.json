{"author":"方回","id":149306,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平仄平仄，平平仄仄仄平平。"],"paragraphs":["凤凰山下隠君庐，水竹宽闲十亩余。","稚子已能题砌叶，饮徒时许共畦蔬。","杜同谷怨长镵柄，马伏波思下泽车。","何似此公一丘壑，潸心逸兴酉阳书。"],"title":"次韵九月十七日饮陆君用见山堂"}
