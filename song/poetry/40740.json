{"author":"陆游","id":40740,"strains":["平平仄仄仄平平，仄仄平平仄仄平。","平仄平平平仄仄，仄平仄仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["江湖放浪水云人，药物枝梧梦幻身。","移竹南窗初试笋，扫花北陌旋成尘。","穷忙自笑常终日，老健犹能不负春。","未遂初心惟一事，乞薪赊米恼吾邻。"],"title":"春日杂赋五首  其三"}
