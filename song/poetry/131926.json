{"author":"萧立之","id":131926,"strains":["仄仄○平仄，平仄○平平。","仄平仄仄仄仄○，仄仄仄仄仄仄平平平。","平平平仄仄仄仄，仄仄仄仄仄平平。","仄平平仄平平仄，仄仄平仄平平平。","仄○仄仄仄平仄，仄仄仄仄平平平。","仄平平平平○仄，仄仄○仄平○平。","平平平仄仄仄平，仄仄仄仄平平平。","平平平平平仄平，平仄仄仄平平平。","仄平平平仄平仄，仄平仄平平仄仄。","平平○仄仄○平，仄平平平○平仄。"],"paragraphs":["昔见苍崖画，今读苍崖诗。","问今十日水石间，幻作五字七字何能奇。","君言诗画本一律，等以造化供娱嬉。","闭门磐礴天耆定，往往清气流诗脾。","急将画意入诗律，兔起鹘落无由追。","有声无声强分别，妙处正不差毫厘。","人言精艺不两能，似亦可洗千年疑。","梅花江头穷竹枝，遥指八境穷烟霏。","勿云诗工画师耻，老琼笑人焉用彼。","江南和籴米如珠，急图流民献天子。"],"title":"赠周材叔能画号苍崖"}
