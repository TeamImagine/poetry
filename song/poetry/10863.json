{"author":"朱槔","id":10863,"strains":["仄平仄平○，平仄平仄仄。","平○仄平仄，○仄仄平仄。","仄平平仄仄，仄仄平平仄。","仄○仄平平，平平仄平仄。","仄○平平平，平平平仄仄。","仄平仄仄平，仄仄平仄仄。","平仄仄平仄，平○平仄仄。","平平仄仄仄，仄仄仄平仄。","仄仄仄平○，仄仄平仄仄。","平平仄仄仄，仄仄仄仄仄。","仄平仄仄○，仄仄仄平仄。","仄平仄仄仄，仄仄仄仄仄。"],"paragraphs":["疢忧倦征行，金火方抵牾。","宵分饷群仆，乘月问前路。","小儿何自至，檝我陈洲渡。","暗浪击层崖，平沙起惊鹭。","莽苍川花开，冥蒙山气聚。","物情岂不嘉，闷滞非所遇。","铃语出林表，风期呼我住。","寻幽本素志，触热咏嘉句。","午枕得高深，复觉清景驻。","谁云适所愿，永乏济世具。","以兹一梦顷，可况百年遇。","咄哉郭氏子，破甑尚欲顾。"],"title":"道中"}
