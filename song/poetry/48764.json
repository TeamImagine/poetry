{"author":"杨万里","id":48764,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["脚踏鸡翘豹尾间，心飞碧岫白云端。","人看疏傅如图画，帝念严光返钓滩。","玉殿松班唐次对，竹宫茅立汉祠官。","自怜病鹤樊笼底，万羡冥鸿片影寒。"],"title":"送吴敏叔待制侍郎"}
