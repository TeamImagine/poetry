{"author":"孙应时","id":81996,"strains":["平平平仄平，仄仄仄平仄。","仄仄平仄平，平平仄平仄。","仄仄仄○平，平平仄平仄。","平仄仄平○，平平仄平仄。","仄仄仄仄平，仄仄仄平仄。","仄平平仄仄，仄仄○仄仄。","仄仄平仄平，平平仄平仄。","平仄仄平平，平平仄平仄。","○○平仄仄，仄仄仄平仄。","平平仄平仄，平仄○仄平。","○平仄仄平，平仄仄○仄。","平仄仄平平，平平○仄仄。","平平○平仄，平仄仄平仄。","平平仄平仄，仄仄仄平仄。","平仄仄平平，平仄仄平仄。","仄仄仄○○，平○平平仄。","仄平仄仄平，平仄仄平仄。","平平仄平平，仄仄仄平仄。","平平仄仄平，仄平平仄仄。","平平仄平仄，平平仄仄仄。","仄仄仄仄平，平平仄○仄。","平○○仄仄，○平仄平仄。","平平平平平，仄仄仄○仄。","仄仄仄平仄，仄平平仄仄。","仄仄平仄平，仄仄平仄仄。","平平仄○仄，仄仄仄平仄。","仄仄平仄仄，○平仄平仄。","平仄仄仄平，平仄仄仄○。","仄平平仄平，平○仄平仄。","○平仄仄平，平平平仄○。"],"paragraphs":["先生千载人，浩气隘穹壤。","早薄声利交，超然傲尘鞅。","饮酒读离骚，追游必豪爽。","风月饱高吟，云泉擅奇赏。","切骨痛国雠，嚼齿愤奸党。","纵谈天下事，一一如指掌。","敛意师圣贤，精心玩图象。","全体极浑涵，灵根妙充养。","昭昭陈轨辙，坦坦辟榛莽。","陶镕就醇粹，鞭策收勉强。","瞿聃息遁辞，关雒大遗响。","师道屹尊严，人材兴倜傥。","宸纶叹廉靖，朝迹惎忠谠。","康庐委符竹，越绝畀英簜。","刍牧活饥惸，天日快幽枉。","命义信行藏，风标何肮脏。","晚来侍细旃，时益异畴曩。","孤踪反山林，百怪幻夔魍。","先生一澹然，几微宁怏怏。","冬曦暖袍屦，秋风飒几杖。","尚可淑后来，何言遂长往。","暌离思远道，殷勤愧殊奖。","常怀订群疑，忍独拜遗像。","感旧日萧瑟，出门增惝恍。","一致无古今，万世均俯仰。","微言在遗墨，没齿抱遐想。","末路诚刺促，中扃故弘敞。","惟善不可诬，惟恶不可长。","百年非所知，常如侍函丈。","题诗自激昂，山川悲莽苍。"],"title":"读晦翁遗文凄怆有作"}
