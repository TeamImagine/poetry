{"author":"强至","id":182491,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄仄平仄仄平。","仄仄平平平仄仄，仄平仄仄仄平平。"],"paragraphs":["冥冥细雨湿高秋，花底歌前也合愁。","烟树几株疏雨岸，风帆一梦过三州。","生涯未解谋根固，官路那能免叶浮。","却羡邻船樽有酒，不妨弟劝与兄酬。"],"title":"舟过三郡率值风雨呈同行沈氏昆仲"}
