{"author":"郑侠","id":201160,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["萧条深巷寄门墙，城郭村居事异常。","石展地衣三药径，锦围天柱十花樯。","幽禽隔树钩胶语，异草揺风合和香。","不觉冬归与春到，但知无事日偏长。"],"title":"幽居"}
