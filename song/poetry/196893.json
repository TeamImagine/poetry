{"author":"朱长文","id":196893,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["体貌方隆避政枢，归来衮绣耀东吴。","骑鲸才格从天禀，化鹤风姿与众殊。","经国文章垂睿想，济民德泽感神扶。","堂边三寿高千丈，依旧扁舟泛五湖。"],"title":"元少保生日  其二"}
