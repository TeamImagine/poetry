{"author":"韩元吉","id":29411,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["松窗永日度凉飔，坐觉清阴寸寸移。","境静故应闲可乐，形臞犹有病相随。","尘埃末路思千里，风露何年饱一枝。","百岁穷通吾自了，闭门长咏子桑诗。"],"title":"病中放言五首  其一"}
