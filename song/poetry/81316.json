{"author":"张镃","id":81316,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["身即林园不世功，喜惊今乃有人同。","规模内相雄文里，景物时贤杂咏中。","前辈风流何敢似，后来评论想能公。","谁曾寤寐声形隔，真乐从兹触处通。"],"title":"寄题任子严漕使盘园"}
