{"author":"许及之","id":61062,"strains":["仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此驿阅人多似我，于湖去后有谁来。","诗留版壁经年在，门对岩扃尽日开。","天上有文修白玉，人间无句对苍苔。","相逢莫问滔滔事，荷蒉曾过有意哉。"],"title":"宿建德驿追次张于湖壁间韵"}
