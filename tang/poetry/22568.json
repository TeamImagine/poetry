{"author":"李商隐","id":22568,"strains":["仄仄平平平仄平，平平平仄仄平平。","平平平仄平平仄，平仄平平仄仄平。","平仄平平平仄仄，仄平平仄平平平。","仄平仄仄平平仄，平仄平平仄仄平。"],"paragraphs":["绛节飘飖宫国来，中元朝拜上清回。","羊权须得金条脱，温峤终虚玉镜台。","曾省惊眠闻雨过，不知迷路为花开。","有娀未抵瀛洲远，青雀如何鸩鸟媒。"],"title":"中元作"}
