{"author":"杜荀鹤","id":32884,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["九土如今尽用兵，短戈长戟困书生。","思量在世头堪白，画度归山计未成。","皇泽正霑新将士，侯门不是旧公卿。","到头诗卷须藏却，各向渔樵混姓名。"],"title":"乱后书事寄同志"}
