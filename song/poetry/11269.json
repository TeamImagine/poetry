{"author":"朱翌","id":11269,"strains":["仄仄平平仄，平○仄仄平。","仄平○仄仄，○仄○○○。","仄仄平○仄，平平仄仄平。","平平平仄仄，仄仄仄○○。","平仄平平仄，仄平○仄平。","仄平平仄○，仄仄仄○平。","○仄平平仄，平平仄仄平。","平平仄仄仄，○仄仄平平。","仄仄平平仄，平平仄仄○。","仄平平仄○，仄仄仄平平。","平仄平平仄，平平仄仄平。","仄平平仄仄，仄仄仄平平。","仄○平平仄，平○仄仄平。","○平平仄仄，仄仄仄平平。","仄仄平平仄，平平仄仄平。","平平仄仄仄，仄○仄平平。","平仄仄○○，平平仄仄○。","平平仄平仄，仄仄仄平平。","仄仄○平仄，平平仄仄平。","平平○仄仄，仄仄仄平平。"],"paragraphs":["日暗蒲针绿，风回柳影圆。","好山如有旧，胜事颇相牵。","绀宇欣留屐，炎官快着鞭。","神工盘岌嶪，妙手活蜿蜒。","奇甚梁唐迹，伟哉张孟篇。","故人逢异县，旧话说当年。","留滞江湖远，惊呼岁月迁。","还同一笑乐，相与对床眠。","笔向晴窗落，名垂漆榜鲜。","味腴知茗胜，势猛觉棋仙。","飞盖干霄上，危栏挂斗偏。","压云云掩苒，待月月婵娟。","石镂珍球怪，杉重翠幄妍。","迎风拳乳鹊，尽力叫饥蝉。","雨脚斜侵户，湖光远拍天。","徐浇白玉酿，笑折水晶莲。","时节酒中过，襟怀物外缘。","安居岂城市，避世必林泉。","好乞弹丸地，聊成痼疾烟。","山祇应许我，木杪架飞椽。"],"title":"陪昆山邑官游慧聚寺诗"}
