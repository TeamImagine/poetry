{"author":"梅尧臣","id":57088,"strains":["平仄仄平仄，仄平平仄平。","仄平○仄仄，仄仄○平平。","平仄○○仄，平平仄仄平。","仄平平仄仄，仄仄仄平平。","平仄平○仄，平平仄仄平。","○平仄平仄，平仄仄平平。"],"paragraphs":["同谒未央殿，共霑明主恩。","冕旒亲日月，蹈舞荷乾坤。","龙尾三重峻，螭头几级尊。","德音欣社日，抚语走黄门。","阴会皆如实，阳开不复存。","空余破窗月，流影到床垠。"],"title":"五月十七日四鼓梦与孺人在宫庭谢恩至尊令小黄门宣谕曰今日社与卿喜此佳辰便可作诗进来枕上口占"}
