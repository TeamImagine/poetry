{"author":"姚勉","id":140595,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["雪不能甜橘小酸，若为有此蜜冰团。","比将金弹可胜软，嚼破水精如许寒。","泉石碎声鸣齿颊，乾坤清气入脾肝。","京华六月尘生渴，赖尔烦襟得自宽。"],"title":"咏金橘团"}
