{"author":"谢逸","id":226554,"strains":["平平仄平平，平平仄仄仄。","仄○平仄平，平平仄平平。","仄平仄仄平，仄仄仄平仄。","仄平平仄仄，平平○仄仄。","仄平平仄平，仄仄仄平仄。","仄平○平平，○仄平○仄。","仄仄平平平，平仄平仄仄。","平平仄仄平，平仄平平仄。","○仄仄平平，平平仄○仄。","平平仄平仄，平平平仄仄。","仄平仄平平，○平仄平仄。","仄○○仄平，平仄平仄仄。"],"paragraphs":["元君始云翔，华姑继羽化。","独留曾与黎，高风配崧华。","不随二女嫔，岂羡两乔嫁。","尚余脂泽念，多生缘未谢。","化为芬利陀，耦立远公社。","翠趺分双歧，并萼肩相亚。","挹袖薰风晨，携手凉月夜。","交枝艳散霞，同气香飘麝。","疏影竞清妍，幽姿鬭闲暇。","何时各零落，秋高霜露下。","洗妆见冰肌，乘云返姑射。","此论传者谁，黄鹄为予话。"],"title":"游西塔寺分韵咏双莲以太华峰头玉井莲为韵探得华字"}
