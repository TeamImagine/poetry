{"author":"殷文圭","id":33818,"strains":["仄仄平平仄仄平，仄仄平仄仄平平。","平平仄平平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["日下飞声彻不毛，酒醒时得广离骚。","先生鬓为吟诗白，上相心因治国劳。","千乘信回鱼榼重，九华秋迥凤巢高。","强酬小谢重阳句，沙恨无金尽日淘。"],"title":"次韵九华杜先辈重阳寄投宛陵丞相"}
