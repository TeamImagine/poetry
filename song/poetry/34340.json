{"author":"陆游","id":34340,"strains":["平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["西风一夜号庭树，起揽戎衣泪溅襟。","残角声催关月堕，断鸿影隔塞云深。","数篇零落从军作，一寸凄凉报国心。","莫倚壮图思冨贵，英豪何限死山林。"],"title":"夜闻秋风感怀"}
