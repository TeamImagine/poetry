{"author":"韦骧","id":190308,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["江南二月尚春寒，千里安舆冒险艰。","远想长岐同积雨，不知今日过何山。","出迎应喜诸孙慧，奉寿须惊两鬓班。","从此莫轻离膝下，茹蔬坚乞侍高闲。"],"title":"迎亲来毕幼妹之嫁久雨稽阻思望而作一首"}
