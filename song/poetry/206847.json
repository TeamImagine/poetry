{"author":"黄庭坚","id":206847,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["偶无公事客休时，席上谈兵校两棋。","心似蛛丝游碧落，身如蜩甲化枯枝。","湘东一目诚甘死，天下中分尚可持。","谁谓吾徒犹爱日，参横月落不曾知。"],"title":"弈棋二首呈任公渐  其二"}
