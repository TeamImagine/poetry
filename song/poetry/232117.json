{"author":"李彭","id":232117,"strains":["仄仄○平○，平仄○仄仄。","仄○平仄平，仄仄仄平仄。","平仄仄仄平，○仄平○仄。","仄仄○平平，平仄仄仄仄。","平平平○仄，仄平平仄仄。","平平仄○○，仄仄平仄仄。","仄仄平平平，仄仄平平仄。","仄平平仄平，○○仄平仄。"],"paragraphs":["简秀叹真长，韶润思阮裕。","眼中人物衰，政尔用金注。","吴产尚父孙，思脱尘中屦。","嗜学颇惊奇，于我实肺腑。","高材堪遗补，伐冰非所慕。","时于鼓吹间，自得鸣鹄句。","妙语随霜飚，识我丘园路。","赏音吾敢辞，当传太冲赋。"],"title":"次韵寄钱伸仲"}
