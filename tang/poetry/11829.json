{"author":"孟郊","id":11829,"strains":["平平平平平，平平平仄平。","仄仄平仄仄，仄平平平平。","仄仄平仄平，仄仄平仄平。","平仄仄○仄，平平平平平。","仄仄仄仄平，仄○仄仄平。","平平仄仄平，平仄仄仄平。","平仄仄仄平，平平仄平○。","平仄平平平，平仄平平平。","平仄仄仄○，仄仄仄平平。","平仄仄平仄，平平仄平平。"],"paragraphs":["虽为青松姿，霜风何所宜。","二月天下树，绿于青松枝。","勿谓贤者喻，勿谓愚者规。","伊吕代封爵，夷齐终身饥。","彼曲既在斯，我正实在兹。","泾流合渭流，清浊各自持。","天令设四时，荣衰有常期。","荣合随时荣，衰合随时衰。","天令既不从，甚不敬天时。","松乃不臣木，青青独何为。"],"title":"罪松"}
