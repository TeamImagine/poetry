{"author":"文同","id":173389,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["万叶惊风尽卷收，独余红树拟禁秋。","已疑断烧生前岭，更共残霞入远楼。","枫岸最深霜未落，柿园浑变雨初休。","劝君莫上青山道，妆点行人分外愁。"],"title":"红树"}
