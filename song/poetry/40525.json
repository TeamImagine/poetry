{"author":"陆游","id":40525,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["少日猖狂不自谋，即今垂死更何求。","简编不隔圣贤面，梦寐时为河岳游。","浊酒未倾心已醉，长歌欲发涕先流。","石帆射的烟岚晚，过雁声中又一秋。"],"title":"秋思二首  其一"}
