{"author":"程俱","id":235551,"strains":["仄仄平○平，平平仄平平。","平平仄○仄，仄○平平平。","平平仄仄平，○仄○平平。","仄仄平仄平，○仄仄仄平。","仄仄仄平仄，仄仄平平平。","○平仄平仄，平平仄平平。","平平仄仄仄，仄仄仄仄平。","○仄仄平仄，平平仄平平。"],"paragraphs":["往者巾柴车，追游卞山村。","今焉镇三辅，鼓吹喧谯门。","遥知手种松，浸有苍苔痕。","许下今乐郊，胜事亦复繁。","但令足兵食，饱暖同君恩。","长安举头见，煌煌太微垣。","江湖与魏阙，一一寄默存。","正恐受厘室，虚怀待微言。"],"title":"次韵和颍昌叶翰林 同许学士亢宗干誉泛舟潩水 其三"}
