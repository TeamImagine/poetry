{"author":"丘葵","id":162295,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["几月环城万骑屯，一朝闻鞑便南奔。","龙枯未必还忧螘，牛瘠胡为莫偾豚。","典午既衰无管仲，吐蕃方炽有怀恩。","临风一掬英雄泪，散作弥天暮雨昏。"],"title":"暮雨"}
