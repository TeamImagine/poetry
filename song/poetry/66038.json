{"author":"陈傅良","id":66038,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["辱与门墙最不迟，白头方诵岭南诗。","文从嘉祐今三变，人在庐陵此一时。","细数儒先能几见，独怜岁晚欲何之。","潇湘直下长江去，得望蓬莱却更疑。"],"title":"杨伯子以其尊人诚斋南海集为赠以诗奉酬"}
