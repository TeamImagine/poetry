{"author":"高斯得","id":128496,"strains":["仄平平平仄平平，平○平仄平平○。","平平平仄平平仄，平平仄平仄仄仄。","仄平仄仄平仄平，仄仄仄平平仄平。","平平仄仄仄平仄，○仄仄仄平平平。","仄平平仄平仄仄，仄仄平仄平平仄。","○平仄仄平平平，仄仄平平仄平仄。","仄平仄仄平仄平，○平平○平仄平。","平平仄仄仄仄平，平仄仄仄平平平。","平平平平平仄仄，仄仄仄仄平仄仄。","平平仄仄仄平平，仄仄平平平仄仄。","仄平仄仄仄平平，仄平仄平○仄平。","平平仄平仄仄○，平仄○仄平平平。"],"paragraphs":["父兮儿饥母兮寒，缾中无粟囊无钱。","天公何不知人苦，狞风裂肤雪塞户。","我来日月虽未多，舛令已干天谴呵。","医疮眼下尚无药，更有妙诀瘳沉疴。","拔贫为富非不窘，坐视沟瘠吾何忍。","长民要识天之天，此事前人固加谨。","我仓我庾虽甚枵，且须倾空苏瘵凋。","惭无大德与汝曹，聊以小惠为宽条。","何时公私俱露积，慰我片片心事赤。","圩丰食可接青黄，盗弭丸无探赤白。","老夫借手得归田，免讥取禾三百廛。","君诗太夸不可传，吾恐闻者讥贪天。"],"title":"次韵雪寒郡中粜米养源有赋"}
