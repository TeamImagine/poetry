{"author":"晁公溯","id":20985,"strains":["仄○仄仄平，平仄仄仄平。","仄平○平平，○仄仄仄平。","仄仄平平平，仄○仄仄平。","平仄平仄仄，仄仄仄平平。","○○仄平仄，平仄仄仄平。","仄平仄平○，仄仄平平平。","仄○平平平，仄仄仄仄平。","平平仄平平，○仄仄仄平。","仄仄仄仄仄，平仄仄仄平。","平仄平仄仄，仄平平仄平。"],"paragraphs":["旧闻蜀酒浓，今乃举此觞。","可怜如甘言，难置烈士肠。","近者营糟丘，始传柱下方。","青菽为麹糵，碧蓼有微芳。","调和火齐得，泉洁器甚良。","酿成酌樽中，盎盎流琼浆。","味胜松醪春，色作竹露光。","知君却奇温，苫冷卧欲僵。","五十不致毁，无彻桂与姜。","强起为我饮，季冬天雨霜。"],"title":"前起居舍人何资深竹光酒法奇甚近得其法酿成以饷李仁甫"}
