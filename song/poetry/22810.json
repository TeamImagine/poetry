{"author":"王十朋","id":22810,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["千岩竞秀越王州，地胜钱塘与虎丘。","龙卧半天头吐月，鉴湖千里影涵楼。","宴开秋色平分际，人在蓬壶最上头。","不负良天更输我，此中此夜两年游。"],"title":"又和赵仲永抚干二首  其二"}
