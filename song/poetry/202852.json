{"author":"释道潜","id":202852,"strains":["平平仄平平仄仄，仄仄平平仄平仄。","平平仄仄仄平○，仄平仄平平仄仄。","仄仄○平仄仄平，仄仄○平仄平仄。","仄平仄仄仄仄仄，仄仄平平仄平仄。","○平仄仄仄平平，仄仄平平仄平仄。","○仄平平仄仄平，仄仄平平仄平仄。"],"paragraphs":["嘉鱼满盘初出水，尚有青萍点红尾。","银腮戢戢畏烹煎，掘强有时俄自起。","彼客殷勤赠使君，愿向中厨荐醪醴。","使君事道不事腹，杞菊终年食甘美。","传呼慎勿付庖人，百步洪边放清泚。","回首无欺子产淳，谩道悠然泳波底。"],"title":"虚白斋"}
