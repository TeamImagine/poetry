{"author":"彭汝砺","id":201607,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["事与心违即挂冠，逍遥芝术长童颜。","黄金晚去云中阙，员峤深游海上山。","平日以身当国论，老年将梦比人间。","文章气力终豪健，四韵诗来倚马还。"],"title":"又和治居许昌诗  其一"}
