{"author":"范浚","id":15846,"strains":["仄平平仄平○平，仄仄仄○？仄平。","仄平平平平，仄仄平仄平。","○○仄仄平仄仄，仄仄仄仄平平平。","平平仄平平，仄仄平平平。","平仄平○○，仄仄仄仄平。","平仄仄仄仄，仄仄？仄平。","仄○平仄平，平仄仄仄○。","仄仄仄仄仄，平平仄平平。","平平仄仄仄仄仄，仄仄仄仄○平平，平平仄仄平○○。"],"paragraphs":["一春痴癖门长扃，两耳不闻𫛸鴂声。","不知东南风，扫尽红紫英。","行行点检桃李径，但见树子青冥冥。","门前水流渠，照灼须眉清。","科斗游其间，脚股各已生。","渠旁草郁郁，草底蚯蚓鸣。","韵如抽茧丝，幽咽得我听。","念此琐细物，随时变音形。","黄河赤鲤或点额，老骥塞默长羁缨，嗟嗟世路真难行。"],"title":"同侄伯通端杲效卢仝体"}
