{"author":"仇远","id":164129,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["月照空梁几梦中，翩然环佩下天风。","十年不到澄江上，一櫂能来濑水东。","湖海交游今渐少，英豪见识略相同。","旧时东野吟诗处，何日携壶酹此翁。"],"title":"江阴何仲礼相访和答"}
