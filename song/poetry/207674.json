{"author":"黄庭坚","id":207674,"strains":["仄○仄仄仄平平，平平仄○仄仄平。","仄平平仄平仄平，平平仄仄仄平平。","仄仄平平平仄仄，平平仄仄平仄仄。","仄平平仄仄平平，平平仄仄仄仄仄。","平平仄仄仄平平，○仄○平平仄平。","平平仄仄仄○仄，平仄平仄仄平平。","平平平平仄平仄，平平仄仄仄仄平。","平○平仄平仄平，平仄仄平○平平。"],"paragraphs":["芰荷采尽荇田田，湖光价当酒十千。","主人邀客殊未来，西风枕簟废书眠。","睡罢书窗翻墨汁，龙蛇起陆云雨湿。","晚筵红袖劝倾杯，公荣坐远酌不及。","章台柳色未知秋，折与行人鞭紫骝。","金城手种亦如此，今日摇落令人愁。","双飞鸳鸯一朝只，舂鉏欲匹畏白鸥。","风标公子诚自多，波浄月明如鹍何。"],"title":"叔诲宿邀湖上之游以故不果往"}
