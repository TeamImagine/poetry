{"author":"胡寅","id":12086,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["晓来儿女共喧哗，喜见东风飏水花。","鹤羽赐衣方一袭，小巅冠玉已三加。","高眠有客关蓬户，低唱无人拍翠牙。","白帝出游应最乐，月旌蜺旆正豪夸。"],"title":"二十七日立春夜雪高下尽白闽中所谓大雪也"}
