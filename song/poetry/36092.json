{"author":"陆游","id":36092,"strains":["仄仄仄仄仄，平仄仄仄平。","仄平平仄○，仄仄○○平。","平平仄仄仄，仄仄仄仄平。","平仄○仄仄，仄仄平平平。","○仄仄仄○，仄仄○平○。","仄仄平平平，○仄仄平平。"],"paragraphs":["我老畏作病，杯酒久不持。","读书寒雨中，比夕颇思之。","呼童欲洗酌，顾以病自疑。","清坐叹寂寞，痛饮愁淋漓。","三爵醒醉间，此理当徐思。","一掬琴高鱼，且复伴吾儿。"],"title":"寒夜"}
