{"author":"苏颂","id":179292,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["虽非文史足三冬，岂类无心但有胸。","曾读丘坟叨典领，再分符竹荷矜容。","君恩欲报微萤爝，亲禄方营苟釜锺。","平日交情今楚越，徒劳瞻望景山松。"],"title":"次韵孙莘老司谏见寄"}
