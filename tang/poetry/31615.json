{"author":"郑谷","id":31615,"strains":["仄仄平平仄，平平仄仄平。","仄平平仄仄，○仄仄○平。","仄仄平平仄，平平仄仄○。","仄平平仄仄，平仄仄平平。","仄仄平○○，○平仄仄平。","平平平仄仄，仄仄仄平平。","仄○平平仄，○○仄○平。","仄平平仄仄，仄仄○平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。","平仄平平仄，○○仄仄○。","仄平平仄仄，平仄○平平。"],"paragraphs":["昔岁曾投贽，关河在左冯。","庾公垂顾遇，王粲许从容。","首荐叨殊礼，全家寓近封。","白楼陪写望，青眼感遭逢。","顾念梁间燕，深怜涧底松。","岚光莲岳逼，酒味菊花浓。","寇难旋移国，漂离几听蛩。","半生悲逆旅，二纪间门墉。","蜀雪随僧蹋，荆烟逐雁冲。","凋零归两鬓，举止失前踪。","得事虽甘晚，陈诗未肯慵。","迩来趋九仞，又伴赏三峰。","栖托情何限，吹嘘意数重。","自兹俦侣内，无复叹龙钟。"],"title":"叙事感恩上狄右丞"}
