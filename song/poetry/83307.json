{"author":"陈文蔚","id":83307,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["儒党凋零类月残，兴言及此最情关。","杯觞固可随宜醉，主宰何尝有暂闲。","行健要将干作马，登高须识艮为山。","莫教尽日劳舟楫，只在当初相见湾。"],"title":"和韵呈徐子融聊寓规谏时子融同会"}
