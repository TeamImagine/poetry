{"author":"陈师道","id":213635,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["马蹄残雪未成尘，梅子梢头已著春。","巧胜向人真奈老，衰颜从俗不宜新。","高门肯送青丝菜，下里谁思白发人。","共学少年天下士，独能濡湿辙中鳞。"],"title":"立春"}
