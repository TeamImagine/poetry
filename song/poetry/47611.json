{"author":"杨万里","id":47611,"strains":["仄仄仄仄平平仄，仄平仄平仄平仄。","仄平平仄仄平平，平仄仄仄仄仄平。","仄平仄仄仄仄仄，仄平○平仄○仄。","仄平仄平仄仄平，○平仄仄平仄平。","平平平仄○仄仄，平平仄仄平平仄。","仄平○平仄平平，平仄仄仄平平平。","仄平仄仄仄仄仄，仄○仄平仄平仄。","平平仄仄仄平平，仄○平平平仄平。","○平仄平仄平仄，仄仄○平仄平仄。","仄平○平平仄平，仄仄平平平仄仄。"],"paragraphs":["粤犬吠雪非差事，粤人语冰夏虫似。","北人冰雪作生涯，冰雪一窖活一家。","帝城六月日卓午，市人如炊汗如雨。","卖冰一声隔水来，行人未吃心眼开。","甘霜甜雪如压蔗，年年窨子南山下。","去年藏冰减工夫，山鬼失守嬉西湖。","北风一夜动地恶，尽吹北冰作南雹。","飞来岭外荔枝梢，绛衣朱裳红锦包。","三危露珠冻寒泚，火伞烧林不成水。","北人藏冰天夺之，却与南人销暑气。"],"title":"荔枝歌"}
