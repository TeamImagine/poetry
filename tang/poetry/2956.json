{"author":"杜甫","id":2956,"strains":["仄平平仄○，平平仄平仄。","仄平平仄平，平仄○平○。","仄○平平仄，仄仄平仄○。","仄平仄平平，平仄平平仄。","平平仄平仄，仄平平仄仄。","平仄仄仄平，平仄仄仄仄。","仄平仄仄仄，仄平仄平仄。","平仄平仄平，仄平平平仄。","仄○仄平仄，仄仄平○仄。","平平仄仄仄，平仄平仄仄。","平仄仄仄平，仄仄平仄仄。","仄仄仄仄○，平仄仄仄仄。"],"paragraphs":["有求常百虑，斯文亦吾病。","以兹朋故多，穷老驱驰幷。","早行篙师怠，席挂风不正。","昔人戒垂堂，今则奚奔命。","涛翻黑蛟跃，日山黄雾映。","烦促瘴岂侵，颓倚睡未醒。","仆夫问盥栉，暮颜腼青镜。","随意簪葛巾，仰惭林花盛。","侧闻夜来寇，幸喜囊中净。","艰危作远客，干请伤直性。","薇蕨饿首阳，粟马资历聘。","贱子欲适从，疑误此二柄。"],"title":"早发"}
