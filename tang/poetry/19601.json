{"author":"姚合","id":19601,"strains":["平平平仄仄平平，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["东门携酒送廷评，结束从军塞上行。","深碛路移唯马觉，断蓬风起与雕平。","烟生远戍侵云色，冰叠黄河长雪声。","须凿燕然山上石，登科记里是闲名。"],"title":"送独孤焕评事赴丰州"}
