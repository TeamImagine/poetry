{"author":"李峤","id":23557,"strains":["平平平，仄平仄，○平仄仄平仄仄。","仄仄仄，○平平，仄仄仄仄平平平。","仄仄平平仄平仄，平平仄仄仄平平。","平仄○平仄○仄，仄平仄仄平平仄。","仄平○仄平平仄，仄仄平平仄仄仄。","平平仄仄仄仄平，平仄平平仄○平。","仄平平○仄仄仄，平仄仄仄仄○平。","仄平仄仄平仄平，仄仄平平平仄平。","平平平平仄平仄，平平仄仄仄平平。","平平仄仄平平仄，平仄仄平平仄仄。","○平仄○平平○，仄仄平平仄平仄。"],"paragraphs":["吴山开，越溪涸，三金合冶成宝锷。","淬绿水，鉴红云，五采焰起光氛氲。","背上铭为万年字，胸前点作七星文。","龟甲参差白虹色，辘轳宛转黄金饰。","骇犀中断宁方利，骏马群騑未拟直。","风霜凛凛匣上清，精气遥遥斗间明。","避灾朝穿晋帝屋，逃乱夜入楚王城。","一朝运偶逢大仙，虎吼龙鸣腾上天。","东皇提升紫微座，西皇佩下赤城田。","承平久息干戈事，侥幸得充文武备。","除灾辟患宜君王，益寿延龄后天地。"],"title":"宝剑篇"}
