{"author":"李端","id":7479,"strains":["仄○平平仄，○平仄仄○。","平平仄平仄，平仄仄平平。","仄仄平平仄，平平平仄○。","平平平仄仄，仄仄仄○平。","仄仄仄平仄，平平○仄平。","平平仄平○，○仄仄平平。","仄仄平○仄，平○仄仄平。","平平○仄仄，平仄仄平平。","仄仄平平仄，平仄仄仄平。","平○仄平仄，○仄仄平平。"],"paragraphs":["弱冠家庐岳，从师岁月深。","翻同老夫见，殊寡少年心。","及此时方晏，因之名亦沈。","趋途非要路，避事乐空林。","素业在山下，青泉当树阴。","交游有凋丧，离别代追寻。","向秀初闻笛，锺期久罢琴。","残愁犹满貌，余泪可霑襟。","勿以朱颜好，而忘白发侵。","终期入灵洞，相与炼黄金。"],"title":"长安书事寄卢纶"}
