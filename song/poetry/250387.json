{"author":"沈与求","id":250387,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西风摵摵舞庭槐，沈李浮瓜事益乖。","不饮竟逃官长骂，长年唯厌太常斋。","已看帘幕辞归燕，犹讶池塘沸乱蛙。","坐想臞仙遥集处，应颓醉玉泥金钗。"],"title":"秋日戏呈蒋达可检讨"}
