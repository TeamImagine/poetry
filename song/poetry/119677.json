{"author":"林希逸","id":119677,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["黄檗山前古梵宫，早年屡宿此山中。","猿啼十二峰前月，鹏送三千里外风。","日者共游因朔老，期而不至有樗翁。","骑鲸人去相如病，更欲跻攀谁与同。"],"title":"诸侄约至黄檗因思前岁刘朔斋同宿约后村不至慨然有感"}
