{"author":"苏轼","id":194975,"strains":["仄仄仄仄平，平平仄平平。","平平仄仄仄，仄仄平○平。","平○仄平仄，仄仄仄仄平。","○仄平仄平，仄仄平平平。","仄平○平仄，平平平仄平。","平○仄仄仄，仄仄仄仄平。"],"paragraphs":["白发四老人，何曾在商颜。","烦君纸上影，照我胸中山。","山中亦何有，木老土石顽。","正赖天日光，涧谷纷斓斑。","我心空无物，斯文何足关。","君看古井水，万象自往还。"],"title":"书王定国所藏王晋卿画着色山二首  其一"}
