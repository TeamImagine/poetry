{"author":"白居易","id":15213,"strains":["仄仄仄仄仄，平仄仄平平。","平平平仄仄，平仄平平平。","平仄平仄仄，仄平仄○平。","平平仄平仄，仄仄仄平○。","仄仄平仄仄，仄平平仄平。","平仄仄仄仄，仄仄平平平。","仄仄仄仄仄，平仄仄仄○。","仄平平仄仄，平仄仄平平。","仄仄平平仄，○○○仄平。"],"paragraphs":["昨卧不夕食，今起乃朝饥。","贫厨何所有，炊稻烹秋葵。","红粒香复软，绿英滑且肥。","饥来止于饱，饱后复何思。","忆昔荣遇日，迨今穷退时。","今亦不冻馁，昔亦无余资。","口既不减食，身又不减衣。","抚心私自问，何者是荣衰。","勿学常人意，其间分是非。"],"title":"烹葵"}
