{"author":"司马扎","id":27155,"strains":["仄仄仄仄仄，仄平○仄仄。","仄仄平平平，仄仄平仄仄。","平○仄平仄，平仄仄仄仄。","平仄平仄平，平仄仄平仄。","○平仄仄仄，平平平仄仄。","平仄平仄平，仄平仄平仄。"],"paragraphs":["一梦倏已尽，百年如露草。","独有南山高，不与人共老。","尊中贮灵味，无事即醉倒。","何必鸣鼓锺，然后乐怀抱。","轻波向海疾，浮云归谷早。","形役良可嗟，唯能徇天道。"],"title":"效陶彭泽"}
