{"author":"曹彦约","id":84581,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["两岁驱驰马首东，曾微一战可论功。","因人偶尔成擒蔡，无计降之愧伐崇。","万灶炊烟归塞下，十分农事到湟中。","酸寒伎俩才如此，辜负新诗托至公。"],"title":"陈倅寄惠四诗用昌黎和裴相韵愧不能当也走笔赋二章以谢  其一"}
