{"author":"陆游","id":40782,"strains":["平平仄仄平，仄平仄仄平。","仄平平仄平，仄仄平平平。","平仄平○仄，仄仄平仄平。","平平仄平平，仄仄仄平○。","仄仄平平仄，仄仄仄平平。","仄平仄仄仄，仄平○仄平。"],"paragraphs":["吾园畜两麞，善惊未易驯。","及今才几时，弭耳常依人。","饥食园中草，渴饮沟涧滨。","时时辍余粮，亦未耗吾囷。","吏或无佳政，盗贼起齐民。","孰能抚以德，坐还三代醇。"],"title":"两麞"}
