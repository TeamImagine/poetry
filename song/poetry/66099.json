{"author":"陈傅良","id":66099,"strains":["仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一岁所余秋有几，重阳偏与老相催。","每怜白发能长健，虽爱黄花亦懒栽。","好景游从须好友，新诗风味似新醅。","人生适意无过此，恣听东篱早晏开。"],"title":"和林宗易菊花韵"}
