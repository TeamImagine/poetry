{"author":"苏颂","id":179358,"strains":["平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["君臣一德千龄际，柱石三朝四纪中。","天下重轻常系望，膝前谋议不言功。","位高少有名兼美，体健方知福更隆。","谩道汾阳贵且寿，若论勋考亦惭公。"],"title":"开府潞公太师得谢西归谨赋七言四韵诗五首拜送  其四"}
