{"author":"韩淲","id":87271,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["祝融紫盖潇湘水，已是离骚更著秋。","仕宦有时还潦倒，人生何地不周游。","久持庾节身长健，才乏奚囊意必遒。","我老重加交旧少，望余风叶冷啾啾。"],"title":"寄赵农丞"}
