{"author":"袁燮","id":77207,"strains":["平平○平平，仄仄平仄仄。","仄平平平平，仄仄仄仄仄。","平平平平平，仄仄平仄仄。","平仄仄平仄，平平仄平仄。","平平仄平平，仄仄仄平仄。","？平平平仄，平平仄仄仄。","平○仄仄仄，平仄平仄仄。","○○仄平平，○平仄仄仄。","○○仄○平，仄仄仄仄仄。","仄平仄平仄，仄仄仄○仄。","仄○仄仄仄，○仄仄平仄。","仄仄平○平，平平仄平仄。","仄仄仄平仄，○仄平仄仄。","仄仄平仄平，仄仄仄仄仄。","仄仄仄平仄，平仄仄平仄。","平仄○平仄，仄平仄平仄。","仄○仄仄平，平平仄○仄。","仄平仄○仄，仄平仄平仄。","平平平仄平，仄仄平平仄。","平仄仄平仄，仄仄仄平仄。","平仄仄平仄，仄仄仄仄仄。","仄仄平平平，仄仄仄平仄。","平平仄仄仄，平仄仄平仄。","仄仄仄平仄，平平○仄仄。","仄仄仄仄平，○平仄平仄。","平平平仄仄，仄平仄平仄。","仄仄仄平仄，平仄仄仄仄。","仄仄仄○仄，仄仄仄平仄。","仄仄仄平仄，平平仄平仄。","○仄仄仄平，仄仄平平仄。"],"paragraphs":["幽岩如高人，气骨天所赋。","凛然超尘寰，不受俗气污。","湖湘饶峰峦，往往穷僻处。","城郭去之远，谁能蹑芒屦。","安知古都梁，爽垲有真趣。","徜徉东郊外，青山在指顾。","山中八洞列，天巧于此觑。","蜿蜒老螭蟠，崭岩怒虎踞。","如屏亦如龛，一起复一仆。","卷阿坐良稳，狭径足难措。","帝观若险隘，中道本宏裕。","叠翠常回环，寒泉日倾注。","石乳一何粲，和气知有聚。","所见皆可人，十步目九寓。","造物不能秘，奇诡遂呈露。","奎画贲精舍，鬼神昔呵护。","古称小有天，仇池乃其附。","甬东有胜境，豁然四窗具。","玲珑皆自然，匪以雕镌故。","谁谓宝方小，是亦洞天数。","谁谓此邦陋，有景即可慕。","我本烟波徒，雅性厌驰骛。","搜寻得所欲，心境顿明悟。","赏玩有余味，跻攀了不怖。","得意或忘归，苍然迫曛暮。","兹山虽可乐，用之乃成路。","有径不能用，茅塞大可惧。","对此发深省，岁月勿虚度。","俗态易湮没，清游莫辞屡。","援笔述鄙怀，愧乏惊人句。"],"title":"游宝方山"}
