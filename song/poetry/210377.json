{"author":"杨亿","id":210377,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["鸡窗十载共论文，兰室依然有旧薫。","雨雪共抛修竹苑，烟霞独访武夷君。","随珠照乘元无类，天骥追风定不群。","犬子赋成犹未献，飘飘词气已凌云。"],"title":"次韵和章頔见寄"}
