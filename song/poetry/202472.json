{"author":"陆佃","id":202472,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["食货方艰不忍笼，长才宜有济时功。","阁当龙马图书后，钱入红牙算子中。","音信定应随朔雁，梦魂多拟托南风。","如何更讲黄河策，定取横流副两宫。"],"title":"送张颉待制帅瀛州"}
