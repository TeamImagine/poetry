{"author":"薛能","id":25070,"strains":["平仄仄平平，平平仄仄平。","平平仄平仄，仄仄仄平平。","○仄○平仄，平平仄仄平。","平平平仄仄，仄仄仄平平。","平仄平平仄，平○仄仄平。","○平仄平仄，平仄仄○平。"],"paragraphs":["斜日满江楼，天涯照背流。","同人在何处，远目认孤舟。","帆省当时席，歌声旧日讴。","人浮津济晚，棹倚泬寥秋。","晴阔忻全见，归迟怪久游。","离居意无限，贪此望难休。"],"title":"天际识归舟"}
