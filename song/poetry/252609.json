{"author":"洪皓","id":252609,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["咫尺书来弗获陈，深虞衅鼓祃于神。","行人久执缘何罪，凡伯还归为弗宾。","聘鲁未能希季札，奔齐安敢效先辛。","或行或止关天命，岂是臧仓沮子春。"],"title":"次韵学士重阳雪中见招不赴前后十六首  其一五"}
