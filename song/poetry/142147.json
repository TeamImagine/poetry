{"author":"刘黻","id":142147,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["镕出形模造化工，石龟中有冽泉通。","来从西峡虾蟆碚，静镇南源玛瑙宫。","润泽一城消众渴，澄波千古照孤忠。","贪廉名氏俱标榜，无涸无盈道不穷。"],"title":"和郭帚斋咏龟泉"}
