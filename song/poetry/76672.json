{"author":"赵蕃","id":76672,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["才得新晴半日强，廉纤又复蔽朝光。","梅花黯黯春将暗，麦垅青青饵欲香。","野水数弯流以决，晚山几叠澹而长。","秋风红叶骑馿去，归日侵寻且载阳。"],"title":"衢州城外"}
