{"author":"杨万里","id":48426,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["祇有清霜冻太空，更无半点荻花风。","天开云雾东南碧，日射波涛上下红。","千载英雄鸿去外，六朝形胜雪晴中。","携瓶自汲江心水，要试煎茶第一功。"],"title":"过杨子江二首  其一"}
