{"author":"王安石","id":180357,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["生涯聊占水中洲，岂即乘桴逐圣丘。","身与凫飞仍雁集，心能茅靡亦波流。","由来杞梓常先伐，谁谓菰蒲可久留。","乘兴吾庐知未厌，故移修竹拟延驺。"],"title":"次叶致远韵"}
