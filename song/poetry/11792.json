{"author":"胡寅","id":11792,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["准拟清光满十分，论文那用醉红裙。","天公有意韬阴采，风伯无威扫曳云。","东道浴儿方洗腆，南斋留客更殷勤。","朦胧碧涧三更路，衣袂翛然桂子芬。"],"title":"仲秋赴伯达浴儿会不见月"}
