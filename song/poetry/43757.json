{"author":"范成大","id":43757,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平平平平仄，仄仄平平仄仄平。"],"paragraphs":["一夜珠帘不下钩，彻明随雪上西楼。","瑶池万顷昆仑近，玉垒千峰滴博收。","已报春回南亩润，从教寒勒北枝愁。","四筵都为丰年醉，录事何须校酒筹。"],"title":"十二月二十四日西楼观雪"}
