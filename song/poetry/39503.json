{"author":"陆游","id":39503,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["西湖一别不知年，陈迹重寻麦岭边。","山远往来双白鹭，波平俯仰两青天。","残骸自觉难支久，一笑相从亦宿缘。","旅食京华诗思尽，羡公落笔思如泉。"],"title":"次林伯玉侍郎韵赋西湖春游"}
