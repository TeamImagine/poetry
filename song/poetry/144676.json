{"author":"陈杰","id":144676,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平仄。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["柳边梅外试阴晴，清晓谁来鹊满庭。","春似久痿才得沾，天如熟醉骤难醒。","窗含西岭千秋白，笔转东皇万古青。","又与新年书甲子，阶前尧历第三蓂。"],"title":"正月三日甲子题"}
