{"author":"蒲寿宬","id":155047,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["自从华表去蹁蹮，縠顶丹深不计年。","万里孤光中夜月，一声清唳九重天。","偶然梦觉思辽海，不是饥驱向野田。","赤壁秋髙风露下，无心曾唤老坡仙。"],"title":"赠洪都髙士萧野鹤"}
