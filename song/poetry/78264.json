{"author":"叶适","id":78264,"strains":["○平平○平平仄，○仄平平仄平仄。","平○平仄平仄平，仄仄平平平仄仄。","平平仄仄平平平，仄仄仄仄平○平。","平平仄仄平平平，平平仄仄○平平。"],"paragraphs":["王孙生长安仁宅，亲见宣仁靖家国。","艰难身后苕水头，举目湖山非旧识。","孩儿负土成新阡，手种拱把皆参天。","皇天报德无穷年，蟠根翳叶藏云烟。"],"title":"报德庵"}
