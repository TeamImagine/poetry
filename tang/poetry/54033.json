{"author":"李颀","id":54033,"strains":["仄仄平平仄，平平平仄○。","平平仄平仄，仄仄仄平平。","○仄平平仄，平平仄仄平。","仄平○仄仄，平仄仄平平。","仄仄仄平仄，平平平仄平。","○平平仄仄，仄仄仄平平。"],"paragraphs":["罢吏今何适，辞家方独行。","嵩阳入归梦，颍水半前程。","闻道淮阳守，东南卧理清。","郡斋观政日，人马望乡情。","叠岭雪初霁，寒砧霜后鸣。","临川嗟拜手，寂寞事躬耕。"],"title":"奉送漪叔游颍川兼谒淮阳太守"}
