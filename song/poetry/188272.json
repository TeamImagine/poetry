{"author":"魏野","id":188272,"strains":["仄仄平平○，平平平仄平。","仄平平仄仄，仄仄仄○平。","仄仄平平仄，平平仄仄平。","○平平仄仄，○○仄平平。","仄仄平○仄，平平仄仄平。","仄○平仄仄，仄仄仄平平。","仄仄平○仄，平○仄仄平。","○平平仄仄，平仄仄平平。"],"paragraphs":["白首休嗟叹，君方任老臣。","凤书才入手，鹊印喜离身。","锦帐眠来旧，花砖步去新。","离情棠树晓，吟思洛阳春。","御札催应并，天文动已频。","拜迎台有吏，泣送巷无人。","寺宿知题壁，山行想驻轮。","从兹归近密，闲谒转无因。"],"title":"送师刑部赴阙"}
