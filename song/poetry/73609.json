{"author":"赵蕃","id":73609,"strains":["平平仄平仄，仄仄○仄仄。","仄仄仄平平，仄仄仄○仄。","仄平仄仄仄，仄仄仄仄仄。","仄仄平○仄，平仄平仄仄。","仄平仄平仄，平平仄平仄。","仄平○仄平，仄仄○仄仄。","仄仄仄仄平，仄仄仄平仄。","平平仄平平，仄仄仄○仄。","仄仄平仄仄，平平仄平仄。","平平平仄○，仄仄平仄仄。","仄仄仄仄平，仄○平平仄。","仄平○仄平，平平平仄仄。","○平仄○仄，平仄仄○仄。","仄平仄平○，仄平○仄仄。"],"paragraphs":["平原拙生事，数月且食粥。","蠋也巧于贫，晚食以当肉。","士穷见节义，不以富贵卜。","用志苟如此，宁有忧不足。","我生本寒士，犁鉏起穷谷。","顾惟疏野姿，动辄当忤俗。","得禄本甚微，夺去盖聊复。","虽云出无车，定免赤其族。","在我无所念，于君果何辱。","而君终日间，惘惘形面目。","幼穉悉遣归，不虑瓶无粟。","大儿颇类吾，藜羹甘半菽。","庭前既除草，窗外亦栽菊。","属君早来过，束书期共读。"],"title":"招明叔"}
