{"author":"岑参","id":57471,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["长安雪后似春归，积素凝华连曙晖。","色借玉珂迷晓骑，光添银烛晃朝衣。","西山落月临天仗，北阙晴云捧禁闱。","闻道仙郎歌白雪，由来此曲和人稀。"],"title":"和祠部王员外雪后早朝即事"}
