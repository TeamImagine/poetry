{"author":"李咸用","id":29817,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["细雨如尘散暖空，数峰春色在云中。","须知触目皆成恨，纵道多文争那穷。","飞燕有情依旧阁，垂杨无力受东风。","谁能会得乾坤意，九土枯荣自不同。"],"title":"春暮途中"}
