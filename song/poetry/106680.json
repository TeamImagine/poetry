{"author":"程公许","id":106680,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平仄仄仄平。"],"paragraphs":["暖日嘘云酿六霙，一元亭毒岁功成。","霓裳舞散广寒殿，鹤氅朝回七宝城。","决雨会看三月涨，屯边全要万仓盈。","离堆邂逅成奇观，一笑能令万虑轻。"],"title":"登伏龙观看雪和张权父韵"}
