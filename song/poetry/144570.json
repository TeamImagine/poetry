{"author":"陈杰","id":144570,"strains":["仄平平平仄○仄，○平仄仄○仄仄。","平平仄仄仄○○，仄仄仄平平仄仄。","平平仄○平仄平，仄仄仄仄平平平。","○平仄平仄平仄，仄仄平仄平○平。","仄平仄○平仄仄，平平仄平平仄仄。","仄○仄仄仄○平，平○○平平仄平。","平○仄平平仄仄，仄仄○平仄平仄。","仄仄平平仄仄平，仄平仄平平仄平。","仄平仄○仄平仄，仄仄仄平○仄仄。","平平仄仄○平平，平仄仄仄平仄○，○平仄仄○平平。","平○仄仄平仄仄，平平平○仄平仄。"],"paragraphs":["北平山头羽穿石，将军醉眼横夜色。","高堂白昼坐眈眈，想见负嵎俱辟易。","铜镮锁深双古槐，霍地啸舞含风雷。","三生得非故人积，变化为我腾空来。","目光射庭威百步，童奴近前初不怒。","再三未敢尺棰麾，生绡张罗红打围。","头如可编须可捋，约莫留皮是浑脱。","世上丹青得许神，向来叶公龙乃真。","笑渠槛中直摇尾，不动齿牙犹咀尔。","乾坤意气空峥嵘，饥鼠倒啮云母屏，论功有不如狸狌。","人间猛者何暇像，韩公歌行最知状。"],"title":"猛虎行"}
