{"author":"陈陶","id":36603,"strains":["平平仄平仄，平仄平平平。","仄仄仄平仄，仄○平平○。","平○仄平仄，○○仄○仄。","平仄仄仄平，平○○仄仄。","仄平平平平，○仄平平平。","仄仄○仄平，平平仄平○。","○平仄平仄，○仄平平平。"],"paragraphs":["云溪古流水，春晚桃花香。","忆与我师别，片帆归沧浪。","沧浪在何许，相思泪如雨。","黄鹤不复来，云深难别处。","石渠泉泠泠，三见菖蒲生。","日夜劳梦魂，随波注东溟。","空怀别时惠，长读消魔经。"],"title":"怀仙吟二首 二"}
