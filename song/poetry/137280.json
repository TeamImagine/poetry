{"author":"柴望","id":137280,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄平平平仄，仄仄平平仄仄平。"],"paragraphs":["一片斜阳落渡头，青衫乌帽独登楼。","江流建业三千里，山色淮南数百州。","都督正开羊祜府，谁人得上李膺舟。","此行不为扬州鹤，一字犹堪万户侯。"],"title":"送叶若矶之金陵谒信庵"}
