{"author":"王迈","id":107703,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["尺一催归白玉京，浮云偏妒月华明。","凤凰远举弋何慕，𫛸鴂争鸣草不馨。","馆列翘才难致仕，杖携灵寿莫扶倾。","重瞳不见贾山久，犹驾轺车作德星。"],"title":"送黄殿讲成父赴广东漕四首  其四"}
