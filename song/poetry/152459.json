{"author":"方一夔","id":152459,"strains":["仄仄平平仄仄平，仄平仄仄仄仄平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["谩道萍踪日夜浮，自惭迟钝恋菟裘。","圣传杯里兰亭帖，婢熟山中笠泽秋。","有信付将来去燕，无心寄与没浮鸥。","去年曾记梅花下，细雨离魂阻胜游。"],"title":"次韵沃梅泉见寄并见和鄙韵  其一"}
