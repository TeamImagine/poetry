{"author":"王应麟","id":145612,"strains":["平平平平仄平仄，平仄平平仄平仄。","平平仄仄平仄○，仄仄平○仄平仄。","平平仄仄平仄仄，仄仄平○仄仄仄。","平平仄仄仄平平，仄仄平平仄平仄。","平平平平仄仄○，仄仄平○仄仄仄。"],"paragraphs":["群峰西南起还伏，湖上丹丘立于独。","神仙寓迹山水间，不在幽深在清淑。","松潭水暖龙欲起，蕙帐人空鹤自宿。","飞云晓驭紫琼车，沆瀣宵涵白银屋。","蓬莱之名不可思，俗客须当避尔躅。"],"title":"望春山"}
