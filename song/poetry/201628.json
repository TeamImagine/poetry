{"author":"彭汝砺","id":201628,"strains":["仄仄平平仄仄平，平仄平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["曲曲幽林远远山，归与谁得似公安。","定为五柳先生传，应笑三年博士官。","上国尘沙随马棰，长溪风浪属渔竿。","秋风喜得音声到，起对青灯子细看。"],"title":"和张季友正夫归因为诗寄"}
