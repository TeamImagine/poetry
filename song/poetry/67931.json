{"author":"杨冠卿","id":67931,"strains":["平平平仄平，仄仄平○仄。","仄平平平平，平○平仄仄。","仄平平仄平，平仄平平仄。","平仄仄平平，平平仄平仄。","仄○仄平平，仄仄仄平仄。","平平仄仄○，仄仄仄仄仄。","○仄平仄平，平仄平平仄。","仄平仄平平，仄平平仄仄。","仄平仄○平，平平仄平仄。","仄○仄平平，仄平仄平仄。","平仄仄平平，仄仄○平仄。"],"paragraphs":["维舟桑落洲，十日风和雨。","雨余江波平，山横眉黛妩。","急呼黄帽郎，来扣灵真宇。","椒桂荐芳馨，鱼龙忽掀舞。","巨浪拍天浮，万叠震鼍鼓。","淮洲十里间，蜚檝不可渡。","三老前跪陈，珍贝非神予。","愿言点归装，勿为神所怒。","我生窭且贫，穷涂一羁旅。","照乘乏明珠，落霞有佳句。","稽首谢龙君，放我扁舟去。"],"title":"辛丑残腊前一日扁舟东归阻风马当乞灵祠下"}
