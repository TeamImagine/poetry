{"author":"徐瑞","id":166936,"strains":["仄仄平平○仄仄，平○○仄仄平平。","仄平仄仄○平仄，仄仄平平仄仄平。","平平平平仄仄仄，平平平仄仄○平。","仄仄○○平仄仄，仄平平○仄平平。"],"paragraphs":["世味居然如嚼蜡，贪闲犹爱故丘瓜。","寸心自欲期千载，一理端能贯百家。","为山功夫在进篑，穷源消息问乘槎。","此去相从须有日，裂笺聊当寄梅花。"],"title":"胡和卿用所赠王复翁韵见寄叠韵奉谢"}
