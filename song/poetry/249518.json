{"author":"盛某","id":249518,"strains":["平平平仄平，仄仄平仄平。","仄○仄平仄，仄仄平仄平。","仄平○仄仄，仄仄仄仄平。","仄平○平仄，仄仄平平平。","平平仄平仄，平仄仄仄平。","平平仄○仄，平仄仄仄平。","平平仄仄仄，平仄平仄平。","仄平平平平，平仄仄仄平。","仄仄仄仄仄，平平仄平平。","平平仄仄○，仄仄平平平。","平仄○仄仄，仄仄平平平。","平平仄仄仄，○仄○○仄。","平平仄仄平，仄平仄平○。","仄仄○平平，平仄仄仄平。","仄仄仄平仄，○平平仄平。","仄仄仄○仄，平平○仄平。","平仄仄平仄，仄仄仄仄平。","平仄仄仄仄，仄仄○仄平。","仄仄仄仄平，仄仄平平○。","○平平平仄，仄仄平平平。","平平仄○仄，仄仄平平平。","平平仄平仄，平仄仄仄平。","平平平仄仄，仄仄平平平。","平○仄仄仄，仄仄平平平。"],"paragraphs":["黄公丘壑人，阅遍山水奇。","晚观淡岩作，独许天下稀。","我初颇未信，及到乃愧之。","伟兹过奇特，骤睹心惊疑。","神灵蕴幽秘，无乃弗许窥。","扪苔渐深入，欢愕不自持。","穹窿但一石，𫐖轕周四维。","广容千人驺，高建五丈旗。","巨势裂地轴，虚窗豁天扉。","森然万幕张，郁若曾云垂。","危磴过别洞，绝壁浮烟霖。","幽房瞰窈窕，屏榻如砻治。","云霞起坐隅，翠岚着人衣。","顿觉从来山，榛莽翳土埠。","化石事茫昧，驱蛇知是非。","井臼俨遗处，芝田留旧畦。","云昔隐仙宅，此理固亦宜。","元柳迹不到，隐显当有时。","忆我半纪前，已与兹山期。","了然兰台梦，宛渡潇江湄。","今来恍如昨，始悟非人为。","宁嗟摈幽邈，持尔足自怡。","无穷轩冕客，有几能游斯。","天应出此境，以慰遐荒悲。"],"title":"题淡山岩"}
