{"author":"柴望","id":137268,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["十年为客上长安，人指冰山不会寒。","开口尽言投老易，到头只是挂冠难。","低栖屋宇居常稳，巧小园池坐尽宽。","别有前溪鱼可钓，也须栽竹傍栏干。"],"title":"和周居易见寄韵"}
