{"author":"曾丰","id":72055,"strains":["平平平，仄平平平，仄仄仄平仄。","○平○，平○平仄，仄○平平。","平仄平平，仄平仄平。","仄平平仄，仄仄平平。","平平平平，仄平平仄仄。","仄平仄仄，仄仄平平。","平平平平，仄仄平平平。","平仄仄仄，仄平仄○。","平平平平仄，平仄平平。","平平平○平，平仄平○。","仄平平仄，仄仄平仄。","平仄平平平，仄仄仄平平平平。"],"paragraphs":["公之还，谓常还兮，独不谓公害。","弹鼌冠，斯传于驲，尚行于鹓。","何以居之，宰臣曰囏。","岂无鸡舌，辅以麋丸。","于逶于蛇，与鼌为羽翰。","岂无辟水，枕以桥门。","于{马禺}于卬，与士为芝兰。","天子曰咈，唯才是论。","胡为乎天骥，而豢之阑。","胡为乎隋珠，而藉之弹。","厥居惟闶，厥立惟胖。","斯珮斯环兮，毕我鼎彝之残兮。"],"title":"公之还  其三"}
