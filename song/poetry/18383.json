{"author":"吴芾","id":18383,"strains":["仄仄平平仄仄平，平平平仄仄平平。","平平仄仄平平仄，仄仄仄平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["枉度浮生八十春，休谈天数与人伦。","长贫已是难糊口，久病那堪更累身。","独把新诗娱晚景，谁将灵剂起痿人。","若教得酒时时醉，醉里高吟尚绝尘。"],"title":"和沈先觉韵"}
