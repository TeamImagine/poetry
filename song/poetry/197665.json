{"author":"苏辙","id":197665,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄平平。"],"paragraphs":["黄蘗春芽大麦粗，倾山倒谷采无余。","久疑残枿阳和尽，尚有幽花霰雪初。","耿耿清香崖菊淡，依依秀色岭梅如。","经冬结子犹堪种，一亩荒园试为鉏。"],"title":"茶花二首  其一"}
