{"author":"翟龛","id":147201,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","平仄平平平仄仄，平平仄仄仄平平。","平平仄平平平仄，平仄平平仄仄平。"],"paragraphs":["早向南宫掇一筹，英声藉藉出南州。","襟怀雪月五更晓，器宇江天万顷秋。","方羡庐山高筑室，奚虞夜壑遽藏舟。","天朝弗为斯文地，才羡如公不久留。"],"title":"挽赵秋晓"}
