{"author":"范仲淹","id":233054,"strains":["平○仄仄平，平平仄仄仄。","仄平仄平平，仄仄仄仄仄。","平仄平平平，仄仄仄仄仄。","仄平仄仄平，平仄仄平仄。","仄仄平仄平，仄仄平仄仄。","仄平仄仄仄，仄仄平仄仄。","仄平○仄仄，仄仄仄仄仄。","平平○仄仄，平仄平平仄。","仄仄○平平，仄仄仄平仄。","仄平仄平平，仄仄平平仄。","仄平仄仄仄，仄平平仄仄。","仄仄○仄仄，仄平平仄仄。","平仄平平平，平平仄平仄。","平平平仄平，平仄仄仄仄。"],"paragraphs":["先王制礼经，祠为国大事。","孟春祭风师，刺史敢有二。","斋戒升于坛，拜手首至地。","所祈动以时，生物得咸遂。","勿鼓江海涛，害我舟檝利。","昊天六七月，会有雷雨至。","慎无吹散去，坐使百谷悴。","高秋三五夕，明月生天际。","乃可驱云烟，以喜万人意。","愿君入薫弦，上副吾皇志。","阜财复解愠，即为天下赐。","八使重古礼，作诗歌祭义。","诚欲通神明，非徒奖州吏。","贤哉推此心，良以警有位。"],"title":"祠风师酬提刑赵学士见贻"}
