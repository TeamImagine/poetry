{"author":"赵文","id":158630,"strains":["仄平仄仄平仄平，仄○仄仄仄仄平。","仄平仄仄仄平仄，仄仄仄仄平平○。","仄○仄仄仄仄仄，仄仄平仄平平○。","仄平仄仄仄仄仄，仄平○仄平平平。","平平仄仄仄仄仄，仄仄平仄○平平。","平平仄平仄平仄，仄平平仄平平平。","平平仄仄平仄仄，平仄仄平平仄平。","仄平○仄平仄仄，平平○仄平仄仄。"],"paragraphs":["夜寒枕席跳霰珠，夜深我睡霰亦无。","未晨仆起索炊火，怪见满地琼瑶铺。","我行至此不得止，但倚红酒为先驱。","路逢十店九闭户，苦寒正自无薪刍。","终然着地即化去，造物何用劳工夫。","前山欲融未融处，玉龙浮动青珊瑚。","藤梢竹刺时点缀，寒食野花栖路隅。","小车行雪真有益，平生看画无此笔。"],"title":"行雪"}
