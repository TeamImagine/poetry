{"author":"刘跂","id":211326,"strains":["平平仄平平，仄仄仄平仄。","平仄○仄○，仄仄平仄仄。","平平平仄仄，平仄仄平仄。","平仄平仄仄，平平仄平仄。","○平仄平仄，平仄仄○仄。","仄平仄仄平，仄仄○仄仄。","平平仄○仄，平○平仄仄。","仄仄○仄仄，平平仄平仄。"],"paragraphs":["婵娟水边杨，宛是渭川竹。","光翠相动摇，照我尊酒绿。","松风含众籁，云月澹华烛。","何必箫与鼓，清言媚幽独。","当年妙风致，文采自膏沐。","会逢百炼明，照此燕赵玉。","晨风惜行色，车骑喧出宿。","一笑如未忘，新诗寓归仆。"],"title":"送徐彦荣"}
