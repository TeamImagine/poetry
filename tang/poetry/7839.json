{"author":"崔峒","id":7839,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["梅花岭里见新诗，感激情深过楚词。","平子四愁今莫比，休文八咏自同时。","萍乡露冕真堪惜，凤沼鸣珂已讶迟。","才子风流定难见，湖南春草但相思。"],"title":"虔州见郑表新诗因以寄赠"}
