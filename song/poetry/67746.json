{"author":"舒邦佐","id":67746,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["客饯旗亭酒半酣，抟风九万送鹏南。","薄劳汗马功收一，肯怨长途玉献三。","去去梅花催驿骑，看看柳色鬭恩蓝。","长篇好上刘蕡策，莫作书生无用谈。"],"title":"送冯勉仲赴省"}
