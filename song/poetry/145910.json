{"author":"释行海","id":145910,"strains":["仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["宴坐凌霄峰顶寺，时时音信得相闻。","十年寥落长为客，四海交游少似君。","杨柳重青相送处，鹭鸶洁白自成群。","寒思会面知何日，百里溪山隔暮云。"],"title":"寄象岑上人"}
