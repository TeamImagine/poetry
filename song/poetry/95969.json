{"author":"苏泂","id":95969,"strains":["平平平仄仄平平，平仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["吴侬生长镜湖边，湖晚登桥意欲仙。","初见苍山下红日，忽看白月上青烟。","收藏画本归吟笔，应答渔歌送客船。","回首更阑人去后，玉虹横浸冷金眠。"],"title":"晚步湖桥"}
