{"author":"曹辅","id":190044,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["此生飘泊住乾坤，南北东西岂更论。","万里欲封防墓土，十年重到李膺门。","少惊人事时千变，尽付羁愁酒一尊。","主上思贤厚风俗，如公终未老丘园。"],"title":"呈恩府龙学"}
