{"author":"黄庭坚","id":208208,"strains":["平仄平平，仄平仄仄仄平。","仄平平平仄平，平平仄平平平。","仄平平平仄仄，平平仄平仄平。","仄仄仄平仄仄，仄平仄平仄平。","平平平仄平，平平仄仄仄仄。","仄平仄仄，平仄仄平仄仄。","仄仄仄平平仄，仄平平仄仄仄。","平仄仄仄仄，仄仄仄仄仄仄。","仄仄平平仄平，仄平平平仄仄。","平仄仄平○○平，平仄仄○仄仄仄。","仄仄○平平，平仄平平仄仄。","仄平仄平？仄仄平平，仄仄仄仄。","平仄仄仄，平仄仄仄仄。","平仄平仄，仄仄仄仄。","仄平仄仄，平仄仄仄。","仄仄仄平，仄平仄仄。","仄平平平，仄平平平平。","平仄仄仄，仄仄平平。","平仄仄平平○，仄仄仄平仄平。","○平仄平，仄仄○平。","仄仄平平，仄平仄平。","仄仄仄仄仄，平仄平○仄平。"],"paragraphs":["归欤怀哉，此邦不可以游。","眷吾车而有柅，非河浒之无舟。","政何君而莫与，君何国而莫求。","岁荏荏而老至，慨时运之不逑。","洋洋乎水哉，丘之不得济也。","昊天不吊，仁者此无罪也。","揽国辟而家擅，几何而不殆也。","心病不可药，手足未有害也。","鸟覆巢于主人，凤摩天而逝也。","求所用生丧其生，吾不忍幪此虿也。","岂曰如之何，然后求诸蔡也。","已乎已乎！鸟兽山林，则以食也。","天下有道，丘不与易也。","归我休矣，奉帝则也。","大同至小，天地德也。","小物自私，智之贼也。","国无知兮，我非伤悲兮。","驺御委辔，四牡驰兮。","心不慊于前驱，又欲下而走兮。","中园有林，斧所相兮。","大厦峨峨，不谋匠兮。","往者不可及，来者吾犹望兮。"],"title":"邹操"}
