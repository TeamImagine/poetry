{"author":"李白","id":56008,"strains":["平平平仄仄，平仄平仄○。","仄平仄平平，仄仄仄平平。","仄平仄仄仄，○仄仄平平。","仄仄平平仄，仄平仄仄平。","○仄仄平仄，○平平仄平。","平平仄仄仄，平仄平平平。","仄平平平平，仄仄仄平平。","○仄仄仄仄，○平仄平平。","仄平平平仄，平仄仄平平。","仄○仄平仄，仄仄仄平平。","平平平平仄，平仄仄○平。","仄仄仄平仄，平平○仄○。","平平平仄仄，平仄仄○○。"],"paragraphs":["君家全盛日，台鼎何陆离。","斩鳌翼娲皇，炼石补天维。","一回日月顾，三入凤皇池。","失势青门傍，种瓜复几时。","犹会众宾客，三千光路岐。","皇恩雪愤懑，松柏含荣滋。","我非东床人，令姊忝齐眉。","浪迹未出世，空名动京师。","适遭云罗解，翻谪夜郎悲。","拙妻莫邪剑，及此二龙随。","惭君湍波苦，千里远从之。","白帝晓猿断，黄牛过客迟。","遥瞻明月峡，西去益相思。"],"title":"窜夜郎于乌江留别宗十六璟"}
