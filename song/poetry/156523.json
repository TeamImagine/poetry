{"author":"文天祥","id":156523,"strains":["仄平平仄平，仄仄○平平。","仄平仄平○，平仄平○平。","○平仄仄○，仄仄仄○平。","平○仄平平，平仄仄○平。","平平仄仄仄，平仄仄仄平。","平仄平平平，仄仄平平平。","○平仄仄仄，平平仄平平。","平仄仄平仄，平仄仄平平。","平仄平平平，仄仄○平平。","平平仄平仄，仄仄○仄平。","平平仄○○，仄仄平平平。","平平仄平仄，○仄平仄平。","仄平平平○，仄仄仄仄○。","平平平平仄，仄仄平○○。","平平仄平仄，○平仄平平。","平仄平平仄，平仄仄平平。"],"paragraphs":["烈风西北来，万窍号高秋。","宿云蔽层空，浮潦迷中州。","行人苦沮洳，道阻路且修。","流澌被鞍{革登}，飞沫缀衣裘。","昏鸦接翅落，原野惨以愁。","城郭何萧条，闭户寒飕飕。","中宵月色满，余光散衾禂。","余子戒明发，飞雾霭郊丘。","微见扶桑红，隠隠如沉浮。","身游大荒野，海气吹蜃楼。","须臾划当空，六合开沉幽。","千年厌颜色，苍翠光欲流。","太阳经天行，大化不暂留。","辉光何曾灭，晻霭终当收。","严霜下丰草，长歌夜悠悠。","明日东阿道，方轨骤骅骝。"],"title":"发郓州喜晴"}
