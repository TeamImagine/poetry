{"author":"曹勋","id":12771,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["不毛山海尽梯航，德洽重熙圣祚昌。","万国鼎新周礼乐，千官星拱舜衣裳。","惠霑圜土恩波阔，德及昆虫化日长。","天地至和昭感格，比闻甘露降番阳。"],"title":"呈时宰二首  其二"}
