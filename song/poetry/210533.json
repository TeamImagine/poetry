{"author":"杨亿","id":210533,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["颍水生贤自古奇，西游声价满京师。","梁园献赋天将雪，潘县临民鬓未丝。","南浦销魂分袂处，北堂献寿捧觞时。","到官卧治成高趣，终日清谈吏不欺。"],"title":"王廷评臻知庐州舒城县"}
