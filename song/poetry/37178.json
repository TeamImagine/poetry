{"author":"陆游","id":37178,"strains":["仄平平仄○，○仄仄平仄。","○○平平平，平○仄仄仄。","仄仄仄仄仄，仄仄平平仄。","仄平○仄仄，仄仄仄仄仄。","平平平仄仄，平仄仄平仄。","仄仄○平平，平仄仄平仄。","仄平平仄仄，仄仄仄○仄。","仄平仄仄仄，平仄仄○仄。","平平仄○仄，仄仄平平仄。","平平仄平仄，○仄仄仄仄。","平仄平仄平，仄仄仄仄仄。","平○仄平平，仄仄平仄仄。"],"paragraphs":["我虽生乱离，犹及见前辈。","衣冠方南奔，文献往往在。","幸供扫洒役，迹忝诸生内。","话言犹在耳，造次敢不佩。","残年趋死近，孤学与时背。","妄出更何求，终老事耕耒。","史君稽古学，力大障横溃。","广文亦伟士，名字震当代。","同舟肯过我，凛与前修配。","忧时抱忠鲠，论事极慷慨。","嗟予虽益衰，耳目幸未废。","何当卜邻墙，早暮聆謦欬。"],"title":"谢徐居厚汪叔潜携酒见访"}
