{"author":"李昴英","id":130031,"strains":["平平仄仄仄平仄，仄仄平平仄仄平。","平仄平平平仄仄，平平平仄仄平平。","平平平仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["圆沙有此隠君子，短褐枯筇自一丘。","安乐窝中宽宇宙，逍遥游处眇公侯。","逢人皆喜一无忤，于世何求百不忧。","种德已深天必报，大儿玉立最清修。"],"title":"寄赠竹隠李聘君"}
