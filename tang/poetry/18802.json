{"author":"李绅","id":18802,"strains":["平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["为怜湖水通宵望，不学樊杨却月楼。","惟待素规澄满镜，莫看纤魄挂如钩。","卷帘方影侵红烛，绕竹斜晖透碧流。","萧瑟晓风闻木落，此时何异洞庭秋。"],"title":"新楼诗二十首"}
