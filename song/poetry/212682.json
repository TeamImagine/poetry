{"author":"李复","id":212682,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["三月春光入眼稀，试寻高处看芳菲。","影行平野孤云过，点破青山白鸟飞。","秦甸气回惊绿满，渭川势稳竞东归。","凭虚便欲乘凌去，清吹飘飘已拂衣。"],"title":"登美原县楼"}
