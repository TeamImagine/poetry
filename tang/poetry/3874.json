{"author":"杜甫","id":3874,"strains":["仄仄平平仄，平平平仄平。","仄平平仄仄，平仄仄平平。","仄仄平平仄，平平仄仄平。","平平仄仄仄，仄仄仄平平。"],"paragraphs":["卧病巴东久，今年强作归。","故人犹远谪，兹日倍多违。","接宴身兼杖，听歌泪满衣。","诸公不相弃，拥别惜光辉。"],"title":"巫山县汾州唐使君十八弟宴别兼诸公携酒乐相送率题小诗留于屋壁，"}
