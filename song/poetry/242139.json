{"author":"李正民","id":242139,"strains":["○平仄仄仄平平，平仄平平仄仄平。","仄仄仄平平仄仄，平平平仄仄平平。","平○仄○平○仄，○仄平平仄仄平。","仄仄平平平仄仄，仄○平仄仄平仄。"],"paragraphs":["三年制锦在江吴，游刃恢恢地有余。","贾谊已膺前席问，嵇康新有绝交书。","田间雨过禾收早，庭下风来叶落初。","此去青云前路穏，未应搔首赋归与。"],"title":"送尹叔之行朝"}
