{"author":"强至","id":182697,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["乐事遥追戏马台，高吟节物纵天才。","三朝致主诚心竭，九日携宾笑口开。","白酒似随秋露滴，清歌疑唤晓云回。","放怀不有公台贵，惯得萸枝首赐来。"],"title":"即席再赋"}
