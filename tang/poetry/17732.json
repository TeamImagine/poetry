{"author":"白居易","id":17732,"strains":["仄仄平平平仄平，仄平平仄仄平平。","仄平平仄仄平仄，平仄平平平仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["白雪吟诗铃阁开，故情新兴两裴回。","昔经勤苦照书卷，今助欢娱飘酒杯。","楚客难酬郢中曲，吴公兼占洛阳才。","铜街金谷春知否，又有诗人作尹来。"],"title":"和河南郑尹新岁对雪"}
