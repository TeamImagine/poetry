{"author":"王炎","id":69616,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["天心湖面月团圆，中著胡床坐广寒。","玉鉴照空无尽境，冰轮碾水不生澜。","捣成兔药人难老，舞彻霓裳夜未阑。","愿蹑两凫陪鹤驾，从公飞到九霄看。"],"title":"又题月台"}
