{"author":"李廷璧","id":31132,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄仄仄，仄仄平仄仄平平。"],"paragraphs":["到来难遣去难留，著骨黏心万事休。","潘岳愁丝生鬓里，婕妤悲色上眉头。","长途诗尽空骑马，远雁声初独倚楼。","更有相思不相见，酒醒灯背月如钩。"],"title":"愁诗"}
