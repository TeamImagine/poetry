{"author":"周密","id":153714,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平平仄平。"],"paragraphs":["白发苍眉古典刑，著书未省出山扃。","尝从康节传三易，颇效河汾续五经。","方喜朝颁遗逸诏，忽闻月犯少微星。","大书谁草徂徕传，丰碣新添贞曜铭。"],"title":"挽顾征君"}
