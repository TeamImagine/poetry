{"author":"方回","id":148558,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["与世相违已背驰，樽前各举近吟诗。","一官屡厄黄杨闰，万卷难充画餠饥。","浪说炎蒸今可畏，悬知摇落即堪悲。","山潜涧蛰吾当去，自有髯侯奋迅时。"],"title":"鲜于伯几举近诗有一官屡厄黄杨闰之句忘其全联因赋呈之"}
