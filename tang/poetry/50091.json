{"author":"宗亮","id":50091,"strains":["平平仄，仄仄仄平平平平。","仄平仄仄仄平平，仄仄○平○仄仄。","平仄仄平平仄仄，平平仄仄○平仄。","仄仄平平平仄平，仄仄平平平仄仄。","仄○○仄○平仄，平平平平仄平仄。","仄平平仄仄平○，仄仄仄平平仄仄。","仄平仄仄平平仄，仄仄平平平○仄。","仄平仄仄仄平平，仄仄平平仄○仄。","仄仄○○仄平仄，仄仄平平仄平仄。","仄仄平平仄○平，仄仄平平平仄仄。","平○仄仄仄仄平，平平平仄平平平。","平平仄仄平平仄，仄平○平○仄平。","仄仄○平仄仄仄，仄○仄仄仄平仄。","平平仄仄仄仄平，平平仄仄○平仄。"],"paragraphs":["它山堰，堰在四明之鄞悬。","一条水出四明山，昼夜长流如白练。","连接大江通海水，咸潮直到深潭里。","淡水虽多无计停，半邑人民田种费。","大和中有王侯令，清优为官立民政。","昨因祈祷入山行，识得水源知利病。","櫂舟直到溪岩畔，极目江山波澜漫。","略呼父老问来由，便设机谋造其堰。","叠石横铺两山嘴，截断咸潮积溪水。","灌溉民田万顷余，此谓齐天功不毁。","民间日用自不知，年年丰稔因阿谁。","山边却立它神庙，不为长官兴一祠。","本是长官治此水，却将饮食祭闲鬼。","时人若解感此恩，年年祭拜王元暐。"],"title":"它山歌"}
