{"author":"苏辙","id":197874,"strains":["仄仄平平仄仄平，平平平仄仄平平。","平平仄仄平仄仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["六月长桥断不收，朱栏初喜映春流。","虹腰宛转三百尺，鲸背参差十五舟。","入市樵苏看络绎，归家盐酪免迟留。","病夫最与民同喜，卯酉匆匆无复忧。"],"title":"新桥"}
