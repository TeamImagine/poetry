{"author":"陆游","id":36164,"strains":["仄平仄仄仄平平，平仄平平仄仄平。","平仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["少年拜舞缀庭绅，曾见中天日月新。","金印终归妄校尉，白头仍是斥仙人。","修营香火三生愿，收拾风波九死身。","岂但渔樵与争席，海边沤鸟亦相亲。"],"title":"闲中戏书三首  其二"}
