{"author":"白居易","id":14966,"strains":["仄仄仄平平，○仄平平仄。","仄平平仄仄，仄仄平平仄。","○仄仄○仄，仄仄仄仄仄。","平仄仄仄仄，平平仄平仄。","平仄仄平○，○仄仄平仄。","仄仄仄仄○，平○仄○仄。","仄仄平平仄，平仄平平仄。","平平平平○，仄仄仄平仄。","平平平平仄，○仄平平仄。","平仄仄平平，平平仄平仄。"],"paragraphs":["卖药向都城，行憩青门树。","道逢驰驿者，色有非常惧。","亲族走相送，欲别不敢住。","私怪问道旁，何人复何故。","云是右丞相，当国握枢务。","禄厚食万钱，恩深日三顾。","昨日延英对，今日崖州去。","由来君臣间，宠辱在朝暮。","青青东郊草，中有归山路。","归去卧云人，谋身计非误。"],"title":"寄隐者"}
