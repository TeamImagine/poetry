{"author":"杨虞卿","id":18889,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["萧晨骑马出皇都，闻说埋冤在路隅。","别我已为泉下土，思君犹似掌中珠。","四弦品柱声初绝，三尺孤坟草已枯。","兰质蕙心何所在，焉知过者是狂夫。"],"title":"过小妓英英墓"}
