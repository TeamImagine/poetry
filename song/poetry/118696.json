{"author":"张侃","id":118696,"strains":["仄仄平平平仄平，仄平仄仄仄平平。","平平平仄平平仄，平仄仄平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["郁李花开春渐残，海棠犹自映杯柈。","燕随风舞迎人暖，鸠唤雨来连夜寒。","两水中分清可烛，群山环揖秀堪餐。","儿童成队逢寒食，纸剪飞鸢贴雾端。"],"title":"南村"}
