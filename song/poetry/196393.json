{"author":"张舜民","id":196393,"strains":["仄平仄○平，平平仄平仄。","平平仄仄仄，仄仄仄○仄。","○平仄仄仄，○平仄○仄。","平平仄平仄，平○○平仄。","平平仄仄平，仄仄平平仄。","仄仄平平仄，仄平仄平仄。","平仄○○○，仄平平○仄。","平平○平仄，平平仄平仄。","仄仄仄平仄，仄平平仄仄。","平仄○○平，仄平○仄仄。","平平仄平仄，仄仄平仄仄。","仄仄仄平平，仄平仄平仄。"],"paragraphs":["北湖泛空明，移舟泊沧渚。","篙师暗理楫，宛转到深处。","回流抱绝𪩘，长烟曳轻素。","山明望松雪，湖暗兼云雾。","遥风送管弦，白日无尘土。","皎镜含虚碧，瘴烟跕飞羽。","高冢空累累，昔时卿相墓。","郴州颇凉冷，沧洲有奇趣。","逐客久憔悴，世途多礼数。","孤影空相随，不知从此去。","终朝对樽酒，况复天景暮。","乐罢不无悲，却寻故乡路。"],"title":"北湖集句"}
