{"author":"华岳","id":98900,"strains":["仄仄平平仄仄平，仄仄平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["缆解西风拍岸颠，雁拖秋色上航船。","挂帆未作乘风客，举棹先惊捉月仙。","楚些有渊心石殒，贺狂无井眼花眠。","殷勤为酹一杯酒，断送西江浪拍天。"],"title":"捉月仙"}
