{"author":"陈恬","id":218555,"strains":["仄平仄仄仄平平，平仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["万方刹境一珠辉，稽首如空无所依。","汝浦共瞻云独往，灵岩遥伫锡东飞。","烟霞隠现青莲峙，龙象欢呼白拂挥。","多谢禅耆来访我，双林风月静相违。"],"title":"送南禅和尚东迁灵岩"}
