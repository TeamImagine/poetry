{"author":"祖无择","id":113873,"strains":["平仄○平仄，平平仄○平。","平平？仄？，平仄仄○平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平平仄，仄仄仄平平。","仄仄平平仄，平○仄仄平。","？？仄平仄，仄仄仄平平。"],"paragraphs":["恩德传名久，慈严赐号新。","楼台□半□，风水忆长春。","客有披襟者，时无洗耳人。","清音发钟磬，翠色混松筠。","住合登仙籍，来宜出俗尘。","经年嗟倥偬，半日喜逡巡。","席上诗情逸，樽中酒味醇。","匆匆又归去，自愧使君身。"],"title":"慈严院"}
