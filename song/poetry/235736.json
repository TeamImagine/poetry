{"author":"程俱","id":235736,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["长啸西风一散襟，重阴疏影静相临。","水通笠泽秋容净，竹种玄池野思深。","石磴扫云留晚步，松蹊随鹤尽幽寻。","旧游回首成春梦，太息凭谁写寸心。"],"title":"和赵子雍游石园"}
