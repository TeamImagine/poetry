{"author":"赵抃","id":101627,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["越有西园作者谁，公今不感咏歌之。","千余骑拥频来赏，四十年间尚去思。","稚耋行谣方载路，主宾高会正乘时。","也知此乐同民乐，况有前贤台沼诗。"],"title":"次韵前人治西园池馆因怀昔日太守蒋堂侍郎二首  其一"}
