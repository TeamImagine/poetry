{"author":"白居易","id":16368,"strains":["仄平仄仄仄，平平仄平仄。","仄仄仄平○，平平○仄○。","仄平仄平仄，平仄平平仄。","仄仄仄平平，仄平平仄仄。","○平平仄仄，平仄仄○仄。","仄仄仄○○，平平平仄仄。","平平○平仄，仄仄平○仄。","仄仄仄仄平，仄平仄平○。","仄平仄平仄，仄仄○平仄。","平○仄仄平，平仄平平仄。"],"paragraphs":["我年五十七，荣名得非少。","报国竟何如，谋身犹未了。","昔尝速官谤，恩大而惩小。","一黜鹤辞轩，七年鱼在沼。","将枯鳞再跃，经铩翮重矫。","白日上昭昭，青云高渺渺。","平生颇同病，老大宜相晓。","紫绶足可荣，白头不为夭。","夙怀慕箕颍，晚节期松筿。","何当阙下来，同拜陈情表。"],"title":"和微之诗二十三首 和我年三首 三"}
