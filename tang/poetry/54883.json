{"author":"刘长卿","id":54883,"strains":["平仄○平仄，平平仄仄平。","平○平仄○，平仄仄○平。","平○平平仄，平平仄仄○。","平平仄仄仄，平仄仄平平。","仄仄平平仄，平平仄仄平。","○平仄平仄，平仄仄平平。"],"paragraphs":["星使三江上，天波万里通。","权分金节重，恩借铁冠雄。","梅吹前军发，棠阴旧府空。","残春锦障外，初日羽旗东。","岸柳遮浮鹢，江花隔避骢。","离心在何处，芳草满吴宫。"],"title":"奉饯郎中四兄罢余杭太守承恩加侍御史充行军司马赴汝南行营"}
