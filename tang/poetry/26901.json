{"author":"李郢","id":26901,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平仄仄仄平。","仄仄仄平平仄仄，仄平平仄仄平平。"],"paragraphs":["碧天凉冷雁来疏，闲望江云思有余。","秋馆池亭荷叶后，野人篱落豆花初。","无愁自得仙人术，多病能忘太史书。","闻说故园香稻熟，片帆归去就鲈鱼。"],"title":"江亭晚望"}
