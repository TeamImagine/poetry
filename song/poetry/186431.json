{"author":"吕陶","id":186431,"strains":["平仄○平仄仄平，平○仄仄仄平平。","平平平仄仄平仄，平仄平平平仄平。","仄仄仄平平仄仄，仄平○仄平平平。","仄平平仄平平仄，平仄平平仄仄平。","平仄仄平平仄仄，仄平○仄仄平○。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平○仄仄平平仄，仄仄平平仄仄平。","仄仄仄平○仄仄，仄平○仄仄○平。","仄平仄仄平平仄，仄仄平平仄仄平。"],"paragraphs":["天质疏慵一野夫，因从利禄走官途。","惟知名爵有常履，非向尘埃言自殊。","万事放怀归失马，百年过晷任踆乌。","雪霜毛髪来还近，霄汉岐程去已迂。","凡骨易沉羞许卫，短材难斵累班输。","每甘流落为迁客，岂免挪揄笑癖儒。","处落未能医拙病，揲蓍安敢卜亨衢。","宜将大梦消荣辱，肯把虚名计有无。","顾我拙艰当晚莅，惜君留滞却长吁。","玉工早夜荣圭壁，莫使球琳委路隅。"],"title":"答陈彛仲"}
