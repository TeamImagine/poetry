{"author":"李洪","id":52767,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["千载风云佐命期，黑头先冠凤凰池。","赤明龙汉升平运，河目龟文柱石姿。","谭笑功成调鼎鼐，燮和元化请华夷。","拂衣袖手林泉乐，咸仰中兴帝者师。"],"title":"饯史开府奉祠归四明  其一"}
