{"author":"刘禹锡","id":10867,"strains":["仄仄仄平平仄平，仄平平仄平平平。","平○仄仄仄平仄，平平仄仄平平○。","平平○平仄平仄，仄仄平平仄平仄。","平○仄仄仄仄平，仄仄平平仄平仄。","平平仄仄平○平，平平仄仄平○平。","平平平仄仄平仄，仄仄平平○仄仄。","仄○平平平○仄，仄仄平仄平平仄。","平平仄仄○平平，平平仄仄○平平。","仄仄平平平仄仄，平○平仄仄平平。","仄仄○平仄○仄，平仄平平仄平仄。","仄仄平平○仄平，平平仄仄平平仄。","仄仄平平仄仄平，仄平○仄仄平平。","平○仄仄○仄仄，仄仄平平○仄平。"],"paragraphs":["释子道成神气闲，住持曾上清凉山。","晴空礼拜见真像，金毛五髻卿云间。","西游长安隶僧籍，本寺门前曲江碧。","松间白月照宝书，竹下香泉洒瑶席。","前时学得经论成，奔驰象马开禅扃。","高筵谈柄一麾拂，讲下门徒如醉醒。","旧闻南方多长老，次第来入荆门道。","荆州本自重弥天，南朝塔庙犹依然。","宴坐东阳枯树下，经行居止故台边。","忽忆遗民社中客，为我衡阳驻飞锡。","讲罢同寻相鹤经，闲来共蜡登山屐。","一旦扬眉望沃州，自言王谢许同游。","凭将杂拟三十首，寄与江南汤慧休。"],"title":"送僧仲剬东游兼寄呈灵澈上人"}
