{"author":"释永颐","id":108999,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["芳辰早失意兼衰，不拟君来重举杯。","云暗月墙花气重，蜡残风幕鸟声催。","醉乡人有江东役，乘兴船从阙下囘。","明日沙头相送罢，荼{艹縻}小院独徘徊。"],"title":"送王以通之官金陵  其一"}
