{"author":"邹浩","id":222361,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["一阳初欲与时亨，便觉群阴不敢行。","寒雨断飞天皎洁，冷云收翳日晶明。","泥干屐齿都无阻，气协花心倍有情。","天运回旋吾道长，欣欣此际孰能名。"],"title":"喜晴"}
