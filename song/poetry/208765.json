{"author":"吕南公","id":208765,"strains":["仄仄平平仄仄平，平平平仄仄平平。","仄平仄仄仄平仄，平仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["借得篮舆便出城，山光门外望西行。","昨宵偶雨路尘少，今日好风林霭轻。","有竹人家庭院秀，避驺樵客面颜生。","溪田桥北驼鞍岭，犹记当年志未平。"],"title":"陪道先兄游麻源辄赋二小诗  其一"}
