{"author":"宋理宗","id":132527,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["天高地下礼由分，圣哲于焉秩纠纷。","心法操存毋不敬，治功显设在斯文。","会通自可跻明圣，品节应知本俭勤。","旃厦讲磨资众彦，精微尽处是尊闻。"],"title":"赐马廷鸾四首  其一"}
