{"author":"陆游","id":34323,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄仄仄仄，仄仄仄平平仄平。","仄仄平平仄仄仄，仄平平仄仄平平。"],"paragraphs":["儿童莫笑是陈人，湖海春回发兴新。","雷动风行惊蛰戸，天开地辟转鸿钧。","鳞鳞江色涨石黛，袅袅柳丝揺麹尘。","欲上兰亭却回棹，笑谈终觉愧清真。"],"title":"春晴泛舟"}
