{"author":"黄庭坚","id":207016,"strains":["平平平仄仄平平，仄仄仄平平仄平。","仄仄平平仄平仄，平平平仄仄平平。","仄平平仄仄平仄，仄仄仄平仄仄平。","平仄平平仄仄仄，平平仄仄仄平平。"],"paragraphs":["张侯耕稼不逢年，过午未炊儿女煎。","腹里虽盈五车读，囊中能有几钱穿。","况闻缊素尚黄葛，可怕雪花铺白毡。","谁料丹徒布衣得，今朝忽有酒如川。"],"title":"和张沙河招饮"}
