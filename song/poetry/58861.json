{"author":"陈造","id":58861,"strains":["仄仄仄平仄，平平仄平平。","平平仄平平，平平仄平平。","仄平仄平○，仄仄仄平平。","仄仄仄○仄，仄平仄仄平。","仄仄仄仄平，平仄仄仄平。","仄仄○平○，仄仄仄仄平。","仄仄平平仄，仄○○平平。","仄平仄平○，仄仄○平○。"],"paragraphs":["屈指旧新雨，何人顾蓬莱。","骈车各鸱夷，良为老夫来。","古今漆投胶，不独数陈雷。","衮衮慰劳意，一杯复一杯。","索句不解工，何以写别怀。","敢惜吟髭折，柰此雨意催。","此会良姱嫮，此行重徘徊。","得无叶舟重，满载离愁回。"],"title":"真州诸公语别"}
