{"author":"周紫芝","id":241958,"strains":["仄○平仄仄，平仄仄仄平。","仄平仄平仄，仄仄平仄仄。","仄仄仄平仄，平仄仄平仄。","○平仄平仄，仄仄仄仄仄。","仄仄平仄仄，仄仄平仄○。","仄仄仄○平，仄仄平仄○。","平平仄平平，平仄平平仄。","平平仄仄仄，仄仄仄平○。","仄平平仄平，平平仄平仄。","仄平仄仄仄，仄仄平仄平。","平仄平○平，平仄仄○仄。","仄平平仄平，平仄仄平平。","仄平仄仄仄，仄仄○仄平。","平仄平仄平，仄仄仄平仄。","平平仄平仄，平仄平仄仄。","仄仄仄○仄，仄仄仄仄仄。","仄仄平平仄，仄仄仄平仄。","○仄仄仄仄，仄仄仄平仄。","平○仄平平，平仄仄平仄。","平平仄平○，○平仄仄平。","平平仄仄平，仄仄○仄仄。","仄仄仄？仄，仄平平仄仄。","仄○○仄平，仄平平仄仄。","仄○仄仄仄，？仄仄仄仄。","仄○仄平仄，平仄○平平。","仄○仄仄平，仄仄仄仄仄。","仄○平仄仄，仄仄仄仄平。","仄仄仄仄平，平仄平仄仄。","仄○仄仄仄，仄仄仄平仄。","平仄仄仄平，○仄平平仄。","平平仄平平，平仄仄仄平。","仄仄平仄仄，仄仄仄平仄。"],"paragraphs":["我观诸佛子，皆以妄自冥。","不知有无想，一切俱是妄。","认有以为实，夫岂识无有。","如人具诸欲，耳目与鼻舌。","百体俱动作，动作皆有相。","耳欲以听声，有耳言可闻。","弦匏与笙箫，皆具诸宫羽。","虽然始一奏，有耳悉皆闻。","众生于是时，知声不知耳。","众音始一阕，寂静无有声。","倾耳而听之，无一可闻者。","众生于是时，知耳不知声。","至于目视色，亦复如耳根。","知色为有形，乃以色为有。","宁知本无色，何况于目睫。","乃至鼻闻臭，口舌所啖食。","百体诸毛发，意有所为者。","行步与坐卧，喘息及呼吸。","方其有为时，无一不为有。","诸为悉皆空，了无有一存。","心惟昨所为，恍惚如梦事。","我昔礼菩萨，是为真见者。","譬如闻众声，认声为有响。","比其不及礼，菩萨那得见。","譬如众声灭，初不闻余音。","始缘以妄情，乃复有见否。","亦如今所梦，见否理不殊。","大士笑不言，吾亦无所说。","有如舍利佛，黙黙对天女。","稽首作偈言，犹以言为痛。","云何两无言，而入不二门。","我与诸佛子，究竟得成道。"],"title":"梦礼僧伽大士"}
