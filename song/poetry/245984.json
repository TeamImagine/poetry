{"author":"张守","id":245984,"strains":["平○平仄○，仄平平仄平。","平平仄○仄，平平仄平平。","平仄平平仄，平仄仄仄平。","仄○仄仄仄，○○仄平平。","平平仄仄○，平平仄平平。","仄仄仄○仄，○仄仄平平。"],"paragraphs":["任重非所胜，位高忧疾颠。","归耕半顷秫，荣枯付樽前。","来作江南牧，衰谢愧五贤。","喜闻复故境，中兴颂周宣。","贤能不复遗，纡余定为妍。","勿笑百僚尾，三署会须肩。"],"title":"来诗过有称誉再和"}
