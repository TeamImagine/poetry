{"author":"曹彦约","id":84627,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["鼎鼐真才笔橐声，清朝人物独先生。","从来马老荆州望，可但元公礼部名。","谋帅直须医国手，辍贤何以慰人情。","送春又数春回处，忍更堂堂背我行。"],"title":"代送礼部杨侍郎帅江陵  其一"}
