{"author":"陆游","id":33673,"strains":["仄仄平平仄仄平，仄平平仄仄平平。","仄平平仄仄平仄，平仄仄平平仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["白发凄凉故史官，十年身不到长安。","即今天末吊形影，何日上前倾肺肝。","孤愤书成词激烈，五噫歌罢意辛酸。","此怀欲说无人共，安得相携素所欢。"],"title":"初春遣兴三首  其三"}
