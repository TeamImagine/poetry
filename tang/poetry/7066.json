{"author":"韩濬","id":7066,"strains":["仄仄平平仄，平平仄仄平。","仄平平○仄，仄仄仄平平。","仄仄平平仄，平平仄仄平。","仄○平仄仄，平仄仄平平。","仄仄○平仄，平平仄仄平。","平平○仄仄，仄仄仄平平。"],"paragraphs":["改火清明后，优恩赐近臣。","漏残丹禁晚，燧发白榆新。","瑞彩来双阙，神光焕四邻。","气回侯第暖，烟散帝城春。","利用调羹鼎，余辉烛缙绅。","皇明如照隐，愿及聚萤人。"],"title":"清明日赐百僚新火"}
