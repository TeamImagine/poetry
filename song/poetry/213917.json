{"author":"陈师道","id":213917,"strains":["仄仄仄○仄，仄仄仄仄平。","仄仄仄○仄，仄仄平仄○。","仄○平仄仄，仄仄平平平。","仄仄仄平平，仄仄平仄平。","平平仄仄○，平仄平平平。","仄仄仄平平，仄平○仄平。","仄仄仄平仄，仄仄仄平平。","平平平平仄，平仄仄平平。","平平平仄仄，○平仄○平。","○平○平仄，平仄仄○仄。"],"paragraphs":["自昔有遗韵，小饮不尽觞。","坐待竹间月，奈此云影长。","起行林下路，散策逾平岗。","破眼一枝春，着意千叶黄。","暄寒会有分，蜂蝶来无央。","鸟语带余寒，竹风回妙香。","缅想两公子，作恶变清凉。","谁怜尘沙底，疲马踏朝阳。","斯人班马后，如圭复如璋。","相逢了无得，佳处每难忘。"],"title":"次韵苏公竹间亭小饮"}
