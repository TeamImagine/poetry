{"author":"宋庠","id":2598,"strains":["仄仄平平仄，平平仄仄平。","平平○仄仄，○仄仄平平。","仄仄平○仄，平平仄仄平。","仄平平仄仄，仄仄仄平平。","平仄平○仄，平平仄仄平。","平平平○仄，平仄仄平平。"],"paragraphs":["溽暑南方候，贞光大火天。","流金空畏日，堕水忽惊鸢。","掌露凉难挹，心瓜疾未蠲。","𫛳妖卑湿地，魃虐蕴隆年。","虚谷全收籁，焦原欲出烟。","洪炉方扇物，何处预陶甄。"],"title":"苦热"}
