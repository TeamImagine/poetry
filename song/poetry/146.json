{"author":"释延寿","id":146,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["栖真境界太玄乡，静见吾宗不可量。","好句祇凭诗断送，闲缘唯遣道消亡。","雨丝云织轻条密，烟素风抽细缕长。","竟日虚怀无一事，金瓶秋水石炉香。"],"title":"山居诗  其六五"}
