{"author":"释延寿","id":106,"strains":["仄平平平仄仄平，仄○平仄平○平。","仄平平仄平○仄，○仄平平仄仄平。","仄仄仄○仄仄仄，平平平仄○平平。","○平平仄○○仄，平仄平○仄仄平。"],"paragraphs":["巨侵层峦本自平，只缘人世强分明。","五侯门外悲观意，长乐坡头去住情。","学道不如忘有念，修身争是了无生。","三祗功业犹难及，谁信尘劳直下明。"],"title":"山居诗  其二五"}
