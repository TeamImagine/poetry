{"author":"王庭珪","id":237948,"strains":["平平仄平仄平仄，平平平仄仄仄仄。","仄平平仄○平平，仄仄平平仄平仄。","仄平平仄仄平平，平仄平平○○仄。","仄仄平仄平○平，仄仄平平平○仄。","平平平仄○仄仄，仄仄平平平仄仄。","平仄平○仄仄平，平平仄仄平○仄。","仄平平平仄仄平，仄○仄仄仄平仄。","平平平仄平平仄，○仄○平仄平仄。"],"paragraphs":["江南渡头浣纱女，年年舟上织白苎。","织成还自漂江沙，女手纤纤白于布。","水边时有钓渔人，何异淮阴漂轻絮。","一饭能识韩将军，不负平生名漂母。","州西寒士衣百结，太守怜渠心甚切。","为作𫄨衣倒接篱，炎官火伞方张设。","恨无青丝白玉鞭，醉骑白马踏江月。","谁知南国任公子，留待深冬御霜雪。"],"title":"谢魏彦成知郡寄惠漂布"}
