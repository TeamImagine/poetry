{"author":"鲍寿孙","id":165620,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["平冈横亘北城头，一上青冥目数州。","吴岫南从京口出，蜀江东赴海门流。","香销后土花如梦，烟锁雷塘草亦愁。","惟有依然淮泗水，年年吹浪到瓜洲。"],"title":"平山"}
