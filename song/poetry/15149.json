{"author":"刘子翚","id":15149,"strains":["平平仄○平，平○仄平仄。","平平仄平○，仄仄平仄仄。","平平仄仄仄，平仄平平仄。","平平○平仄，仄仄平平仄。","平○仄仄平，仄仄仄平仄。","仄平仄仄平，平仄平平仄。","仄平○仄仄，仄仄平平仄。","仄平仄平平，仄仄仄平仄。","平○平仄仄，平仄平○仄。","平平仄仄平，平仄仄仄仄。"],"paragraphs":["愚氓扰潢池，囏难亦常态。","簪绅有包藏，事异吁可怪。","豺声久伺乱，鲸戮终何悔。","游言张凶焰，巧谍移机会。","初如卵壳微，跐践悉糜碎。","养成羽翮雄，飞掣韝绳外。","翦鉏淹岁月，螫毒弥疆界。","向来诘端由，罪白不容盖。","南冠囚载路，东市诛其最。","隆宽俗与新，侥幸汝勿再。"],"title":"谕俗  其四"}
