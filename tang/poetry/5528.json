{"author":"张彪","id":5528,"strains":["仄仄仄平仄，仄仄平○平。","○仄仄平仄，平仄平仄平。","仄仄平平仄，仄仄平平平。","○○平仄平，仄仄○平平。","平仄平仄仄，仄平仄平平。","仄平仄平○，○仄○仄平。","仄平仄平仄，平仄○平平。"],"paragraphs":["忽忽忘前事，志愿能相乖。","衣马久羸弊，谁信文与才。","善道居贫贱，洁服蒙尘埃。","行行无定心，𡒄坎难归来。","慈母忧疾疹，至家念栖哀。","与君宿姻亲，深见中外怀。","俟余惜时节，伥望临高台。"],"title":"北游还酬孟云卿"}
