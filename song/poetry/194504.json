{"author":"苏轼","id":194504,"strains":["仄仄平平仄仄平，平平仄仄仄平平。","仄平仄仄平平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雪里开花却是迟，何如独占上春时。","也知造物含深意，故与施朱发妙姿。","细雨裛残千颗泪，轻寒瘦损一分肌。","不应便作夭桃杏，数点微酸已著枝。"],"title":"红梅三首  其二"}
