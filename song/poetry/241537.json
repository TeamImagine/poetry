{"author":"周紫芝","id":241537,"strains":["平平平仄仄，仄仄仄仄仄。","平平平平平，平平仄平仄。","仄仄仄平仄，平仄平仄仄。","仄平平仄平，○仄仄平仄。","仄平平仄平，仄仄仄仄仄。","平平平仄平，仄仄仄仄仄。","仄平仄平平，平仄平仄仄。","平平仄○平，○仄仄平仄。","仄仄○平平，平平仄平仄。","平平仄平仄，○仄平平仄。","平仄平平平，○平仄平仄。","仄仄仄仄平，平平平仄仄。","仄仄仄平平，仄仄仄平仄。","仄仄平平平，平平仄平仄。","○仄？仄平，平平仄平仄。","仄平仄○仄，平平仄仄仄。","○平仄仄仄，平仄仄平仄。","仄仄平仄平，○平仄平仄。","仄○仄仄仄，仄○仄平仄。","仄平仄仄平，仄仄平平仄。","仄仄仄仄平，仄仄平仄仄。","○平仄平平，平仄仄平仄。","仄仄仄仄平，平仄仄平仄。","平○仄仄仄，仄平平仄仄。","平○仄仄平，仄仄平平仄。"],"paragraphs":["人生丘壑意，往往老未决。","煌煌金朱人，何尝树风烈。","转战作蛮触，肝胆殊楚越。","晚为林下游，如热就炎暍。","不知谁尔嗔，自欲作此孽。","诸郎名坐曹，十日忽已浃。","竹舆走骎骎，山溜随活活。","青山不相违，相见两欣悦。","共赋临清流，班荆坐林樾。","谁持步兵酒，相救文园渇。","风啸苏门登，衣飘御风列。","问酒挂百金，登高扶九节。","况乃落星岩，似与世人别。","尚想儋州翁，清诗散飞屑。","遗迹倘可寻，斯游未宜辍。","伟哉二三子，风姿各磊落。","应怜老病足，无用饱刍秣。","那得嘶北风，长歌唾壶缺。","眼看磊落士，抗论自超拔。","各鸣白玉珂，共上黄金阙。","笑我不出门，与世无乃拙。","长须夜光持，清澹两奇绝。","咀味久益寒，牙类贮冰雪。","谁当笑我起，着鞭追往辙。","同乘一叶舟，共载西湖月。"],"title":"次韵子绍同黄超然诸公山中之作"}
