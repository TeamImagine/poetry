{"author":"何梦桂","id":151749,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["剩得闲身镇自怜，更怜闲占此山泉。","满阶碧草客稀到，半榻白云人对眠。","窗影枝摇知雀踏，壁痕苔湿认蜗涎。","日长静看辛夷树，落尽闲花忘宿缘。"],"title":"山窝适兴"}
