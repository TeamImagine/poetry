{"author":"李洪","id":52698,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。","平仄平平仄平仄，平平仄仄仄平平。"],"paragraphs":["东郊初未布阳和，湖上祥霙点渌波。","重璧台遥黄竹作，孤山园近落梅多。","表仪共仰丰年玉，赋咏宜陪赓载歌。","谁忆渔舟向西塞，千山径绝独披蓑。"],"title":"次韵寺丞叔都城喜雪"}
