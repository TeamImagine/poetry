{"author":"徐积","id":185544,"strains":["仄仄仄平平，○平仄平仄。","平平○平平，平仄平平仄。","○○平仄平，○仄仄平仄。","仄仄仄○平，仄仄仄仄仄。","仄仄○仄○，仄平仄平仄。","仄仄平仄仄，仄仄仄平仄。","平仄平平○，仄仄仄○仄。","平○仄○平，平○仄平仄。","仄仄仄○仄，平仄仄仄仄。","仄仄仄○仄，平仄仄平仄。","仄仄平平平，○仄仄平仄。","仄仄仄平平，仄仄仄平仄。","仄仄平仄仄，○仄平仄仄。","○平仄仄○，仄仄平仄○。","仄仄平仄平，平仄仄○仄。","仄仄平仄平，仄仄仄仄仄。","○平平仄仄，平平仄平仄。","平平仄○平，仄仄平仄仄。","平平仄仄平，仄仄仄仄仄。","平仄仄仄○，仄仄平仄仄。","仄仄平平平，仄仄仄仄仄。","仄仄仄仄仄，仄仄仄仄仄。","仄平仄仄平，仄平平仄仄。","平平仄仄仄，仄仄仄仄仄。","仄平仄仄仄，平仄仄仄仄。","仄仄平仄平，平仄仄仄仄。","○仄○○平，平平仄仄仄。"],"paragraphs":["一别北轩君，参商与胡越。","先声从西来，尘榻为君拂。","吟行时引头，吟坐即摇笔。","未见问行人，既见惜短日。","缓颊相问劳，剧谈尽忠切。","耳窍虽塞豆，口角自流沫。","崔子祥而论，祝令闵且说。","篱闲菊参差，樽中酒澄澈。","把酒互相劝，投菊两不绝。","客主莫分辨，僮仆亦娱悦。","若比庞公家，妻子不罗列。","悔令唱骊歌，惜不醉寒月。","念子为令尹，行义高突兀。","当官志不回，敛版腰可折。","与俗皆背驰，而慕古遗烈。","竹节生便坚，剑气久已发。","其时东野外，频烦大夫谒。","篇章日相寻，气势谁可遏。","仍携大轴来，使我两目阅。","人事有合离，岁月成恍惚。","逸翮腾方高，骏马足不蹷。","子实不我忘，我亦不子忽。","与之气类同，见之心欲豁。","金城不可破，铁槊不可夺。","择交盖已定，言志亦已合。","布阵诗甚详，挥洒手不歇。","更约临行时，斯言可赠别。"],"title":"和倪敦复  其一"}
