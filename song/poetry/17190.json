{"author":"释慧远","id":17190,"strains":["仄仄平○，仄仄平平。","仄仄仄仄，仄平平平。","平平平仄仄仄平仄仄，仄平平仄仄平仄仄平。","仄仄平平平？仄仄仄，平平仄仄平仄仄平平。","仄仄仄○○仄，平仄平仄仄平。"],"paragraphs":["岳耸渊深，貌古神清。","渴有米汁，馔无佳珍。","龙床头卖弄草鞋两脚，御舟前突出云衲半身。","举棹迷源兮檈索已露，移舟别水兮眼倒生筋。","敢道不劳斤斧，夫是之谓木平。"],"title":"木平和尚赞"}
