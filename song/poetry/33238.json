{"author":"陆游","id":33238,"strains":["仄平平仄仄，平平仄平平。","平平平○仄，仄仄仄仄平。","仄仄○平平，仄仄仄仄平。","仄平仄平平，平仄平平平。","○仄仄仄仄，平平平○平。","仄仄仄仄平，仄仄平仄平。","平平○平仄，仄仄仄仄平。","平仄仄平仄，仄仄平平平。"],"paragraphs":["我来香积寺，清晨历龙门。","孤峰撑苍昊，大壑裂厚坤。","古穴吹腥风，峭壁挂爪痕。","水浮石楠花，崖络菖蒲根。","横策意未餍，褰裳探其源。","绝境岂可名，恨我诗语烦。","须臾苍云合，便恐白雨翻。","东走得平野，万里扶桑暾。"],"title":"龙门洞"}
