{"author":"杨亿","id":210600,"strains":["平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["千古碧潭秋水骨，琢成孤枕冷于冰。","因为江外朱轮守，得自林闲白足僧。","月幌光寒吞桂魄，暑轩气爽压梅蒸。","奇章好尚非流俗，愿向萧斋代曲肱。"],"title":"送石枕与参政王给事"}
