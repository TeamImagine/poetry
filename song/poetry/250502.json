{"author":"沈与求","id":250502,"strains":["平平仄仄仄仄仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平仄仄平。","仄仄平仄平平仄，仄平平仄仄平平。"],"paragraphs":["胸中渺渺九梦泽，笔底滔滔三峡流。","自合勋盟真易与，漫回诗律付冥捜。","平生所慕李君御，今日聊登郭泰舟。","去矣相望重搔首，百年心事小迟留。"],"title":"送卢左司赴阙舟中口占"}
