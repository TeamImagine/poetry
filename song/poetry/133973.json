{"author":"释文珦","id":133973,"strains":["平仄平仄，平平仄平。","仄仄仄平，仄平平平。","仄仄平仄，仄○平平。","仄仄平平，平平仄平。","平平平仄，平平平平。","仄平仄平，○仄○平。","平平仄○，仄仄仄平。","仄仄仄○，仄仄平平。","平仄平仄，平平仄平。","仄平仄仄，平○仄平。","仄仄仄平，平平仄平。","仄平○仄，仄仄平平。","仄仄○平，平仄仄平。","仄平仄平，仄仄仄平。","仄仄平平，平仄平平。","平○仄平，仄仄仄平。"],"paragraphs":["天道虽远，人心匪殊。","内直不欺，与天为徒。","对越无愧，陟降恒俱。","祝史陈言，曾非矫诬。","桑林之祷，金縢之书。","至诚感通，如鼓应桴。","神人以和，大信以孚。","不勉不思，自止于符。","天有常道，人无异涂。","志斯一矣，天其远诸。","大道既漓，人心日渝。","背天从欲，覆族亡躯。","作善降祥，为恶速辜。","圣言孔彰，是训是谟。","一念之差，千里而迂。","惟当自修，以反厥初。"],"title":"天道虽远行"}
