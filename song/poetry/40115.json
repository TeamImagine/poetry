{"author":"陆游","id":40115,"strains":["仄平平仄仄仄仄，仄仄仄平平仄平。","平平平平仄平仄，仄仄○仄平平○。","平平仄仄仄仄仄，仄仄平平平仄平。","平仄仄平平仄仄，仄○平仄仄平平。"],"paragraphs":["一秋风雨蔽白日，积水鬼神愁太阴。","寒螀悲鸣草根湿，水鸟暝哭菰丛深。","残年不觉日月逝，病骨惟愁霜露侵。","常有淖糜支旦暮，一毫宁复少年心。"],"title":"秋雨"}
