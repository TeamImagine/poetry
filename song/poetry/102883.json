{"author":"魏了翁","id":102883,"strains":["仄平仄仄平平平，仄仄仄仄平平平。","仄○平仄仄平仄，仄仄仄仄平○平。","仄平仄仄平仄平，平○○仄平平平。","平平平仄○平仄，平平仄仄平平平。","仄○平○仄平仄，仄仄平仄平○平。","仄平仄平仄，仄仄平平○。","仄仄平平平，仄平平仄平。","平平仄仄○仄仄，仄仄○○平平平。","仄平平平仄仄仄，平仄平仄○仄平。","仄平仄仄○平○，平平仄仄平平平。","○平仄○仄平仄，仄平仄仄仄仄平。","平平平平平仄仄，平仄仄仄平平平。","？○仄仄平仄仄，平平仄仄平平平。"],"paragraphs":["有歌不必歌吴趋，有舞不用陈巴渝。","试听天下紫云曲，着意自与人间殊。","益州刺史梁大夫，高冠长珮鸣清都。","秋原方集迎车雉，春风欲送升平乌。","却思忠献海棠处，少日曾此扶亲舆。","问天乞英簜，叶气为先驱。","有酒皆郎清，有书皆父腴。","人逢善旦称吉祝，六引三调何虚邪。","勿言商声苦太劲，为国纲纪正要渠。","厥今事势将何如，邻家盗起翁无襦。","乘风纵燎未渠已，我薪未徙屋未涂。","天之生贤端有意，平治况是公规摹。","尽将吉德为寿本，扶桑自昔无荣枯。"],"title":"梁运判生日"}
