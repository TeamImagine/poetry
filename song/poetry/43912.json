{"author":"范成大","id":43912,"strains":["平平仄仄仄，平仄平平平。","平平仄仄平，平仄平平平。","平仄平平平，仄仄平平平。","仄平仄平仄，平平平仄平。","仄仄仄仄仄，○○仄平平。","仄○○仄平，仄仄平平平。","仄○○？平，平平仄平平。","仄平仄仄平，平○平平平。","仄平仄平平，仄平平仄○。","平仄仄○仄，仄平平仄仄。"],"paragraphs":["岷江漱北渚，庐阜窥南窗。","名山复大川，超览兹楼双。","何必元规尘，自足豪他邦。","使君秫田熟，新凉𥬠酒缸。","落景澹碧瓦，长虹吐金釭。","客从三峡来，噩梦随奔泷。","小留听琵琶，船旗卷修杠。","请呼裂帛弦，为拊洮河腔。","曲终四凭栏，倦游心始降。","明发挂帆去，晓钟烟外撞。"],"title":"江州庾楼夜宴"}
