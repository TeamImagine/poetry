{"author":"曹勋","id":12469,"strains":["仄平仄，仄平平。","仄仄仄，平平平。","平平平，平平平。","仄○仄仄平○○，仄○仄仄平仄平。","平平仄仄平平○，平平仄仄平仄平。","仄○平平平平平，平平○仄○平平。","○仄平仄仄仄平，平平仄仄平仄仄，平平仄仄平平平。","仄平仄○平平仄，平仄仄仄平平平。","○平○仄仄平仄，仄仄平仄平平平。","平平仄仄仄平仄，平平仄仄平平○。","平○平平仄仄仄，平平仄仄平平平。","平平平平仄平仄，平平平仄平平平。"],"paragraphs":["紫骝马，出西方。","径万国，来咸阳。","储精房，锺驯良。","口如米火头如王，尾轻鬣短龙脊刚。","蹄圆腕蹙森开张，齐平六齿排截肪。","目如明星威煌煌，骄嘶喷薄思腾骧。","荫以华屋荐露床，金羁玉勒红锦障，钩膺络脑垂珰琅。","汉家骠骑新开府，天子辍赐威遐荒。","将军横槊被金甲，矍铄超忽逾鹰扬。","雄鸣矫首厉奔蹙，胡儿百万纷披攘。","登封居胥转瀚海，军声陆詟摧天狼。","归来明堂见天子，图形麟阁宣龙光。"],"title":"紫骝马"}
