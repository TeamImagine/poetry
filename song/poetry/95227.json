{"author":"高颐","id":95227,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["石龛金佛一千身，不到支提孰识真。","髣髴钟声鸣翠阜，晶荧灯焰下苍旻。","平生梦想烟霞际，今日来游鬓发新。","踏破禅林秋月皎，水云闲淡入精神。"],"title":"支提禅寺"}
