{"author":"刘克庄","id":110140,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["万户千门尽拥衾，据梧展转看横参。","不知身已成衰证，枉被人疑是苦吟。","周汉前书盲记忆，乾坤外事彊思寻。","华山老子差堪语，安得呼来论此心。"],"title":"不寐"}
