{"author":"易士达","id":171283,"strains":["平平○仄平平仄，仄仄仄平平仄仄。","仄平○仄仄平平，仄仄仄平平仄仄。","平平平仄仄平平，平平仄仄仄平平。","○平○仄○平仄，仄仄○○仄仄平。","仄平仄仄平平仄，○仄平平平仄仄。"],"paragraphs":["孤山和靖真奇士，绕屋种梅清彻底。","暗香和月透寒窗，压尽几多红与紫。","挨排花品果为魁，南枝向暖首先开。","当时疏影横斜句，几度吟从笔底来。","劝君莫奏城头角，吹得梢头花片落。"],"title":"梅花吟"}
