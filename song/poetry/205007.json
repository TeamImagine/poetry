{"author":"黄裳","id":205007,"strains":["○仄平，仄仄仄，仄仄仄平平仄仄。","仄平仄仄仄平平，○仄仄平平仄仄。","仄仄平平仄平仄，平仄○平仄平仄。","仄仄○平仄仄平，仄平平仄仄平平。","平平仄仄平平仄，仄仄平平仄仄平。","平仄仄，仄○仄，平平平仄平平仄。","仄平○仄平仄平，平仄平平平仄仄。","仄平仄○仄平平，仄○平仄平○仄。"],"paragraphs":["如意珠，舍利子，建立法身无二理。","发明道果独为师，长养圣胎谁得旨。","六物名同实非异，微妙如来出尘计。","一念中含一点来，太无根种岂须猜。","谁尸五运催神化，忽见天花五叶开。","含万类，贯三界，无无无有非私解。","法轮如我神气精，尘世通他来去在。","九年转了大还丹，世间无价人难买。"],"title":"六祖传付偈颂 初祖 其七"}
