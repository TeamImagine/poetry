{"author":"陈舜俞","id":146528,"strains":["平平仄仄平，○仄仄平○。","仄平平平仄，平平仄○仄。","仄平仄○仄，仄平仄仄仄。","平平仄仄仄，仄仄仄平仄。","仄平仄仄○，平仄仄平仄。","仄平仄平平，仄仄仄平仄。","仄仄○仄仄，平仄仄平仄。","平平仄仄仄，仄仄平仄仄。","平○仄平仄，仄平仄平○。","仄平仄仄○，仄仄仄平仄。","仄平仄仄仄，平○仄○○。","仄○平仄平，平仄○○仄。","平仄○仄仄，平仄仄平仄。","仄○仄平平，仄平仄平仄。","平平仄平平，○仄平仄仄。","○○仄仄仄，仄平仄平仄。","仄平平平仄，○仄仄平仄。","○平平仄平，仄仄仄○仄。","仄仄仄○平，平平仄平仄。"],"paragraphs":["东南有具区，三万六千顷。","百川之雄伟，咸池借溟涬。","玉堂在其下，莫知日月永。","鸱夷昔不返，肯顾市朝请。","素怀邈已劳，孤泛此方逞。","刺沙出林荒，度浅动蘋荇。","渐尽行渐远，湾转势弥迥。","疑非地可载，直与天作镜。","青空四垂幕，乱山不能屏。","淼茫白鸟行，浩漾好云影。","逻呼十桨急，罛横九帆并。","霁中波有光，风后浪犹猛。","澎湃闻乍惬，抛磕内还省。","我量觉蹄涔，此身实萍梗。","渊神栗寒肌，浸气飘素领。","观澜念往术，濯缨悼前眚。","未能追高谢，且以卒流景。","吟非夸独清，济乃仗中静。","寄谢洞庭君，终来老鱼艇。"],"title":"初入太湖"}
