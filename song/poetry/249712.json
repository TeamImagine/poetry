{"author":"郭印","id":249712,"strains":["平平仄平仄，○仄平仄平。","平平仄仄平，平仄平仄平。","仄平仄平仄，仄仄仄平○。","仄仄仄平仄，仄仄仄平平。","平平仄仄仄，仄仄平平平。","平仄仄平仄，平平仄平平。","仄仄平平仄，平○仄仄平。","仄平仄仄平，平仄平仄平。","仄平平仄仄，平仄仄○平。","仄平仄平○，仄仄仄仄平。","仄○仄平仄，仄仄平平平。","仄○仄仄仄，平仄平平平。","仄仄平仄仄，平仄仄平平。","平仄仄平仄，仄仄平○平。"],"paragraphs":["人生不盈仞，中有天地机。","哀哉蠢蠢群，沉湎无所知。","六根乱尘境，一念落邪思。","遂令至真宅，栋宇日颓隳。","先生早悟此，寂照通幽微。","真火下腾熖，灵泉上生肥。","巧妙神明出，功深造化驰。","每怜好道人，罗缕为指迷。","鄙夫寻访久，肤浅得其皮。","向来发关键，一扫杂学卑。","五行识颠倒，八卦知推移。","兔从月窟隐，鱼向天池飞。","跃跃心自喜，扶老得吾师。","何以报恩德，昼夜勤行之。"],"title":"谢曾帅养生诀"}
