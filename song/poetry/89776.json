{"author":"程珌","id":89776,"strains":["仄仄平平平，平○平仄仄。","○平仄○仄，仄仄仄仄仄。","平仄平仄平，平平○仄仄。","平仄平平平，仄仄仄○仄。","平平仄平仄，仄仄平平仄。","○○○平平，仄平仄平仄。","仄平平仄○，平平○平○。","平仄平平平，仄仄仄平仄。","仄仄平○平，仄仄仄平仄。","平仄仄仄平，仄平仄平仄。","平平仄平平，平平平平仄。","平○仄仄平，平平仄平仄。","平平仄仄平，平仄平平○。","○○仄○○，仄仄平平仄。"],"paragraphs":["悔作唐山来，山深交友绝。","相逢忽相得，乍见乃乍别。","嗟此冰玉人，寒梅疏带雪。","胸次罗文奎，笔底耀离缬。","朝家渴英隽，结网仍高设。","行且收殊科，勉哉嗣先烈。","一编忠义传，奸萌叹先折。","千载懦夫魂，脆骨变奇节。","识此吴中奇，复幸拜前哲。","何异鲁国人，一朝获双玦。","晴云起芝田，东风催啼鴂。","慈庭有近书，明朝动归辙。","新抽草可茵，微露花堪折。","相思复相思，后夜天边月。"],"title":"送常世卿归嘉兴"}
