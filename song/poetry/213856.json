{"author":"陈师道","id":213856,"strains":["仄平仄仄仄仄平，仄仄仄仄平○○。","仄○仄仄平仄仄，仄仄平仄平平平。","平平仄仄○平仄，平仄仄○平平平。","○平仄仄仄仄仄，平仄仄平仄仄仄。","仄平平仄仄仄仄，平仄仄仄平平平。","仄仄平○仄平仄，仄仄仄仄平平平。","平平平仄仄平仄，仄仄仄仄○平平。","平平仄仄仄平仄，仄平仄仄平平○。","仄平仄仄仄仄仄，○仄仄仄平平○。","平平仄仄平仄平，仄○仄仄平仄平。","仄平仄○仄平仄，○仄仄仄○○平。","○平仄仄平平仄，○平平仄平○平。"],"paragraphs":["我诗浅短子贡墙，众目俯视无留藏。","句中有眼黄别驾，洗涤烦热生清凉。","人言我语胜黄语，扶竖夜燎齐朝光。","三年不见万里外，安得奋身置汝傍。","迩来诸子复秀发，曾未几见加端章。","剩欲摧藏让头角，岂是有意群儿伤。","于人无怨我何憾，爱者尚众犹吾乡。","平生不自解嘲诮，祸来亦复非周防。","我衰气索不自振，正赖好语能恢张。","诗家小魏新有声，旧传秀句西里黄。","后生学行阙师友，临路不进空回遑。","看君事业青云上，听渠螟{虫貣}生膏肓。"],"title":"答魏衍黄预勉余作诗"}
