{"author":"韩偓","id":32107,"strains":["仄仄平平仄仄平，仄平平仄仄平平。","平平平仄平平仄，平仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["避地淹留已自悲，况逢寒食欲霑衣。","浓春孤馆人愁坐，斜日空园花乱飞。","路远渐忧知己少，时危又与赏心违。","一名所系无穷事，争敢当年便息机。"],"title":"避地寒食"}
