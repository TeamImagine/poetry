{"author":"楼钥","id":66642,"strains":["仄仄平平平仄平，仄平平仄仄平平。","仄平平仄平平仄，仄仄平仄平仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["楚楚芳荪诗样清，翠苗低护小峥嵘。","一泓功借幽根润，六月能令凉意生。","雁荡浑如梦边事，龙湫顿觉眼中明。","闲窗坐对思无限，何日随君遶涧行。"],"title":"谢僧道全惠诗并菖蒲"}
