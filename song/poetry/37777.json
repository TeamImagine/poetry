{"author":"陆游","id":37777,"strains":["仄仄仄仄仄仄○，平仄○平平仄平。","平平仄仄○仄仄，仄仄平仄平平平。","仄仄仄仄仄○仄，平平○○仄仄仄。","平平仄仄平仄仄，仄仄平平仄平仄。","○平仄仄平平○，仄平仄仄平平平。","平平仄仄○平平，仄仄仄仄平○平。"],"paragraphs":["我欲挽住北斗杓，常指苍龙无动摇。","春风日夜吹草木，只有荣盛无时凋。","我欲刬断日行道，阳乌当空月杲杲。","非惟四海常不夜，亦使人生失衰老。","如山积麹高崔嵬，大江酿作蒲萄醅。","颓然一醉三千杯，借问白发何从来。"],"title":"将进酒"}
