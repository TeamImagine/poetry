{"author":"朱淑真","id":245678,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["朝来带雨一枝春，薄薄香罗蹙蕊匀。","冷艳未饶梅共色，靓妆长与月为邻。","许同蝶梦还如蝶，似替人愁却笑人。","须到年年寒食夜，情怀为你倍伤神。"],"title":"梨花"}
