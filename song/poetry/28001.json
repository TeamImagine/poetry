{"author":"洪适","id":28001,"strains":["仄仄平平平仄平，平平平仄仄平平。","平平仄仄仄平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["快睹终童英妙时，跫然衔袖出明玑。","家声不诧大哉问，文律何愁知者希。","益利锋铓临大敌，养成羽翼看高飞。","红尘可厌忙车马，挹取西山爽气归。"],"title":"答林神童"}
