{"author":"范成大","id":43803,"strains":["平平平仄平平平，平仄平平仄仄平。","仄仄仄平平仄仄，平平仄仄仄平平。","仄平平仄仄平仄，仄仄仄平平仄平。","平仄平平平仄仄，平平平仄仄平平。"],"paragraphs":["扶头今日强冠𥮾，余烬收从百战酣。","长胫阁躯如瘦鹤，冲风夺气似枯柟。","客来慵抆懒残涕，老去定同弥勒龛。","何处更能容结习，任教花雨落毵毵。"],"title":"初履地"}
