{"author":"章谒","id":31213,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["玉皇恩诏别星班，去压徐方分野间。","有鸟尽巢垂汴柳，无楼不到隔淮山。","旌旗渐向行时拥，案牍应从到日闲。","想忆朝天独吟坐，旋飞新作过秦关。"],"title":"送韦岫郎中典泗州"}
