{"author":"刘过","id":82685,"strains":["仄仄仄平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["未照玉堂金炬莲，地官董正职尤专。","常经要足邦中赋，胜算犹烦马上鞭。","黄阁少须持紫橐，黑头早已继青毡。","方今讲论肥民策，不数横流地上钱。"],"title":"寄李侍郎"}
