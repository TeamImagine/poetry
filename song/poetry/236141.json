{"author":"李光","id":236141,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["袅袅秋风度泬寥，卧闻微雨打芭蕉。","黄花篱落重阳近，白髪江津客路遥。","家信隔年新恨过，箧衣经暑旧香消。","小槽正想珍珠滴，海舶来时寄一瓢。"],"title":"寄内"}
