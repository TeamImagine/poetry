{"author":"苏轼","id":194039,"strains":["仄仄仄平平仄仄，○仄平平平仄仄。","仄平仄仄○仄平，平仄仄平平仄仄。","仄平平仄平平平，平平仄仄○平平。","平平仄仄平仄仄，平平仄仄平平平。","仄平平仄平平仄，平平仄平仄平仄。","仄仄平仄仄仄平，仄仄平平平仄○。","○平仄仄仄○平，仄仄○平仄仄平。","仄仄仄平平仄仄，平平平仄○○平。"],"paragraphs":["列子御风殊不恶，犹被庄生讥数数。","步兵饮酒中散琴，于此得全非至乐。","乐全居士全于天，维摩丈室空翛然。","平生痛饮今不饮，无琴不独琴无弦。","我公天与英雄表，龙章凤姿照鱼鸟。","但令端委坐庙堂，北狄西戎谈笑了。","如今老去苦思归，小字亲书寄我诗。","试问乐全全底事，无全何处更相亏。"],"title":"张安道乐全堂"}
