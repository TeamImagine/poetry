{"author":"黄庭坚","id":206681,"strains":["平平仄仄仄仄仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["中年畏病不举酒，孤负东来数百觞。","唤客煎茶山店远，看人秧稻午风凉。","但知家里俱无恙，不用书来细作行。","一百八盘携手上，至今犹梦遶羊肠。"],"title":"新喻道中寄元明用觞字韵"}
