{"author":"罗隐","id":30611,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["旧游不合到心中，把得君诗意亦同。","水馆酒阑清夜月，香街人散白杨风。","长绳系日虽难绊，辨口谈天不易穷。","世事自随蓬转在，思量何处是飞蓬。"],"title":"酬黄从事怀旧见寄"}
