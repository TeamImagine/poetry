{"author":"释德洪","id":228397,"strains":["仄仄平平平仄仄，仄平平仄仄平平。","仄平平仄平平平，仄仄平平平仄平。","平仄仄平仄仄仄，平平仄仄仄平平。","仄平仄仄平平仄，仄仄平平仄仄仄。"],"paragraphs":["雁荡天台看得足，却搬儿女寄蓬窗。","径来漳水谋三顷，偶爱庐山家九江。","名节逼真如醉白，生涯领略类湘庞。","向来万事都休理，且听楼钟一夜撞。"],"title":"陈莹中左司自丹丘欲家豫章至湓浦而止余自九峰往见之二首  其一"}
