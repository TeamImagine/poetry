{"author":"李贺","id":13815,"strains":["平○平平仄平平，平平仄仄平仄平。","仄平仄仄平仄仄，平仄○平平仄平。","仄平平○仄平仄，仄仄平○○仄仄。","平平仄仄○平平，平仄仄平○仄仄。","平平仄平仄仄仄，仄仄平平仄平仄。","平仄平平○仄平，○○平仄平平仄。","平○仄平○平仄，仄平○仄平平仄。","仄平仄仄仄○平，平仄平平仄平仄。"],"paragraphs":["吴兴才人怨春风，桃花满陌千里红。","紫丝竹断騘马小，家住钱塘东复东。","白藤交穿织书笈，短策齐裁如梵夹。","雄光宝矿献春卿，烟底蓦波乘一叶。","春卿拾材白日下，掷置黄金解龙马。","携笈归江重入门，劳劳谁是怜君者。","吾闻壮夫重心骨，古人三走无摧捽。","请君待旦事长鞭，他日还辕及秋律。"],"title":"送沈亚之歌"}
