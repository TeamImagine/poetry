{"author":"陆游","id":39128,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老去终年卧草庐，事皆省尽略无余。","尘留鼠迹犹嗔拂，风作瓢声固不除。","兴发旧醅何害醉，诗成拙笔亦堪书。","投床睡美悠然觉，作计今知本不疏。"],"title":"省事"}
