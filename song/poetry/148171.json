{"author":"方回","id":148171,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["袖有铦锋日夜磨，刻雕宇宙奈君何。","俗谈世念神山隔，人品诗评白眼多。","大似石宫元子咏，更能铜斗孟生歌。","暮年我亦词华落，欲卜溪邻买钓蓑。"],"title":"送孙元京还讲舍"}
