{"author":"王安石","id":179900,"strains":["平仄仄仄仄，平平仄○平。","仄○平仄平，平○○仄平。","平平平仄仄，仄仄仄平平。","仄平仄平平，平仄仄平平。","仄仄仄平仄，仄平仄仄○。","平平仄平仄，○仄仄平平。"],"paragraphs":["黄鹤抚四海，翻然落中州。","一听笙与镛，低回如有求。","飞鸣阿阁上，好与凤皇游。","顾怜鲁东门，无事反悲愁。","岁晏忽惊矫，问胡不少留。","因知网罗外，犹有稻粱谋。"],"title":"送惠思上人"}
