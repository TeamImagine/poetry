{"author":"韦应物","id":57086,"strains":["仄仄仄平仄，仄平○仄平。","平平平○平，仄仄平仄平。","仄仄平仄仄，平仄○仄平。","平平仄仄仄，平仄平仄平。","平仄仄平平，平平仄平平。","平平仄平仄，仄仄仄仄平。","仄仄平平仄，仄平仄仄平。","○平平仄仄，仄仄仄平○。"],"paragraphs":["秉笔振芳步，少年且吏游。","官闲高兴生，夜直河汉秋。","念与清赏遇，方抱沈疾忧。","嘉言忽见赠，良药同所瘳。","高树起栖鸦，晨钟满皇州。","凄清露华动，旷朗景气浮。","偶宦心非累，处喧道自幽。","空虚为世薄，子独意绸缪。"],"title":"荅畅参军"}
