{"author":"陈起","id":116392,"strains":["仄平仄仄仄仄平，仄仄平平平仄仄。","平平仄仄仄仄仄，仄仄平平仄平仄。","仄○○仄仄○平，平仄平平平○仄。","平平仄平仄仄平，仄仄仄平平仄仄。","平平○仄仄仄平，仄仄仄仄平仄仄。","仄平○仄仄平○，仄仄平平○仄仄。"],"paragraphs":["昔人馈药不敢尝，未达寒温良毒旨。","朝来剥啄客问病，宝剂盈奁意何侈。","便当三咽答殷勤，儿欲先尝还且止。","平生结交结以心，岂有鸩人羊叔子。","多君相济义薄云，友道线绝今振起。","绿阴庭院趁清和，抖擞精神迎药喜。"],"title":"武兄惠药"}
