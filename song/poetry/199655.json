{"author":"钱易","id":199655,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["拂衣台岭旧林泉，命服兰芽夺目鲜。","一念不居常在定，十分无闷尽安禅。","霜含庭柏依稀老，月到经窗暗澹圆。","蠛枕沈迷难话别，半桥衰柳锁寒烟。"],"title":"送僧归护国寺"}
