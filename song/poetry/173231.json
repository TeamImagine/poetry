{"author":"陈廷光","id":173231,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["小雪梅香已破缄，罗浮春信许先探。","松林酒肆知谁醉，石壁题诗祇自惭。","未放翠禽呼梦觉，待教黄野纵鸾骖。","行当看我飞云顶，并取春魁压斗南。"],"title":"小山见梅"}
