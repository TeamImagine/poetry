{"author":"赵蕃","id":73794,"strains":["仄仄仄仄平仄平，○○仄○平仄平。","仄平仄仄平仄平，仄平仄仄平仄平。","仄平平仄仄平平，仄仄仄平平仄平。","仄平平平平仄平，仄平仄仄平仄平。","仄平仄仄○平○，仄仄平平平仄平。","平平○平仄仄平，仄○平仄仄仄平。","平○仄仄平平平，仄仄○仄仄仄平。","平平仄仄平平平，○○仄仄平平平。","平平平仄平平平，平平平仄平仄平。","仄平○仄平仄平，仄○仄仄平○平。"],"paragraphs":["欲雪不雪云雨愁，将行未行心口谋。","问胡不去良有由，故人伏枕关我忧。","自心初识十年游，不作世人新白头。","抱关非为辞挟搜，乃知自欲吾志求。","适来遂作兼旬留，昔者公侯今日瘳。","河山空能泣楚囚，不如窗几问不休。","公如大道鸣骅骝，我乃蹇足历涧沟。","弥明故足悲侯刘，淙淙讵识东之流。","怀哉黄堰公先畴，章泉吾亦营菟裘。","莫言相望风马牛，苇间会有延缘舟。"],"title":"留别子肃"}
