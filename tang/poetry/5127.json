{"author":"皇甫冉","id":5127,"strains":["仄平平仄仄，仄仄仄平平。","平仄平平○，平平仄仄平。","仄○○仄仄，仄仄仄平平。","平仄○平仄，平平仄仄平。","平平仄平仄，仄仄仄平平。","仄仄平平仄，平○平仄平。","仄仄平仄仄，平仄仄平平。"],"paragraphs":["一官知所傲，本意在云泉。","濡翰生新兴，群峰忽眼前。","黛中分远近，笔下起风烟。","岩翠深樵路，湖光出钓船。","寒侵赤城顶，日照武陵川。","若览名山志，仍闻招隐篇。","遂令江海客，惆怅忆闲田。"],"title":"酬包评事壁画山水见寄"}
