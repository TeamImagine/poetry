{"author":"林景熙","id":160167,"strains":["仄仄仄平平，仄仄仄平仄。","仄○平仄平，仄仄仄平仄。","平仄平仄平，平仄仄平仄。","仄仄仄仄平，平平仄仄仄。","仄仄○平平，平仄仄平仄。","仄仄仄平平，仄仄仄平仄。","仄仄仄平仄，仄平仄平仄。","仄仄平仄仄，仄仄平仄仄。","仄仄平○平，平平仄仄○。","仄平平平平，仄仄仄平仄。","平○仄仄仄，平平仄平仄。","仄仄仄仄○，平平仄平仄。","仄平平仄仄，仄仄平平仄。","仄平仄仄○，○仄仄平仄。"],"paragraphs":["九锁绝人寰，一嶂耸天柱。","自从开辟来，著此洞天古。","奇石千万姿，元不费神斧。","帝𠡠守六丁，山夔孰敢侮。","白昼中冥冥，游者必持炬。","或绚若霞敷，或蹙若波诡。","或竖若旌幢，或悬若钟鼓。","或虎而爪踞，或凤而翅舞。","异状纷献酬，清音起击拊。","不知金堂仙，恍惚在何许。","褰衣下侧迳，层岚结琼乳。","迳极罅转深，幽潭蓄风雨。","劣容童竖入，恐触蛟龙怒。","凛乎不可留，长啸出岩户。"],"title":"游九锁山 大涤洞天"}
