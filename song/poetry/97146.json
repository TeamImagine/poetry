{"author":"陈宓","id":97146,"strains":["平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["浓阴尚想升平日，老干曾经五百年。","商略正须凭众口，品题谁敢继先贤。","素团比玉清仍润，繁颗如星艳欲然。","天予瓌奇资赋咏，况当诗思似流泉。"],"title":"次刘制干潜夫趣续谱韵"}
