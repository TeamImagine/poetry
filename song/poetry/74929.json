{"author":"赵蕃","id":74929,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄仄仄仄，平仄平平仄仄仄。","仄仄平平仄仄仄，仄平平仄仄平平。"],"paragraphs":["溪山风月两相当，痼疾真成得秘方。","往日同舟但饶信，祇今去路落湖湘。","贫离亲戚古所叹，归去田园老未忘。","试遣溪头问酒价，扫沙聊得踞胡床。"],"title":"入夜应潭对岸作示成父"}
