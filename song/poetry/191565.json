{"author":"冯山","id":191565,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["休向诗中恨不平，范滂留意在澄清。","烟霄鸿鹄飞将到，雷雨龙蛇蛰未惊。","声价得来知道长，穷愁消尽觉身轻。","荣途咫尺非难至，俯拾功名在此行。"],"title":"再和  其二"}
