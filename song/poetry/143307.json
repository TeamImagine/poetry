{"author":"真山民","id":143307,"strains":["仄仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["鼻祖名高三谏官，耳孙玉立又台端。","气增浙左霜威动，面带终南山色寒。","揽辔肯教狼卧地，归班便合豸峨冠。","公余诗兴清于雪，细嚼梅花入肺肝。"],"title":"王廉使"}
