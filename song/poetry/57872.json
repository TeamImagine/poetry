{"author":"梅尧臣","id":57872,"strains":["平仄○仄○，仄仄平仄平。","仄仄仄仄仄，平仄平○平。","仄仄仄仄仄，仄仄平平平。","仄仄○平平，○仄平仄平。","平平○仄仄，仄仄○仄平。","平平平平仄，仄仄仄平平。","仄仄平平平，仄平平仄平。","平平平平平，平仄仄仄平。","○平仄仄○，○仄平平平。","仄仄平仄平，仄平平仄平。","仄仄仄仄仄，○○平仄○。"],"paragraphs":["天地如转磨，屑屑今古人。","一落大化手，团品惟其新。","不幸积不用，衮衮同埃尘。","日月行何穷，过尽千万春。","人生占几许，百岁犹比晨。","君求灊山潜，舍去两朱轮。","愿效陶渊明，翦纱为破巾。","山前溪多鳞，山下酒甚醇。","看云举大杓，杓造舒州民。","李白尝爱之，死生曾与均。","此志我亦有，更将猿鸟亲。"],"title":"送尹瞻驾部监灵仙观"}
