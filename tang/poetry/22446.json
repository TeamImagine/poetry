{"author":"李商隐","id":22446,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["七夕来时先有期，洞房帘箔至今垂。","玉轮顾兔初生魄，铁网珊瑚未有枝。","检与神方教驻景，收将凤纸写相思。","武皇内传分明在，莫道人间总不知。"],"title":"碧城三首 三"}
