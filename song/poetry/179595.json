{"author":"苏颂","id":179595,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["大器何妨更晚成，当年师友尽豪英。","高谈每及功名际，壮志元无宠辱惊。","天上玉楼须作记，人间白日睹佳城。","伤心宿草东吴路，云水凄凉万古情。"],"title":"龙图阁学士赠银青光禄大夫滕元发挽辞二首  其二"}
