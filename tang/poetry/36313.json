{"author":"和凝","id":36313,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["万山岚霭簇洋城，数处禅斋尽有名。","古柏八株堆翠色，灵泉一派逗寒声。","暂游颇爱闲滋味，久住翻嫌俗性情。","珍重支公每相勉，我于儒行也修行。"],"title":"醴泉院"}
