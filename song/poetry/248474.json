{"author":"赵鼎","id":248474,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["伧父何由习楚风，家山俱在古河东。","相逢憔悴干戈后，追数悲欢梦寐中。","掺袂又成千里别，放歌空念一尊同。","他年倘有加餐字，试问渔舟鹤髪翁。"],"title":"趋三衢别故人时车驾幸杭州  其一"}
