{"author":"郭印","id":250067,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万象森罗眼底明，倚天高处喜重经。","逶迤江练秋逾白，峛崺山屏晚更青。","望尽平原烟冉冉，愁深古塞雨冥冥。","踌躇欲看千灯后，手拨浮云正极星。"],"title":"汉州塔二首  其一"}
