{"author":"李白","id":55966,"strains":["平仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","？平○仄仄，平仄仄平平。","平仄○平仄，平平仄仄平。","○平平仄仄，平仄仄平平。","仄仄平○仄，平○仄仄○。","仄平平仄仄，平仄仄平平。"],"paragraphs":["朱绂遗尘境，青山谒梵筵。","金绳开觉路，宝筏度迷川。","岭树攒飞栱，嵒花覆谷泉。","塔形标海月，楼势出江烟。","香气三天下，钟声万壑连。","荷秋珠已满，松密盖初圆。","鸟聚疑闻法，龙参若护禅。","愧非流水韵，叨入伯牙弦。"],"title":"春日归山寄孟浩然"}
