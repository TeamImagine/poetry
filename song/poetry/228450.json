{"author":"释德洪","id":228450,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["华屋张灯展画屏，当年纤手指岩扃。","宦游那料重湖隔，醉里空惊叠嶂青。","绣口词章人复见，笔华声价梦通灵。","诗成独立西风晚，满眼归心插羽翎。"],"title":"次韵题澹山岩"}
