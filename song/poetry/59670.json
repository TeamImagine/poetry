{"author":"陈造","id":59670,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["残年多病更衔哀，今日衰怀得好开。","闻道场功因雨止，径缘老子犯寒来。","下帘小炽萁炉火，煨芋聊持药玉杯。","翻忆黄公酒垆夜，略无忧患娆灵台。"],"title":"赠傅商卿"}
