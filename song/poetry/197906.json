{"author":"苏辙","id":197906,"strains":["仄平平仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["五年依止白莲社，百度追寻丈室游。","睡待磨茶长展转，病蒙煎药久迟留。","赞公夜宿诗仍作，巽老堂成记许求。","回首万缘俱一梦，故应此物未沉浮。"],"title":"回寄圣寿聪老"}
