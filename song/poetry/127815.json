{"author":"方岳","id":127815,"strains":["仄平平仄○平平，平仄仄仄平平平。","平平仄仄仄仄仄，平仄仄仄平平平。","仄平平平仄平仄，平仄○仄平平平。","平平仄仄仄仄仄，仄仄○仄仄○平。","仄平仄仄仄仄仄，平仄仄仄平平平。","仄平仄仄仄仄仄，仄平仄仄平平平。","仄平平仄仄平平，平仄平仄平平平。","平○仄仄仄平仄，平仄仄○平仄平。","平平仄仄平仄仄，仄仄仄仄平仄平。","仄○仄平仄平仄，仄仄仄仄平平平。","仄仄○仄仄仄仄，仄仄仄仄平平平。"],"paragraphs":["咄哉人世如飞烟，强欲作计垂千年。","宁知鬼见拍手笑，曾不一瞬云埋阡。","我于浮休等无二，诗卷留与荒山巅。","平生梦想所不到，六国相印二顷田。","古今一死百事足，安用老刻青瑶坚。","海棠作堵锦步帐，柳花糁径拳毛毡。","见成林壑伴茅堂，名付身后杯生前。","山中物物各生意，春到岂论茅与荃。","人情变态千万状，所不负予惟老天。","白虹贯岩出奇怪，一锸不费青乌迁。","是事且寘勿复道，老子久矣宜蚩妍。"],"title":"山中甃坟外弟程魁有诗次韵"}
