{"author":"祖无择","id":113732,"strains":["仄仄平？仄，平平仄仄平。","平平平仄仄，仄仄仄平平。","平仄仄平仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平仄仄平。","平平○仄仄，平仄仄平平。"],"paragraphs":["奕叶清棻远，夫君素履恢。","人皆推世德，我亦爱卿材。","新命一麾守，长途万里来。","画船江雨暗，红斾海风开。","服岭先声浃，编甿美化该。","此行真邂逅，几日共沿洄。","去矣瞻仙棹，依然对酒杯。","前程如见忆，为寄早春梅。"],"title":"暮秋江上逢端州朱使君诗以申饯"}
