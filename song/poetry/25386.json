{"author":"曾协","id":25386,"strains":["仄仄仄仄仄，平仄仄平平。","平仄仄仄平，仄仄仄仄平。","仄仄○仄平，平平？○平。","平平仄平仄，仄仄仄仄平。","仄平仄仄○，仄仄平仄平。","平仄平仄平，○仄平仄平。","○平仄仄平，平仄仄仄平。","○平仄仄平，仄仄平仄平。","平○仄仄平，仄仄仄○平。","仄仄仄仄仄，仄仄平仄平。","仄平○仄平，平平仄平平。","平平○平○，平平仄平平。","仄仄平仄仄，○仄平平平。","仄仄仄平平，仄仄平平○。","平仄仄○仄，平平仄平平。","仄仄平仄仄，平平仄○平。","仄平仄仄平，仄仄平仄平。"],"paragraphs":["一气散万有，飞潜异形姿。","乌鹄自昔然，羽翼不可移。","颖也衣褐徒，斓斑廼其宜。","今兹独何事，皓皓涅不淄。","毳毛玉雪如，整整机上丝。","无乃真得仙，传载非诡辞。","骑蟾入广寒，成此一段奇。","长生侣素娥，不受尘土羁。","祇应得得来，隐见必其时。","往牒纪创见，奕奕登瑞旗。","退之号崛强，雄夸见文词。","君侯过人行，精神动皇祇。","屡供平反笑，长咏南陔诗。","异物自来驯，不起山林思。","霜月照庭户，晴云点阶墀。","致此非好玩，于焉卜期颐。","上堂问起居，秀色增两眉。"],"title":"陈晞颜获玉兔甚奇邀予赋诗"}
