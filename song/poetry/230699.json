{"author":"葛胜仲","id":230699,"strains":["平平平平平仄○，平平仄仄仄平平。","平平仄仄平仄仄，仄平仄仄平平○。","仄仄平平平仄仄，仄仄平平仄平仄。","仄○仄仄仄平平，仄仄平平平仄仄。","仄仄仄仄平○平，仄平○仄仄仄平。","平平平平仄仄仄，平仄仄仄平仄平。","仄平仄○仄平仄，仄平平仄平平仄。","仄仄仄仄○仄○，仄平仄仄仄○仄。"],"paragraphs":["元丰功成身退闲，锺山小筑掩松关。","莘莘学子求卒业，说经闹若阛门间。","木铎兹文繄笔砚，紫绶垂腰眼岩电。","似闻一日置心猿，道德功名无不办。","配食孔庙时烝祠，子生其后不识之。","文章津源已默付，名爵岂待颜髪衰。","向来李峤梦双笔，至今辞藻无伦匹。","纳鉴唾口难细论，谓言不信有如日。"],"title":"记梦诗  其二"}
