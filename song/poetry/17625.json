{"author":"葛立方","id":17625,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["壑源春色起云阿，拂拂轻尘动柘罗。","骑火已惊官焙早，注汤还鬭乳花多。","清风两腋添诗兴，红日三竿战睡魔。","燕颔未能飞食肉，腹中藜苋且摩娑。"],"title":"送伴回至平江舟中与元览试茶"}
