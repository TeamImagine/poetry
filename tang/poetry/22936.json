{"author":"冯涯","id":22936,"strains":["仄平仄仄仄，仄仄平平仄。","仄仄仄平平，○平○仄仄。","平平仄平仄，仄仄仄平仄。","仄仄平平○，仄仄仄仄仄。","平平仄仄仄，仄仄平平仄。","○仄仄仄平，平平仄平仄。"],"paragraphs":["圣唐复古制，德义功无替。","奥旨悦诗书，遗文分篆隶。","银钩互交映，石壁靡尘翳。","永与乾坤期，不逐日月逝。","儒林道益广，学者心弥锐。","从此理化成，恩光遍遐裔。"],"title":"太学创置石经"}
