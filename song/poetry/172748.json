{"author":"林景清","id":172748,"strains":["平平仄仄仄，仄○○平平。","平平平○仄，仄○仄仄平。","仄平仄仄平，仄仄平仄平。","平平仄○仄，○仄平平○。","仄仄平仄仄，仄平平平平。","仄仄仄仄仄，仄仄○○平。","平平仄仄仄，仄仄平平○。","仄平仄平仄，仄仄平仄平。","仄平平仄仄，○仄仄仄平。","仄仄○仄平，仄仄平平平。","仄平平仄仄，平平仄平平。","仄仄仄平平，平○仄平平。","仄平仄仄仄，仄仄平仄平。","仄平仄仄仄，平仄仄平平。","平仄仄平仄，仄仄平平平。","○平仄平仄，仄仄平平平。"],"paragraphs":["文姬别子地，一骑轻南驰。","伤哉贤王北，一骑挟二儿。","二儿抱父啼，问母何所之。","停鞭屡回首，重会知无期。","孰谓天壤内，野心无人彝。","万物以类偶，湿化犹相随。","穹庐况万里，日暮惊沙吹。","惜哉辨琴智，不辨华与夷。","纵怜形势迫，难掩节义亏。","独有思汉心，写入哀弦知。","一朝天使至，千金赎蛾眉。","雨露洗腥瘢，阳和变愁姿。","出关拜汉月，照妾心苦悲。","妾心傥未白，何以觐彤墀。","狐死尚丘首，越鸟终南枝。","如何李都尉，没齿阴山陲。"],"title":"蔡琰归汉图"}
