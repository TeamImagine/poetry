{"author":"郑刚中","id":252394,"strains":["仄仄平平平仄仄，平平仄仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","平平仄仄仄平仄，仄仄平平平仄平。"],"paragraphs":["鄂渚分携惊昨梦，如今岂谓一尊同。","尘埃万里玉常润，风雨对眠床亦东。","问得平安归客子，留将思忆与衰翁。","征衫瘦着不须遽，渐向湖南春色中。"],"title":"腊月十三日送邢婿还乡"}
