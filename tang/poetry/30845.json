{"author":"罗隐","id":30845,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["兵寇伤残国力衰，就中南土藉良医。","凤衔泥诏辞丹阙，雕倚霜风上画旗。","官职不须轻远地，生灵只是计临时。","灞桥酒盏黔巫月，从此江心两所思。"],"title":"送溪州使君"}
