{"author":"黄庶","id":173688,"strains":["平平平平仄仄仄，仄平仄仄平○平。","○平仄仄仄平仄，仄平仄仄平平平。","平○平仄仄仄仄，平仄仄仄平平平。","仄平仄平仄平仄，仄仄平仄平平○。","仄平平仄仄平仄，仄仄仄仄○平平。","仄○仄平平仄仄，○平平仄平平平。","仄仄平○仄平仄，仄仄平仄仄仄平。","○平仄平仄仄平，平仄仄仄平仄平。","平平平平仄○仄，平仄仄仄仄仄平。","仄○平平仄仄仄，仄仄平仄平○○。","平仄仄仄平仄仄，平仄仄仄平平平。","平平仄仄仄○仄，平仄仄平平仄平。"],"paragraphs":["尘埃奔趋插手板，十年已卖山中闲。","相逢少室若交旧，白云与我开容颜。","风驱烟气去敝幕，天覆碧玉无瑕瘢。","我疑岳神宴天上，扫洒伊洛为图看。","又疑山鬼有寒税，纩絮万叠输阴官。","色如可餐无厌饱，颇梨为甑炊琅玕。","去去还观不能已，一里回首百据鞍。","长安许生以画名，闲暇拂拭新素纨。","能求山高水深趣，常恐造化在笔端。","每观云泉得意处，拟写男女家其间。","今对异景惭首鼠，愚若犬彘编槽栏。","君诗托我有深意，明月一杯心往还。"],"title":"和象之雨后望少室山白云"}
