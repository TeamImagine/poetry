{"author":"张元干","id":5847,"strains":["仄仄平平仄仄平，平平平仄仄平平。","平平平仄仄平仄，平仄平平平仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["往昔升平客大梁，新烟然烛九衢香。","车声驰道内家出，春色禁沟宫柳黄。","陵邑祇今称虏地，衣冠谁复问唐装。","伤心寒食当时事，梦想流莺下苑墙。"],"title":"次友人寒食书怀韵二首  其一"}
