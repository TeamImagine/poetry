{"author":"王维","id":45877,"strains":["仄仄平仄仄，仄平仄平平。","平平仄仄仄，平仄○平平。","平仄平仄仄，平平仄仄平。","平平平平仄，仄仄平平平。","仄平仄○仄，仄平仄仄仄。","仄平仄仄平，平平○平仄。","平仄平仄仄，仄○平○仄。","仄平仄仄平，仄仄仄平仄。","○仄○平仄，平平仄平仄。","仄平仄平○，平仄？仄仄。","仄平仄平仄，平仄○平仄。","仄仄平平平，平平仄平仄。"],"paragraphs":["落日山水好，漾舟信归风。","探奇不觉远，因以缘源穷。","遥爱云木秀，初疑路不同。","安知清流转，偶与前山通。","舍舟理轻策，果然惬所适。","老僧四五人，逍遥荫松柏。","朝梵林未曙，夜禅山更寂。","道心及牧童，世事问樵客。","暝宿长林下，焚香卧瑶席。","涧芳袭人衣，山月暎石壁。","再寻畏迷误，明发更登历。","笑谢桃源人，花红复来觌。"],"title":"蓝田山石门精舍"}
