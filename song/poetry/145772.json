{"author":"乐雷发","id":145772,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["宦途捷径在三边，且住吟船赠马鞭。","壮士苦无横草志，将军还用撒花钱。","鞑兵犹未回燕鸭，蜀耗何应问杜鹃。","今日送君无别话，看随郤縠洗狼烟。"],"title":"送史主簿之鄂就辟  其二"}
