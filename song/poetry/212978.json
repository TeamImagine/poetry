{"author":"贺铸","id":212978,"strains":["平平平平平，仄仄平平平。","平平仄平仄，平仄平仄○。","平仄仄平仄，平平平仄平。","仄平仄仄仄，仄仄○平平。","平平仄仄仄，仄仄仄平平。","平平仄平仄，仄仄平平平。"],"paragraphs":["沄沄清川流，冉冉浮云阴。","天寒日云莫，鱼鸟方潜沈。","吾岂厌安隠，东浮违宿心。","一官未足养，老境行侵寻。","牛歌感白石，马骨要黄金。","惭无子虚作，万里悬知音。"],"title":"东畿舟居阻雪怀寄二三知旧三首  其三"}
