{"author":"李处权","id":8387,"strains":["仄仄平平平，平仄平平仄。","仄平平平仄，仄仄仄平○。","平平平仄仄，仄仄仄仄仄。","平平平仄仄，仄仄仄仄仄。","○平仄仄仄，仄仄仄平仄。","平平仄平仄，仄仄仄平○。","仄平平仄○，平仄○仄仄。","平平仄平仄，仄仄平仄仄。","平平仄○平，仄仄仄平仄。","仄平平仄仄，仄仄平平仄。","仄仄○平平，仄仄仄平仄。","仄仄仄○仄，仄仄仄仄仄。","平平平平仄，○仄仄仄仄。","仄仄平仄平，平仄仄仄平。"],"paragraphs":["客里仍惊奔，南走荆溪上。","系船楼前树，偶接丈人行。","兹惟天下士，抱负不可状。","而今年七十，面睟背益盎。","论文复把酒，十日共清访。","归家照眸子，炯炯觉神王。","朅来情所亲，邹子颇直谅。","斯文有能事，笔挟风雨壮。","今晨叩其门，不见动惆怅。","我希嵇叔夜，子慕陶元亮。","念子如清风，执热欲何往。","寇退子当返，子去我曷望。","何时芝兰室，重见玉色酿。","快意倾百杯，浇我舌本强。"],"title":"自宜兴归谒邹德久不遇"}
