{"author":"陆游","id":33334,"strains":["平平平仄仄平平，仄仄平平仄仄仄。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["新晴窗日弄春妍，幌小屏深意自便。","长恨病多妨痛饮，却缘客少得安眠。","雏莺故故啼檐角，飞絮翩翩堕枕前。","欲着衣裳还孏起，重寻残梦一悠然。"],"title":"晚起"}
