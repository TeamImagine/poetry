{"author":"度正","id":94503,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["礼经遗子略闻之，大法昭然世莫违。","初学卑卑由礼立，终身恳恳欲仁依。","芸苗自我持三勿，克己从头绝四非。","往教旧盟如可践，警其懈惰久心希。"],"title":"去年微之国史读易彻章梦谒晦翁相与从容话言今年读周官再用前韵录以垂教正谨依韵酬谢  其二"}
