{"author":"彭汝砺","id":201672,"strains":["平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["霜凋老木青枫碎，雪尽空山夜月新。","收拾村醪欲歌笑，咨嗟破突久埃尘。","分为白屋穷宾客，回眷青云旧主人。","天地苦寒今有备，醉横诗笔觉精神。"],"title":"县舍小饮因就伯逢求馔具"}
