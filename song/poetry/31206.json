{"author":"洪迈","id":31206,"strains":["仄○仄仄平平平，仄仄仄仄平平平。","仄平仄仄仄平仄，仄平仄仄平○平。","平平仄仄仄平仄，仄仄平仄○平平。","平平仄仄仄仄仄，仄仄仄仄平平平。","仄平平仄仄仄仄，○仄平仄平平平。","○平○仄○仄仄，仄平仄仄平平平。","○平仄仄仄平仄，仄平平仄平平○。","仄平仄仄仄仄仄，平仄仄仄平平平。","平平仄仄仄平仄，仄仄平○平平平。","仄平仄仄平仄仄，平仄仄仄平平平。","○平平仄平平○，仄平仄平平仄○。","仄平仄仄平仄仄，仄仄仄仄平平平。"],"paragraphs":["梦中一叶摇江湖，困睡不觉身篮舆。","眼明佛屋丽丹碧，瓦鸱铁凤凌空虚。","疲民日者困苛索，半作頳尾相濡鱼。","鹈鹕数罟两不置，肯念竭泽明年无。","道人谁与办此事，斤琢千指开渠渠。","颇疑如幻三昧力，上方手揽归吾庐。","了知舌本法轮转，咄嗟檀施争奔输。","不辞割爱一念善，谁谓岁恶穷民愚。","书生袖手对沟壑，力不能援心烦纡。","事无大小成者少，谈说治乱何区区。","调卑弦急诚龃龉，凿圆枘方尤阔疏。","古今罪岁同一口，抚掌一笑皆愚儒。"],"title":"宿禅寂院"}
