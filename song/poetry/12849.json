{"author":"曹勋","id":12849,"strains":["平仄平平仄仄平，平平仄仄仄平平。","平平仄仄平平仄，仄仄平仄仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["胡骑连年颇内侵，胡尘漠漠翳高深。","何当固赵如颇牧，遂佐兴宛破邑寻。","尚想鼓旗延大敌，要须风鹤有余音。","秋高马健予方病，只有丹枫可照心。"],"title":"秋怀"}
