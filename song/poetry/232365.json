{"author":"蒋堂","id":232365,"strains":["平平仄平平，平平仄平仄。","平仄平平平，仄仄平仄仄。","仄平仄平平，仄仄平仄仄。","仄仄○仄平，仄平平仄仄。","平仄平平平，平平仄平仄。","仄仄○平○，平平仄仄仄。"],"paragraphs":["何名半峰亭，尧峰路之半。","游客趋层崖，斗上多股战。","宝云构兹轩，接引心不倦。","所冀冠盖来，少休松石畔。","雄视金仙居，巍乎倚云汉。","自此更攀缘，须臾迹彼岸。"],"title":"再题半峰亭"}
