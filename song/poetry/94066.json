{"author":"戴复古","id":94066,"strains":["平仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["潇洒春葩缟寿阳，百花惟有此花强。","月中分外精神出，雪里几多风味长。","折向书窗疑是玉，吟来齿颊亦生香。","年年茅舍江村畔，勾引诗人费品量。"],"title":"梅花"}
