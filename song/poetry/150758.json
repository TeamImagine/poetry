{"author":"陈允平","id":150758,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["五丁椎碎烂银堆，注作东南水一杯。","秋半忽疑天外雪，夜深俄听月中雷。","大鹏击浪惊龙卧，老蜃嘘云误燕来。","日日涛头多拱北，至尊元在郁箫台。"],"title":"钱塘八月潮"}
