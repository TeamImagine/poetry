{"author":"刘克庄","id":111627,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不数浮溪与止斋，网罗欲与巽岩偕。","极知浩博窥辕固，未肯轻浮学祐涯。","愧我孤根难树立，误君初草未编排。","藏山行世俱闲事，莫把穷通累雅怀。"],"title":"用强甫蒙仲韵十首  其三"}
