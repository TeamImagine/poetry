{"author":"李曾伯","id":129154,"strains":["仄平平仄仄平平，仄仄平平仄仄平。","仄仄仄平平仄仄，仄平平平仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["一从棋折佐筹帷，凛凛威名塞汉知。","大范老今归去矣，小申公为易新之。","檀溪春草轻车熟，苕霅秋莼短艇宜。","千载岘山磨不朽，重添羊杜两丰碑。"],"title":"代襄阃宴新除史制卿乐语口号"}
