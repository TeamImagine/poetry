{"author":"释宝昙","id":52543,"strains":["仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["此花不是施朱手，醉里何妨取次开。","地近恐遭繁杏污，月明先遣暗香来。","为君绕树须千匝，老我逢春复几回。","诗到扬州定清绝，向来安得比传杯。"],"title":"和红梅"}
