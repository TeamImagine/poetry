{"author":"韦应物","id":56836,"strains":["仄仄平仄仄，平平仄平平。","仄平平仄平，平仄仄平平。","平仄仄平仄，平平平仄平。","仄平平仄平，仄仄○平平。","平平平平仄，平仄○仄平。","仄仄仄平仄，平平仄○○。"],"paragraphs":["霭霭高馆暮，开轩涤烦襟。","不知湘雨来，潇洒在幽林。","炎月得凉夜，芳樽谁与斟。","故人南北居，累月间徽音。","人生无闲日，欢会当在今。","反侧候天旦，层城苦沈沈。"],"title":"夏夜忆卢嵩"}
