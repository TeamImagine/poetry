{"author":"杜荀鹤","id":32842,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["从乱移家拟傍山，今来方办买山钱。","九州有路休为客，百岁无愁即是仙。","野叟并田锄暮雨，溪禽同石立寒烟。","他人似我还应少，如此安贫亦荷天。"],"title":"乱后山居"}
