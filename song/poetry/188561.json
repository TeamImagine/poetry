{"author":"魏野","id":188561,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["召棠阴里邵梅仙，守选南归路七千。","辛苦已伤过岭外，别离那忍向花前。","到京店舍逢新火，度越封疆入瘴烟。","相顾与君头尽白，不知后会是何年。"],"title":"送陕尉邵国华南归"}
