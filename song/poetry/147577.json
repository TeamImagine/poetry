{"author":"方回","id":147577,"strains":["仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["霁色寒光滉诗眼，谢家旧赋果谁贤。","无声忽讶潮包地，不夜常疑月在天。","溪上过桥僧似画，楼头把酒妓如仙。","老夫幸有瓶笙在，更扫空阶落叶煎。"],"title":"雪霁次韵以忠见和"}
