{"author":"刘弇","id":209428,"strains":["仄平仄仄平，○○仄平仄。","仄平平平平，仄仄仄平仄。","平平仄平平，平仄仄平仄。","平平平仄仄，仄仄平仄仄。","仄仄仄平平，平仄仄仄仄。","平平平仄仄，平仄仄平仄。","仄平平平平，平仄平平仄。","仄平平仄仄，仄仄仄平仄。","平仄平平平，平平仄○仄。"],"paragraphs":["白云去不还，空留白云额。","至今飞山颜，片片尽秋色。","萧萧事盘纡，刳石转欹仄。","觚棱骞古殿，粉墨昏绝壁。","有客倦归艎，潇洒寄一适。","松萝青鸟哢，江影卷余白。","始时开山人，真意非无得。","百年惊一吷，节物变今昔。","谁是云无心，翛然彼禅伯。"],"title":"留题疏山白云禅院因呈长老秀公"}
