{"author":"蔡肇","id":219089,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["湖边莲叶已田田，闻道花开胜去年。","君不御兮应有恨，风其吹汝未应仙。","韵词合继菑公作，郡守谁如白傅贤。","却使诗翁闲着笔，滔滔长句涌言泉。"],"title":"杭州次周大夫韵  其二"}
