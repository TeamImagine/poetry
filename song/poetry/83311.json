{"author":"陈文蔚","id":83311,"strains":["仄仄平平仄仄平，仄平平仄仄平平。","仄平仄仄平平仄，仄平平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["把酒蒙轩喜屡同，笑谈终日坐生风。","但知此意无欣厌，一任时人自介通。","醉里直愁逢李白，席间何幸有车公。","南枝趁取梅花未，贤圣时时为一中。"],"title":"连州再招饮蒙轩次其韵"}
