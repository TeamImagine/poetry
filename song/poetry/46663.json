{"author":"梅尧臣","id":46663,"strains":["仄平仄仄仄，仄仄平○平。","仄仄仄平仄，平仄仄仄平。","仄仄仄仄仄，仄仄仄仄平。","仄平平仄平，平平平仄平。","仄平平平仄，仄仄平仄平。","仄○平平仄，仄仄平平平。","平平仄仄仄，仄仄平仄○。","仄平平仄仄，仄仄平平平。","平平仄仄仄，仄平平仄○。","仄○平仄平，平平仄平平。","平平仄仄平，仄仄平仄平。","仄○平仄平，仄平平仄平。","平平仄仄仄，仄仄平仄平。","平平仄仄仄，仄仄仄平平。"],"paragraphs":["主人劝客饮，劝客无夭妍。","欲出古时物，先请射以年。","我料孔子履，久化武库烟。","固知陶氏梭，飞朱风雨天。","世无轩辕镜，百怪争后先。","复闻丰城剑，已入平津渊。","聊雠二百载，傥有书画传。","嗢呼才十一，便可倾觥船。","探怀发二宝，太公新室钱。","独行齐大刀，镰形末环连。","文存半辨齐，背有模法圆。","次观金错刀，一刀平五千。","精铜不蠹蚀，肉好钩婉全。","为君举酒尽，跨马月娟娟。"],"title":"饮刘原甫家原甫怀二古钱劝酒其一齐之大刀长五寸半其一王莽时金错刀长二寸半"}
