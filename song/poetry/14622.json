{"author":"曹勋","id":14622,"strains":["平仄平平平仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["天下无双双井黄，遗编犹作旧时香。","百年人物今安在，千载功名纸半张。","使我诗篇如许好，关人身事亦何尝。","地炉火暖灯花喜，且只移家住醉乡。"],"title":"灯下读山谷诗"}
