{"author":"张继先","id":218451,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["三清门户出无猜，自是凡夫不肯来。","月魄日魂为道路，虎泉蛇火作梯媒。","三田勤固元精种，一鼎坚牢后却开。","无质自然生有质，真胎能解结灵胎。"],"title":"金丹诗四十八首  其三三"}
