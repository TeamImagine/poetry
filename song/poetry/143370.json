{"author":"舒岳祥","id":143370,"strains":["仄平平○○，平平平○仄。","平平平平平，仄仄仄仄仄。","仄平○仄平，平仄平仄仄。","仄仄仄仄仄，平仄仄仄仄。","仄仄仄○平，仄仄○○仄。","平平平平平，平仄仄平仄。","平仄仄○平，仄平平仄仄。","平平仄仄平，平仄平平仄。","仄仄平仄仄，仄仄平仄仄。","仄仄仄平仄，平平平仄仄。","仄仄仄仄平，仄○平平仄。","仄仄平仄平，○平平仄仄。","仄仄平仄平，仄平平仄仄。"],"paragraphs":["稻花花中王，桑花花中后。","余花皆嫔妃，以色媚左右。","稻花吹早香，风露千万亩。","上以奉玉食，粢盛及醴酒。","下以饱苍生，亿兆𫗦其口。","桑花虽无华，红葚映纤手。","皇后首亲蚕，六宫承傅姆。","天生众裸虫，无羽毛飞走。","匪此皆冻死，性命安得有。","予谓二花者，斯民之父母。","昔予赋麦花，适当来牟候。","未及歌二花，三花谁可后。","请续时夏诗，以为风化首。"],"title":"稻花桑花"}
