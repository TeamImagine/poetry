{"author":"叶适","id":78430,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["舍南巷北水同流，稻菽参差各自谋。","不料多材能转物，更怜无地与伸头。","蛛丝委架诗书愠，鹭羽空陂菡萏愁。","好在夜深明月满，人间地下两悠悠。"],"title":"陈益谦挽词"}
