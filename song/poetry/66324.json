{"author":"楼钥","id":66324,"strains":["平平平平仄平仄，仄仄仄平平仄仄。","仄平平仄仄平平，仄仄平平○仄仄。","○平平仄仄平仄，仄仄仄平平仄仄。","平平平仄平仄平，仄仄平平仄平仄。","仄平仄平平仄○，平仄平○仄平仄。","仄平仄仄平平仄，仄仄仄○平仄仄。","平平平仄平仄平，仄仄平平仄平仄。","○平仄仄平平平，仄仄平平仄平仄。"],"paragraphs":["刘郎鸾栖海濒邑，不减向来人姓习。","凛然躯干即之温，语恐伤人中有立。","论交虽厚笑甘醴，御吏以严无束湿。","公余黄卷频卷舒，艺圃工夫日加葺。","永嘉素多君子僚，休沐新盟有清集。","伯伦忽去谁鲸吸，欲挽不留情悒悒。","君年方盛才有余，逸骥宁容在羁馽。","期君速蹈功名机，塞草连云朔风急。"],"title":"送刘仲起主簿"}
