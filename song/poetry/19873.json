{"author":"史浩","id":19873,"strains":["仄平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["玉京才子宴瑶池，雪压梅梢春近时。","尽道舜江登舜牧，却归尧殿侍尧咨。","鹏抟看即掀双翼，鲸饮何辞酒百卮。","好是嫦娥倚丹桂，拟教人折一枝枝。"],"title":"余姚县燕贡士致语口号"}
