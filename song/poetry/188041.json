{"author":"王令","id":188041,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一笑东风去十年，重来稚子已差肩。","脱衣呼客家声旧，把酒论心士气全。","病骥远思牵直道，老鹰秋梦入青天。","自言出处身无累，一把穷通寄自然。"],"title":"寄李君厚"}
