{"author":"宋伯仁","id":125935,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["羞把床头短铗弹，弓裘殊愧一丝官。","但知晓雪侵髭满，不拟春风着眼看。","东合选抡前固有，西班腾踏近尤难。","先生浓点陶镕笔，安得梅花月共寒。"],"title":"谢沿海制使颜侍郎举"}
