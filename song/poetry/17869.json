{"author":"吴芾","id":17869,"strains":["平平○○仄，仄仄仄○平。","仄○平平仄，平仄平仄平。","仄○平仄平，仄仄仄平平。","平仄平平仄，仄平平仄平。","仄仄仄平仄，仄仄仄仄平。","平平仄平○，仄仄仄平平。","仄平平仄仄，仄仄仄仄仄。","平平仄平平，平仄平○平。","平平仄○仄，仄仄平仄平。","仄仄○平仄，仄仄平平平。","平平平仄仄，仄仄仄平平。","仄仄仄仄仄，仄仄仄平平。","仄仄仄○仄，仄仄平平平。","平仄仄平仄，仄仄仄平平。","仄仄平平仄，平仄平○平。","平平仄平仄，平平平仄平。","○仄仄仄仄，仄仄○仄平。","仄仄仄仄仄，仄○平仄平。","○○仄仄仄，仄仄○平平。","仄仄仄平仄，平仄仄平平。","仄仄仄平○，仄仄平仄○。","仄○平仄仄，○仄仄仄○。"],"paragraphs":["人生重行乐，乐事古难全。","有如天边月，多阙还少圆。","又如牛女星，会合动经年。","今夕群贤集，定知非偶然。","顾我老多病，要路懒着鞭。","年年上章疏，只丐早归田。","赖天怜此意，得遂性所便。","归来小西湖，湖水清且涟。","吾庐在其上，可濯仍可沿。","一望兴无尽，十里开红莲。","风前波渺渺，雨后竹娟娟。","到此百念灭，已是卜终焉。","但恨乏胜侣，使我心悬悬。","今得与公辈，共上泛湖船。","载月娱清夜，同醉壶中天。","虽无管弦奏，虽无罗绮筵。","看此水与月，自足中圣贤。","况复座上客，尽如珠玉联。","其间有老匠，自旧称诗仙。","饮散出佳句，为我写由拳。","纪此一时胜，付与山水传。","合当风月夕，更结一笑缘。"],"title":"叶性之有诗纪十五夜之集因用来韵"}
