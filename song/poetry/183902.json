{"author":"刘攽","id":183902,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["胥山楼阁半空虚，春雨秋风兴有余。","溪女载花浮水舰，潮儿戴火棹雷车。","君寻故事应如梦，我得新诗欲信书。","正是霜天向摇落，拂衣犹自及鲈鱼。"],"title":"和王仲至钱塘"}
