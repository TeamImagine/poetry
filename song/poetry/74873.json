{"author":"赵蕃","id":74873,"strains":["平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄平平平仄仄平。","平仄平平平仄仄，仄平平仄仄平平。"],"paragraphs":["秋风比已凉如水，秋日还能热似焚。","骤对碧云成突兀，忽看快雨洒缤纷。","梧应留响中宵听，菊为韬香九日闻。","排遣羁愁消底物，要君诗律张吾军。"],"title":"八月二十六日雨后呈沅陵教授"}
