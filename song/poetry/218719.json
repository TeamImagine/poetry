{"author":"李廌","id":218719,"strains":["平平仄仄仄，仄仄平仄平。","平平仄仄仄，仄仄仄仄平。","仄平仄仄仄，仄仄○仄平。","平仄仄仄仄，平平仄平平。","平仄仄仄平，仄仄仄平平。","仄平仄○仄，仄仄平仄平。","仄平仄平仄，仄平仄仄平。","○平仄仄仄，仄仄平平平。","平仄平仄仄，仄仄平仄○。","平平仄仄仄，仄平平仄平。","平仄平平仄，平仄○仄平。","平平仄平仄，仄仄仄○○。"],"paragraphs":["人生乃动物，万事皆动端。","阴阳造化汝，赋汝以五官。","五官各治职，愈治当愈残。","非苦动所扰，乌知静为安。","非恶动所戕，未贵静为完。","百年夜分半，梦想仍妄瞒。","动多静常少，竟为动所干。","回光一自照，万事无悲欢。","居士何早达，动境能反观。","宁为玉在璞，不为珠在槃。","虚室生朝白，青璅凝暮寒。","聊持动时想，摄入静中看。"],"title":"静斋诗题盛君明之室也"}
