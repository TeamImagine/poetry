{"author":"周紫芝","id":241015,"strains":["○平仄平平，平仄平仄平。","仄平仄仄平，仄仄平仄平。","仄○平平平，仄仄平平平。","○○仄○仄，仄仄平仄平。","平仄仄○仄，仄仄仄仄○。","仄平仄○○，仄○仄○仄。","仄○仄平平，仄仄仄仄平。","仄平仄平○，仄仄平仄平。"],"paragraphs":["扁舟忆东来，梅冷殊未芳。","故人念客寒，满意倾酒浆。","坐中东床君，笑语芝兰香。","相从忽三月，共饮湖水光。","花事乃如此，碧草日夜长。","子归我当留，语离意难忘。","似闻小山居，一苇仅可航。","会寻霅川盟，着屐登上方。"],"title":"送别王元韵徙居武康"}
