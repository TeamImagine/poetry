{"author":"独孤及","id":4954,"strains":["仄平仄仄平，仄仄○仄平。","○平仄平平，○仄○平平。","仄仄仄仄仄，平仄仄平平。","○平仄仄平，仄仄平平平。","平仄仄○○，平平仄○平。","仄平仄仄仄，仄仄○仄平。","仄平平仄平，仄仄仄平平。","平仄仄仄仄，平平仄平平。"],"paragraphs":["少年事远游，出入燕与秦。","离居岁周天，犹作劳歌人。","负剑渡颍水，归马自知津。","缘源到旧庐，揽涕寻荒榛。","邻里喜相劳，壶觞展殷勤。","酒兰击筑语，及此离会因。","丈夫随世波，岂料百年身。","今日负鄙愿，多惭故山春。"],"title":"壬辰岁过旧居"}
