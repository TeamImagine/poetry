{"author":"苏颂","id":179095,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["倦赋从军咏式微，山斋重此理松扉。","春来园圃朱樱遍，霜后盘飧绿芋肥。","瓶锡时邀高士驾，台缁多学野人衣。","白莲诗社方求友，喜得支公与共归。"],"title":"和刁节推郊居寄说晤二诗僧"}
