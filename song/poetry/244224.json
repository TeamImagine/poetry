{"author":"胡宿","id":244224,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["吴下新居树石中，绿岩香叶一重重。","潺湲枕上闻流水，缥缈檐间见好峰。","山客对棋闲觅劫，野僧留话几侵钟。","由来止足前贤事，他日何惭邴曼容。"],"title":"寄题徐都官吴下园亭"}
