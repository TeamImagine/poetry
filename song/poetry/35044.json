{"author":"尹洙","id":35044,"strains":["仄平仄仄平平仄，仄仄平平仄仄平。","仄仄平平仄仄仄，平仄仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["去年使旆西征日，一见称君胆气豪。","始信推心待国士，能令视死如鸿毛。","从来投笔轻文吏，自此横尸贵尔曹。","槐里今朝逢輤旐，依然旧馆一长号。"],"title":"过兴平哭耿傅谏议丧呈经略韩密学"}
