{"author":"陈起","id":116471,"strains":["仄平仄仄○平平，平平仄仄平仄平。","平平仄仄仄平仄，仄仄平平平仄○。","○平○仄平仄仄，仄平平仄平平仄。","仄平仄仄仄仄平，○仄平平仄平仄。","仄仄平平仄仄平，仄平平仄仄平平。","仄平平仄仄平仄，仄仄平平仄仄平。","平平仄仄仄平仄，平仄平平○平仄。","○平仄仄仄平平，平仄仄平平仄仄。","平仄平平仄仄平，仄平平平○仄平。","仄仄平平仄平仄，仄○平仄仄○平。"],"paragraphs":["昨宵约月临西池，冰蟾不至鹑火飞。","归来一室白于昼，乃是新诗光陆离。","当年应剖琼蚌腹，不然何以明于烛。","细窥字字欲走盘，三复庵名悟圆熟。","一片情田万古耕，有年能得几书经。","小疵终是未全稔，孰若先生耨获精。","南窗寄傲遂初欲，移石畦兰更纫菊。","茶烟细杂玉炉沉，研影净涵金井渌。","林下今才见一人，却疑图任思旧臣。","自昔东山岂终隠，似闻鸾诏下苍旻。"],"title":"答熟庵"}
