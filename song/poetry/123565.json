{"author":"葛绍体","id":123565,"strains":["平平仄平平，平仄仄仄仄。","平平仄仄仄，平仄仄平仄。","平平平平平，平○仄平仄。","○平仄平平，平平仄仄仄。","○平仄仄仄，平平仄平仄。","平平仄平仄，平仄仄平仄。","仄仄仄仄仄，平平○平仄。","仄仄仄平○，○仄仄仄仄。","平平平平仄，仄仄平仄仄。","平仄仄平平，平仄仄○仄。","仄仄平仄仄，平仄仄平仄。","平平○仄平，仄仄平平仄。","仄平平仄平，仄仄仄平仄。","仄平平仄仄，仄仄平○仄。","平平○仄平，平仄仄平仄。","仄平平平平，平平仄平仄。","仄仄平仄平，仄仄仄仄仄。","仄○平平平，仄仄平仄仄。","仄仄仄仄平，平○平仄仄。"],"paragraphs":["丞郎昔躬耕，怀野垄上宅。","东湖一棹近，南亩耦夫百。","风交苗怀新，云铺稼敷泽。","疏棂翼虚堂，时焉此憩息。","殷勤左氏语，银钩挂檐壁。","新居匾锺庆，金字照于赫。","水竹带左右，春秋燕晨夕。","鼎鼎百年间，相望屹咫尺。","宁知笙歌地，一旦灰烬迹。","人事定谁讹，毋乃数当革。","以彼而易此，仓卒有良策。","丁丁斤旧材，介介绳新画。","美哉轮奂焉，不负肯堂责。","父基贻厥子，子构孙更辟。","笙歌且置之，诗礼日探索。","轨涂驰霜蹄，霄衢展云翮。","放我方寸宽，笑彼宇宙窄。","益亹澶渊功，永寿元祐脉。","力穑乃有秋，先难而后获。"],"title":"渭南考室"}
