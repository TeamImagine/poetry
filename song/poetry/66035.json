{"author":"陈傅良","id":66035,"strains":["仄平仄仄仄平平，仄仄平平仄仄平。","平仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["海滨驱马过湘滨，喜及今春忆旧春。","公燕有时令市酤，村舂不继待炊新。","严城鼓角留三字，当代衣冠第一人。","看取吾民繇此去，万家鸡犬永无尘。"],"title":"和萧俊仲司法咏谯楼新军额韵"}
