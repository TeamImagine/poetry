{"author":"晁冲之","id":220380,"strains":["仄○仄平仄仄平，仄平仄仄○平平。","平平仄平○仄仄，仄仄仄仄平平平。","平○仄仄仄仄仄，○平○仄平仄仄。","仄平平仄仄仄平，仄仄仄仄仄仄○。","仄平平平仄仄仄，仄仄仄仄○平平。","仄平平○仄仄平，平平平仄仄仄平，仄平仄平平仄平。","仄平○平仄仄仄，平平○仄仄平平。"],"paragraphs":["政和密云不作团，小夸寸许苍龙蟠。","金花绛囊如截玉，绿面仿佛松溪寒。","人间此品那可得，三年闻有终未识。","老夫于此百不忙，饱食但苦夏日长。","北窗无风睡不解，齿颊苦涩思清凉。","故人新除协律郎，交游多在白玉堂，拣牙鬭夸皆饮尝。","幸为传声李太府，烦渠折简买头纲。"],"title":"简江子之求茶"}
