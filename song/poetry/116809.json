{"author":"戴烨","id":116809,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平仄。","平平仄仄平平仄，平仄平平仄仄平。","仄仄仄平仄平仄，平平仄仄仄平平。"],"paragraphs":["几番樽酒遇书棂，谈笑清风起座屏。","一世猖狂浑似醉，此心明白固长醒。","英雄自昔难虚老，钟鼎他年要刻铭。","若见旁人问消息，为言桂子待秋馨。"],"title":"次屏翁韵"}
