{"author":"赵鼎臣","id":226990,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["肯向明时事隠沦，亭边五柳漫摇春。","当年未易胜今日，此地还如见古人。","高兴不随霜叶尽，清风长与露条新。","何妨便著先生传，一洗淮南俗吏尘。"],"title":"寄题宝应县五柳亭"}
