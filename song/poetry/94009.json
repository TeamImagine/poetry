{"author":"戴复古","id":94009,"strains":["仄仄平平仄仄平，仄平平仄仄平平。","仄平仄仄仄平仄，平仄平平平仄平。","平仄仄平平仄仄，仄平仄仄平平平。","仄平平仄平平仄，仄仄平平仄仄平。"],"paragraphs":["回首元龙百尺楼，一时诗酒记同游。","好山历历在人眼，流水滔滔任客舟。","归雁欲从何处去，落花恨不为春留。","锦囊佳句无人问，自别君来白尽头。"],"title":"寄广西漕陈鲁叟诰院"}
