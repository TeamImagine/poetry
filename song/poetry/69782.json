{"author":"王炎","id":69782,"strains":["○平仄平仄，仄平仄平平。","仄仄仄平仄，仄仄仄仄○。","平仄仄平仄，仄仄平仄平。","平○仄仄平，仄平仄仄平。","平平仄平仄，○平平仄平。","仄平仄平仄，仄仄平平平。","○○平仄平，平平仄平平。","仄○仄仄平，平仄○平平。"],"paragraphs":["藏山有良玉，潜渊有明珠。","宝气露光彩，见者讵肯遗。","贤士抱良贵，又与珠玉殊。","方其未达时，眇然一布韦。","时来取通显，乘轩而执珪。","鹤书出阊阖，嗣圣清明初。","弹冠今汇征，骎骎上天衢。","显亲与事君，忠孝当无亏。"],"title":"清江劝驾送举人二首  其一"}
