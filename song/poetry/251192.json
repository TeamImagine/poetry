{"author":"王洋","id":251192,"strains":["平平平平仄，仄仄平平平。","仄○平仄仄，仄仄仄平○。","仄仄仄○仄，仄平仄仄平。","平仄仄仄仄，○仄平平平。","平平仄仄平，平平仄平平。","平○仄平平，仄仄平平平。","仄平仄仄仄，仄平平仄平。","平仄仄平仄，平平仄平平。","○○平仄仄，平平仄平平。"],"paragraphs":["平生何居士，一壑清江𣸣。","达观真大士，独往乃声闻。","我亦策蹇步，不甘子绝群。","追逐到灭景，回视嗟纷纭。","今朝玉府开，群仙剪瑶裙。","迷空散天花，万叠屯寒云。","赏心会两遂，百忧销一焚。","双凤已鸣似，神椎抗孤军。","更看阴沴尽，髙檐挂晴曛。"],"title":"子楚煮雪水瀹团茶乃举陶翰林语以诗见戏不敢不酬"}
