{"author":"喻良能","id":51418,"strains":["平平仄平平，仄仄仄平仄。","平平仄平仄，平平仄平仄。","仄平仄平平，平仄平仄○。","仄仄仄平平，平平平仄仄。","平平仄仄平，仄仄○平仄。","平平仄平仄，仄仄平平仄。","仄○仄○平，平仄平仄仄。","仄平平仄平，仄仄平平仄。","仄仄仄平平，○仄仄仄仄。","仄平仄平仄，仄仄平仄仄。","平仄平仄平，○平平仄平。","○仄平平平，仄平平仄仄。"],"paragraphs":["霜天豁澄明，水日共清朗。","西园足甘菊，欢言事幽赏。","板舆奉慈颜，华发森少长。","一笑喜团栾，千枝迷俯仰。","黄英浥露繁，翠蔓缘篱上。","雄蜂与雌蝶，采撷纷还往。","逸兴既中酣，佳致仍外奖。","未多彭泽贤，不羡天随广。","忆昔吏江东，王事困鞅掌。","及今处闾里，暇日娱垲爽。","殽酒虽不丰，献酬非或强。","分韵先阿连，作诗真技痒。"],"title":"十月五日从兄四弟三侄侍太孺人赏菊亦好园以赏心乐事为韵分得赏字"}
