{"author":"严羽","id":119072,"strains":["平仄仄平？，仄平平仄平。","平平仄平仄，仄仄仄平平。","平仄仄平仄，平平仄平平。","平平仄仄仄，仄仄仄平平。","仄平平平仄，仄仄平仄仄。","仄平平平平，仄仄平○○。","平平平仄仄，平○仄平仄。","平仄仄仄平，仄仄仄平仄。","○仄仄○平，平平平仄平。","仄平平仄仄，仄仄仄平平。","仄仄仄仄仄，○○仄平平。","仄平○仄仄，仄仄仄平平。"],"paragraphs":["终日坐汾淟，邈然无少欣。","登楼一周览，始见万山群。","微雨洗残暑，青天卷浮云。","襟怀两廓落，朗若见夫君。","见君君何在，顾影还独笑。","吏非金门游，隠异沧浪调。","江明秋月白，山空夜猿啸。","徒事百卷文，未返一竿钓。","留滞岂胜愁，非君谁与谋。","水寒终赴海，雁远暂宾秋。","举世不可语，犹当傲巢由。","赠君三尺剑，永驾五湖舟。"],"title":"庐陵客馆雨霁登楼言怀寄友"}
