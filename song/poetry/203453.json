{"author":"孔平仲","id":203453,"strains":["仄平仄仄仄仄平，平平平仄仄仄平。","平平仄○平○仄，仄仄仄○○平平。","平平平平仄仄仄，仄仄平平仄平仄。","仄仄平平仄仄平，仄仄平平平仄○。"],"paragraphs":["马军上马挟角弓，东西排列次第同。","鸣金一敲驰且射，七十二疋如旋风。","黄尘纷纷有杀气，得隽呼声动天地。","想见阴山血战时，出没飞腾千万骑。"],"title":"观马骑"}
