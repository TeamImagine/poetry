{"author":"王奕","id":139993,"strains":["仄平仄平仄，仄平仄平平。","仄仄仄平仄，仄仄平平平。","仄仄仄仄平，○平仄平平。","平平仄？仄，平平平平平。","仄仄仄○仄，○仄平仄平。","平平仄平仄，仄仄平○平。","平平仄平仄，平平仄平平。","○平仄平仄，○仄平平平。","仄平仄仄仄，平平仄平平。","平平仄仄仄，○仄平平平。","仄仄仄仄仄，平仄仄仄平。","仄仄仄平仄，仄平平仄○。"],"paragraphs":["鲁桥卸淮舸，淖涂历蓁芜。","翠峄倚天末，髣髴东南隅。","薄暮曲纪城，三清敞仙居。","平原积磥砢，灵河鸣泉珠。","小径斗折上，行与狐兔俱。","循崖索斯篆，恍惚东封书。","丛巅集莲瓣，岩岩瞰青徐。","正途尽茅塞，正尔宜羊车。","蚌珍不蔽美，岧峣到枌榆。","南门肃孟庙，冠袂先抠趋。","气大夙有配，邾少不必都。","盥既觌慈靖，择师谁复如。"],"title":"金余元遗山来拜祖庭有纪行十首遂倚歌之先后殊时感慨一也 和元遗山一首"}
