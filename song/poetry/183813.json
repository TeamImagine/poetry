{"author":"刘攽","id":183813,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["古木号蝉鸦乱栖，凉风稍稍袭人衣。","高楼鼓角悲秋意，小市渔樵竞夕晖。","虽有簿书容暇豫，强从宾旅复来归。","闭门跃马俱人事，吾道何能问是非。"],"title":"晚归"}
