{"author":"元结","id":4674,"strains":["仄仄平仄平，仄仄平平平。","平平？仄平，仄平平仄○。","仄平仄平○，仄仄○仄○。","仄平○仄仄，仄仄平仄平。","仄平○○仄，仄平平仄平。","仄平仄仄仄，仄仄平仄平。","平○仄仄平，仄平仄平平。","仄平平平平，仄平仄平平。","仄平平仄平，平仄平仄平。","平平仄仄平，平平仄仄平。","平仄平仄平，仄平平○平。","○平仄平仄，仄仄仄仄平。","平仄平仄仄，平仄○仄平。","平平？仄平，仄平仄仄平。"],"paragraphs":["众坐吾独欢，或问欢为谁。","高人党茂宗，复来官宪司。","昔吾顺元和，与世行自遗。","茂宗正作吏，日有趋走疲。","及吾污冠冕，茂宗方矫时。","诮吾顺让者，乃是干进资。","今将问茂宗，茂宗欲何辞。","若云吾无心，此来复何为。","若云吾有羞，于此还见嗤。","谁言万类心，闲之不可窥。","吾欲喻茂宗，茂宗宜听之。","长辕有修辙，驭者令尔驰。","山谷安可怨，筋力当自悲。","嗟嗟党茂宗，可为识者规。"],"title":"与党侍御"}
