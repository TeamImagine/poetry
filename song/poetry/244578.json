{"author":"李纲","id":244578,"strains":["平仄平平平仄平，仄平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄仄仄仄，仄仄仄平仄仄平。"],"paragraphs":["常诵苍梧云正愁，岂知理櫂此间游。","火山冰井旧传有，桂水藤江相合流。","念远心如嘶北马，逾年行遍峤南州。","重华一去不复返，怅望九疑空白头。"],"title":"晚泊苍梧有感"}
