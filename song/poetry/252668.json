{"author":"洪皓","id":252668,"strains":["仄平仄仄仄平仄，平平仄仄仄仄仄。","仄平仄平仄仄平，仄仄仄仄平○仄。","○平仄平平仄仄，仄仄平平○仄仄。","仄平平○仄平仄，仄仄平平平平仄。","平平仄仄仄仄平，平仄仄仄平平平。","平平平仄仄仄仄，仄仄仄仄○平平。","平平仄仄仄仄仄，○平仄仄○仄仄。","仄○仄平平仄○，仄平仄仄平平仄。","仄仄仄平平○平，平平仄仄○仄平。","○平仄仄仄平仄，仄仄仄平平仄平。"],"paragraphs":["古人以道寓诸器，今人谓器与道异。","不知器存道亦存，制器尚象皆其类。","张公榜斋为聚道，古器仍居三代宝。","鼎彛雕镂出神怪，篆籕文章资探讨。","虬螭怒目肆攫拏，犀兕顿足纷交加。","云靁华花靡不有，巧妙肯使毫厘差。","词严义密见款识，传之万祀期不坠。","仲淹著书非著论，侍郎独识先公意。","见说侍郎才更优，牙签插架如邺侯。","从来器宝待人宝，此器此人今罕俦。"],"title":"聚道斋"}
