{"author":"马之纯","id":77139,"strains":["仄仄平平仄仄平，平平仄仄仄平仄。","平平仄仄平平仄，仄仄平平仄仄平。","仄仄平平平仄仄，平仄仄仄仄平平。","仄平仄仄平平仄，仄仄平平仄仄平。"],"paragraphs":["太极初时欠一梁，漂流偶见石城傍。","曾闻禹庙还如此，可见川祇欲效祥。","不但千年无朽蠹，能令满殿有芬香。","要将盛事传来世，画出梅花十丈长。"],"title":"梅梁殿"}
