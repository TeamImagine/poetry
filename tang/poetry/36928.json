{"author":"李中","id":36928,"strains":["仄仄平平○，○平仄仄平。","平○○仄仄，平仄仄平平。","仄仄平平仄，平平仄仄平。","○平○仄仄，仄仄仄仄平。","仄○仄○仄，平平仄仄平。","平平平仄仄，平○仄平平。","仄仄平平仄，平平仄仄平。","平平平仄仄，平仄仄○平。","仄仄平平仄，平平仄○平。","仄平仄仄仄，仄仄仄○平。","平仄平平○，平平仄仄平。","仄○平仄仄，平仄仄平平。","仄○○平仄，平平仄仄平。","仄平平仄○，仄仄仄平平。","仄仄平平仄，平平仄仄平。","仄平平○仄，仄仄仄平平。","○仄平○仄，平平仄仄平。","平○平仄仄，仄仄仄平平。","仄仄平平○，平平仄仄○。","仄平○仄仄，仄仄仄平平。"],"paragraphs":["位望谁能并，当年志已伸。","人间传凤藻，天上演龙纶。","贾马才无敌，褒雄誉益臻。","除奸深系念，致主迥忘身。","谏疏纵横上，危言果敢陈。","忠贞虽贯世，消长岂由人。","慷慨辞朝阙，迢遥涉路尘。","千山明夕照，孤櫂渡长津。","杜宇声方切，江蓠色正新。","卷舒唯合道，喜愠不劳神。","蝉客陪清论，渔翁作近邻。","静吟穷野景，狂醉养天真。","格论思名士，舆情渴直臣。","九霄恩复降，比户意皆忻。","却入鸳鸾序，终身顾问频。","漏残丹禁晓，日暖玉墀春。","鉴物心如水，忧时鬓若银。","惟期康庶事，永要叙彝伦。","贵贱知无间，孤寒必许亲。","几多沈滞者，拭目望陶钧。"],"title":"献乔侍郎"}
