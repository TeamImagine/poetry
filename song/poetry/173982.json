{"author":"曾巩","id":173982,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["方渠新凿北林开，流水遥经画阁来。","洗耳厌闻夸势利，濯缨羞去傍尘埃。","不忧待月干诗笔，已欲看华泛酒杯。","却忆虎溪桥上过，夜凉临砌尚徘徊。"],"title":"阅武堂下新渠"}
