{"author":"李流谦","id":30964,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["烛影红余仆屡更，不知飞霰集前荣。","终年客有刀头恨，半夜春从酒面生。","华发风埃羞漫仕，废畴烟雨负深耕。","诵君好句迎新岁，更醉屠酥最后觥。"],"title":"次元尉伯言韵"}
