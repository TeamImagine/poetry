{"author":"袁说友","id":70795,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["平生忠孝彻幽冥，稽首龙祠鉴此诚。","自是皇灵频震叠，也知神力解因成。","片帆以往无多路，百里之间只一程。","目断长淮嗟往事，孤哀有泪落边城。"],"title":"谒洪泽镇龙祠"}
