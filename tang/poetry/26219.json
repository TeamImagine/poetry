{"author":"温庭筠","id":26219,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["弱柳千条杏一枝，半含春雨半垂丝。","景阳寒井人难到，长乐晨钟鸟自知。","花影至今通博望，树名从此号相思。","分明十二楼前月，不向西陵照盛姬。"],"title":"题望苑驿"}
