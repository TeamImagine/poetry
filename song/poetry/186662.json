{"author":"杨杰","id":186662,"strains":["平仄平平仄，平平仄仄平。","平平仄平仄，仄仄仄平平。","仄仄平平仄，平平仄仄○。","仄○仄平仄，仄仄仄平平。","仄仄仄○仄，平平仄仄平。","平平平仄仄，平仄仄平平。","仄仄平平仄，平平仄仄平。","平○平○仄，仄仄仄平平。"],"paragraphs":["天下无双士，淮南第一州。","文章老元帅，节义古诸侯。","路穏归黄阁，功成建碧油。","九重致尧舜，四海望伊周。","楚甸供吟笔，吴兵赖坐筹。","风云生鹢首，蛟蜃怯龙头。","有士依余芘，干时愧拙谋。","沧溟波浪险，愿借钓鳌钩。"],"title":"赠冯扬州"}
