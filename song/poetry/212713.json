{"author":"李复","id":212713,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄平平平。","平平平仄平平仄，仄仄平平仄仄平。"],"paragraphs":["竹户深扃满迳苔，芙蓉落尽晓池开。","数番雨势随风去，一片秋光入座来。","已老林蝉余韵断，将归檐燕强飞回。","沙鸥时下知人意，近岸相亲眼不猜。"],"title":"八月十六日后池上"}
