{"author":"黄庭坚","id":206874,"strains":["仄平平平仄平仄，平仄○仄平平仄。","仄平仄仄平仄平，仄仄平平平仄仄。","平平仄仄平仄仄，○平平平仄平仄。","平平仄○平仄平，○仄平○平仄仄。","平平仄仄仄仄○，仄平仄仄仄仄仄。","平平平○仄平仄，仄平平平平仄仄。","仄○仄仄仄○仄，仄仄○○平仄仄。","平○平平仄仄平，平仄平平平仄仄。"],"paragraphs":["北方春蔬嚼冰雪，妍暖思采南山蕨。","韭苗水餠姑置之，苦菜黄鸡羹糁滑。","莼丝色紫菰首白，蒌蒿芽甜蔊头辣。","生葅入汤翻手成，芼以姜橙夸缕抹。","惊雷菌子出万钉，白鹅截掌鳖解甲。","琅玕森深未飘箨，软炊香秔煨短茁。","万钱自是宰相事，一饭且从吾党说。","公如端为苦笋归，明日青衫诚可脱。"],"title":"次韵子瞻春菜"}
