{"author":"林迪","id":224754,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["东陈君义欲传闻，雕鹗鸾凰果逸群。","青竹题诗才倚马，画船槌鼓气凌云。","赏心自向明时得，乐事应容下客分。","敌饮会须翻玉海，背河决胜看齐军。"],"title":"次前韵"}
