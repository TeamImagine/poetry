{"author":"曾协","id":25460,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["大父曾开刺史天，固应陈迹尚依然。","邦人却怪家风在，故老今推宅相贤。","仗钺秉旄仍置使，轻裘缓带更安边。","须知此日分忧重，更觉光荣掩后前。"],"title":"送向兄荆父帅维扬二首  其二"}
