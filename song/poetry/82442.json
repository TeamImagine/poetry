{"author":"孙应时","id":82442,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["屋头栖鹊夜深惊，羽卫琼仙下紫清。","群玉殿开香未暖，六花阵合战无声。","难教小草呈新翠，可恨疏梅半落英。","卧病袁安自愁绝，履穿谁与问先生。"],"title":"雪中次甄云卿监簿韵"}
