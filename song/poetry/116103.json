{"author":"刘克庄","id":116103,"strains":["平仄平平平仄平，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["宁作青袍朝士归，烹羔未必胜羹薇。","易贪尘世好官职，难泯人心真是非。","战士未收青野骨，将军谁报白登围。","可怜鸠鷃藩篱下，岂识垂天翼怒飞。"],"title":"次韵君节秘书三首  其三"}
