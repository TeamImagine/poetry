{"author":"吴芾","id":18218,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一冬准拟赏江梅，直至如今始见开。","已怪轻寒勒春住，更忧横雨把花摧。","相携且看枝头雪，共坐聊倾树下杯。","况是公庭无个事，何妨一醉习池回。"],"title":"赏梅偶成"}
