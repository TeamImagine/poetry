{"author":"方回","id":148785,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["盘山莫讶去程赊，风俗真淳尚可嘉。","行客门前方下马，主人店里已烹茶。","百泉怒喷常疑雨，万木阴森不见花。","倚杖苍崖忆何事，白云深处晦翁家。"],"title":"婺源道中"}
