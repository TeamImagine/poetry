{"author":"陈谦","id":77365,"strains":["平平平仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平平，平仄平平仄仄平。","仄仄平平平平仄，平平仄仄仄平平。"],"paragraphs":["金华仙伯歌襦久，休父仍孙敛版迟。","堂下言高鬷蔑恶，官中事了傅咸痴。","苦心才睹千年余，垂翅新翻六月池。","接淅中山听余令，征黄敕使立多时。"],"title":"送程傅叟赴官临海"}
