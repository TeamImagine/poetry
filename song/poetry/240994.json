{"author":"周紫芝","id":240994,"strains":["平仄平平仄仄平，仄平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["千里辞家复卧疴，赖君一笑肯相过。","梦看赤鲤春腾浪，归见牵牛秋渡河。","空里懒能书怪事，酒中自可作无何。","一竿忍负平生意，重钓花姑溪上波。"],"title":"次韵德庄送别  其一"}
