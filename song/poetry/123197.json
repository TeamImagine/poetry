{"author":"吴潜","id":123197,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄仄平。","仄平平仄平平仄，仄仄平仄仄仄平。","仄仄仄平平仄仄，仄平平仄仄平平。"],"paragraphs":["平生惯作牧民官，不作朱幡画戟看。","惟有寸心存恻隠，谁怜只手补创残。","树蔬人要畦畦润，种麦农便陇陇干。","乍雨乍晴都恰好，老天谁道叫呼难。"],"title":"出郊再用韵赋三解  其四"}
