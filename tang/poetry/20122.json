{"author":"周贺","id":20122,"strains":["仄仄平平仄仄平，仄平平仄仄平平。","平平仄仄仄平仄，平仄仄平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["浪匝湓城岳壁青，白头僧去扫禅扃。","龛灯度雪补残衲，山日上轩看旧经。","泉水带冰寒溜涩，薜萝新雨曙烟腥。","已知身事非吾道，甘卧荒斋竹满庭。"],"title":"送忍禅师归庐岳"}
