{"author":"李咸用","id":29863,"strains":["仄平仄仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["畹兰未必因香折，湖象多应为齿焚。","兼济直饶同巨楫，自由何似学孤云。","秋深栎菌樵来得，木末山鼯梦断闻。","闲凭竹轩游子过，替他愁见日西曛。"],"title":"依韵修睦上人山居十首 七"}
