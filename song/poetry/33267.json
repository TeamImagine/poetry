{"author":"陆游","id":33267,"strains":["平平平仄○平平，平仄仄○平平○。","？○仄仄仄平仄，仄仄平仄平平平。","平平仄仄平平仄，仄仄仄○平平平。","平平平仄仄仄仄，○仄平仄平平○。","仄平仄平○仄仄，平仄仄仄○平平。","仄○仄仄平仄仄，平平仄仄仄仄平。","仄平仄仄仄仄○，仄仄仄仄平平平。"],"paragraphs":["孤翁痴钝如寒蝇，霜夕不暝愁严凝。","寝衣触体起芒粟，鼻息嘘润成冰凌。","冬冬黙数严谯鼓，耿耿独看幽窗灯。","支床龟老共夜永，号月鸡冷同晨兴。","白狐紫貂了不暖，何况蜀锦并吴绫。","静思忽得安乐法，人生所欠絮与缯。","十年一衲尚可过，不信请视匡山僧。"],"title":"客中夜寒戏作长谣"}
