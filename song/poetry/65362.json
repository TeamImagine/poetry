{"author":"廖行之","id":65362,"strains":["仄仄仄平仄，平平仄○○。","仄平仄○平，○仄仄平平。","平平仄平平，仄仄平平平。","仄平平仄仄，仄平仄仄平。","○平仄○平，○平仄平平。","○平仄仄仄，平平平仄平。","平平仄仄○，仄仄平○平。","平平平○平，仄仄仄平平。","仄仄仄仄仄，平平仄平平。","仄仄仄仄○，平平仄平平。","仄仄仄仄仄，仄仄平仄平。","仄平仄仄平，仄仄平平○。","仄平○仄仄，○仄平仄平。","仄仄仄仄平，仄仄平平平。","平平平平仄，平平仄平平。","仄仄仄平仄，平平○平平。","平平○○仄，仄平平仄平。"],"paragraphs":["去岁与君别，高谈气如虹。","酒酣出三诗，遗我意何穷。","归涂度黄花，偶遇衡人东。","问君无恙否，报言近已终。","闻之骇且疑，期君后凋松。","分携数月耳，鸡年何遽逢。","还家仅弛担，走哭悲填胸。","夫君乡评高，孝友古人同。","一第晚乃得，权门肯投踪。","暂出不少留，翩翩若冥鸿。","力学老不倦，进得新有功。","惜哉干国资，已矣浮云空。","最怜亲白发，行路为惨容。","赖是有子贤，接踵翔蟾宫。","朝来哀笳发，湘江雨蒙蒙。","月岭挂寒斗，霜林号凄风。","斯人重难见，夜台情得通。"],"title":"挽刘监庙"}
