{"author":"李若水","id":7028,"strains":["平○仄仄仄平平，仄仄平平仄仄平。","仄仄仄平平仄仄，仄○平仄仄平○。","仄平平仄平○仄，仄仄○平仄仄平。","仄仄平平○○仄，仄平仄仄仄○仄。"],"paragraphs":["云将剪水戏微茫，草木非春也自芳。","坐上落来千片急，鬓间添得数丝长。","气凌诗骨笺毫健，味借茶瓯齿颊香。","久客天涯衣缝断，梦魂合眼到亲旁。"],"title":"次韵张济川雪"}
