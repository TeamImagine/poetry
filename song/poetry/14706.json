{"author":"过孟玉","id":14706,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["中官促召走双骖，诏许从游圣泽覃。","历览仙山瞻凤阁，径行禁籞识龙潭。","万方宁谧宜游豫，一曲升平乐宴酣。","浅薄承恩愧无补，愿歌风雅继周南。"],"title":"再扈从游小山二首  其一"}
