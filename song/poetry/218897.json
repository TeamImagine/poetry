{"author":"李廌","id":218897,"strains":["平平平仄仄平平，仄仄平平仄仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["谁言天地一无私，底事阳和到顶迟。","暑气已交五六月，云中初见两三枝。","可怜下土炎蒸日，却是青霄烂漫时。","第有荣心莫嗟晚，物情先盛复先衰。"],"title":"嵩顶六月芍药初发"}
