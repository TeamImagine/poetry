{"author":"杜甫","id":3968,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平○。","仄平仄仄○平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄○。","平仄平平仄○仄，仄平平仄仄平平。"],"paragraphs":["此身飘泊苦西东，右臂偏枯半耳聋。","寂寂系舟双下泪，悠悠伏枕左书空。","十年蹴鞠将雏远，万里秋千习俗同。","旅雁上云归紫塞，家人钻火用青枫。","秦城楼阁烟花里，汉主山河锦绣中。","风水春来洞庭阔，白蘋愁杀白头翁。"],"title":"清明二首 二"}
