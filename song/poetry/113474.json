{"author":"李觏","id":113474,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["韩偓当年赴七闽，舟行过此倍凝神。","江边石上知谁处，绿战红酣别是春。","往事几多书不记，仙源依旧地无尘。","花光柳色今何限，更有才人胜古人。"],"title":"韩偓集有自抚州往南城县舟行见拂水蔷薇之诗南城吾乡也因题八句"}
