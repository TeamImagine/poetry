{"author":"杜光庭","id":42367,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["窅然灵岫五云深，落翮标名振古今。","芝术迎风香馥馥，松柽蔽日影森森。","从师祗拟寻司马，访道终期谒奉林。","欲问空明奇胜处，地藏方石恰如金。"],"title":"题空明洞"}
