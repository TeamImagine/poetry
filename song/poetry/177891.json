{"author":"戚纶","id":177891,"strains":["仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["应悔名高藏不得，朝天翻喜放身归。","知时多顺时人话，混俗犹披俗士衣。","有伴指期玄鹤老，无心高羡白云飞。","赤城此去全忘虑，笑我尘劳未息机。"],"title":"送张无梦归天台山"}
