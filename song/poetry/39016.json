{"author":"陆游","id":39016,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["饱食无营是处游，偶然来到埭东头。","芒鞋也似双凫快，渔艇真如一叶浮。","樵担行歌冲暝色，酒旗遮路卖新𥬠。","任朱二老今安在，叹息黄茅拥故丘。"],"title":"行饭至湖桑堰东小市"}
