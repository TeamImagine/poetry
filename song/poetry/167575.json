{"author":"汪炎昶","id":167575,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["游戏壶天岁月深，人间又见谪仙人。","镜中商岭飘萧髪，物外箕山自在身。","安石少徒轻冕绂，伏波老未厌风尘。","输君物外全双美，洛社耆英汉逸民。"],"title":"次韵题张氏耆逸堂"}
