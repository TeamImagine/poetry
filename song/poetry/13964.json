{"author":"宋祁","id":13964,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["皂衣京兆数论兵，西护秦台暂抗旍。","显父百壶连帐出，良家六郡佩鞬迎。","甘泉路迩烽槔偃，非子川长马庌平。","左右汉臣聊作帅，非缘侍从厌承明。"],"title":"送王龙图镇秦亭"}
