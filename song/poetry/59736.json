{"author":"陈造","id":59736,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["小窗危坐正凝愁，诗客华编肯见投。","明月拜嘉千斛赐，清风分送一襟秋。","路迷端倚司南驾，金换还随过海舟。","夸与湖山须快读，涌金门外倚曾楼。"],"title":"次韵方秘正  其二"}
