{"author":"林景熙","id":160087,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平平，平仄平平仄仄平。","平仄仄平平仄仄，平平平仄仄平平。"],"paragraphs":["薰风短棹水粼粼，老鹤疏林寂不闻。","内史祠荒残碣雨，黄门书冷半堆云。","猎场斜日分桑坞，驰道秋深走鹿群。","寥落一觞谁吊古，渔乡烟景客平分。"],"title":"云间怀古"}
