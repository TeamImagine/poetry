{"author":"贺铸","id":213177,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["吟鞭西指凤皇州，好趁华年访昔游。","新样春衫裁白苎，旧题醉墨满青楼。","鸣蛙雨细生梅润，飏燕风高报麦秋。","须念江边桃叶女，定从今日望归舟。"],"title":"送毕平仲西上"}
