{"author":"卢纶","id":7052,"strains":["仄平平仄仄，平仄仄平平。","仄仄平平○，平○仄仄平。","平平平仄仄，平仄仄平平。","仄仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。"],"paragraphs":["玉壶冰始结，循吏政初成。","既有虚心鉴，还如照胆清。","瑶池惭洞澈，金镜让澄明。","气若朝霜动，形随夜月盈。","临人能不蔽，待物本无情。","怯对圆光裹，妍蚩自此呈。"],"title":"清如玉壶冰"}
