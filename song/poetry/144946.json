{"author":"释道璨","id":144946,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["家近芝山傍淡湖，城居清似隠人庐。","凌烟阁上同年在，光范门前一字无。","信口语言多得忌，谋身术数不嫌疏。","人生要是闲中好，轩冕何须苦见拘。"],"title":"和耕道赵制干与贾秋壑同科"}
