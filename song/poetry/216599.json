{"author":"张耒","id":216599,"strains":["仄仄平平平仄仄，仄平平仄仄平平。","平平仄仄平仄仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["久厌衣冠尘土浸，赐休何苦马骎骎。","穷冬积雪春不雨，昨日残红今绿阴。","却扫不知门外事，安禅深得静中心。","读书陶令非求解，禁酒扬雄不待箴。"],"title":"休日不出"}
