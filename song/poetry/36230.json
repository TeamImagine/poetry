{"author":"陆游","id":36230,"strains":["平平平平仄平仄，仄平平平仄平仄。","仄平仄仄平平平，仄仄平平仄○仄。","平平仄仄仄仄平，仄平○平仄平仄。","仄平仄平○仄平，仄仄○○○仄仄。","平仄仄仄平仄平，平仄仄仄○平平。","仄平仄仄仄平仄，○平仄仄平平平。","仄平仄仄仄平平，○平平平平仄平。","仄平○仄仄仄仄，仄仄仄仄平平平。"],"paragraphs":["皇天方忧九州裂，建隆真人仗黄钺。","阵云冷压清流关，战垒咿嘤气如发。","逋诛猾虏入槛车，北风吹干草头血。","一龙上天三百年，旧事空闻遗老说。","金印斗大谁作州，公子玉面苍髯虬。","赋诗健笔挟风雨，论兵辩舌森戈矛。","别君帐饮灞桥头，长歌为君寛旅愁。","战场遗迹傥可画，尺素寄我关河秋。"],"title":"送张野夫寺丞牧滁州"}
