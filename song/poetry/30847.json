{"author":"李流谦","id":30847,"strains":["仄平仄仄平，仄仄仄平平。","仄仄平平仄，仄平平仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["向来得秘藏，着意国风初。","一字呕心出，十篇随手书。","天成新句熟，月煅古人疏。","长铩非君敌，区区恃棘锄。"],"title":"仆尽半月之力仅得五诗而和仲落笔成十章俊哉予所甚畏也勉作二章答和仲三章述怀庶满其数云  其一"}
