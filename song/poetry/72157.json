{"author":"曾丰","id":72157,"strains":["仄平仄仄仄平仄，平仄仄平仄○仄。","仄平仄仄仄仄平，平仄仄平仄○仄。","仄仄仄平仄仄○，○平仄仄平○仄。","平仄仄仄平仄平，仄平○仄○平仄。","仄平平仄仄仄平，仄仄仄平○仄仄。","平○平平仄仄平，仄平仄仄仄平仄。","平平仄仄仄仄○，仄仄仄平平仄仄。","平○仄仄○平平，平仄平平仄平仄。","仄仄仄平仄仄平，仄平仄仄仄○仄。","平平平仄仄仄平，仄仄平平仄平仄。","仄○平仄平平平，平平平仄仄○仄。","仄平平仄仄仄平，仄○仄仄平仄仄。","仄仄平仄仄仄平，平仄仄仄仄平仄。","平平平仄仄仄平，平仄仄○平仄仄。","平仄平平平仄平，平○仄仄平○仄。","平○平仄仄仄平，平平仄仄平○仄。","平平平仄仄仄○，仄平仄平仄仄仄。","○仄平平仄平平，平○平仄仄平仄。","仄仄？平平仄平，平平○平仄平仄。","平仄仄仄平平平，平仄仄仄仄平仄。"],"paragraphs":["士之所忌忌无末，吾已与交不轻绝。","士之所贵贵有初，吾未与交不轻结。","岁在戊申五月间，中都始识胡廷直。","经史子集蟠屈胸，甲兵钱谷澜翻舌。","好贤先主未顾庐，负气买臣犹诣阙。","姑调南昌一尉归，斗升可养子真节。","功名奋意笔砚间，解后撙斋谈不辍。","烹茶略与论源流，秦未焚书道先裂。","学统况承八代衰，向之裂者殆磨灭。","纷纷唐士学古文，仅仅韩公得真诀。","口传心授门人谁，刘叉皇甫湜张籍。","十人摹仿九失真，诀中妙处容有说。","射御书数学发蒙，忠孝友悌士归洁。","探微尤要善扩充，持满不妨徐发越。","江出岷山根本殊，风行水上波澜别。","兹其为诀不亦真，韩公所秘吾其抉。","君归䌷绎细自参，闭门造车出合辙。","更省兰台大声华，何如麟阁小勋烈。","卫霍倘能恢土疆，渊云当为勒碑碣。","时有卫霍无渊云，于汉往往未为缺。"],"title":"赠别石首尉胡廷直"}
