{"author":"释道璨","id":144949,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["蕊宫仙子下明湖，剪水桃花更滴酥。","洁白十分天下瑞，光明一片剡溪图。","园林春到何嫌早，阊阖云开不待呼。","方寸去天才尺五，笑他上界觅玄都。"],"title":"和春谷赵泉使贺端斋赵宪使喜雪"}
