{"author":"楼钥","id":67467,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["屡报银台给事中，忽闻唤渡浙江东。","长安幸免手遮日，圆峤莫嗟船引风。","廪继真祠身暂逸，班联内阁眷方隆。","且归同伴适斋老，便看锋车召此翁。"],"title":"安行表兄除华文阁直学士奉祠次韵为贺"}
