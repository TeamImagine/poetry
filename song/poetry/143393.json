{"author":"舒岳祥","id":143393,"strains":["平平仄仄仄，仄仄平仄平。","仄○仄仄仄，仄仄平○平。","仄平仄平仄，○仄平平平。","平仄○仄仄，仄平仄平平。","平仄仄○仄，仄仄仄○○。","仄仄仄仄仄，仄平仄仄平。","仄仄仄平仄，平平仄仄平。","仄仄仄○仄，平仄仄仄平。","仄平平仄仄，仄平仄仄平。","仄○平平平，仄仄仄平平。","仄仄平平仄，仄平仄○平。","仄平仄○平，仄仄仄仄平。","平平平平仄，仄仄仄○平。"],"paragraphs":["杉棚已绝笔，复得云锦书。","况当既望后，一镜悬空虚。","恍然玉堂上，乘鹤来须臾。","君健胜我健，我臞甚君臞。","人事有离合，尺牍莫相疏。","老骥不忘骋，老耕不忘畬。","笔砚易干涩，时时要喣濡。","井汲去泥鲋，清冽用有余。","自君之往矣，我怀久不舒。","久闻畬斋君，插架富名都。","欲往䴔䴖市，读书借其居。","我曾见其文，鼎脔出帅初。","何年澂斋老，道我问其途。"],"title":"次达善送赵君理韵因寄畬斋陈贵白"}
