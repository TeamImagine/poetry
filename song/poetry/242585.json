{"author":"李纲","id":242585,"strains":["仄仄仄仄平○平，平仄平平平仄平。","平平仄仄仄平仄，仄仄仄仄平平平。","平平仄○仄平仄，仄仄仄仄平平平。","平平平仄仄仄仄，仄仄仄仄平平平。","平平○仄仄平○，仄仄平仄平平平。","仄平平仄仄平仄，仄○平仄平平平。","平平仄仄仄仄仄，仄仄仄仄○平平。","仄平仄仄○平仄，仄仄仄仄？平平。"],"paragraphs":["草木冻死山中村，惟有梅花能返魂。","孤根不怕雪霜苦，冷艳似笑风云昏。","披芳独占歳寒地，擢秀肯待春风园。","溪边寒影自的的，月里皓色还温温。","飘零疏雨夕烟瞑，厌浥清露晨光暾。","玉妃游戏隘昆阆，缟衣飞出瑶台门。","幽姿耿介不可狎，欲问所以难为言。","嗅花嚼蕊更奇绝，侑我一醉玻璃樽。"],"title":"用韵赋梅花三首  其二"}
