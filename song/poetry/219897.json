{"author":"晁说之","id":219897,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄仄仄仄，平仄平平仄仄平。"],"paragraphs":["为问谁今有好怀，园林春色不须来。","王孙草向荒城短，驿使梅因战阵回。","但道边尘迷上苑，不闻汉诏出中台。","痛心一日复一日，何日皇威遍九垓。"],"title":"痛心"}
