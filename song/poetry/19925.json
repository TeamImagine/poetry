{"author":"史浩","id":19925,"strains":["仄仄平平平，平仄仄仄仄。","平平仄仄仄，平仄○仄仄。","仄平平仄平，平平仄平仄。","仄平仄平仄，仄仄仄平仄。","平平仄○平，仄仄○仄仄。","平仄○平平，○仄仄平仄。","仄仄○平仄，仄仄仄仄仄。","仄平平平平，仄仄仄平仄。","平平仄平仄，平仄仄平仄。","○平平仄仄，平仄平仄仄。","平平平平平，平仄仄平仄。","平平仄平○，平仄○仄仄。","仄仄仄○平，平平仄平仄。","平平仄平仄，仄仄平平仄。","仄平仄平仄，○仄平仄仄。","平○仄平○，平仄仄仄仄。","仄○平仄○，○仄平仄仄。","仄○平平平，平仄平仄仄。","仄仄平平仄，平仄○仄仄。","仄平平平仄，平平仄仄仄。","平平仄○仄，平平平平仄。","仄仄仄仄○，平平仄平仄。","平平仄平平，平仄○仄仄。","平平○仄平，平仄平仄仄。"],"paragraphs":["曲士怀轩裳，铢寸较得失。","纷纭战宠辱，矛盾相撞抶。","大方惟达人，天游寄虚室。","卷舒傥由己，出处要无必。","时来作砭针，一起当疗疾。","时去收龙蛇，夭矫自超逸。","隠见了无碍，妙迹那可诘。","我公天人姿，宿有补天术。","心宜尽心理，心静与天一。","当年风雨会，黄道宾出日。","乾坤方疮痍，涂炭入忧恤。","神锋指幽燕，酋领将斧锧。","世数有长消，匆匆谢簪绂。","归来卧林薮，道自无伸屈。","庆堂示余彦，亲洒银笔述。","聊遗郢人斤，千载斲妙质。","定应山水观，中与胸趣匹。","仰看衡云飞，云静山崒嵂。","俯眄湘流水，舟楫空荡潏。","可怜天东北，狼烟暗郁律。","神州见苍莽，悲风为萧瑟。","再拜愿有期，经纶勿韬郁。","天心酌民言，公再调鼎实。","风霆驱八荒，游戏须一出。"],"title":"尽心堂"}
