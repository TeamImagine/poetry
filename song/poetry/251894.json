{"author":"郑刚中","id":251894,"strains":["平平，平仄仄仄仄仄，仄仄○平仄○仄。","平平仄仄平仄仄，仄仄仄平平仄仄。","仄○平平仄平仄，仄○平平仄平仄。","平平仄仄平仄平，平仄平平仄平仄。","仄○平仄仄平平，仄仄平平仄平仄。","平平仄仄平平○，平仄平平仄平仄。","仄平仄仄平平平，平仄平平仄平仄。","平平平平平仄仄，○仄仄仄仄仄平○平仄平仄。"],"paragraphs":["嗟乎，吾不及识子美，诵读遗文泪如洗。","公文意气何所似，猛虎负山蛟得水。","或如秋风入松竹，或如春温煦桃李。","文章乃尔人可知，何事亨衢半途止。","定应豪气压凡夫，不学持圆媚唇齿。","孤芳独寄丛林中，安得飘风不狂起。","一杯失举强名之，包裹锋芒扼而死。","天乎天乎庸可问，如子美者使作沧浪之钓民尔。"],"title":"读苏子美文集"}
