{"author":"黄文雷","id":144415,"strains":["仄仄平仄平，仄仄仄仄平。","仄仄平平平，仄平平仄平。","仄平仄平平，仄仄平仄平。","仄仄仄仄仄，仄平平仄平。","仄仄仄平平，仄仄平仄平。","仄仄仄仄仄，平仄平仄平。"],"paragraphs":["志士方进身，恨不以羽飞。","束缚归山冈，竟为人所悲。","白杨夜萧萧，顾此何足依。","百岁会有尽，智愚同所归。","奈此后之人，未老形已衰。","有酒不暇饮，而恐心事违。"],"title":"和陶  其一"}
