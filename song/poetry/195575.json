{"author":"苏轼","id":195575,"strains":["仄平仄仄平，仄仄仄仄平。","仄平平平平，仄仄平仄平。","平平仄仄仄，平仄○仄平。","仄仄仄平平，仄仄平仄平。","平平仄平仄，平仄平仄平。","平平仄仄仄，仄仄平平平。","○平仄仄仄，○仄平仄平。","○平？仄仄，平仄仄平平。"],"paragraphs":["少年好远游，荡志隘八荒。","九夷为藩篱，四海环我堂。","卢生与若士，何足期渺茫。","稍喜海南州，自古无战场。","奇峰望黎母，何异嵩与邙。","飞泉泻万仞，舞鹤双低昂。","分流未入海，膏泽弥此方。","芋魁倘可饱，无肉亦奚伤。"],"title":"和陶拟古九首  其四"}
