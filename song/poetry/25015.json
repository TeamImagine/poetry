{"author":"王十朋","id":25015,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["铃斋午睡梦魂惊，僮仆欢呼洗破觥。","酒是烂柯山下法，诗如蓝水坐间成。","谩同陶令浮黄菊，也胜苏仙嗅落英。","蓬鬓萧踈对佳节，因公撩起故乡情。"],"title":"提舶送菊酒有诗次韵"}
