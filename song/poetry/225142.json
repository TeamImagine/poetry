{"author":"饶节","id":225142,"strains":["平仄平平仄仄平，仄平平仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，仄仄仄平平仄平。"],"paragraphs":["岩下虚通上入云，众山围绕一山尊。","德云只在此峰顶，童子何妨问法门。","已种穉松三百本，待移苍竹一千根。","不须更学药山老，月下啸声惊远村。"],"title":"德云庵诗"}
