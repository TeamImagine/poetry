{"author":"洪适","id":28715,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄平平。"],"paragraphs":["豪竹繁弦振粤台，鬭场雨过净纤埃。","台符款曲三挥麈，军令分明屡举杯。","兔窟久空春草出，鲸波无事早潮来。","已知樽俎遐冲折，且欲班劳激趫材。"],"title":"广东春教致语口号"}
