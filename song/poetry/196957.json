{"author":"朱长文","id":196957,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["持心平厚胜浇浮，仕路徊翔四十秋。","政事每于谈笑办，交亲多向急难收。","命由真宰随穷达，身在劳生任去留。","旧治昔年应画像，庞眉闻讣泪先流。"],"title":"黄朝散挽诗  其一"}
