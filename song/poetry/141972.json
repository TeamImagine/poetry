{"author":"刘黻","id":141972,"strains":["仄平平平仄平平，仄仄仄仄○平平。","仄平仄仄○平仄，仄仄仄平平仄平。","仄平平仄平平平，○平仄仄平平平。","仄仄仄平仄平平，仄仄仄平平仄○。","平平平仄平仄平，仄仄平平仄仄平。"],"paragraphs":["五侯之鲭紫驼峰，鹿鹿鬭鬬难争雄。","世多果腹鲜知味，北斗以南推朔翁。","桂林延入莲花丛，相邀皓月烹清风。","讵羡鲊麋与胹熊，座有一珍群品空。","舂容樽俎须却戎，海戢鲸波列上功。"],"title":"饯李叔飞赴刘朔斋招"}
