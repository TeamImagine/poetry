{"author":"陆游","id":39356,"strains":["平仄平平仄仄平，仄平平仄仄平平。","仄平仄仄仄平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["晨起常教置一壶，色如鹅氄滑如酥。","侍郎取榼不须笑，司业与钱还复酤。","霜路预愁骑款段，雪舟每忆钓菰蒲。","寒花满帽君无笑，醉倒偏宜稚子扶。"],"title":"初寒对酒"}
