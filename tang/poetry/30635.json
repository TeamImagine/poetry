{"author":"罗隐","id":30635,"strains":["平仄平平平仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["抛掷南阳为主忧，北征东讨尽良筹。","时来天地皆同力，运去英雄不自由。","千里山河轻孺子，两朝冠剑恨谯周。","唯余岩下多情水，犹解年年傍驿流。"],"title":"筹笔驿"}
