{"author":"黄庭坚","id":207740,"strains":["平平仄仄仄平平，仄仄平平仄仄平。","仄仄仄平平仄仄，平平平仄平平平。","平平仄仄平平仄，仄仄平平仄仄平。","仄仄平平仄仄仄，平仄仄仄仄平平。"],"paragraphs":["安知宋玉在邻墙，笑立春晴照粉光。","淡薄似能知我意，幽闲元不为人芳。","微风拂掠生春思，小雨廉纤洗暗妆。","只恐浓葩委泥土，谁令解合返魂香。"],"title":"次韵赏梅"}
