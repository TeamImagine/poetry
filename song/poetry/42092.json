{"author":"陆游","id":42092,"strains":["仄仄仄仄○平平，仄仄仄仄仄仄平。","仄仄仄仄仄仄平，平○仄仄○仄平。","平平仄○平仄仄，平平平平仄平仄。","仄仄平平平仄仄，仄○仄平○仄仄。","仄仄平○仄平仄，仄仄平平平仄仄。","平平平仄仄仄平，仄仄仄○平仄仄。","平平仄仄○仄○，仄平平仄平平平。","平仄仄仄平仄仄○平仄，仄仄平平仄仄平。"],"paragraphs":["富贵得意如登天，自计一跌理不全。","昼食忘味夜费眠，渠过一日如一年。","春蚕得衣耕得食，农功初成各休息。","卖酒垆边纷鼓笛，我过一年如一日。","二者求兼势安可，与我周旋宁作我。","春城桃李岂不妍，雪涧未妨松磊砢。","人生祸福难遽论，庙牺乌得为孤豚。","君不见猎徒父子牵黄犬，岁岁秋风下蔡门。"],"title":"短歌行"}
