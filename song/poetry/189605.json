{"author":"沈辽","id":189605,"strains":["仄平仄平仄仄仄，平平仄仄平仄仄。","仄平平仄仄平平，平○仄仄仄平仄。","仄仄平平仄仄平，仄平仄仄平仄平。","仄仄平平平仄仄，平平○○仄平平。"],"paragraphs":["百家渡西日已落，青山上下猿鸟乐。","欲因新月望吴云，遥看北斗挂南岳。","一梦愔愔已十秋，古人不死终未休。","草舍萧条谁与语，清香吹过白蘋洲。"],"title":"渡西"}
