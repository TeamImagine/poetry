{"author":"楼钥","id":66452,"strains":["仄平平仄平平仄，仄仄平平仄○仄。","仄平平○仄平仄，仄仄平平平仄仄。","仄平仄平仄平仄，仄仄仄平仄○仄。","平仄平仄仄仄平，平平○仄平平仄。","平○仄仄平平平，平仄仄平仄平仄。","平平仄仄仄仄平，平仄○平平仄仄。","平平仄平仄仄○，仄仄平平仄平仄。","仄平仄仄平仄平，仄平仄平平仄仄。","平平平仄仄平仄，平仄平平平仄仄。","平平仄仄平仄仄，仄仄平平仄平仄。","平平○仄平○平，平仄○平平仄仄。","仄平平仄仄平平，平仄仄平平仄仄。","平平仄仄仄平○，平平平仄平○仄。"],"paragraphs":["少陵千古诗人杰，每见名花辄题绝。","锦棠无如蜀川盛，见说千林天染缬。","大篇短章合无数，忍对此花舌如结。","黄鹄衔子万里来，春光颇向东南泄。","槹闲老子携春归，移石郁林表高洁。","崇桃炫昼不足言，红艳烧林疑益烈。","棠梨小红自退听，不待骚人定优劣。","两登蜀道归海滨，一琴一龟全晚节。","嘉招容我到花下，春酒新𥬠公自挈。","攀翻乱插人共醉，十二金钗不成列。","袁安参坐为长哦，同气相求磁石铁。","不须高烛映红妆，佳月自能明作哲。","红潮满颊卧林间，风流谁敢来分别。"],"title":"赵资政招赏川海棠次袁和叔韵"}
