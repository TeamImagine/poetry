{"author":"吕本中","id":246217,"strains":["平平○平平，仄仄仄平仄。","平平仄仄平，平平平平仄。","平平仄仄仄，仄仄平仄仄。","平○仄仄仄，○仄仄平仄。","平平仄平仄，仄仄仄仄仄。","平平平仄平，○仄仄仄仄。","平○仄仄仄，○平仄仄仄。","平平仄仄平，仄仄仄○仄。","仄平平仄仄，○○平平仄。"],"paragraphs":["春风吹茅檐，落日半花柳。","余寒盛气来，佳辰为谁有。","公来但黙坐，有味皆可口。","端如列鼎食，衣被以醇酒。","烦言不知要，实自费斗薮。","南泉山下人，了不计可否。","山柴晚复焰，当为一举手。","荒江甚泬寥，此味亦长久。","不嫌薰病眼，重当为公取。"],"title":"连日与一上人会话密庵清坐附火乃有山居气息因成一诗奉呈"}
