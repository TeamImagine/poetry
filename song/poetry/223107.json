{"author":"李新","id":223107,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["乱红缬眼柳花飞，烟抹沱溪秀一围。","北背美人占梦去，夕阳行客舞雩归。","三吴父老传冰节，两蜀江山识绣衣。","预草封章千百纸，此身明日接天威。"],"title":"刘小漕  其一"}
