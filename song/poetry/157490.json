{"author":"韩维","id":157490,"strains":["仄平仄平仄，仄仄○平仄。","平平平仄平，仄仄仄仄仄。","仄平平仄○，仄仄平仄仄。","平平○仄仄，仄仄仄平仄。","仄平仄平平，仄仄仄平仄。","○平仄平平，仄仄仄平仄。","平平仄仄仄，平仄平仄仄。","仄仄仄仄平，平仄仄平仄。","平平仄平平，平仄仄平平。","仄平仄○○，○仄仄平○。","○平○平○，平仄仄○仄。","平仄仄平仄，仄平仄仄○。","仄平○仄仄，平仄仄仄仄。","仄平仄平○，仄仄○仄仄。","平平平仄平，仄仄平仄仄。","平平平平平，仄平仄平仄。"],"paragraphs":["抱疴积闲纵，世味颇能淡。","惟于山水娱，自谓老不厌。","况兹伊洛间，久畜游赏念。","幽扉深隠竹，小约度平堑。","解鞍庇清阴，拂席见残艳。","长溪自南流，小阁忽东瞰。","游人坐兀兀，鸣鸟来泛泛。","蟹潜石穴幽，鱼泳柳根暗。","川童或群嬉，林女有孤觇。","醉觞岂留行，吟笔靡停占。","临欢兴何长，遵事迹犹暂。","伊予志岩壑，偶官禄石甔。","要须三径足，归迹便可敛。","买林接婆娑，凿涧分潋滟。","田庐常闭门，野艇时放缆。","聊书平生怀，特为异时验。"],"title":"答公懿以屡游薛园见诒"}
