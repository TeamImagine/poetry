{"author":"陈傅良","id":66003,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雨耨风耕病汝多，谁将一一手摩挲。","幸因奉令来循垄，恨不分劳去荷蓑。","凉德未知年熟不，微官其奈月桩何。","殷勤父老曾无补，待放腰镰与醉歌。"],"title":"桂阳劝农"}
