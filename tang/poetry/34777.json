{"author":"张说","id":34777,"strains":["仄仄平平仄，平平仄仄平。","平平平仄仄，仄仄仄平平。","仄仄○平仄，平○仄仄平。","平平○仄仄，仄仄仄平平。","仄仄平平平，○平平仄平。","○○平仄仄，平仄仄平平。"],"paragraphs":["画作飞凫艇，双双竞拂流。","低装山色变，急棹水华浮。","土尚三闾俗，江传二女游。","齐歌迎孟姥，独舞送阳侯。","鼓发南湖溠，标争西驿楼。","并驱常诧速，非畏日光遒。"],"title":"岳州观竞渡"}
