{"author":"方岳","id":127763,"strains":["仄平仄仄○仄平，仄仄仄仄平平平。","平平仄仄仄平仄，平平仄仄平平○。","平平仄仄平平仄，○仄平平仄平仄。","仄平仄仄平仄平，平仄○平平○仄。"],"paragraphs":["水天一色磨古铜，落日欲没芦花风。","双飞野鸭忽惊起，渔歌渐远秋江空。","烟波渺渺无终极，中有江南未归客。","短篷夜泊洲渚寒，孤雁横江声正急。"],"title":"秋江引"}
