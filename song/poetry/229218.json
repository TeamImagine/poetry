{"author":"释德洪","id":229218,"strains":["仄平仄仄仄平仄，仄平平平平仄仄。","仄仄平○？仄○，仄平○仄平平仄。","平平仄仄仄平仄，○仄平平○仄仄。","平仄仄仄平平平，平○仄仄平仄仄。","仄仄平○平仄平，仄平仄平平仄平。","仄仄仄平○仄仄，仄仄仄平平仄○。"],"paragraphs":["甲辰腊旦底时节，太虚完全无一缺。","陷虎机参陕右禅，骂人觜是新罗铁。","云居老子最精锐，长笑师兄难控制。","龙象蹴踏非驴堪，鹅王择乳非鸭类。","睡快庵中知见香，试焚一铢熏十方。","不在鼻端空与木，毕竟此香何处藏。"],"title":"花药英禅师生日其子通慧设斋作此"}
