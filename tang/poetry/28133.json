{"author":"陆龟蒙","id":28133,"strains":["平仄仄平仄，平平仄平平。","仄平仄仄仄，平仄仄仄平。","仄仄仄仄仄，仄平平仄平。","平平仄仄平，仄仄平平平。","平仄仄平仄，仄平平平平。","平仄仄仄○，平仄仄平平。","仄仄仄仄仄，平平平仄平。","平平仄平仄，仄仄仄仄平。","仄仄仄仄仄，平平平仄平。","仄仄仄仄仄，仄平平仄平。","仄平仄仄仄，平仄平平平。","平平仄仄平，仄仄仄仄平。"],"paragraphs":["灵质贯轩昊，遐年越商周。","自然失远裔，安得怨寡俦。","我亦小国胤，易名惭见优。","虽非放旷怀，雅奉逍遥游。","携手桂枝下，属词山之幽。","风雨一以过，林麓飒然秋。","落日倚石壁，天寒登古丘。","荒泉已无夕，败叶翳不流。","乱翠缺月隐，衰红清露愁。","览物性未逸，反为情所囚。","异才偶绝境，佳藻穷冥搜。","虚倾寂寞音，敢作杂珮酬。"],"title":"补沈恭子诗"}
