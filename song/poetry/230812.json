{"author":"葛胜仲","id":230812,"strains":["○仄仄仄仄，仄平平仄○。","仄平○仄仄，平仄仄平平。","平仄平平仄，平平仄仄平。","平平仄平仄，仄仄仄平平。","○平平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平○。","平仄平平仄，平平仄仄平。","平平平仄仄，仄仄仄平平。","仄仄○○仄，平平仄仄平。","仄平平仄仄，仄仄平平平。","仄仄平平仄，平平仄仄○。","平平平仄仄，仄仄仄平○。"],"paragraphs":["三益得岂易，一游营亦难。","地偏如避俗，春早自排寒。","霖潦逢初霁，年华念欲单。","搘笻卜遐眺，挈榼展清欢。","茶坞千家密，梅林十里宽。","幽寻穷窈窕，危陟遍巑岏。","有地堪肥遁，幽人卜考槃。","后前罗峻岭，左右绕惊澜。","西望双藤老，南瞻巨石盘。","千章丛古木，九畹秀崇兰。","手板看苍翠，军持上激湍。","醉乡因蚁酎，水厄为龙团。","晚景云低树，归途雨压冠。","明惊烽火逼，小艇起前滩。"],"title":"走笔追记十二月九日潭头之游"}
