{"author":"李洪","id":52991,"strains":["仄仄平平仄仄仄，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["口伐奇谋詟可汗，归来犹著侍臣冠。","燧林草色供诗思，凤沼春波滟笔端。","谁谓玉堂真学士，暂临桂管小长安。","元戎十乘无遄迈，上阁宣麻句已团。"],"title":"送范至能帅桂林"}
