{"author":"周紫芝","id":240075,"strains":["○平平平平仄仄，仄仄平平仄平仄。","平平仄仄仄仄平，平仄仄○平仄仄。","仄平○平○平仄，平平仄仄平仄仄。","仄平平仄平仄平，仄仄○平仄平仄。","○平仄，仄平仄仄平仄仄。","平平仄仄仄仄平，○仄平平仄平仄。","仄平平平平仄平，平仄仄平平仄平。","○平平平○仄平，仄仄仄平平仄平。"],"paragraphs":["长安城边边地永，万里沙场地无井。","秦人掘土土作城，城下窟深胡水冷。","汉家将军号都护，西征上陇寒日暮。","野驼跑水无处寻，饮马长城窟边去。","长城窟，古来战死多白骨。","征人半作马下尘，犹向阴山鬬驰突。","去时胡天霜雁鸣，归见玉关春草生。","将军功高封列城，鬬死伍符无姓名。"],"title":"饮马长城窟行"}
