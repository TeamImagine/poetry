{"author":"周存","id":7537,"strains":["仄仄平平仄，平平仄○○。","仄平○仄仄，仄仄仄平平。","仄平平平仄，仄○仄仄平。","平平平仄仄，仄仄仄平○。","仄仄平平仄，平平仄仄平。","平平平仄仄，仄仄仄平平。"],"paragraphs":["几岁含贞节，青青紫禁中。","日华留偃盖，雉尾转春风。","不为繁霜改，那将众木同。","千条攒翠色，百尺澹晴空。","影密金茎近，花明凤沼通。","安知幽涧侧，独与散樗丛。"],"title":"禁中春松"}
