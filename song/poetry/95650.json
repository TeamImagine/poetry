{"author":"苏泂","id":95650,"strains":["仄仄仄平平，○仄仄○仄。","平平仄平仄，仄仄平○仄。","平平仄仄仄，平仄○平仄。","平平仄仄仄，○仄平平仄。","○○仄平仄，仄仄仄平仄。","平平仄平仄，仄仄平平仄。","平平仄平仄，仄仄平○仄。","○平仄○仄，平仄平仄仄。","○平仄平仄，平仄平仄仄。","平平平仄平，平仄○仄仄。"],"paragraphs":["巷内有佳人，其志介如石。","沉酣数千卷，径草无行迹。","秋清入肺胃，篱落牵牛碧。","诗成锦绣段，裁剸非刀尺。","如闻急征召，厚甚帛加璧。","毋庸北窗下，细字朱黄释。","嗟余世无用，痛饮时堕帻。","思君不相见，谁与浮大白。","中年友朋减，生意天壤迮。","何时樗隠园，容我分半席。"],"title":"次马季思十韵"}
