{"author":"吕宜之","id":27819,"strains":["平平○平平，平仄仄平○。","平平平仄仄，平平仄○平。","仄平仄平平，仄仄平仄平。","平平仄平平，○平仄平平。","仄仄○仄平，仄仄平平平。","○仄○仄仄，仄平平平平。","平平仄平平，平平仄平平。","平平平仄仄，仄仄平平平。","仄平仄仄仄，平仄平仄平。","○平仄仄仄，平仄平平平。"],"paragraphs":["寒梅如高人，冰雪凛风期。","霜威凌万木，孤芳缀疏枝。","古来岁寒心，肯与时节移。","家家浣溪南，横斜映笆篱。","老树更崛奇，矫矫蛟龙姿。","中有调鼎味，几年江之湄。","征衫十年寒，霜蹄快追随。","先生羊叔子，到处英名垂。","对花有妙语，豪气无百卮。","兴来属湛辈，同出舂容诗。"],"title":"梅林分韵得诗字"}
