{"author":"陆游","id":39991,"strains":["平○仄○平仄仄，仄平平仄平平仄。","仄仄平平仄仄平，仄平平仄平平仄。","平平仄仄仄平平，○仄平平仄仄平。","○平仄仄平平仄，平仄○平仄仄平。"],"paragraphs":["风吹短衣双鬓白，老人徒步归乡国。","数树丹枫野店西，一川红蓼溪桥北。","芒鞋有卖百无忧，过尽青山到渡头。","更求款段真多事，堪笑当年马少游。"],"title":"徒行短歌次前辈韵"}
