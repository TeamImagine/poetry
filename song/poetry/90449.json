{"author":"苏舜钦","id":90449,"strains":["仄平平仄仄平平，平仄仄○仄仄平。","平仄仄平平仄仄，仄平平○仄○平。","平平仄仄平平仄，仄仄平○平仄平。","仄仄仄平平仄仄，仄平平仄仄平仄。"],"paragraphs":["曙光东向欲胧明，渔艇纵横映远汀。","涛面白烟昏落月，岭头残烧混疏星。","鸣根莫触蛟龙睡，举网时闻鱼鳖腥。","我实宦游无况者，拟来随尔带笭箵。"],"title":"松江长桥未明观渔"}
