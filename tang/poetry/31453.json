{"author":"唐彦谦","id":31453,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一寸回肠百虑侵，旅愁危涕两争禁。","天涯已有销魂别，楼上宁无拥鼻吟。","感事不关河里笛，伤心应倍雍门琴。","春云更觉愁于我，闲盖低村作暝阴。"],"title":"春阴"}
