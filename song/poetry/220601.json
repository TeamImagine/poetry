{"author":"邹浩","id":220601,"strains":["仄仄平平仄平仄，仄平平平平仄仄。","平○平仄平仄仄，平平仄仄平平仄。","仄仄仄仄仄平平，平仄平○平平仄。","仄平平仄平平平，仄仄平平平仄仄。","平平仄仄○平平，仄仄平平仄○仄。","平平仄仄仄仄仄，仄仄平平仄○仄。","平平平仄○平平，平平仄仄平平仄。","平○？仄○○平，仄仄○○仄平仄。","仄平仄仄仄平平，○仄平○平仄仄。"],"paragraphs":["策府名卿厌鸣玉，朅来南阳朱两毂。","胸中云梦吞八九，终然不贮闲荣辱。","坐令政事邈前人，容易端如探筐簏。","去年持刃今扶犁，所至熙熙丰谷禄。","华堂梦断燕丝簧，笑谓邹枚不如肉。","公虽饮少客自醉，但见银缾倒轻渌。","明明天子正搜贤，真贤继踵还符竹。","勋劳矧已疏屏风，八命难淹一州牧。","愿公快向百花洲，更集宾僚勤把菊。"],"title":"用前韵寄邓帅杜君章学士"}
