{"author":"王庭珪","id":237968,"strains":["平仄平平仄，仄○平仄平。","平平平仄仄，仄仄○平平。","仄仄平平○，平○平仄平。","平平平仄仄，○仄仄平○。","仄仄平平仄，平平仄仄平。","平平仄平仄，仄仄仄平平。","仄仄平平仄，平○仄仄平。","平平平仄仄，仄仄仄平平。","仄○平平仄，平仄仄仄平。","○○仄平仄，平平仄平平。"],"paragraphs":["墙里围修竹，竹间开草堂。","经春多夜雨，入夏长新篁。","节抱幽人操，风敲明月珰。","孤根元独立，并干两争长。","影落龙蛇动，清移枕簟凉。","门常对衡岳，气足傲羲皇。","日射玲珑色，林疏琐碎光。","双茎非别种，异物出时方。","海峤名虽久，湖海迹愈彰。","行当卧龙起，天为见珍祥。"],"title":"次韵胡邦衡衡阳县瑞竹堂"}
