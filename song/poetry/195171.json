{"author":"苏轼","id":195171,"strains":["○平仄平平，仄仄平○平。","平仄平平仄，仄平平仄平。","平平平仄仄，平仄平○平。","仄平仄仄仄，仄仄平平平。","平○平平平，仄仄平仄平。","平仄平○仄，仄仄仄仄平。","仄仄仄○平，○平仄○○。","平平仄仄仄，仄仄仄仄平。","仄平平仄仄，平平○平平。","仄仄平平仄，平平仄○平。"],"paragraphs":["张公晚为龙，抑自龙中来。","伊昔风云会，咄嗟潭洞开。","精诚苟可贯，宾主真相陪。","洞箫振羽舞，白酒浮云罍。","言从关州妃，远去焦氏台。","倾倒瓶中雨，一洗麦上埃。","破旱不论功，乘云却空回。","嗟龙与我辈，用意岂远哉。","使君今子义，英风冠东莱。","笑说龙为友，幽明莫相猜。"],"title":"祷雨张龙公既应刘景文有诗次韵"}
