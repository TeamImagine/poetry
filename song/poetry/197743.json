{"author":"苏辙","id":197743,"strains":["○平仄仄平，平仄○平仄。","平平仄平仄，平平仄平仄。","平平仄仄仄，仄仄平仄仄。","平平仄平仄，仄仄仄○仄。","○平仄仄仄，仄○○平仄。","平平仄平仄，平仄平仄仄。","仄仄仄仄仄，仄仄平○仄。","平平仄仄仄，平○○平仄。"],"paragraphs":["重门闭不开，乌鸟相呼乐。","晨晖转帘影，微风响松末。","喧哗适已定，寂历方有觉。","人生竟何事，外物巧相缚。","当时不自悟，已过空成怍。","耕耘亦何苦，游宦殊自恶。","弃彼既已误，就此良应错。","谁能即两忘，随缘更无作。"],"title":"试院唱酬十一首 试罢后偶作"}
