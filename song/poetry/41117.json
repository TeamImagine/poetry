{"author":"陆游","id":41117,"strains":["平仄平平仄仄平，平平仄仄仄平平。","仄平仄仄仄平仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["灵府无思踵息微，神光出眦射窗扉。","大冠长剑竟何有，尺宅寸园今始归。","忧患过前皆梦事，功名自古与心违。","三峰二室烟尘静，要试霜天槲叶衣。"],"title":"十一月廿七日夜分披衣起坐神光自两眦出若初日室中皆明作诗志之"}
