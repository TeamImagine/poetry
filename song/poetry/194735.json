{"author":"苏轼","id":194735,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["蒜山渡口挽归艎，朱雀桥边看道装。","供帐已应烦百两，击鲜毋久溷诸郎。","问禅时到长干寺，载酒闲过绿野堂。","此味只忧儿辈觉，逢人休道北窗凉。"],"title":"次韵许遵"}
