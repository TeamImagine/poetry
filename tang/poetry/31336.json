{"author":"唐彦谦","id":31336,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["露冷风轻霁魄圆，高楼更在碧山巅。","四溟水合疑无地，八月槎通好上天。","黯黯星辰环紫极，喧喧朝市匝青烟。","夜深独与岩僧语，群动消声举世眠。"],"title":"秋霁丰德寺与玄贞师咏月"}
