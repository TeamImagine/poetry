{"author":"张纲","id":245406,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三复长篇句法新，兰言纫佩更书绅。","才髙奚啻千人敌，誉过空惭一介臣。","莫讶笔端能品藻，定由胸次有经纶。","波澜万顷分余滴，洗尽昏花满眼尘。"],"title":"用前韵再简二首  其一"}
