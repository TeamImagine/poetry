{"author":"姜夔","id":83867,"strains":["仄平仄仄○仄平，仄平仄仄○平平。","仄仄仄仄平平仄，仄仄平平平仄仄。","仄仄仄仄仄仄仄，○平仄仄平仄仄。","仄平仄○仄仄仄，仄平仄仄仄仄仄。","仄仄仄仄平平平，仄仄仄平○仄仄。","平平仄仄平平平，○平平仄平平平。","仄○仄仄平仄仄，仄仄仄平平仄仄。","平平仄仄平○平，仄仄平平平仄平。","平平仄仄仄仄仄，○仄平平仄平仄。","仄仄仄仄○仄○，平平平仄平平平。","平平○○仄平仄，平平仄○平平仄。","仄平仄仄仄仄平，仄仄平平平仄仄。","仄仄平平仄仄平，平○仄○平仄○。","仄仄仄平平仄平，仄平仄仄平○平。","○仄仄平平仄仄，平平仄仄○平仄。"],"paragraphs":["白天碎碎如析绵，黑天昧昧如陈玄。","白黑破处青天出，海月飞来光尚湿。","是夜太史奏月蚀，三家各自矜算术。","或云七分或食既，或云食昼不在夕。","上令御史登吴山，下视海门监月出。","年来历失无人修，三家之说谁为优。","乍如破镜光炯炯，渐若小儿初食餠。","时方下令严禁铜，破镜何为来海东。","天边有餠不可食，闻说饥民满淮北。","是镜是餠且勿论，须臾还我黄金盆。","金盆当空四山静，平波倒浸云天影。","下连八表共此光，上接银河通一冷。","御史归家太史眠，人间不闻锺鼓传。","白石道人呼钓船，一瓢欲酌湖中天。","荷叶摆头君睡去，西风急送敲窗句。"],"title":"丁巳七月望湖上书事"}
