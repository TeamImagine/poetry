{"author":"苏辙","id":198423,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["春风过尽百花空，燕坐笙箫起灭中。","树影连天开翠幕，鸟声入耳当歌童。","楞严十卷几回读，法酒三升是客同。","试问邻僧行乞在，何人闲暇似衰翁。"],"title":"春尽"}
