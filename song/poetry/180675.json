{"author":"王安石","id":180675,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["墙屋虽无好鸟鸣，池塘亦未有蛙声。","树含宿雨红初入，草倚朝阳绿更生。","万物天机何得丧，百年心事不将迎。","与君杖策聊观化，搔首春风眼尚明。"],"title":"次韵陈学士小园即事"}
