{"author":"杜甫","id":3722,"strains":["仄仄平平平仄平，平平仄仄仄平平。","平平仄仄平平仄，平仄平平平仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["露下天高秋水清，空山独夜旅魂惊。","疏灯自照孤帆宿，新月犹悬双杵鸣。","南菊再逢人卧病，北书不至雁无情。","步蟾倚杖看牛斗，银汉遥应接凤城。"],"title":"夜"}
