{"author":"邓林","id":150885,"strains":["平平平仄○平平，仄仄平平平仄平。","平平平仄仄平平，平平仄仄平平○。","仄平平平仄平仄，仄仄平平仄平仄。","仄平平仄平仄平，仄仄仄平仄○仄。","仄○平仄平平○，仄平平仄平仄平。","平平仄仄仄仄仄，仄仄○平平仄平。","○平平仄平平仄，平仄仄仄平平仄。","仄平仄仄平平仄，○○仄仄○平仄。"],"paragraphs":["凉台潇洒临清波，幄翠帘珠明绮罗。","哀丝豪竹按新歌，红潮素脸春风和。","主君欢娱美人醉，报有无情使车至。","几丛兰麝俱委尘，独指绿珠可当意。","众中偏是承恩深，妾身虽贱无二心。","君前判命效一死，玉笛收声红日沉。","轻裾飘向阑干角，花钿散地金钗落。","到头不负齐奴约，犹胜识字空投阁。"],"title":"绿珠词"}
