{"author":"谢景初","id":178961,"strains":["平平仄平仄，仄仄仄仄仄。","仄仄平平平，仄仄仄平○。","平仄仄仄平，平平仄仄仄。","平平仄仄○，○仄仄平仄。","仄平仄仄平，○仄仄仄○。","平仄平仄仄，仄平仄○仄。","仄平仄仄仄，仄仄仄平仄。","平平仄仄仄，平平平仄仄。"],"paragraphs":["虚堂庇风雨，结构不务壮。","外饰无髹髵，置物况容长。","开箧药剂灵，拈棋白黑抗。","阶花澹亦夭，庭石碧交向。","出门鸟雀喧，燕处物我丧。","吴俗夸有素，佛徒侈相尚。","独能守质静，坐以矫流宕。","栖之果自喜，何须山海上。"],"title":"法喜堂"}
