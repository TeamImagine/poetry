{"author":"虞世南","id":1261,"strains":["平平平仄仄，仄仄仄平平。","平平仄仄仄，仄仄仄平平。","○仄○平仄，平平仄仄平。","平平仄仄仄，仄仄仄平平。","仄仄平平仄，仄仄仄平平。","○仄平平仄，平平仄仄平。","平平仄平仄，○仄○平平。","仄仄仄○仄，平○仄仄平。","平平○仄仄，平仄仄○平。","平平仄仄仄，○仄仄平平。"],"paragraphs":["飞来双白鹤，奋翼远凌烟。","双栖集紫盖，一举背青田。","飏影过伊洛，流声入管弦。","鸣群倒景外，刷羽阆风前。","映海疑浮雪，拂涧泻飞泉。","燕雀宁知去，蜉蝣不识还。","何言别俦侣，从此间山川。","顾步已相失，裴回反自怜。","危心犹警露，哀响讵闻天。","无因振六翮，轻举复随仙。"],"title":"相和歌辞 飞来双白鹤"}
