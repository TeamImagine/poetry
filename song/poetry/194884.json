{"author":"苏轼","id":194884,"strains":["○仄仄平○仄仄，仄仄平平仄平仄。","平平平仄仄○仄，仄仄平平仄平仄。","仄平平仄平仄平，仄○仄仄○○仄。","平平○仄仄仄仄，仄仄仄仄○平仄。","平平仄仄仄平平，仄仄平平仄仄平。","仄平平仄仄仄仄，仄仄平平平仄○。","仄平平仄仄平仄，仄仄平仄平仄平。","平仄仄○平仄平仄，○平仄平平仄平。"],"paragraphs":["三馆曝书防蠹毁，得见来禽与青李。","秋蛇春蚓久相杂，野鹜家鸡定谁美。","玉函金籥天上来，紫衣敕使亲临启。","纷纶过眼未易识，磊落挂壁空云委。","归来妙意独追求，坐想蓬山二十秋。","怪君何处得此本，上有桓玄寒具油。","巧偷豪夺古来有，一笑何似痴虎头。","君不见长安永宁里，王家破垣谁复修。"],"title":"次韵米黻二王书跋尾二首  其一"}
