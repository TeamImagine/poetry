{"author":"周密","id":153777,"strains":["平平仄平仄，仄仄平仄仄。","仄○仄平○，○仄○仄仄。","平平仄平仄，平平仄平仄。","平平仄平仄，仄仄仄平仄。","仄仄平平平，仄平仄平仄。"],"paragraphs":["青旗倏南指，洒洒风日澹。","伯劳与飞燕，相对如有憾。","余春在何许，青苔缀红糁。","繁华逐流水，使我意殊惨。","把酒延孤芳，举之不盈揽。"],"title":"游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事  其一"}
