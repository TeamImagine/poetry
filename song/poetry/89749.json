{"author":"许景迂","id":89749,"strains":["平○平平平，仄平仄○仄。","平○平仄仄，平仄平仄仄。","○平仄平仄，平仄仄平仄。","平仄平平平，仄仄仄平仄。","仄仄平仄平，仄仄仄仄仄。","仄仄仄仄平，仄仄仄平仄。","仄平○○仄，仄仄平仄仄。","仄平平平平，仄仄仄仄○。","仄仄平仄○，仄仄平仄仄。","平平○仄○，仄仄仄平仄。","仄仄仄仄平，平○平仄○。","仄平仄仄平，仄仄仄平仄。"],"paragraphs":["蛩吟秋方来，鹤鸣夜参半。","山中无历日，荣悴知节换。","王君太多事，丝杪察昏旦。","辛苦穷河源，把彼注罂罐。","线溜来不停，会见白石烂。","旁有减水壶，节水使之缓。","傥无乘除法，巧历安得算。","反求诸吾身，自有子午观。","百刻呼吸调，勿使魂去干。","冤哉张寿王，课最密于汉。","信史不足征，徒兴千载叹。","抱筹付木仙，试判此公案。"],"title":"赠制刻漏前挈壶王君囦"}
