{"author":"李洞","id":35702,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["带风棋阁竹相敲，局莹无尘拂树梢。","日到长天征未断，钟来岳顶劫须抛。","挑灯雪客栖寒店，供茗溪僧𦶟废巢。","因悟修身试贪教，不须焚火向三茅。"],"title":"宿叶公棋阁"}
