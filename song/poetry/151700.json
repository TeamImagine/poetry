{"author":"何梦桂","id":151700,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["富贵朱门盖里闾，先生𣃁石此山居。","一区自足子云宅，三径何妨靖节庐。","万壑风云生几席，四山花木入庭除。","乾淳岂少高官爵，自是寒泉要著书。"],"title":"贺蛟峰先生入宅"}
