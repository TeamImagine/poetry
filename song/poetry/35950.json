{"author":"梅尧臣","id":35950,"strains":["仄仄仄平仄，仄仄平○平。","仄平平仄仄，仄仄仄平平。","仄平仄平仄，仄仄仄平平。","仄仄平平平，仄平平仄平。","仄○○仄平，仄仄○仄平。","仄平仄仄仄，仄仄仄仄平。"],"paragraphs":["野岸竟多杞，小实霜且丹。","系舟聊以掇，粲粲忽盈盘。","助吾苦羸苶，岂必采琅玕。","自异骄华人，百金求秘丸。","昔闻王子乔，上帝降玉棺。","此焉即不免，但愿在世安。"],"title":"舟中行自采枸杞子"}
