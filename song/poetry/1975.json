{"author":"宋太宗","id":1975,"strains":["仄平平仄平平仄，仄仄平平○平仄。","仄仄○平平仄○，平平仄仄平平仄。","○平仄仄仄平仄，平平仄○仄平仄，平平仄仄仄平平，平平平仄仄平平。","○平仄仄仄平仄，平○仄仄平平仄。","平平仄仄○仄平，仄○平仄平平仄。","仄仄平○平仄仄，仄平仄仄平平仄。","仄仄平平○平平，平仄仄平○仄仄。","平平仄仄仄平○，仄仄平平平仄仄。","平平仄仄平平仄，仄仄仄平○仄仄。","仄平平仄仄平○，仄仄平平○仄仄。","○仄仄平平仄仄，○平仄仄平平仄。","平○仄仄仄平○，仄平平仄仄平平。","仄仄平○平仄○，仄平平仄仄平平。"],"paragraphs":["紫檀金线槽偏蹙，拨弄朱弦敲冰玉。","指法从来天下闻，翻成尽入升平曲。","传之世上五音足，希夷道听化民俗，盘龙面对压鳌头，玄微风散万般流。","长春苑内半酣酒，阳和自态低回首。","声高细咽浪潜幽，不胜情处稀还有。","韵响寒空明月里，亦非涤荡凡愚耳。","谩说仙家调宫征，丝竹那堪将比拟。","温柔腕软一双轻，满坐馨香来四起。","珠囊抉破无多力，好似凤皇张羽翼。","昔时皆总用心劳，几许名扬弹尽得。","和合象同琴与瑟，凝神巧妙通南北。","鶑娇舌急恋芳菲，水精帘外欲含辉。","此艺人间堪可重，杏花杨柳色依依。"],"title":"缘识  其三"}
