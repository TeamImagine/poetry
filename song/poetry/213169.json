{"author":"贺铸","id":213169,"strains":["平仄平平仄仄平，仄平平仄仄平平。","平平平仄平平仄，仄仄仄平平仄平。","平仄平平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["衰俗纷纷务近功，几人心迹与君同。","低回州县青衫列，踊跃圣贤黄卷中。","牛渚江山空夜月，河阳桃李再春风。","相望鲁卫无多远，异日能寻卖药翁。"],"title":"送历阳潘司户瑶移令归东鲁"}
