{"author":"彭汝砺","id":201530,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平仄仄仄平。"],"paragraphs":["尘土无人慰病怀，篇章一见觉心开。","风高昨夜冥鸿去，水涩何时画鹢来。","天上旧传公子贵，江东还见步兵才。","老成合有言为赠，倚马相望故凤台。"],"title":"答张大夫友兄"}
