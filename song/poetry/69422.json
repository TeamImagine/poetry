{"author":"王炎","id":69422,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["九霄侧目不飞扬，落在荆湖又一霜。","寒日无辉溪水冻，春风有信野梅香。","少年豪气今揪敛，小隠生涯尚渺茫。","叹息衣襟渍朱墨，镜中容易鬓毛苍。"],"title":"岁莫官舍书怀二首  其一"}
