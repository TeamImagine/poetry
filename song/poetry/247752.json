{"author":"朱弁","id":247752,"strains":["○平仄仄仄平平，平平○仄平平仄。","仄仄平平仄仄？，平平仄○仄平仄。","平平平○仄平仄，平平平○○平仄。","仄平仄○仄平仄，仄仄平平仄平仄。","○？仄仄仄仄平，○仄平平仄○仄。","平平平仄平仄仄，平仄仄仄平平仄。","仄平仄仄平仄平，？平平平仄平仄。","仄平仄仄仄仄○，平仄平平仄平仄。","平平仄仄仄仄仄，平平仄仄平○仄。","仄平仄平仄仄仄，平仄平平？？仄。","平平仄仄仄仄？，仄仄平平○○仄。","仄平仄平仄平仄，仄仄仄仄仄仄仄。"],"paragraphs":["三年北馔饱膻荤，佳蔬颇忆南州味。","地菜方为九夏珎，天花忽从五台至。","崔侯胸中散千卷，金瓯名相传云裔。","爱山亦如谢康乐，得此携归岂容易。","应怜使馆久寂寥，分饷明明见深意。","堆槃初见瑶草瘦，鸣齿稍觉琼枝脆。","树鸡湿烂惭扣门，桑蛾青黄谩趋市。","赤城菌子立万钉，今日因君不知贵。","乖龙耳仅兔一割，沙门业巳通三丗。","偃戈息民未有术，虽复加飡只増愧。","云山去此纵不逺，口腹何容更相累。","报君此诗永为好，捧腹一笑万事置。"],"title":"谢崔致君饷天花"}
