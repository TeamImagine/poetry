{"author":"李群玉","id":25489,"strains":["仄仄平平仄平仄，仄仄仄平仄仄仄。","平平仄仄平平平，仄仄平平仄仄仄。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["骨肉萍蓬各天末，十度附书九不达。","孤台冷眼无来人，楚水秦天莽空阔。","翔雁横秋过洞庭，西风落日浪峥嵘。","三年音信凝颦外，一曲哀歌白发生。"],"title":"寄短书歌"}
