{"author":"葛胜仲","id":230687,"strains":["仄仄仄平仄，仄平平仄仄。","仄仄○仄平，平仄平平仄。","仄仄平仄○，平仄○平仄。","平平仄仄平，平平仄平仄。","平仄仄仄仄，仄仄仄平仄。","仄○仄平平，仄平平仄仄。"],"paragraphs":["失势水投石，得时山压卵。","富贵亲眷稠，贫贱交情断。","叔世浇薄中，风谊如君罕。","生涯一舸风，何门不堪款。","龙坂不着脚，乃数访幽散。","语离大匆匆，寸心常不满。"],"title":"送伸仲归漆塘以语及君臣际经书满腹中为韵十首  其八"}
