{"author":"刘挚","id":187234,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄平仄平平。","平平仄仄仄平仄，仄仄平平仄仄平。"],"paragraphs":["卜筑南城三径开，寛恩容此养衰颓。","舟从灔滪堆中出，人是邯郸道上回。","憔悴幸非兰泽去，因缘如为祖山来。","江湖本是忘机地，笑许残年付酒杯。"],"title":"初到蕲州"}
