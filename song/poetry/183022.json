{"author":"刘攽","id":183022,"strains":["平仄仄仄仄，仄仄仄仄○。","平平平平仄，仄仄平平平。","仄仄仄平仄，仄平仄平○。","平平仄平○，仄仄平平平。","仄○平平仄，平仄仄平平。","平仄仄仄平，平○仄平平。","平平仄仄仄，平仄仄仄平。","平仄平平平，平仄○仄平。"],"paragraphs":["夫子信与点，赐也敢望回。","遥知成春服，复此登春台。","一水近清浅，众峰远崔嵬。","林端白云暝，竹下清风来。","谷深鶑徐啭，川迥雁仍哀。","宾至赋乐胥，觞行咏康哉。","词锋与醉墨，余响若底颓。","何以喻珍奇，繁露将玉杯。"],"title":"次韵和原甫登禅智寺上方院二首  其二"}
