{"author":"释德洪","id":228453,"strains":["仄平仄仄仄平平，仄仄平平仄仄平。","仄仄平平平仄仄，平○平仄仄平○。","仄平平仄平平○，仄仄平平仄仄平。","平仄仄平○仄仄，仄平平仄仄平仄。"],"paragraphs":["此身已觉此生浮，去作云山老比丘。","古寺闲门人莫问，寒绡蒙首涕慵收。","道林风月心能了，子美工夫志未酬。","为问太原王处士，一瓯春露可同不。"],"title":"次韵言怀"}
