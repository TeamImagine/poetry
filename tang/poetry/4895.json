{"author":"韩翃","id":4895,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["邻家不识鬬鸡翁，闭户能齐隐者风。","顾步曾为小山客，成名因事大江公。","一身千里寒芜上，单马重裘腊月中。","寂寂故园行见在，暮天残雪洛城东。"],"title":"送王府张参军附学及第东归"}
