{"author":"郭祥正","id":191866,"strains":["仄仄○仄平平平，仄平仄仄平平○。","平平平○仄仄仄，○平仄仄平仄平。","○平平仄○仄仄，平仄仄仄○平平。","仄平平平仄○仄，仄仄平仄平平平。","○平○仄仄平仄，仄仄仄仄平平平。","平○仄仄仄平仄，仄仄仄仄平平平。","仄平仄仄仄仄仄，仄仄仄仄平平○。","仄平仄仄平仄仄，仄仄仄仄平仄平。","仄○仄仄平仄仄，○仄仄仄平平平。","平平仄仄仄○仄，仄仄仄仄平平○。","○平平仄平仄仄，仄仄仄仄平○平。","仄○仄仄仄平仄，仄平平仄○平平。","仄平平仄仄平仄，仄○仄仄平平平。"],"paragraphs":["李氏三世皆名书，古今笔法谁能如。","澄心堂中畜妙纸，敲冰捣楮惟恐粗。","当时文物称第一，教𠡠往往亲涵濡。","赫然真龙跃中国，僭迹甘就雷霆诛。","论功行赏尽金玉，唯有此物多赢余。","流传既久乃珍绝，一轴不换千明珠。","乐安御史辄寄我，二十五幅无纤污。","却疑织女秋夜醉，素段割裂天所须。","又如美玉才出璞，莹采射目争阳乌。","文章未到一王法，宝纸谩对明窗铺。","廷珪煤麝铜雀瓦，气象嵂兀尤相于。","坐思厚贶欲为报，累旬安得论锱铢。","况君才力似韩愈，尽当返赠诛奸谀。"],"title":"谢蒋颖叔惠澄心纸"}
