{"author":"刘宰","id":93096,"strains":["平○平仄仄平平，仄平仄仄平平平。","仄平平仄仄仄平，仄仄仄仄平平平。","平平○仄○○平，平平仄仄平平○。","平平平○○仄○，○仄仄仄○平○。","仄平仄○平仄平，仄平仄仄平平平。","仄平○○仄平平，平平仄仄仄平平。","仄平仄仄平平平，仄○仄仄平○○。","平平仄仄平平平，仄○仄仄仄○○。"],"paragraphs":["东溟之水浩无穷，蜀江滚滚来朝宗。","圣神天子坐法宫，日月所照梯航通。","君才当代相如雄，云烟落纸声摩空。","西来阐教临辟雍，冠带济济如云从。","力排党论开至公，凤鸣骇瞩朝阳桐。","太常正徯肃臣工，归舟却溯蜀江风。","蜀天万里车书同，不应一士无留中。","篙师捩柁毋匆匆，趣回有诏紫泥封。"],"title":"送王常博归蜀"}
