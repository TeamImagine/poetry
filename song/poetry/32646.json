{"author":"陆游","id":32646,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["借得僧房似钓船，兼旬散发醉江天。","酒能作病真如此，穷乃工诗却未然。","闲似白鸥虽自许，健如黄犊已无缘。","秋高更欲移家去，先葺云门屋数椽。"],"title":"曾原伯屡劝居城中而仆方欲自梅山入云门今日病酒偶得长句奉寄"}
