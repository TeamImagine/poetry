{"author":"释居简","id":91366,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雁塔名题久不知，新吟忽遣好风吹。","易推未画本无画，计已出奇何有奇。","孔雀屏开金错落，蟾蜍玉冷墨淋漓。","故家旧有传衣句，跨灶冲楼足尉思。"],"title":"次韵惠寺丞见寄"}
