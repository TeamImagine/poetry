{"author":"俞灏","id":77540,"strains":["仄仄平平仄仄平，仄平平仄仄平平。","仄平仄仄平平仄，平仄仄平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["恋恋栏干去复留，恍然天地与身浮。","水涵空界光无际，山在地州翠欲流。","点破琉璃云表雁，足成图画柳边舟。","岁阑却自忘归兴，更欲同为雪后游。"],"title":"云海亭"}
