{"author":"吕本中","id":247266,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["隋堤河畔别支公，目断霜天数去鸿。","岁月峥嵘如许久，江湖漂泊略相同。","无穷烟草夕阳外，不尽云山秋色中。","寄语只今能见忆，书来莫遣太匆匆。"],"title":"寄云门山僧宗杲"}
