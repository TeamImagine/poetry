{"author":"陆游","id":33539,"strains":["平平平平平，○仄平仄仄。","平平仄仄仄，仄仄平○仄。","平平平仄仄，平仄平平仄。","平平仄平仄，仄仄平仄仄。","平平仄仄平，仄仄平仄仄。","仄平平○仄，平仄平仄仄。","平○平平平，平仄平仄仄。","仄平仄仄○，平仄平仄仄。"],"paragraphs":["南江平无风，如镜新拂拭。","渔舟不点破，潋潋千顷碧。","阑干西北角，云散山争出。","坡陁竞南走，翠入窗戸窄。","江山不世情，作意娱此客。","岂无尊中酒，豪饮非宿昔。","明当还成都，尘土埋马迹。","后岩在眼中，飞去无羽翼。"],"title":"南津胜因院亭子"}
