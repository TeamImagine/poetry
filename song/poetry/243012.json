{"author":"李纲","id":243012,"strains":["○平仄仄仄，仄仄仄平平。","平平仄仄仄，平平仄平平。","仄平仄平平，平仄平平平。","仄平仄仄仄，仄仄○仄平。","○仄仄平平，仄仄平仄○。","仄仄平仄仄，平○仄仄平。","仄仄仄仄仄，仄仄仄仄平。","仄○平平平，平仄仄仄平。","仄○仄平仄，仄仄平○○。","仄仄平仄仄，平平○仄平。"],"paragraphs":["扁舟泊枉渚，邈在大江南。","风云鬭未息，波涛战方酣。","闭关坐明窗，开卷穷幽探。","气寒觉火冷，志苦思蘖甘。","深炷一炉香，默默聊自参。","半世徒扰扰，忙如未茧蚕。","又若伏枥马，未脱辔与衔。","逝将归山林，瓶锡寄一岩。","愿从祖师六，不学黄庭三。","得此无所得，超然离圣凡。"],"title":"阻风舟中有感"}
