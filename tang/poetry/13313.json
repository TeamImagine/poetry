{"author":"张籍","id":13313,"strains":["平平仄平○，平仄仄仄平。","平仄仄平平，平仄○平平。","仄平○平平，平平平仄平。","平平仄平仄，○平平仄平。","平平仄平平，平仄仄仄○。","平仄○平平，平仄平仄平。","仄仄仄平平，仄○平平平。","平平仄○仄，仄仄平仄平。"],"paragraphs":["桃生叶婆娑，枝叶四向多。","高未出墙颠，蒿苋相凌摩。","植之三年余，今年初试花。","秋来已成实，其阴良已嘉。","青蝉不来鸣，安得迅羽过。","常恶牵丝虫，蒙幂成网罗。","顾托戏儿童，勿折吾柔柯。","明年结其实，磊磊充汝家。"],"title":"新桃行"}
