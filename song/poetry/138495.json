{"author":"王义山","id":138495,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["英英玉立已班行，地位如何不庙堂。","久合飞腾上华要，祇缘抱负太刚方。","阶庭竞秀夸诸少，衣钵先传属长郎。","最是一家古三代，棣华今尚有余芳。"],"title":"挽溪园周知郡  其一"}
