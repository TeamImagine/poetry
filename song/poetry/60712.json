{"author":"许及之","id":60712,"strains":["平仄平平平仄仄，平仄平○平仄仄。","○平仄仄平仄平，平○平平平仄仄。","仄平平仄仄仄平，平仄平平仄平仄。","平○仄仄仄平仄，平仄平平仄○仄。","平平仄仄仄平○，平仄○平平仄仄。","平平仄仄平仄平，仄平仄仄平平仄。","平平仄平平仄仄，仄仄○平○仄仄。","平平仄仄仄平平，仄○仄○仄平仄。","仄仄平平仄平仄，仄仄平平平仄仄。","仄平仄仄平仄仄，仄仄平平仄平仄。"],"paragraphs":["安石移根烦使指，花蹙红绡谁擘毁。","封姨妒作阿醋呼，同调何殊申及甫。","肯怜颠倒落绛英，祇觉韩公用心苦。","流传午节遂成例，萱草戎葵并驱使。","真能染却白云殷，灵囿鲜繁金谷水。","诗人爱节因爱花，射团点缀追前矩。","炎官炼丹成绛雪，獭胆分杯凝赤髓。","谁言不似舞裙红，色相异观特私喜。","点化精神欲然句，晋宋风流坡独取。","鄙哉摘实儿女见，却要缾罂结多子。"],"title":"再次转庵韵"}
