{"author":"文彦博","id":68763,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["嵩阴累昼结层阴，一夕霶沱济物深。","稼穑首资千亩籍，焦劳顿释两宫心。","高台便有凉风至，奥室全无暑气侵。","利泽定知均率土，保厘再起作商霖。"],"title":"留守相公宠示喜雨雅章曲有推借谨抒鄙意上答"}
