{"author":"郑獬","id":181658,"strains":["仄平仄仄仄，平仄仄平平。","仄仄○仄平，○平仄仄平。","仄平仄平仄，平仄平仄平。","仄平仄○○，仄仄仄平平。","仄仄平○平，平平平仄平。","仄平仄仄仄，仄仄仄平平。","○仄仄仄仄，仄○仄○○。","仄仄仄平仄，仄○仄平平。","仄仄仄平仄，仄仄○平平。","仄平仄平仄，仄仄平平平。","平平仄仄平，仄仄平平平。","仄仄仄平仄，仄仄仄平平。","仄仄仄仄仄，仄仄平平平。","仄○仄仄平，仄仄仄平平。","仄仄仄仄仄，仄仄仄平平。","平仄仄仄仄，仄仄仄。"],"paragraphs":["铁山五十里，{犭票}兽不能逾。","两壁如夹城，行人贯众鱼。","巨关隔元气，寒暑南北殊。","一夫扼其键，万马不能趋。","石氏窥三川，荒唐谁与谟。","不能仗大义，割地事匈奴。","封树未拱把，敌骑已长驱。","后嗣竟衔璧，白衣拜穹庐。","自此失天险，一柱折坤舆。","世宗有英气，手撼昆仑墟。","关南下六城，卧病归东都。","太祖得天下，僭窃即为诛。","右顾取蜀汉，左顾平荆吴。","欲藏百万缣，万里购头颅。","可用一赤组，坐使缚单于。","奇策秘九地，白日忽。"],"title":"奉使过居庸关  其一"}
