{"author":"李群玉","id":25553,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["鸣皋山水似麻源，谢监东还忆故园。","海峤烟霞轻逸翰，洛川花木待回轩。","宦情薄去诗千首，世事闲来酒一尊。","明日中书见颜范，始应通籍入金门。"],"title":"送于少监自广州还紫逻"}
