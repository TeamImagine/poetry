{"author":"何梦桂","id":151657,"strains":["平平仄平仄平仄，仄仄平平仄平仄。","仄平平平仄平仄，仄仄平平平仄仄。","平平平仄仄平平，仄仄仄仄平平平。","平平平仄平平仄，仄仄平平平仄仄。","仄平仄仄平仄仄，平平仄仄平仄仄。","仄平仄仄平平仄，平平仄仄平平仄。","仄平仄仄仄仄平，平平平仄平仄平。","仄平仄仄平○仄，○○仄○○平仄。","仄平平仄仄平平，仄仄平平平仄平。","平○仄仄平仄平，仄仄○平平仄平。"],"paragraphs":["蚕丛鳖灵两丘土，玉垒灵关一荒莽。","杜鹃衔哀诉千古，万里游魂腥血污。","冤声无路叫天公，吻血洒地花为红。","巴江东下流无极，目断巴山归不得。","此身岂是无羽翰，天梯石栈云漫漫。","落花冉冉江城暮，年年客梦乡关路。","丈夫志气笑沐猴，安知狐死还首丘。","沛公击筑歌汤沐，钱王锦衣衣林木。","寄巢生子傍他谁，众鸟虽怜祇自悲。","哀号力尽飞不归，老尽遗民城郭非。"],"title":"鹃啼曲"}
