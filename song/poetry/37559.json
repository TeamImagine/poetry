{"author":"陆游","id":37559,"strains":["仄仄平平仄仄平，平平仄仄仄仄平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老脱朝冠岸幅巾，时时乘兴过比邻。","瓶无储粟吾犹乐，步有新船子岂贫。","醅瓮香浮花露熟，药栏土润玉芝新。","相从觅笑真当勉，又过浮生一岁春。"],"title":"过邻家戏作"}
