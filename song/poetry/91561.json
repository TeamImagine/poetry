{"author":"释居简","id":91561,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["归装又逐西凉去，轻省还如赴上时。","廉者固宜疏住计，富哉只有送行诗。","贴天自与鹓鸿举，钳纸谁容雁鹜欺。","它日宣城厅壁记，岿然一样斗山思。"],"title":"送赵丞"}
