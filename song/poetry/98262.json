{"author":"刘镇","id":98262,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["滚滚千山入马蹄，出游回首日平西。","人从杜宇鸣时别，天向蒹葭静处低。","白鸟得鱼闲钓艇，黄蜂抱蘂闹花枝。","好将太姥山前路，付与孤猿自在啼。"],"title":"太姥山"}
