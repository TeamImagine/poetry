{"author":"叶适","id":78185,"strains":["仄平平平仄仄平，仄平平平平仄平。","仄平平平仄仄仄，仄仄平仄平平平。","平平○仄平仄仄，仄平平平仄仄平。","仄○仄仄仄○仄，平仄平仄○平○。","平仄平平仄平仄，仄仄○平平○仄。","仄平○平平仄○，仄○平平仄平仄。","平平仄仄平仄○，仄平仄平平仄仄。","平平平仄平平平，仄仄平平仄○仄。"],"paragraphs":["虎丘之名岁二千，虎丘之丘何渺然。","众山争高隠日月，笑此拳石埋平田。","虽然培𪣻疑异物，划开阴崖十丈悬。","冢中有恨索遗剑，亭上无语传枯禅。","偏是吴人爱山急，逐面分方夸凭立。","屋承隋唐良稳称，墨题熙丰尚新湿。","松梢莫遣风雨横，石盘自添苔藓涩。","春来春去吴人游，足茧层巅踣应泣。"],"title":"虎丘"}
