{"author":"杨万里","id":47523,"strains":["仄仄平平仄仄平，平平仄仄仄平平。","平平仄仄平仄仄，平仄仄平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["不是潢池赤白囊，何缘杖屦到潮阳。","官军已扫狐兔窟，归路莫孤山水乡。","便去罗浮参玉局，更登浴日折扶桑。","还家儿女搜行李，满袖云烟雪月香。"],"title":"平贼班师明发潮州"}
