{"author":"钱起","id":4341,"strains":["平仄仄平平，平平平仄平。","仄○平仄仄，平仄仄平平。","仄仄平平仄，○平仄仄平。","仄平平仄仄，仄仄○平平。","仄○平平仄，平平仄仄平。","平平平仄仄，仄仄仄平平。"],"paragraphs":["池馆蟪蛄声，梧桐秋露晴。","月临朱戟静，河近画楼明。","卷幔浮凉入，闻钟永夜清。","片云悬曙斗，数雁过秋城。","羽扇扬风暇，瑶琴怅别情。","江山飞丽藻，谢朓让前名。"],"title":"奉和宣城张太守南亭秋夕怀友"}
