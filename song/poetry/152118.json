{"author":"方一夔","id":152118,"strains":["仄仄○平仄，仄仄平仄平。","平平仄平仄，仄仄仄仄平。","仄仄平仄仄，仄仄仄仄○。","平平仄仄仄，仄仄仄仄平。","仄平仄仄平，平仄平○平。","平仄仄仄仄，仄仄平平平。"],"paragraphs":["卖药长安市，古有韩伯休。","纷纷要谐价，百唤不转头。","坐令儿女觉，暮去不稍留。","人生异鸟兽，饮啄择所求。","岂无爪距才，而要安笼囚。","贫贱亦有道，不独为身谋。"],"title":"续咏史二首 韩伯休"}
