{"author":"韦应物","id":56551,"strains":["仄平仄仄仄平平，仄仄平平仄仄平。","平平仄仄平○仄，仄仄平平仄仄平。","仄平平仄平○仄，平仄平平仄仄○。","仄仄○平○仄仄，仄平平仄仄平平。"],"paragraphs":["与君十五侍皇闱，晓拂炉烟上赤墀。","花开汉苑经过处，雪下骊山沐浴时。","近臣零落今犹在，仙驾飘飖不可期。","此日相逢思旧日，一杯成喜亦成悲。"],"title":"燕李录事"}
