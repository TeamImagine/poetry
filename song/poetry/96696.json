{"author":"陈宓","id":96696,"strains":["仄仄仄○平，仄平仄仄仄。","平平平仄仄，仄仄仄平仄。","平平仄平平，仄仄仄仄仄。","仄○平○平，仄仄仄仄仄。","仄平仄平○，平平仄平仄。","平平平仄平，仄仄仄仄仄。","仄仄仄仄平，平平仄平仄。","仄仄仄平平，仄仄仄仄○。"],"paragraphs":["我有数顷田，读书尽岁暮。","苟无饥渴态，不必羡华富。","人生苦嗟卑，待日不可度。","不思羲和车，去去岂反顾。","闭门十年间，青云半尘土。","光荣能几时，悔吝已莫数。","所以五柳公，陶然乐贫窭。","彼有五男儿，岂不后日虑。"],"title":"岁暮"}
