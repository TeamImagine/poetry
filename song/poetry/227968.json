{"author":"释德洪","id":227968,"strains":["平平仄平平，仄平仄○仄。","平平仄仄平，仄仄仄仄仄。","仄仄平平仄，平仄仄平仄。","仄平平○平，仄仄仄平仄。","仄平○平○，仄仄平○仄。","平平仄平仄，仄仄仄仄仄。","仄○平仄平，○仄平平仄。","仄平？仄仄，平仄仄仄仄。","仄平○平平，平平仄仄仄。","平平仄○仄，仄仄仄仄仄。","仄平平仄平，平仄平仄仄。","平仄仄平仄，○平平仄仄。","平平平仄仄，平仄平仄仄。","平平仄仄仄，仄仄平平仄。","仄仄平仄平，仄○平仄仄。"],"paragraphs":["阎公立朝时，凛然古遗直。","孤忠捍世波，砥柱屹挺特。","一旦成千古，埋玉秀山侧。","至今山中泉，实以配公德。","欲知其源深，下涨千顷泽。","沙渠走清快，石井湛绀碧。","譬如渑与淄，相去无寻尺。","日光毎下彻，山影必倒植。","倚栏应忻然，游鳞见尾脊。","知谁念纯孝，满掬种白石。","粲然生玉英，冥感吁莫测。","泉旁有精舍，闻多登覧适。","何时同二老，追逐扶瘦策。","诗成坐假寐，梦历秋山赤。","想见环珮清，绕除余响滴。"],"title":"寄题双泉"}
