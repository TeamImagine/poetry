{"author":"方一夔","id":152144,"strains":["仄平仄平仄，仄平○仄仄。","平平仄仄仄，仄平平仄仄。","平平仄仄平，平仄平平仄。","○仄平仄平，○仄平平仄。","仄○平平○，仄仄平仄仄。","平平仄仄平，仄仄平仄仄。","平平仄仄平，平平仄○仄。","平平仄仄仄，平仄平平仄。"],"paragraphs":["昔时累科举，读书患不足。","天今予我暇，有书真不读。","煌煌百圣心，清彻寒泉玉。","遗泽存读书，浸作生民福。","静观灵台中，万象森在目。","天寒境自明，欲浅机自触。","斯文化异端，骎骎即深谷。","晞颜以自励，吾欲求之复。"],"title":"续感兴二十五首  其二四"}
