{"author":"马廷鸾","id":145386,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["浮浮短艇水风微，一枕清溪遶曲崎。","篷底镕金斜日碎，天边散绮暮霞飞。","霜凝水落黄泥坂，月小山高赤壁矶。","等是初冬一风景，感今怀昔自歔欷。"],"title":"十月望日泛舟鹅塘感坡翁后赤壁赋有作"}
