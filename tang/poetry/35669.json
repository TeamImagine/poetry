{"author":"李洞","id":35669,"strains":["平平仄○仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平○○，平平仄仄○。","平平仄仄仄，平仄仄平平。","仄仄○平仄，○平仄仄平。","平平平仄仄，平仄仄平平。","仄仄平平仄，平平仄仄平。","○平仄平仄，仄仄仄平平。","仄仄○平仄，○平仄仄○。"],"paragraphs":["东门罢相郡，此拜动京华。","落日开宵印，初灯见早麻。","鹤身红斾拂，仙掌白云遮。","塞色侵三县，河声聒两衙。","松根醒客酒，莲座隐僧家。","一道帆飞直，中筵岳影斜。","书名寻雪石，澄鼎露金沙。","锁合眠关吏，杯寒啄庙鸦。","分台话嵩洛，赛雨恋烟霞。","树谷期招隐，吟诗煮柏茶。"],"title":"和知己赴任华州"}
