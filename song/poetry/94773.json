{"author":"周文璞","id":94773,"strains":["平平仄平仄，仄仄平平平。","仄仄仄仄○，平平仄平平。","仄仄仄仄平，仄仄平平○。","仄平仄平仄，平仄平平平。","○○仄仄仄，仄平平平平。","仄平仄平平，仄仄平仄平。","仄平仄平仄，仄仄平平平。","○仄仄仄仄，仄平仄○平。","平仄仄仄仄，仄仄平平平。","仄仄仄仄仄，仄平仄平平。","仄仄仄仄仄，仄平平平平。","仄仄仄仄仄，平平仄平平。","○仄仄仄仄，仄仄平○平。","平仄仄仄○，平仄平平平。","仄仄仄平仄，仄平平○平。","○仄仄平仄，仄仄仄仄平。","仄平仄仄○，平仄仄仄○。","仄仄○仄平，仄仄仄仄平。"],"paragraphs":["危亭对名岳，毕景扶钩栏。","白鹭伺察过，低昂若弓弯。","去岁负笈游，最住元符间。","栎林带修竹，清派流珊珊。","离留叫昼静，洞天生春寒。","伟哉老宗师，作屋云雨端。","竟为杀虫蚁，不活升龙鸾。","遗体但解蜕，故宫亦烧残。","今创已半旧，万柱扶玄坛。","遂以两不借，一筇履巑岏。","入宅问玉斧，采芝投金环。","墨沼篆结字，丹台气成盘。","将谓便隠遁，遽尔罹间关。","夷甫麈尾堕，荀令香炉闲。","再获望奇秀，恍然神观还。","如见大仙伯，被发绿映山。","两君控鹄从，俱著汉小冠。","俗累当复驰，煮药鼎欲翻。"],"title":"道中望茅山有感"}
