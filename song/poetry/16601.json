{"author":"冯时行","id":16601,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["烟云浩荡五湖身，老向风尘学问津。","白发只应无奈若，青衫定是可怜人。","草侵吟枕依依梦，花傍愁襟故故春。","江上负暄樵牧晚，素书千里慰萧辰。"],"title":"和向文叔见寄"}
