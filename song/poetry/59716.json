{"author":"陈造","id":59716,"strains":["仄仄平平仄仄平，平仄平仄仄平平。","平平仄仄平平仄，平仄平平仄仄平。","仄仄平仄平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["解橐临风得好怀，祇令公等费诗才。","行装并喜鸱夷满，春意如烦羯鼓催。","饭白重供飞雪鲙，眼青还对照溪梅。","滞留不恶归仍好，笑杀山阴兴尽回。"],"title":"再次韵"}
