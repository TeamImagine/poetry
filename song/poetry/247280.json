{"author":"吕本中","id":247280,"strains":["平平仄仄平，○平○仄仄。","平平仄平○，平○仄平仄。","平平平仄仄，仄仄平平仄。","○平平平仄，仄仄平仄仄。","仄○仄平平，仄仄平平仄。","仄平平平○，平○平仄仄。","仄仄仄平平，平平平仄仄。","平平仄平平，仄仄仄平○。","仄仄仄○仄，仄平仄平仄。","仄仄仄仄平，平平仄平仄。"],"paragraphs":["清霜散晓阴，轻风吹宿雾。","桥倾绝人行，渔间借舟渡。","初惊乌背转，渐入牛脾路。","长林连云壑，细草萦石户。","洞深锁灵踪，鹿去骖仙驭。","殿高邻天冠，廊回宽地屦。","骤响水湍流，飘香花似雨。","崎岖到山椒，静旷夺尘虑。","四顾但苍莽，俯窥若轩翥。","𥩟立鹤不归，寒生日云莫。"],"title":"郴州牛脾山谒景星观下有白鹿洞乃苏耽飞升之地"}
