{"author":"郑獬","id":181749,"strains":["仄仄仄仄仄，仄平仄仄○。","平○仄仄仄，平仄仄平平。","平仄仄平仄，仄平平仄平。","平平仄平仄，平仄仄平平。","平仄平平仄，平○仄仄平。","平平仄仄仄，平仄仄○平。","仄仄○平仄，平平仄仄平。","平平仄仄仄，平仄仄○平。"],"paragraphs":["卧北斗柄直，插西月角横。","风吹病骨醒，秋入壮心惊。","骐骥老方健，太阿灵有声。","山河寄功业，樽酒识平生。","豺虎须探穴，朝廷可息兵。","山西少劲气，天外纵长庚。","自古输成算，谁人解请缨。","干戈五十万，何日到燕城。"],"title":"夜意"}
