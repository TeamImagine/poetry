{"author":"卫宗武","id":133591,"strains":["平仄平仄○，仄仄仄平仄。","仄仄平仄平，○平仄仄仄。","仄仄仄平平，平平仄平仄。","平平仄仄平，仄仄○平仄。","平平仄平仄，仄仄平仄仄。","仄○仄仄平，平平仄平仄。"],"paragraphs":["衰质蒲柳如，日夕就枯槁。","往梦桃李春，其能几日好。","志业亦无成，飘零逐衰草。","浮荣岂足怀，妄念犹风扫。","陈言亦刊落，损学而促道。","誓当与世违，山林以终老。"],"title":"秋怀  其四"}
