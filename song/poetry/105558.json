{"author":"岳珂","id":105558,"strains":["仄平○？平，平仄平平平。","仄仄平仄平，平仄平平平。","仄平平平仄，仄仄平平平。","仄仄仄平仄，平平平仄平。","平○仄平仄，仄仄○仄平。","○仄○仄平，平仄平平平。","仄仄平仄平，仄仄平仄平。","仄仄○仄平，○○平平平。","仄仄仄仄仄，平○○仄平。","仄平平平○，仄仄平仄平。","仄仄仄仄仄，平平仄平？。","仄仄仄仄平，仄平平仄平。","仄平平仄平，平仄仄平○。","仄仄仄仄平，○仄平平○。","仄仄仄仄平，平平仄平平。","平平仄仄○，平仄平仄平。","平平○仄平，仄仄平仄平。","仄○平仄○，仄仄平平平。","平平仄仄平，平仄仄仄平。","仄○平仄仄，平仄平仄平。"],"paragraphs":["乐天听琵琶，尝赋猿哀鸣。","物产无古今，均此浔阳城。","我居庐山趾，日夕游郊坰。","步足历幽谷，登山穷绝陉。","经行遍岩岫，未始闻此声。","相望三百年，山水同虞衡。","讵可风气殊，乃亦殊所生。","矫矫长臂公，相从东归舲。","皎皎白玉面，玄衣吟啸清。","线垂黄金衣，诡侍夸异形。","不系李约铁，悲风动南{氵霝}。","不把碧玉环，峡山栖杳冥。","楚宾攀树枝，肠断不堪听。","变化倏异涂，更作巴西称。","突兀见眼前，儿童不知名。","西轩骤雨过，东牖初月明。","循阶闻夜蛩，有酒仍独倾。","忽闻湘水吟，顿觉凄然惊。","吾方笑乐天，为此外物撄。","反观还自笑，翁倦非忘情。"],"title":"予自武昌携二猿归夜闻清啸偶成"}
