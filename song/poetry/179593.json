{"author":"苏颂","id":179593,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["平生出处与迍通，五十年中事事同。","晚岁金门陪末议，一朝华箦见将终。","晋贤已失苍生望，鲁国还嗟我道穷。","衰病无因送归绋，商声聊复寄深衷。"],"title":"中书侍郎赠银青光禄大夫傅钦之挽辞三首  其三"}
