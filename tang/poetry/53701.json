{"author":"王维","id":53701,"strains":["平平仄仄仄平平，○仄平平仄仄平。","平仄平○仄平仄，仄○平仄仄平平。","仄仄平平平仄仄，仄平○仄仄平平。","仄仄○平平仄仄，仄平平仄仄平平。"],"paragraphs":["仙官欲往九龙潭，旄节朱幡倚石龛。","山压天中半天上，洞穿江底出江南。","瀑布杉松常带雨，夕阳苍翠忽成岚。","借问迎来双白鹤，已曾衡岳送苏耽。"],"title":"送方尊师归嵩山"}
