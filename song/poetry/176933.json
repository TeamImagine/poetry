{"author":"司马光","id":176933,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄仄仄，平平平仄仄平平。"],"paragraphs":["门前蹀躞金羁满，坐上连翩玉斚飞。","数尺游丝留客醉，一行垂柳送人归。","同邀胜友时难得，重到名园花已稀。","莫惜芳辰剩行乐，无端风雨横相违。"],"title":"二月三十日与同舍宴李氏园晚归马上赋诗"}
