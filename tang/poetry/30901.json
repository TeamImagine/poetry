{"author":"罗隐","id":30901,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["为爱红芳满砌堦，教人扇上画将来。","叶随彩笔参差长，花逐轻风吹第开。","闲挂几曾停蛱蝶，频摇不怕落莓苔。","根生无地如仙桂，疑是姮娥月里栽。"],"title":"扇上画牡丹"}
