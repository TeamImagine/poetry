{"author":"元稹","id":14563,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄平平。","仄仄仄平平仄仄，仄平平仄仄平平。"],"paragraphs":["近来逢酒便高歌，醉舞诗狂渐欲魔。","五斗解酲犹恨少，十分飞盏未嫌多。","眼前雠敌都休问，身外功名一任他。","死是等闲生也得，拟将何事奈吾何。"],"title":"放言五首 一"}
