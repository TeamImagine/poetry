{"author":"李石","id":20417,"strains":["仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["不似闲人立道傍，岂将老眼眩韶光。","沟塍绿涨春容润，篱落红披晓吹狂。","薄有生涯随处是，苦无心绪逐人忙。","西归官路成迁次，回指江湖似故乡。"],"title":"彭门春日"}
