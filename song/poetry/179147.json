{"author":"苏颂","id":179147,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["江湖一别岁经旬，携手重游上苑春。","华发满头犹未仕，少年得意果何人。","利名机浅贫奚恤，道义交深老益亲。","清世怀文终有用，穷途宁久困无津。"],"title":"杨君宠示嘉篇次韵奉和"}
