{"author":"赵师秀","id":95463,"strains":["仄仄仄仄仄，仄平仄仄平。","仄仄仄○○，○平仄平平。","仄平仄仄平，仄仄仄仄仄。","仄平仄平平，○仄平仄平。","平平仄平仄，仄仄平平平。","仄仄平仄仄，仄仄平仄平。","○平○仄仄，仄仄平仄平。","○平仄○平，仄仄仄仄平。","仄○○平平，仄仄仄○平。","平○仄仄平，仄仄仄仄平。","仄仄平仄仄，仄仄平仄平。","仄仄仄仄平，仄仄平仄平。","平仄仄平平，仄仄仄仄仄。","仄○仄仄仄，平仄仄平平。","仄平仄仄○，仄仄仄仄○。"],"paragraphs":["好水不厌阔，好风不厌凉。","况有十顷荷，荷风媚波光。","主人昔谓余，此境不可忘。","举觞集群英，期以朝未央。","清欢遣丝竹，善谑停优倡。","快若鱼脱网，适比鸳在梁。","搴芳衣履湿，饮渌肌骨香。","操觚赋相联，妙续楚九章。","苦吟堕饥蝉，巧咏发轻簧。","常胜或倒戈，突出或擅场。","或峙而遽蹴，或抑而载扬。","所欠独巨翁，不使人意强。","孱衲尔何为，竭飒立在傍。","有间众稍默，谈辩忽汪洋。","夕风亦损荷，万事付叵量。"],"title":"官田之集翁聘君失期陈伯寿赋诗率尔次韵"}
