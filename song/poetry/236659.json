{"author":"汪藻","id":236659,"strains":["平平平仄平，仄仄平仄平。","仄平平平平，仄仄平仄○。","仄仄仄平仄，平平仄平平。","平平仄平平，平平平仄○。","仄仄仄仄仄，平平仄○平。","○平仄平平，仄仄仄仄平。","平平仄仄仄，仄仄○○平。","平平仄○平，平平仄○○。","平仄仄平仄，平平仄平○。","平平平仄平，仄仄平平平。","平平仄仄○，○平仄平平。","仄平仄平仄，平平仄○平。"],"paragraphs":["平生麋鹿姿，不意华屋居。","一为轩裳撄，所得非所如。","弱迹踵诸彦，清班直周庐。","蓬山切星辰，牙籖明绮疏。","散帙喜所得，怀铅愧中虚。","暝归复奚营，一饱不愿余。","宁甘四立壁，懒作三献书。","高槐障熇烦，清阴落庭除。","幽卧遂终日，兹谋定非疏。","娟娟新月流，翳翳归云舒。","怀人发浩叹，屏营以踟蹰。","愿言果归志，春波涨隋渠。"],"title":"书局晚归"}
