{"author":"林景熙","id":160174,"strains":["平仄仄平平，仄平仄平仄。","仄○仄仄仄，仄仄仄仄仄。","仄平○仄平，平仄仄○仄。","仄平仄仄○，平○仄平仄。","仄仄仄平仄，平仄仄仄仄。","平平仄仄平，仄仄仄平仄。","仄○平仄平，平○仄仄仄。","仄仄仄平平，仄平仄平仄。","仄仄平平平，○平仄平仄。","仄平仄仄平，仄○仄仄仄。"],"paragraphs":["天地等蘧庐，结庐复何事。","一间亦寄耳，况乃寄所寄。","我身正似云，于此适相值。","买邻不用钱，平分有余地。","岂不爱专壑，孤立圣所惧。","平生志八荒，泽物乃吾素。","我行云不随，云行我复住。","出处两何心，得非以时故。","造物无全功，苍生竟谁吁。","石床坐忘言，各分一半愧。"],"title":"半云庵"}
