{"author":"刘长卿","id":55017,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["异乡流落频生子，几许悲欢并在身。","欲并老容羞白发，每看儿戏忆青春。","未知门户谁堪主，且免琴书别与人。","何幸暮年方有后，举家相对却霑巾。"],"title":"戏题赠二小男"}
