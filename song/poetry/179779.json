{"author":"张伯端","id":179779,"strains":["平平仄仄○平仄，仄仄平平平仄仄。","仄平仄仄仄平平，仄仄平平平仄仄。","仄仄仄平仄平仄，仄仄平平平仄仄。","平○平仄仄仄平，仄仄平平平仄仄。","仄平平，仄仄仄，平平仄仄平平仄。","平平仄仄仄平○，仄仄○平仄平仄。","平仄平平仄仄○，仄○平○平平仄。","平○仄○仄平平，平仄平平平仄平。","平仄平○平仄仄，仄平平仄仄平平。","○仄平平○仄仄，仄仄仄平仄仄仄。","仄平平○仄○平，仄仄○平平仄仄。","平○仄○○平仄，仄仄仄平平仄仄。","平平平仄仄平平，平仄平平平平仄。","平平仄平平仄仄，仄仄仄平平仄仄。","仄仄平仄仄？平，○仄仄○平仄仄。","平平仄平平仄仄，○仄仄○平仄仄。","仄平仄仄仄○平，仄仄仄○仄仄仄。","仄平仄仄仄○平，仄仄仄平平仄仄。"],"paragraphs":["曹溪一水分千派，照古澄今无滞碍。","近来学者不穷源，妄指蹄漥为大海。","雪窦老师达真趣，大震雷音椎法鼓。","狮王哮吼出窟来，百兽千邪皆恐惧。","或歌诗，或语句，丁宁指引迷人路。","言辞磊落义高深，击玉敲金响千古。","争奈迷人逐境留，却将言相寻名数。","真如实相本无言，无下无高无有边。","非色非空非二体，十方尘刹一轮圆。","正定何曾分语默，取不得兮舍不得。","但于诸相不留心，即是如来真轨则。","为除妄相将真对，妄若不生真亦晦。","能知真妄两俱非，方得真心无罣碍。","无罣碍兮能自在，一悟顿消穷劫罪。","不施功力证菩提，从此永离生死海。","吾师近而言语畅，留在世间为榜样。","昨宵被我唤将来，把鼻孔穿放杖上。","问他第一义如何，却道有言皆是谤。"],"title":"读雪窦禅师祖英集"}
