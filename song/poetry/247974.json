{"author":"陈渊","id":247974,"strains":["平平仄仄平仄平，仄仄仄仄○平○。","仄平○仄平仄平，仄仄仄仄平平平。","平平仄仄仄仄平，仄仄平平平仄平。","仄平平仄仄○平，仄仄平仄平平平。","仄平平仄仄平平，仄○平仄仄仄平。","○○平仄平平平，○仄仄平仄平平。","仄仄○平仄平平，仄仄仄○平仄仄。","平平仄仄仄仄平，仄仄仄仄平平平。","仄平平平仄仄○，仄仄仄仄平平平。","仄仄仄○平平○，平仄○仄平平平。","仄平仄仄○平平，仄○仄仄平○平。","仄平平仄平平平，仄○平仄平平平。"],"paragraphs":["龟山绝壑蟠豫章，秀干往往参天长。","十年收拾多散亡，只有太白追蟾光。","知君所得不可详，宴坐镡溪名益彰。","独尝为我露其铓，尽扫杨墨挥韩庄。","迩来黄面稍侵疆，剑藏于室矢在房。","分将肌肉剜为疮，犹说道心乃平常。","我欲从之挹余芳，竟坐此传乖所望。","新诗谩说陋汉唐，直以未画穷羲皇。","岂知籓篱不自防，欲举万目谁为纲。","况彼桀骜非勤王，安用援手登之堂。","爱君骏足如飞黄，一空冀北无留良。","四蹄雷雹方腾骧，肯如驽马徒争强。"],"title":"和罗仲素寄子静长篇"}
