{"author":"刘长卿","id":54921,"strains":["仄平平平仄，○仄仄平仄。","仄仄仄仄平，仄平仄平仄。","仄平仄平仄，○仄仄平仄。","平仄平仄平，平平仄平仄。","平○平仄仄，仄仄平○仄。","仄仄平仄○，平平仄平仄。","仄平平平仄，仄仄仄平仄。","仄仄平仄平，平平仄平仄。"],"paragraphs":["故人沧洲吏，深与世情薄。","解印二十年，委身在丘壑。","买田楚山下，妻子自耕凿。","群动心有营，孤云本无著。","因收谿上钓，遂接林中酌。","对酒春日长，山村杏花落。","陆生鄱阳令，独步建溪作。","早晚休此官，随君永栖托。"],"title":"题王少府尧山隐处简陆鄱阳"}
