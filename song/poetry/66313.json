{"author":"楼钥","id":66313,"strains":["○平平平平仄平，○平平平仄仄平。","仄平仄仄平仄仄，仄平仄仄○平平。","仄○平○仄平仄，仄仄平○仄平仄。","仄平仄仄○仄平，仄仄平平仄○仄。","平平平平平仄平，平仄仄仄平平平。","平平○平仄平仄，仄平○仄平平平。","仄平仄平仄平仄，仄仄平平仄平仄。","○平仄仄仄平平，○仄仄平平仄仄。","平平仄仄平仄平，仄平平仄平仄平。","仄平仄仄仄仄仄，仄○平仄平平平。","平平仄仄仄平仄，仄平平平仄平仄。","仄平仄仄○仄平，平仄平平仄平仄。"],"paragraphs":["三高之风天与高，三高之灵或可招。","小山以后无此作，具区笠泽空寥寥。","几从垂虹荡双桨，寓目沧浪独怊怅。","笔端不倒三峡流，欲遽招之恐长往。","前身陶朱今董狐，襟抱磊落吞江湖。","瑰词三章妙天下，大书深刻江之隅。","我来诵诗凛生气，若有人兮在江水。","扁舟独钓脍鲈鱼，茶灶笔床归甫里。","先生固是丘壑人，只今方迫功与名。","谢公捉鼻恐未免，便看林薮生风云。","他年事业满彜鼎，乞身归来坐佳境。","不嫌俗士三斗尘，容我渔蓑理烟艇。"],"title":"读范吏部三高祠堂记"}
