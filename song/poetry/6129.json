{"author":"林季仲","id":6129,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄仄平仄仄平。"],"paragraphs":["隔竹通晖月自妍，樽前宝炬不须然。","毫飞阁上千林湿，句落云间万井传。","佳节敢辞通夕醉，宿酲还傍小窗眠。","鬓边黄菊应相笑，白发较多似去年。"],"title":"九日诸人集于资福阁次高季应韵三首  其二"}
