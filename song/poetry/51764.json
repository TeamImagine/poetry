{"author":"喻良能","id":51764,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["水落鱼龙已退藏，小楼萧爽袷衣凉。","山云雨过无穷态，岩桂风来不断香。","已分文章成白豕，拟将富贵等黄粱。","嵇康潦倒浑无取，岂复眉开一点黄。"],"title":"次韵叶省干重九楼上言怀"}
