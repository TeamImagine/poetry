{"author":"王迈","id":107431,"strains":["平仄○仄平，仄仄仄平仄。","○平平○○，仄仄平平仄。","平仄仄平平，仄仄仄平仄。","仄仄仄仄○，仄仄平平仄。","平平仄仄平，仄仄平平仄。","平仄仄仄平，平平平仄仄。","仄仄仄平平，仄仄仄○仄。","平○仄平平，平○仄平仄。","仄仄仄平平，仄○平仄仄。","仄平平仄平，仄○仄平○。","平仄○仄平，平仄仄平仄。","仄仄仄平平，平平平仄仄。","平仄仄平○，仄○仄平仄。","仄仄平○平，仄仄平仄仄。","平平仄平平，○仄仄仄仄。","平平仄仄仄，仄仄仄仄仄。","仄平仄平○，平仄平仄仄。","仄平○平平，仄仄平○仄。"],"paragraphs":["蛮触当战冲，蚌鹬据争境。","相持无了期，复命终归静。","人事苦纷拏，世态异炎冷。","远抱异俗观，照以清明景。","余生涉畏途，所至虞机阱。","求富耻执鞭，图名成画餠。","道侣得洪师，唤我梦中醒。","师如辟尘犀，神观最清警。","葆粹息天倪，运斤优匠郢。","结茅规数椽，讨胜事幽屏。","楹槛疏以明，规抚肃而整。","昼永篆飞烟，风来幡弄影。","开卷课黄庭，煮茶汲清井。","以静名其轩，会处心自省。","吾庐杂尘嚣，相望限一岭。","烦师缩地脉，得我便造请。","别来火云张，今见霜宇浄。","寄诗当梅花，一笑师当领。"],"title":"题洪知观静斋"}
