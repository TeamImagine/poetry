{"author":"晁谦之","id":8275,"strains":["仄平仄平仄，仄仄仄仄平。","仄仄平平平，仄仄平仄平。","仄平仄平仄，仄仄平仄平。","平平平仄仄，平仄平仄平。","仄○平平仄，平平仄平平。","仄仄仄平仄，仄平仄平平。","仄平仄平仄，○平仄平平。","平平仄仄平，仄仄平仄平。","仄平平○平，仄平平平平。","仄仄仄平仄，仄仄平仄平。","仄平仄仄仄，平○平平平。","仄平平仄仄，平仄平仄平。","○○仄平平，仄仄○○○。","仄平仄仄平，平仄仄仄○。"],"paragraphs":["少师睦宗族，誉望四海尊。","具载涪翁诗，凛凛英气存。","我方继先志，爱汝贤弟昆。","郊天均霈泽，延赏光子孙。","适当强而仕，青衫拜君恩。","命驾易千里，玉麟共清樽。","半年悦清话，膏车遽还辕。","轩昂意气雄，下视鹏与鹍。","我今归兴浓，倦游怀文园。","送别已凄断，握手何忘言。","九经在践履，勤劳穷渊源。","勉为门户计，无使群议喧。","行轻则招忧，世事难重论。","勿贻内举羞，同姓古所敦。"],"title":"送侄子靖还九经堂"}
