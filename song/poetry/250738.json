{"author":"刘才邵","id":250738,"strains":["仄仄平仄平，平仄平平○。","仄仄仄平仄，平平仄○平。","仄平○仄仄，平平仄平平。","仄仄平仄仄，仄○平仄平。","○○仄平平，仄仄仄仄平。","仄○仄平平，仄仄平仄平。","平平仄平仄，○仄仄仄○。","仄仄平平平，仄仄仄平○。","仄仄平平仄，平平仄平平。","仄仄仄平仄，仄仄○平○。","仄仄仄仄平，平仄○平平。","平仄平仄仄，○○平仄平。","仄平平仄平，平○仄仄平。","○仄○平平，仄仄平平平。"],"paragraphs":["忆昔游洛川，投宿龙门中。","远意托清梦，缑山访遗踪。","道逢王子晋，琼轮驾飞龙。","幢盖纷飒沓，导从千玉童。","行行蹑清尘，遂到紫翠峰。","整冠叩仙阍，获礼冰雪容。","琼觞酌霞醴，劳苦问所从。","授以龟台书，玉笈启灵封。","劝我勤修炼，他时会方蓬。","再拜领真诀，永永藏丹衷。","俯仰十载余，光景如飘风。","常恐年岁晏，难收梨枣功。","愿言坚此心，真缘傥潜通。","相与乘飞霞，谒帝青琳宫。"],"title":"飞龙引"}
