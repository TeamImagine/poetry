{"author":"强至","id":182507,"strains":["平仄平平仄仄平，○平仄仄仄平○。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","○平仄仄平平仄，仄仄○平仄仄仄。"],"paragraphs":["夫子词源涌大江，相逢早觉片心降。","日哦李白诗千首，夜获虞卿璧一双。","屡发彩笺移曲几，不知红烛短幽窗。","吟高莫信须穷滞，亦有从来拥节幢。"],"title":"答章传道二首  其二"}
