{"author":"徐鹿卿","id":117632,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","平仄仄平平仄仄，平平平仄仄平平。","仄平仄仄平平仄，平仄平仄仄仄平。"],"paragraphs":["巧酿河阳满县春，居然尽洗簿书尘。","桑间驯雉诚为异，渚畔飞鸥祇渐遵。","良玉自应求即我，明珠宁肯暗投人。","冷官窃笑诗情浅，无计能令子建亲。"],"title":"史宰见和依韵为谢"}
