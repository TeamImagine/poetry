{"author":"彭汝砺","id":201687,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["弟兄相寄玉为音，洗尽尘埃一寸心。","欲以蚊虻看势利，能将珠璧现光阴。","雅游潇洒知难废，故约迟留惜未寻。","北望灵芝山在处，暮云回合碧沈沈。"],"title":"兄弟约芝山共学未暇辱以诗督之因次元韵"}
