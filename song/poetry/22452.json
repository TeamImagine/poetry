{"author":"王十朋","id":22452,"strains":["仄平仄仄平仄仄，平平仄仄平仄平。","平平平仄仄仄仄，仄平平平○仄平。","平平○仄仄仄仄，仄平○平平仄平。","仄平平仄仄仄仄，仄仄仄平平仄○。","平平仄仄仄仄仄，仄仄仄仄○平平。","仄平平平仄○仄，仄平仄仄平仄平。","仄平仄仄仄平仄，仄仄○平平仄仄。"],"paragraphs":["俗言浴佛天必雨，今年浴佛天愈晴。","招提锺磬集梵侣，世尊尘埃思一清。","纷然膜拜口诵偈，举头看天红日明。","或云天意与佛拗，不放雨师龙伯行。","天虽不雨佛亦浴，误此亿万苍生情。","庙堂何人职调燮，劝天与佛无使争。","沛然一雨四方足，亿万苍生俱沐浴。"],"title":"浴佛无雨"}
