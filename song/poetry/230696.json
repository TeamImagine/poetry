{"author":"葛胜仲","id":230696,"strains":["仄仄仄仄仄，仄仄仄仄仄。","平平仄仄仄，仄仄○仄仄。","仄平仄平○，平仄平仄仄。","平仄仄仄仄，平仄仄仄仄。","平仄仄仄仄，○仄平平仄。","仄仄平仄仄，仄仄仄平仄。","仄平仄仄仄，○仄仄平仄。","仄仄仄平平，仄仄仄平仄。"],"paragraphs":["立我谨外揵，逐物戒内热。","樊然辨物我，此意犹屑屑。","是身本虚空，何者为六结。","虽慧念不起，虽定照不灭。","无我与我所，观亦于何设。","右臂弹已化，左肘柳方蘖。","顾君进此道，遗我自朝彻。","不见鲁东家，意与我俱绝。"],"title":"次吴粹老观我斋诗"}
