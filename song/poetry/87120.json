{"author":"韩淲","id":87120,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["雨阴经月未闻雷，风驾浓云电倏开。","天尽荧荧横屋去，地高殷殷下檐来。","浪明潮海琼瑶碎，声撼山林翠碧堆。","暑气便回梅气润，老农无复虑田莱。"],"title":"经月少雨无雷连日方闻之"}
