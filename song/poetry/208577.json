{"author":"吕南公","id":208577,"strains":["仄仄仄平平，平平仄平仄。","平平仄仄平，仄仄仄○仄。","平○仄平仄，仄仄仄平平。","平平平平平，平仄仄平仄。","○平仄○仄，仄仄仄仄仄。","平○仄○平，仄仄仄仄○。","平平仄○仄，仄仄仄平仄。","仄平平仄平，仄仄仄平仄。","平平仄○仄，平仄仄平仄。","仄仄平仄平，平○○平仄。","平○仄仄仄，仄仄仄平仄。","平平仄平平，仄仄仄仄仄。","○平仄平仄，仄仄平仄仄。","仄平平仄平，仄仄仄平仄。","仄○平仄仄，仄仄平仄仄。","平仄○仄○，平平仄○仄。"],"paragraphs":["日脚退前楹，崇堂豁明净。","缣缃出百函，翰墨睹三圣。","舒张溢墙壁，灿烂累签{巾登}。","鸾龙交飞翻，金石避坚硬。","毫无半分弱，大至袤丈劲。","真行体兼精，篆籀法毕正。","篇章入题写，作者一何幸。","伟哉天纵能，岂谓学成性。","名山遍藏蓄，终古得辉映。","墨客徒醉心，黄冠荷覃庆。","尝思八世主，覆焘足仁政。","诗书所敷扬，乃独蔑此命。","将非史官略，纪叙非尽并。","不然天日资，肯特记名姓。","或应淳古治，不以余艺竞。","肤浅难考评，随群但称盛。"],"title":"麻姑山诗 道法堂检点三帝御书"}
