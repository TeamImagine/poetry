{"author":"李正民","id":242235,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄仄平。","仄平仄仄平平仄，仄仄平平仄仄平。"],"paragraphs":["铄石流金正此时，乍收羲驭霁余威。","屋头艶艶蟾蜍满，草际荧荧熠燿飞。","沉李浮瓜聊自适，披襟散髪欲忘归。","只愁玉漏频催转，坐使清凉与愿违。"],"title":"纳凉诗"}
