{"author":"葛立方","id":17692,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["小圃金灯满意芳，苞舒绛彩照煌煌。","珠玑小滴今朝雨，缟纻难禁昨夜霜。","拂秉麟须蛾欲避，枝衔螭口蜡犹香。","列钱都是银缸影，莫遣狂风出土囊。"],"title":"金灯花"}
