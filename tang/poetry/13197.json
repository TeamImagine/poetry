{"author":"孟郊","id":13197,"strains":["平○仄平仄，仄仄平平平。","平平仄平仄，仄平仄平平。","仄平仄平仄，○仄平平平。","○平平平仄，仄仄平平○。","仄○仄平仄，仄平平仄平。","平平仄平仄，仄○仄仄平。","平平仄平仄，仄仄平平平。"],"paragraphs":["言从鲁山宦，尽化尧时心。","豺狼耻狂噬，齿牙闭霜金。","竞来辟田土，相与畊嵚岑。","当宵无关锁，竟岁饶歌吟。","善教复天术，美词非俗箴。","精微自然事，视听不可寻。","因书鲁山绩，庶合箫韶音。"],"title":"吊元鲁山 六"}
