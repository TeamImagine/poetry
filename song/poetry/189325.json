{"author":"沈辽","id":189325,"strains":["仄仄平平平，仄仄平平平。","平平仄○平，平平平仄平。","仄仄仄仄平，平平仄平平。","○平仄仄仄，仄○平平平。","平平平仄○，平平仄○平。","仄○仄平仄，○平仄○平。","仄仄仄平仄，平平○仄平。","仄平平仄仄，仄仄平平平。","仄仄平仄平，平平仄平平。","仄仄○仄仄，平仄平平平。","仄仄仄平平，仄仄平平平。","仄平平○仄，仄仄平平平。","平仄仄平○，仄仄平仄平。","平仄仄平仄，平平平仄平。","仄仄仄仄仄，平平仄平○。","○平仄仄仄，仄仄平平平。"],"paragraphs":["海上仙山豪，泛泛随狂潮。","仙人毒其危，禺强资巨鳌。","澒洞绝世纷，于焉乐逍遥。","长年誓不死，玉观何岧嶤。","麻姑朝按行，洪崖莫相招。","宴劳酌琼液，献酬肯相饶。","月里振金珮，风前吹玉箫。","至真游乐地，世俗风波遥。","我本丘壑人，居然厌烦嚣。","步此重阁峻，仙意何飘飘。","下视照湖春，浩荡生波涛。","爱兹为中峙，想可娱洪髙。","萧洒紫霞衣，淡泊颜氏瓢。","聊乐白驹影，轩裳真{木圈}牢。","贺老久不作，吾方饵金膏。","轻身化羽翼，把袂穷丹霄。"],"title":"和颖叔蓬莱阁"}
