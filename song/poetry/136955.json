{"author":"胡仲参","id":136955,"strains":["仄○平平仄仄平，仄平平仄仄平平。","仄○平仄平平仄，仄仄平平○仄平。","平仄仄平平仄仄，平○平仄仄平平。","○平仄仄平平仄，平仄平平仄仄仄。"],"paragraphs":["漫浪归来六换秋，又携书剑入皇州。","得些湖海元龙气，作个山川司马游。","奔走客城因念脚，勾牵时事上眉头。","中朝满目皆知己，还有篇诗遣寄不。"],"title":"留别社友"}
