{"author":"林希逸","id":119608,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["遍走仙坛与九渊，三旬涸尽涧中泉。","垤无鸣鹳嗟何及，古有刑鹅法孰传。","父守井槔形似鹤，儿归市籴瘦于猿。","旁人若识农家苦，粝饭藜羹直万钱。"],"title":"七月苦旱"}
