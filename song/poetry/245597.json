{"author":"徐若浑","id":245597,"strains":["仄仄平平仄仄平，仄平平仄仄平平。","仄平仄仄平平仄，平仄仄平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["杖履曾为胜地游，朅来惊叹岁华周。","上方重阁人如旧，修竹茂林山自秋。","尚想纵谈方外去，空余妙墨壁间留。","回头彭蠡湖边路，准拟东归一钓舟。"],"title":"游龙华寺"}
