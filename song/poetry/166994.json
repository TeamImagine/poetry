{"author":"徐瑞","id":166994,"strains":["仄平平仄平，平仄平平○。","平平仄平仄，仄仄平平平。","平仄仄平仄，平平仄○平。","平平仄○仄，仄仄平平○。","仄平仄平仄，仄仄平平平。","平平仄平平，仄仄平平平。"],"paragraphs":["湿云低古城，丝雨迷寒空。","平湖北风恶，雁叫菰蒲丛。","疑有隠君子，孤舟钓空蒙。","烟波渺苍莽，欲往嗟无从。","道人数龟息，默坐饥肠充。","湖东古招提，暮鼓鸣冬冬。"],"title":"雨坐城邸登葆真院小楼望湖山清坐至暮"}
