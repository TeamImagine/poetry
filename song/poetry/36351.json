{"author":"陆游","id":36351,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["端闲何以永今朝，拈得笻枝度野桥。","三亩空园喧啄木，十寻高树络凌霄。","长饥未必缘诗瘦，多闷惟须赖酒浇。","兴尽归来又陈迹，一林风叶暮萧萧。"],"title":"信步近村"}
