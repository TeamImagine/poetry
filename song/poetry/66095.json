{"author":"陈傅良","id":66095,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["是间南极老人星，乔木修篁亦有情。","直向朱明为后殿，不随黄落入秋声。","儿孙衮衮看新出，兄弟团团得晚成。","笑阅世人心事短，却从黄老问长生。"],"title":"丙辰寄国举兄"}
