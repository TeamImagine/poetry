{"author":"王庭珪","id":237830,"strains":["仄平平仄仄，平仄平平平。","仄平平平平，平仄平仄平。","仄○仄仄仄，仄平○仄平。","仄仄○仄仄，仄仄平平平。","仄仄仄仄仄，仄仄仄仄○。","仄仄○仄仄，仄仄平仄平。","仄平平仄平，仄○平仄平。","仄平平仄仄，仄仄平仄平。","仄仄仄仄仄，平仄平仄平。","平仄仄仄仄，○○仄平平。"],"paragraphs":["异时黄鲁直，尝赋青原诗。","至今青原山，名与星斗垂。","自从有宇宙，孰能磨灭之。","昨日从大旆，上读前人碑。","欲学下一语，自觉落笔迟。","我等如湛辈，后世谁复知。","治君千载人，治中同一时。","两公俱大手，妙语仍崛奇。","得句未肯吐，神物悭护持。","光艶出月胁，当留照岩扉。"],"title":"游青原呈王元勃舍人周秀实监丞"}
