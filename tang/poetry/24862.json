{"author":"马戴","id":24862,"strains":["仄仄平平仄，平平仄仄平。","○平平○仄，平仄仄○平。","仄仄平平仄，平平仄仄平。","平平仄仄仄，平仄仄平平。","仄仄平平仄，平平仄仄○。","平平平仄仄，平仄仄平平。","仄○○平仄，平平仄仄平。","平平仄平仄，平仄仄平平。"],"paragraphs":["路始阴山北，迢迢雨雪天。","长城人过少，沙碛马难前。","日入流沙际，阴生瀚海边。","刀镮向月动，旌纛冒霜悬。","逐兽孤围合，交兵一箭传。","穹庐移斥候，烽火绝祁连。","汉将行持节，胡儿坐控弦。","明妃的回面，南送使君旋。"],"title":"送和北虏使"}
