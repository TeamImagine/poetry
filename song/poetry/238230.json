{"author":"王庭珪","id":238230,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["老去无才可致君，强从诗社立奇勋。","忽逢天上张公子，应念台州郑广文。","风月何尝千里隔，江山不用一钱分。","能来鼓噪助余勇，气压淮淝百万军。"],"title":"次韵张子家见访惠诗"}
