{"author":"田锡","id":112165,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["茱萸堰下泊行舟，初落帆樯暮雨收。","寒水漾烟轻似縠，微云笼月澹如秋。","登封自惜天涯去，盛事空思国史修。","达曙不眠灯耿耿，寺钟遥听在西楼。"],"title":"茱萸堰泊"}
