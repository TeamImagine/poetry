{"author":"吴芾","id":18118,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不惮驱驰半驿间，劝耕聊复到禅关。","耳根暗泻潺潺水，眼界横陈叠叠山。","已喜新来春事好，还嗟老去世涂艰。","洪崖幸尔心相契，此后何妨数往还。"],"title":"和高簿  其一"}
