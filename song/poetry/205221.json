{"author":"李之仪","id":205221,"strains":["平平仄仄仄平平，仄仄平平仄仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["貂蝉七叶想前人，四世三公表一门。","虎步龙骧推赞册，瑶环瑜珥见旁孙。","琅琅庙器真无敌，衮衮淮流信有源。","敝帚不堪终旧物，吐茵行欲奉余尊。"],"title":"送曾端伯之官济北"}
