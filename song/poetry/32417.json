{"author":"潘柽","id":32417,"strains":["仄平仄仄仄平平，平仄平平仄仄平。","平平平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄平平平。"],"paragraphs":["瘦藤白苎岸乌纱，随分酬春领物华。","西崦三椽休问舍，南湖一带近栽花。","眼昏客枕多储菊，肺渴僧庖屡借茶。","无事闲门便早睡，清灯唤起为吟家。"],"title":"次韵酬陆放翁"}
