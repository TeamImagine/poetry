{"author":"元稹","id":14178,"strains":["仄仄仄平仄，仄平仄○仄。","仄平仄平平，仄仄○平仄。","○平仄仄平，○平仄平仄。","仄仄仄平平，平平仄平仄。","仄仄仄平平，平仄仄平仄。","仄仄○仄平，仄○平仄仄。"],"paragraphs":["皓腕卷红袖，锦韝臂苍鹗。","故人断弦心，稚齿从禽乐。","当年惜贵游，遗形寄丹雘。","骨象或依稀，铅华已寥落。","似对古人民，无复昔城郭。","子亦观病身，色空俱寂寞。"],"title":"杨子华画三首 二"}
