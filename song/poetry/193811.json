{"author":"苏轼","id":193811,"strains":["平仄○平仄仄仄，仄平仄平平仄仄。","仄○仄仄仄平○，仄仄平○仄平仄。","平平○仄仄平平，平仄平平仄仄平。","仄仄平平平仄仄，仄平平仄平平仄。"],"paragraphs":["双颊凝酥发抹漆，眼光入帘珠的皪。","故将白练作仙衣，不许红膏污天质。","吴音娇软带儿痴，无限闲愁总未知。","自古佳人多命薄，闭门春尽杨花落。"],"title":"薄命佳人"}
