{"author":"陈渊","id":248151,"strains":["仄平平仄仄平平，仄仄平平仄仄平。","仄平仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["席门谁复顾寒儒，深愧频迂长者车。","更为穆生时设醴，应怜冯子食无鱼。","诸生久被弦歌化，盛礼谁将简册书。","从此邑人蒙劝奖，定知容驷有高闾。"],"title":"代朝宗弟和饯行二首  其一"}
