{"author":"周行己","id":223959,"strains":["仄仄仄仄平，仄仄○平仄。","仄平平仄仄，平仄平平仄。","平平平仄仄，仄仄仄平仄。","仄仄平平仄，仄仄仄平仄。","平平仄仄○，仄仄平平仄。","仄仄仄平○，仄平仄仄仄。","平平○仄仄，平仄仄○仄。","仄仄仄平仄，平仄仄仄仄。","○○仄平仄，仄仄仄仄仄。"],"paragraphs":["我学比棘猴，漫费三年刻。","技成无所用，奔走虚南北。","儒生纷逐利，雅道日衰息。","乃独资章甫，取售裸人国。","虽知自守重，岂若趋时得。","念欲障狂澜，亮非一篑力。","吁嗟且置此，徒使气填臆。","与子共师友，焉得久默默。","行行慎兹道，慰我日恻恻。"],"title":"同舍刘子美将归唐作诗见贻次韵以送其行"}
