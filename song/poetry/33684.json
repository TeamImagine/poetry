{"author":"陆游","id":33684,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["万里桥边白版扉，三年高卧谢尘鞿。","半窗竹影棋僧去，满棹蘋风钓伴归。","看镜已添新雪鬓，聴鸡重拂旧朝衣。","故人零落今无几，华表空悲老令威。"],"title":"东归有日书怀"}
