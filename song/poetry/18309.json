{"author":"吴芾","id":18309,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["欲绍家声每自鞭，肯同流俗饮贪泉。","已将止足安心地，更把吟哦乐性天。","笑日桃花将献媚，先春梅蕊欲争妍。","人生会合真难遇，幸有杯觞且共传。"],"title":"和泽民二首  其二"}
