{"author":"强至","id":182125,"strains":["平平○仄仄，仄仄平仄仄。","平平仄仄平，平仄仄平仄。","平仄仄平○，仄仄仄平仄。","○仄仄仄平，仄仄平平仄。","平平仄仄仄，○仄仄平○。","仄仄平平平，仄仄仄平○。","仄平仄仄仄，平仄○平仄。","仄平仄平平，○仄仄仄仄。","平平仄平仄，平平仄平仄。","平平平平平，仄仄仄平仄。","平○仄仄仄，平仄仄平仄。","仄仄平平平，平仄平仄仄。","仄平仄平仄，平○平平仄。"],"paragraphs":["人生如寄客，况复真客宦。","南舟与北车，来往若征雁。","残暑赴西雍，冉冉忽秋晏。","三徙乃定居，什物旋营办。","腾移费负挈，犹恐仆夫讪。","幕府文书稀，食息有余闲。","短才乏所补，公给浪蒙豢。","惧辜主人恩，从事不敢慢。","南轩有佳趣，流渠泻幽涧。","潺潺无时休，弄水悦童丱。","关中气候晚，时菊始云绽。","亦有终南云，朝暮生顾盼。","浩歌一樽酒，常分任鹏鷃。"],"title":"徙居"}
