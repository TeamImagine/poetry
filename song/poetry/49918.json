{"author":"杨万里","id":49918,"strains":["平仄平平平，仄仄仄○仄。","仄仄○仄平，仄平仄平仄。","平○仄平仄，仄仄平平仄。","平仄仄仄平，○仄仄仄仄。","仄○平仄平，仄仄仄仄仄。","仄○平仄仄，仄仄仄平仄。","仄仄○仄○，仄仄○○仄。","仄仄仄仄平，平仄○平仄。"],"paragraphs":["吾友黄编修，用不究其挟。","有子传父书，潜心泣麟业。","胸中石渠剩，笔底秋鹰捷。","蟾兔赠一枝，衣钵续四叶。","不应千里来，乃欲一揖别。","恰当新酒熟，幸与故人接。","细酌且短檠，软语更长铗。","去去谒九扉，天路看高蹑。"],"title":"送黄几先司户"}
