{"author":"韦骧","id":191133,"strains":["仄平平仄仄仄平，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["建安山水亦几希，九日登高着处宜。","秋杪风光自潇洒，老来情味少欢怡。","举杯喜见黄花泛，落帽羞将白髪吹。","佳节不能成酩酊，浪吟小杜昔年诗。"],"title":"九日示寿隆  其二"}
