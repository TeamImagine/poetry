{"author":"赵抃","id":101286,"strains":["平平仄平仄，平仄平仄平。","仄平平平平，仄平平仄平。","平平仄平仄，平仄仄平平。","仄平仄○仄，仄仄仄仄平。","仄平仄仄仄，仄仄平平平。","仄仄仄○仄，仄仄仄仄平。","平平仄平仄，平仄平平平。","仄仄仄平仄，平仄仄仄平。","平平仄仄仄，平仄平平平。","仄仄仄平仄，仄仄○仄平。","仄仄仄仄仄，仄仄仄平平。","仄平仄仄○，仄仄仄仄平。","仄平仄○仄，仄仄平仄平。","平平仄平仄，仄仄平○平。","○仄仄平仄，仄平仄平平。","平平仄仄仄，平平仄平平。","平平仄平仄，仄仄仄仄平。","仄平平仄仄，仄仄平平平。"],"paragraphs":["群峰郁然起，惟此山独孤。","筑台山之巅，郁孤名以呼。","穷江足楼阁，危压斗牛墟。","直登四临瞰，众势不可逾。","赣川缭左右，庾岭前崎岖。","望阙峙其后，北向日月都。","人家杂烟水，原野周城郛。","烜润或晴雨，明晦或晓晡。","春荣夏物茂，秋肃冬林枯。","气象日千变，一一如画图。","比予去谏舍，乞此养慵愚。","事讹得以正，俗瘵得以苏。","岁丰盗攘息，狱命冤系无。","熙然与民共，所喜朋僚俱。","中淡有琴咏，外喧有歌歈。","樽罍有美酒，盘餐有嘉鱼。","优游一台上，四序不暂辜。","乃知为郡乐，况复今唐虞。"],"title":"郁孤台"}
