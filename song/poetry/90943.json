{"author":"韩琦","id":90943,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["池北如趋紫府家，亭台高下景无涯。","垂杨下绊游春骑，曲水时飘出洞花。","万本竹深丛剑戟，一轩藤老缠龙蛇。","使君欲共斯民乐，莫顾西山下日车。"],"title":"垂萝洞"}
