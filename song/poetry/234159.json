{"author":"张扩","id":234159,"strains":["仄仄仄平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["怪底主人襟抱开，小园千本定深栽。","不须羯鼓催花发，却要提壶唤酒来。","可但拨忙聊慰眼，会应痛饮莫论杯。","诗人有戒君知否，渐老逢春能几回。"],"title":"次韵顾子美陪方仲兄游允仲花园后篇简允仲  其二"}
