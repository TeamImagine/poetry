{"author":"洪朋","id":224356,"strains":["平仄仄仄仄，平仄仄○平。","平平仄仄仄，仄仄仄○平。","仄平平仄平，仄仄仄○○。","仄仄仄仄仄，平仄仄仄平。","仄仄平平仄，平平仄仄平。","平平仄平仄，平仄平平平。","仄平平平仄，仄仄仄仄平。","平仄平仄平，仄仄仄平平。","仄平平平仄，平平仄仄平。","仄平仄平仄，平仄平平平。"],"paragraphs":["南纪瘴疠剧，风土异中州。","炎凉倏忽变，仲夏飒如秋。","丈人东海来，税驾此迟留。","气候感若此，何用写我忧。","泮水多时暇，南轩景物幽。","方塘绿萍乱，佳树蝉声稠。","曲肱梧阴美，玩此日月流。","觞至聊共倾，此外亦焉求。","丈夫功名志，天机不我谋。","愿言快心意，身世真悠悠。"],"title":"和元乐教授南轩"}
