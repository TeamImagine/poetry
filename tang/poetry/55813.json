{"author":"李白","id":55813,"strains":["仄仄仄仄仄，仄平仄平平。","仄平仄仄仄，仄仄平平平。","仄仄仄仄平，仄平平平平。","平平平仄仄，平仄○仄平。","仄平平平仄，仄仄平平○。","○仄平仄平，仄平平仄平。","平平平平仄，平仄○平平。","仄仄平仄平，仄平仄平平。","仄平仄仄仄，平仄平仄平。"],"paragraphs":["结发未识事，所交尽豪雄。","却秦不受赏，击晋宁为功。","小节岂足言，退耕舂陵东。","归来无产业，生事如转蓬。","一朝乌裘敝，百镒黄金空。","弹剑徒激昂，出门悲路穷。","吾兄青云士，然诺闻诸公。","所以陈片言，片言贵情通。","棣华傥不接，甘与秋草同。"],"title":"赠从兄襄阳少府皓"}
