{"author":"李纲","id":244911,"strains":["仄仄平平仄仄平，仄平平仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["契阔逾年若泛萍，一樽还此共江城。","兰舟桂楫肯相访，南浦西山无限情。","顾我已甘华髪老，羡君犹戏彩衣轻。","秋堂夜饮他年话，莫忘棋声杂雨声。"],"title":"赠罗伟政奉议"}
