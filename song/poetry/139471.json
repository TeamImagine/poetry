{"author":"陈著","id":139471,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["寒山曾约醉梅香，桃李花时愿始偿。","四海旧交知有几，三年一见去何忙。","春光自好别情恶，老语无多赠意长。","送到溪头重回首，东风吹不住垂杨。"],"title":"送别单君范"}
