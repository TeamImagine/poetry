{"author":"叶枢","id":71246,"strains":["平平仄平仄，平平平平平。","仄○仄○○，仄仄○平平。","仄平平仄平，仄平平仄平。","平平平仄仄，平仄○平平。","仄仄仄平○，仄仄仄平平。","平平仄平仄，平仄平平平。","仄平平仄平，平仄仄平平。","平仄仄仄平，平平○仄○。","仄仄平平仄，仄平平仄平。"],"paragraphs":["孤台起天半，群峰罗崔巍。","大王挺其间，玉女相因依。","上攀牛斗墟，下窥鸥鹭矶。","神仙遥可接，灵草正秋肥。","念此结绸缪，岂谓赏心违。","浮云乱幽壑，明月流清辉。","白云凄以寒，游子各言归。","玄鹤向我鸣，秋风吹我衣。","愿借凌风翮，送君西北飞。"],"title":"游武夷"}
