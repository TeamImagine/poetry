{"author":"许景衡","id":230333,"strains":["平平仄仄仄平平，仄仄平平仄仄平。","仄仄平平平仄仄，平平仄仄平平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["槐庭三入妙经纶，百度分明又一新。","上欲无为成至治，天教难老为斯民。","川涂荡荡初消冻，草木欣欣各自春。","谁信尘埃尚羁旅，四年企首望洪钧。"],"title":"上时相寿五首  其四"}
