{"author":"綦崇礼","id":245077,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["冰箸垂檐滴渐多，眼花眩目气初和。","功成尺瑞追前赋，喜兆千箱可预歌。","坐看嫩黄滋柳色，遥知新绿涨湖波。","闭门积玉浑消尽，却有儿童整雀罗。"],"title":"雪晴"}
