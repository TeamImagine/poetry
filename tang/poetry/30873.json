{"author":"罗隐","id":30873,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["梁王雪里有深知，偶别家乡隔路岐。","官品共传胜曩日，酒杯争肯忍当时。","豫章地暖矜千尺，越峤天寒愧一枝。","还有钓鱼蓑笠在，不堪风雨失归期。"],"title":"奉使宛陵别二三从事"}
