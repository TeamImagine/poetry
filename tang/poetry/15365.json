{"author":"白居易","id":15365,"strains":["仄平平仄仄，仄仄平仄平。","仄○○仄仄，平仄平平平。","仄仄平仄仄，○平平仄平。","平平○仄仄，仄仄平平平。","仄仄平仄仄，仄平平仄平。","平仄○平仄，平平仄仄○。","仄仄仄平仄，仄○平仄○。","平平平平仄，平仄仄平？。"],"paragraphs":["五年生死隔，一夕魂梦通。","梦中如往日，同直金銮宫。","髣髴金紫色，分明冰玉容。","勤勤相眷意，亦与平生同。","既寤知是梦，悯然情未终。","追想当时事，何殊昨夜中。","自我学心法，万缘成一空。","今朝为君子，流涕一霑胸。"],"title":"梦裴相公"}
