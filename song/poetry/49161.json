{"author":"杨万里","id":49161,"strains":["平平仄仄仄平平，仄仄平平平仄平。","平仄仄平仄平仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["通宵不睡睡方奇，梦里惊闻新子规。","祗是一声已肠断，况当三月落花时。","不论客子愁无那，便遣家人听亦悲。","归到江西归始了，江东归得未为归。"],"title":"宿黄土龛五更闻子规"}
