{"author":"王令","id":188000,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["楼前暮霭暗平林，楼上人愁意思深。","未必薄云能作雨，从来秋日自多阴。","三年客梦迷归路，一夜西风老壮心。","欲作新声寄遗恨，直弦先断泪盈琴。"],"title":"秋日寄满子权"}
