{"author":"万规","id":209240,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["万斛珠玑泻碧空，几年含蓄在龙宫。","春秋未断纵横势，南北曾奔次第雄。","莫向寒岩长漱石，好归沧海共成功。","曾看清夜陪明月，影破朝阳凤入桐。"],"title":"题双瀑亭"}
