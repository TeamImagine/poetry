{"author":"朱翌","id":11185,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["域中宁有一毫真，静极方知众妙存。","疏受果能从父议，王章终不用妻言。","脱身兵火蒙天幸，沃日风涛到海吞。","两顿藜羹如大飨，一番布被有春温。"],"title":"题足轩诗"}
