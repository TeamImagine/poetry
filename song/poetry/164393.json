{"author":"仇远","id":164393,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["人生天地一蘧庐，耕凿虽劳乐有余。","因阅杜诗删旧稿，为观羲帖学行书。","山公醉后犹骑马，渭叟闲来只钓鱼。","世道秋风总萧索，何如高卧白云居。"],"title":"高卧"}
