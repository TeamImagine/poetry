{"author":"范令闻","id":77644,"strains":["仄平仄仄仄，仄平仄平仄。","仄仄平仄平，仄平仄平仄。","仄仄平平平，○平仄仄仄。","平平平平仄，平仄仄平仄。","○仄仄仄平，仄平仄平仄。","平○平仄平，仄仄平仄仄。","仄仄平仄仄，仄平仄仄仄。","仄仄仄○平，平平○仄仄。","仄仄仄○仄，仄仄平仄仄。","仄仄仄平平，仄仄仄○仄。","仄仄平仄平，平平仄平仄。","平仄仄平仄，○仄仄仄仄。","○仄平○仄，○仄平平仄。","平仄○平平，平仄平平仄。"],"paragraphs":["柏人去弗宿，万安退而止。","见几惩贯高，噬脐嬖妃子。","畏避虽同途，兴亡乃异轨。","江边招提小，楼阁半倾圮。","回薄二里余，六龙驻于此。","愁横云盖山，闷系罗带水。","历历斜谷路，去天尺有咫。","昨夜雨中铃，哀音犹在耳。","画像赭衣袂，挟一弓两矢。","侑以圣云孙，祖武略相似。","剑外尘再蒙，黄明著年纪。","今我吊陈迹，行迈亦靡靡。","吹动波间皱，正值秋风起。","安得如渔翁，垂钓江之涘。"],"title":"回龙院"}
