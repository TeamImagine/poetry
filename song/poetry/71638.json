{"author":"杨简","id":71638,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["精祷何须到处临，只祈湍水沛甘霖。","驱除旱魃无余事，感召灵神在寸忱。","庭砌已酣行蚁战，山川能动老龙吟。","当知一饱皆公赐，雷地何人无喜心。"],"title":"湍水岩祷雨诗  其二"}
