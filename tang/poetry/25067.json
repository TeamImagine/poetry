{"author":"薛能","id":25067,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["羡君归去五峰前，往往星河实见仙。","麦垅夏枯成废地，枣枝秋赤近高天。","山泉饮犊流多变，村酒经蚕味可怜。","曾约道门终老住，步虚声里寄闲眠。"],"title":"送李倍巡官归永乐旧居"}
