{"author":"陆游","id":33491,"strains":["仄仄仄平仄，平平仄平平。","○仄平平仄，仄仄平仄平。","仄仄平仄仄，仄仄平仄平。","仄仄○○平，○仄仄仄平。","平平仄仄仄，仄仄平平平。","平平仄仄仄，平仄仄仄平。","平仄仄平平，平仄仄仄平。","平○仄仄仄，仄仄平平平。","仄仄仄仄平，仄平平仄平。","仄仄仄平仄，仄仄平平平。"],"paragraphs":["六月苦多雨，肩舆走江村。","过市居人集，陟险兵子喧。","日昳休野寺，汛扫开北轩。","雾气如苍虬，夭矫出洞门。","溪清见白石，纠结菖蒲根。","逰鱼去甚健，投饵弃不吞。","嗟予独何为，贪禄忘故园。","驰驱不自恤，面有风沙痕。","俯仰二十年，竟孤明主恩。","寄谢众君子，努力苏元元。"],"title":"过鱼蛇市小寺"}
