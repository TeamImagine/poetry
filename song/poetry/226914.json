{"author":"赵鼎臣","id":226914,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["都人夹道袂成阴，护驾争看万羽林。","放仗端门归内早，飞花梁苑慰民深。","雨旸时若皆天意，夙夜惟寅本帝心。","赤子但闻歌击壤，未知何以报君临。"],"title":"上恭祀圜丘天宇晴霁既庆成数日乃得小雪御制喜雪诗示群臣代人次韵拟和"}
