{"author":"王昌龄","id":54380,"strains":["平平仄仄仄平平，仄仄平平仄平仄。","平平仄仄仄仄仄，仄仄平平仄平仄。","平平仄仄仄平平，仄○平平仄○平。","仄仄○平仄○仄，平○仄仄仄平平。","平仄仄仄平仄，仄仄平平平仄仄。","平平仄仄仄仄平，仄仄平平平仄仄。","仄仄仄仄平仄平，仄仄平平仄平仄。","○仄○，仄平仄，仄平平，仄仄平平○仄仄，平○仄仄平仄○。","仄○仄仄○仄仄，仄仄○平仄仄平。"],"paragraphs":["双丝作绠系银瓶，百尺寒泉辘轳上。","悬丝一绝不可望，似妾倾心在君掌。","人生意气好迁捐，只重狂花不重贤。","宴罢调筝奏离鹤，回娇转盼泣君前。","君不见眼前事，岂保须臾心勿异。","西山日下雨足稀，侧有浮云无所寄。","但愿莫忘前者言，锉骨黄尘亦无愧。","行路难，劝君酒，莫辞烦，美酒千锺犹可尽，心中片愧何可论。","一闻汉主思故剑，使妾长嗟万古魂。"],"title":"行路难"}
