{"author":"王灼","id":27487,"strains":["平平平平平，平平平仄仄。","仄平仄仄平，○仄仄仄仄。","仄○仄仄平，平平平仄仄。","平○仄仄仄，○仄仄仄仄。","仄仄平仄仄，仄仄平仄仄。","仄平仄仄仄，平平仄平仄。","仄仄平仄○，平仄平仄仄。","平平仄平仄，仄仄平○仄。","平仄平○平，仄仄平仄仄。","平仄仄平仄，平平○仄仄。","○仄平仄平，仄仄○仄仄。","仄仄平仄仄，平仄○仄仄。"],"paragraphs":["齐师成都来，春风掀竹笠。","自云十五年，参学事未毕。","得钱买小舟，湖南寻佛日。","胸中有此老，如饭不下嗌。","誓竭牛马走，往供薪水役。","傥谐一大事，归来卧蓬荜。","此老吾所闻，机用飞霹雳。","高提倚天剑，万里无行迹。","师欲婴其锋，意气真绝出。","巫峡柁声转，湘江帆影急。","行矣毋滞淫，坐夏犹可及。","寄语花药市，为我留一席。"],"title":"送智齐师出峡"}
