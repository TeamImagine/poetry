{"author":"李乂","id":34878,"strains":["仄平仄平仄，○仄○平仄。","平仄平仄平，平平仄平仄。","平平○仄仄，仄仄平○仄。","仄仄平仄平，平○仄平仄。","仄平仄平？，平仄？平仄。","○仄平仄平，平平仄平仄。","仄仄平平仄，平平平仄仄。","仄平平仄平，平仄平平仄。","仄○○仄仄，平仄平平○。","仄仄平仄平，平平平仄仄。"],"paragraphs":["远游冒艰阻，深入劳存谕。","春去辞国门，秋还在边戍。","轩车行未返，节序催难驻。","陌上悲转蓬，园中想芳树。","蜀山自纷紏，岷水恒奔注。","临泛多苦怀，登攀寡欢趣。","永夕飞淫雨，崇朝蒸毒雾。","不求绥岭桃，宁美邛乡蒟。","白浪行欲静，骢马何尝驱。","愿接轺斾尘，联翩东北骛。"],"title":"招谕有怀赠同行人"}
