{"author":"周紫芝","id":240798,"strains":["○平平仄平，仄仄仄平仄。","仄仄○仄平，仄仄平仄仄。","平平仄平平，仄仄平仄仄。","○平○仄仄，平仄平仄仄。","仄平仄仄平，平平仄平仄。","平仄仄平平，平仄仄仄仄。","仄平仄平平，仄仄仄平仄。","仄平○平平，平仄仄平仄。","平○平仄仄，仄仄○仄仄。","平仄仄仄仄，平仄平仄仄。","仄仄仄平○，平○仄仄仄。","仄仄平平平，平平仄平仄。","平平○平仄，○仄仄仄仄。"],"paragraphs":["三峰真奥区，陆海富佳实。","此物冠九州，未数梨与栗。","园丁力扶持，璀璨成妙质。","镂花淹宿露，红晕生晚日。","玉颜醉自頳，丰肌滑仍密。","风味照盘飧，名字愈痹疾。","卫侯报琼瑶，盛德岂埋没。","野人献根株，春雨助芽蘖。","何当垂露颗，照眼行突兀。","畴敢与荔子，飞电争置驿。","况复具苞苴，缄封钻巨室。","一酌呼吾人，甘酸渍崖蜜。","人生鲜知味，相饷不可失。"],"title":"正月二十七日种木瓜五株"}
