{"author":"张祜（二）","id":46729,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平仄仄仄平平仄，仄仄平平仄仄平。"],"paragraphs":["海内诸侯最屈名，不妨中立自经营。","文翁莫猒分符久，韩信终须仗钺行。","静以军威齐虎士，别将才力诮儒生。","亲笔几话南迁客，未必无忧是早荣。"],"title":"投滑州卢尚书"}
