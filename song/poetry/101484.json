{"author":"赵抃","id":101484,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["台阁官资属二贤，岁寒相见颍流边。","新醪喜泛千钟蚁，永漏惊移数叶莲。","致主圣神跻舜禹，济时功业企闳颠。","故人清会俱高论，肯事狂歌学少年。"],"title":"和颍川见徐学士"}
