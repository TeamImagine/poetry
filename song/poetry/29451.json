{"author":"韩元吉","id":29451,"strains":["仄平平仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["使君谈笑两桥成，人向晴虹镜里行。","更辟轩窗待游览，要看山水倍澄明。","波宽十顷知鱼乐，岁熟千家响碓声。","收拾风光付华月，一樽还记昔文清。"],"title":"钱伯同新创明晖阁"}
