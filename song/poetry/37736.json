{"author":"陆游","id":37736,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["七十三年事事新，涵濡幸作六朝民。","发无可白方为老，酒不能赊始觉贫。","末路已悲身是客，此心犹与物为春。","柴门勿谓常岑寂，时有乡邻请药人。"],"title":"七十三吟"}
