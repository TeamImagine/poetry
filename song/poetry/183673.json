{"author":"刘攽","id":183673,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四世清名悉上公，看君羽翮势陵空。","戏成炉鼎夸方士，妙夺蓍龟执鬼中。","家有秦声居自乐，书非尚白智无穷。","华光讲罢承明直，墨客无烦赋射熊。"],"title":"寄杨元素内翰"}
