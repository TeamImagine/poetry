{"author":"方回","id":149257,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["诘曲盘桓手共携，暮归了不记东西。","初筵秩秩谈无底，厦屋渠渠醉似泥。","老貌白头愧青鬓，豪吟野鹜杂家鸡。","相看一笑消长日，未信人间物易齐。"],"title":"同刘仲鼎全君玉饮徐子英家分韵得鸡字"}
