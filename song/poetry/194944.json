{"author":"苏轼","id":194944,"strains":["仄仄平平仄平平，平○平平仄平平。","平平仄平○仄平，仄仄仄仄平○平。","仄仄仄平仄仄平，平平平平平○平。","仄仄平平仄仄○，仄平平○仄○平，仄平○平仄仄○。","仄仄仄仄○仄平，平平仄平仄平平。","平平○仄仄仄平，仄平仄仄仄平平。"],"paragraphs":["太上虚皇出灵篇，黄庭真人舞胎仙。","髯耆两卿相后前，丱妙夹侍清且妍。","十有二神服锐坚，巍巍堂堂人中天。","问我何修果此缘，是心朝空夕了然，恐非其人世莫传。","殿以二士苍鹄骞，南随道师历山渊。","山人迎笑喜我还，问谁遣化老龙眠。"],"title":"书黄庭内景经尾"}
