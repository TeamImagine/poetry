{"author":"韩维","id":168021,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["竹际松间构小堂，高眠客榻燕华觞。","每询浊酒频加酿，不问余金几在囊。","自愧效陶无好语，敢烦凌杜发新章。","庆门又喜亲才子，藉藉声华满士乡。"],"title":"和曾通判招饮后见贻"}
