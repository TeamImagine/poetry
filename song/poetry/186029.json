{"author":"徐积","id":186029,"strains":["平平平仄平仄平，仄仄仄平平仄平。","○○仄平平仄仄，仄○平仄仄平平。","平平仄仄平平○，仄仄○平仄仄平。","仄仄平○平仄仄，平平平仄仄平平。","仄○仄仄平平仄，仄仄平平仄仄○。","仄仄仄平平仄仄，仄平仄仄仄平平。","平平仄○平○仄，仄仄平平仄仄平。","仄仄平平仄平仄，平○平仄○平平。","○○仄仄平平仄，仄仄平平仄○平。","仄仄平○平仄仄，○○仄仄仄平平。"],"paragraphs":["江西词客休刺船，马上俊郎休弄鞭。","且看满城花落地，恰如穷谷晓时天。","松林独干凌坚操，麦垄疏毛白少年。","犬信宜将筒护纸，鸿书须用帛为笺。","月中两艳非投暗，物里千形不较鲜。","最好一环围井口，有时数点露山肩。","纷来上相挥长麈，侧去诸卿蔽曲旃。","水畔谁为佩珠女，车中人是行云仙。","吟裁笛竹清梅瘦，忽爨琴桐湿更烟。","近日无钱酬酒媪，且教借卖漫翁田。"],"title":"雪  其六"}
