{"author":"杜范","id":105129,"strains":["平仄仄仄平平平，平平仄仄平平平。","仄平平仄仄平○，仄平仄仄平平平。","仄○仄仄仄仄仄，仄仄平仄平仄仄。","仄平仄仄平平○，平平平仄平平仄。","仄仄仄仄仄仄平，仄仄平仄平○○。","平仄平平平仄仄，平平仄仄○平平。","平平仄平仄仄仄，仄仄平平○仄仄。","仄○平仄仄平平，仄平仄仄平○仄。"],"paragraphs":["荆璞照耀非常珍，天衢整步凌通津。","与人轩辟破畦畛，满怀拍拍无非春。","我如枥骥异远道，志在千里身未到。","朅来此地寻文盟，平生心事为倾倒。","饱德醉义乐有余，况有兰玉芬庭除。","谐笑云云殊未厌，盘飧夜半劳兵厨。","依依此情那忍去，自恨尘鞍难久驻。","伫看飞诏自天来，殿前賸作摩空赋。"],"title":"又和郑府判韵"}
