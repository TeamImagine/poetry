{"author":"林逋","id":199790,"strains":["平平仄仄仄平平，仄仄平平仄仄平。","仄平平平平仄仄，仄平平仄仄平平。","平平仄仄平平平，平仄平平仄仄平。","仄仄仄平平仄仄，仄平平仄仄平平。"],"paragraphs":["长淮如练楚山青，禹凿招提甲画屏。","数崦林萝攒野色，一崖楼阁贮天形。","灯惊独鸟回晴坞，钟送遥帆落晚汀。","不会剃头无事者，几人能老此禅扃。"],"title":"峡石寺"}
