{"author":"王珪","id":176004,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["奉诏金门草圣题，平明趋过殿西墀。","宫床赐笔宣名早，赭案焚香上策时。","朝论只应收畯杰，皇心非不监安危。","玉堂词客承恩久，几度曾来醉御卮。"],"title":"被诏考制科呈胡武平内翰三首  其一"}
