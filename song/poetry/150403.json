{"author":"牟𪩘","id":150403,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["横经之暇即吟诗，三载如常匪激随。","听雨不知官独冷，看云自与意俱迟。","翚飞黉宇生新敬，鹄立儒衣动去思。","还恐西湖难久滞，此声梁楚已先驰。"],"title":"送季云在学录"}
