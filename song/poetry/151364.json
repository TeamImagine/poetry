{"author":"杨公远","id":151364,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["从容依绿泛莲红，吾郡生民有幸逢。","政事分明天外月，风标翘楚雪中松。","携琴领鹤宦情好，横笛倚楼诗兴浓。","腾茂蜚英闻帝里，行看宠锡禄千锺。"],"title":"呈赵提领"}
