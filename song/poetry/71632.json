{"author":"杨简","id":71632,"strains":["平仄平平平仄仄，仄平仄仄仄平仄。","平平仄仄仄平平，仄仄○仄平平仄。","平平平平仄平仄，仄平平平仄平仄。","仄○仄平仄仄仄仄仄，平仄仄平仄仄仄。","仄仄仄仄仄○仄，仄仄仄仄仄仄仄。","仄仄仄仄仄平平，仄仄仄平仄○平，仄仄平平仄平仄。","仄仄平平仄仄平，仄仄仄○仄仄仄平平。","仄仄仄仄○仄，仄仄仄仄仄○。","仄仄仄仄平平平，仄仄仄平仄仄平，仄平平仄○平○。","仄仄仄仄平平平，仄平平仄平平○。","仄仄平仄仄仄仄，仄仄仄○平仄平。","仄平仄○仄仄仄仄仄，仄仄○平仄平平。"],"paragraphs":["冈涌金沙来几里，贴天衮衮白云里。","雄峰健陇四奔驰，每每囘顾慈溪水。","慈溪慈溪孝名美，即天之经地之义。","子思不知万物我发育，推与圣人自固蔽。","己自固蔽祸犹小，固蔽后学祸甚大。","孔子没近二千年，未有一人措其愆，汩汩昏昏到今日。","所幸慈溪却不然，灼见子思孟子病同源。","不得已指其蔽，写出世所不传。","大道荡荡而平平，圣训至明至坦夷，一无荆棘相维缠。","学子首肯斑斑焉，静明庄敬非强参。","学者多觉近二百，事体大胜于已前。","学徒转相启告又未已，大道行乎讵非天。"],"title":"慈溪金沙冈歌"}
