{"author":"张九龄","id":12956,"strains":["仄仄○仄，○仄仄平。","仄平平仄，平仄仄平。","仄仄平仄，仄平平平。","仄仄○平，仄平平平。","平仄仄仄，平平仄仄。","仄平平平，仄平平仄。","仄仄平平，仄仄仄平。","仄平平平，平平仄仄。","平仄仄平，平平仄仄。","○平仄仄，仄平平仄。"],"paragraphs":["上帝临下，鉴亦有光。","孰云阴隲，惟圣克彰。","六月徂暑，四郊愆阳。","我后其勤，告于坛场。","精意允溢，群灵鼓舞。","蔚兮朝云，沛然时雨。","雨我原田，亦既有年。","烛龙煌煌，明宗报祀。","于以助之，天人帝子。","闻诗有训，国风兹始。"],"title":"奉和圣制烛龙斋祭"}
