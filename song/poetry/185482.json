{"author":"徐积","id":185482,"strains":["仄平平○，○平仄平。","仄仄平○，平仄平平。","平仄平仄，仄仄○平。","仄仄仄仄，仄平仄○。","仄仄平仄，仄平仄平。","平平仄仄，平平仄平。","平平仄○，平仄仄平。","平○仄仄，仄仄仄平。","平仄仄仄，仄平仄平。","○仄仄仄，仄仄平平。","仄平仄平，仄平仄平。","仄仄○○，平仄平平。","○仄平仄，仄平仄平。","仄平平○，仄○平仄。","仄仄平平，仄平平仄。","平平平仄，○仄平仄。","仄平平仄，平仄仄仄。","仄平仄平，仄仄仄仄。","平仄平平，平平平平。","仄仄平仄，仄平平平。","平平仄仄，仄平平平。","仄平○仄，仄○○○。","○仄平仄，○仄平平。","仄仄平仄，仄平平平。","○仄仄平，仄平平仄。","○仄仄仄，平平仄仄。","仄仄仄仄，仄平仄○。","仄仄仄仄，仄仄仄仄。","仄平仄平，仄平仄仄。","平平平平，平仄平平。","平平仄仄，平仄平平。","仄○平平，平平平平。","平仄平仄，平仄○平。","仄仄仄仄，平仄仄仄。","平平平平，仄平平仄。","仄平○仄，仄○仄平。","仄仄仄仄，仄仄仄平。","○仄○仄，平仄仄○。","仄平仄仄，仄平○平。","仄平仄平，仄仄仄平。","仄○仄仄，仄仄平仄。","○平平仄，平仄仄仄。","仄平仄平，仄仄平平。","○仄仄仄，仄○仄平。","○平○仄，○仄○平。","○仄仄仄，○平仄平。","仄平仄仄，仄平平平。","平平○平，平仄○平。","平仄平仄，○○平平。","仄○仄仄，○平平平。"],"paragraphs":["外官之重，其惟使乎。","使者之重，兵政刑诛。","持挈纲领，设施楷模。","以实去伪，以清革污。","善本须养，恶根必鉏。","非严不肃，非宽不舒。","非威不行，非信不孚。","诸如此类，一不可无。","而况百粤，岭阳海隅。","其俗彍悍，戒吏侵渔。","缓之则怀，扰之则吁。","又况其徼，谿洞蛮居。","虑要先定，戒须早图。","使臣之重，不其然欤。","命使维何，曰山阳守。","维山阳守，其质忠厚。","既明而恕，惟所自有。","以严以威，以左以右。","维恕维平，维详维精。","所济维敏，所孚维诚。","刑无必用，事皆原情。","或虚其狱，或空其庭。","称者盈巷，传者盈城。","四境之内，尽为欢声。","其体则庄，面无浮气。","其目则了，心无所蔽。","不激不诡，不迁不泥。","亦不自务，亦不自恃。","好谋好询，使臣所贵。","维询维谋，何以酬之。","维时武备，为国修之。","我闻番禺，熙宁之前。","弓手之外，枪手三千。","总计一路，何啻万数。","因而循之，不烦招募。","可增其籍，可当土兵。","不费斗粟，不用尺缯。","其便如此，何惮弗兴。","付之善吏，以成其能。","训之练之，按阅有程。","可如汉制，选择骁锐。","号为奔命，无所不备。","岂惟广东，自广而西。","闻命即赴，势张力齐。","如声如响，如鸷如飞。","如决大水，从山赴谿。","盖神速者，用兵之奇。","仍坚其城，仍濬其池。","虽有交趾，正如狐狸。","伏藏窟穴，其何能为。"],"title":"送李守孝博"}
