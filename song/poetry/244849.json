{"author":"李纲","id":244849,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["旋装新架对庭除，多谢春工与点酥。","云叶扶疏成翠幄，玉花浮动满龙须。","招邀蜂蝶来书幌，燕集宾朋共酒壶。","荫酿欲教香入骨，醉中芳馥任歌呼。"],"title":"小亭中作荼醾架遂试新花与客对饮"}
