{"author":"许必胜","id":27073,"strains":["平平平仄平，仄平仄平仄。","仄仄平平平，平平仄○仄。","仄平平仄平，平平○平仄。","平○仄平仄，平平仄平○。","仄平平仄平，仄仄平平仄。","平○仄○平，仄仄平平仄。","平平仄仄仄，平平平平仄。","仄仄仄仄仄，平平仄平仄。","○平○平平，仄仄○平仄。","平平平○仄，仄平仄平○。","平仄平仄○，○仄平平仄。"],"paragraphs":["欢游成逝波，盛华落残照。","每忆清池游，幽魂夜相吊。","与君携手时，云林正清妙。","天空露光动，襟衫见高调。","及来愁病侵，瘦骨冰棱峭。","君如镜中花，独向春光笑。","荒村酒味薄，沉忧何时疗。","日色不入梦，高星冻青耀。","空枝吟霜风，永夜兴悲啸。","嵯峨金张第，忽成野田烧。","安得明月中，长见君年少。"],"title":"忆旧游  其一"}
