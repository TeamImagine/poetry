{"author":"张佐","id":7070,"strains":["平仄平平仄，平平仄仄平。","平平平仄仄，平仄仄○平。","平仄平○仄，平平仄仄平。","平平平仄仄，平仄仄○平。","仄仄平○仄，平平仄仄平。","平平○仄○，○仄仄平平。"],"paragraphs":["楼上秦时镜，千秋独有名。","菱花寒不落，冰质夏长清。","龙在形难掩，人来胆易呈。","升台宜远照，开匣乍藏明。","皎色新磨出，圆规旧铸成。","愁容如可鉴，当欲拂尘缨。"],"title":"秦镜"}
