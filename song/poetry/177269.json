{"author":"王禹偁","id":177269,"strains":["平平仄平仄，○仄仄仄平。","仄平仄平仄，仄平仄仄平。","平平仄仄仄，平仄平平平。","○平仄仄○，仄仄仄平平。","仄仄仄平仄，仄仄平仄平。","仄仄平○仄，○仄○仄平。","平平仄平○，仄平平平平。","仄仄平平仄，平仄仄平平。","仄仄平仄○，○仄仄仄平。","仄○仄○仄，仄仄平仄平。","仄平仄平仄，平仄仄平平。","仄平仄仄仄，平仄仄平平。","仄平仄仄仄，平平平仄平。","平仄仄仄仄，仄仄仄平平。","平平仄平仄，平仄仄○平。","仄平平仄仄，平仄仄仄平。","仄仄○平仄，仄仄○仄平。","仄仄仄○仄，仄仄仄仄平。"],"paragraphs":["经年厌粱肉，颇觉道气浑。","孟春奉斋戒，敕厨唯素飧。","淮南地甚暖，甘菊生篱根。","长芽触土膏，小叶弄晴暾。","采采忽盈把，洗去朝露痕。","俸面新且细，溲摄如玉墩。","随刀落银镂，煮投寒泉盆。","杂此青青色，芳草敌兰荪。","一举无孑遗，空愧越碗存。","解衣露其腹，稚子为我扪。","饱惭广文郑，饥谢鲁山元。","况吾草泽士，藜藿供朝昏。","谬因事笔砚，名通金马门。","官供政事食，久直紫微垣。","谁言谪滁上，吾族饱且温。","既无甘旨庆，焉用品味繁。","子美重槐叶，直欲献至尊。","起予有遗韵，甫也可与言。"],"title":"甘菊冷淘"}
