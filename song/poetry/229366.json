{"author":"释德洪","id":229366,"strains":["平平仄仄仄仄平，平平平平仄仄平。","平仄平平仄平○，仄平仄平平○平。","仄仄仄仄○仄平，仄○平○仄仄平。","仄仄○平仄○平，平平平○仄仄○。","仄平平仄平平平，平仄平○○仄○。","平平仄平仄平平，仄仄仄○仄○平。","平○仄仄平平平，仄○仄仄平平平。","仄仄仄仄仄仄平，平仄仄平仄仄平，仄平平平仄仄○。","仄平平平平仄平，平仄平仄仄仄○。"],"paragraphs":["嵩山屋老灶有神，民争祠之日宰烹。","师与门人偶经行，即而视之因叹惊。","此唯土瓦和合成，是中何从有圣灵。","以杖敲之辄堕倾，须臾青衣出笑迎。","谢师为我谈无生，言讫登空如鸟轻。","门人问之拜投诚，伏地但闻破堕声。","君看一体情非情，皎如朗月悬青冥。","未证据者以事明，鞭草血流石吼升，涅槃门开见户庭。","老安怜儿为作名，金屑虽贵翳眼睛。"],"title":"破灶堕和尚赞"}
