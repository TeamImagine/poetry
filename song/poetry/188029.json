{"author":"王令","id":188029,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄平平平。"],"paragraphs":["心无畦畛见天真，落落男儿七尺身。","莫叹一官淹圣代，聊将三釡慰慈亲。","月明空照居民侣，风急随飘去马尘。","寂寞西轩人别后，海棠花好为谁春。"],"title":"送庭老罢尉金坛"}
