{"author":"邹浩","id":222290,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["参军跋马瘴江滨，一笑相逢意转亲。","偶复面论前日事，恍疑身是隔生人。","风随玉麈倾新盖，暑避冰姿返旧轮。","八卦森森照归路，为君留饮判经旬。"],"title":"伯和见过"}
