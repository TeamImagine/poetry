{"author":"张纲","id":245372,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄平平平。"],"paragraphs":["萧然云屋敞溪阴，荒径蒿莱故故侵。","穿竹晚风轻戛玉，入帘凉月碎摇金。","畏寒皮骨惊秋早，得酒情怀语夜深。","临老工夫在禅说，试拈波若为重寻。"],"title":"用前韵"}
