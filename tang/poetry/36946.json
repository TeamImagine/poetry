{"author":"李中","id":36946,"strains":["仄平平仄仄○平，仄○平平仄仄平。","平仄平平○仄仄，仄○平仄仄平平。","仄平仄仄平平仄，仄仄平平仄仄平。","仄仄平平○仄仄，仄平平仄仄平○。","平平仄仄平平仄，仄○平平仄仄平。","仄仄仄○平仄仄，仄○平仄仄平平。"],"paragraphs":["使君心智杳难同，选胜开亭景莫穷。","高敞轩窗迎海月，预栽花木待春风。","静披典籍堪师古，醉拥笙歌不碍公。","满径苔纹疏雨后，入檐山色夕阳中。","偏宜下榻延徐孺，最称登门礼孔融。","事简岂妨频赏玩，况当为政有余功。"],"title":"海上太守新创东亭"}
