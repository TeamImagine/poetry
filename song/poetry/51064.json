{"author":"尤袤","id":51064,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["临海睽离七度春，都城相见话悲辛。","苍颜白发浑非旧，短句长篇却有神。","一第蹉跎真可叹，半生奔走坐长贫。","老怀先自难为别，相识如君更几人。"],"title":"寄林景思"}
