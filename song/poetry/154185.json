{"author":"董嗣杲","id":154185,"strains":["平仄仄○○，平仄仄平仄。","仄○○仄仄，平仄平仄仄。","○平平仄仄，仄仄仄仄仄。","仄○仄仄平，平仄仄平仄。","仄○仄○○，仄仄平○仄。","平平○平平，仄○平○仄。","仄仄平平平，仄仄平仄仄。","仄平平平平，○○仄平仄。","平平仄平平，平仄仄仄仄。","仄仄平平平，平仄仄平仄。"],"paragraphs":["湖水出澜蠡，江水下巴蜀。","恰当相合处，清浊皆荡沃。","扁舟凌浩渺，渡者苦局促。","卸帆与立桅，黄帽不须督。","纸钱望空飏，饱肉为相触。","江神昭灵休，压浪无留瞩。","遂使惊魂苏，免得遭鬼录。","去程天茫茫，滩过有矶续。","矶头熟风波，寒草失旧绿。","所愿晴风恬，遵陆脱羁束。"],"title":"次湖口"}
