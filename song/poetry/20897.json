{"author":"晁公溯","id":20897,"strains":["平仄仄平平仄平，仄平平平仄仄平。","仄仄仄仄○仄仄，平平平平仄仄平。","平平平仄平仄仄，仄仄仄平仄平平。","平平平仄平仄仄，平平仄平仄仄平。"],"paragraphs":["桃李几何春已阑，杂生蘼芜与射干。","永夏碧瓦藏绿暗，凉秋青山吐白团。","开花旋见槐著荚，解箨忽惊笋成竿。","资州无事吾所羡，官居不殊涧谷盘。"],"title":"次韵鲜于晋伯三月病起二首  其一"}
