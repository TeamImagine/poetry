{"author":"楼钥","id":66421,"strains":["平平仄○仄，仄仄仄○仄。","仄仄仄○仄，仄仄平仄仄。","仄平仄仄仄，仄仄仄仄仄。","仄平仄平仄，仄仄平仄仄。","仄平○仄仄，○平○○仄。","平平仄仄仄，仄仄○仄仄。","平○仄仄○，仄仄仄平仄。","平平仄平平，仄仄平仄仄。","仄○平仄平，平仄平仄仄。","平○仄平○，仄平仄平仄。"],"paragraphs":["平生好看竹，每见觉相与。","小大或疏密，一一皆媚妩。","恨无地可种，所至造竹所。","近方辟门径，得地寻丈许。","乞邻栽百个，参差正当户。","天公有老眼，惠以三日雨。","山行不厌泥，但喜竹无苦。","归来报平安，翠叶多楚楚。","不妨来子猷，奚必希蒋诩。","何当遶扶疏，岁寒与君侣。"],"title":"山行归来喜栽新竹"}
