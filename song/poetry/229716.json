{"author":"廖刚","id":229716,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["皇华使者万人英，谁似青云稳致身。","和气一城迎彩旆，高牙千骑拥朱轮。","买臣被命聊辞汉，季子应朝却入秦。","归侍玉皇难再见，当懽莫惜举杯频。"],"title":"燕陈观察致语口号"}
