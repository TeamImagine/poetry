{"author":"朱熹","id":54823,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["赵公名迹此犹微，已荐行藏第一机。","直自当年留翰墨，至今穷谷尚光辉。","时清谏疏空遗稿，岁晚高斋自掩扉。","珍重九原如可作，问渠何处是真归。"],"title":"伏读赵清献公瑞岩留题感叹之余追次元韵"}
