{"author":"杜甫","id":2818,"strains":["仄平平○平平仄，仄平平仄仄平仄。","平平仄仄仄仄平，平仄○平仄平仄。","仄平平平仄平仄，仄仄仄仄平平仄。","○平仄仄○仄平，○仄平平○平仄。"],"paragraphs":["阆州城中灵山白，阆州城北玉台碧。","松浮欲尽不尽云，江动将崩未崩石。","那知根无鬼神会，已觉气与嵩华敌。","中原格鬬且未归，应结茅斋看青壁。"],"title":"阆山歌"}
