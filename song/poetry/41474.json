{"author":"陆游","id":41474,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["半世蝉嘶坐北窗，耄年依旧守残缸。","买书安得黄金百，觅句如求白璧双。","老气尚思吞梦泽，壮游曾是钓巴江。","寒生事业秋毫尽，笔力终惭鼎可扛。"],"title":"北窗"}
