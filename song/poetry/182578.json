{"author":"强至","id":182578,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["早陪枢筦晚持衡，曾与君王致太平。","一代尽宗萧相画，四夷犹服晋公名。","乾坤爽气初秋动，社稷元勋翌日生。","今岁故乡诸父老，寿樽应喜得亲倾。"],"title":"韩魏公生日二首  其一"}
