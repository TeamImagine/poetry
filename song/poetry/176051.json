{"author":"王珪","id":176051,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["冻雀无声风叶干，坐来飞霰洒窗寒。","梅花岁岁如相待，琼树朝朝不厌看。","邑犬仓皇惊越俗，崖松偃亚老秦官。","衰颜不作安仁様，一任斜吹上鬓端。"],"title":"次胡则大赋雪韵"}
