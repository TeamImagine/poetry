{"author":"贯休","id":40610,"strains":["平○仄仄仄，仄仄仄平仄。","仄仄平仄平，仄平仄仄仄。","平平平○仄，仄平仄平仄。","○仄仄○平，仄平仄平仄。","仄仄平仄平，平○○平仄。","○平仄平仄，仄仄平仄仄。","仄仄平仄平，平平仄平仄。","仄平平○仄，仄仄○仄仄。","平○仄平平，平平仄平？。"],"paragraphs":["胸中有一物，旅拒复攻击。","向下还上来，唯疑是肺石。","山童顽且小，用之复何益。","教洗煮茶铛，雪团打邻壁。","宛转无好姿，裴回更何适。","庭前早梅树，坐见花尽碧。","屋老多鼠窠，窗卑露山脊。","近来胸中物，已似输药力。","微吟复微今，依稀似庄舃。"],"title":"冬末病中作二首 二"}
