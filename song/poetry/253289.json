{"author":"李弥逊","id":253289,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["来辕去棹亦劳劳，晚岁丘园避俗陶。","问事不知三语掾，阅人无意九方皋。","交论金石穷犹见，诗得江山老更豪。","清梦摠能追蜡屐，雨声偏傍夜床髙。"],"title":"次韵叶成甫有怀见寄"}
