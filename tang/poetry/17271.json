{"author":"白居易","id":17271,"strains":["仄平仄仄仄平仄，平仄平平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["柳枝谩蹋试双袖，桑落初香尝一杯。","金屑醅浓吴米酿，银泥衫稳越娃裁。","舞时已觉愁眉展，醉后仍教笑口开。","惭愧故人怜寂寞，三千里外寄欢来。"],"title":"刘苏州寄酿酒糯米李浙东寄杨柳枝舞衫偶因尝酒试衫辄成长句寄谢之"}
