{"author":"白居易","id":17364,"strains":["仄仄平平仄，○平仄仄平。","平○平仄仄，仄仄仄平平。","仄仄平平仄，平○仄仄平。","仄平仄平仄，仄仄仄平平。","仄仄○平仄，平平仄○平。","平平仄平仄，仄仄仄平平。"],"paragraphs":["服气崔常侍，烧丹郑舍人。","常期生羽翼，那忽化灰尘。","每遇凄凉事，还思潦倒身。","唯知趁杯酒，不解炼金银。","睡适三尸性，慵安五藏神。","无忧亦无喜，六十六年春。"],"title":"感事"}
