{"author":"毛珝","id":120793,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["已恨逢人语不通，更堪烟岭隔千重。","山城纵是如花好，海雾终愁似墨浓。","远信断无鸿可寄，故乡惟有月相逢。","闲于荔绿蕉红处，步屧时留到晚锺。"],"title":"寓泉之安溪"}
