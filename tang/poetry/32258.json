{"author":"韩偓","id":32258,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["动天金鼓逼神州，惜别无心学坠楼。","不得回眸辞傅粉，便须含泪对残秋。","折钗伴妾埋青冢，半镜随郎葬杜邮。","唯有此宵魂梦里，殷勤见觅凤池头。"],"title":"代小玉家为蕃骑所虏后寄故集贤裴公相国"}
