{"author":"李觏","id":113461,"strains":["平仄平平仄仄平，仄平平仄仄平平。","平平仄仄仄仄仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["休道南人暖过冬，苦寒今与北方同。","霜严欲裂地到底，日短不行天正中。","谁使智愚相伴老，便将荣辱断还空。","乡愁莫更欺闲客，薄酒从来亦有功。"],"title":"闽中岁暮"}
