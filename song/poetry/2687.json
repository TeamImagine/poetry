{"author":"宋庠","id":2687,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄平平平仄仄平。"],"paragraphs":["衰鬓星星倦折腰，十年归就故山樵。","临江径坏茅围屋，颍水风清树厌瓢。","防蠹旧编裁竹牒，蠲疴珍剂访芝苗。","鬻文谋食机心尽，试为劳生谕炙鸮。"],"title":"赠石龙赵山人"}
