{"author":"曹彦约","id":84639,"strains":["平仄平平仄仄平，平平平仄仄平平。","仄仄仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["芜尽田园学亦荒，衰年无复梦张阳。","起予节里心期合，及此年时脚力强。","万古推迁陵谷变，几人登览姓名香。","欲追奔逸惭驽蹇，始信人间有乘黄。"],"title":"次韵黄一之"}
