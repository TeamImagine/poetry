{"author":"程师孟","id":113654,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["君家幽寂似山家，闻者其谁不见嗟。","闭户几多闲日月，扫园有限旧烟花。","书窗燕坐琴横石，吟径徐行杖卓沙。","壁有谢公题好句，国人方此识余霞。"],"title":"次韵元厚之少保留题朱伯原秘校园亭  其二"}
