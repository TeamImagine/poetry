{"author":"赵嘏","id":24409,"strains":["仄仄仄平平，平平仄仄○。","平○平仄仄，仄仄仄○○。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["野艇几西东，清泠映碧空。","褰衣来水上，捧玉出泥中。","叶乱田田绿，莲余片片红。","激波才入选，就日已生风。","御洁玲珑膳，人怀拔擢功。","梯山谩多品，不与世流同。"],"title":"秋日吴中观贡藕"}
