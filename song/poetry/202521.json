{"author":"陆佃","id":202521,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["百步厅边放两衙，夜深灯火见人家。","提壶劝我教沽酒，鸜鹆逢君要点茶。","舞得六幺除是柳，啼消红粉奈何花。","使君被尔牵诗思，可是无心忆浣纱。"],"title":"依韵和赵令畤三首  其一"}
