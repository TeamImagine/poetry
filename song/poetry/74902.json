{"author":"赵蕃","id":74902,"strains":["仄仄平平平仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["漫道平生风马牛，也能历历记吾州。","相从大胜十年读，肯过轻为一饭留。","气合未知投分晚，腹虚终苦和诗搜。","我方羁旅君当去，契阔何时重与游。"],"title":"莘夫再用前韵作诗谢余过其居复用韵答之  其一"}
