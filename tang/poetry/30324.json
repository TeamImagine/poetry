{"author":"方干","id":30324,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["桂轮秋半出东方，巢鹊惊飞夜未央。","海上风云摇皓影，空中露气湿流光。","斜临户牖通宵烛，回照堦墀到晓霜。","庾亮恃才高更逸，方闻墨翰已成章。"],"title":"月"}
