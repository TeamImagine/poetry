{"author":"陈著","id":139671,"strains":["仄平仄仄平平仄，平仄○平仄仄仄。","仄平平仄仄平○，仄仄平仄仄平仄。","平仄仄仄○平平，仄平仄仄平仄仄。","平平平仄平仄○，仄仄平平○仄仄。","平仄平平平仄○，仄仄仄仄仄○仄。","仄仄仄平○仄○，平平仄平平仄仄。","仄平仄○平仄平，仄仄仄平仄○仄。","平仄平平平平平，○仄○○平仄仄。","平平仄仄仄平平，仄仄○仄平仄仄。","仄仄仄仄平仄仄，仄仄仄平平仄仄。","仄平仄仄平仄○，平仄平仄仄仄仄。","仄平○仄仄平平，仄仄仄○仄平仄仄仄。"],"paragraphs":["孟春朔日雷声发，雷后兼旬雨不歇。","仲春之朔近春分，一夜风雪四山白。","丰歉气候看春头，乃今变异连两月。","阴阳磅礴天地闲，自有常程更闭泄。","今此胡为颠倒行，阖阖万物失其节。","欲一出门泥泞深，巡檐问天天默默。","老农忽从何处来，谓见岁时记中说。","鸡旦之雷虽非时，犹曰其占多黍稷。","今朝有雪却非宜，米价当踊民食缺。","吉者未几凶者继，所喜转为忧惙惙。","向来好事多不应，才说乖证不可活。","黯然相对尚何言，但愿所应在雷不在雪。"],"title":"前纪时行"}
