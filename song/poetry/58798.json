{"author":"陈造","id":58798,"strains":["平平仄仄仄，仄平平仄仄。","平平平仄仄，仄仄平○仄。","平仄仄平○，平仄仄仄仄。","平平仄仄仄，平仄平仄仄。","仄平仄平仄，仄平仄平仄。","仄仄○平平，仄仄仄仄仄。","仄仄平仄仄，仄平仄平仄。","○仄平仄仄，平仄仄仄仄。","平仄○仄○，平仄仄仄仄。","仄仄平平平，仄仄仄○仄。","平平平仄仄，仄仄仄仄仄。","平○仄平仄，平仄平平仄。","平平仄○仄，仄仄仄仄仄。","平平仄仄仄，平仄仄平仄。","仄仄○平○，平平仄平仄。"],"paragraphs":["投醪士或醉，说梅人不渴。","穷途余乐事，不受忧患遏。","诗可供呻吟，棋亦识死活。","朝来喜雪句，神药胎可夺。","一枰与儿晤，断无市声聒。","既免沈舟谖，不作赌墅谒。","指冷良易忍，眼花苦为孽。","疏置仍作罫，随意略细阅。","瓜葛胜负间，时亦近屑屑。","策几奇兵鏖，地比弱王割。","吾非江左管，舐犊愈爱说。","升沈作丰悴，今古无成说。","家居鼓吹具，藉以保晚节。","掀髯得一笑，为汝倒蕉叶。","袖手听残更，红鳞曀晴雪。"],"title":"雪夜与师是棋次前韵"}
