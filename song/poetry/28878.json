{"author":"周麟之","id":28878,"strains":["○仄平，平平仄仄平平平。","仄平平○仄平仄，平平仄仄平平○。","仄平仄仄平平仄，仄仄平○仄平仄。","平平平仄仄仄平，平平仄平仄○仄。","平平仄平平仄○，仄平平仄仄○平。","平平仄平○仄仄，仄仄○仄平平平。","平平仄仄平○仄，仄仄平平仄平仄。","仄仄平平○仄○，仄平仄仄平平仄。","仄○平平仄平仄，平平仄仄○○仄。","仄○平仄仄平平，仄仄仄平○仄仄。"],"paragraphs":["迎送亭，亭边柳色何青青。","树头风和鹊声喜，朱甍碧瓦烟光凝。","路人矫首城南北，榜字新题照阡陌。","金牌天使走马来，蕃官出门饯迎客。","车头老人扶轭行，自言身是宋遗氓。","斯亭岂为迎送设，殆欲迎宋非虚名。","南人侧耳惊相顾，此语端能卜天数。","说与征夫且缓驱，往来怕见征尘污。","莫折亭前百年柳，曾经宋德栽培久。","只期南望翠华归，再拜马前称万寿。"],"title":"中原民谣 迎送亭"}
