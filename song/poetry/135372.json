{"author":"邵雍","id":135372,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫行己时。","政在我时心必尽，事关人处力难为。","人如负我我何预，我若辜人人有词。","就责莫如躬自厚，尧夫非是爱吟诗。"],"title":"首尾吟  其九四"}
