{"author":"王安石","id":179963,"strains":["仄平平平平，仄仄仄平仄。","○平平仄○，仄仄仄平仄。","○平平平平，仄仄平仄仄。","平平平仄平，仄仄平平仄。","仄仄仄平仄，平平仄平仄。","○平仄○仄，仄仄平平仄。","○平仄平平，平仄仄平仄。","平平仄平平，平仄平仄仄。","○平仄仄仄，平仄平平仄。","平平仄平仄，仄仄平仄仄。","平平仄仄仄，仄仄仄平仄。","平平平○仄，仄仄仄○仄。","平仄仄平平，仄○仄平仄。","仄平仄仄仄，仄仄平平仄。","平平平平○，仄仄平平仄。","○平仄平平，仄仄平平仄。"],"paragraphs":["昔来高邮居，我始得朱子。","从容谈笑间，已足见奇伟。","行寻城阴田，坐钓渠下沚。","归来同食眠，左右皆图史。","入视尔诸幼，欢言亦多祉。","当时独张倩，远在庐山趾。","沈君未言昏，名已习吾耳。","安知十年来，乖隔非愿始。","相逢辄念远，悲咤多于喜。","今兹岂人力，所念皆聚此。","诸甥昔未有，满眼秀而美。","低徊吾亲侧，亦足慰劳止。","嗟予迫时恩，一传日千里。","尔舟亦已戒，五两翩然起。","萧萧东南县，望尔何时已。","空知梦为鱼，逆上西安水。"],"title":"寄朱氏妹"}
