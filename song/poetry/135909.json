{"author":"蔡襄","id":135909,"strains":["仄仄平○仄，平平仄仄○。","平平平仄仄，仄仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平仄仄○。","仄平平仄仄，平仄仄○平。","仄仄平○仄，○平仄仄平。","仄平平仄仄，平○仄平仄。","仄○平平仄，平平仄仄平。","○平○仄仄，平仄仄○平。"],"paragraphs":["大雪迷空野，征人尚远行。","乾坤初一色，昼夜忽通明。","有物皆迁白，无尘顿觉清。","只看流水在，却喜乱山平。","逐絮飘飘起，投花点点轻。","玉楼天上出，银阙海中生。","舞极摇溶态，闻余淅沥声。","客炉何暇暖，官酤未能醒。","薄吹消春冻，新旸破晓晴。","更登分界岭，南望不胜情。"],"title":"自渔梁驿至衢州大雪有怀"}
