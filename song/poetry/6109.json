{"author":"林季仲","id":6109,"strains":["仄平平仄仄平平，仄仄平平仄仄平。","仄平平平仄仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["乱山争挟我先登，拭眼还惊见未曾。","不为游观事斤筑，可怜撑拄费薪蒸。","竹依窗牖秋鸣玉，月堕樽罍夜饮冰。","说与溪船莫吹笛，断肠人在最高层。"],"title":"迎华观落成苏侍郎赋诗次韵"}
