{"author":"赵鼎","id":248195,"strains":["平平仄平仄，仄仄仄仄仄。","仄平仄？仄，仄仄平仄仄。","仄仄仄仄平，仄○平仄仄。","○仄平平仄，○仄平仄仄。","仄平平平平，仄仄仄仄仄。","仄○仄仄○，仄仄平平仄。","平平平仄○，仄仄仄○仄。","○○○仄平，仄仄仄平仄。","仄平平仄平，仄平平仄仄。","仄平仄仄平，仄仄平平仄。","仄仄平平仄，平平仄平仄。","仄仄平仄平，仄平平仄仄。","仄仄○仄○，平仄仄平仄。","平仄平平平，仄仄仄平仄。","仄仄平仄平，平平？平仄。","仄○仄平仄，仄仄仄仄仄。","仄平仄平仄，仄仄平仄仄。","平平仄平平，平仄仄○仄。","平仄平仄仄，仄仄○仄仄。","仄平仄平平，仄仄平○仄。","仄平平○仄，○仄平○仄。","仄仄平平仄，仄仄平○仄。","仄仄平平平，仄仄仄仄仄。","仄仄平仄平，仄仄平仄○。","仄仄平仄平，平平○平仄。","仄平仄平仄，仄仄仄平仄。","仄仄仄仄平，仄仄仄平仄。","仄仄○平平，仄仄仄平仄。","仄仄仄仄仄，平平仄平仄。","仄仄仄平仄，仄○仄仄仄。","仄平仄仄仄，平仄平平○。","平平仄仄平，平仄○平仄。","仄仄仄仄○，平平仄平仄。","仄平平仄平，仄仄平平仄。","平平平仄仄，平仄仄平仄。","仄仄？仄仄，仄仄仄平仄。"],"paragraphs":["条山有佳色，不入俗子眼。","结庐傍洓水，永与山作伴。","一脚落宦游，坐叹千里远。","长恐山灵檄，重令猿鹤怨。","朅来河之湄，用意固不浅。","拟从水石行，稍释烟霞恋。","而于阛阓中，举首即相见。","相看犹有情，不改旧颜面。","自怜非故吾，抚心祗愧赧。","唯公绝俗姿，体道任舒卷。","笑揖浮邱伯，双凫脱羁绊。","步武招我陪，放歌容我乱。","窅窕空翠间，风驭蹑云栈。","山亦为君容，景态互明焕。","别去今几时，兹游倏飞电。","所思在岩壑，欲往不得便。","此身被官缚，事迫胡可缓。","东风涨边尘，羸马注长坂。","崎曲余百里，尽日期往返。","问途策而前，不复微吟款。","向来经行处，犹作生绡展。","怅念扪萝手，去敛趋庭板。","忽放微云开，顾我一笑筦。","出没高树端，退避还偃蹇。","俗驾良已非，尘容更增腼。","解鞍迫昏暮，假榻憩疲懒。","夜梦五老人，诘诟不容辨。","局促将安之，勇退在能断。","利害甚白黒，胡为两交战。","语已去飘忽，欲留不可挽。","那知有志士，居以贫为患。","求田亦本谋，他日当能办。","伏枥马告劳，投林鸟知倦。","岁时耕耨余，食息桑榆暖。","优游聊卒岁，谁复议樗散。","却坐洓水傍，适我结庐愿。"],"title":"己亥秋陪伯山游中条穷尽山中之胜明年春迓王毅伯再过山下呈伯山"}
