{"author":"王禹偁","id":177439,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["三朝文匠百僚师，再秉洪钧七政齐。","一道白麻来玉署，两条红烛上沙堤。","池波尚浴当时凤，省树犹存旧日鸡。","𬬻冶正开无弃物，应怜折剑在尘泥。"],"title":"寄献仆射相公  其一"}
