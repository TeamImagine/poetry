{"author":"姚合","id":19519,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["三十年来天下名，衔恩东守阖闾城。","初经咸谷眠山驿，渐入梁园问水程。","霁日满江寒浪静，春风遶郭白蘋生。","虎丘野寺吴中少，谁伴吟诗月里行。"],"title":"送刘禹锡郎中赴苏州 一"}
