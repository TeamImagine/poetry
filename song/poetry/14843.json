{"author":"王铚","id":14843,"strains":["仄仄仄平仄，仄仄仄仄平。","○平仄平仄，○平仄平○。","平平仄○仄，○仄仄仄平。","仄仄平仄仄，平平仄平平。","平○仄仄平，○仄平平平。","仄○仄平仄，○平仄平平。","仄○仄仄仄，仄仄平仄平。","仄仄仄仄仄，仄平平仄平。","平仄仄○仄，仄仄平○平。","仄仄平○仄，仄平仄○平。","平仄仄仄平，仄平平仄平。","平平○仄仄，仄仄平○平。","平仄平平仄，仄平仄仄平。","仄平仄仄仄，仄仄平仄平。","平平仄仄平，仄仄平平○。"],"paragraphs":["一岁尽今夕，既往那可追。","疏梅吐幽艳，轻冰释寒澌。","新陈自相代，长作万古悲。","亦复强取醉，椒盘杂儿嬉。","天回万象春，除尽群阴卑。","地除众枯槁，从今作华滋。","一除不可复，绿发成鬓丝。","此是有尽处，那知无尽时。","凡所未除者，所愿皆除之。","晚景安分守，幻身绝思维。","生死我所明，圣贤吾所师。","优游观物变，翼戢仍鲜差。","山岳惟尘尔，寸心不可移。","浩歌自达晓，自信何用疑。","楼头画角声，已逐东风吹。"],"title":"除夕"}
