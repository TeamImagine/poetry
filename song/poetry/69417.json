{"author":"王炎","id":69417,"strains":["平平仄仄仄平平，仄仄仄平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["传呼稳凭笋舆行，喜见漫山麦浪平。","道上老农皆好语，年来瘦地有新耕。","草深黄犊阳坡暖，雨过青蒲野水生。","桃李阴中春事好，田家鸡犬亦欢声。"],"title":"和游尧臣劝农韵"}
