{"author":"释居简","id":91359,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["富贵还乡颇称怀，谓之昼锦亦宜哉。","过家曾说分符去，持节旋闻谕蜀来。","皎皎月规前夜缺，悠悠渊水有时回。","车轮未必都生角，只合横推不竖推。"],"title":"怀归四首  其二"}
