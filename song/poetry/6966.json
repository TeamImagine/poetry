{"author":"李若水","id":6966,"strains":["仄○平平仄平仄，仄平平仄平仄平。","平平平仄仄平仄，仄仄仄仄平仄○。","仄平○○仄平仄，仄仄平仄平平平。","仄平○仄仄平仄，仄平平仄平仄平。","仄平平仄仄平仄，○仄平仄仄平平。","平平仄○仄仄仄，仄仄仄仄平平平。","仄○平平仄平仄，仄仄仄平平仄平。","仄仄仄平仄平仄，平仄仄仄○仄平。","平平仄仄仄仄仄，仄仄仄平平仄平。","仄平平仄仄平○，仄平平仄平平平。"],"paragraphs":["我闻刘纲古仙子，此郎无乃渠耳孙。","平生邱壑有真趣，脱口误与儿辈论。","杖藜乘兴绕山腹，拨碎松影寻云根。","一拳疏翠万峦足，见之惊喜双颊温。","挈来珍护等完璧，浸以清泚供金盆。","窗前细看坐忘食，冷碧尚带烟岚痕。","斗量明珠问君买，刮我十年尘眼昏。","莫学卫公作痴计，苛戒直欲传后昆。","高怀脱落万事细，一笑付余无吝言。","手扪心玩挽归兴，夜来清梦惊哀猿。"],"title":"谢刘德谦惠叠翠峰诗"}
