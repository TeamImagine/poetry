{"author":"韩元吉","id":29547,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["月出千山卷暮云，遥知玉节会江滨。","便应击楫酬今日，不用然犀叹昔人。","烟外笛声谁送晚，水边花影自迎春。","风流三百年无此，况有清诗句法新。"],"title":"次韵吴明可与史致道会饮牛渚"}
