{"author":"方回","id":147775,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平仄仄仄，仄平仄仄平平平。","平平平仄仄仄仄，仄仄平平仄仄平。"],"paragraphs":["宇宙茫茫战马尘，中原文献不无人。","诗裁彩笔天公妒，书拥青灯夜气神。","簁雨簸风六月冷，磔云裂雾千峰新。","何当君病早勿药，共倒松阴百瓮春。"],"title":"次韵谢董君读予诗稿  其二"}
