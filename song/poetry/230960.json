{"author":"葛胜仲","id":230960,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄平平仄仄仄，平平平仄仄平平。","仄平平仄平平仄，仄仄平平仄仄平。"],"paragraphs":["奠食无劳合退休，君恩误付百花洲。","未温坐席已当去，偶带泥封得少留。","官意正如彊弩末，归心先问大刀头。","略无涓滴苏民隐，空使闾阎说旧侯。"],"title":"去南阳有日书怀二首  其一"}
