{"author":"释德洪","id":228449,"strains":["平平仄仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["当年举网得双舄，想见胎仙风度幽。","朱顶顾吾今未识，长身意子是其流。","山家趣味无人共，王事经过作意游。","千里帝城何日去，不妨佳处且迟留。"],"title":"次韵题化鹤轩"}
