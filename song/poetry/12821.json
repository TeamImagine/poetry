{"author":"曹勋","id":12821,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["华宗丰度蔼长云，一笑相逢契懒真。","岂但金兰如旧分，固应俞扁是前身。","久为辇毂缁尘客，欲趁龙园茗碗春。","顾我华颠今放迹，水边林下愿相亲。"],"title":"送别曹封叔"}
