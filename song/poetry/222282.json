{"author":"邹浩","id":222282,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["建隆无复旧行踪，石塔开堂得远公。","衣挂六铢收法界，草深一丈见家风。","也知是汝远狮子，不分饶他岑大虫。","何日扬州船子去，木兰花里问真空。"],"title":"岑老书云远老法堂上草深一丈矣"}
