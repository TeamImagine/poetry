{"author":"李嘉谋","id":65143,"strains":["仄平仄平仄平平，仄仄仄仄平平平。","仄平平平○仄仄，仄仄○仄○平○。","平平平平仄仄仄，仄仄仄仄平○平。","仄○仄仄仄仄仄，仄仄仄仄○○平。","仄仄平平平仄仄，平平仄仄平平平。","平平仄仄仄○仄，平平仄仄○○平。","平平仄仄仄仄仄，仄仄仄仄平○平。","仄平○平仄仄仄，○仄仄仄平平平。","仄平平平仄平仄，仄仄仄仄平平平。","平平仄仄平仄仄，平仄仄仄平平平。","平平仄仄仄仄仄，仄仄平仄平平平。","仄平平平平仄仄，○仄仄仄仄平平。","平平平仄仄仄○，仄平仄仄平平平。","仄平平平仄○仄，平仄仄平平仄平。","仄仄仄平平仄仄，平仄仄仄平平平。","仄平平平仄平仄，仄仄平仄平平平。","仄仄○○仄仄仄，仄仄○仄平平仄。","仄仄平平平仄仄，仄仄平仄○平平。","平平○○仄仄仄，平仄仄仄平平平。","平平仄仄仄○仄，仄仄平仄平平平。","平仄仄平仄○仄，仄仄仄仄平平平。","平仄平平平仄仄，平平平仄平平平。","仄平平仄仄平仄，仄仄平仄平平平。","○○平仄仄○仄，仄仄平平平仄平。"],"paragraphs":["道人爱山出天姿，自谓计黠人嫌痴。","独游名山看不足，每得胜处行为迟。","谁人能知物外赏，世上自有灵中奇。","一行作吏困汩没，便与好境相参差。","脱兔投林今适愿，穷猿得木吾何之。","芒鞋竹杖恣如往，烟蓑雨笠长相随。","青山愈好足力尽，此意未止驽骀疲。","路逢行人说大尹，正见谕蜀扬舲旗。","好贤招邀每虚席，问俗疾苦时褰帷。","才华落落清庙器，诗笔粲粲珊瑚枝。","胸吞楚泽八九尽，气压巫峡群山低。","大峰联娟争媚妩，苍壁徙倚供游嬉。","巴东巴峡古所重，作云作雨今胡为。","有情飞鸢送迎客，无数棹歌来去时。","昔日画图曾见者，何意忽此今逢兹。","迩来丰碑在人口，已与流水争东驰。","政用中和得大体，智出毫末非全施。","不与英声流上国，已有诗卷传江湄。","狼烽长闲士鼓腹，耕陇不见愁生眉。","都门髣髴记分袂，蜀道修阻常支颐。","持谒见公敢论旧，抚髀顾我清无缁。","樽俎频开闲共话，歌讴聊与民同嘻。","忽然晨旦往东壁，但见山月来峨嵋。","行吟何独壮三峡，在处山林来乞诗。"],"title":"次袁尚书巫山十二峰二十五韵"}
