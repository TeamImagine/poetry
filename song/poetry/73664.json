{"author":"赵蕃","id":73664,"strains":["仄仄仄仄○，仄仄仄仄仄。","○仄仄仄平，仄仄○仄仄。","仄○平○○，仄仄仄仄仄。","仄平仄平仄，仄平仄仄仄。","仄平仄平仄，仄仄仄仄仄。","仄平仄平平，平平平仄仄。","平平平平平，仄仄仄仄仄。","仄○平仄平，仄仄平仄仄。","平平仄○平，平仄平平仄。","平○仄平平，仄仄仄仄仄。","平平仄平仄，仄平仄○仄。","平○仄仄平，仄仄平仄仄。","平○仄平平，仄仄仄仄仄。","仄仄仄仄平，平平○仄仄。"],"paragraphs":["一白不尽茶，妙试在茗粥。","相马不举肥，干也更画肉。","士当何如观，一语可以卜。","我生嗜朋友，有余补不足。","要求栋梁具，必问涧与谷。","瑟兮本希声，何能娱世俗。","陈君于为文，笔力见往复。","剧称南郡胡，曰此吾类族。","舆篮昨过之，怀刺今来辱。","谈间不须臾，未暇问以目。","陈君有江阁，旷瞻不遗粟。","非如昧者徒，白昼迷麦菽。","何当约夫君，载酒撷杞菊。","我记不足云，渠诗当细读。"],"title":"用招明叔之韵简胡兄仲威并属明叔"}
