{"author":"苏轼","id":194875,"strains":["○仄仄平仄，仄仄平平平。","仄平仄仄平，仄平平平平。","平仄仄仄仄，平平仄平平。","平平仄仄平，仄平平○平。","平○仄仄仄，○仄平平平。","平平仄仄平，仄仄平平平。"],"paragraphs":["论画以形似，见与儿童邻。","赋诗必此诗，定非知诗人。","诗画本一律，天工与清新。","边鸾雀写生，赵昌花传神。","何如此两幅，疏淡含精匀。","谁言一点红，解寄无边春。"],"title":"书鄢陵王主簿所画折枝二首  其一"}
