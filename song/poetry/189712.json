{"author":"沈辽","id":189712,"strains":["平平平仄仄平仄，仄平平仄平平平。","平平仄平平仄仄，仄○平平平仄平。","○仄仄平仄仄○，仄平平仄平平平。","仄平○○平仄仄，仄仄平仄○平平。","平平仄仄平平平，平平仄仄平平平。","平平平仄平仄仄，平平仄仄平平○。","平仄平平仄平仄，平仄平平平仄平。","仄平平仄仄仄仄，仄仄平仄平平平。","平仄仄平○仄仄，平仄仄平平仄平。","仄平平仄仄○仄，平仄仄仄平平平。"],"paragraphs":["前年姚令下阳羡，老夫为赋铜官山。","飘飘道人今复往，有如孤云谁可攀。","三尺古琴膝上弹，一杯龙水刀无环。","药嚢空空何所有，独抱冲气参人寰。","人生富贵无金丹，须臾白骨凋朱颜。","何为愁苦强作乐，逍遥不去烟霞间。","吾昔东游岂无意，腰下铜章初不关。","至今山水尚可想，断梦时向荆谿还。","安得此身如白鹤，飞与道人天外闲。","路逢仙友若相问，为道绿髪今斓斑。"],"title":"奉送太古归旧隐"}
