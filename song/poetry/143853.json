{"author":"舒岳祥","id":143853,"strains":["平仄平平○仄平，仄○○仄仄平平。","平○平仄平平仄，仄仄平平仄仄平。","平平○仄仄平仄，○仄仄平平仄平。","平仄仄○平仄仄，仄仄平仄仄○○。"],"paragraphs":["春服初成冠与童，聚观王式一衰翁。","圆冠方屦还吾道，续衽钩边见古风。","投戈犹待汉符赤，藏壁不随秦火红。","宁可短衣充博士，莫令城旦属司空。"],"title":"三月之朔邑庠请仆升讲席说诗泮水正仲用前韵纪之因次其韵"}
