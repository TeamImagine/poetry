{"author":"杨公远","id":151360,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["文献中州仰大邦，姓名由此带天香。","襟怀月照江湖水，谈笑风生齿颊霜。","天理每从闲处见，诗篇常向静中忙。","明朝小队郊坰去，傥有新吟寄一章。"],"title":"四用韵奉酬"}
