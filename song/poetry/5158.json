{"author":"释正觉","id":5158,"strains":["平平仄仄仄平平，仄仄平平平仄平。","仄仄平平平仄仄，仄平仄仄仄平平。","仄平仄仄仄平仄，平仄平平仄仄平。","平仄平平平仄仄，平平平平仄平平。"],"paragraphs":["南山去见雪峰师，古涧寒泉瞪目时。","彻底无痕才识己，转身有路复名谁。","子归父处那求顾，云向山来不待吹。","西舍机鸣聊织锦，梭脐阴阴细飞丝。"],"title":"解兄之雪峰礼本师"}
