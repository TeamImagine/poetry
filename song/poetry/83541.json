{"author":"高似孙","id":83541,"strains":["仄○平○○，仄平平平平平。","仄仄仄平仄仄，仄仄平平○平。","仄仄平○平，？平平平○平。","平仄仄平平仄，仄平平平平平。","平平平仄仄，平○平平平○。","仄○平平平○，仄仄仄平平平。","仄仄仄平平仄，平仄平平仄○。","？平平平仄平。"],"paragraphs":["草长兮菲菲，越山青兮霏微。","玉在珮兮欲语，望故宫兮如归。","酒阔兮犹香，僾流光兮庭帏。","芳俎进兮兰藉，玉鳞寒兮牲肥。","灵翺兮醉只，笙嘘云兮霑衣。","鼓轻舠兮无留，月共载兮依依。","乐莫乐兮知几，哀莫哀兮别离。","鹧鸪愁兮忘飞。"],"title":"九怀 思禹"}
