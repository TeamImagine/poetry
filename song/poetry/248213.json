{"author":"赵鼎","id":248213,"strains":["平平仄平平，仄仄仄平仄。","平平○仄仄，○平仄仄仄。","平平仄仄仄，平仄○平仄。","仄仄平仄○，仄仄○○仄。","平○平仄平，仄平平仄仄。","仄仄○仄平，○仄平○仄。","○平仄仄平，仄平平仄仄。","平平仄仄平，仄仄平仄仄。","仄平仄仄平，仄平○仄仄。","仄平平仄平，仄○平仄仄。"],"paragraphs":["阿瞒鬼之雄，掌握弄神器。","孙刘相继踵，分争足鼎峙。","支吾仅自保，终作降囚系。","智力非不如，亦各论其地。","吾闻隆凖公，几为强楚毙。","转粟收散兵，正赖关中势。","中原乃腹心，四肢吾所制。","英雄建立初，岂但夸一世。","处之或不然，果非长久计。","古人今复生，此论无以异。"],"title":"吴帝庙"}
