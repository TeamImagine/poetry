{"author":"陈舜俞","id":146518,"strains":["仄平平○平，平平平仄仄。","仄仄平仄○，平仄平仄仄。","平平仄平平，仄仄仄平仄。","仄平平仄仄，仄仄仄仄仄。","平平仄平平，平平仄平仄。","仄平仄平仄，仄仄仄平仄。","仄平仄平平，平仄平仄仄。","仄平平○仄，平仄仄仄仄。","平平平平仄，平仄仄平仄。","平平仄仄仄，仄仄仄平仄。","○平平平仄，仄仄平平仄。","○仄平仄平，平平○仄仄。"],"paragraphs":["岂无城中居，高墙围大屋。","爱此原野间，山静溪水绿。","人家买良田，岁取十千谷。","我耕山下土，所获亦以足。","藜羹佐渊鱼，晨炊买樵木。","客来好风日，浊酒醉篱菊。","主人去微官，归意常欲速。","画图随行李，林囿日在目。","公卿为之赋，佳句满瑶轴。","年来请便郡，旦暮戒童仆。","乘霜归荒径，趁雨添新𣃁。","应恨公未归，公贫犹待禄。"],"title":"廉溪"}
