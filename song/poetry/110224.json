{"author":"刘克庄","id":110224,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["少日关河要指呼，晚归田里似囚拘。","气衰不敢高声语，腕弱才能小楷书。","座有老兵持共饮，路逢醉尉避前驱。","子元兄弟何为者，自是嵇康处世疏。"],"title":"少日"}
