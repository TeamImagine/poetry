{"author":"陆文圭","id":166143,"strains":["平○平仄仄，平仄仄○平。","仄仄平平仄，○平仄仄平。","平平平仄仄，仄仄仄平平。","仄仄平平仄，平○仄仄○。","平平仄仄仄，平仄仄平平。","仄仄平○仄，平平仄仄平。","仄仄平仄仄，○仄仄仄仄。","平仄平平仄，平平仄仄平。","仄平○仄仄，○仄仄平平。","仄仄平平仄，平平仄仄平。","仄平平仄仄，仄仄○平平。","仄仄仄平仄，仄平平仄平。"],"paragraphs":["胪传居第一，科目艳当年。","慷慨诛奸佞，从容秉政权。","诸孙今白屋，旧物止青毡。","几见黄粱熟，何当铁砚穿。","书声月庑下，灯影雨窗前。","学者师王式，时人老伏虔。","不令官济济，空负腹便便。","桑葚鸮偏恶，桐花凤可怜。","纵无当食禄，犹有可耕田。","卒卒才倾盖，依依愿执鞭。","二翁俱耄矣，一别重凄然。","握手出门去，桂花香满船。"],"title":"送卫月山归乡"}
