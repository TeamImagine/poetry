{"author":"赵抃","id":101472,"strains":["仄平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["浃江初过三游洞，天气新调二月风。","樵户人家随处见，仙源云路有时通。","峰峦压岸东西碧，桃李临波上下红。","险碛恶滩知几许，晚停征棹问渔翁。"],"title":"初入峡"}
