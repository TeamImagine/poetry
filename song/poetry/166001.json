{"author":"陆文圭","id":166001,"strains":["仄仄仄平仄，仄平仄仄平。","仄平仄○仄，仄仄仄仄平。","仄○○平平，仄仄仄仄平。","平仄仄仄仄，平仄○○平。","平仄仄仄仄，平仄平仄平。","仄仄仄仄平，仄平平平平。","仄仄○仄仄，○○仄平平。","仄仄仄仄平，○平平平平。","平平○平○，仄仄仄平平。","仄平仄平仄，仄仄平仄平。","仄仄仄○仄，仄仄平仄平。"],"paragraphs":["汝父昔吾友，汝翁昔我师。","汝时侍亲侧，楚楚玉雪儿。","稍长从吾游，学问乃大奇。","风木不待养，垣室空遗基。","成立汝有望，修短吾莫推。","四世积善心，一门无庞眉。","俯仰三十载，三丧路人悲。","受气各有终，劳生嗟奚为。","墙东荷锄叟，夙受汝翁知。","老怀念畴昔，不觉哀涕垂。","欲志殿中墓，健笔惭退之。"],"title":"挽赵益之"}
