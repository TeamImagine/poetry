{"author":"朱松","id":10506,"strains":["平○仄仄○，平仄○平平。","平仄平仄仄，仄平仄平平。","仄仄仄平平，仄仄平仄平。","仄平仄平平，仄仄平仄平。","平○仄平仄，平仄仄仄○。","平平平仄仄，平平仄？平。","平平仄仄仄，仄仄平仄平。","仄○仄平平，仄仄仄平平。","平○仄平平，仄○平平平。","平○仄平仄，平○仄平平。"],"paragraphs":["栖迟客异县，名氏藏丹丘。","希世非夙尚，素餐愧前修。","日耗大仓陈，一饱宽百忧。","眷焉抚平生，信亦无几求。","蒙笼小窗底，图史漫不收。","篝灯揩病眼，昏花乱蚍蜉。","愚儒未忘世，抚事非所谋。","不如遂捐书，卒岁以优游。","怀胶睨昆墟，浊浪排高秋。","知难有明训，吾其老锄耰。"],"title":"夜坐"}
