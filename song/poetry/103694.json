{"author":"邹登龙","id":103694,"strains":["仄平仄仄平平仄，仄仄平平○平仄。","平平仄仄○平平，仄仄平平仄平仄。","仄平○仄○平仄，仄仄平平仄平仄。","○仄平平平仄平，平平仄仄平平仄。"],"paragraphs":["碧帘挂雨秋容老，寂寞江城暝烟草。","流苏帐冷屏山低，蜜炬香销睡常早。","梦惊离绪牵愁入，翠被寒侵泪花湿。","思美人兮天一方，乌啼月落西风急。"],"title":"秋夜长曲"}
