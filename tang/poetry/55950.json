{"author":"李白","id":55950,"strains":["仄仄平仄仄，○平平仄平。","○仄平○平，仄仄仄○平。","○平仄仄仄，仄仄平平平。","平平仄平平，仄仄仄平平。","仄○仄平仄，平仄平平平。","仄平平仄平平仄，平仄平平仄仄平。"],"paragraphs":["我昔东海上，劳山餐紫霞。","亲见安期公，食枣大如瓜。","中年谒汉主，不惬还归家。","朱颜谢春辉，白发见生涯。","所期就金液，飞步登云车。","愿随夫子天坛上，闲与仙人扫落花。"],"title":"寄王屋山人孟大融"}
