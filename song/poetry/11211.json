{"author":"朱翌","id":11211,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["涓涓泉溜木欣欣，便觉居闲思不群。","快睹朝霞开宿雾，少休时雨霭停云。","无弦琴上宫商足，有酒篇中醉醒分。","谁是知音谁可酌，置琴罢酒对炉熏。"],"title":"雨止读陶诗有感"}
