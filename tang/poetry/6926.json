{"author":"卢纶","id":6926,"strains":["仄仄平平平仄仄，仄平平仄仄平平。","平平平仄平平仄，仄仄仄仄平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["竹影朦胧松影长，素琴清簟好风凉。","连春诗会烟花满，半夜酒醒兰蕙香。","五字每将称玉友，一尊曾不顾金囊。","长沙流谪君非远，莫遣英名负洛阳。"],"title":"题贾山人园林"}
