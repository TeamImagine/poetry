{"author":"周密","id":154029,"strains":["仄仄○仄仄，仄仄平平平。","平平平仄○，○仄仄平○。","仄平仄平仄，仄仄平平平。","平仄仄平平，○仄仄仄○。","仄仄仄平仄，平仄平仄平。","仄○仄○平，仄仄平平平。","平仄○○仄，仄仄仄仄○。"],"paragraphs":["万类更变化，造物无时闲。","人生天地中，长短百年间。","未知百年后，奄忽何时还。","辛苦立修名，留用后世看。","后世既无我，于我何所关。","有如梦中游，梦觉无余懽。","天理正如此，一笑付达观。"],"title":"杂诗"}
