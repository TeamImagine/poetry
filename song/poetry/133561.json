{"author":"卫宗武","id":133561,"strains":["平仄仄平仄，仄仄平仄平。","仄平平仄仄，平平平平平。","仄仄仄○仄，仄仄平仄平。","仄仄仄○仄，仄仄平仄平。","仄○仄平仄，仄仄○仄平。","仄平平仄平，仄平平平平。","平平仄平仄，仄仄仄仄平。"],"paragraphs":["方寸负奇伟，自足排外纷。","乐哉曾子履，翛然渊明巾。","利欲伐其性，智识由是昏。","盛丽悦其目，梦幻何足云。","不如觑文字，日月从转轮。","饮芳而咀华，四时无非春。","芸芸市朝客，孰识此味真。"],"title":"次韵春  其四"}
