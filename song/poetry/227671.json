{"author":"释德洪","id":227671,"strains":["平平仄仄平，平平仄平仄。","平平平仄平，仄仄平平仄。","仄平仄仄平，平仄仄平仄。","仄平平仄仄，平仄仄○仄。","○○仄平仄，仄仄平仄仄。","平平仄平仄，仄平仄仄仄。","平平仄仄平，仄平○仄仄。","平平仄仄仄，平仄仄○仄。","平平仄平仄，仄仄平仄仄。","仄仄仄平○，仄仄仄平仄。","仄仄平平平，平平平仄仄。","仄○仄仄平，仄仄仄○仄。","平○平仄平，仄平仄仄仄。","仄○仄平仄，仄仄平平仄。","○平仄仄仄，仄仄平平仄。"],"paragraphs":["沙村宿雨余，炊烟淡寒色。","山墟蚕市休，野饭渔舟隔。","忽逢柳际门，知有道人宅。","扣扉山答响，童子出迎客。","空庭竟何有，冻死千岁柏。","钟鸣食时至，老僧揖就席。","香秔定宿舂，露葵应晓摘。","羌饥一饭美，何啻万钱直。","风轩纳山翠，引手扪石壁。","爱此玉崔嵬，岁久自崩拆。","下有洄涡泉，甘凉冰齿颊。","勿轻一脉微，去涨万顷泽。","吾行无疾徐，住佳去亦得。","欲收有声画，绝景为摹刻。","兴来勿复缓，转顾成陈迹。"],"title":"同超然无尘饭柏林寺分题得柏字"}
