{"author":"陆游","id":39927,"strains":["仄平仄平平仄仄，仄仄平平平仄仄。","平○仄仄仄仄仄，仄仄仄平○仄仄。","平平平仄平仄○，平平平仄平平仄。","仄仄仄○仄仄平，仄仄○○仄○仄。","仄平仄仄仄平平，仄仄平仄平○仄。","仄○仄仄仄平平，仄○仄仄平平仄。"],"paragraphs":["老人气衰凋发齿，岁月翩翩来有几。","晨兴食米不一溢，日课读书犹十纸。","虽云喧寂无二观，终嫌蜩蚻喧吾耳。","亟起振衣欲出门，赤日当空汗如洗。","拨灰未炷瓦炉香，汲井先换铜匜水。","也胜太史落南时，短檠夜对屠牛机。"],"title":"昼坐闻墙外人声殊败幽思戏作"}
