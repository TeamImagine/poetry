{"author":"王禹偁","id":177469,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["严配郊丘展孝思，质文参酌礼无违。","大羹味薄牲牷洁，至乐声和凤鸟飞。","黄道月斜风细细，紫坛天晓露霏霏。","可怜此夜商山客，画尽炉灰泪满衣。"],"title":"南郊大礼诗  其三"}
