{"author":"释德洪","id":228482,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["独立天衣四世孙，作家手段典刑存。","大沩路峻诸方让，空印风高四海闻。","有愿欲依龙象众，无求羞逐鹜鸡群。","此生一聚灰中骨，终葬千峰顶上云。"],"title":"空印见招住庵时未能往作此寄之"}
