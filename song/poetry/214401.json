{"author":"晁补之","id":214401,"strains":["平仄平仄平，平仄仄○仄。","平平平仄仄，○平仄○仄。","仄仄平平平，仄仄平平平。","平平仄仄平，仄仄○仄平。","仄仄平平仄，○仄平○仄。","○仄仄仄○，平仄平仄仄。","平平仄平仄，仄仄○平仄。","○仄平仄○，○仄平平仄。"],"paragraphs":["双阙齐紫清，驰道直如线。","煌煌尘内客，相逢不相见。","上有高槐枝，下有清涟漪。","朱栏夹两边，贵者中道驰。","借问煌煌子，中道谁行此。","且复就下论，骢马知杂事。","官卑有常度，那得行同路。","相效良独难，且复东西去。"],"title":"御街行"}
