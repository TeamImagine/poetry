{"author":"刘少逸","id":221721,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["道高尘俗住应难，携锡东归暑未残。","紫殿已承新雨露，白云终忆旧峰峦。","孤村路僻牵吟远，峭壁泉飞入梦寒。","满箧御诗兼御札，到时松院与谁看。"],"title":"谨吟七言四韵恶诗一首攀送崇教大师归天台寿昌寺"}
