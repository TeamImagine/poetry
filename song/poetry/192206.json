{"author":"郭祥正","id":192206,"strains":["仄平仄平仄，仄平○仄仄。","仄仄仄平仄，仄仄平平仄。","仄仄仄仄平，平平仄仄○。","仄平平平仄，仄仄平平仄。","仄仄仄仄平，仄仄仄平仄。","○平仄平仄，仄仄仄仄仄。","平仄仄仄○，仄仄仄平仄。","仄仄平仄平，仄仄○平仄。","平○仄平仄，平平仄仄仄。","仄仄○平平，○平平仄○。","○平仄○仄，仄仄仄平仄。","平○仄平仄，仄平平仄仄。"],"paragraphs":["范君建阳客，读书过万卷。","下笔又神速，数预贤能荐。","省闼复擅场，声名动海县。","一投红莲幕，阻上金銮殿。","志气老不衰，苦柏冒霜霰。","当涂少知已，薄禄势所恋。","君子困下僚，佞士即华选。","顾我驽散才，摄守颇优便。","公庭可罗雀，云山复对面。","坐卧临清风，吟哦挥羽扇。","相逢始相乐，瞥去若惊电。","君行我幽独，送君聊自喭。"],"title":"送范端仲推官"}
