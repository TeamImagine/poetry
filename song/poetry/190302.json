{"author":"韦骧","id":190302,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["晓鼓韸韸日欲升，寒厅危坐对前楹。","霜威著树琼瑶色，雁阵横空风雨声。","自喜优游服王事，那嗟寂寞滞山城。","栖栖院吏公衙退，却就书帷万虑清。"],"title":"晓坐"}
