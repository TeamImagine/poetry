{"author":"陈宓","id":97209,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["仰瞻新像凛清秋，犹带当时体国忧。","听断直教心悦服，抚縻端自意诚求。","遂令百世思嚬笑，不但三年绝叹愁。","甲子一周遗爱在，后来多少踵前修。"],"title":"题王忠文公新祠"}
