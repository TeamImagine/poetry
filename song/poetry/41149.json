{"author":"陆游","id":41149,"strains":["仄○平平○仄平，仄平仄仄仄仄平。","仄平平平仄平仄，仄○仄仄平平平。","平平仄仄仄平仄，仄仄○仄仄仄平。","平平平仄仄平仄，平平仄○仄仄平。","平平平仄仄仄仄，仄仄仄仄平平平。","平仄平平○仄仄，平仄仄仄○平○。"],"paragraphs":["我行初无折简招，出门十里未觉遥。","憩装萧萧北崦寺，策蹇渺渺西村桥。","眉头那可遣愁到，舌本正要著酒浇。","寒风朝作入裘褐，荒祠暮过奠桂椒。","平郊烟敛见聚落，细路日落逢渔樵。","安得丹青王右辖，为写此段传生绡。"],"title":"记出游所见"}
