{"author":"吕本中","id":247168,"strains":["平仄仄平仄，仄仄平仄平。","○平仄○仄，仄仄仄仄○。","平平仄平仄，平仄仄○平。","平平仄平仄，仄平仄仄○。","平平仄仄○，仄仄平仄平。","仄○仄平平，仄仄○○平。","平平仄仄仄，仄仄平平平。","平平仄仄仄，平仄平○平。","○平？仄仄，仄仄仄平○。","仄仄仄○平，仄仄仄仄平。"],"paragraphs":["君去我逾静，我病君得知。","如何便相远，未有再见期。","溪桥已春晚，红紫久离披。","初无一尊酒，慰君别后思。","君才则甚长，所用无不宜。","但当敛光芒，匣剑深藏之。","初非击刺用，肯顾庸人嗤。","平生富事业，余事尤长诗。","当官倘见念，琢句敢嫌迟。","上以寄难兄，下以愈我饥。"],"title":"送魏县丞之官余杭"}
