{"author":"强至","id":182122,"strains":["仄平仄平平，？仄仄平仄。","仄平仄仄仄，仄仄仄平仄。","仄平仄○平，仄仄仄平仄。","平平仄平仄，仄仄仄仄仄。","平平仄仄平，仄仄仄平仄。","仄仄平平平，仄仄仄平仄。","仄平仄平仄，平仄仄平仄。","仄○○○平，平平仄平仄。","平平仄仄仄，仄仄仄仄仄。","平平仄仄仄，平平仄平仄。"],"paragraphs":["巨方信天开，嵽嵲土山口。","岂惟控内外，势不漏飞走。","一夫或当关，可敌万夫守。","山河此襟带，怙险圣所否。","明皇晚倦勤，意恃太平久。","绝艳荒真妃，转盼六宫丑。","禄山假天性，恩豢不知厚。","铁骑长驱来，哥舒苦徒手。","吾君畅道德，四海一父母。","人心自固结，兹关复何有。"],"title":"过潼关"}
