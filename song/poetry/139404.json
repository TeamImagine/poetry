{"author":"陈著","id":139404,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["吾爱吾儿责望儿，终身实处看平时。","夫妻琴瑟方为顺，伯仲埙箎便是诗。","要向鲁邹中进步，先从曾闵上求知。","酒边见汝倾心句，不觉摇头笑脱颐。"],"title":"次韵长儿生日示诸弟"}
