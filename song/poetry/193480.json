{"author":"苏轼","id":193480,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["短竹萧萧倚北墙，斩茅披棘见幽芳。","使君尚许分池绿，邻舍何妨借树凉。","亦有杏花充窈窕，更烦鶑舌奏铿锵。","身闲酒美谁来劝，坐看花光照水光。"],"title":"新葺小园二首  其一"}
