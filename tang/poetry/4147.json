{"author":"钱起","id":4147,"strains":["仄平仄平平，平平平仄仄。","平仄○平仄，平平仄平○。","平○仄平仄，仄仄平仄仄。","平平平仄平，仄仄仄平仄。","仄○仄平仄，平仄平仄仄。","仄仄仄平平，平平仄平仄。","平平○仄仄，平仄平仄仄。"],"paragraphs":["太清霁云雷，阳春陶物象。","明牧行春令，仁风助升长。","时和俗勤业，播殖农厥壤。","阴阴桑陌连，漠漠水田广。","郡中忽无事，方外还独往。","日暮驻归轩，湖山有佳赏。","宣城传逸韵，千载谁此响。"],"title":"奉和张荆州巡农晚望"}
