{"author":"金君卿","id":146420,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["面揖清光万顷陂，满檐秋色曙阴微。","回环远岫烟中辨，片段闲云镜里飞。","富冶地饶民讼简，洞庭风便客舟稀。","知君已厌江山思，亭下行吟日望归。"],"title":"周涛权宰大冶以湖光亭诗见寄因和之"}
