{"author":"刘才邵","id":250878,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["玉宇沉沉易觉秋，暮云开尽夜悠悠。","天风斜转苍龙阙，宫月遥连紫桂楼。","宝画深严神物护，仙山缥缈瑞烟浮。","惭无逸藻陪诸彦，归兴惟思理钓舟。"],"title":"次韵同舍道山堂宿直二首  其二"}
