{"author":"晁说之","id":219377,"strains":["仄仄仄仄仄，仄仄仄仄仄。","仄仄仄平平，仄仄仄仄仄。","平平仄仄平，仄平仄○仄。","仄平○仄平，仄平仄仄仄。","仄仄平平平，仄仄平仄仄。","仄仄平平平，仄仄仄仄仄。","平平仄仄平，仄仄平○仄。","仄仄仄仄平，仄平仄平仄。"],"paragraphs":["促织复促织，尔实借我职。","语我以诗书，觉我以道德。","胡然久不鸣，似知不如默。","默而如见容，实惟已失则。","不见容而疑，岂不云大惑。","智或神于蓍，梦有不待卜。","秋风日已高，太白光如植。","予岂默默时，杀身徇吾国。"],"title":"枕上闻蛩忽久不鸣"}
