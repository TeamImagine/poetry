{"author":"罗隐","id":30854,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。仄仄平平平仄仄，仄平平仄仄平平。"],"paragraphs":["爪牙柱石两俱销，一点渝尘九土摇。","敢恨甲兵为弃物，所嗟流品误清朝。","几时睿算歼张角，何处愚人戴隗嚣？跪望嵕山重启告，可能余烈不胜妖。"],"title":"中元甲子以辛丑驾幸蜀四首 二"}
