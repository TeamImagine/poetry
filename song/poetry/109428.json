{"author":"史弥宁","id":109428,"strains":["仄平○○仄仄平，仄平平仄仄○平。","仄平○仄平平仄，仄仄○平平仄平。","仄仄平平平平仄，○平仄仄仄平平。","○平仄仄平○○，平仄平平仄仄平。"],"paragraphs":["铁研磨穿志未伸，也叨朝迹也临民。","九关犹记钧天梦，一舸重寻湘水春。","自笑装怀多倥偬，从知满腹欠精神。","调高郢曲终难和，羞杀歈歌𥬞后尘。"],"title":"和潘帐干二首  其二"}
