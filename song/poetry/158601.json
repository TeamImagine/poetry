{"author":"赵文","id":158601,"strains":["平平仄仄仄，仄仄仄平仄。","○平仄平仄，仄仄平仄仄。","仄仄仄平平，平平仄平仄。","平平○平仄，仄仄平○仄。","仄平仄○平，仄仄仄平仄。","平○○仄仄，仄仄仄仄仄。","平○平平平，仄仄仄平仄。","仄仄○平平，平平仄平仄。"],"paragraphs":["江南有故事，极热介秋夏。","空斋得幽景，众绿天所画。","对景惬余情，谈文及兹暇。","山风吹池月，不似城中夜。","百年易过花，万事庶生蔗。","羲和如走马，疾急不可靶。","何妨奴严光，讵肯吏侯霸。","一笑且披襟，新凉自无价。"],"title":"次韵刘耘庐"}
