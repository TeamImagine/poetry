{"author":"华镇","id":212085,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["谁教蹇步蹑丹梯，曾是先生振所迷。","始喜草庐依郡北，旋聆绛帐出城西。","仪韶久合为虞凤，伏鹄犹劳似鲁鸡。","却爱春风嘉树下，依然还见旧成蹊。"],"title":"元老十二丈教授就馆西城因以寄之"}
