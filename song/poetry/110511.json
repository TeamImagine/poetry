{"author":"刘克庄","id":110511,"strains":["平平平平平仄○，仄○平仄平平平。","仄平仄仄仄平仄，仄平平仄平平○。","○○平仄仄仄仄，○平平仄仄平仄。","仄平平平○仄仄，平仄平平仄仄仄。","平○平平平仄○，仄平仄平平仄平。","平平仄仄仄仄仄，仄仄仄仄平仄平。","平平平平平平仄，仄仄仄平仄平仄。","仄平仄仄仄平平，仄仄平平平平仄。","仄平仄仄仄平平，平○仄○平仄平。","仄平仄平仄平仄，仄平仄仄仄仄平。","平平仄仄平平仄，仄仄仄平平仄仄。","仄平○仄仄○平，仄仄平平仄平仄。"],"paragraphs":["鶑啼花开春昼迟，掖庭无事方遨嬉。","广平策免曲江去，十郎谈笑居台司。","屏间无逸不复睹，教鸡能鬭马能舞。","戏呼宁哥吹玉笛，催唤花奴打羯鼓。","南衙群臣朝见疏，老伶巨珰前后趋。","阿瞒半醉倚玉座，袖有曲谱无谏书。","金盆皇孙真龙种，浴罢六宫竞围拥。","惜哉傍有锦绷儿，蹴破咸秦跳河陇。","古来治乱本无常，东封未了西幸忙。","辇边贵人亦何罪，祸胎似在偃月堂。","今人不识前朝事，但见断缣妆束异。","岂知当日乱离人，说着开元总垂泪。"],"title":"明皇按乐图"}
