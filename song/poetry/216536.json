{"author":"张耒","id":216536,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["萧萧霜鬓独惊秋，病眼天边暮倚楼。","已老冯唐犹不遇，思归庾信正多愁。","溪通积雨流方壮，山入重云翠未休。","一梦淮南经岁别，菊林还向洛阳浮。"],"title":"归马二首  其二"}
