{"author":"司马扎","id":27171,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。平仄平平仄平仄，仄平平仄仄平平。"],"paragraphs":["龙门树色暗苍苍，伊水东流客恨长。","病马独嘶残夜月，行人欲渡满船霜。","几家烟火依村步，何处渔歌似故乡？山下禅庵老师在，愿将形役问空王。"],"title":"晓过伊水寄龙门僧"}
