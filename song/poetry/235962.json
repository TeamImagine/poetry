{"author":"李光","id":235962,"strains":["仄平仄平仄，仄仄平平平。","○平仄平仄，平仄仄仄平。","平平仄平平，仄仄仄平平。","平平仄仄仄，仄平仄？平。","平仄仄平平，仄仄○平平。","仄仄仄仄仄，平平仄平平。","平平仄仄仄，平平仄平平。","仄平平仄仄，仄仄仄仄平。","仄○仄仄仄，仄仄○平平。","平平平平仄，仄仄仄仄平。","平平○平仄，平平仄○○。","仄仄平平平，仄仄平仄平。","平平仄平○，仄仄仄仄平。","仄平平仄平，仄仄仄仄○。","平○仄仄仄，平仄平平平。"],"paragraphs":["海滨遇元夕，况值愁阴天。","重云障佳月，微雨杂瘴烟。","孤城欲黄昏，里巷已萧然。","荒祠鼓坎坎，老巫舞蹁跹。","挥杖眩村氓，捩齿传神言。","异域俗尚鬼，殊形耳垂肩。","邦人素敬畏，香灯竞骈阗。","使君招我饮，老病不得前。","有如伏枥马，硉兀难加鞭。","遥知琼台上，万炬照绮筵。","幽人正愁绝，跏趺坐深禅。","雾霭埋群山，不碍孤月圆。","茅庵一灯留，照我独不眠。","夜阑香篆销，息息火自传。","何当访羽客，同上罗浮巅。"],"title":"元夕阴雨孤城愁坐适魏十二介然书来言琼台将然万炬因以寄之"}
