{"author":"韩元吉","id":29401,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["苦寒无那岁峥嵘，一夜阴风雪满城。","莫问牛羊迂使节，却思鹅鸭溷军声。","庭空賸喜罗琪树，履敝犹堪步玉京。","更碾新芽试汤火，从来冷淡是书生。"],"title":"喜雪"}
