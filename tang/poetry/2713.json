{"author":"杜甫","id":2713,"strains":["仄○仄仄仄，平仄平仄平。","平仄仄仄平，仄仄平仄平。","仄仄仄仄仄，仄平仄平平。","仄平仄○仄，仄仄仄仄平。","平仄仄仄仄，仄平仄平平。","仄平平○平，仄仄仄仄平。"],"paragraphs":["卤中草木白，青者官盐烟。","官作既有程，煮盐烟在川。","汲井岁榾榾，出车日连连。","自公斗三百，转致斛六千。","君子慎止足，小人苦喧阗。","我何良叹嗟，物理固自然。"],"title":"盐井"}
