{"author":"刘克庄","id":115204,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["曾峨豸角立朝端，贵近闻名胆尚寒。","古冢狐狸何足问，法筵龙象各傍观。","青霄直上云梯易，白首能坚铁壁难。","想见洛阳为纸贵，争传献可袖中弹。"],"title":"送洪侍御二首  其一"}
