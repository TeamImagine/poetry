{"author":"陆游","id":37252,"strains":["仄仄平平仄仄平，仄平平仄仄平平。","平平仄仄仄仄仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["伛偻衰翁雪满颠，爱花耽酒似当年。","虽无锦障七十里，也有青铜三百钱。","数掩竹篱分小径，一泓沙井贮寒泉。","栽红接白株株活，坐拥春工太半权。"],"title":"园中对酒作"}
