{"author":"刘跂","id":211440,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["儿曹付汝莫相关，来伴诗翁作醉颜。","花似有情怜客老，竹应无意惜春还。","已凭玉麈消炉篆，不怕金轮照屋山。","尊俎重开定何日，北溪流水正回环。"],"title":"和王景亮席上"}
