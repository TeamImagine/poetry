{"author":"李纲","id":244381,"strains":["平仄仄仄平平仄，仄仄平平仄平仄。","仄平平仄仄平平，仄仄平平仄平仄。","平○仄仄平平平，平平仄仄平平平。","仄平平仄仄平仄，仄仄仄平平仄平。"],"paragraphs":["黄菊已槁余微馥，白菊初开叠罗縠。","秀容丰淡却嫣然，故伴幽人慰愁独。","吾闻此种南阳多，千花万蘂争骈罗。","郁葱佳气久萧瑟，怅望菊潭今若何。"],"title":"秀容菊"}
