{"author":"杨万里","id":49154,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["说尽山寒未识寒，此间寒不是人间。","岩崖泉冻琉璃涧，冰雪云封翡翠山。","一担衣裳都著尽，两边窗子更深关。","耸肩缩颈仍呵手，无策能温两脚顽。"],"title":"过胡骆坑二首  其一"}
