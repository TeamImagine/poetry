{"author":"刘攽","id":183823,"strains":["仄仄仄平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。","仄平平仄平平仄，仄仄平平仄仄平。"],"paragraphs":["半夜北风凛凛寒，倒衣惊问紫衣班。","云容不辨阴晴际，月色犹迷爽晦间。","偏喜鸣鸡识钟漏，正怜残梦失江山。","濯缨簪笔初无补，空愧纷纷数往还。"],"title":"五月望日赴紫宸谒待旦假寐"}
