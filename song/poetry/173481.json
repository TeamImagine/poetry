{"author":"文同","id":173481,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["不见先生已数年，相思惟是诵嘉篇。","因来守郡空山里，又喜通名画戟前。","抵掌剧谈犹矍铄，堆胸豪气尚蜿延。","近闻买得鹅池住，且向人间作地仙。"],"title":"赠李仲祥道士"}
