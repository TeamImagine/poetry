{"author":"陆文圭","id":166181,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["俯仰随人似桔槔，功名落落倦英豪。","婆娑仅可供宾戏，寂寞安能免客嘲。","空有云心怀鹤髪，竟无风力举鸿毛。","祖刘起舞成何事，岁晚柴桑是故交。"],"title":"偶书邸壁"}
