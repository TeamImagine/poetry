{"author":"王灼","id":27550,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄仄平平仄平。"],"paragraphs":["元礼门墙岂敢疏，拟题刺字拂尘裾。","颓颜此去歌无奈，闻道从来恨不如。","食蛤未妨期汗漫，椎芦或可作蘧蒢。","西园飞盖成何事，要见枕中鸿宝书。"],"title":"次韵赵当可"}
