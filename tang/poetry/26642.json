{"author":"刘沧","id":26642,"strains":["平仄平平平仄平，仄平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["秋尽郊原情自哀，菊花寂寞晚仍开。","高风疏叶带霜落，一雁寒声背水来。","荒垒几年经战后，故山终日望书回。","归途休问从前事，独唱劳歌醉数杯。"],"title":"晚秋野望"}
