{"author":"苏轼","id":193663,"strains":["仄平仄平平，仄仄仄平仄。","○平仄平仄，仄仄平平仄。","仄仄仄仄平，仄仄仄仄○。","仄平平仄仄，仄仄平平仄。","平仄仄平平，平仄○仄仄。","仄平仄平平，仄仄仄平仄。","仄平○仄仄，○仄仄○仄。","仄平平仄平，仄仄仄平仄。","仄平仄平仄，平仄○仄仄。","仄仄仄平平，平平○平仄。"],"paragraphs":["去年送刘郎，醉语已惊众。","如今各飘泊，笔砚谁能弄。","我命不在天，羿彀未必中。","作诗聊遣意，老大慵讥讽。","夫子少年时，雄辩轻子贡。","尔来再伤弓，戢翼念前痛。","广陵三日饮，相对恍如梦。","况逢贤主人，白酒泼春瓮。","竹西已挥手，湾口犹屡送。","羡子去安闲，吾邦正喧哄。"],"title":"广陵会三同舍各以其字为韵仍邀同赋 刘贡父"}
