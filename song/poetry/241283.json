{"author":"周紫芝","id":241283,"strains":["仄仄仄平仄，平平仄平平。","平平仄平平，平平仄平平。","○○仄仄仄，仄仄平平平。","仄平仄平仄，仄仄仄仄平。","仄仄仄平平，仄仄平仄○。","仄仄仄仄平，○平平仄○。","○仄仄仄仄，仄仄平仄平。","仄平仄仄平，仄平仄○○。","仄平平○平，仄仄仄仄平。","仄仄平平平，仄仄平仄平。"],"paragraphs":["造化出尤物，余芳若为容。","遥知补陀山，天香落岩风。","题评付大手，妙质烦天公。","捧心陋嫫母，彼美唯孟庸。","但恐两无情，一笑花遂空。","赖此绝世姿，堕君幽句中。","相识苦恨晚，著语今复仝。","愿偕九畹兰，结根永相从。","可怜金钱花，亦荐白玉锺。","勿遣倡条滋，乱我风露丛。"],"title":"次韵孙子绍山矾"}
