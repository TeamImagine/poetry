{"author":"李纲","id":242949,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["水落溪干不可舟，春潮理櫂浅沙头。","多风烟浪鳞鳞起，欲雪江云苒苒浮。","涉险物情终共畏，临流归兴浩难收。","波神借我风帆便，鼓柁清江汗漫游。"],"title":"自池口登舟"}
