{"author":"曾几","id":248991,"strains":["平平仄平仄平仄，仄仄仄仄平平○。","平平仄仄仄平仄，平平仄仄平平平。","仄平仄仄仄平仄，平仄平平仄○仄。","平平平仄仄平平，仄仄平平平仄仄。","仄平平仄○仄平，平仄平仄仄仄○。","平仄平平平仄仄，○平平仄仄平○。"],"paragraphs":["郎官一星几时落，乃在水遶山围间。","幽亭野彴不知数，青鞋庾菜何由闲。","眼前突兀见莲榭，秋水泠然沼其下。","凌波仙子袜生尘，露冷风凄微月夜。","愿公清净如远公，吾欲投合保社中。","冰雪肌肤攲翠盖，看花心似太虚空。"],"title":"莲榭"}
