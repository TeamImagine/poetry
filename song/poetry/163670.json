{"author":"于石","id":163670,"strains":["仄仄仄平平，仄平平仄仄。","仄平○仄平，仄平仄平仄。","仄平仄平仄，平仄平仄仄。","平平仄平平，仄平平仄仄。","平仄仄仄平，仄仄仄平仄。","平仄仄平平，仄○○仄平。","仄平仄仄仄，仄仄仄平仄。","仄平○仄平，平仄平平仄。"],"paragraphs":["百里子男邦，职任非不厚。","治民如牧羊，扰之则惊走。","眷兹上虞邑，江海环左右。","萧萧北风寒，怒涛声撼吼。","元亮已赋归，世事付杯酒。","宗子古维城，此行应不苟。","茧丝与保障，二者孰先后。","勉旃重勉旃，毋袖经纶手。"],"title":"送赵宰之上虞  其一"}
