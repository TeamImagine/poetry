{"author":"杨万里","id":47086,"strains":["平平平平平仄仄，仄平仄平仄平仄。","仄仄平平平仄仄，仄○平仄仄仄仄。","仄平平平仄仄仄，平平○平仄仄仄。","平平仄平仄仄仄，仄仄平平仄平仄。"],"paragraphs":["田夫抛秧田妇接，小儿拔秧大儿插。","笠是兜鍪蓑是甲，雨从头上湿到胛。","唤渠朝餐歇半霎，低头折腰只不答。","秧根未牢莳未匝，照管鹅儿与雏鸭。"],"title":"插秧歌"}
