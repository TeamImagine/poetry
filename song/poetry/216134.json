{"author":"张耒","id":216134,"strains":["仄仄平仄平，仄仄平○仄。","仄平○仄仄仄平，仄仄平平仄○仄。","平平仄仄○平仄，平仄仄平平仄仄。","平平仄仄平仄平，仄仄平平○平仄。","平平仄仄○仄仄，仄仄○平平仄仄。","平平仄仄平仄平，平平仄仄平平仄。","仄平○仄仄○仄，仄○平仄平平仄。","仄平仄仄平仄仄，平仄仄仄平○仄。","仄平仄仄仄○仄，仄○仄仄○平仄。","仄平仄仄仄平仄，仄仄仄仄仄平仄。","平平仄仄仄仄平，仄仄平平平仄仄。","○平仄仄仄仄平，仄仄平○平仄○。"],"paragraphs":["若若堂北桃，昨日花犹小。","暖风迟景一日功，万萼千葩烂相照。","东风漾漾吹朝雨，朝日满檐春鸟语。","樱桃得暖花意忙，接萼连枝间先吐。","兰芽出地长可握，小笋如簪堪荐箸。","欣欣万木谁使然，时来不肯居尘土。","盛衰相感但如此，镜中安得朱颜驻。","古来百计无可奈，惟有饮者谋犹庶。","乃知甚急莫如酒，有衣可典犹为富。","我今不乐欲何待，薄俸自给供朝暮。","功名有命不可求，白发无私谁得拒。","从今酩酊勿复辞，弃置人间千万虑。"],"title":"感春"}
