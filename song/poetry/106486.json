{"author":"程公许","id":106486,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["卖饧箫咽纸鸢飞，愁思惊随节物来。","誓墓可能同逸少，操音谁复悯锺仪。","松楸此日空瞻望，桃李当年奉宴嬉。","投老与公同一恨，凄风撩乱我心哀。"],"title":"寒食"}
