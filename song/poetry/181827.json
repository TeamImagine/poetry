{"author":"郑獬","id":181827,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["汉高不得淮阴将，天下雌雄未可知。","力劝君王回蜀道，便携诸将破秦师。","故人斩首诚非策，女子阴谋遂见欺。","终使英雄鉴成败，未图功业自先疑。"],"title":"题淮阴侯庙"}
