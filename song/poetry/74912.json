{"author":"赵蕃","id":74912,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，平平平仄仄平平。"],"paragraphs":["诗成每辄肺肝愁，那与人充耳目谋。","敢谓老怀千里志，故怜饥作四方游。","若人尚隠南山雾，老我合从春水鸥。","旧契百年谈未易，且言家共古扬州。"],"title":"次韵酬答陈席庆伯见贻二首  其一"}
