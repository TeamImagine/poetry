{"author":"温庭筠","id":26228,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["翠羽花冠碧树鸡，未明先向短墙啼。","窗间谢女青蛾敛，门外萧郎白马嘶。","星汉渐移庭竹影，露珠犹缀野花迷。","景阳宫里钟初动，不语垂鞭上柳堤。"],"title":"赠知音"}
