{"author":"李新","id":222942,"strains":["平平平仄平平仄，仄平平平平仄仄。","平○仄仄仄仄○，平仄仄○平仄仄。","平平仄平平仄仄，平仄仄平平仄仄。","仄平仄仄平仄平，仄仄平平仄平仄。"],"paragraphs":["樱桃花落春风暖，绿波浤浤春渚满。","龟屏六曲昼梦回，红日一庭香絮乱。","层楼幛云身半倚，春意扑人浓似醉。","茂陵白马归不归，眼没平芜一千里。"],"title":"春昼歌"}
