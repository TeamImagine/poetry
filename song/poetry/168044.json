{"author":"韩维","id":168044,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["闲里高官物外身，追欢高会及良辰。","菊含晓露精神健，酒入凉天气味醇。","双管龙吟清彻汉，四弦鶑语巧回春。","樽前不用存形迹，同是乡闾白髪人。"],"title":"招致仕诸君饮"}
