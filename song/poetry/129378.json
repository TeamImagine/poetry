{"author":"李曾伯","id":129378,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["徙倚阑干日未斜，四围不着一山遮。","浪花滚滚翻春雪，烟树霏霏夹暮霞。","壮丽中居荆楚会，风流元向蜀吴夸。","楼头恰称元龙卧，切勿轻嗤作酒家。"],"title":"登江陵沙市楚楼"}
