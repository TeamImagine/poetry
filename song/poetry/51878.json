{"author":"喻良能","id":51878,"strains":["仄仄平平平仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["疏雨萧萧岩桂香，西风驱冷作重阳。","池塘秋草还争绿，篱落寒花未肯黄。","又是一年新度节，何妨九客共飞觞。","园亭低小殽蔬陋，不比龙山吟帽狂。"],"title":"九日亦好园小集"}
