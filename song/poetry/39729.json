{"author":"陆游","id":39729,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["鲁墟无复坏垣存，偶榜舟来入乱云。","杜曲桑麻犹郁郁，桃源鸡犬亦欣欣。","青围旧墅千峰立，绿引官河一脉分。","我卜数椽差不远，得归何以报吾君。"],"title":"鲁墟"}
