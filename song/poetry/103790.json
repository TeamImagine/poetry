{"author":"吴泳","id":103790,"strains":["仄平仄仄仄，平仄○平平。","平平仄仄仄，仄仄平仄平。","仄平仄平○，○仄平仄平。","平平仄仄仄，仄仄平仄平。","仄平平仄仄，仄仄平○平。","仄平仄平仄，平仄仄仄平。","仄平仄平平，平仄○仄平。","平平仄仄仄，平仄平仄○。","仄平仄仄平，仄仄平平平。","○平仄仄仄，仄仄平平平。","平○○仄○，仄仄仄仄平。","仄仄○仄平，仄仄○仄平。","仄○仄仄○，平仄平平平。","仄平仄仄平，仄仄仄仄平。","平仄平平仄，仄仄仄仄平。","仄平仄仄仄，仄仄仄仄○。"],"paragraphs":["大仪斡四运，环转当初阳。","天根起自复，气踵生以黄。","卓然五阴中，标示君子祥。","芳芸岂不馥，硕果终自香。","有开南国彦，气禀惟纯刚。","况逢子之半，弧矢射四方。","浩然祖邹人，清介如道乡。","源流义理熟，滋养苗脉长。","自登蜀道来，玉节明于霜。","潢池有佩犊，紫逻无羝羊。","星回参井间，草木烂以光。","种善如种禾，去恶如去稂。","只从一念中，坰野皆斯臧。","玉{米台}不用餐，石髓不用尝。","台背而儿齿，好德自尔康。","笑渠役役者，日景以线量。"],"title":"寿邹都大"}
