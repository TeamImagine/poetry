{"author":"李吕","id":30355,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["劳生着意在荣观，炊熟黄粱万虑宽。","溢目琴书聊自乐，半窗风月不吾悭。","从谁更觅安心法，回首几经行路难。","料想已能同水镜，任他胸次九疑山。"],"title":"题游少张逸老轩"}
