{"author":"韩元吉","id":29203,"strains":["仄仄仄○仄，平平仄平平。","平平平仄平，仄仄平仄平。","平平平平仄，仄仄仄仄平。","○平仄仄仄，仄仄平平○。","仄平仄平平，平仄○仄平。","平仄○仄平，仄平仄○平。","仄仄仄平仄，○○平仄平。","仄仄○仄平，仄平仄平仄。","平平仄平仄，仄仄○平平。","仄○仄仄仄，仄仄平○平。"],"paragraphs":["忽忽倦行役，栖栖问穷途。","生涯能几何，所抱诗与书。","凄凉吴淞路，不到十载余。","当年路傍柳，半已阴扶疏。","系舟上高桥，春水正满湖。","鸥鸟如有情，见人远相呼。","境豁目为纵，兴长心特舒。","尚想张季鹰，此焉赋归欤。","生前与身后，底用论区区。","但当酌美酒，一鲙江中鲈。"],"title":"松江感怀"}
