{"author":"陈著","id":139299,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["安排聚首易参差，信意行来始是奇。","山色堪餐饶有菊，樵歌相应自成诗。","危时杯酌旱云雨，老境襟期春水澌。","醉里更无门外话，一声寒雁弟兄知。"],"title":"晴郊意行到梅山示弟茝"}
