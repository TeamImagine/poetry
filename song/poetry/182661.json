{"author":"强至","id":182661,"strains":["平平平仄仄平仄，平仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["城中尘土眯人眼，堤上风烟醒客心。","沙拥河声时断续，云含野色屡晴阴。","平芜点白鹭双起，细柳弄青蝉一吟。","魏北古来车马地，此亭偶尔得幽寻。"],"title":"瓦亭偶书"}
