{"author":"李石","id":20398,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["林盘谷转走萦纡，两腋乘风上太虚。","尘世似将玄圃隔，仙宫元在赤城居。","着鞭欲跨鸾凰去，舐鼎曾嫌鸡犬余。","尺帚何当上霄汉，夜扪星斗步庭除。"],"title":"题扪参亭"}
