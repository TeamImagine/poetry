{"author":"苏轼","id":195137,"strains":["平平仄平仄，平仄仄仄平。","平仄平仄○，仄仄平仄○。","平平仄平仄，平仄平仄平。","仄○平仄仄，仄平仄平平。","仄仄仄平仄，仄平仄平平。","仄仄○仄平，仄平仄仄仄。","仄平平平平，平仄仄仄平。","平平仄平仄，平仄○仄平。","仄仄仄仄平，仄仄平平平。","仄仄平平○，仄仄仄仄平。","平仄仄平仄，平○仄仄平。","仄仄平平仄，仄平仄仄○。"],"paragraphs":["床头枕驰道，双阙夜未央。","车毂鸣枕中，客梦安得长。","新秋入梧叶，风雨惊洞房。","独行残月影，怅焉感初凉。","筮仕记怀远，谪居念黄冈。","一往三十年，此怀未始忘。","扣门呼阿同，安寝已太康。","青山映华发，归计三月粮。","我欲自汝阴，径上潼江章。","想见冰盘中，石蜜与柿霜。","怜子遇明主，忧患已再尝。","报国何时毕，我心久已降。"],"title":"感旧诗"}
