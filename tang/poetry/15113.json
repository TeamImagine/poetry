{"author":"白居易","id":15113,"strains":["仄平平仄平，仄平平平平。","○平仄平仄，仄仄平仄平。","○平平仄平，仄仄平仄平。","仄仄平平平，平平仄○平。","平平仄平平，仄平平仄○。","仄○仄仄平，仄仄平平平。","仄仄仄仄平，平平仄仄○。","平仄仄平仄，平平仄平平。"],"paragraphs":["涧松高百寻，四时寒森森。","临风有清韵，向日无曲阴。","如何时俗人，但赏桃李林。","岂不知坚贞，芳馨诱其心。","能生学为文，气高功亦深。","手中一百篇，句句披沙金。","苦节二十年，无人振陆沈。","今我尚贫贱，徒为尔知音。"],"title":"赠能七伦"}
