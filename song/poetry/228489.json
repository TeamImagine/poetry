{"author":"释德洪","id":228489,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄仄仄仄平平仄，仄仄平平仄仄平。"],"paragraphs":["句法疑君每太高，湘南山水助挥毫。","暂临小邑聊观政，未见全牛可受刀。","珠玉光难藏瓦砾，芝兰香岂掩蓬蒿。","坐令百里清如镜，吏猾民奸岂易逃。"],"title":"和傅彦济知县"}
