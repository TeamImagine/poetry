{"author":"杜柬之","id":171761,"strains":["平仄仄平平仄仄，○仄平平平仄仄。","仄平平仄仄仄平，仄仄平平仄○仄。","仄仄仄仄平平平，○仄平平仄仄平。","仄平平平仄仄仄，○仄○仄平平平。","仄平仄仄平平仄，平仄平○仄平仄。","仄仄平平仄仄平，仄仄平平仄平仄。"],"paragraphs":["山口出云鸠唤雨，三月巴山蒸溽暑。","浊流来作虎眼文，一叶孤舟命如缕。","道傍绿树清阴凉，中有金仙古道场。","去家才余二百里，且复看此青筼筜。","出门满目伤羁旅，归舍还煎碎儿女。","欲问阇黎借榻眠，卧对龛灯淡无语。"],"title":"至自云安题净戒院二首  其一"}
