{"author":"韦述","id":45377,"strains":["平平仄平仄，平仄平仄仄。","仄平平仄○，仄仄仄○仄。","平仄仄平仄，平平仄平仄。","平仄仄○平，平平仄○仄。","○平仄平仄，仄仄○平仄。","平仄○仄平，平平仄平仄。","平仄平仄仄，仄平仄○仄。","平仄仄仄平，仄平仄○仄。","平平仄仄仄，平平仄平仄。","仄平仄平平，平平平仄仄。"],"paragraphs":["悠悠涉伊水，伊水清见石。","是时春向深，两岸草如积。","迢遰望洲屿，逶迤亘津陌。","新树落疏红，遥原上深碧。","回瞻洛阳苑，遽有长山隔。","烟雾犹辨家，风尘已为客。","登陟多异趣，往来见行役。","云起早已昏，鸟飞日将夕。","光阴逝不借，超然慕畴昔。","远游亦何为？归来存竹帛。"],"title":"晚渡伊水"}
