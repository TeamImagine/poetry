{"author":"张澂","id":245526,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄仄仄仄仄平平。","平平仄仄平平仄，仄仄平平仄仄平。"],"paragraphs":["均佚归来一品崇，赤城新野焕仙风。","功存社稷今全德，身佩安危本至公。","宁似乐天丹灶破，不令北海酒樽空。","中原未靖戎氛恶，会有訏谟沃舜聪。"],"title":"建炎丞相成国吕忠穆公退老堂  其一"}
