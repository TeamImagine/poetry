{"author":"余复","id":88837,"strains":["仄仄平平仄，平平仄仄平。","平平仄仄平，仄仄平平平。","平平仄仄○，仄仄○平平。","平平仄仄仄，仄仄平平平。","平○平○仄，仄仄仄仄平。","仄仄仄仄平，平平平平平。","○平仄仄○，○仄仄仄平。","平平仄仄平，平平仄仄平。","仄仄仄○○，仄仄○平仄。","仄平仄仄平，平平平仄平。","平平仄仄仄，仄仄平平平。","仄仄平仄仄，仄仄仄仄○。","平平平仄仄，仄仄平○平。","平○仄仄仄，平仄仄仄平。","仄仄仄仄仄，仄平仄平平。","仄○仄平仄，仄仄平平平。","平平仄仄平，平仄平平平。","仄仄仄仄仄，仄仄○仄平。","平平仄○仄，平仄平平平。","平平仄仄平，仄仄平○平。","平仄○平平，仄平仄仄平。","仄平仄仄仄，平平仄○平。","平○仄仄平，仄平平平仄。","平平○○平，仄仄平仄平。"],"paragraphs":["涉海波涛险，登山足力疲。","胡为赤鉴游，海角山之涯。","崎岖乱石间，况复乘船危。","兹游固有意，访古伤今时。","荒陂存遗迹，缺处十丈余。","父老向我言，先畴为农师。","当时大父行，相与筑此堤。","堤成百物丰，师承及见之。","稻蟹不论钱，况敢论糠秕。","一朝坏不修，惊心伤鼓鼙。","田家岁作苦，土狭何由支。","忆昔禾黍地，石水数斗泥。","前功嗟已废，继者今其谁。","曾闻部使者，询问及故基。","水利固可究，具文怨徒欺。","又闻劝农吏，楚楚多奇姿。","朝游暮始还，山水穷清晖。","有念不及此，但见冠盖飞。","公家急相敛，星火惊文移。","农无地可耕，岁入何从规。","今幸长官贤，愿言拯我饥。","作书白太守，经营得如兹。","珍重父老言，岂为儿童戏。","皇华如观风，此老诚可资。"],"title":"西陂"}
