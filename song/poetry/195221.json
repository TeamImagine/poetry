{"author":"苏轼","id":195221,"strains":["仄平平仄仄，仄仄仄○平。","仄仄仄○仄，仄平仄仄平。","平平仄平仄，仄仄平○平。","平仄仄平平，仄仄平仄平。","仄平平仄仄，仄仄仄平平。"],"paragraphs":["小舟真一叶，下有暗浪喧。","夜棹醉中发，不知枕几偏。","天明问前路，已度千重山。","嗟我亦何为，此道常往还。","未来宁早计，既往复何言。"],"title":"和陶饮酒二十首  其五"}
