{"author":"崔致远","id":50419,"strains":["平仄平平仄仄平，○平仄仄仄平○。","仄○平仄平平仄，平仄平平仄仄平。","仄仄平平平仄仄，平平仄仄仄平平。","○平仄仄平平仄，仄仄○平仄仄平。","？平平平仄平仄○仄仄○仄？？？？？？？。"],"paragraphs":["终日低头弄笔端，从人杜口话心难。","远离尘世虽堪喜，争奈风情未肯阑。","影鬬晴霞红叶径，声连夜雨白云湍。","吟魂对景无羇绊，四海深机忆道安。","（《新增东国舆地胜览》卷三十）-1246-。"],"title":"寄颢源上人"}
