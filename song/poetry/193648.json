{"author":"苏轼","id":193648,"strains":["仄仄仄仄平，仄仄仄平平。","仄仄仄○仄，仄仄平仄平。","平平平○仄，平平平仄○。","仄仄平仄平，○○仄平平。","仄平仄仄仄，○仄○平平。","平平仄仄○，仄仄平平平。","仄仄平平平，仄平仄仄平。","○仄仄平平，平仄仄○平。","仄仄○仄仄，仄平○平平。","平平仄仄仄，仄仄仄仄平。"],"paragraphs":["近别不改容，远别涕霑胸。","咫尺不相见，实与千里同。","人生无离别，谁知恩爱重。","始我来宛丘，牵衣舞儿童。","便知有此恨，留我过秋风。","秋风亦已过，别恨终无穷。","问我何年归，我言岁在东。","离合既循环，忧喜迭相攻。","语此长太息，我生如飞蓬。","多忧发早白，不见六一翁。"],"title":"颍州初别子由二首  其二"}
