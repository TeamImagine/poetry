{"author":"陆游","id":38414,"strains":["平○仄平平仄仄，仄平仄仄平平仄。","平平仄平平仄平，仄仄○平仄平仄。","平平仄仄仄仄平，平○平仄仄○平。","平平平平仄仄仄，仄○平平○仄平。"],"paragraphs":["城中酒垆千百所，不忧不售惟忧雨。","今年上元灯满城，曲巷深坊闹歌舞。","天公不借一日晴，风吹灯死雨如倾。","家家移床避屋漏，不闻人声闻屐声。"],"title":"上元雨"}
