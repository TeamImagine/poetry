{"author":"刘弇","id":209697,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["由来昭武胜天台，淑气俄锺命世材。","天上月华方摄兔，人间春色已先梅。","长庚梦白真无敌，嵩岳生申世有开。","直恐龙陂清澈底，照人都入骨毛来。"],"title":"知府黄龙图生辰五首  其一"}
