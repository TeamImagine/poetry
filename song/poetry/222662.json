{"author":"毛滂","id":222662,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄仄平仄仄平平。","平平平仄平平仄，仄仄平平仄仄平。"],"paragraphs":["玉斧修轮灭玷痕，金精铸魄凝寒清。","缀云都去秋心浄，囊露新添夜眼明。","气接瑶台端可御，地漫银汉定谁倾。","何时天竺山前路，细听烟崖坠子声。"],"title":"次韵琳老中秋月"}
