{"author":"张方平","id":90262,"strains":["平平○○仄○仄，仄平平仄平平仄。","平平平仄平仄平，平仄○平仄平仄。","仄仄○平仄平仄，平平平仄平平仄。","仄平仄仄仄仄平，平平平○○平仄。","平仄仄平平仄平○平平，仄○平仄平○○。","平仄仄仄○仄平，仄平平仄平○平。","仄平仄仄平平仄，仄仄仄仄平平平。"],"paragraphs":["秋风吹空一横扫，秀桐芳蕙经宵老。","晨鸡惊起穷丈夫，心骨调残感霜草。","独起过君喜君在，鹴裘同就旗亭解。","酒酣气壮把袂归，吾曹心过中区大。","君不觉丰城两龙思延平，气凝愁紫牛间横。","神物际会当有时，洛阳楼上逢张卿。","古人率自穷途起，景略执畚南阳耕。"],"title":"梁甫吟与任向"}
