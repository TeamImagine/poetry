{"author":"周密","id":154012,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["丹砂何日化黄金，衣上秋尘积渐深。","生意无边观草色，春风有约到梅心。","白头自感华年瑟，俗耳谁听太古琴。","联句定知思孟简，谿边因寄采蘋吟。"],"title":"次魏川联句韵"}
