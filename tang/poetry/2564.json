{"author":"冯著","id":2564,"strains":["平○仄仄平仄仄，仄○仄平仄○平。","平○仄仄平平平，仄平平仄仄平仄。","仄平仄仄○仄仄，仄仄仄仄平平仄平，平平仄平平仄平。","仄仄仄平平平仄平仄仄，平平仄平仄○仄。","平平仄仄仄仄平，○平仄仄仄仄平。","仄仄仄仄○仄仄，平○仄仄平仄仄。"],"paragraphs":["双燕碌碌飞入屋，屋中老人喜燕归。","裴回绕我床头飞，去年为尔逐黄雀。","雨多屋漏泥土落，尔莫厌老翁茅屋低，梁头作窠梁下栖。","尔不见东家黄鷇鸣啧啧，蛇盘瓦沟鼠穿壁。","豪家大屋尔莫居，娇儿少妇采尔雏。","井旁写水泥自足，衔泥上屋随尔欲。"],"title":"燕衔泥"}
