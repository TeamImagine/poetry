{"author":"姚勉","id":140852,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["阿大中郎喜事宜，黄金不惜买蛾眉。","春风带醉欺桃叶，暮雨凝丝滞柳枝。","香阁鸾偕双雁奠，妆台凤引两皇来。","从兹准协熊罴梦，多办库钱为洗儿。"],"title":"戏叔纳宠"}
