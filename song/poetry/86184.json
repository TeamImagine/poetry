{"author":"韩淲","id":86184,"strains":["平仄仄平仄，仄平○平平。","仄平平仄仄，仄平平仄平。","平仄平仄平，平平平仄平。","平平仄平平，仄仄平仄平。","仄仄仄仄仄，○平仄平平。","仄○仄仄○，仄仄平平平。","平平○仄仄，平仄仄仄○。","仄平仄仄仄，仄仄○仄平。","平平平平仄，平平平仄平。"],"paragraphs":["秋入玉山静，羡君乘归轩。","晓凉红蓼渡，晚晴黄叶村。","儿女罗酒浆，欢呼争候门。","家人有真情，巷党无杂言。","岂不念别久，三年在真源。","幸从帝里回，有命须腾骞。","嬉游且卒岁，余事不足论。","予方仰寸禄，日日思故园。","西湖虽云乐，而多车马喧。"],"title":"送舒同安监暂回上饶"}
