{"author":"欧阳澈","id":10195,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["拨云来谒野僧家，刮眼秋光望里赊。","槛菊凋零金蕊碎，庭花袅娜玉冠斜。","遣怀诗笔摛春锦，破闷茶瓯捧雪花。","却笑远公延靖节，何须把盏醉流霞。"],"title":"重九日醉中与世弼游华严寺"}
