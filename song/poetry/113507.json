{"author":"李觏","id":113507,"strains":["仄平平仄仄平平，仄仄平平仄仄平。","仄仄仄平○仄仄，平平平仄仄平平。","仄平仄仄平平仄，仄仄平平仄仄平。","平仄仄○仄仄仄，平平○仄仄平平。","平平仄仄平平仄，仄仄○平仄仄○。","仄仄仄○平仄仄，平平平仄○平平。","仄平仄仄○平仄，仄仄平平仄仄平。","○仄平平平仄仄，仄平平仄仄平平。"],"paragraphs":["要知贤者善居官，法自严明性自宽。","黠吏欲欺难作计，愚民初惧久方安。","狱辞大小情皆见，市物公私价一般。","农力不闻供土木，穷阎犹得免饥寒。","星为二使来巡抚，考未三年悉可观。","剧郡便当烦镇守，君恩宁许更盘桓。","雨轓赣水行非远，五袴旴江日渐单。","从此天衢龙跃去，野人怀德谩悲酸。"],"title":"送知军曹比部移虔州"}
