{"author":"罗隐","id":30660,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["湖上风高动白蘋，暂延清景此逡巡。","隔年违别成何事，半夜相看似故人。","蟾向静中矜爪距，兔隈明处弄精神。","嫦娥老大应惆怅，倚泣苍苍桂一轮。"],"title":"咏月"}
