{"author":"刘克庄","id":111086,"strains":["仄仄平平仄仄平，仄平仄仄仄平平。","平平仄仄仄仄仄，平仄仄平平仄平。","仄仄仄平仄平仄，仄平平仄仄平平。","平平平仄平平仄，仄仄平平仄仄平。"],"paragraphs":["寤寐中原独着鞭，往来绝域几餐毡。","封侯反出李蔡下，成佛却居灵运先。","八百里烹飨军炙，九千缣辇作碑钱。","祇今谁是田横客，回首荒丘一慨然。"],"title":"梦方孚若二首  其二"}
