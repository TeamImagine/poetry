{"author":"郭祥正","id":192632,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["注地银潢两峡开，云林冰净不浮灰。","新诗欲与何人论，旧友今从上国来。","薄酒谩为仙室饮，归鞍无奈夕阳催。","君怀自有骊珠富，合浦休将一颗回。"],"title":"故人李端夫赴廉州从事石室致酒留别二首  其一"}
