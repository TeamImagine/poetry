{"author":"赵蕃","id":75029,"strains":["平平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄平平仄平仄，平平仄仄仄平平。"],"paragraphs":["君诗耻作阆仙瘦，颇厌飘零其故何。","求士近闻劳仄席，斯人未用岂悬科。","交情满眼尽今雨，世态由来俱一波。","所愿深持后凋节，传书独行不为过。"],"title":"简贾新之"}
