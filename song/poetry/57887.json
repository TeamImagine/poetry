{"author":"梅尧臣","id":57887,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄仄平仄，平仄平平仄仄平。"],"paragraphs":["昼日南宫雨后凉，斋严官重静于常。","庭前鬭雀堕还起，栏下秋花落自香。","看尽云容天漏碧，读残书帙卷披黄。","九衢尘土莫能到，萧瑟微风叶响廊。"],"title":"次韵和景彝省闱宿斋二首  其一"}
