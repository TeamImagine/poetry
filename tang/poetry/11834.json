{"author":"孟郊","id":11834,"strains":["○平平仄仄，平仄平平平。","平仄○仄仄，仄○平仄平。","仄平仄平仄，仄仄○仄平。","平平仄仄○，仄仄平○○。","○平仄平仄，仄仄仄平平。","平仄平仄仄，仄平平仄平。","平平仄平仄，仄仄仄平平。"],"paragraphs":["长安佳丽地，宫月生蛾眉。","阴气凝万里，坐看芳草衰。","玉堂有玄鸟，亦以从此辞。","伤哉志士叹，故国多迟迟。","深宫岂无乐，扰扰复何为。","朝见名与利，莫还生是非。","姜牙佐周武，世业永巍巍。"],"title":"感怀 四"}
