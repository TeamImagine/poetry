{"author":"胡寅","id":12191,"strains":["平仄平平仄仄平，仄平平仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["鸿雁分飞接翼难，稻粱谋隔水云寒。","千山路远劳魂梦，一纸书来强笑欢。","东榻人材惭润玉，西昆诗韵胜芳兰。","从今更励男儿操，金铁为心石作肝。"],"title":"二弟在远经年无书张倩忽来相看蔡生以诗见庆次其韵"}
