{"author":"韩琦","id":90853,"strains":["平平平仄仄平平，仄平平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["溪园高致此非遐，请为公陈众所夸。","一境熙台跻旧俗，万民和气入新花。","流芳只有人思召，行乐何须坐有车。","不独清明资胜会，四时风月惬诗家。"],"title":"次韵和滑州梅龙图寒食溪园"}
