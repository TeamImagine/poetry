{"author":"陈与义","id":3413,"strains":["平平仄平仄，○仄仄仄平。","仄仄平仄仄，仄仄平仄○。","仄平平平仄，仄仄平仄平。","仄仄仄仄平，仄仄平平平。","平○仄仄仄，平○仄○平。","平平仄平仄，平仄平平平。","平仄仄平仄，仄平仄仄平。","平平仄仄仄，仄仄仄○平。"],"paragraphs":["纷纷吏民散，遗我以兀然。","悄悄今夕意，鸟影驰隙间。","向来房州谷，采药危得仙。","忽驾太守车，出处宁非天。","何妨暂阅世，谋行要当先。","西斋一壶酒，微雨新秋还。","蛛网闪明晦，叶声饯岁年。","呼儿具纸笔，录我醉中言。"],"title":"同通老用渊明独酌韵"}
