{"author":"陆佃","id":202448,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夏木阴清气候匀，平明鸾仗簇芳尘。","百年礼乐传宫注，万国衣冠拱庙陈。","红芍药开迎昼永，紫樱桃熟奉时新。","天街自不容生草，布屑由来枉用辛。"],"title":"依韵和曾子开舍人从驾孟飨景灵宫四首  其二"}
