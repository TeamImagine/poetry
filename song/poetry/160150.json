{"author":"林景熙","id":160150,"strains":["仄平仄仄平平平，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["十年疏鬓为谁斑，天借儒冠日月闲。","欹枕寒生双瀑涧，开门春满七星山。","鹤归尚觉辽城是，鹃老空闻蜀道难。","欲觅九还凭寄语，青牛何日度函关。"],"title":"寄七山人"}
