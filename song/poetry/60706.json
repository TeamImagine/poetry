{"author":"许及之","id":60706,"strains":["仄平平平平仄仄，仄仄平平○仄仄。","平平仄平仄平仄，仄仄平平仄仄○。","仄平平仄平平平，平平仄仄平平平。","仄仄平平仄平仄，仄○○仄平仄仄。","仄平平平仄平仄，○仄平平仄平仄。","仄平仄仄○○○，仄仄平平仄平仄。"],"paragraphs":["水南梅花光似雪，扑地香风喷鼻裂。","诗人不来岁华晚，寂寞岩扃那忍折。","一朝移向凌风前，雕栏碧甃生寒烟。","聘以新诗寿芳酒，洗空遗恨春溅溅。","住山多时识幽洁，行到台边忽凄咽。","故园萼绿正相思，冷却东皋半犁铁。"],"title":"次韵胡伯晖喜王簿移梅"}
