{"author":"晁说之","id":219331,"strains":["平○仄仄平，仄仄仄平仄。","仄仄仄○平，仄平仄平仄。","平仄平平仄，平平○仄仄。","平平仄平仄，平平仄仄仄。","平仄仄平平，平平仄仄仄。","平仄仄仄平，平仄仄平仄。","仄仄仄平仄，仄仄平平仄。","仄仄仄平平，平仄平仄仄。","仄仄仄仄仄，平仄仄平仄。","平仄仄仄仄，仄平仄平仄。","仄○仄仄平，仄仄平平仄。","仄平平仄平，○平平平仄。"],"paragraphs":["真茶窃所贪，薄酒亦云嗜。","况此两乘壶，旨哉出厅事。","歌美秦州半，樽罍更几倍。","元戎眷非一，于焉则有二。","癃老欲扶持，牢愁使破碎。","风雪客岁殚，无陨故园泪。","我实不能饮，自有愁常醉。","顾彼昔之人，何必陶阮类。","槌剑剧孟侠，文武卫公贵。","宜饮不饮者，我言尚何费。","顾分玉帐春，远以金壶致。","旧都新奏功，如花方高会。"],"title":"申谢经略安抚待制送酒之什"}
