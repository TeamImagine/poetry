{"author":"葛胜仲","id":230976,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["冬早寒轻测测天，疏枝明秀忽来前。","土酥结色神仙种，冰麝分香造化权。","三白共惊千树发，一年都占百花先。","巡檐索与冰姿笑，凖拟携壶更撃鲜。"],"title":"菁山梅花盛开予独未之知十一月二十二日周元举察院饷数枝以诗三首为谢  其二"}
