{"author":"钱起","id":4392,"strains":["仄平平仄仄，仄仄仄平平。","仄仄仄平仄，平平仄仄平。","仄平平仄仄，○仄仄平平。","平仄平平仄，平平仄仄平。","仄○仄仄仄，○仄仄平○。","平仄仄平仄，平平平仄平。","仄平仄○仄，平仄仄平平。","平○○平仄，平平仄仄平。","仄○平仄仄，○仄仄○平。","仄仄平平仄，平平仄仄○。"],"paragraphs":["几年家绝壑，满径种芳兰。","带石买松贵，通溪涨水宽。","诵经连谷响，吹律减云寒。","谁谓桃源里，天书问考槃。","一从解蕙带，三入偶蝉冠。","今夕复何夕，归休寻旧欢。","片云隔苍翠，春雨半林湍。","藤长穿松盖，花繁压药栏。","景深青眼下，兴绝彩毫端。","笑向同来客，登龙此地难。"],"title":"中书王舍人辋川旧居"}
