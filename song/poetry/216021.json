{"author":"张耒","id":216021,"strains":["平仄平平仄○仄，○平○平仄○仄。","平平平仄仄平平，平平仄平○仄仄。","仄平平平平仄仄，平仄仄仄仄○仄。","○仄○平仄仄平，仄平仄仄平平仄。","平平仄仄仄平平，仄仄仄平仄平仄。","仄平仄仄平仄仄，平平仄仄平平仄。","平平仄仄仄仄仄，仄仄仄○平仄仄。","平平平仄仄平平，平仄仄平平仄仄。"],"paragraphs":["初伏炎炎坐汤釜，长安行人汗沾土。","谁倾江海作清凉，玄云驾风横白雨。","普陀真人甘露手，能使渴乏厌膏乳。","且欲当风展簟眠，敢辞避漏移床苦。","清贫学士卧陶斋，壁上墨君澹无语。","翰林但解嘲苜蓿，彭宣不得窥歌舞。","联诗得句笑出省，策马涉泥归闭户。","床头余榼定何嫌，窗外石榴堪荐俎。"],"title":"初伏大雨呈无咎"}
