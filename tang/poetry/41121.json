{"author":"贯休","id":41121,"strains":["仄平平仄仄平平，平仄平平仄仄平。","平仄仄平仄仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["剑刓秋水鬓梳霜，回首胡天与恨长。","官竟不封右校尉，鬬曾生挟左贤王。","寻班超传空垂泪，读李陵书更断肠。","今日灞陵陵畔见，春风花雾共茫茫。"],"title":"灞陵战叟"}
