{"author":"韦骧","id":190579,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄平平平。"],"paragraphs":["回岩万仞透青冥，造化功偏窍凿精。","自是神仙乘福地，岂因谖诈诱愚兵。","金床旧迹知何在，石鼓遗歌仅可评。","尘淟暂来心已悟，灵场千古为苍生。"],"title":"金精岩"}
