{"author":"李复","id":212604,"strains":["仄仄○仄仄仄仄，仄仄平平仄平仄。","○○平○仄平平，平仄○平仄平仄。","仄平仄仄仄平仄，仄仄平平仄平仄。","仄平平仄仄平平，○仄○平平仄仄。","仄平仄仄仄平平，平仄仄平平仄仄。","仄平仄仄平平平，平平平仄平○仄。"],"paragraphs":["老便收气自暖腹，厌见先浆动人目。","乘间萦思似秋虫，终日牵丝不成幅。","广文嗜好背时利，妙律开云发孤竹。","已惊垂蚓得鲸归，更愧并貂持狗续。","可嗟按剑夜投珠，何异剖岩朝泣玉。","昨宵月暗风凄凄，灯阴神物来听读。"],"title":"依来韵答谢教授敞还鄙藁语"}
