{"author":"李昉","id":856,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["融融和气满亭台，寂绝无人访我来。","忽喜贰卿篇咏至，如闻三岛信音回。","偷闲旋要偿诗债，减俸惟将买树栽。","春旦两壶宣赐酒，一壶留着待君开。"],"title":"宿雨初晴春风顿至小园独步方多索寞之怀嘉句忽来骤引吟哦之兴仰攀高韵少达鄙诚"}
