{"author":"韩维","id":157716,"strains":["平平仄平仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","仄平平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄仄，平仄仄平○。","仄仄平平仄，平平仄仄仄。","仄仄平仄仄，仄仄仄平○。","平仄仄平仄，平平平○平。","平平仄仄仄，仄仄仄平平。"],"paragraphs":["春风杖藜客，同到石桥边。","引袖披云木，携樽俯涧泉。","岩花聊采摘，野器不雕镌。","俯仰元和内，熙恬太古前。","草心柔可绾，蒲叶密于编。","涧麀来窥坐，沙鸥不改眠。","蒙蒙桃李雨，幂幂薜萝烟。","舞类雩祠日，吟非楚泽年。","鱼跳闻急管，鸟语似幺弦。","紫翠羞薇蕨，清香袭蕙荃。","乱流时揭厉，微迳巧萦穿。","德义心诚服，山林性所便。","敢令然诺负，直以事为牵。","圯下履终跪，溱边裳且褰。","春醪可益酿，况有帛戋戋。"],"title":"和象之同孔宁极游石桥且简宁极"}
