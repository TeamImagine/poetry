{"author":"温庭筠","id":26126,"strains":["平仄平平平仄仄，仄仄平平仄平仄。","仄仄平平仄仄平，平平仄仄平平仄。","仄○○仄平仄平，仄平仄仄平平○。","仄平平仄平平仄，仄仄平平仄仄○。","平平仄仄○平仄，仄仄仄平平仄仄。","平仄平平仄仄平，○平仄仄○○仄。"],"paragraphs":["塘水汪汪凫唼喋，忆上江南木兰檝。","绣颈金须荡倒光，团团皱绿鸡头叶。","露凝荷卷珠净圆，紫菱刺短浮根缠。","小姑归晚红妆浅，镜里芙蓉照水鲜。","东沟潏潏劳回首，欲寄一杯琼液酒。","知道无郎却有情，长教月照相思柳。"],"title":"兰塘词"}
