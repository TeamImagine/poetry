{"author":"陈舜俞","id":146524,"strains":["仄仄平仄仄，仄平平仄平。","仄仄○仄仄，平仄平仄平。","○仄仄平仄，平仄平○平。","平仄仄仄○，仄仄○仄平。","仄仄平仄仄，仄仄仄平平。","仄○平仄仄，仄平仄平平。","平平平平○，平仄平仄平。","仄平仄○平，○仄平平平。","平平仄仄仄，仄仄仄仄平。","仄平仄○平，仄仄平平平。","仄仄仄平仄，仄仄平平平。","仄平平仄平，平仄平平○。","平○仄？平，仄平平○平。","平平仄○○，○仄平平平。","平平仄平仄，平仄平平平。","平平仄平仄，仄仄仄仄平。","平○仄仄仄，仄仄平平平。","平○平仄仄，仄仄仄○平。","平○仄○平，仄平仄仄仄。","平平仄仄仄，平平仄平平。","仄平仄平平，仄平平仄平。","仄仄平仄仄，○仄仄仄平。","仄○仄平仄，仄仄○○平。","仄平平平仄，仄仄平仄○。","仄平平平仄，仄仄仄平平。","仄仄仄仄仄，仄平平仄平。"],"paragraphs":["直道焉不黜，士生常苦贫。","此语闻则旧，今见贤丈人。","三十取科第，初走州县尘。","清不受一毫，义或重万钧。","四十虽宦达，五十已邅屯。","有如车脱辐，挽之又埋轮。","南栖穷山中，茅屋无比邻。","瘦田两三棱，过半生荆榛。","年丰苦不饱，况复水旱频。","予常访其居，会合欢无垠。","念此太幽独，欲去弥伤神。","劝君胡不归，清霅多交亲。","旋闻理艅艎，送之彭蠡滨。","今来复相过，三见汀洲春。","虽云故乡乐，还似枯池鳞。","僧坊避风雨，所赖太守仁。","随衣度伏腊，计俸纾晡晨。","无妻眠抱影，失子泪沾巾。","穹苍杳难知，善人独不振。","公怀自旷达，陶然乐天钧。","作诗拟渊明，委形任屈伸。","所喜樽有酒，且乐圃有筠。","我思得高义，列鼎铺重茵。","馆之华堂上，岁与禾百囷。","使无寒饥顾，便可谢簪绅。","世俗念已薄，此邦非等伦。"],"title":"次韵酬郏郎中"}
