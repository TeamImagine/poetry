{"author":"王迈","id":107489,"strains":["仄○仄仄平○仄，平○仄平仄○仄。","平平○仄仄仄○，仄平仄平仄平仄。","仄平平仄仄仄平，平平○平平仄仄。","仄仄仄仄平仄平，仄平平仄平平仄。","平平仄仄仄平平，仄仄仄○平仄仄。","仄平平仄仄平平，仄○平平平仄仄。","仄平平仄仄平平，○仄仄平平仄仄。","仄平仄仄仄平平，仄仄○平○仄仄。","○平平仄仄○平，平仄平平平仄仄。"],"paragraphs":["大廷昔日曾空臆，时论忌人太疏直。","名公正色力主盟，寘之甲科免居乙。","殿庐今日忝校文，甘言如饴心所嫉。","或者欲植桃李恩，慨然为下雌黄笔。","头方直是不能圆，入险固应阴下石。","我公天下尽门生，仆荷知音心感激。","幸无赃墨辱门墙，犹免语人颜发赤。","感公具眼照人才，坠履遗簪犹爱惜。","临归多谢馈兼金，何日能为还白璧。"],"title":"谢政府馈金"}
