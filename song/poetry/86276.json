{"author":"韩淲","id":86276,"strains":["平平平仄仄，仄仄平仄仄。","平仄平仄仄，仄仄○平仄。","平○平平平，仄仄仄平仄。","平平仄○平，仄仄仄仄平。","平平○仄○，仄仄仄仄仄。","平平仄○平，仄仄平仄仄。","仄○平仄平，仄○仄仄仄。"],"paragraphs":["平生荒野处，谓可开笑口。","筇杖兰桨外，忍复叹藜糗。","春深西湖山，已落众人后。","寻幽欲吟搜，载酒拼醉呕。","今晨思一行，约友意复否。","融融月穿楼，澹澹风动牖。","放浪嵇阮流，不应独古有。"],"title":"约元立致道游龙井各以事辞"}
