{"author":"吴芾","id":17810,"strains":["仄○平平平，○平仄平仄。","○平仄仄平，仄仄平仄仄。","○仄○仄平，平仄平仄仄。","仄平仄仄平，仄平仄仄仄。","仄平仄仄平，平仄平仄仄。","仄平仄○平，○仄○仄仄。","仄平仄平○，仄仄仄仄仄。","平平仄○平，平仄平平仄。","仄仄○○平，平平○仄仄。","仄○仄○平，平仄仄○仄。","仄仄仄平仄，仄仄平仄仄。","仄仄平仄平，平仄仄平仄。","平仄仄平平，仄平平仄仄。","仄○仄平平，仄仄○平仄。","○仄仄仄仄，仄仄平平仄。","平○仄平平，仄仄仄○仄。"],"paragraphs":["我闻桃花源，其先是秦世。","当时避地人，岁久俱已逝。","其后长子孙，生理还不废。","种桃以自营，结茅以自憩。","有儿但发蒙，初不工六艺。","有田但收禾，了不输二税。","有鸡只晨号，有犬不夜吠。","渊明爱其真，为此成新制。","我久闻其风，褰裳思一诣。","所虑路难通，仍恐水难厉。","梦寐不能忘，抱恨知几岁。","所恨天见私，于此施嘉惠。","贻我万株桃，漫山迷眼界。","却胜武陵溪，草树相蒙蔽。","相去复不远，只在吾庐外。","人号小桃源，景物适相契。"],"title":"和陶桃花源"}
