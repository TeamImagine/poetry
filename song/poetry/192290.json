{"author":"郭祥正","id":192290,"strains":["平平仄平平，平平仄平仄。","平○仄平仄，平仄仄平仄。","仄平仄平平，仄平○仄仄。","○平仄平仄，平平平仄仄。","○平仄平仄，平平平仄仄。","仄○仄平平，平○仄平仄。","仄○仄平平，仄仄仄平仄。","平○○仄平，仄仄仄仄仄。","平平○平平，仄平仄平仄。","平平平平平，○仄平平仄。"],"paragraphs":["开池得双泉，因泉构华屋。","池中种菱荇，池上列花竹。","与春蘸新红，遇风摇净绿。","轻鸥自飞舞，纤鳞随出缩。","操舟往江海，端忧龙蜃触。","卷衣入山林，而防虎狼欲。","岂如一凭栏，俯仰快心目。","朝吟吟有余，暮醉醉不足。","双泉长涓涓，比公享天禄。","公归民怀公，听我双泉曲。"],"title":"双泉轩赠太平守梁正叔"}
