{"author":"苏轼","id":194586,"strains":["平仄○平○，平仄○仄仄。","○平平平平，仄仄仄仄仄。","仄○○仄仄，仄仄仄仄仄。","仄○仄平○，○仄仄仄仄。","平平平仄仄，仄仄平仄仄。","平平仄○仄，仄仄平平仄。","平○仄仄仄，仄仄仄平仄。","仄○仄仄平，平仄仄仄仄。","平平○仄仄，平仄仄仄仄。","仄○仄平平，仄仄平仄仄。","平平仄仄仄，仄仄○仄仄。","○平仄仄仄，仄仄平仄仄。","平平仄仄仄，仄仄平平仄。"],"paragraphs":["酸酒如虀汤，甜酒如蜜汁。","三年黄州城，饮酒但饮湿。","我如更拣择，一醉岂易得。","几思压茅柴，禁网日夜急。","西邻推瓮盎，醉倒猪与鸭。","君家大如掌，破屋无遮羃。","何从得此酒，冷面妒君赤。","定应好事人，千石供李白。","为君三日醉，蓬发不暇帻。","夜深欲逾垣，卧想春瓮泣。","君奴亦笑我，鬓齿行秃缺。","三年已四至，岁岁遭恶客。","人生几两屐，莫厌频来集。"],"title":"岐亭五首  其四"}
