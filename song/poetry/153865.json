{"author":"周密","id":153865,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["紫霞当日按凉州，曾到仙家十二楼。","秋影满堂花外烛，冷香飞句柳边舟。","冰弦泛月传新谱，芳槛移春接俊游。","授简梁园人老去，年年葵麦长新愁。"],"title":"梦游紫霞寤而感怆"}
