{"author":"王安石","id":179990,"strains":["平平平平平，平仄仄平平。","仄仄仄平仄，○仄○平平。","仄平仄仄仄，平仄平仄平。","平平仄仄仄，仄仄仄○平。","平平仄仄仄，仄仄平平平。","仄平仄平平，○仄仄仄平。","仄平○平平，仄仄仄平平。","仄仄仄平○，平平平仄平。","仄平平仄平，仄仄仄○仄。","平○平平仄，仄仄○平平。","仄仄平仄仄，仄平仄平○。","仄○仄○○，仄仄仄平平。","仄平仄平平，仄仄仄平平。","平仄仄平仄，仄平仄平平。"],"paragraphs":["余生非匏瓜，于世不无求。","弱力惮耕稼，衣食当周流。","起家始二十，南北今白头。","愁伤意已败，罢病恐难瘳。","江湖把一节，屡乞东南州。","治民岂吾能，闲僻庶可偷。","谬恩当徂冬，黾勉始今秋。","岂敢事高蹇，茫然乖本谋。","抚心私自怜，仰屋窃叹愀。","强骑黄饥马，欲语将谁投。","赖此城下宅，数蒙故人留。","揽衣坐中庭，仰视白云浮。","白云御西风，一一向沧洲。","安得两黄鹄，跨之与云游。"],"title":"韩持国见访"}
