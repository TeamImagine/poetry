{"author":"孔平仲","id":203727,"strains":["仄仄平○仄，平平仄仄平。","平平仄仄仄，○仄仄平平。","仄仄平平仄，平平仄仄○。","平○仄仄仄，仄仄仄平平。","仄○平平仄，平平○仄○。","平平平仄仄，仄仄仄平平。","仄仄平平仄，平平仄仄仄。","仄平○仄○，平仄仄平○。"],"paragraphs":["以小能行大，天机寄物形。","沿流最有助，深壑屡尝经。","迅速功无比，讴鸦韵可听。","江空插羽翼，水府散雷霆。","驾浪来湘浦，摇风过洞庭。","侵凌秋岛雾，破碎暮湾星。","雁鹜惊群起，蛟龙睡一醒。","浩然乘此兴，东去绝沧溟。"],"title":"咏橹"}
