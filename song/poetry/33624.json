{"author":"陆游","id":33624,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，平仄平平仄仄平。"],"paragraphs":["岁月难禁节物催，天涯回首意悲哀。","十年人向三巴老，一夜阳从九地来。","上马出门愁敛版，还家留客强传杯。","探春漫道江梅早，盘里酥花又鬭开。"],"title":"冬至"}
