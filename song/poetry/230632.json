{"author":"葛胜仲","id":230632,"strains":["仄平仄平平，仄平平仄仄。","平仄仄平仄，仄仄仄仄○。","平平仄平○，仄仄○平仄。","平仄仄仄仄，平仄仄平仄。","○仄仄平仄，仄仄仄仄仄。","仄仄仄仄平，平仄仄仄仄。","平平仄平仄，仄仄仄仄仄。","平平仄平仄，仄仄平仄○。","平仄平平平，平仄平平仄。","？仄○仄平，仄仄仄平仄。","平平仄仄平，平仄平平仄。","仄仄○仄仄，仄仄平平仄。"],"paragraphs":["李谟美梁州，独孤生窃笑。","声既杂夷乐，叠复误水调。","区区许云封，女子称商肖。","天宝小部乐，能使玉妃釂。","论竹取云梦，不老不可少。","七月望一周，生伐以此料。","韦郎衒名管，半曲裂数窍。","风流渺无继，是子差可教。","安得君山翁，渔艇巴陵道。","𢬍捻三五声，万籁发天妙。","清音彻四山，猿鸟惊飞噭。","大管藏合拱，直俟元君召。"],"title":"朱偃吹笛"}
