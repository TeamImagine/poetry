{"author":"李白","id":55800,"strains":["仄平平仄仄平平，仄仄平平仄仄○。","仄仄○平仄平仄，平平平仄仄平平。","平仄平平仄平仄，平平平仄○平仄。","仄仄平平仄仄平，仄仄平平仄平仄。"],"paragraphs":["二龙争战决雌雄，赤壁楼船扫地空。","烈火张天照云海，周瑜于此破曹公。","君去沧江望澄碧，鲸鲵唐突留余迹。","一一书来报故人，我欲因之壮心魄。"],"title":"赤壁歌送别"}
