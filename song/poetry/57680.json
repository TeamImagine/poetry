{"author":"梅尧臣","id":57680,"strains":["平平仄○仄，平仄仄仄仄。","仄仄仄仄仄，○仄仄平仄。","平平仄仄仄，平仄平仄仄。","仄仄仄○平，○○仄平仄。","仄平平平仄，仄仄仄○仄。","仄仄仄平平，平仄○仄仄。","平仄仄仄仄，仄仄平仄仄。","仄○平平平，仄仄仄仄仄。","○平仄平仄，仄仄仄平仄。","仄平平○○，平仄平仄仄。","平平平仄平，仄仄平仄仄。","○平仄仄平，仄仄平仄仄。","仄平仄平平，仄平仄仄仄。","仄平仄平仄，仄仄仄仄仄。","仄仄仄○仄，平平仄仄仄。","仄仄平○平，平仄平仄仄。","仄仄平○○，仄平仄平仄。"],"paragraphs":["缧囚往虑问，勤恤意不息。","猛虎在陷阱，挑尾尚求食。","常忧有诖误，非罪罹暴迫。","蔼蔼万乘都，憧憧四方客。","一遭纤微衅，鉴垢莫磨拭。","是以大君心，惟恐横抵摘。","前法著以律，后法编以册。","每当炎蒸时，狱器用刷涤。","应无古冤血，地下化为碧。","我今因牵吟，聊以肝胆沥。","刑人皆得辜，不似尤地脉。","间归即解鞍，浣手嫌控靮。","昔言善烹鱼，必先溉釜鬲。","愿言保兢慎，切勿厌此役。","夜月可留玩，清樽可独适。","一榻宽且平，群动都已寂。","可用休其劳，不休庶终夕。"],"title":"次韵和司马学士虑囚"}
