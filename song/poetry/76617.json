{"author":"赵蕃","id":76617,"strains":["仄仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","○平○仄仄，○仄仄平平。","仄仄平平仄，平平仄仄平。","仄平平仄仄，仄仄○平平。","仄仄平○仄，○○仄仄平。","仄平○仄仄，仄仄仄平○。"],"paragraphs":["旱历三时久，荒成比岁连。","祇疑吾邑尔，复道数州然。","懔懔沟虞坠，嗷嗷釜苦悬。","县官深恻怛，长吏阙流宣。","赈米多虚上，蠲租岂尽捐。","处心诚昧己，受赏更欺天。","敢谓皆如此，其间盖有贤。","大江分左右，万口说朱钱。"],"title":"春雪四首  其一"}
