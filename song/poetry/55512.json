{"author":"朱熹","id":55512,"strains":["平平平仄仄，平平仄平平。","平○平平仄，仄仄平平平。","仄仄平仄仄，仄仄平平平。","平平仄仄仄，仄仄平平平。","平平平仄平，仄仄仄仄○。","平平仄仄仄，○仄平平平。","平平仄仄仄，仄仄平平平。","仄仄仄仄仄，平平仄平平。"],"paragraphs":["循山西北骛，崎岖几经丘。","前行荒蹊断，豁见清溪流。","一涉台殿古，再涉川原幽。","萦纡复屡渡，乃得寒岩陬。","飞泉天上来，一落散不收。","披崖日璀璨，喷壑风飕飗。","追薪爨绝品，瀹茗浇穷愁。","敬酹古陆子，何年复来游。"],"title":"奉同尤延之提举庐山杂咏十四篇 康王谷水帘"}
