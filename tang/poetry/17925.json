{"author":"独孤良弼","id":17925,"strains":["仄仄平平仄，平平仄仄平。","仄平平仄仄，仄仄仄平平。","仄仄平平○，平平仄？○。","平平平仄仄，○仄仄平平。","仄仄○○仄，平○仄平平。","平平平仄仄，○仄仄平平。"],"paragraphs":["上巳欢初罢，清明赏又追。","闰年侵旧历，令节并芳时。","细雨莺飞重，春风酒酝迟。","寻花迷白雪，看柳拆青丝。","淑气如相待，天和意为谁。","吁嗟名未立，空咏宴游诗。"],"title":"上巳接清明游宴"}
