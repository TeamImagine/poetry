{"author":"赵蕃","id":76332,"strains":["平平仄○仄，平仄仄平○。","平平仄平仄，仄仄仄仄平。","仄仄仄平平，平仄○仄平。","○○仄仄仄，平仄平○平。","仄平仄仄平，平平平仄平。","仄仄○仄平，仄平仄平平。","仄平仄仄平，仄仄仄○平。","平○平仄平，平仄平仄平。","平平平仄平，平平仄平平。","仄仄仄平仄，平平仄○平。","仄平仄平仄，仄仄仄仄平。","平平仄仄平，仄仄仄平平。","平平仄平○，仄仄平仄平。","平平仄○仄，仄仄平平平。","仄仄仄平仄，平仄仄平平。"],"paragraphs":["官身肯听俗，人事直强亲。","开窗对修竹，笔墨得具陈。","俗子有时来，挥去防怒嗔。","相看久不厌，陈子清且真。","昨宵一雨余，村村农事新。","我亦思驾言，出门免冲尘。","是邦亦有园，以鸟视其人。","宁从穷巷居，鸡犬喧四邻。","刘君方授徒，曾君说人伦。","室屋不寻丈，猗猗几长身。","未嫌酒杯薄，政爱茗椀醇。","曾君索我诗，出语愧逡巡。","烦君隶书题，笔意堪嗣秦。","春游有如此，省费能全神。","但恨子胡子，招要不能频。"],"title":"既过曾居因访刘茂实秀才是日明叔同出恨仲威不至"}
