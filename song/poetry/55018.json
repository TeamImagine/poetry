{"author":"朱熹","id":55018,"strains":["仄○平平平，仄仄仄平仄。","仄仄仄平仄，仄仄平仄仄。","仄仄仄仄平，仄仄仄○仄。","平平仄仄仄，平仄仄○平。","平平仄平仄，平平仄平平。","仄仄平仄仄，仄平○平平。","仄○平平仄，平平○仄平。","仄○仄平平，平仄平平平。","平仄平仄仄，仄平平仄平。","仄仄仄仄仄，平平平仄平。","仄仄○○仄，仄平仄○平。","平平○仄仄，仄仄平平平。"],"paragraphs":["我从铜川来，见子上京客。","问我故乡事，慰子羁旅色。","子问我所知，我对子应识。","朋游总彊{土盍}，童稚各长成。","华宗盛文史，连墙富池亭。","独子园最古，旧林间新坰。","柳行随堤势，茅斋看地形。","竹从去年移，梅是今年荣。","渠水经夏响，石苔终岁青。","院果早晚熟，林花先后明。","语罢相叹息，浩然起深情。","归哉且五斗，饷子东皋耕。"],"title":"答王无功在京思故园见乡人问"}
