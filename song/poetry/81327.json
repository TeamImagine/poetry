{"author":"张镃","id":81327,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["暑剧中宵枕屡移，夙兴犹得趁凉时。","平冲露气篮舆稳，遥杂星芒筿炬随。","触景有诗聊记述，为人无术漫驱驰。","须臾假寐谁惊觉，隔岸清风叫子规。"],"title":"出余杭县"}
