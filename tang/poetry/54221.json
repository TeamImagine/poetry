{"author":"储光羲","id":54221,"strains":["平仄仄平平，平平平仄○。","平平平仄仄，平仄仄平平。","仄仄平平仄，平平仄仄平。","仄平平仄○，仄仄○○平。","平仄仄平仄，平平平仄平。","平平仄平仄，平仄仄仄平。","○平仄仄仄，仄仄平平仄。","平仄仄平平，平平仄平仄。","平○平仄仄，仄仄平○仄。","仄仄仄平平，平○仄平仄。","平平平仄仄，仄仄仄平仄。","平平仄仄平，○仄仄平仄。","平仄仄平○，平平平仄平。","仄平平仄仄，平仄平平平。","平仄平平仄，平○平仄平。","○仄平仄仄，○仄仄平平。"],"paragraphs":["倾盖洛之滨，依然心事亲。","龙门何以峻，曾是好词人。","珥笔朝文陛，含章讽紫宸。","帝城多壮观，被服长如春。","天子俭为德，而能清约身。","公卿尽虚位，天下自趣尘。","如君物望美，令德声何已。","高帝黜儒生，文皇谪才子。","朝廷非不盛，谴谪良难恃。","路出大江阴，川行碧峰里。","斯言徒自玷，白玉岂为滓。","希声尽众人，深识唯知己。","知己怨生离，悠悠天一涯。","寸心因梦断，孤愤为年移。","花满芙蓉阙，春深朝夕池。","空令千万里，长望白云垂。"],"title":"贻袁三拾遗谪作"}
