{"author":"陆游","id":33485,"strains":["平仄平平仄仄平，仄平仄仄仄平平。","仄平平仄仄平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["楼观参差倚晚晴，偶然信脚得闲行。","欲求灵药换凡骨，先挽天河洗俗情。","云作玉峰时特起，山如翠浪尽东倾。","何因从此横空去，笙鹤飘然过洛城。"],"title":"登上清小阁"}
