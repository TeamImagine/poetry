{"author":"梅尧臣","id":57800,"strains":["仄平○平平，仄仄平平仄。","仄平仄平平，仄仄平平仄。","仄平平平平，平仄仄○仄。","仄平仄仄平，平仄仄仄仄。","平仄仄平平，仄仄仄仄仄。"],"paragraphs":["客心如萌芽，忽与春风动。","又随落花飞，去作西江梦。","我家无梧桐，安可久留凤。","凤巢在桂林，乌哺不得共。","无忘桂枝荣，举酒一以送。"],"title":"送门人欧阳秀才游江西"}
