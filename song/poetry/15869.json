{"author":"范浚","id":15869,"strains":["仄○平○○○平，平○仄仄平仄○。","平平仄仄仄平仄，平仄仄仄平平平。","平平仄平平仄仄，仄仄平平仄○仄。","仄平仄仄仄平平，仄仄平平仄平仄。","平平仄平○仄仄，仄仄○平平仄仄。","平平仄仄仄平平，仄仄平平平仄仄。","平平仄仄平平仄，仄仄平平平仄仄。","○平仄仄仄平平，平仄○平仄○仄。","平平仄仄平平仄，平平仄仄平平仄。","仄仄○平仄仄平，仄平平仄平平仄。","仄平平仄平○仄，仄仄○平○仄仄。","仄平仄仄仄平平，○仄仄平平仄仄。","仄仄平平平仄仄，仄仄仄平平仄仄。","平平平仄仄○平，仄仄平平仄平仄。","仄平平仄平平平，仄○平仄平平平。","仄仄仄仄仄仄仄，○仄仄平平仄平。"],"paragraphs":["我行田间叹且惊，田间旱块丝纵横。","荆榛恶草亦枯瘁，虽有稷黍何由生。","田边老人为予语，欲语先愁泪如雨。","老儿百指住山西，世业农桑不工贾。","年年此田收好谷，玉粒长腰舂百斛。","公私取给有赢余，作饭为麋肥口腹。","今年旱种良辛苦，抱瓮浇畦宁入土。","囷倾旧谷已无余，新谷疏芜复如许。","年年百指无忧畏，今年百指俱憔悴。","饿死填沟自不辞，只愁逋负官家税。","即今官税催输入，督吏临门如火急。","老儿可是乐征呼，其奈黍头无一粒。","我感翁言情激烈，却笑老翁言太拙。","为陈天子有深仁，子惠穷民念民切。","况今官府皆时贤，会将租责都蠲捐。","庶几俭岁亦得饱，且与尔曹图醉眠。"],"title":"叹旱"}
