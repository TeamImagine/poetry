{"author":"楼钥","id":66512,"strains":["平平仄仄平平仄，○仄平平仄平仄。","仄平仄仄平仄平，仄仄仄平○仄仄。","平平平仄仄平平，平仄○○仄平仄。","平仄仄仄○平平，仄仄平平平仄仄。","仄平平平平仄平，仄仄平平平平仄。","仄平平仄平仄平，平仄平平仄平仄。","仄○平平仄平仄，平仄平平仄平仄。","仄平平仄平仄平，仄平平平仄平仄。","仄○平仄仄平○，仄仄平平仄平仄。","仄平平仄仄平平，平仄平平仄仄仄平仄。","仄平仄仄仄仄○，仄仄仄平平仄仄。","仄平平仄仄仄平，平仄仄平平仄仄。","仄平仄仄平仄仄，平平○仄平平仄。","仄仄仄平仄仄○，平仄○仄平仄仄。","仄平仄仄仄平○，仄平仄仄平平仄。","○平仄平仄仄仄仄平，仄仄平仄平仄平。"],"paragraphs":["江山信美非吾土，王粲登楼意凄楚。","丽谯井干高则高，未免绮罗相滓污。","君家华屋照城隅，丹壁重重不知数。","谁令作此三层楼，雪脊干霄千尺所。","几番贻书来索诗，只许归田为君赋。","快哉今日真得归，无复黄尘涴巾屦。","试凭栏干俯人世，城郭村畦可枚数。","四山云物任卷舒，大江波涛恣吞吐。","晓看红日上沧溟，夜见冰蟾转天宇。","四明山水秀东南，祇恨青山不肯入城府。","我家朗朗屋百间，欲创一楼兄未许。","羡君轮奂日日新，鼛鼓一声纷郢斧。","眼明见此高突兀，骚人当得江山助。","我久欲归未得间，门巷相望才尺五。","赋诗幸不负前盟，但惭笔底无风雨。","从今造门不复问主人，醉倒楼上君莫嗔。"],"title":"代仲舅尚书赋江山得助楼"}
