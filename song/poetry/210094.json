{"author":"秦观","id":210094,"strains":["平平○仄平，仄仄平仄仄。","平仄仄○平，平平仄平仄。","○○仄平平，○仄平仄仄。","仄仄平仄平，平仄平仄仄。","仄仄平平平，平仄平平仄。","仄平仄平○，仄平仄平仄。","平仄仄仄平，○平仄平仄。","仄仄平平平，仄仄平仄仄。","平平○平平，仄仄仄平仄。","平平○仄仄，仄仄平仄仄。","仄仄○仄平，平仄仄仄仄。","平○平平平，仄仄仄仄仄。","仄平仄平仄，仄仄仄仄仄。","仄平平仄平，仄仄仄仄仄。","平平仄平仄，仄仄平仄仄。","平仄仄平平，仄仄平仄仄。","仄平仄平平，仄仄仄仄仄。","○仄仄仄平，仄。"],"paragraphs":["吾乡如覆盂，地据扬楚脊。","环以万顷湖，粘天四无壁。","蜿蜒戏神珠，正昼飞霹雳。","草木无异姿，灵气殊郁积。","所以生群材，名抱荆山璧。","小为百夫防，大为万人敌。","夫子少迈伦，喑呜阻金石。","奏赋明光宫，玉座瞻咫尺。","翻身堕云霄，十载迫穷厄。","焚舟更一战，得尉沧海北。","五月乘画船，箫鼓事远适。","天横齐山青，雨带楚水黑。","勿云晚方仕，四十乃古昔。","勿云名位卑，九万自此击。","幽求尉朝邑，鬓发森已白。","元振尉通泉，律令非所即。","一朝会风云，顾眄立四极。","行矣壮旧图，勉。"],"title":"送孙诚之尉北海"}
