{"author":"苏籀","id":3894,"strains":["仄仄平仄仄，平仄仄仄平。","仄仄仄平仄，仄平仄平平。","仄平仄仄仄，仄仄○平○。","仄仄平平仄，仄仄○平平。","仄仄仄仄仄，平仄平仄平。","平平仄平平仄仄，仄平？平仄○仄。","仄平平平仄仄仄，仄平仄仄平○仄。","○○仄仄○○仄，平仄仄平仄仄仄。","○平平仄平平仄，仄仄平平平仄仄。","仄平仄○平仄○，仄仄○平仄仄平。","仄平平平平仄仄，平平仄仄平○平。","○仄平平仄仄仄，仄平仄仄平平平。","平仄平仄平○仄，仄仄平平仄平仄。","平平仄仄仄平仄，平仄仄平仄仄仄。","仄○仄○仄平平，仄仄平平仄平仄。"],"paragraphs":["昔岁原伯鲁，前日棘子成。","所谓悉常事，野哉亦苟生。","岂知负孔圣，义理如何行。","善饭斯为福，食肉其堪盲。","六籍漫不省，千载谁辨明。","秦时害文维法吏，赵高趦趄诳当世。","小夫无知信可耻，大官不学粗且鄙。","深思博问如其智，精义入神以致治。","从来廊庙须奇策，乃用弓戈为快意。","孔明泽中梁甫吟，著表行师肯倩人。","吕蒙孜孜窥往事，知新益解图当今。","横槊胡为忘试艺，不文不武伊何遵。","嗟予贫贱年将老，学古忧时满怀抱。","斯民陷溺岂无说，天下复平要有道。","子思立教自明诚，伯业华巅愈贪讨。"],"title":"古劝学行"}
