{"author":"曹勋","id":12764,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["稍陪酬唱与荣观，声并琳琅和八銮。","可但文华迎日丽，自然符采照人寒。","笑谈殊喜亲犀麈，接侍终惭戴鹖冠。","公等雍容瑚琏器，骞腾行见近长安。"],"title":"持节和王枢密三首  其二"}
