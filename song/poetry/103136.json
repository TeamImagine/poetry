{"author":"魏了翁","id":103136,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["处士西城落照边，春风吹袂意泠然。","闲中受用封千户，圣处功夫禄九迁。","竹外缓觞留急景，沙头饱饭看丰年。","诗来发我无穷思，拟上沧江别看天。"],"title":"次韵虞万州见寄除夕江村饯腊  其二"}
