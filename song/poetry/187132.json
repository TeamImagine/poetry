{"author":"刘挚","id":187132,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["曲台仙客苦能诗，思入风云学有师。","楚国大夫吟泽日，江州司马爱山时。","年华悄悄还杯酒，尘事纷纷付奕棋。","想得怀归心似我，越禽常自记南枝。"],"title":"再酬王太傅"}
