{"author":"俞德邻","id":153266,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄平平平。","平平仄仄平平仄，平仄平平仄仄平。"],"paragraphs":["拟效时人耻效尤，时人嫉我亦如雠。","携金懒市燕台骏，卖剑聊寻渤海牛。","白发盈簪羞我老，黄花满径为谁秋。","尊前有酒休辞醉，痴绝由来爱虎头。"],"title":"次韵陈教授见寄二首  其一"}
