{"author":"陆游","id":33545,"strains":["仄○平平仄，平平仄仄○。","平平平仄仄，平仄仄平○。","仄仄平平仄，平平仄仄平。","平平仄平仄，○仄仄？平。","仄仄○平仄，平平仄仄平。","仄平平仄仄，仄仄○平平。"],"paragraphs":["久堕尘沙里，幽寻始此行。","侵云千嶂合，披草一僧迎。","藓润泉时滴，崖倾竹倒生。","登高忽平旷，回首失峥嵘。","老矣犹孤客，归哉念耦耕。","结庐殊未定，此地颇关情。"],"title":"幽居院"}
