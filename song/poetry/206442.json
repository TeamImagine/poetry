{"author":"黄庭坚","id":206442,"strains":["仄平仄平平，仄○仄○仄。","仄○仄平平，仄仄平仄仄。","平仄仄仄仄，平平仄平仄。","平仄平平仄，仄平平仄仄。","○○平仄○，仄平仄平仄。","平仄平仄仄，平仄平仄仄。","仄平仄平平，仄仄平仄仄。","仄平平仄仄，仄仄仄平仄。","仄平仄仄平，○仄仄仄仄。","仄仄仄平仄，平仄仄仄仄。","平○仄○平，仄仄仄仄仄。"],"paragraphs":["汝南许文休，马磨自衣食。","但闻郡功曹，满世名籍籍。","渠命有显晦，非人作通塞。","秦氏多英俊，少游眉最白。","颇闻鸿雁行，笔皆万人敌。","吾早知有觏，而不知有觌。","少仪袖诗来，剖蚌珠的皪。","乃能持一镞，与我箭锋直。","自吾得此诗，三日卧向壁。","挽士不能寸，推去辄数尺。","才难不其然，有亦未易识。"],"title":"赠秦少仪"}
