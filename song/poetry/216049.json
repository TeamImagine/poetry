{"author":"张耒","id":216049,"strains":["仄平仄仄仄仄平，仄仄仄仄平平平。","仄平仄平仄仄平，仄仄仄仄仄仄平。","仄平平仄仄仄平，平平仄仄○平平。","仄平平仄平平平，仄平仄仄仄仄平。","仄平仄平平仄仄，○○仄仄○平平。"],"paragraphs":["爱君记览老不衰，日日早起先鸣鸡。","白头未蒙国士知，佐郡秩满寂寞归。","我辞魑魅得一麾，逢君话旧相嗟咨。","几年东壁无光辉，不知武库实在兹。","上书荐君非我职，临分一醉当无辞。"],"title":"送子野大夫罢兖倅归汶上"}
