{"author":"杨万里","id":47640,"strains":["仄仄仄仄仄仄仄，仄仄仄平仄平仄。","仄平平平平仄平，仄仄平平仄仄平。","平平仄仄平平仄，仄仄平平仄平仄。","仄仄平平仄仄平，仄仄平平仄○仄。","仄仄○平仄仄平，仄平○○仄平平。","平平仄仄平平仄，平○平仄仄平平。","仄仄平平平仄仄，仄仄平平平平仄。","仄平平仄仄平仄，平○平平○仄仄。","仄仄仄平仄仄平，仄仄仄○仄仄平。","平仄平平仄仄仄，平仄平平仄仄仄。","平仄仄平仄仄平仄，仄平仄平仄。","仄仄○仄平，仄仄平平仄仄仄。","平仄平仄平仄平，仄○仄仄平平平。","平平仄仄○平仄，○平仄仄仄平平。","平平仄仄平平仄，仄平○仄平平○。"],"paragraphs":["有客有客字子美，日籴太仓五升米。","锦官城西生事微，尽醉江头夜不归。","青山落日江湖白，嗜酒酣歌拓金戟。","语不惊人死不休，万草千花动凝碧。","穉子敲针作钓钩，老夫乘兴欲东流。","巡檐索共梅花笑，还如何逊在杨州。","老去诗篇浑漫与，蛱蝶飞来黄鹂语。","往时文采动人主，来如雷霆收震怒。","一夜水高数尺强，濯足洞庭望八荒。","阊阖晴开映荡荡，安得仙人九节杖。","君不见西汉杜陵老，脱身事幽讨。","下笔如有神，汝与山东李白好。","儒术于我何有哉，愿吹野水添金杯。","焉知饿死填沟壑，如何不饮令心哀。","名垂万古知何用，万牛回首丘山重。"],"title":"类试所戏集杜句跋杜诗呈监试谢昌国察院"}
