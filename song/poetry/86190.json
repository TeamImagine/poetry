{"author":"韩淲","id":86190,"strains":["平平仄平仄，仄仄仄平仄。","仄○仄仄仄，仄仄仄○仄。","仄平仄仄仄，平仄仄平仄。","平平仄仄平，仄仄仄平仄。","仄平仄仄平，仄仄仄平仄。","○○仄平仄，仄仄仄仄仄。","平平平平仄，仄仄○平仄。","仄仄平仄平，平平仄○仄。"],"paragraphs":["文家渺江海，事物隘天地。","不患寡所识，要在索其至。","圣贤力已到，螟蜾世名利。","堂堂一唯翁，守约妙洙泗。","眷言汝少年，趣向已知意。","相从匝寒暑，愧我有事累。","归舟江风急，惜别重增喟。","约己能自修，它年幸相记。"],"title":"送曾甥八三哥"}
