{"author":"白居易","id":17635,"strains":["平仄仄平平，平平平仄平。","仄平平仄仄，仄仄仄平平。","仄仄平平仄，平平平仄平。","仄○平仄仄，○仄仄平平。","仄仄○○仄，平平仄仄○。","平平平仄仄，平仄仄平平。","仄仄平平仄，○平仄仄平。","仄平平仄仄，平仄仄平○。","仄仄平○仄，○平仄仄平。","平平仄平仄，平仄仄平平。"],"paragraphs":["头白醉昏昏，狂歌秋复春。","一生耽酒客，五度弃官人。","异世陶元亮，前生刘伯伦。","卧将琴作枕，行以锸随身。","岁要衣三对，年支谷一囷。","园葵烹佐饭，林叶扫添薪。","没齿甘蔬食，摇头谢缙绅。","自能抛爵禄，终不恼交亲。","但得杯中渌，从生甑上尘。","烦君问生计，忧醒不忧贫。"],"title":"醉中得上都亲友书以予停俸多时忧问贫乏偶乘酒兴咏而报之"}
