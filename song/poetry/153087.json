{"author":"俞德邻","id":153087,"strains":["平平仄仄仄，平仄平仄平。","平平仄仄仄，仄仄平仄平。","平平仄平仄，平仄平仄平。","仄仄平仄仄，仄仄平平平。","○平仄仄仄，平仄平平○。","平平平仄平，仄仄○平平。","平平仄仄仄，仄仄平仄平。","仄○仄仄仄，仄仄平仄○。"],"paragraphs":["凉飚起木末，尊酒聊独开。","开尊念故友，亦复伤我怀。","翻然蹈东海，甘与时世乖。","岂比为佞者，日夕常栖栖。","如何事与迹，零落归涂泥。","诛奸无董狐，志怪空齐谐。","安知万世下，善恶无谬迷。","不如日饮酒，勿使肠九回。"],"title":"暇日饮酒辄用靖节先生韵积二十首  其九"}
