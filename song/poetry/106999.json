{"author":"程公许","id":106999,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["三复君诗想洛阳，令人愤极意飞扬。","鼎湖知有威灵在，魏阙欣闻孝里彰。","一念变迁无量劫，寸心寂照大圆光。","君能勘破皆泡幻，长与乔松燕玉房。"],"title":"谢慧明王道士自大面山寄赠三诗并蜜黄精  其三"}
