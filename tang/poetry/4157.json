{"author":"钱起","id":4157,"strains":["仄○仄仄仄，仄仄平平仄。","平仄仄仄平，仄平平仄仄。","仄仄平平仄，平平仄仄仄。","仄平仄平平，仄仄仄平仄。","仄仄平平仄，平平仄平仄。","仄仄仄平平，平平仄平仄。","仄平仄平仄，仄仄平平仄。","仄仄平仄平，○平仄仄仄。"],"paragraphs":["一闻白雪唱，愿见清扬久。","谁谓结绶来，得陪趋府后。","小邑蓝溪上，卑栖惬所偶。","忘言复连墙，片月亦携手。","草色同春迳，莺声共高柳。","美景百花时，平生一杯酒。","圣朝法天地，以我为刍狗。","秩满归白云，期君访谷口。"],"title":"赠东邻郑少府"}
