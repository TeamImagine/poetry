{"author":"孔平仲","id":203766,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["卧龙当日醉吟身，冷落天涯一旅人。","早夕思亲增怅望，啸歌怀古更愁辛。","角吹海上千山月，草入江南万里春。","欲去尚留心未决，梦魂长在越谿滨。"],"title":"次韵和常父  其一"}
