{"author":"李洪","id":52615,"strains":["平仄仄仄平仄平仄，仄仄平仄仄仄仄。","仄仄仄○平○仄平，平仄平平仄仄平。","仄仄平仄仄平仄，仄仄平平仄平仄。","平平平仄仄平平，仄仄平平仄仄平。","仄平仄平平仄仄，仄仄平○仄平平。","平○平平仄○仄，仄仄平平平仄仄。","平仄平平仄仄平，仄仄平平平仄仄。","仄○平，仄仄平。","仄仄○平仄平仄，仄平仄平平仄平。"],"paragraphs":["君不见洛阳拜尘友，欲取金印系肘后。","又不见长安轻薄儿，谁道青云不可梯。","雨露翻覆岂无意，炙手新交旧交弃。","华轩丹毂照青春，列屋娥眉妒宠新。","若非大夫尝便客，亦是丞相拂须人。","车如鸡栖马如狗，疾恶今无朱伯厚。","甘向青陵老种瓜，肯效南山歌落豆。","直如弦，死道边。","杵臼论交世谁数，翟公勒门吁可怜。"],"title":"新交行"}
