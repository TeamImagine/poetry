{"author":"释德洪","id":228443,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["堂堂叶脱露遥天，自炷临轩一穗烟。","贵客独游聊尔耳，道人相见亦欣然。","是身已悟浮沤久，万象中观宝镜圆。","寄语横机莫相试，刻舟甘作小乘禅。"],"title":"次韵题西林廓然亭"}
