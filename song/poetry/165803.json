{"author":"黎廷瑞","id":165803,"strains":["仄仄仄平平，○仄仄平仄。","仄平○平平，仄仄仄○○。","○平平仄仄，平仄仄平○。","仄平平仄仄，仄仄平仄仄。","平平平○平，仄仄仄○○。","平平仄平仄，仄○平仄○。","○平仄平仄，仄仄平仄仄。","平平平仄平，仄仄仄仄○。","○○平仄平，平平仄平仄。","平仄仄平平，仄仄平仄○。"],"paragraphs":["宿雨卷余芳，庭户绿阴静。","玉仙从何来，服佩淡如莹。","迎飚薰自远，承露色弥正。","尚嫌脂粉涴，肯与頳紫竞。","姚黄花中尊，择配此其称。","寰尘暗京洛，偃蹇谁敢娉。","当年广陵谱，艳赏非不盛。","翛然林下风，政以道韵胜。","过期知益希，含章隠希病。","斜日下游蜂，一笑阑独凭。"],"title":"东轩白芍药盛开"}
