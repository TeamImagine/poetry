{"author":"陈渊","id":247788,"strains":["仄平○仄仄，平平仄仄仄。","仄平仄平平，仄○平仄仄。","仄仄仄仄平，仄○平仄仄。","平仄○平仄，仄仄仄平仄。","平平仄仄平，仄仄仄仄仄。","平平仄平仄，仄仄平仄仄。","仄平仄平仄，仄仄仄仄仄。","仄平平仄仄，仄仄○仄仄。","平平平仄○，平仄平○仄。","仄仄○平仄，仄仄仄平仄。","平平仄仄仄，仄○仄平仄。","仄平仄○○，仄仄仄○○。","平平平仄平，○仄仄平仄。","仄仄仄仄平，平平仄○仄。"],"paragraphs":["是身犹逆旅，真吾所寄耳。","若人问真吾，本空何可拟。","立我物必随，我应为物使。","捐物更求我，是以物为已。","文章镜面尘，富贵路傍屣。","胡为认而有，展转迷不已。","此迷自何得，定以有我起。","达人齐万变，视彼犹视此。","隤然天地间，形稿心如水。","独有长存者，万劫不能死。","夷齐与盗跖，趣操定谁美。","是非傥难分，物我那相訿。","君怀经济心，题榜故云尔。","我乏异俗才，诗言亦其理。"],"title":"立我轩"}
