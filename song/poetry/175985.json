{"author":"王珪","id":175985,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["六朝遗迹此空存，城压沧波到海门。","万里江山来醉眼，九秋天地入吟魂。","于今玉树悲歌起，当日黄旗王气昏。","人事不同风物在，怅然犹得对芳樽。"],"title":"游赏心亭"}
