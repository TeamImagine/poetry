{"author":"苏泂","id":95926,"strains":["平平仄仄仄平仄，平仄平平仄仄平。","仄仄仄平平仄仄，仄平平仄仄平仄。","仄平仄仄仄平仄，仄仄平平仄仄平。","平仄平平仄平仄，平平平仄仄仄仄。"],"paragraphs":["穷冬那得许奇观，疑怪重衾夜更寒。","正烂漫花随处有，不坚牢玉暂时看。","上章谒帝应留得，下令教儿莫扫干。","岐路杨朱定垂泣，东西南北总漫漫。"],"title":"雪"}
