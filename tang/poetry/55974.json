{"author":"李白","id":55974,"strains":["平仄平仄平，平仄仄仄仄。","仄○平平平，仄仄仄仄仄。","平平仄平仄，仄仄仄平仄。","平仄平平平，平平○？仄。","仄○平仄仄，仄仄○仄仄。","平平平平平，平仄平仄仄。","仄平仄○仄，仄仄平仄仄。","平平○平○，平仄仄仄仄。","仄平平平平，仄仄仄仄仄。","平仄○仄仄，○仄仄平仄。"],"paragraphs":["霜落江始寒，枫叶绿未脱。","客行悲清秋，永路苦不达。","沧波眇川汜，白日隐天末。","停櫂依林峦，惊猿相叫聒。","夜分河汉转，起视溟涨阔。","凉风何萧萧，流水鸣活活。","浦沙净如洗，海月明可掇。","兰交空怀思，琼树讵解渴。","勗哉沧洲心，岁晚庶不夺。","幽赏颇自得，兴远与谁豁。"],"title":"江上寄元六林宗"}
