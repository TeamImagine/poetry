{"author":"杨万里","id":49275,"strains":["平平仄仄平平平，仄平平仄仄仄平。","平仄仄仄平仄平，仄○仄仄平平平。","仄平仄仄仄平仄，仄仄仄仄平○平。","仄仄平平平仄平，仄仄平平平仄平。","仄平仄仄仄平仄，仄平平平仄平仄。"],"paragraphs":["清晨洗面开篷门，巨螳螂在水上奔。","前怒两臂秋竹竿，后拕一腹春渔船。","偶然拾得破蛛网，挈取四角沉重渊。","柳上螳螂工捕蝉，水上螳螂工捕鳣。","捕蝉顿顿得蝉食，捕鳣何曾得鱼吃。"],"title":"水螳螂歌"}
