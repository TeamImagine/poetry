{"author":"杜甫","id":2977,"strains":["仄仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","○平平仄仄，平仄仄平平。","平仄平平仄，○○仄仄平。","平平平○仄，仄仄仄平平。","仄仄平○仄，○平仄仄平。","仄平○仄仄，平仄仄平平。","仄仄○平仄，平平仄仄平。","平平○仄仄，○仄仄平平。","仄仄平平仄，平平仄仄平。","平平○仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","平仄平平仄，平平仄仄平。","○平平仄仄，仄仄仄平平。","○仄○平仄，平平仄仄平。","平平仄仄仄，平仄仄平平。","仄仄平○仄，○平○仄平。","平平平仄仄，仄仄仄○平。"],"paragraphs":["凤历轩辕纪，龙飞四十春。","八荒开寿域，一气转洪钧。","霖雨思贤佐，丹青忆老臣。","应图求骏马，惊代得麒麟。","沙汰江河浊，调和鼎鼐新。","韦贤初相汉，范叔已归秦。","盛业今如此，传经固绝伦。","豫樟深出地，沧海阔无津。","北斗司喉舌，东方领搢绅。","持衡留藻鉴，听履上星辰。","独步才超古，余波德照邻。","聪明过管辂，尺牍倒陈遵。","岂是池中物，由来席上珍。","庙堂知至理，风俗尽还淳。","才杰俱登用，愚蒙但隐沦。","长卿多病久，子夏索居频。","回首驱流俗，生涯似众人。","巫咸不可问，邹鲁莫容身。","感激时将晚，苍茫兴有神。","为公歌此曲，涕泪在衣巾。"],"title":"上韦左相二十韵"}
