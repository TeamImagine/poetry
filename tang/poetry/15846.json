{"author":"白居易","id":15846,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["贾生俟罪心相似，张翰思归事不如。","斜日早知惊𫛳鸟，秋风悔不忆鲈鱼。","胸襟曾贮匡时策，怀袖犹残谏猎书。","从此万缘都摆落，欲携妻子买山居。"],"title":"端居咏怀"}
