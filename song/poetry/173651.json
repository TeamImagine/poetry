{"author":"黄庶","id":173651,"strains":["平平仄仄仄，平仄仄仄平。","仄仄平平平，平平仄平平。","平仄平仄仄，仄仄平平○。","仄平仄平平，平仄仄仄○。","仄平仄○平，仄仄仄仄○。","仄平仄仄仄，平平仄平平。","平平仄平平，仄平仄平○。","平平仄平仄，平仄仄平平。"],"paragraphs":["鸣鸱古木末，饥鸟啄腐柯。","下有黄侯宫，清风在藤萝。","公昔为刺史，俗若闺门和。","德铭颍人心，千载不可磨。","至今奉如生，慢侮莫敢过。","破祠望道路，丹檐独峨峨。","春秋赛豚肩，里巫日婆娑。","牛童不知此，来往夕阳歌。"],"title":"过建成侯庙"}
