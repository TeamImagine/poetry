{"author":"白居易","id":17435,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["醉伴腾腾白与刘，何朝何夕不同游。","留连灯下明犹饮，断送尊前倒即休。","催老莫嫌孙稚长，加年须喜鬓毛秋。","教他伯道争存活，无子无孙亦白头。"],"title":"同梦得和思黯见赠来诗中先叙三人同䜩之欢次有叹鬓发渐衰嫌孙子催老之意因酬妍唱兼吟鄙怀"}
