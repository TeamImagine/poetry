{"author":"赵蕃","id":75075,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","平仄仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["长红小白总堪珍，一见名芳叹绝尘。","畴昔空传醉翁谱，祇今如访洛阳春。","重跗固已称尤美，径尺真成出斩新。","好物坚牢世那有，莫嗔采掇付厨人。"],"title":"次韵签判丈牡丹"}
