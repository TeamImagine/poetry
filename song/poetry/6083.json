{"author":"林季仲","id":6083,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["粉痕欲破雪相禁，如妒孤英点暮林。","九陌未传花底信，一枝先寄陇头心。","月横瘦影池塘浅，风度微香院落深。","插向鬓边犹得在，未须笑我老浸寻。"],"title":"次韵刘敷言咏梅四首  其三"}
