{"author":"林希逸","id":119948,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["三十年嫠未易禁，信眉才尔遽涔涔。","断机有训名花帖，埋璧无惭见藁砧。","剪发为珪供客馔，却蚶令侃职官箴。","年兄事状夫人志，岁月追思泪满襟。"],"title":"丘司理母挽诗"}
