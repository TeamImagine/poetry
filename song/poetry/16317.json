{"author":"胡铨","id":16317,"strains":["平仄平平平仄平，仄平平仄平○仄。","平仄平平仄仄平，仄仄仄平平○仄。","平平仄仄平平平，仄仄平仄平平平。","仄平仄○仄仄仄，仄平仄仄平平平。","仄平仄平仄平仄，平平仄仄平平仄。","○平○仄仄仄平，仄仄平平仄平仄。","仄平仄仄平平平，平仄平平○仄平。","仄平○仄仄仄仄，仄仄仄平○仄平。"],"paragraphs":["天宇修眉浮太华，晚晴浓绿新如画。","何似文君蹙远山，秀色可餐清更雅。","人知泼黛青孱颜，共喜眉宇修弯环。","不知是中石蕴玉，遂能发彩惊尘寰。","美人美人隔秋水，娟娟静淑金闺里。","其人如玉德满身，笑杀西湖比西子。","杜陵破帽随金鞍，心醉归来空掩关。","不须更问许玉斧，二十四山如髻鬟。"],"title":"戏题陈晦叔经略秀斋"}
