{"author":"苏泂","id":95918,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["了知名节重于山，谁信今人古谊存。","百草前头梅萼秀，群飞之内凤凰尊。","有身合下阳城拜，无些能招宋玉魂。","公道世间犹我辈，未妨归卧掩柴门。"],"title":"名节"}
