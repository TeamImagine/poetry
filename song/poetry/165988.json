{"author":"陆文圭","id":165988,"strains":["平平仄仄仄，仄仄仄仄仄。","仄平仄平仄，仄仄仄平仄。","平平○平平，仄仄平仄仄。","平平○平仄，平仄仄平仄。","仄○仄仄平，平仄平仄仄。","平仄平平平，仄仄仄平仄。","仄○平仄平，平仄仄平○。","仄仄仄平平，平平仄○仄。","平平仄仄○，平仄平平仄。","平仄仄平平，平仄平平○。","平平仄仄平，平平仄平仄。"],"paragraphs":["东轩记待月，纵笔说性命。","岂惟不知月，实亦不知性。","文虽欧苏工，理至关洛定。","人心如明月，尘垢失清净。","雾收海气澄，天迥风力劲。","持我光明珠，照此大圆镜。","镜中双彩鸾，翔立请骖乘。","御宴影娥池，神飚忽吹醒。","鸾飞晓镜空，龙睡渊珠静。","依旧碧潭心，无复琼楼兴。","韩郎固有言，仙人未贤圣。"],"title":"题月心诗卷并记遇仙事云"}
