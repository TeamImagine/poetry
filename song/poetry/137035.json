{"author":"薛嵎","id":137035,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["相逢长日坐如痴，瘦得吟肩耸过颐。","天意复生郊岛在，人心自逐古今移。","高秋月色行松顶，半夜山中读楚辞。","此道若无千载后，尘昏何处照妍媸。"],"title":"秋夜宋希仁同吟松风阁有感"}
