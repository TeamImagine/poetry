{"author":"苏舜钦","id":90321,"strains":["平平仄仄仄，仄平仄平仄。","平平仄平仄，平仄○平仄。","仄○平○平，仄○平平仄。","平平○平平，仄仄仄仄仄。","○○仄仄仄，平平仄○仄。","仄○仄仄仄，仄仄仄仄仄。","平○○平平，○平仄平仄。","仄平平○平，平仄平仄仄。","平平平仄○，仄平仄○仄。","平平仄仄平，仄仄仄仄仄。","仄仄平平平，仄仄仄仄仄。","仄○平平仄，○仄平○仄。","仄仄仄平平，平仄仄仄仄。","平仄○仄平，仄仄○仄仄。","仄平仄平仄，仄仄仄○仄。","仄○仄仄平，仄平仄平仄。","仄平仄仄平，平仄平仄仄。","平○平平仄，平仄仄仄仄。","仄仄仄仄仄，仄仄仄平仄。","仄仄仄仄平，平平平平仄。"],"paragraphs":["延川未撤警，夕烽照冰雪。","穷边苦寒地，兵气相躔结。","主将初临戎，猛思风前发。","朝笳吹余哀，叠鼓暮不绝。","淹留未见敌，愁端密如发。","予闻古烈士，自誓立壮节。","丸泥封函关，长缨系南越。","本为朝廷羞，宁计身命活。","功名非与期，册书岂磨灭。","然由在遇专，丑类易翦伐。","训士无他才，赏罚在果决。","近闻边方奏，中覆多沉没。","罪者既稽诛，功者不见阅。","虽使颇牧生，勇智当坐竭。","或云庙堂上，与彼势相戛。","恐其立异勋，欻然自超拔。","不知百万师，寒刮肤革裂。","关中闲诛敛，农产半匮竭。","我欲叫上帝，愿帝下明罚。","早令黠虏亡，无为生民孽。"],"title":"己卯冬大寒有感"}
