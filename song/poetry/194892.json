{"author":"苏轼","id":194892,"strains":["仄仄仄平仄，平平仄○平。","平平仄仄仄，仄仄平平○。","仄仄平仄平，仄仄仄仄平。","仄仄平平仄，仄仄平仄平。","仄平仄仄仄，仄仄○平平。","仄平平平平，平平仄平平。","平平仄仄仄，仄仄平仄平。","平○平仄平，平平仄平平。","平○仄仄仄，○仄平仄○。","○○仄平仄，仄仄仄平平。"],"paragraphs":["昼卧玉堂上，微风举轻纨。","铜瓶下碧井，百尺鸣飞澜。","俯仰清梦余，爱此一掬寒。","似予平生友，苦语凉肺肝。","秀眉玉两颊，矫矫如翔鸾。","置之江淮交，清诗洗江湍。","红鳞对白酒，信美非所安。","丞相功业成，还家酒杯宽。","人间有此客，折简呼不难。","相将扣东阁，起舞尽余欢。"],"title":"昨见韩丞相言王定国今日玉堂独坐有怀其人"}
