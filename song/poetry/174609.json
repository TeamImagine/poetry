{"author":"刘敞","id":174609,"strains":["仄仄仄仄仄，平平仄平平。","仄仄仄○平，仄仄仄○○。","平平平平仄，平仄仄仄○。","仄仄○仄平，仄仄平仄平。","仄平○平平，平仄平仄平。","仄平仄仄平，平仄平仄平。","仄仄仄仄仄，仄仄仄平○。"],"paragraphs":["此酒自足饮，胡为坐无欢。","念我意中人，四顾用长叹。","平生交游少，而复聚会难。","万古胶漆姿，各在天一端。","用兵轻文儒，诸子俱小官。","物生系所逢，穷达何足言。","但恨适有酒，共醉乃无缘。"],"title":"对酒忆诸子"}
