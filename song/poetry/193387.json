{"author":"崔公度","id":193387,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["江吴士气久凋摧，比见高牙拥诏回。","共喜识兵侔汉相，果闻持节过燕台。","驰驱中礼戎心服，顾眄生威虏使猜。","所惜圣朝恩好重，未容儒将尽余才。"],"title":"送程给事知越州  其一"}
