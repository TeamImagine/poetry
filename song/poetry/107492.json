{"author":"王迈","id":107492,"strains":["平仄仄仄平平仄仄平平，平平仄仄仄仄○。","仄平仄仄仄平仄，仄仄平仄○平平。","仄仄仄平平平仄平平仄，平仄仄平平仄仄。","仄平平平仄仄平，平仄平平仄平仄。","仄平平仄平仄平，平平平仄○平平。","平平仄仄○平仄，仄仄仄仄仄平平。","仄平仄仄平仄仄，仄仄平○平仄仄。","平仄仄仄平仄平，平平平仄平平仄。","仄○仄仄○仄平，仄仄仄仄平平平。","平仄○○平仄仄，仄平仄仄仄仄平。","仄平平仄仄平仄，仄仄仄平平仄仄。","平平仄仄仄平平，仄仄平平○仄仄。","○平仄仄平平平，仄仄○仄平平平。","仄平平仄仄仄仄，仄平仄仄平平平。","平平仄仄仄平仄，仄平○平仄平仄。","仄○平仄仄○○，平仄仄仄平平仄。"],"paragraphs":["君不见有唐元结守舂陵，湘湖一道盗纵横。","独元所治一无犯，镇抚孤垒如金城。","又不见祁公曾作乾州牧，移镇凤翔何迅速。","两州之民境上争，先把州麾后钧轴。","使君来莆全似元，精明旗帜张辕门。","威风惠雨相劘拂，鼠辈不敢闯吾藩。","使君去莆仍似杜，截镫遮留喧道路。","吾莆赤子方有依，泉何为者争吾父。","我将软语劳莆人，此地幸与泉为邻。","刁斗相闻邹近鲁，瘠肥不比越视秦。","使君风采压人望，莆亦倚泉为保障。","渠魁缚致藁街前，四野腥膻行涤荡。","长淮以北多风埃，社稷正倚经纶才。","出平西贼入衮绣，一韩一范何人哉。","书生自顾老无力，不能从公取俘馘。","愿将诗颂纪中兴，浓墨大字书浯石。"],"title":"送莆守赵孟坚汝固司舶温陵"}
