{"author":"俞德邻","id":153277,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["小园雨过草离离，寂寞葵榴又一时。","载酒客来闲问字，催租人去更吟诗。","一杯淡粥学僧供，三尺高床避鬼吹。","百岁光阴行六十，世间何许凤凰池。"],"title":"小园漫兴四首  其一"}
