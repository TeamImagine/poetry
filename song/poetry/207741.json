{"author":"黄庭坚","id":207741,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["喜接高谈若饮冰，风骚清兴坐来增。","重寻伐木君何厚，欲赋骊驹我未能。","山影北来浮汇泽，松行东望际锺陵。","相期烂醉西楼月，缓带凭栏濯郁蒸。"],"title":"次韵答李端叔"}
