{"author":"耿𣲗","id":6035,"strains":["仄仄平平仄，平平仄仄平。","平平○仄仄，仄仄仄平平。","仄仄平平仄，○平仄仄平。","平平平仄仄，仄仄仄平平。","仄仄○平仄，平平仄仄平。","仄平○仄○，平仄仄平平。","仄仄○平仄，平平仄仄平。","平平仄○仄，平仄仄平平。"],"paragraphs":["白玉郎仍少，羊车上路平。","秋风摇远草，旧业起高情。","乱树通秦苑，重原接杜城。","溪云随暮淡，野水带寒清。","广树留峰翠，闲门响叶声。","近樵应已烧，多稼又新成。","解佩从休沐，承家岂退耕。","恭侯有遗躅，何事学泉明。"],"title":"奉和元承杪秋忆终南旧居"}
