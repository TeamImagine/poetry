{"author":"陈俊卿","id":25696,"strains":["平仄仄仄仄，仄仄平平平。","仄仄仄平平，仄平平仄平。","仄平仄平仄，平仄平仄平。","平平仄仄平，仄仄○平○。","平○平仄仄，仄平仄仄平。","平仄平仄仄，平平仄平平。","仄平平仄平，平○平平平。","平仄仄仄仄，平仄仄仄平。","平平仄平仄，平○平平平。","平平仄仄仄，仄仄平平平。","平仄平仄仄，仄平平○平。","仄仄平平仄，平平仄仄平。"],"paragraphs":["天地秘绝景，雅属幽人居。","卜筑俯清流，旷然心目舒。","岂惟水澄碧，山色佳有余。","凉风左右来，竹柏相扶疏。","亭中何所有，缥囊万卷书。","亭外何所有，青蒲映红蕖。","客来何所为，高论唐虞初。","文字共发越，琴槊一以娱。","冬寒饱霜蟹，秋思多鲈鱼。","良田自种秫，酒瓮春浮蛆。","无事时痛饮，有时还荷锄。","试问田家乐，田家此乐无。"],"title":"林元美司户耕乐亭"}
