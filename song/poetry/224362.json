{"author":"洪朋","id":224362,"strains":["平平平仄仄，○仄仄○仄。","○平仄仄仄，平平仄平仄。","平平仄平平，仄平仄平仄。","仄平平仄平，平平平仄仄。","？仄仄仄平，平仄平仄仄。","平仄平平平，仄平仄平仄。","平仄仄平仄，仄平仄平仄。","平平仄仄平，仄仄仄仄仄。","仄仄仄仄平，仄仄仄平○。"],"paragraphs":["江风飘已尽，庭树但苍翠。","如何欻到眼，余容殿春事。","恭惟太夫人，指挥扫芜秽。","咄嗟丹槛开，芳蕤生意气。","矧乃叠石根，端有尘外致。","何必风人萱，愿言树之背。","畴昔杂荆杞，只今照阶戺。","吾人剪拂功，是事亦不细。","物理庶可推，倚杖一歔欷。"],"title":"堂下芍药花盛开而芜秽不治太夫人课奴芟夷草莽饰以丹槛焕然一新感而成咏"}
