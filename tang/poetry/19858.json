{"author":"姚合","id":19858,"strains":["仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["每日树边消一日，遶池行过又须行。","异花多是非时有，好竹皆当要处生。","斜立小桥看岛势，远移幽石作泉声。","浮萍著岸风吹歇，水面无尘晚更清。"],"title":"题薛十二池亭"}
