{"author":"欧阳澈","id":10246,"strains":["仄仄平平仄仄平，平平平仄仄平平。","平平平仄仄平仄，仄仄仄平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["炙手权门似可羞，聨翩宜作赤松游。","花逢消恨本无恨，草对忘忧自不忧。","拂榻禅窗蠲俗虑，挥犀虚室论嘉猷。","支郎况颇能诗话，涤濯吟魂为少留。"],"title":"拉友人游普安追和前韵"}
