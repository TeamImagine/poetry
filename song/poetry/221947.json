{"author":"释重显","id":221947,"strains":["平仄平平，平平仄平。","仄平○仄，仄仄平平。","仄仄平平平仄仄仄，平平平平仄○仄○。","平平仄○，平○平仄。","平仄仄平，平仄平仄。","平平平仄平仄平，平平仄仄平平仄。"],"paragraphs":["霜叶凋残，岩风凛寒。","彼之禅老，忽下崇峦。","衲有云兮曾卷未卷，琴无弦兮解弹不弹。","迢迢既行，宜聼斯语。","明暗路岐，生死洲渚。","而今而后知不知，頺纲委地凭谁举。"],"title":"送德隆山主"}
