{"author":"陆游","id":41844,"strains":["仄仄平平仄，平○仄仄平。","平○平仄仄，仄仄仄平平。","平仄平○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平平仄○平。","平仄平平仄，平平仄仄○。","仄平平仄仄，仄仄仄平平。","仄仄平○仄，平平仄仄平。","平平仄平仄，○仄仄平平。"],"paragraphs":["昔戍蚕丛北，频行凤集南。","烽传戎垒密，驿远客程贪。","春尽花犹坼，云低雨半含。","种畬多菽粟，艺木杂松楠。","妇汲惟陶器，民居半草庵。","风烟迷栈阁，雷霆起湫潭。","城郭秦风近，村墟蜀语参。","快心逢旷野，刮目望浮岚。","考古时兴感，无诗日每惭。","嘉陵最堪忆，迎马柳毵毵。"],"title":"顷岁从戎南郑屡往来兴凤间暇日追怀旧游有赋"}
