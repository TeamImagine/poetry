{"author":"释德洪","id":228239,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平平仄平平。"],"paragraphs":["小轩明快照岩阿，得道幽人喜气多。","但视世间如水镜，方知梦境有山河。","佳眠不碍林光入，清坐何妨夜月过。","我亦思归老丘壑，结邻西崦肯容么。"],"title":"题水镜轩"}
