{"author":"方回","id":148102,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["政是黄梅欲近时，山城云滃雨垂垂。","断桥没碓惊新涨，湿藁泥蔬续晚炊。","乞米已惭颜氏帖，卖书还笑杜陵诗。","广文绝少充枵甑，更肯芸签借一鸱。"],"title":"谢汪以南借书惠米"}
