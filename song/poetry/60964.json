{"author":"许及之","id":60964,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["读却床头满架书，时文元不费工夫。","向来点额关奇数，今日焚舟合壮图。","去去秋风趋北阙，行行春色满西湖。","痴儿未了书生事，珍重青衫报国躯。"],"title":"送林定国赴秋试"}
