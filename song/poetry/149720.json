{"author":"方回","id":149720,"strains":["仄仄仄平平仄○，仄平仄平仄仄平。","平○仄仄○○平，仄平仄仄仄平平。","仄平平平仄平仄，仄仄仄仄平仄平。","平平仄仄仄仄仄，仄仄○○平平平。","平○仄仄仄平仄，平仄○平仄仄平。","平平仄平仄○仄，平仄平平仄仄平。","平平仄仄仄○仄，平平仄仄○平平。","仄平仄平平仄仄，仄仄平仄平仄平。","平平平平仄仄仄，仄仄平仄平平平。","仄仄平仄仄仄仄，○仄平仄仄仄平。","仄平仄平○仄仄，仄仄仄平平仄平。","平平仄平平仄○，仄仄平仄○仄平。","仄平仄平仄仄○，仄仄平仄仄仄平。","仄仄仄仄仄仄仄，○仄仄仄仄仄○。","○仄平仄平○平，仄仄仄平平平平。","平仄仄仄仄仄仄，平仄平仄平仄平。","平平仄平仄仄仄，○平仄仄○平平。","仄仄仄○仄仄仄，平仄平○仄○平。","仄平平平仄平仄，仄仄仄仄平平平。","仄平仄仄仄仄仄，仄仄平仄平平平。","仄平平仄○仄平，○仄仄平平仄平。","仄平仄，仄平平。","仄平仄仄仄仄平，○平仄○仄○○。"],"paragraphs":["世上若无锺子期，破琴勿为俗子嗤。","人间亦有王昭君，奈何众女嫉蛾眉。","我粗能诗子能画，笔力岂不山可移。","希声绝色识者少，妾妇嗃嗃仍嘻嘻。","宣和画史我尝读，山水王诜并郭熙。","儋州秃翁早题品，元祐文章众首推。","坡诗一句不收拾，熙丰孽党遗群儿。","大坡小坡俱写竹，黜不登载无一枝。","河东颛征领节度，贼贯时实筹兵帷。","谓此昏椓亦善画，缪取人主玉色怡。","画之是非且不辨，国势竟随阉宦痿。","花光墨梅方盛行，乃坐山谷屏斥为。","简斋五诗动万乘，此等佳作亦弃之。","五日十日一水石，王宰见赏杜拾遗。","如许名手无其名，可谓世衰人才衰。","筒不肯破菜不泼，朝士闳籍涂粉脂。","青城北辕五马渡，正邪稍稍分荼饴。","万事尽如画谱意，焉得炎正不中微。","雪苏黄冤尚伊洛，始觉七政齐衡玑。","锦囊玉轴锁御府，径与宗祏同灰飞。","米元章史论稍公，遗物太仓存一稊。","子能画，亦能诗。","众人不识不必疑，相逢但当醉如泥。"],"title":"丹青歌赠王春阳用其神丹歌韵"}
