{"author":"董嗣杲","id":154406,"strains":["仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["古寺踞城为甲刹，巍峨殿阁矗江云。","香烟昏壁沿廊黒，砖塔喧铃彻郡闻。","白日僧归春更静，清明鬼哭夜初分。","住持羞接闲人话，要访时官杜广文。"],"title":"重游能仁寺"}
