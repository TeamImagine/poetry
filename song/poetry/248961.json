{"author":"曾几","id":248961,"strains":["平○平仄平，平仄平仄仄。","仄平仄平仄，仄仄仄仄仄。","仄平平平平，仄仄平仄仄。","平平仄仄平，仄仄平仄仄。","仄平仄平仄，平仄仄仄仄。","仄平平仄平，仄仄仄平仄。","平平仄仄仄，仄仄○仄仄。","仄平仄平仄，○仄仄平仄。","仄平平平仄，仄仄仄仄仄。","仄平平平平，仄仄仄○仄。"],"paragraphs":["羲和鞭白驹，秋日凄已短。","向来晒书地，欲作炙背暖。","邓侯开西轩，枣下歌纂纂。","前山隐半规，怅望支手版。","我慵类天赋，身世两不管。","着鞭惭祖生，运甓谢陶侃。","铜壶一百刻，夜梦分去半。","午窗又为祟，长闭读书眼。","勉旃崇明德，已事不可缓。","作诗非为君，实自警疏懒。"],"title":"溆浦县邓梦授主簿惜日轩"}
