{"author":"李流谦","id":30668,"strains":["平平仄○平平平，仄平仄仄○平平。","仄平仄仄平仄平，平平仄平平仄平。","仄平平平平仄○，平平仄○平平平。","○仄○○仄平平，○仄仄仄仄仄平。","仄平仄仄平平平，仄平仄仄平平平。","平○○仄平仄平，仄平仄仄平○平。","仄平仄仄仄仄○，平平仄平平仄平。","仄平平平仄○平，○平仄仄平仄○。","平○仄○仄平平，平仄平仄○仄平。","仄平仄仄仄平平，仄仄仄仄平平平。"],"paragraphs":["西风举扇挥浮埃，十年水曲并山隈。","一朝尺一天上来，台家择才搜伟瑰。","豫樟连云谁手栽，梁千尺观峥嵘哉。","收拾虹蜺小低徊，如取万海纳一杯。","济时策略招讥诙，翳氛卷尽青天开。","还如调鼎须盐梅，众星错落环杓魁。","欲谈近事树颊颏，旗矛委尘枪卧苔。","祸生冥冥戒其胎，如公气象天可回。","高论疾如破山雷，毋使缾罄空耻罍。","笑渠佩玉救焚煨，往矣急挽波之颓。"],"title":"用黎州梅字韵作诗送之"}
