{"author":"杨简","id":71563,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["春入园林种种奇，化工施巧太精微。","山禽说我胸中事，烟柳藏他物外机。","既遣杏桃呈似了，又令蜂蝶近前飞。","如何有眼无人见，只解西郊看落晖。"],"title":"偶成  其一"}
