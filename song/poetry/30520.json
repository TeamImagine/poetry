{"author":"李流谦","id":30520,"strains":["平平仄平仄，仄仄仄仄仄。","平平仄○平，平○仄平仄。","平平仄平平，平平仄仄仄。","仄平平仄○，仄仄○平仄。","○平平平○，平仄仄仄仄。","平平仄平平，○仄仄平仄。","仄平平仄仄，平仄仄仄仄。","仄平平仄仄，仄○仄平仄。","平仄仄仄平，平平仄仄仄。","平平仄仄仄，仄仄平仄仄。","仄○仄仄仄，平平仄平仄。","平平仄○仄，仄仄仄○仄。","平平仄仄仄，平仄仄仄仄。","仄仄○平平，仄○仄仄仄。","仄平平仄仄，平仄平仄仄。","仄仄○平仄，仄平平仄仄。","平仄仄仄○，○平仄平仄。"],"paragraphs":["悠悠感愁运，肃肃励素节。","蟾华度疏棂，兰吹出丛薄。","幽虫泣烟莎，微萤映露叶。","百哀攻予衷，感此重忉怛。","庭闱余斑衣，荒垅已白骨。","苟生尚何聊，从死恐亡益。","鞠凶天未悔，风急雁序拆。","女须冰玉质，眼看没荒域。","山鬼不足邻，何年反尔魄。","危肠尽一哭，六月霜凛烈。","自从夺所怙，残魂慨零落。","虚弦已折翮，况此百中镝。","人生寄一世，常苦不满百。","血气如微流，岂禁沸鼎涸。","隠忧谁复诉，任理宽万一。","贝叶了诸妄，一真无悦戚。","香火有昔缘，从兹事朝夕。"],"title":"秋怀"}
