{"author":"易士达","id":171284,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["生爱梅兄是淡交，每相逢处更吟嘲。","暗香疏影名千古，冷艳孤光雪几梢。","东阁诗才犹腹稿，西湖人物尚衡茅。","风前有恨曾知否，不得随泥上燕巢。"],"title":"和梅花韵"}
