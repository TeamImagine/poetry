{"author":"张耒","id":217367,"strains":["平仄仄平平，○平仄平仄。","平平平仄平，仄仄仄平仄。","平平仄平仄，平平仄平仄。","平平仄平平，平平平仄仄。","平平仄仄○，仄仄○仄仄。","仄平平平平，○仄平仄仄。","平平平平仄，仄仄仄平仄。","平仄仄仄平，仄平仄仄仄。"],"paragraphs":["秋日照荆榛，空山莽萧索。","人稀鸡犬闲，古道转城脚。","旗亭数家市，炊烟起篱落。","牛羊暮求群，归乌纷落泊。","菅麻已在沤，黍稷行可获。","岁丰农工勤，膏火通夜作。","嗟余何为者，愧与众同乐。","南亩亦易谋，咄嗟我力薄。"],"title":"秋兴三首  其二"}
