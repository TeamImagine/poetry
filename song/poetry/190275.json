{"author":"韦骧","id":190275,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平平平平仄平仄，仄平平仄仄平平。"],"paragraphs":["此君坚直本天然，岂学妖花艳主轩。","筠带轻霜凝不落，干磋圆玉碧无痕。","非春长自繁枝叶，有地终须大本根。","谁为裁音荐清庙，定胜嘉木就牺樽。"],"title":"咏竹"}
