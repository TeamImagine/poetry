{"author":"赵蕃","id":74840,"strains":["仄仄平平仄仄平，平平仄仄仄平平。","仄平平仄仄平仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["拥节西来岁未更，提封略已遍循行。","洞庭青草绝余寇，沅水武谿俱力耕。","勿漫绣衣闲直指，正应天下急澄清。","治平已召吴公去，材秀何人是贾生。"],"title":"送吴提刑赴召三首  其一"}
