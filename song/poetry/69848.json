{"author":"王炎","id":69848,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["换却人间色界尘，千林别作一家春。","风姨寒重吹飞絮，月姊光凝映烂银。","曳履独游无此士，闭门高卧有何人。","试从群玉山头看，似与瑶台贝阙邻。"],"title":"和陈右司春雪"}
