{"author":"李白","id":55613,"strains":["平仄仄平平，○平平仄○。","○平仄仄仄，○仄仄平平。","仄仄仄平仄，平平平仄平。","平平平仄仄，仄仄仄平平。","仄仄仄平仄，○平平仄平。","平平○仄仄，○仄仄○平。"],"paragraphs":["明月出天山，苍茫云海间。","长风几万里，吹度玉门关。","汉下白登道，胡窥青海湾。","由来征战地，不见有人还。","[戍]客望边色，思归多苦颜。","高楼当此夜，叹息未应闲。"],"title":"关山月"}
