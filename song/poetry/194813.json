{"author":"苏轼","id":194813,"strains":["平平仄仄平，平仄仄平○。","○平仄平仄，仄仄仄平仄。","仄平仄平仄，平仄平仄仄。","仄平仄平平，平仄平仄仄。","○平平平仄，仄仄仄平仄。","仄仄平平仄，仄平○平仄。","平平仄仄平，仄仄平仄仄。","平平○仄仄，仄仄仄平仄。","平仄仄仄平，○仄平仄仄。","平平仄仄仄，仄仄仄平仄。","仄○平平仄，○仄仄平仄。","平平仄平平，仄仄平仄仄。"],"paragraphs":["先生本舌耕，文字浩千顷。","空仓付公子，坐待发苕颖。","十年困新说，儿女争捕影。","凿垣种蒿蓬，嘉谷谁复省。","空余南陔意，太息北堂冷。","织屦随方进，采薪教韦逞。","辛勤守一经，菽水贤五鼎。","今年闻起废，鲁史复光景。","公子亦改官，三就繁马颈。","归来一笑粲，素发飒垂领。","会看金花诏，汤沐奉朝请。","天公不吾欺，寿与龟鹤永。"],"title":"送程建用"}
