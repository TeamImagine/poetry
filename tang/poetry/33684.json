{"author":"黄滔","id":33684,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["半因同醉杏花园，尘忝鸿𬬻与铸颜。","已脱素衣酬素发，敢持青桂爱青山。","虽知珠树悬天上，终赖银河接世间。","毕使海涯能拔宅，三秦二十四畿寰。"],"title":"寄同年崔学士"}
