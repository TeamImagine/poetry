{"author":"魏了翁","id":102812,"strains":["○平仄仄平，仄○仄仄仄。","仄平平平仄，仄仄平仄仄。","平平仄○仄，仄仄平仄仄。","仄仄仄平平，○○仄仄仄。","仄仄仄仄仄，仄仄仄平仄。","平平仄平仄，仄仄平仄○。","平仄平仄平，仄○○○仄。","平平仄平仄，平仄仄仄仄。","仄仄平平○，平○仄平仄。","仄平○○平，仄仄平仄仄。","仄平仄平平，仄平平仄仄。","仄仄仄平仄，○平仄仄仄。","平平仄仄平，○仄仄仄仄。","平平平仄平，仄平仄仄仄。","平仄仄平平，○平○仄○。","平○仄仄平，仄平平平仄。","平平仄仄仄，○仄平仄仄。","仄平仄平平，仄仄平仄仄。","平仄仄平仄，仄仄仄○仄。","○仄仄仄仄，平平仄平仄。","仄平仄平平，○仄平仄仄。","仄○平平平，仄仄仄仄仄。","平平仄仄仄，仄仄仄○仄。","仄平仄平平，仄平仄平仄。"],"paragraphs":["和戎八十年，尺棰不施寸。","彼方玄黄篚，此但青紫楦。","怀荣保妻子，是固人所贱。","或者幸边功，横行请十万。","问学不素讲，利欲所薰焮。","红旗与黄纸，勇怯无定论。","淮浦唇大江，九重重分阃。","容台少常伯，忠孝在寝饭。","帝谓吾先正，尝遗蜡书恨。","汝今其闻孙，未报君父怨。","九旗下青冥，往为忠义劝。","再拜亟祗命，当仁不敢逊。","黄金络马头，茸纛立宪宪。","先声劘塞垣，虏师不足遁。","邻里会方山，踈余且有献。","裴相昔守淮，董师征洄郾。","兵端寔蔡启，深入非始愿。","况今狃承平，士气方曼曼。","民力苦剜创，帅债未折券。","如弱者御盗，高墉守关楗。","破羌赵营田，胜楚何缮堰。","但当强精神，勿与角勇健。","功名不入眼，两鬭待其困。","却携令名归，太平待公建。"],"title":"送宇文侍郎知庐州"}
