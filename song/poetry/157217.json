{"author":"陈襄","id":157217,"strains":["○仄平平仄，平平仄仄○。","平平○仄仄，平仄仄平平。","仄仄平○仄，平平仄仄平。","平平平仄仄，仄仄仄平平。","平仄平平仄，平○仄仄平。","平平平仄仄，仄仄仄平平。","仄仄平平仄，平○仄仄平。","○平○仄仄，平仄仄平平。","仄仄平平仄，平平仄仄仄。","仄平平仄仄，仄仄仄平平。","平仄平○仄，平平仄仄平。","平平○仄仄，仄仄仄平平。","仄仄平平仄，平平仄仄平。","平平平仄仄，仄仄仄平仄。","平仄平平仄，○○仄仄平。","平平平仄○，仄仄仄平平。","平仄平平仄，平○○仄平。","平平平仄仄，仄○仄平平。","○仄○平仄，平○仄仄平。","平平平仄仄，平仄仄平平。","仄仄平平仄，平○○仄平。","平平平仄仄，仄平仄平平。","仄仄平平○，平平仄仄○。","平平平仄仄，仄仄仄平平。","仄仄平平仄，平平仄仄平。","○平仄仄仄，平仄仄平平。","仄仄平平仄，平○仄仄平。","平平平仄仄，仄仄仄平平。","仄仄平平仄，平仄平仄平。","仄○平仄仄，仄仄仄平平。","仄仄平平仄，平平仄仄仄。","平平平○仄，仄仄仄○○。","仄仄平平仄，平平仄仄平。","仄平平仄仄，仄仄仄平平。","仄仄○平仄，仄○仄仄平。","仄平平仄仄，平仄仄平平。"],"paragraphs":["三日连绵雪，丰年预可占。","阴寒驱瘴毒，刑杀助天歼。","片片寻衣袂，花花饤屋檐。","来时须浩漫，到地即微纤。","狼籍无由扫，虚空不易拈。","溪流成瀺灂，野色变青黔。","洗砚冰霜合，烹茶气味甜。","行人留趾迹，村老上髭髯。","只被交加惑，宁为冷冻厌。","价高龟手药，势压酒家帘。","书案烦收拾，铜𬬻减顾瞻。","先春娇柳絮，永夜夺银蟾。","磵石悬飞瀑，园篱挂织缣。","山光韬美玉，水卤出形盐。","圆若珠玑剖，轻如鹄鹭燖。","高疑翻箭浪，碎是掷牙签。","萧洒偏低竹，绸缪更倚蒹。","丝绳浮井谷，宝鉴照妆奁。","毫髪吹先起，脂膏著自黏。","垂枝多线缕，鬅物利刀镰。","粲者诗风美，皤如贲主嫌。","夷齐羞洁白，郅宁等威严。","草树多摧折，萌芽苦滞淹。","霑濡虽近惠，染污剧伤廉。","黑帝由容慝，黄人但守谦。","苍茫施粉缋，枯枿露锋铦。","岳渎何曾补，尘泥渐觉添。","饥贫逢道路，富贵隔帷帘。","饱得儿童戏，稀令乌雀觇。","未应平坎窞，故欲峙峰尖。","魍魉皆迷愕，蛟龙亦遁潜。","豪门生间阻，坐市获并兼。","米谷方腾跃，箪瓢足养恬。","四垂云黯黯，一室火炎炎。","已厌填沟壑，那思溉釜鬵。","此情终待诉，谁肯到穷阎。"],"title":"咏雪"}
