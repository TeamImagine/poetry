{"author":"李端","id":7440,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["成名不遂双旌远，主印还为一郡雄。","赤叶黄花随野岸，青山白水映江枫。","巴人夜语孤舟里，越鸟春啼万壑中。","闻说古书多未校，肯令才子久西东。"],"title":"送濮阳录事赴忠州"}
