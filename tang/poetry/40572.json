{"author":"贯休","id":40572,"strains":["平平平平，仄○平仄。","仄仄仄仄，仄仄平仄。","平○平平，平仄○仄。","平仄○平，仄仄仄仄。","仄仄仄平平，仄仄仄仄。","仄仄仄仄仄，仄仄平仄。","仄平仄平仄平平仄平仄，平平平仄。","平○平，○○仄。","平平平仄平○平，仄○仄。","平仄○仄平平，平仄平平。","仄仄仄仄，仄平平平。"],"paragraphs":["茫茫凶荒，迥如天设。","驻马四顾，气候迂结。","秋空峥嵘，黄日将没。","多少行人，白日见物。","莫道路高低，尽是战骨。","莫见地赤碧，尽是征血。","昔人昔人既能忠尽于力，身糜戈戟。","脂其风，膏其域。","今人何不绳其塍？植其食。","而使空旷年年，常贮愁烟。","使我至此，不能无言。"],"title":"经古战场"}
