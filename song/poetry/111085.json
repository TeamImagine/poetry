{"author":"刘克庄","id":111085,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["仙鬼微茫果是非，不如辽鹤有归期。","铸成范蠡何嗟及，绣作平原未必知。","歌扇舞裙风雨散，野田荒草古今悲。","可怜一觉寒窗梦，犹记联鞍出塞时。"],"title":"梦方孚若二首  其一"}
