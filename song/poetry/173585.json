{"author":"黄庶","id":173585,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["八尺枯冰簟一筒，小轩拂拭趣谁同。","樽前声负千杯月，窗下光赢一枕风。","易向曲肱增旧意，诗因仰看有新功。","蠹书围遶高眠处，梦与尘埃路不通。"],"title":"市得笛竹簟因成诗"}
