{"author":"钱惟演","id":189062,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["千庐徼道发传呼，帝宇沉沉璧月孤。","重橑祇闻喧鬭鼠，危枝谁见绕惊乌。","石螭霜重连钩盾，玉虎冰消下辘轳。","素发自怜同骑省，一竿何日钓秋鲈。"],"title":"直夜"}
