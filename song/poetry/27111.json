{"author":"莫济","id":27111,"strains":["仄○仄仄仄仄平，平平平仄平平平。","仄平仄仄仄平仄，平仄○仄平平平。","仄平平仄仄平仄，平仄仄仄平平平。","仄平平仄仄仄仄，平平仄仄平平平。","平平仄仄平仄仄，仄平仄仄○仄平。","平平仄仄仄平仄，仄仄○仄平平平。","平仄平平仄仄仄，仄仄平仄仄仄平。","仄平仄仄仄平仄，平仄○仄平平平。","仄○平仄仄平仄，平仄仄仄平仄平。","平平仄○仄仄仄，平仄○仄仄○平。","仄平仄仄仄平○，仄仄仄仄平平平。","仄平仄平仄仄仄，仄仄平○○仄平。","仄○平平仄仄仄，仄仄仄仄仄仄平。","平平仄仄平仄仄，仄仄仄仄平仄平。","仄平仄仄仄仄仄，仄仄平仄○○○。","仄○仄仄仄仄仄，仄仄平仄平平平。","仄平平仄平仄仄，仄仄仄仄平平平。","？平仄仄仄仄仄，仄仄仄仄平仄○。","○平平仄仄平仄，仄平仄仄平平平。","○平仄仄平平仄，平仄平仄平仄平。","平○仄仄仄仄仄，仄仄○仄仄仄○。","平平仄仄仄平仄，仄○仄仄○平平。","平仄平平仄仄仄，平平仄仄仄仄平。","○平平○○○仄，仄仄○仄仄仄平。","仄仄仄仄平仄仄，平○○仄仄仄平。","仄平平仄仄仄仄，○平○仄平平平。"],"paragraphs":["六王失国四海归，秦皇东刻南巡碑。","法因史籀有增减，名与苍颉争飞驰。","自言功德可歌颂，黔首个个愚无知。","海神何故独拒命，风涛塞路蟠蛟螭。","群臣谄佞仙药远，死生治乱分两歧。","山灵不可守碑记，片段应作龟床支。","陵谷虽存世代异，耳目双被诞者欺。","只余纸本落人世，千古遗臭东南崖。","我闻秦望最高峻，城域所见非昔时。","何山距县四十里，符合传记壮且奇。","众峰乃是子孙行，古木几换蛟龙枝。","指东作西未足怪，父老流传从小儿。","政如涂山玉帛会，漫不可考岁久之。","梁君吏隐年甚少，郁郁寸角初解麋。","裹粮挈榼访古迹，气味萧散如分司。","忽闻片石在绝顶，小篆无乃斯翁为。","手披荆棘诃虎兕，拄杖直叩山头皮。","糢糊岂复有字画，此物及见秦乱离。","当时威势振天下，不言惨毒民嗟咨。","乘舆所至为刀锯，方岳何暇安礼仪。","关中屡弃百二险，历数浪指亿万期。","君臣乃尔自贤圣，鲠论不复相瑕疵。","陈迹安知百世后，樵夫牧子笑脱颐。","兴亡俄顷三叹息，抚掌重阅太史辞。","假使玉箸余笔画，文过其实世所嗤。","早知金石不可恃，相君应悔燔书诗。"],"title":"次韵梁尉秦碑"}
