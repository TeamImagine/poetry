{"author":"窦巩","id":6326,"strains":["仄仄平○仄，○平仄仄平。","仄平平仄仄，平仄仄平平。","仄仄平平○，平平仄仄平。","○平平仄仄，仄仄仄平平。","仄仄平平仄，平平仄仄平。","平平平仄仄，○仄仄平平。","平仄平平仄，平平仄仄平。","仄○平仄仄，平仄仄平平。","仄仄平平仄，○平仄仄○。","平平平仄仄，平仄仄平平。","仄仄平平仄，平平仄仄平。","仄○平仄仄，平仄仄平平。"],"paragraphs":["自见人相爱，如君爱我稀。","好闲容问道，攻短每言非。","梦想何曾间，追欢未省违。","看花怜后到，避酒许先归。","柳寺春堤远，津桥曙月微。","渔翁随去处，禅客共因依。","蓬阁初疑义，霜台晚畏威。","学深通古字，心直触危机。","肯滞荆州掾，犹香柏署衣。","山连巫峡秀，田傍渚宫肥。","美玉方齐价，迁莺尚怯飞。","伫看霄汉上，连步侍彤闱。"],"title":"江陵遇元九李六二侍御纪事书情呈十二韵"}
