{"author":"王令","id":187924,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["细如虾蚓足留连，大可蛟鲸出自然。","当使川流应到海，只今坎止亦成渊。","民忧不见尭咨日，地碍何由禹凿穿。","可惜卧龙无意思，不随云去雨春田。"],"title":"观水"}
