{"author":"魏了翁","id":103580,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["行应珩璜女子师，荐修蘋藻大夫妻。","礼门总是行持地，宦海元非爱欲泥。","翚翟相传犹白凤，鹓雏可伏胜黄鸡。","柳州念妹嗟何及，令德章章银笔题。"],"title":"杨夫人挽诗"}
