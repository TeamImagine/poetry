{"author":"曾协","id":25486,"strains":["平平仄仄仄平平，仄仄平平仄仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["平生志不在赢余，久拟挥毫赋遂初。","莫问倚墙空甔石，但令盈几足琴书。","幸存茅屋幽堪隐，况有清溪近可渔。","賸欲抽簪访松菊，要凭突兀看扶疏。"],"title":"陈晞颜董漕湖南过零陵用简斋韵见赠次韵谢之又赋一篇述怀  其二"}
