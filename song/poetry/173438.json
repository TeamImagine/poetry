{"author":"文同","id":173438,"strains":["平平○平平，仄仄仄平仄。","○平○仄仄，仄仄仄平仄。","？平仄平仄，平仄仄仄仄。","仄仄平仄仄，平平平仄仄。","平平仄平仄，仄仄平仄仄。","平○仄平仄，平仄仄○仄。","平仄仄仄仄，仄仄平仄仄。","○仄仄平○，○平○仄仄。"],"paragraphs":["高梧间垂杨，玉宇极清邃。","三郎当殿坐，左右拥佳丽。","氍毹近香案，蹲兽吐碧穗。","宝几承画控，缤纷交彩袂。","花奴卷双袖，俯立前奏技。","君王顾之笑，轩庑动和气。","谁谓一尺素，写遍天上意。","听者定何如，观之犹解秽。"],"title":"梁信羯鼓小图"}
