{"author":"苏泂","id":95695,"strains":["平平○平平，仄仄仄仄仄。","平平仄仄仄，平仄平仄仄。","平平仄平平，○仄平仄仄。","平平仄平平，仄仄○仄仄。","平平○仄仄，仄仄○仄仄。","平○仄仄平，仄仄平仄仄。","平平仄仄仄，平仄平仄仄。","平平仄平仄，平仄平平仄。","仄平仄平平，平仄仄平仄。","平平仄仄仄，平仄平仄仄。","仄平仄○仄，平仄仄平仄。","平平仄平平，仄仄平仄仄。","平平仄平仄，平仄○仄仄。","平平仄○平，仄仄仄平仄。"],"paragraphs":["舂粮了朝炊，细大供十口。","身穷两脚健，天意非汝厚。","前年取荆钗，颇不窥户牖。","甘心似黔娄，习气除夙有。","今年长一女，自省称父母。","方其我少时，岂意今老丑。","时平米谷贱，兄弟仍聚首。","先人敝庐在，清话辰徂酉。","盍簪到诸雏，千指谅非久。","居然小世界，荣悴同一朽。","去城不三里，经岁绝奔走。","登门亦无宾，老树堪尚友。","青毡古家法，迍贱当自守。","能甘此中泉，不饮富人酒。"],"title":"自述一首"}
