{"author":"李白","id":56019,"strains":["平仄平平仄仄平，○平仄仄仄平平。","平平仄仄仄平仄，仄平平仄仄平平。","平平仄仄○平仄，仄仄平○仄仄平。","仄○仄平平仄仄，平平平仄仄平平。","仄仄仄○平仄仄，○○仄仄○平平。"],"paragraphs":["何处名僧到水西，乘舟弄月宿泾溪。","平明别我上山去，手携金策踏云梯。","腾身转觉三天近，举足回看万岭低。","谑浪肯居支遁下，风流还与远公齐。","此度别离何日见，相思一夜暝猿啼。"],"title":"别山僧"}
