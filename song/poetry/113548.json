{"author":"苏洵","id":113548,"strains":["○平仄平平仄平，仄仄仄仄平平平。","平平仄仄平平○，仄仄仄仄平平平。","仄仄○平仄○仄，仄仄平仄平平○。","仄仄○仄仄平仄，平平仄仄平○平。","平平○仄平仄○，平仄仄仄平平平。","平○仄仄仄仄仄，仄仄仄仄平平平。","仄平平仄仄仄仄，仄仄平仄仄仄平。","平平仄仄仄仄仄，仄仄仄仄平仄平。","仄平仄仄平仄仄，平仄平仄○○平。","仄平仄平仄仄仄，仄仄仄仄仄仄平。","平平仄仄平仄仄，仄仄平平○仄平。"],"paragraphs":["长江触山山欲摧，古佛咒水山之隈。","千航万舸{月来}前过，仰视绝顶皆徘徊。","足踏重涛怒汹涌，背负乔岳高崔嵬。","予昔过此下荆渚，班班满面生苍苔。","今来重到非旧观，金翠晃荡祥光开。","萦回一径上崄绝，却立下视惊心骸。","蜀江迤逦渐不见，沫水腾掉震百雷。","山川变化禹力尽，独有道者尝闵哀。","琢山决水通万里，奔走荆蜀如长街。","世人至今不敢嫚，坐上蜕骨冷不埋。","余今劫劫何所往，愧尔前人空自咍。"],"title":"游陵云寺"}
