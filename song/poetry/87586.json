{"author":"韩淲","id":87586,"strains":["平平仄仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["乘晴欲过雨岩去，草木空疏霜后寒。","老苦疮疡行又止，闲将餠饵问平安。","夜炉挟册应三复，晓径舂禾可一餐。","蕙帐藜床同梦寐，试回头作去年看。"],"title":"欲过履道庵不果因以诗送餠饵"}
