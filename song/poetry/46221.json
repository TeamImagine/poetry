{"author":"梅尧臣","id":46221,"strains":["平仄平仄仄，仄仄平仄仄。","仄仄○平平，○仄平仄仄。","仄仄○○○，平仄仄平仄。","平平仄仄仄，仄○平平仄。","仄平平仄平，平仄仄仄仄。","平平平仄仄，仄仄仄平仄。","平平○平平，仄仄仄平仄。","仄平仄仄仄，仄平○仄仄。","仄○平仄仄，仄仄仄仄仄。","平平平仄平，仄仄仄仄仄。","仄平○仄平，平仄仄平仄。"],"paragraphs":["朝与牛出牧，昼与牛在野。","日暮穿林归，长笛初在骻。","面尾骑且吹，音响未成雅。","随风散远近，举调任高下。","我方江上来，平溜若镜泻。","悠悠经醉耳，亦足发潇洒。","苟能和人心，岂必奏韶夏。","郑声实美好，蠹情如剔剐。","况其荒败迹，又亦甚裂瓦。","南箕成簸扬，寺孟咏侈哆。","我今留此诗，谁谓马喻马。"],"title":"见牧牛人隔江吹笛"}
