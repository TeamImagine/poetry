{"author":"洪咨夔","id":99855,"strains":["仄平平平平仄仄平，平平○仄平仄平平。","平仄仄仄仄仄平平平，○仄仄平仄平平。","仄仄平○平，仄仄仄平平。","仄平○仄平，仄平仄○平。","平平仄仄平，平仄平平平。","仄○仄○仄平仄，仄平平仄仄平平。","仄平平平仄仄平平。","仄平○平仄，仄平平平平。","平平仄平平，仄仄平平平。","平仄○○○○仄平平○仄平，仄平平平平仄仄平仄○平。","○平仄仄平平平平，平仄仄仄平平平平。","平仄仄仄平仄仄平，仄仄平仄仄平平。","平平仄平平平仄平，仄平仄仄平平平。","平平平仄平仄平平，仄仄仄平平仄平平。","平平仄○平仄平平，仄仄○仄仄平平平平仄平。","平平仄仄平仄平，仄平平平平平平。","仄仄○○平平仄仄○？平，仄仄仄仄仄平平平仄仄平○平平平。"],"paragraphs":["蘂珠闲居兮作七言，琴心三叠兮舞胎仙。","呼吸日月下上云烟兮，回紫抱黄入丹田。","一面宗泥丸，六府主丹元。","七蕤应两扉，九微彻三关。","明堂閟虎章，玄阙森龙幡。","素衣翠重里朱带，绿华裙上有黄裳。","子丹兮常在两眉端。","欲求泥丸满，直须丹元存。","灵台贮清明，太极涵胚𣍯。","升坎降离凝正一而融三五兮，付之灵坚童子玉池太和官。","重楼十二环兮兰玕，朱鸟白石源兮潺湲。","专闭御景而握固兮，嗽咽金液溉灵根。","胎津溢而琅英饱兮，积精累气而成真。","高研恬淡兮道之园，物物不干兮泰而平。","身披凤衣衔虎符兮，控驾三素蹑飞霞而升广寒。","东西两目兮倚天，木阴阴兮泉涓涓。","一唱三叹兮玄鹤下其蹁跹，八景二十四真兮吾亦不知其然而然。"],"title":"山中吟"}
