{"author":"梅尧臣","id":46055,"strains":["○仄仄平仄，平仄仄平平。","平平平仄仄，仄仄平仄平。","平平仄仄仄，仄仄○仄平。","仄平仄平仄，平仄平平平。","仄仄仄仄仄，仄平仄○平。","仄仄仄○平，仄仄仄○平。","平仄仄平仄，仄仄仄仄平。","平平仄仄仄，平仄○平平。"],"paragraphs":["驱马傍驰道，归自许西偏。","高车非旧贵，立避槐树边。","心虽欲往谒，仆馁行不前。","是甘处穷巷，晨笑微生烟。","傥有好事者，扣门与留连。","或有袖中诗，语熟气颇全。","曾不类缁褐，始可令勉旃。","京师百许寺，知几相差肩。"],"title":"答显忠上人"}
