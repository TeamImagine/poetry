{"author":"徐积","id":185705,"strains":["平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["趋时之悔真良说，枉己之徒信厚颜。","学者渊源当似海，丈夫持守要如山。","挺然特起麟孤角，鄙矣谁窥豹一斑。","为子临行双泣下，白头人倚夕阳关。"],"title":"送娄六秀才"}
