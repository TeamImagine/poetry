{"author":"晁公溯","id":21212,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平仄平仄仄平仄。","仄平仄仄平平仄，仄仄平平仄仄平。"],"paragraphs":["郡县纷纷数代更，循良少似汉西京。","未闻子产能宽服，谁见翁归有急名。","所望家无空杼柚，常令天不害粢盛。","打门不怕催科吏，愿与君王竭地征。"],"title":"郡县"}
