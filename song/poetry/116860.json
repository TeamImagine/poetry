{"author":"何基","id":116860,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["日向庭闱彩服趋，天边忽下紫泥书。","分铜既佩诸侯印，衣绣仍登使者车。","万灶貔貅须宿饱，九州鸿雁要安居。","笑谈了却公家事，指日催归侍玉除。"],"title":"送淮西左宪知黄州"}
