{"author":"黄裳","id":204451,"strains":["平○平平仄平仄，○平仄仄平平仄。","仄○平平平仄平，仄仄平平仄平仄。","仄平仄仄平平平，仄仄平平仄平仄。","仄平○仄平平平，仄仄平平仄○仄。","仄平仄仄平平平，仄仄平平仄平仄。","仄平○仄○仄平，仄仄○平○○仄。","仄平○仄平平平，仄仄平平○平仄。","仄仄平平仄平仄，仄仄平平仄平仄。","仄平平仄仄平平，仄仄平平仄平仄。"],"paragraphs":["曾看孤山翠微麓，回环阁下千茎竹。","醉吟先生唐室贤，洒落情怀出流俗。","赤城德士攀高风，特借嘉名榜山腹。","雪霜难犯为心虚，直节凌云耸苍玉。","月华弄影无纤尘，合有丹霄凤来宿。","赵州庭柏如己知，扫却闲言且观独。","九年当作无生游，慎勿窥红堕私欲。","况是天台掌仙箓，炼矿成金石龙谷。","落花流水好寻真，岂特萧萧阁前绿。"],"title":"道伦竹阁"}
