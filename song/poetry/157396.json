{"author":"韩维","id":157396,"strains":["○仄仄仄仄，仄仄仄仄平。","平平平仄仄，平○仄平平。","仄平仄仄仄，平平仄○平。","仄平仄平仄，平平仄仄平。","仄仄平仄○，平仄仄仄○。","仄平平仄平，仄仄平仄平。","仄○平仄仄，仄仄平仄平。","仄仄平○仄，平平仄平平。","仄仄平○仄，仄仄平仄平。"],"paragraphs":["驱马信所适，路转上野桥。","桥边春水净，萦回带平皋。","两崖卉木茂，东风澹正摇。","故丛尚含绿，新芽已满条。","老小延我观，名品各异标。","问翁安致之，远自伊洛郊。","涉正曾未几，已觉芳意饶。","后日风更雨，繁红定飞飘。","顾谓同行客，有酒频我招。"],"title":"同曼叔出郊"}
