{"author":"楼钥","id":66354,"strains":["仄仄平○平，平平仄平○。","仄平仄仄平，平平平平平。","平平仄仄平，仄○仄仄○。","仄平仄○仄，平平仄平平。","○平○仄平，○仄○仄平。","仄仄平仄平，仄仄○仄○。","○仄仄平平，○仄仄平平。","仄仄仄仄仄，仄仄平仄平。","仄平仄平平，仄仄仄仄平。","仄仄平仄平，仄仄平仄平。","仄仄仄仄仄，仄仄平○平。","平仄仄○平，○仄仄仄平。","仄仄○平○，平仄平仄○。","平○仄仄仄，仄仄仄仄平。","平平仄仄仄，仄仄仄仄平。","仄平○仄仄，仄仄○仄平。","仄平平仄仄，平○仄○平。","仄仄○仄平，仄平仄平平。"],"paragraphs":["一蹴登从班，人胡谓公迟。","建牙帅七闽，人胡为公疑。","公今第一流，志操古与期。","两州有遗爱，江西憺霜威。","重来长道山，批敕兼琐闱。","一片忧国心，辗转中夜思。","正色抗危言，传诵满绅緌。","造膝有启沃，削藁知者谁。","此心与天通，此意上所知。","所以名愈尊，万口同一词。","进用恐不速，小却成叹咨。","天语自昭然，更欲试望之。","况彼三山重，谋帅皆衮衣。","兹行岂细事，报政不待期。","登门恨最晚，臭味忘贱微。","自惭空惜别，不解留孔戣。","十连终敛惠，居中乃其宜。","试问行道人，但知望公归。"],"title":"送赵子直贰卿帅三山"}
