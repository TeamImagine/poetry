{"author":"王令","id":187812,"strains":["平平平平平仄平，仄平仄仄仄○平。","平仄仄仄○仄平，仄仄仄平平仄平。","○平仄平平仄平，仄仄仄仄平仄平。","平仄○平○仄平，仄平平仄仄平仄。","仄仄○仄仄○平，平仄仄仄仄仄○。","仄仄仄仄平仄平，平仄仄仄仄平平。","平平仄平平仄平，仄仄○平仄仄平。","仄仄平平仄○平，仄仄○仄平仄平。","仄仄仄仄仄仄？，仄仄○仄平平平。","平平平仄平仄平，仄平仄仄平平平。","仄仄仄仄仄仄平，平仄仄仄仄仄平。","仄仄○仄平平平，平平仄仄仄仄平。","仄○平平仄仄平，平仄仄仄平仄○。","仄○平仄仄仄平，仄仄仄仄○平平。","仄○仄仄仄○○，平平仄仄平平平。","仄仄○仄平仄○，仄仄平仄平○平。"],"paragraphs":["霜风琅琅鸣鼓鼙，鸟寒夜噪树折枝。","居者不出行者归，厩马解衔车弃脂。","长河夜冰船就维，百贾晏起朝闭扉。","为问当今行者谁，出门千里到何处。","母送拊背父叹嘻，儿惜欲去哭挽衣。","上马反顾纷涕洟，非所愿欲去何为。","家虽有田丰岁稀，所得偿公不及私。","况望膻芗事庭闱，结髪从学今十期。","始自有志徇孔姫，岂愿从世成依违。","髙堂华髪纡素丝，暮年待子为光辉。","望我日久莫报之，苟得一笑辱弗辞。","况望三釡家无饥，吾于二子久所知。","怪其才髙所就卑，今乃语此诚可思。","近闻天子变典彛，欲拨旧况收新奇。","子行出仕适其期，骅骝得路无衔羁。","罢酒行矣无自迟，去取天宠酬亲慈。"],"title":"送曹杜赴试礼部"}
