{"author":"晁补之","id":214615,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","平仄平平仄仄仄，仄平仄仄仄平平。"],"paragraphs":["蜀冈势与蜀山通，龙虎盘挐上紫空。","小语还忧惊太一，高堂元自在天中。","少师杨柳无遗迹，承旨歌谣有旧风。","斜日芜城易兴感，忘怀犹喜故人同。"],"title":"招缙云守关彦远教授曾彦和集平山堂次关韵"}
