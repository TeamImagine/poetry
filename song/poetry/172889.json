{"author":"章某","id":172889,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["九十衰翁七十儿，此时那可两分离。","客乡已是三年别，人世应无百岁期。","春雁北飞频送目，夕阳西下几颦眉。","何如及早成归计，莫待山榴开满枝。"],"title":"寄子"}
