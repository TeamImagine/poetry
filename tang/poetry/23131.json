{"author":"张九龄","id":23131,"strains":["仄平平仄○，仄仄仄平平。","○仄仄○仄，仄○平仄平。","仄○仄平仄，仄仄仄平平。","仄仄平平仄，平○平平平。","平平仄平仄，平仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，平平仄仄平。","仄○○仄仄，仄仄仄平平。","平仄○平仄，平○仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平○仄平。","平平仄平仄，平仄仄平○。"],"paragraphs":["宅生惟海县，素业守郊园。","中览霸王说，上徼明主恩。","一行罢兰径，数载历金门。","既负潘生拙，俄从周任言。","逶迤恋轩陛，萧散反丘樊。","旧迳稀人迹，前池耗水痕。","并看芳树老，唯觉敝庐存。","自我栖幽谷，逢君翳覆盆。","孟轲应有命，贾谊得无冤。","江上行伤远，林间偶避喧。","地偏人事绝，时霁鸟声繁。","独善心俱闭，穷居道共尊。","乐因南涧藻，忧岂北堂萱。","幽意加投漆，新诗重赠轩。","平生徇知己，穷达与君论。"],"title":"酬王履震游园林见贻"}
