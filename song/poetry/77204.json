{"author":"袁燮","id":77204,"strains":["平平仄平仄，仄仄仄平仄。","仄仄仄平平，仄仄仄○仄。","仄仄仄平仄，仄仄○平仄。","平平平仄平，○仄仄平仄。","仄平仄仄平，平平仄平仄。","仄平○○○，平平仄平仄。","仄仄仄仄仄，仄仄○仄仄。"],"paragraphs":["寒松饱霜雪，冉冉翠光湿。","万物困波流，砥柱独中立。","比德有君子，逸气难拘絷。","平生忧世心，如彼救焚急。","朅来席未温，冥鸿去何适。","劝君且淹留，斯民待安辑。","小试活国手，腠理犹可及。"],"title":"和吕子约霜月有感二首  其一"}
