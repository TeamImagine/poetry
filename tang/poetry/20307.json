{"author":"陈标","id":20307,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["秦王宫阙霭春烟，珠树琼枝近碧天。","御气馨香苏合启，帘光浮动水精悬。","霏微罗縠随芳袖，宛转鲛鮹逐宝筵。","从此咸阳一回首，暮云愁色已千年。"],"title":"秦王卷衣"}
