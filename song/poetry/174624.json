{"author":"刘敞","id":174624,"strains":["平仄平仄仄，仄仄平平平。","仄平仄仄仄，仄仄仄仄仄。","平平○平平，平○平仄○。","仄仄仄平平，○仄仄仄○。","平平仄平仄，仄平平平○。","平仄仄仄仄，平平仄○平。","仄仄平平仄，仄平仄平平。","平平仄平仄，仄仄平平平。","仄仄仄平仄，仄平仄○平。","仄平仄○仄，仄仄平仄平。"],"paragraphs":["羁旅头髪白，寤寐君山青。","远游负雅志，举俗笑独醒。","西风吹新秋，幽兴浮洞庭。","忽见九疑峰，如列枕上屏。","辽辽伯牙意，寂然谁为听。","归客适我愿，欢然叩柴扃。","振锡循东道，泛槎问南星。","潇湘落君手，去矣鸿冥冥。","橘柚雨初熟，杜兰晚更馨。","上方试回顾，笑指江汉萍。"],"title":"送僧归君山"}
