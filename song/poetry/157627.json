{"author":"韩维","id":157627,"strains":["平平仄仄平仄平，仄平平仄○仄平。","仄平仄平仄仄仄，仄仄平仄平平平。","仄仄平平仄平仄，仄仄平仄平平平。","平平平平仄○仄，仄平仄仄○平平。","仄平仄平仄仄仄，平平平平平仄仄。","平平仄平仄平仄，仄仄○仄○仄平。","仄平平仄仄仄仄，仄仄仄仄平○平。","仄平仄仄仄仄仄，平平仄仄平平○。","平平平平平仄仄，平仄平仄平平平。","仄平平仄仄仄仄，仄仄平仄○○平。","平平○○仄仄仄，仄仄仄平平仄平。"],"paragraphs":["春风揭屋沙激窗，兀然孤坐如植杠。","酒昏两眸涩不视，案上书策徒𪭢𪭢。","独待高篇恣哦咏，顿觉精锐还躯腔。","前时官家不禁夜，九衢艳艳烧明釭。","彩山插天众乐振，游人肩摩车毂撞。","君于此时守经籍，直欲行业纯不尨。","想初嘉句落纸际，笔下衮衮来长江。","我今散懒世味薄，惟于静者心为降。","江翁萧闲梅老淡，文字酬酢交矛𫓩。","恨无奇丽与斗角，日策疲马参其双。","能来相从不惮数，与子赋诗倾酒缸。"],"title":"答贺中道灯夕见诒"}
