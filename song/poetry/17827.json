{"author":"吴芾","id":17827,"strains":["平平仄仄平，仄平仄仄仄。","仄仄平平平，平平仄平仄。","？平仄仄平，仄仄仄仄仄。","仄平平仄○，仄仄平仄仄。","平平仄仄仄，○仄仄仄仄。","仄仄仄仄平，平平仄平仄。","仄仄仄平仄，仄仄平平仄。","平仄仄平平，平平仄仄仄。","平平平平仄，平仄仄○仄。","平平平仄平，仄平仄仄仄。","仄仄仄平平，仄仄平仄仄。","平○平仄平，仄仄仄平仄。"],"paragraphs":["江南有散人，几年卧草野。","破甑余尘埃，衡门绝车马。","倘非义所安，一介不取舍。","辟轩穷巷间，此意非满假。","虽云外不足，中有至足者。","道义辈古人，文章播天下。","一点浩然气，万象资陶冶。","持此复何求，酣歌对盏斚。","吁哉箪瓢乐，千古一回也。","先生于此时，卓然秉大雅。","顾我愧高风，亦忝诗酒社。","何当登此轩，抵掌共披写。"],"title":"寄题鲍昌朝足轩"}
