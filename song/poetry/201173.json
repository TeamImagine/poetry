{"author":"郑侠","id":201173,"strains":["平平仄仄仄平平，仄仄平平仄仄平。","平平仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["年虽小歉俗安苏，小雨时时济旱枯。","天为下民成晚霁，月将三五上东隅。","星如青女临银镜，人似寒冰在玉壶。","想是庭前吟望久，岂殊云外一轮孤。"],"title":"次韵子京下元雨过对月"}
