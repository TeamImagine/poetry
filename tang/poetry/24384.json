{"author":"赵嘏","id":24384,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["东来珠履与旌旗，前者登朝亦一时。","竹马迎呼逢稚子，柏台长告见男儿。","花飘舞袖楼相倚，角送归轩客尽随。","独有贱夫怀感激，十年两地负恩知。"],"title":"抒怀上歙州卢中丞宣州杜侍郎"}
