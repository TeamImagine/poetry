{"author":"刘宰","id":92963,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["仪真来往几经秋，风物淮南第一州。","山势北来开壮观，大江东下峙危楼。","沙头缥缈千家市，舻尾连翩万斛舟。","去去烦君问耆老，几人犹得守林丘。"],"title":"送邵监酒兼柬仪真赵法曹呈潘使君二首  其一"}
