{"author":"洪适","id":28710,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["江别东西说二贤，鱼书同拜喜联翩。","穉卿风采齐龚遂，延寿规模载颍川。","玉麈挥谈飞玉屑，金龟换酒泛金船。","莫辞痛饮娱清夜，对此中秋璧月天。"],"title":"会郑韩二守乐语口号"}
