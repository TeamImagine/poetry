{"author":"韩淲","id":87328,"strains":["仄仄平平平仄仄，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["节物推迁还献岁，纷纷如看雾中花。","春盘又见菜纤手，腊酒已倾饧胶牙。","山野寄吟宁漫与，禁林有和实惊嗟。","韦苏州集多酬唱，亦有州民钓客家。"],"title":"丁使君和昌父诗朱卿亦有句次韵呈之"}
