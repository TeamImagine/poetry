{"author":"李贺","id":13991,"strains":["平平平，仄仄仄。","平○仄平平，仄平仄平仄。","仄仄平平○仄仄，仄仄平平仄平仄。","仄仄○平平仄仄，仄平仄仄平平仄。","仄平仄仄仄仄平，仄平平平仄○平。","仄平○仄仄平平，平平？平仄？平。","仄平仄仄平仄平，平○仄仄仄平平。","平○平仄平，仄平仄平平。","平仄平平仄，仄仄仄平平。","○平○仄平仄仄，平○平仄平仄平。"],"paragraphs":["天迷迷，地密密。","熊虺食人魂，雪霜断人骨。","嗾犬狺狺相索索，舐掌偏宜佩兰客。","帝遣乘轩灾自息，玉星点剑黄金轭。","我虽跨马不得还，历阳湖波大如山。","毒虬相视振金环，狻猊猰{犭俞}吐嚵涎。","鲍焦一世披草眠，颜回廿九鬓毛斑。","颜回非血衰，鲍焦不违天。","天畏遭衔啮，所以致之然。","分明犹惧公不信，公看呵壁书问天。"],"title":"公无出门"}
