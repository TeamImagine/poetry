{"author":"谢翱","id":164662,"strains":["平平仄仄仄平仄，仄仄平平仄平仄。","仄平仄仄平○平，仄仄平○平○仄。","平○仄仄平仄仄，仄仄仄仄平平仄。","平平平仄仄平平，平仄仄平平仄○。","○平平仄仄仄仄，仄仄仄仄仄仄○。","仄平平仄仄平平，仄仄仄平平仄○。","仄平仄仄平仄仄，仄仄平平仄平仄。"],"paragraphs":["刑徒鬼火去飘忽，息妇堆前殡齐发。","白烟泪湿樵叟来，拾得慈献陵中髪。","青长七尺光照地，髪下宛转金钗二。","持归熏沐置高堂，包裹恐为神所将。","妻儿朝拜复莫拜，冉冉卧病不得瘥。","省知天物厌凡庸，夜送白龙潭水中。","扣头却顾祈免死，永入幽宫伴龙子。"],"title":"古钗叹"}
