{"author":"刘摰","id":187092,"strains":["仄仄平平仄仄平，平平平仄平平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["晓指禅关入翠屏，烟岚金碧旋疏明。","旁看阴壑溟蒙失，斗上云梯伛偻行。","漫兴独于元子惬，诗怀容与谢公评。","区区出处劳分别，朝市山林各有情。"],"title":"自衡岳至福严寺二首  其一"}
