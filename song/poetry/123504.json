{"author":"章琰","id":123504,"strains":["平○平仄仄，仄仄平仄平。","仄平平平○，仄平平平平。","仄平平仄仄，平仄仄仄平。","平平仄平仄，平仄仄仄○。","○仄平平仄，仄○平平平。","○平平○平，仄仄仄平平。","仄仄平平仄，○仄仄平平。","平平仄仄仄，仄平平仄平。","仄平仄仄仄，仄平仄平平。","仄仄平仄平，平仄仄仄平。","平平仄平仄，仄平仄平平。"],"paragraphs":["凄其秋已晚，塞草青欲黄。","出门褰君衣，问君何遑遑。","捷书来古岘，谈笑复古疆。","功名有斯会，宁计道路长。","思昔君之祖，尺棰笞西羌。","当时军中谣，岂在甲兵强。","慷慨怀前烈，膏秣趣晨装。","掀髯作远役，匪为官爵忙。","泪碑吊叔子，草庐访南阳。","世岂无若人，君岂问老庞。","吾能送君去，不能共君航。"],"title":"送韩时斋赴京湖幕"}
