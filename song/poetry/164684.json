{"author":"谢翱","id":164684,"strains":["仄平○仄仄仄仄，平仄平平仄仄仄。","平平仄仄平仄仄，仄仄平○仄仄仄。","平平仄○平仄平，仄平仄仄平平平。","仄仄仄平仄○仄，○平仄仄仄平仄。","仄仄仄平仄仄仄平仄仄，仄平仄平仄仄仄。"],"paragraphs":["少年操弩挟两矢，朝射青鸠暮射雉。","人言雊雉蛇所化，欲食踌躇箸不下。","街头得钱争买鸠，网林抉薮无时休。","老父劝儿食且止，燕安有毒况珍美。","尔不见鸠食半夏鸣尔屋，尔毋食鸠有药毒。"],"title":"射鸠行"}
