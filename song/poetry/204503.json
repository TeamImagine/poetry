{"author":"黄裳","id":204503,"strains":["仄仄平平平仄平，仄○○仄○平平。","仄平○仄仄○仄，仄仄仄仄○平平。","○平仄仄仄平仄，仄平平仄平平仄。","仄仄平仄○○平，仄仄仄平平仄平。","仄仄平平仄平仄，平仄平平仄平仄。","仄仄平平仄平仄，平仄平○仄平仄。","仄仄平平仄平仄，○仄仄平平仄仄。","仄平平仄平平平，仄仄平平平仄平。","平平平仄平平平，仄平仄仄○○平。","平平平仄平仄○，仄仄○仄平平平。"],"paragraphs":["盼盼初归楼上时，想如燕子长双飞。","有才将色世间少，况复节义犹堪依。","将军一去十余载，玉箫瑶瑟无心解。","岂不能死空相随，以色累公非所知。","白老曾为赋诗客，风袅花枝醉无力。","后会勋郎汉阳驿，因语歔欷已成昔。","走笔还赓美人句，犹感白杨堪作柱。","我来登赏非唐人，尚引多情聊怆神。","人生真尽皆为尘，百年一饷难留春。","高楼人散谁复亲，只有燕子年年新。"],"title":"燕子楼"}
