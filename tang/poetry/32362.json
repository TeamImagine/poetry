{"author":"吴融","id":32362,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["剑阁西南远凤台，蜀魂何事此飞来。","偶因陇树相迷至，唯恐边风却送回。","只有花知啼血处，更无猿替断肠哀。","谁怜越客曾闻处，月落江平晓雾开。"],"title":"岐下闻子规"}
