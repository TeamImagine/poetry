{"author":"王维","id":45867,"strains":["平平平仄仄，仄仄仄○平。","仄仄平○仄，平平仄仄○。","仄○平仄仄，○仄仄平平。","仄仄仄平仄，平平仄仄平。","平平仄仄仄，○仄仄○平。","平仄仄平仄，平平仄平平。","平平仄仄仄，平仄仄○平。","平仄平平仄，○平仄仄平。"],"paragraphs":["青青杨柳陌，陌上别离人。","爱子游燕赵，高堂有老亲。","不行无可养，行去百忧新。","切切委兄弟，依依向四邻。","都门帐饮毕，从此谢亲宾。","挥涕逐前侣，含凄动征轮。","车徒望不见，时见起行尘。","吾亦辞家久，看之泪满巾。"],"title":"观别者"}
