{"author":"苏舜钦","id":90486,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，平仄平平平仄平。","仄仄平平平仄仄，平平仄仄仄平平。"],"paragraphs":["浪游天下访知音，健节亭亭耻陆沈。","当日拜官随鹤版，此时孤宦入蛇林。","羁愁虽得著书乐，风物能伤迁客心。","顾我冥顽如瓦石，为君分袂亦悲吟。"],"title":"送黄通"}
