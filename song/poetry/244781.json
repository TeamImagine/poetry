{"author":"李纲","id":244781,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄仄仄仄仄平平。","仄平仄仄平平仄，仄仄平平仄仄平。"],"paragraphs":["出拥雕戈入衮衣，江城重咏我公归。","手扶日月还黄道，足履星辰上紫微。","已集群英熙帝载，好施长策复邦畿。","海滨病叟无他望，侧耳天声畅国威。"],"title":"奉寄吕丞相元直  其一"}
