{"author":"晁说之","id":219285,"strains":["平平仄平平，平仄仄仄仄。","平仄平仄仄，仄○仄平仄。","平仄○平平，仄仄平仄仄。","平平平仄仄，仄平○○仄。","平平平仄平，仄仄平○仄。","平仄平仄仄，仄仄平○仄。","仄平仄仄仄，平仄仄仄仄。","仄○平○仄，仄仄仄平仄。","仄平平平平，仄平仄仄仄。","平平仄仄平，平仄平平仄。","仄○仄仄○，仄仄仄仄仄。","仄仄仄仄平，仄仄○仄仄。"],"paragraphs":["平生少陵诗，佳处岂尽识。","何敢窥意韵，尚且昧形迹。","身到三川来，瞀瞀迷咫尺。","连天穹谷句，忘饥三叹息。","高高方若悬，下下仍如绩。","扶上而削下，乃在吾行役。","突然念此老，镕写不可极。","意中无遗境，象外有余力。","后来群偷儿，蠧鱼恣口食。","安知九鼎珍，宜尔终身瘠。","此行敢告劳，顾影若有得。","不见水涨时，两眼犹历历。"],"title":"三川诵杜老观水涨诗"}
