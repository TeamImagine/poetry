{"author":"黄裳","id":204517,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["太极朝正小道消，岂劳身势借扶摇。","履新忽听传天语，革故初看转斗杓。","四面横龙严部乐，两班垂玉肃朋僚。","不教计吏空归去，雨露相随诏五条。"],"title":"元会次宰臣之韵  其三"}
