{"author":"郑谷","id":31690,"strains":["仄仄平平平仄仄，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["竹院松廊分数派，不空清泚亦逶迤。","落花相逐去何处，幽鹭独来无限时。","洗钵老僧临岸久，钓鱼闲客卷纶迟。","晚晴一片连莎绿，悔与沧浪有旧期。"],"title":"水"}
