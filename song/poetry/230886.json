{"author":"葛胜仲","id":230886,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["披云初获接音容，贤胜风规自不同。","懔懔威明将使指，恂恂孝悌训民风。","竞传清唱纸腾贵，争识皇华巷欲空。","尚有壁间真墨彩，匣藏留在给园中。"],"title":"周文之运使巡按海寜追忆曩岁与伯仲同奉板舆之乐感慨赋诗不惟辞藻格力清蔚高迈且足以敦孝悌而厚风俗昔夏侯湛作诗示潘岳曰此文非徒温雅乃别见孝悌之性因次韵和二首  其二"}
