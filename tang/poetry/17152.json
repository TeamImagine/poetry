{"author":"白居易","id":17152,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["平阳旧宅少人游，应是游人到即愁。","布谷鸟啼桃李院，络丝虫怨凤皇楼。","台倾滑石犹残砌，帘断珍珠不满钩。","闻道至今萧史在，髭须雪白向明州。"],"title":"同诸客题于家公主旧宅"}
