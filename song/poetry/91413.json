{"author":"释居简","id":91413,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["江远天低月透沙，严城佳处舣仙槎。","明分象纬占群玉，巍峙岑楼仰九华。","棋局旋收归静胜，吟疆宽拓战淫哇。","春回水驿分新句，更寄南枝一两花。"],"title":"寄江东赵料院兼简仓使"}
