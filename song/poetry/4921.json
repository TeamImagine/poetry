{"author":"释正觉","id":4921,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄平平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["衲僧拨转铁牛机，默耀灵通底是谁。","月兔影沉云母地，海禽梦卧珊瑚枝。","韶阳佛法嫌饶舌，鲁祖家风解惜眉。","端坐环中虚白处，纵经尘劫个难移。"],"title":"次韵真歇和尚圆觉经颂一十四首 大光明藏"}
