{"author":"李峤","id":23736,"strains":["仄○平平仄，平平仄○平。","○平仄仄仄，仄○仄平○。","仄仄平平仄，○平平仄平。","仄○平仄仄，平仄仄平平。","仄仄平平仄，平平仄仄平。","仄○平仄仄，平仄仄平平。"],"paragraphs":["夕吹生寒浦，清淮上暝潮。","迎风欲举櫂，触浪反停桡。","淼漫烟波阔，参差林岸遥。","日沈丹气敛，天敞白云销。","水雁衔芦叶，沙鸥隐荻苗。","客行殊未已，川路几迢迢。"],"title":"和杜学士旅次淮口阻风"}
