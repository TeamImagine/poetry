{"author":"戴复古","id":94081,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["伊昔天边望藁砧，天边鱼雁几浮沉。","机番白苎和愁织，门掩黄花带恨吟。","自古诗人皆浪迹，谁知贤妇有关心。","归来却抱双雏哭，碑刻虽深恨更深。"],"title":"石屏久游湖海祖妣遂题二句于壁云机番白苎和愁织门掩黄花带恨吟后石屏归祖妣已亡矣续成一律"}
