{"author":"皮日休","id":27875,"strains":["仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["闭门无一事，安稳卧凉天。","砌下翘饥鹤，庭阴落病蝉。","倚杉闲把易，烧术静论玄。","赖有包山客，时时寄紫泉。"],"title":"临顿为吴中偏胜之地陆鲁望居之不出郛郭旷若郊墅余每相访款然惜去因成五言十首奉题屋壁 八"}
