{"author":"李昭玘","id":225608,"strains":["平仄仄仄仄，仄仄○仄平。","仄平平平平，仄仄○平平。","平平仄平仄，○仄仄仄平。","平仄仄仄仄，仄平平仄平。","平平仄仄平，仄仄平平平。","○○仄仄仄，○仄仄平平。"],"paragraphs":["霜静百果熟，采摘将荐新。","贮之黄金盘，绚烂如星陈。","苞縢待嘉客，培溉昔已勤。","君子务种德，所成非一身。","公家有令恩，饤坐多惊人。","累累万石富，长笑木奴贫。"],"title":"摘果"}
