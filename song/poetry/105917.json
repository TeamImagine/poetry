{"author":"岳珂","id":105917,"strains":["平仄○○，仄仄平平。","平○平平，仄仄仄平。","平仄平○，仄仄仄平。","仄平仄○，仄仄仄平。","仄仄平仄，仄仄仄平。","仄仄○平，仄平仄平。","仄○仄仄仄，仄平仄仄平。","仄平仄平，仄仄仄○。","平平平平，平平仄平。","仄仄仄平，仄平仄○。","平仄仄平，仄仄仄平。","仄仄仄仄，平平仄平。","仄仄平平，？？仄平。","仄○平平，仄仄仄平。","仄平平仄，仄仄仄平。","平仄平平，平○○平。","仄仄仄平，平仄仄平。","平平○仄平，仄仄平平。","平仄平仄平，仄仄平平。","仄仄仄平，仄仄仄平。","平平平仄平，平仄平仄平。","平仄仄平，仄平仄○。","平仄○平，平平仄平。","平仄平○，○平仄平。"],"paragraphs":["於戏中兴，驻跸东南。","江沱之安，匪帝所堪。","飙起霆驱，沛泽以甘。","慰于望霓，意则可探。","念昔臣甫，赋万丈潭。","谓彼应龙，潜{雨/矛}隠岚。","岂嵌窦是即，岂泉石是耽。","救民一心，大造实参。","方阳初骄，民忧未惔。","彼界此疆，饮瓢粟甔。","遵养必时，毕毓毕涵。","亦既太甚，炎威孔燂。","播奏之艰，□□孰餤。","必其来苏，以溉以覃。","帝惟明习，讵不我谙。","升自天衢，时乘其骖。","视此沸𬬻，而忍弗戡。","维宁亲是先，匪乐之酣。","维复雠是怀，匪垢之含。","郁郁久居，若古有谈。","毋功之幸成，而德之或惭。","臣谓此心，与天地三。","龙变难谌，龙髯已毵。","心画之昭，贲于宝函。"],"title":"孝宗皇帝杜甫万丈潭诗御书赞"}
