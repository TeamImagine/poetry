{"author":"孙因","id":123545,"strains":["平平平仄平仄平，仄仄仄○仄平。","仄仄平○仄仄平，仄仄仄平仄平。","仄仄仄仄○平平，平平平平○仄。","仄平平仄平平平，仄平仄平○○。","仄平仄仄平仄平，仄仄平仄仄仄。","平仄平平平仄平，仄仄仄平平仄。","仄平平平平○平，仄平仄平仄仄。","仄仄仄平仄平平，平平仄平平平。","仄平平仄平仄平，平仄平平仄仄。","仄平平平仄○平，仄仄仄平仄平。","平仄仄平仄仄平，平平平○平平仄。","？平平平平仄平，平仄仄仄仄仄平平平。","仄仄仄平仄仄平，仄仄仄平仄平。","平仄平仄平仄○平，平仄仄平平平平。"],"paragraphs":["扬州之种宜稻兮，越土最其所宜。","糯种居其十六兮，又稻品之最奇。","自海上以漂来兮，伊仙公之遗育。","别黄籼与金钗兮，紫珠贯而累累。","酒人取以为酿兮，辨五齐以致用。","湑镜流之香洁兮，贮秘色之新瓮。","助知章之高兴兮，眼花眩乎水底。","侑谢傅之雅游兮，陶丹府而哦诗。","集群贤以觞咏兮，浮罚觥乎子敬。","指鸣蛙为鼓吹兮，畅独酌于稚珪。","斯越酒之酝藉兮，非宜城中山之比。","矧投醪之醇德兮，能使勇气百倍于熊罴。","客曰旨哉越酿兮，固越俗之所怡。","然自征榷之法行兮，安得薛戎而蠲之。"],"title":"越问 越酿"}
