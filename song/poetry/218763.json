{"author":"李廌","id":218763,"strains":["平平平○仄，○仄仄○仄。","仄仄仄平平，平平仄平仄。","○平仄平仄，仄仄仄平仄。","平○○平仄，仄仄仄平仄。","平平仄平仄，仄仄平平仄。","仄○仄仄平，仄仄平平仄。","平平仄平仄，平仄平○仄。","平仄仄平平，平平仄平仄。","平平仄仄仄，○仄平仄仄。","仄平平仄○，仄仄仄○仄。","仄平平仄平，仄仄平○仄。","仄平○仄平，平平平仄仄。"],"paragraphs":["奔腾龙峤麓，深壑断如截。","石栈架寒溪，盘陀卧精铁。","从衡布方楚，片段发文裂。","平如中唐甓，罅密不容泄。","南岩尽奇险，万状森罗列。","或如巨兽蹲，或类巴蛇啮。","哀泉泻飞磴，流沫常喷雪。","山骨静无尘，泓澄碧潭澈。","鱼龙不敢宅，中有千古月。","壮哉天地间，此险讵劳设。","乃知山水心，自欲为胜绝。","我陪胜士游，兹名因不灭。"],"title":"石栈河在洪闸"}
