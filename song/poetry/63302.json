{"author":"周孚","id":63302,"strains":["仄仄仄平仄，平平仄平平。","○○仄平平，仄仄平仄○。","仄平平平仄，仄平仄○平。","平平平仄仄，平仄平仄平。","平平仄仄仄，仄仄平平平。","平○仄仄○，仄仄仄仄平。","平平仄平○，仄仄仄平平。","仄仄仄仄○，平平仄平平。","平仄仄仄仄，仄仄平仄平。","平平平仄仄，平仄平仄平。","平平○平仄，平仄仄仄平。","仄平仄仄平，仄仄○平平。","仄仄平仄平，平平仄平平。"],"paragraphs":["晚雨泽丛艾，惊风倒枯松。","苍苍固无神，此语疑可从。","十年江南岸，与君每从容。","披翻俱败简，登眺同老筇。","平生毁誉半，意子陈元龙。","方期万里行，忽与二竖逢。","哀音忆初闻，一恸几摧胸。","岁月逝不留，炎曦已成冬。","惟昔在世日，最厚庞与龚。","联翩奇祸作，摧此西峙峰。","凄然荷锄地，谁复伴老慵。","稚儿亦可怜，见我犹能恭。","勿说山巨源，吾今愧渠侬。"],"title":"哭高伯庸"}
