{"author":"郭祥正","id":192174,"strains":["仄○仄平仄，仄仄仄平平。","仄平平平仄，平仄平平平。","仄○平仄仄，仄平平仄○。","仄平仄平仄，○平仄仄平。","仄平仄仄平，平平仄平平。","仄仄仄仄仄，平平仄平平。","平平仄平仄，平仄平仄○。","仄仄仄仄仄，仄平平仄○。","○平仄平仄，仄仄仄平平。","平仄仄仄仄，仄平平仄平。","平○仄仄仄，仄仄○仄平。","仄平仄仄平，平平仄平平。","平平仄平仄，仄仄平平平。","○○仄平仄，仄仄平平平。"],"paragraphs":["跨空起高阁，北望敬亭山。","白云无根蒂，舒卷随风还。","或堕溪水上，却萦松石间。","就之既明灭，了然不可攀。","谢公赛雨诗，千秋泻潺潺。","李白弄月处，寒光湛清湾。","神交自冥合，仿佛眉睫间。","使我恋此境，每来终日闲。","如何一挥手，失势落尘寰。","功业复未就，但惊须鬓斑。","沧浪不可濯，执热长汗颜。","缅怀大道师，焚香坐玄关。","悲心度群苦，振锡鸣金镮。","行当禀慈诲，惠照开昏顽。"],"title":"怀平云阁兼简明惠大师仙公"}
