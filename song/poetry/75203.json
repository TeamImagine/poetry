{"author":"赵蕃","id":75203,"strains":["平仄仄仄○平平，仄仄平平○仄○。","仄仄仄平平仄仄，仄平平仄仄平平。","平平仄仄平平仄，平仄○平仄仄平。","仄仄仄平平仄仄，仄○仄仄仄○平。"],"paragraphs":["谁欤觅我更贻诗，欲报翻惭思苦迟。","自古结交真有道，可能随俗似凡儿。","功名有命宁须此，贫贱从吾欲怨谁。","我亦与君俱白发，世间冷煖要当知。"],"title":"次韵王驹父"}
