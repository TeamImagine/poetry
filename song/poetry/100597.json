{"author":"郑清之","id":100597,"strains":["平平平仄仄平平，仄仄平平仄平平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["山行心迹已双清，骤见清溪眼为明。","鬼谷洞前符竹在，观音岩下魶鱼行。","宗师宴坐空余石，龙女分流不作声。","人影交横到林薄，绿烟深处一猿惊。"],"title":"山行"}
