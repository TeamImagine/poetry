{"author":"彭汝砺","id":201747,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄仄。","平仄仄平平仄仄，平平平仄仄平平。"],"paragraphs":["清河如练月如霜，六月舟行亦自凉。","骢马何为轻去国，锦衣不害数还乡。","高才落落邦之杰，令问洋洋民所望。","城上望公公更远，人间今日日何长。"],"title":"送正夫之郓"}
