{"author":"项安世","id":54250,"strains":["仄仄平平仄仄平，仄平平仄仄平平。","平平仄仄平平仄，平仄平仄仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["柏氏诸龙我独蛇，乐翁群玉子无瑕。","高曾未远情终在，闽楚相望迹自赊。","晓镜雪侵莲府绿，夜堂风入绛帷纱。","天将广厦包全蜀，李监门阑喜可涯。"],"title":"再送黄醇甫四川制干二首  其二"}
