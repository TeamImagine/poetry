{"author":"慕容佰才","id":170897,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平○。","平仄平平仄，平平仄仄平。","平平平仄仄，仄仄平平平。","平仄平平仄，平○仄仄平。","平平平仄仄，平仄仄平平。","仄仄平平仄，平平仄仄平。","仄平平仄○，平仄仄平平。","平仄平平仄，平平？仄平。","平平平仄仄，仄仄仄平平。"],"paragraphs":["李势非嵎虎，公孙是井蛙。","圣朝无外户，夷壤尽为家。","叠嶂宁须铲，停鼖久废挝。","原鳞生骆谷，钓驷入彭衙。","关失千年壮，方来万里遐。","商渊宁澒洞，使节偏谽谺。","岑蔚谁惊鸟，丰茭自乐{鹿/加}。","烽屯开雨雪，樵爨老烟霞。","帝德朝宗地，仙游上汉槎。","赏奇酬酒兴，摛藻谢诗葩。","阶走枫林叶，窗催桕烛花。","山亭无刻漏，隠几待鸣鸦。"],"title":"大剑山"}
