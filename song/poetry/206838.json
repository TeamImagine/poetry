{"author":"黄庭坚","id":206838,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["县楼三十六峰寒，王粲登临独倚阑。","清坐一番春雨歇，相思千里夕阳残。","诗来嗟我不同醉，别后喜君能自宽。","举目尽妨人作乐，几时归得钓鲵桓。"],"title":"和答登封王晦之登楼见寄"}
