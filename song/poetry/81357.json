{"author":"张镃","id":81357,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["释和书上已经年，敌骑南来果犯边。","太息龟灵成底事，漫闻鸿宝得家传。","平生喜踏天山雪，晚岁愁看瘴浦烟。","务实褒称曾未泯，不须凝恨入重泉。"],"title":"刘子履少卿挽辞二首  其二"}
