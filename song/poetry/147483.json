{"author":"方回","id":147483,"strains":["平平平仄平，○○仄平平。","仄平仄○仄，平仄仄○平。","平平仄仄平，仄仄平平平。","仄仄仄仄平，仄平平平平。","仄平仄仄平，平平仄仄平。","仄平仄仄平，仄仄仄仄平。","仄仄仄仄仄，平平平○○。","仄平平仄仄，仄仄○平平。"],"paragraphs":["堂堂陈去非，中兴以诗鸣。","吕曾两从橐，残月配长庚。","尤萧范陆杨，复振乾淳声。","尔后顿寂寥，草虫何薨薨。","永嘉有四灵，词工格乃平。","上饶有二泉，旨淡骨独清。","学子孰取舍，吾非私重轻。","极玄虽有集，岂得如渊明。"],"title":"秋晚杂书三十首  其一七"}
