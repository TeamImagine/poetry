{"author":"吴惟信","id":118329,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["长是开初恨岁阑，南枝不管北枝寒。","鉏云犹记当时种，步月宁辞永夜看。","香借好风闻却易，影粘残雪画应难。","逋仙骨冷吟声绝，惆怅无人共倚栏。"],"title":"梅花  其一"}
