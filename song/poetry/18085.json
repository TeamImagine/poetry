{"author":"吴芾","id":18085,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昔日危亭迹已陈，我来聊试运风斤。","断垣无复生青草，旧观依然耸碧云。","千里江山檐下见，一天星斗坐中分。","他时有客来登览，应记当年老使君。"],"title":"次韵沈漕寄和题碧云亭之作"}
