{"author":"李弥大","id":237451,"strains":["平平平平平，仄平平仄仄。","○仄仄平平，平○仄○仄。","仄平平平平，仄仄仄平仄。","平仄仄平平，仄仄○平仄。","平平平仄平，平仄平仄○。","平平仄○平，平仄平仄○。","仄仄仄平平，○○平平仄。","平平仄平平，平仄仄仄仄。","平平仄平平，○仄平仄仄。","仄仄仄仄平，平平仄平○。","仄仄仄平平，平平○仄○。","仄平平仄仄，仄仄仄平仄。","平平仄仄仄，平仄平仄平。","平平仄平仄，平仄平平仄。","平仄○平平，平仄平平仄。","平平仄仄平，仄仄平平○。","○平○仄仄，平仄仄平仄。","仄仄仄○平，仄○平平仄。","仄仄平仄平，仄仄仄○仄。","○平仄○平，仄仄仄○仄。"],"paragraphs":["云峰何岧嶤，去天余几丈。","其下蔚华林，幽禅屹相向。","我游先朝暾，海日射巾杖。","飞盖不须持，步步苍松障。","山僧知我来，罗立凫雁行。","提携两行人，为我谈实相。","一种勿弦琴，三叹无声唱。","开轩面东南，千里入俯仰。","西登妙高台，更欲兹旷望。","土断泽绕山，烟涛渺云浪。","恐是六鳌连，蓬壶堕莽苍。","又疑鲸入海，偃脊起青嶂。","时方老火炽，金石流欲炀。","须臾变云雨，为作雄风壮。","翻手回凉秋，掀舞千林响。","谁云免水宫，自是神龙藏。","三高如可作，吾欲五湖访。","洗足巨浸心，振衣孤峰上。","寄语夸夺流，得饱但相忘。","长哦可当歌，踏月下空旷。"],"title":"尧峰院"}
