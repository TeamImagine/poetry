{"author":"周紫芝","id":240255,"strains":["平平平仄仄，仄仄仄仄平。","仄仄仄平仄，仄平平仄平。","仄仄平仄平，仄仄平仄平。","仄平仄平仄，平仄○平平。","仄平仄仄仄，仄仄○仄平。","平平仄仄仄，平仄平仄平。","平平仄仄仄，仄仄平仄平。","仄仄仄平仄，仄仄平平平。","平平仄平仄，仄仄平仄平。","仄平平仄仄，平仄平平平。","平仄仄仄平，仄仄仄仄○。","仄平平仄平，仄仄平平平。"],"paragraphs":["香山天下士，直道可事君。","口语作奇祸，后来成积薪。","巨栋虽已捐，白璧原自珍。","百年付春梦，千载期斯人。","可怜肉食子，议者空反唇。","文华一照耀，今古无搢绅。","才高固不世，盛德终少邻。","鹿鹿数余子，琐琐非公伦。","丰盈与名誉，讵可锺一身。","暮年林壑意，觞咏全天真。","君子与小人，两者自此分。","寄言颜巷徒，勿语伤哉贫。"],"title":"次韵刘元亢读白乐天与刘梦得书"}
