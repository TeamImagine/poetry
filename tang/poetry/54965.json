{"author":"刘长卿","id":54965,"strains":["平平仄平仄，平仄平仄仄。","平仄仄仄平，平平仄平仄。","○平平平仄，平仄平平仄。","？仄○仄平，平○仄平仄。","仄平平仄仄，○仄仄○仄。","○仄平仄平，平平仄平仄。","仄平平仄仄，仄仄○平仄。","平仄仄平平，平仄仄仄仄。","平平平仄仄，平○平平仄。","仄仄平仄平，平○平仄仄。","仄○○仄仄，仄○仄平仄。","平仄仄平平，平平仄平仄。","仄平仄平仄，？仄平平仄。","仄仄平○平，平平仄平仄。","平平仄○仄，仄仄○仄仄。","仄仄平平平，平平仄平仄。","仄○平仄仄，仄仄平平仄。","仄仄仄平○，平平仄平仄。","平平平仄仄，○○○仄仄。","仄仄平仄平，平平仄○仄。","平平仄仄仄，仄仄平平仄。","○仄仄○平，平平仄平仄。"],"paragraphs":["风流一才子，经史仍满腹。","心镜万象生，文锋众人服。","顷游灵台下，频弃荆山玉。","蹭蹬空数年，裴回冀微禄。","朅来投笔砚，长揖谢亲族。","且欲图变通，安能守拘束。","本持乡曲誉，肯料泥涂辱。","谁谓命迍邅，还令计反复。","西戎今未弭，胡骑屯山谷。","坐恃龙豹韬，全轻蜂虿毒。","拂衣从此去，拥传一何速。","元帅许提携，他人伫瞻瞩。","出门寡俦侣，矧乃无僮仆。","黠虏时相逢，黄沙暮愁宿。","萧条远回首，万里如在目。","汉境天西穷，[胡]山海边绿。","想闻羌笛处，泪尽关山曲。","地阔鸟飞迟，风寒马毛缩。","边愁殊浩荡，离思空断续。","塞上归限赊，尊前别期促。","知君志不小，一举凌鸿鹄。","且愿乐从军，功名在殊俗。"],"title":"赠别于群投笔赴安西"}
