{"author":"方岳","id":127616,"strains":["仄平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平平仄，仄仄平仄仄平平。"],"paragraphs":["未论知己定谁欤，却恐春皋失故吾。","穷老不随时世薄，行藏犹识圣人污。","陶元亮已觉今是，祁孔宾毋费夜呼。","便拟耕桑教豚犬，不令渠辈指之无。"],"title":"次韵程汪二兄投赠  其一"}
