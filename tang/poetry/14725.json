{"author":"元稹","id":14725,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["雨香云澹觉微和，谁送春声入櫂歌。","萱近北堂穿土早，柳偏东面受风多。","湖添水色消残雪，江送潮头涌漫波。","同受新年不同赏，无由缩地欲如何。"],"title":"和乐天早春见寄"}
