{"author":"张扩","id":234160,"strains":["仄仄平平平仄平，仄平仄仄仄平平。","仄平平仄仄平仄，平仄平平仄仄平。","仄仄平平仄平仄，仄平平仄仄平平。","平平仄仄仄平仄，仄仄平平仄仄平。"],"paragraphs":["昨日过湖风打头，苇蒲深处泊官舟。","近人乌鸟语声碎，濒海风烟日夜浮。","午饭腥咸半鲑菜，客床颠倒一皮裘。","平生浪说在家好，晚向波涛未肯休。"],"title":"过淀山湖"}
