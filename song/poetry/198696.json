{"author":"苏辙","id":198696,"strains":["仄仄仄平平仄仄，仄平平仄仄平平。","平平平仄仄仄仄，平仄仄仄仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["小雪仅能消膈热，苦寒偏解恼衰翁。","年丰谁使百物贵，心净要令万事空。","老去禅功深自觉，生来滞运与人同。","闲中未断生灵念，清夜焚香处处通。"],"title":"小雪"}
