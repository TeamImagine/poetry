{"author":"刘子翚","id":15569,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["拂衣归去隠岩扃，世事悠悠亦饱经。","午梦溪声摇户牖，夜吟花影转厢营。","已甘衰病安尧壤，岂有声名动汉廷。","好事髯翁每相过，幅巾藜杖喜逢迎。"],"title":"次韵温其见寄长句"}
