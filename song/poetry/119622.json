{"author":"林希逸","id":119622,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["种花城里谈经席，三载何曾有束修。","别换头衔聊佐邑，重拈手板向邻州。","松厅莫笑无公事，蕖幕时能致俊流。","握手溪干留饮去，相思那肯靳书邮。"],"title":"送光泽苏县丞"}
