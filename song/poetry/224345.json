{"author":"洪朋","id":224345,"strains":["平平仄平仄，仄仄平平○。","平平平平仄，仄仄平仄仄。","○平平平平，仄仄仄仄仄。","仄○仄仄平，仄仄仄平仄。","仄平仄仄平，仄仄平仄仄。","仄仄仄○平，仄仄仄平仄。","仄平仄仄平，○仄平仄○。","平平仄平平，仄平仄○仄。"],"paragraphs":["梅公小斋内，度越幽人占。","何年孤山下，得此双石剑。","纯钩鱼肠姿，拔地势匪渐。","柙藏不忍窥，往往发光焰。","丈人夙好奇，领略无一欠。","晚得此嶙峋，顾盼未云厌。","此公活国胸，正直天所鉴。","高堂挂斯图，令人动深念。"],"title":"赋双剑峰"}
