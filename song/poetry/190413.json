{"author":"韦骧","id":190413,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["轻寒切切战春阳，村落人家意自遑。","老妇画眉窥止水，痴儿曝背坐颓墙。","牛归小径蹄痕叠，犬吠空山响答长。","夏赋未来秋赋了，片时优佚胜膏梁。"],"title":"村落"}
