{"author":"石介","id":68335,"strains":["平平仄仄仄平平，仄仄平仄仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平仄仄仄，仄平平仄仄平平。"],"paragraphs":["唐家六世树威恩，外建藩翰御不宾。","二十三州同陷贼，平原犹有一忠臣。","圣贤道在惟颜子，忠烈名存独杲卿。","甘向贼庭守节死，不羞吾祖与吾兄。"],"title":"颜鲁公太师"}
