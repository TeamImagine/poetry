{"author":"韦骧","id":191260,"strains":["平平平平仄仄平，平平仄仄仄平平。","平平○仄仄平仄，仄仄○平仄仄平。","仄仄仄平平仄仄，平平平仄仄平平。","○平仄仄平○仄，仄仄平平仄仄平。"],"paragraphs":["天为元宵卷暮云，团团放出月精神。","随时行乐与民共，若处观灯彻席频。","玉斝坐邀同醉客，琼枝怀想未归人。","更抽鄙句招回棹，早复官居壮德邻。"],"title":"和章致平西兴见寄二首  其二"}
