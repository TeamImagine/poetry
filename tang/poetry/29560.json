{"author":"来鹄","id":29560,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["春初一卧到秋深，不见红芳与绿阴。","窗下展书难久读，池边扶杖欲闲吟。","藕穿平地生荷叶，笋过东家作竹林。","在舍浑如远乡客，诗僧酒伴镇相寻。"],"title":"病起"}
