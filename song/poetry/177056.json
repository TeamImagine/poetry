{"author":"司马光","id":177056,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["画戟衣中趋绛帐，驿亭门外拂征鞍。","已嗟漂泊三年别，更负从容十日欢。","暖席未穷谈笑乐，陟冈相望滞留难。","扬鞭策马几多意，原上秋风作晓寒。"],"title":"晨发故关寄逢吉"}
