{"author":"王安国","id":185230,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["一池春水绿于苔，水上花枝间竹开。","芳草有时依旧长，文禽无事等闲来。","年颜近老空多感，风雅含情愧不才。","独有前人修禊在，荒亭终日此徘徊。"],"title":"池上春日"}
