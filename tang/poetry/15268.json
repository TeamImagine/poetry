{"author":"白居易","id":15268,"strains":["平仄仄平仄，平平仄仄平。","平平仄仄仄，仄仄平平平。","仄仄仄○仄，平平仄仄平。","仄平仄平仄，○仄仄仄平。","仄平仄平仄，平平仄平平。","仄仄仄○仄，平仄○平平。","仄仄仄平仄，平平仄○平。","仄仄仄平仄，仄仄仄仄平。","仄仄平仄仄，平仄仄平平。"],"paragraphs":["高树换新叶，阴阴覆地隅。","何言太守宅，有似幽人居。","太守卧其下，闲慵两有余。","起尝一瓯茗，行读一卷书。","早梅结青实，残樱落红珠。","穉女弄庭果，嬉戏牵人裾。","是日晚弥静，巢禽下相呼。","啧啧护儿鹊，哑哑母子乌。","岂唯云鸟尔，吾亦引吾雏。"],"title":"官舍"}
