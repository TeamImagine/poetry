{"author":"罗隐","id":30928,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["六载辛勤九陌中，却寻归路五湖东。","名惭桂苑一枝绿，鲙忆松江两箸红。","浮世到头须适性，男儿何必尽成功。","唯惭鲍叔深知我，他日蒲帆百尺风。"],"title":"东归别常修"}
