{"author":"沈亚之","id":19285,"strains":["仄平平仄仄，仄仄仄○平。","仄仄平平仄，平平仄仄平。","仄平○仄仄，仄仄仄平平。","仄仄○平仄，平平仄仄平。","平○平仄仄，平仄仄平平。","平仄平平仄，○○仄仄平。"],"paragraphs":["曲台晴好望，近接梵王家。","十亩开金地，千株发杏花。","带云犹误雪，映日欲欺霞。","紫陌传香远，红泉落影斜。","园中春尚早，亭上路非赊。","芳景偏堪赏，其如积岁华。"],"title":"曲江亭望慈恩杏花发"}
