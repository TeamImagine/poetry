{"author":"张耒","id":217464,"strains":["平仄仄仄仄，仄平平仄○。","平○仄仄仄，平○平仄平。","仄仄平平平，仄平仄仄平。","仄平仄○仄，平仄仄平平。","○○仄仄平，平仄仄○平。","平仄仄平仄，平仄平平○。","平平仄平平，平仄仄○平。","仄平仄平仄，○仄仄平○。"],"paragraphs":["寒夜不可旦，老鸡鸣苦迟。","晨兴出户视，风折山树枝。","最爱堂东梅，洌寒亦弄姿。","夜来月中影，窥我读书帷。","中庭石井栏，晨汲气如炊。","今日复何事，环佩联冰澌。","瓷罂有芳醇，庖舍具鲜肥。","地炉炽新炭，三酌对山妻。"],"title":"腊月十八日蚤苦寒与家妇饮"}
