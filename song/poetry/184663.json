{"author":"范纯仁","id":184663,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["十年游宦阻朋从，尊酒俄欣二友同。","单父能名推子贱，襄阳高节爱庞公。","六朝山色空陈迹，十里松声正晚风。","联骑追攀不知暮，却嫌归路入尘中。"],"title":"和吴君平游蒋山兼呈王安国二首  其一"}
