{"author":"陆游","id":33339,"strains":["平平仄仄平仄仄，仄○仄○○平仄。","○平仄平仄仄平，仄仄仄仄平仄仄。","平平仄平○平仄，仄仄平平平仄仄。","仄○○仄仄平平，平仄仄仄平平仄。","仄平平○仄○平，仄平仄仄平平仄。","仄平平仄平仄平，平仄平平平仄仄。","○平仄仄仄平仄，仄仄仄平○仄仄。","○平平仄仄平平，仄仄平平仄平仄。"],"paragraphs":["雷车驾雨龙尽起，电行半空如狂矢。","中原战争五十年，上帝震怒初一洗。","黄头女真褫魂魄，面䌸军门争请死。","已闻三箭定天山，何啻积甲齐熊耳。","捷书驰骑奏行宫，近臣上寿天颜喜。","合门明日催贺班，云集千官摩剑履。","长安父老请移跸，愿见六龙临渭水。","从今身是太平人，敢惮安西九千里。"],"title":"中夜闻大雷雨"}
