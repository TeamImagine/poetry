{"author":"刘过","id":82702,"strains":["仄仄仄平平仄平，平平仄仄仄平平。","平平平仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["鬓发已皤非故吾，依然破帽老骑馿。","江边游子断肠句，汉殿逐臣流涕书。","父祖松楸三世冢，弟兄桑梓百年居。","狐丘未死归心切，未有相如驷马车。"],"title":"谒江华曾百里  其二"}
