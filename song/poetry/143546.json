{"author":"舒岳祥","id":143546,"strains":["仄平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄平。"],"paragraphs":["篆畦今夜月，政自使人怜。","久废登山屐，愁催下濑船。","衰年免黄帽，旧习守青毡。","东浙承平地，如今是近边。"],"title":"正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其八"}
