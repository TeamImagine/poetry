{"author":"王安石","id":180052,"strains":["仄平平仄○，平仄仄平仄。","平仄仄○○，平平仄○仄。","平○仄平仄，平仄仄平仄。","平平仄仄仄，平仄平仄仄。","平平平平平，○仄仄平仄。","平平○平仄，平仄平仄仄。","平仄仄平仄，平平仄平仄。","平平仄平仄，○仄平平仄。","仄仄仄平平，平平仄○仄。","○仄○仄仄，平平○平仄。","平平平平仄，○仄仄平仄。"],"paragraphs":["海隅山谷闲，人物最多处。","平旦息相吹，连城黕如雾。","闽王旧宫室，丹漆美无度。","今为大帅府，千里来赴愬。","元侯文章翁，更以吏能著。","峨峨中天阁，鸣玉新改步。","衔诏出梨岭，方为远人慕。","旌旗满流水，冠盖东门驻。","四坐共咨嗟，疑侯不当去。","张仲称孝友，樊侯正求助。","名城虽云乐，行矣未宜遽。"],"title":"送元厚之待制知福州"}
