{"author":"刘克庄","id":115809,"strains":["平平仄平○仄平，仄仄仄仄仄仄平。","○○仄仄仄平仄，仄仄仄仄平平平。","○平仄仄仄○仄，仄平仄仄平仄平。","仄平平平仄仄仄，仄仄仄仄仄仄平。","仄平仄○仄平仄，平平平平仄○平。","平平平平仄平仄，○仄○仄仄平平。","平平仄仄仄仄仄，仄仄仄仄平平平。","？平平仄仄仄仄，仄仄平仄平平平。","仄仄仄平仄仄仄，仄仄平仄平平平。","仄平仄仄平平仄，仄仄平仄平平平。","仄平○仄仄平仄，仄仄平仄平平平。","平平仄仄仄平仄，仄仄仄仄平平平。","仄平仄仄仄平仄，仄平仄仄仄平平。","平平仄仄○仄仄，○仄仄仄平仄平。","平仄仄平仄仄仄，仄平仄平仄仄平。","？平仄仄平平仄，平平仄仄平仄平。","○平平○仄仄平，仄仄仄平仄仄平。","平○平平仄仄仄，仄平平仄仄平仄。","仄平仄仄仄平仄，仄仄平平仄○仄。","平平仄仄平仄仄，平仄仄仄○仄仄。","仄平平平仄○平，平仄仄平平平仄。","平平平仄仄仄平，平仄仄仄平平仄。","仄○仄平○平仄，仄平○仄平仄仄。","平平仄仄仄平○，平平仄仄○仄仄。","仄平平仄平仄○，平仄仄○平平仄。","平平仄仄○平仄，平仄平平平仄仄。","平平仄仄仄平平，仄仄平平○○仄。"],"paragraphs":["吾家世南折简呼，有日曷不见子都。","牵衣况复幼吾幼，闭户大似愚公愚。","鲜妆袨服出空巷，钿车绣毂来塞涂。","展乌丝栏拥小玉，设锦步障盛绿珠。","尔时病叟亦随喜，携添丁郎便了奴。","非惟儿童竞嗤笑，更被傀儡傍揶揄。","平生不识琥珀枕，况敢击碎珊瑚株。","□言香火埒蒋霍，渐觉风俗侔徽衢。","一国若狂孰醉醒，宋玉奚必讥登徒。","杀牛欲赛西邻祭，苦狗翻哂东门儒。","恍然堕在化人境，又似跳入仙翁壶。","麟台学士固穷者，岁晚与妇争裈襦。","独余太乙旧藜杖，夜窗炯炯供清𪾦。","平明践淖行百里，轻快勿假灵寿扶。","安石出山不免耳，德公入州破戒无。","矧君口素衔清议，纷纷谄子愁斧诛。","如齐而观窃未喻，或曰有心击磬乎。","君如精金岂易铄，十年风雪惯饕虐。","粤人自昔尚巫鬼，鲁俗何曾废傩较。","渠能七步追险韵，聊复一吸空罚爵。","北风清尘宿泥干，西日漏光阴云駮。","边头刁斗幸小休，棚上鼓笛姑同乐。","苦吟久无王官采，尽言深恐朋友数。","君豪盛气欲回澜，吾衰袖手观返壑。","荔蕉堪荐神送迎，葵枣勿妨农烹剥。","刚肠愤发论尤健，枵腹冥搜诗转恶。","先持一事试灵君，敢问何年相王朴。"],"title":"观社行"}
