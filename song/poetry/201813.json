{"author":"彭汝砺","id":201813,"strains":["仄平平仄仄平平，平仄平平○仄平。","平仄仄○平仄仄，平平平仄仄平平。","平平仄仄平平仄，仄仄平○仄仄平。","平仄平平平仄仄，仄平平仄仄仄平。","○○仄仄平平仄，仄仄平平仄仄平。","仄仄仄平平仄仄，仄平平仄仄○平。","平○仄仄平○仄，仄仄平○仄仄平。","仄仄平○平仄仄，平平平仄仄平平。"],"paragraphs":["上方忧乐共元元，祠宇知非泥故言。","真室转临双阙近，清坛还拱五神尊。","光辉散烛光华旦，动植归藏厚载坤。","旗出荆旛威震叠，马来龙种瑞便蕃。","溶溶远水浮仙岛，苒苒晴霞近紫垣。","画像百灵朝閟宇，制名千福遍重门。","壶中日永春长在，洞口云深昼亦昏。","但祝君王千万岁，人心无以报隆恩。"],"title":"持正率和诸太一宫诗"}
