{"author":"虞俦","id":61974,"strains":["平平仄仄仄平平，仄仄平平仄仄平。","仄仄仄平平仄仄，仄仄仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["轻阴漠漠雨班班，岭上风来一解颜。","已是去天才尺五，却令缓步有跻攀。","飞泉百道萦罗带，列岫千峰拥翠鬟。","应是北堂春正满，几回回首望家山。"],"title":"千秋岭"}
