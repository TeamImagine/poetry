{"author":"孙应时","id":82478,"strains":["平仄平平平仄平，平平平仄仄平仄。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["珍重西来双鲤鱼，更传佳句起愁予。","相思已是五年别，多愧先无一字书。","欲话锦城疑是梦，谁怜霜鬓不禁梳。","青毡黄合君侯事，早拟相逢倘下车。"],"title":"答成都虞子韶钤干寄书信兼示近作"}
