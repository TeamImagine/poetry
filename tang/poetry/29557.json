{"author":"来鹄","id":29557,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["菊花村晚雁来天，共把离觞向水边。","官满便寻垂钓侣，家贫已用卖琴钱。","浪生湓浦千层雪，云起炉峰一炷烟。","倘见吾乡旧知己，为言憔悴过年年。"],"title":"宛陵送李明府罢任归江州"}
