{"author":"曹彦约","id":84588,"strains":["平平仄仄仄平平，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风声久想杜陵珂，坐对忘年可烂柯。","但觉清谈挥玉柄，也知文律敌金科。","螳螂欲振难当辙，鼹鼠终微漫饮河。","从此巽堂风月好，满腔茅塞半消磨。"],"title":"谭仁季以二诗见贻走笔次韵  其一"}
