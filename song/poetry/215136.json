{"author":"杨时","id":215136,"strains":["仄仄○平仄平仄，平仄平平平仄仄。","平平平仄仄平平，仄仄平平仄平仄。","平○仄仄仄平仄，仄仄仄平平仄仄。","仄平仄仄仄平仄，仄○平平仄平仄。","平平仄仄仄平仄，仄仄平平仄平仄。","平平平仄仄平仄，平仄○平平仄仄。","仄平平平平仄仄，仄仄○平仄平仄。","平平○仄仄平仄，仄仄仄平平仄仄。","○平仄仄仄平仄，仄仄平平仄平仄。","仄仄仄平平仄仄，仄仄平平平仄仄。","仄平仄仄仄平平，仄仄仄平平仄仄。"],"paragraphs":["忆昨相逢凤山趾，驹隙骎骎余半纪。","君趋乌府近清光，陆海惊涛涨天起。","云帆大舸半摧溺，舣岸得全诚偶尔。","我时捧檄赴京渚，放浪江湖一浮蚁。","谈书考古老无用，哺啜糟醨咀糠秕。","东归虽复有民社，为米折腰良可耻。","市朝纷纷真羿彀，朔干燕弧不容拟。","投身中地竟谁免，未信棘端能捍矢。","重楼百尺卧玄德，问舍求田不须鄙。","早岁结邻初有约，齿豁头童今老矣。","筑田预想傍田庐，负耒耦耕何日始。"],"title":"寄游定夫"}
