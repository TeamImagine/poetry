{"author":"乐雷发","id":145781,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["石栈天梯荡战尘，谁驱哨马满峨岷。","尽看乌犬为君子，谁问沙虫化小人。","鞑智岂应强兀术，蜀材正自欠吴璘。","细吟猛虎长蛇句，空对西风泪满巾。"],"title":"听友人谈蜀道事"}
