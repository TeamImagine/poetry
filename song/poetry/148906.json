{"author":"方回","id":148906,"strains":["平平仄仄仄平平，平仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["秋容洗雨雁浮空，牛斗之南江以东。","是处皆为群玉府，谁家不似水晶宫。","君侯总是文章伯，文物差宜锦绣胸。","缓马倚楼随所适，高情长在醉吟中。"],"title":"汉臣明府与公度使君话吾州山水之胜有诗次韵二首  其二"}
