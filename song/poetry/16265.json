{"author":"晁公武","id":16265,"strains":["○仄平平○，平平仄仄○。","平平仄平仄，仄仄仄○○。","仄仄平平仄，平平仄仄仄。","平平○仄仄，平仄仄平平。","仄仄平平仄，平平仄仄平。","平平仄平仄，仄仄仄平○。","仄仄平平仄，○平仄仄平。","仄平平仄仄，仄仄仄平○。","平仄平○仄，平平仄仄平。","平平平仄仄，仄仄仄平平。","平○平平仄，平平仄仄平。","平平仄平仄，平仄仄平平。","仄仄平○仄，平平仄仄平。","○平○仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","仄仄平○仄，○○仄仄平。","仄平仄平仄，平仄仄？平。","仄仄平平仄，平平仄仄平。","仄平平仄仄，仄仄仄平○。","仄仄平平仄，平平仄仄平。","仄平平仄仄，仄仄仄平平。"],"paragraphs":["胜绝平都观，盘纡石磴长。","崇岗虎蹲踞，古柏雁分张。","殿阁刚风外，轩墀灏气旁。","烟华迎碧瓦，云叶覆雕墙。","古有神仙术，能齐日月光。","升腾继黄老，烜赫数阴王。","采药岩峦秀，烧丹井灶香。","彩云生洞穴，白昼上穹苍。","陈迹今犹在，咸云实不亡。","碑铭余汉魏，像设自齐梁。","仙骑霜毛洁，胎禽雪羽翔。","豪商供香火，骚客鬭篇章。","顾我趋行殿，寻真到静坊。","遗文观翠琰，隠诀悟青囊。","傥解交龙虎，终能翳凤凰。","定纡苍玉佩，径入白云乡。","却忆求轻举，相传笑彼狂。","李君炼丹石，韩子服硫黄。","雅欲同南极，俄惊葬北邙。","古今垂烱戒，服饵要周防。","却老宁无策，怡神别有方。","不须纨与素，但可举清觞。"],"title":"酆都观"}
