{"author":"陆文圭","id":166190,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["几年本分做家公，虽是痴顽幸不聋。","何必张皇惊鬬蚁，更须辛苦望攀龙。","湿窗暗想催花雨，开户遥知戛竹风。","问夜何其将夜半，元来野寺已鸣钟。"],"title":"耳聩二首  其一"}
