{"author":"陆游","id":33174,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["楚泽巴江两鬓残，夕阳又是倚阑干。","敢言日与长安远，惟恨天如蜀道难。","客枕五更归梦短，新诗千首后人看。","青帘白舫何时发，醉听琵琶兴已阑。"],"title":"书怀二首  其一"}
