{"author":"韦骧","id":190333,"strains":["平平仄仄仄平平，仄仄平平仄仄平。","仄仄仄平仄仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["区区席末侍枯棋，臆计苍黄胆欲飞。","制胜固难施小智，冥行多是触沈机。","狂谋殊愧千无得，锐气何劳十即围。","贱子衄归深自庆，袛裯荣带老人辉。"],"title":"陪胡公弈棋"}
