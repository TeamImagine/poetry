{"author":"项安世","id":54156,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["芒鞋冲雨上茶园，绿发晞风正少年。","重见灵光元好在，却循双鬓已苍然。","芽生日铸无多树，瓶采千山自昔年。","小碾芽心成雪后，微铺瓶顶便天然。"],"title":"查元信饷日铸茶因用其韵感叹旧游"}
