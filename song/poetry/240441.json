{"author":"周紫芝","id":240441,"strains":["平平平平平仄仄，仄平平平仄平仄。","仄仄仄平平，仄平仄平仄。","平平仄平平仄仄，平平仄仄平平仄。","平仄仄，平平仄。","平平仄仄平仄仄，平平○平仄仄仄。"],"paragraphs":["山花冥冥山欲雨，杜鹃声酸客无语。","客欲去山边，贼营夜鸣鼓。","谁言杜鹃归去乐，归来处处无城郭。","春日暖，春云薄。","飞来日落还未落，春山相呼亦不恶。"],"title":"思归乐"}
