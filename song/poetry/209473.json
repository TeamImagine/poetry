{"author":"刘弇","id":209473,"strains":["平仄平平平仄平，仄平平仄仄平平。","平平仄仄平平仄，平仄平仄仄仄平。","平仄平平仄平仄，平平仄仄仄平平。","仄平仄仄仄平仄，平仄平平仄仄平。"],"paragraphs":["真太忙生苟一时，野情幽事每交驰。","同舟济者聊倾盖，吾党归欤盍指期。","风日频开友颜笑，珠玑间出洗愁诗。","小儒坐耗大官食，羞学饥猿嗛两颐。"],"title":"次韵奉酬邵美中奉议示同舍"}
