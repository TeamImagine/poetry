{"author":"仲并","id":16186,"strains":["仄仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","平平仄仄○，平仄仄平平。","仄○○平仄，平平仄仄平。","平平○仄仄，○○仄平平。","平仄平○仄，平平仄仄平。","仄平○仄仄，平仄仄平○。","仄仄平平仄，仄平平仄平。","平○平仄○，○仄仄平平。"],"paragraphs":["象纬祥光动，门弧瑞气盈。","小阳春在序，几望月偏明。","他日三千牍，清时九万程。","名因使粤重，功自备吴成。","伟量溟波阔，奇词锦段呈。","褒扬看唾玉，轻重倚提衡。","松柏真难老，芝兰足后生。","笋班行趣召，金带已先横。","内史言何美，尚书心自清。","祇应南北相，重振旧家声。"],"title":"郑漕生辰"}
