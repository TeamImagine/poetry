{"author":"梅尧臣","id":57214,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["已具扁舟访使君，忽逢春雨起淮𣸣。","花寒蛱蝶犹相守，水冷鸳鸯不暂分。","况约他时来寄迹，何须今日去论文。","解装无复山阴兴，且对荆钗与布裙。"],"title":"代书寄王道粹学士"}
