{"author":"欧阳修","id":79198,"strains":["仄平平○平，仄仄仄仄○。","平平仄仄仄，仄仄平平平。","仄平平平平，仄仄平仄平。","仄仄仄平仄，仄平○仄平。","平平平仄仄，○仄仄平平。","平仄平仄仄，平平仄平平。","仄平仄仄仄，○平仄平平。","仄仄平仄仄，仄平平仄平。","仄平平仄仄，仄仄仄平平。"],"paragraphs":["有芸黄其华，在彼众草中。","清香濯晓露，秀色摇春风。","幸依华堂阴，一顾曾不蒙。","大雅彼君子，偶来从学宫。","文章高一世，论议伏群公。","多识由博学，新篇匪雕虫。","唱酬烂众作，当辉发幽丛。","在物苟有用，得时宁久穷。","可嗟凡草木，粪壤自青红。"],"title":"和圣俞唐书局后丛莽中得芸香一本之作用其韵"}
