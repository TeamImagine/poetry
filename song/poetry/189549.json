{"author":"沈辽","id":189549,"strains":["仄仄仄仄仄，仄平仄○仄。","仄平平仄平，仄○○仄仄。","平平仄仄仄，仄仄平平仄。","平平○仄平，平平平○仄。","平平仄平○，仄仄平平仄。","平仄仄○平，平仄仄平○。","仄仄仄仄仄，平平仄平仄。","仄○仄仄平，○仄平平仄。"],"paragraphs":["鄙性不嗜饮，不知酒中乐。","古人能闭关，此兴应可度。","形骸委物外，宠利安能薄。","何为攘臂人，喧卑同燕雀。","朝挥百神王，夕引群忧涸。","畴昔二三公，逃死向杯杓。","我乐不在是，陶然造冲漠。","子当剧醉时，相访南山脚。"],"title":"赠饮客"}
