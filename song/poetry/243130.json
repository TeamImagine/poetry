{"author":"李纲","id":243130,"strains":["仄○平仄○，平仄○平平。","仄仄仄平仄，仄仄平平平。","○仄仄平仄，仄仄平平平。","平○平仄仄，仄仄仄平○。","平平仄仄平，平仄平仄○。","仄平仄仄仄，仄仄仄平平。","仄仄仄平仄，平仄仄平平。","仄○仄平仄，平平仄平平。","平平仄仄仄，？仄平平平。","仄平仄仄○，平仄仄仄○。","平平仄仄仄，仄仄平平平。","○平仄平平，仄仄平仄平。","○仄仄仄平，平平仄○平。","平平仄仄仄，平仄平平平。","平○仄仄○，仄仄仄平平。","仄仄平平○，平仄仄平平。","仄平仄仄仄，仄仄平仄平。"],"paragraphs":["我行黟歙间，山陇如黏蚝。","涧水互萦绕，路石何墝嶅。","深谷四无景，峻岭干云霄。","朝行岚气合，暮宿怪禽号。","吾虽一险夷，无乃徒御劳。","及兹夏潦涨，弭节俯江皋。","试命具舟檝，聊以释烦嚣。","巨浸与天永，东流日滔滔。","来樯与去櫂，倏忽驰千艘。","进舟枕席间，舟子巧所操。","江山递隐见，景物资游遨。","颇同谪仙人，醉著宫锦袍。","长啸倚柁楼，轩然咏离骚。","心随八极远，身逐秋鸿髙。","风帆擘巨浪，大橹驾云涛。","百里须臾间，千里不崇朝。","快哉可以贺，把酒持蟹螯。"],"title":"自鄱阳泛江至星子"}
