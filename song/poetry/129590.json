{"author":"李曾伯","id":129590,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["官辙驱驰遍四郊，老来于此尚投胶。","绸缪先事心为碎，展转中宵睫不交。","贪鼠驱无容出穴，惊乌疑恐弗安巢。","灯残衾薄新寒力，听彻更筹五五敲。"],"title":"枕上偶成"}
