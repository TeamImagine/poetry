{"author":"张籍","id":13338,"strains":["仄仄平仄仄，平平仄平平。","仄平仄平仄，平仄仄仄平。","○仄平平平，平仄○仄平。","仄平仄仄仄，○仄○平平。","仄仄平仄仄，仄平平平平。","○平仄仄仄，平仄平仄平。","仄平仄平平，平仄仄○○。","平仄仄平仄，仄仄仄平平。","仄仄平平平，○平仄平平。","仄平仄平仄，平仄平仄平。","仄平平仄平，○仄平仄平。"],"paragraphs":["野馆非我室，新居未能安。","读书避尘杂，方觉此地闲。","过郭多园墟，桑果相接连。","独游竟寂寞，如寄空云山。","夏景常昼毒，密林无鸣蝉。","临溪一盥濯，清去肢体烦。","出林望曾城，君子在其间。","戎府草章记，阻我此游盘。","忆昔西潭时，并持钓鱼竿。","共忻得鲂鲤，烹鲙于我前。","几朝还复来，叹息时独言。"],"title":"寄韩愈"}
