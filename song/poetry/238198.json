{"author":"王庭珪","id":238198,"strains":["仄仄平平平仄仄，平平仄仄仄平平。","平平仄仄仄平仄，平仄仄平平仄平。","平仄平平平仄仄，仄平平仄仄平平。","平平平仄仄平仄，仄仄仄平仄仄平。"],"paragraphs":["夜听潇湘江上雨，今朝雨里渡潇湘。","船冲晓浪涨新碧，山似画图非故乡。","鸿雁来时应好在，白鸥飞起忽成行。","论诗安得杜陵老，望岳令渠赋一章。"],"title":"渡潇湘江"}
