{"author":"徐夤","id":33967,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["风拍衰肌久未蠲，破窗频见月团圆。","更无旧日同人问，只有多情太守怜。","腊内送将三折股，岁阴分与五铢钱。","玄穹若假年龄在，愿捧铜盘为国贤。"],"title":"病中春日即事寄主人尚书二首 二"}
