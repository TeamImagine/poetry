{"author":"邵雍","id":113970,"strains":["仄仄平平仄仄平，仄平仄仄平平平。","仄平平仄平平仄，平仄平平仄仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["二月方当烂漫时，翠华未幸春无依。","绿杨阴里寻芳遍，红杏香中带醉归。","数片落花蝴蝶趁，一竿斜日流莺啼。","清樽有酒慈亲乐，犹得阶前戏彩衣。"],"title":"春游五首  其三"}
