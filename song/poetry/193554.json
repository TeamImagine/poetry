{"author":"苏轼","id":193554,"strains":["平平仄平仄，仄仄平平平。","平○仄平仄，仄仄平平平。","仄仄平仄平，仄仄平平平。","○平仄平仄，平平仄○平。","○平仄平仄，仄仄仄仄平。","仄平仄仄平，仄仄平○平。","平平仄仄仄，仄仄○平平。","平仄仄仄仄，仄平仄平平。","平平仄○平，仄平仄仄○。","平仄仄平仄，平平平仄○。"],"paragraphs":["嗟余亦何幸，偶此琳宫居。","宫中复何有，戢戢千函书。","盛以丹锦囊，冒以青霞裾。","王乔掌关籥，蚩尤守其庐。","乘闲窃掀搅，涉猎岂暇徐。","至人悟一言，道集由中虚。","心闲反自照，皎皎如芙蕖。","千岁厌世去，此言乃籧篨。","人皆忽其身，治之用土苴。","何暇及天下，幽忧吾未除。"],"title":"读道藏"}
