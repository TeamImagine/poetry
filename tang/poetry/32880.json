{"author":"杜荀鹤","id":32880,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["去草军书出帝乡，便从城外学戎装。","好随汉将收胡土，莫遣胡兵近汉疆。","洒碛雪黏旗力重，冻河风揭角声长。","此行也是男儿事，莫向征人恃桂香。"],"title":"送李先辈从知塞上"}
