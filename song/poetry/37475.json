{"author":"陆游","id":37475,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["穷冬短景苦匆忙，老学庵中日自长。","名誉不如心自肯，文辞终与道相妨。","吾心本自同天地，俗学何知溺秕糠。","已与儿曹相约定，勿为无益费年光。"],"title":"老学庵"}
