{"author":"吴栻","id":205097,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄仄平。"],"paragraphs":["上穷苍石蹑丹梯，祖意谁参只履西。","晓阁浓阴云散岭，亥堂清影月双溪。","池开今日青铜鉴，碑立何年碧玉圭。","静觉官名微可笑，南华经里一醢鸡。"],"title":"登重光寺"}
