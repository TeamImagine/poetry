{"author":"吴锡畴","id":140162,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["韶光大半去匆匆，几许幽情递不通。","燕未成家寒食雨，人如中酒落花风。","一窗草忆濂溪老，五亩园思涑水翁。","无赋招魂成独啸，且排春句答春工。"],"title":"春日"}
