{"author":"陆游","id":36652,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["炎曦赫赫尚余威，冷雨萧萧故解围。","号野百虫如自诉，辞柯万叶竟安归。","芼羮菰米珍无价，上钓鲂鱼健欲飞。","散吏何功霑一饱，高眠仍听𢭏秋衣。"],"title":"秋雨初晴有感"}
