{"author":"彭汝砺","id":201289,"strains":["仄仄仄仄平，平平仄○平。","平平仄仄平，平仄平平○。","平仄○仄平，平平平仄平。","仄平仄平仄，○仄平平平。","仄平仄平平，仄仄平仄平。","平仄仄○仄，平平仄平平。","平仄平仄平，平平仄平平。","平平○仄仄，仄仄仄平平。","○平仄平平，仄仄仄仄平。"],"paragraphs":["屹屹泗上城，隆隆沛中台。","登台不见人，祇见山崔嵬。","高祖汤武资，神明天所开。","潜龙已飞跃，乘马宁邅回。","倒戈与天旋，万国俱子来。","西楚殪封兕，东齐荡纤埃。","任使虽故人，萧曹亦贤哉。","功成思猛士，乐极自成哀。","如何古之人，懿德乃所怀。"],"title":"次正夫登沛中歌风台"}
