{"author":"黄裳","id":204954,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何事骑龙不可攀，衣冠空自在人寰。","诏遗夷夏秋容动，言付公卿玉几闲。","能使抱弓号百姓，岂劳求药问三山。","元符事业谁相似，两汉须看凤露间。"],"title":"哲宗皇帝挽辞  其三"}
