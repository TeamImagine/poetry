{"author":"刘子翚","id":15467,"strains":["仄仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平平，仄仄仄平仄仄仄。"],"paragraphs":["已筑高城受虏降，盟言端的有如江。","翠华回跸清驰道，绣指观风绝犬庞。","凯奏花卿初卷甲，诗成草圣屡题窗。","还朝有策裨聪听，纳谏那忧以杖撞。"],"title":"次韵刘宪诗二首  其二"}
