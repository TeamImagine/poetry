{"author":"黄庚","id":160505,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["儒冠不戴戴星冠，人世荣华作梦看。","谱出三茅终得道，趣同五柳早休官。","月寒缑岭来笙鹤，春蔼慈州忆枳鸾。","笑指方壶最深处，凌空霞珮玉珊珊。"],"title":"送慈州茅主簿入道"}
