{"author":"韩淲","id":87606,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["几年九日西湖酒，此际从公把菊花。","酬唱不知留客舍，登临无奈得诗家。","水舟又掠空潭浪，山屐经行两岸沙。","白发清尊乃如许，数株杨柳傍楼斜。"],"title":"潘德久置酒柳洲小楼"}
