{"author":"李彭","id":232025,"strains":["平平仄○仄，仄仄平○平。","仄仄仄仄平，仄平仄平平。","平平仄平平，仄仄平仄○。","仄○仄平仄，平○仄平平。","平平仄平仄，仄仄仄平平。","平平仄平仄，仄仄仄平平。","仄平○仄仄，仄仄仄平平。"],"paragraphs":["春归土膏动，草际来和风。","厉厉气又严，晏阴似穷冬。","崇兰未含薰，蔽芾萧艾中。","仲长久埋照，幽期得无功。","湖光起遥裔，淑景复冲融。","连山倒垂碧，落日半规红。","不须劳意匠，物色自无穷。"],"title":"东湖夜归赋诗二章呈驹甫师川  其一"}
