{"author":"楼钥","id":66375,"strains":["平平平平平，仄仄仄仄仄。","仄平仄仄平，仄平仄平○。","仄平仄平仄，仄仄仄平仄。","平平仄平仄，仄仄仄平仄。","仄仄平仄平，仄仄○仄仄。","仄平仄仄仄，平○仄平仄。","仄平仄仄仄，仄仄仄仄○。","平平仄平平，仄仄平仄仄。","仄平仄平仄，平仄仄仄仄。","平平仄平平，平仄仄○○。","仄○○仄仄，仄仄仄平仄。","平平仄仄平，仄平仄平仄。","仄平仄仄○，平仄平仄仄。","平○○平平，平平○平仄。","平○仄平仄，○仄平仄仄。","平平仄平平，仄仄平○○。","仄仄平平平，○仄仄仄仄。","○平仄平平，平平平仄仄。"],"paragraphs":["平生杨诚斋，可仰不可见。","去年尺一书，老韩忽同传。","道山故仙伯，再上右文殿。","蓬莱几清浅，笔力愈雄健。","独挟风雅辀，孰敢当白战。","一官定一集，流传殆千卷。","拙工见大匠，有技不敢献。","谁持斫鬃篇，径彻岩下电。","诵之百寮上，惭汗几被面。","公今欲何之，江左去乘传。","鼻闲长栩栩，仕已忘欣怨。","英英日暮云，荐绅极追恋。","挽公不得留，觞豆纷祖饯。","惟应三山高，须公和江练。","君王念畴昔，临遣尤缱绻。","公乎遂来归，密侍清闲燕。","坐寝淮南谋，如彼雪见𪾢。","从容处筹帷，侵疆归古汴。"],"title":"送杨廷秀秘监赴江东漕"}
