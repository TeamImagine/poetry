{"author":"郭祥正","id":192247,"strains":["仄平平仄平，仄仄平平仄。","○平仄平○，仄仄仄仄仄。","平平仄仄仄，仄平仄平仄。","平仄仄平仄，平平仄平仄。","仄平○平平，平平仄仄仄。","仄平平仄仄，仄仄○平仄。","仄仄仄仄平，仄平仄平仄。","仄○仄仄仄，平平○平仄。","○仄平平平，仄仄仄仄仄。","仄平平仄平，平仄平仄仄。","平平仄仄平，平平仄○仄。","仄仄○仄平，平平仄平仄。","仄○仄平仄，平平仄平仄。","仄仄仄平○，平平仄平仄。","平平仄仄平，○仄仄平仄。"],"paragraphs":["黑龙蟠黑云，久蛰黄金阙。","缘何落人间，数饼若古月。","虾蟆不敢蚀，利刀岂能截。","温润比方玉，芬香麝脐裂。","乃知廷珪名，桓桓久不灭。","植夫名世俊，所蓄号奇绝。","护以紫锦囊，箧之复扃𫔎。","渺思五季乱，江南颇偷逸。","三主皆能书，拨镫耸痩骨。","一朝归大明，流散余故物。","金华座右铭，清凉自题佛。","二宝藏予家，时时一披拂。","及观植夫墨，清风愈飘忽。","异国想尘劳，精灵岂沉没。","聊为识古篇，分手各萧瑟。"],"title":"观唐植夫所藏古墨"}
