{"author":"张镃","id":81228,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["茅屋鸡声过日中，热云蒸雨转无风。","形劳自背当年说，句快全夸近日工。","破院未成投宿计，枯田犹觊入秋丰。","情知必没扬雄宅，看竹何妨揖主翁。"],"title":"出寂照行至书馆"}
