{"author":"苏轼","id":195574,"strains":["仄仄仄平平，仄仄平仄平。","仄○平仄仄，仄仄仄仄平。","平平○仄仄，平仄平平平。","仄仄仄平平，仄平仄仄平。","仄○○○仄，仄仄平平平。","平仄仄平仄，仄平仄平○。"],"paragraphs":["客去室幽幽，服鸟来座隅。","引吭伸两翅，太息意不舒。","吾生如寄耳，何者为吾庐。","去此复何之，少安与汝居。","夜中闻长啸，月露荒榛芜。","无问亦无答，吉凶两何如。"],"title":"和陶拟古九首  其三"}
