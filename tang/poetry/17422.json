{"author":"白居易","id":17422,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["少时犹不忧生计，老后谁能惜酒钱。","共把十千沽一斗，相看七十欠三年。","闲征雅令穷经史，醉听清吟胜管弦。","更待菊黄家酝熟，共君一醉一陶然。"],"title":"与梦得沽酒闲饮且约后期"}
