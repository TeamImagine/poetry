{"author":"释德洪","id":227876,"strains":["仄仄平平平仄○，平平仄仄平仄平。","平平○仄平平平，平平仄仄平仄平。","仄平仄仄仄仄仄，平○仄仄平仄平。","平平仄仄仄平仄，仄平仄仄平平平。","平平仄平平仄仄，平平仄仄○平仄。","平平平平平○平，平仄平平平仄仄。"],"paragraphs":["杏子生仁桃叶长，西园日脚逾女墙。","墙阴娇语谁家娘，凉凉作队来采桑。","玉纤拾砾抵翠羽，莺燕笑语殊不忙。","吴蚕睡起未成茧，肺肠已作金丝光。","归来远山堆莫碧，无端野李娇春色。","辛夷花零愁更多，熏骨真香无处觅。"],"title":"春去歌"}
