{"author":"舒岳祥","id":143790,"strains":["仄仄平平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["遇事无心心自放，如今心事放尤难。","酒开愁绪汤浇雪，书润枯肠火养丹。","欹枕啼鸦分晓色，把杯归雁破春寒。","君来访我连朝雨，三日新晴理去鞍。"],"title":"正仲入鄞叙怀送别二首  其一"}
