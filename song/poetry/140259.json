{"author":"吴锡畴","id":140259,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["秋来病叶不禁风，渐觉虚檐坠片红。","斜日半溪人唤渡，断云千里雁横空。","诗情得似驯鸥子，世事徐观失马翁。","忻戚莫将为我役，此怀拍拍自春融。"],"title":"秋来"}
