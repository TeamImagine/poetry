{"author":"释如净","id":85803,"strains":["平平仄仄平仄，仄仄仄仄仄○。","仄仄仄仄仄仄，仄仄仄仄平平。","仄平仄仄仄仄，仄○平仄平平。","仄仄仄，仄平平，仄仄平平仄仄平。","平○平仄○平仄，仄○平平仄仄平。","平，仄仄平仄仄平仄，仄平平仄仄平平。"],"paragraphs":["今朝九月初一，打板普请坐禅。","第一切忌瞎睡，直下猛烈为先。","忽然爆破漆桶，豁如云散秋天。","劈脊棒，迸胸拳，昼夜方才不可眠。","虚空消殒更消殒，透过威音未朕前。","咦，栗棘金圈恣交衮，凯歌高贺彻风颠。"],"title":"偈颂十二首  其八"}
