{"author":"韩淲","id":87590,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["祝家山映一荒途，霜满晴空树色虚。","太守去寻高士宅，比邻只道野人居。","朱轮不碍檐前橘，白屋惟堆案上书。","想见猿惊鹤飞走，袁安卧雪画堪如。"],"title":"闻孟使君到子颜隠庐次韵余安叔所赋"}
