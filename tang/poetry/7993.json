{"author":"王建","id":7993,"strains":["平仄仄平仄平仄，平平仄平平仄仄。","○仄仄仄平平平，○平仄仄平平平。","仄平平平仄平仄，仄仄平平仄仄平。","仄平仄仄仄平仄，平仄仄平平仄仄。","平平仄仄○仄○，仄平○仄平平仄。","仄平仄仄○仄平，平平仄仄平平平。","○平平仄平仄仄，仄仄○平○仄平。","平平平仄仄仄仄，平平仄○平平仄。","平平仄仄○平平，仄仄平平平仄平。"],"paragraphs":["桐柏水西贼星落，枭雏夜飞林木恶。","相国刻日波涛清，当朝自请东南征。","舍人为宾侍郎副，晓觉蓬莱欠珮声。","玉阶舞蹈谢旌节，生死向前山可穴。","同时赐马幷赐衣，御楼看带弓刀发。","马前猛士三百人，金书左右红旗新。","司庖常膳皆得对，好事将军封尔身。","男儿生杀在手里，营门老将皆忧死。","曈曈白日当南山，不立功名终不还。"],"title":"东征行"}
