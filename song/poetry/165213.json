{"author":"艾性夫","id":165213,"strains":["平仄仄仄平平仄平平平，仄平○仄平？平。","○平○仄平平平，仄仄仄仄平平平。","平仄○平仄仄平，仄仄仄仄平○平。","平○仄仄平平平，平平仄平仄平平。","仄仄仄仄平平平，仄平平仄仄○○。","○平仄仄仄仄平，平平平仄仄仄平。","平平○○仄平平，仄仄仄仄平平平。","仄平仄仄平平平，○仄仄仄平仄平。","○平仄仄仄仄平，仄平仄仄平仄平，平平仄仄平仄平。"],"paragraphs":["君不见象床金缕黄龙须，翠帏茸毯红氍毹。","凝香燕寝环琼姝，美物作恶常须臾。","能令王孙泣路隅，富贵不到山中臞。","霜空雁落寒陵肤，西溪女郎织春蒲。","作席眼眼涵清腴，髪僧方丈供横铺。","苍烟翠雾不可摹，摩挲温厚便鹤躯。","高眠齁齁忘朝晡，远梦飒飒生江湖。","楮衾竹榻蒲为徒，观美不足安有余。","更生九节寿老夫，百年与尔同卷舒，清风傲兀超几蘧。"],"title":"蒲席歌"}
