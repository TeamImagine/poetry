{"author":"陆游","id":36764,"strains":["仄平○仄平仄仄，○○仄仄平平仄。","平平平仄仄仄平，仄仄平平○仄仄。","仄平仄仄仄平平，仄仄○平○仄仄。","平○仄仄平仄○，○平仄仄平平仄。","仄仄平仄平平平，平仄仄仄平仄平。","平平仄仄仄仄仄，仄平仄仄仄仄平。","平平平平仄仄仄，仄仄平仄平平平。","平平平仄平仄仄仄○，仄平平仄○仄平仄平。"],"paragraphs":["朔风吹雪飞万里，三更蔌蔌鸣窗纸。","初疑天女下散花，复恐麻姑行掷米。","异哉冻砚已生冰，信矣重衾如泼水。","山中卧涧松竹折，庭前蔽地乌鸢死。","昨日之燠殊昏昏，桃李欲坼春满园。","阴阳错谬世或有，物穷则变古所言。","虽云明年幸一麦，冻馁沟壑知谁存。","呜呼今夕之雪未足论，所忧明日{山蹇}𡶴高塞门。"],"title":"夜大雪歌"}
