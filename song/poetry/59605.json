{"author":"陈造","id":59605,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["后溪分占羽觞浮，雷隠欢声半棹讴。","况我闲官似犀首，为渠领客作鳌头。","玻瓈影里妆光腻，桃李香中步障留。","病骨得晴堪近酒，与君同拜醉乡侯。"],"title":"上巳溪上燕二首  其一"}
