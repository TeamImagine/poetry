{"author":"卢纶","id":6886,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["值迥逢高驻马频，雪晴闲看洛阳春。","莺声报远同芳信，柳色邀欢似故人。","酒貌昔将花共艳，鬓毛今与草争新。","年来百事皆无绪，唯与汤师结净因。"],"title":"洛阳早春忆吉中孚校书司空曙主簿因寄清江上人"}
