{"author":"傅察","id":3048,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["郁郁庭柯已百年，相传勿翦岂徒然。","曾栖鸾凤枝条耸，直傍云霄雨露偏。","彩制乍惊增昔构，佳名还喜契台躔。","故知异日思遗爱，争指新堂说二贤。"],"title":"槐堂二首  其二"}
