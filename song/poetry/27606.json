{"author":"邓深","id":27606,"strains":["平仄仄○仄，平○仄○仄。","仄仄仄平平，仄仄仄仄仄。","平平平仄仄，仄仄仄平仄。","仄平仄仄仄，平平仄平仄。","仄仄仄平平，平仄仄仄仄。","平仄仄仄平，仄仄○平仄。","平平平仄平，平平平仄仄。","仄仄○仄仄，○平仄平仄。","仄平平仄仄，○平仄仄仄。","仄仄仄○平，仄仄仄○仄。","仄平平仄仄，平仄仄仄仄。","仄仄平○平，平仄仄仄仄。"],"paragraphs":["城市有深远，为兴远如近。","冒暑一来游，政使俗者哂。","萧然清浄界，软语接支遁。","小童敬杖屦，添香拨余烬。","煮饼撷园蔬，徐以茗椀进。","窗外得小坡，野意颇无尽。","胡床移最宜，清风来有信。","静暑荷送气，敲凉竹成韵。","夕阳归鸟疾，参差不作阵。","古寺忽横烟，巧与画张本。","会心忻有得，贪坐苦易晚。","酒固无献酬，言亦忘答问。"],"title":"游北禅"}
