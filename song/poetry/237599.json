{"author":"刘一止","id":237599,"strains":["仄平仄平平，仄仄平平平。","仄仄平平平，仄仄○仄平。","平平仄仄平，仄仄平平平。","平仄平？平，仄仄仄仄平。","平○仄仄平，○仄仄仄○。","仄○平仄○，仄仄平仄平。","○平仄仄平，仄仄平仄平。","仄平平平仄，仄仄平仄平。","平平平仄平，仄仄平平平。","平平仄仄○，平平仄平平。","仄平○仄平，仄○仄平平。","仄仄仄仄仄，平仄仄平平。"],"paragraphs":["道州固伤时，晚岁吾山溪。","彼物何曾争，我自分两畦。","宣州绝代贤，雅志苏群黎。","胸次包峥嵘，不肯去角圭。","何从得漫名，正恐亦偶题。","渺观身世空，万境俱一齐。","浪云出处殊，不悟东自西。","向来功名辙，复入山水蹊。","公今持左符，早晚朝金闺。","生贤出世间，渠能绝攀跻。","要须了此心，泛应忘高低。","昔我盖已漫，今我亦非迷。"],"title":"赋程伯禹给事漫吾亭一首"}
