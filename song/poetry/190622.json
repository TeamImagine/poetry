{"author":"韦骧","id":190622,"strains":["仄仄平平仄仄平，仄平平仄仄仄仄。","平平仄仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昼从旌旗过碧山，夜陪巾履望漫漫。","蛟龙睡着风波静，鸿雁影低星月寒。","不极清光分岛屿，无边爽气接栏干。","此时此兴真夷旷，莫作尘游一等看。"],"title":"九月十八夜宿莱州海庙夜分登亭望月观海呈伯温舍人"}
