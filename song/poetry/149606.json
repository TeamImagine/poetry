{"author":"方回","id":149606,"strains":["平平仄仄○，平仄仄仄平。","仄仄仄仄仄，仄仄仄仄平。","仄仄仄平平，仄平平仄平。","仄仄仄仄仄，仄仄平仄平。","平仄仄平平，仄仄仄平平。","仄仄仄○仄，○仄平仄平。","仄平仄仄仄，仄平平仄平。","平平仄仄平，仄仄平平○。","仄平仄仄仄，平平平仄平。","仄仄仄仄仄，仄仄平平平。"],"paragraphs":["曾颜得圣传，何谓鲁与愚。","外察若不足，内朗实有余。","择树鹊巢高，罥虫蛛网虚。","曲士挟小智，岂不雄里闾。","之子息机心，抱瓮灌园蔬。","晚食足当肉，贲趾宁舍车。","九卿彼四至，恶名垂简书。","天孙夜乞灵，悔不伾文疏。","众人笑我拙，囊萤披蠹鱼。","我亦笑尔巧，技止黔之馿。"],"title":"题赵继孙拙斋"}
