{"author":"韩元吉","id":29459,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["平生诸女重吾贫，敢意君家亦效颦。","丑恶未妨攘盗贼，长成难议卜比邻。","遥怜四十称郎罢，岂惜千金办主人。","美酒尚须留待我，明年应见玉麒麟。"],"title":"令防得女招饮以病不往走笔戏之"}
