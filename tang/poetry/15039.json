{"author":"白居易","id":15039,"strains":["平平仄平仄仄仄，平仄平平平仄仄。","平平平仄仄平○，仄仄平平仄仄○。","仄平仄○平仄平，○仄仄○平平○。","平平仄仄平平○，平平仄仄平平仄。","仄○平平平仄平，仄仄平平仄平仄。","平平平仄仄平平，仄仄○平仄仄平。","仄仄○○平仄仄，仄仄仄仄平平○。","○仄平平仄平仄，平平仄平仄平仄。","仄平平仄仄○○，仄○仄平仄○仄。","平平平仄仄平平，平仄平平平仄○。","平平平仄平平仄，平仄平○平仄平。","仄平平平仄仄仄，平仄仄○仄平仄。","仄○仄仄仄平平，平○仄仄平○仄。","○平仄平平仄平，○平仄仄平平平。","仄仄平平平仄仄，○平仄仄平平仄。","仄仄○平仄仄平，仄平平仄仄平平。","仄平平仄平平仄，仄仄平平仄仄平。","仄仄平，平仄仄，○仄仄平平仄仄。","仄平○平平仄平，平仄平平仄仄○。","○仄平平仄平仄，仄平仄仄仄平平。","仄平平，平○仄。","平仄○平平仄○仄平仄，仄仄平平○仄仄。","仄仄○平仄仄○平仄平，仄平平仄仄平平。","平平仄仄平平仄，仄仄平平○仄平。"],"paragraphs":["新丰老翁八十八，头鬓眉须皆似雪。","玄孙扶向店前行，左臂凭肩右臂折。","问翁臂折来几年，兼问致折何因缘。","翁云贯属新丰县，生逢圣代无征战。","惯听棃园歌管声，不识旗枪与弓箭。","无何天宝大征兵，户有三丁点一丁。","点得驱将何处去，五月万里云南行。","闻道云南有泸水，椒花落时瘴烟起。","大军徒涉水如汤，未过十人二三死。","村南村北哭声哀，儿别爷娘夫别妻。","皆云前后征蛮者，千万人行无一回。","是时翁年二十四，兵部牒中有名字。","夜深不敢使人知，偷将大石捶折臂。","张弓簸旗俱不堪，从兹始免征云南。","骨碎筋伤非不苦，且图拣退归乡土。","此臂折来六十年，一肢虽废一身全。","至今风雨阴寒夜，直到天明痛不眠。","痛不眠，终不悔，且喜老身今独在。","不然当时泸水头，身死魂孤骨不收。","应作云南望乡鬼，万人冢上哭呦呦。","老人言，君听取。","君不闻开元宰相宋开府，不赏边功防黩武。","又不闻天宝宰相杨国忠，欲求恩幸立边功。","边功未立生人怨，请问新丰折臂翁。"],"title":"新乐府 新丰折臂翁\t戒边功也"}
