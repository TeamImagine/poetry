{"author":"王维","id":45889,"strains":["平仄仄仄仄，仄仄○○平。","○平仄平仄，仄？仄平平。","仄仄平仄仄，平平仄○平。","仄平○平仄，○仄平平平。","仄仄平平平，仄仄仄平平。","平平仄仄仄，仄仄仄○平。","平仄仄平仄，仄平平平平。"],"paragraphs":["危径几万转，数里将三休。","回环见徒侣，隐暎隔林丘。","飒飒松上雨，潺潺石中流。","静言深谿里，长啸高山头。","望见南山阳，白露霭悠悠。","青皋丽已净，绿树郁如浮。","曾是厌蒙密，旷然销人忧。"],"title":"自大散以往深林密竹磴道盘曲四五十里至黄牛岭见黄花川"}
