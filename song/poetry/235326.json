{"author":"程俱","id":235326,"strains":["仄平仄仄平，仄仄仄仄仄。","仄平平仄仄，仄仄仄平仄。","平○仄仄仄，平仄仄平仄。","平平仄○仄，仄仄平仄仄。","平平仄平仄，仄仄仄平仄。","平平平仄仄，仄仄仄平仄。","平平平平仄，仄仄仄平○。","平平仄平平，仄仄仄平仄。"],"paragraphs":["我生百不谐，进退得坎井。","二毛初抱子，亦足慰衰冷。","珠庭照日角，眉目秀而炯。","人言骥堕地，意作千里骋。","居然万金产，每见百忧醒。","嗟哉时夜计，便欲老箕颍。","安知随泡露，变灭失俄顷。","悲来泪成河，俯仰吊孤影。"],"title":"哭阿申二首  其一"}
