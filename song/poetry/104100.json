{"author":"吕殊","id":104100,"strains":["平平仄平○，仄平平仄仄。","仄平仄平仄，平仄仄○仄。","仄仄平仄平，仄平仄平仄。","仄仄平平平，仄○○仄仄。","仄平平平○，仄仄仄仄仄。","平平仄平仄，平平○仄仄。","平○仄仄仄，仄仄仄○仄。","平平仄？平，仄平○仄仄。","仄仄○平平，仄平仄仄仄。","平○平仄○，平平仄平仄。","仄仄平平平，平仄○仄仄。","仄平仄仄平，仄仄平仄仄。"],"paragraphs":["生居万山中，二年依泽国。","偶于坐曹暇，聊欲访禅默。","再拜神女祠，劈山定何术。","上有琳宫岩，作论期破惑。","只今澄潭中，异影眩莫执。","泉源入幽窈，蛾眉如可及。","吾闻大地下，出没水中日。","胡为二魶鱼，欲归犹未得。","变化乘云雷，那能系不食。","山深风窍号，天寒日车急。","寄语龙宫君，安稳藏故穴。","近来托怪多，勿遣容易测。"],"title":"题清谿神女祠"}
