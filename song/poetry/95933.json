{"author":"苏泂","id":95933,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["花间乳鹿笑相迎，拄杖穿花导鹿行。","六子子孙俱宦达，三山山水亦聪明。","论诗何止高南渡，草檄相看了北征。","带得门人也仙骨，年年来此贺长生。"],"title":"寿陆放翁三首  其三"}
