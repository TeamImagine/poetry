{"author":"胡仲弓","id":136474,"strains":["仄仄平平平仄平，平平仄仄仄平平。","仄平仄仄平平仄，平仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["系缆堤边江水平，风来细细袭衣轻。","淡烟几抹沙痕暗，新月一钩天际明。","锦绣围中搜野趣，笙歌丛里和吟声。","酒阑不尽迟留意，后约须寻李杜盟。"],"title":"溪亭夜吟"}
