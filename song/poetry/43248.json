{"author":"范成大","id":43248,"strains":["平平平平平仄仄，仄平仄仄○仄仄。","仄仄平平平平仄，仄仄平平仄平仄。","平平仄仄平仄平，平仄仄仄平平平。","仄仄○平平仄仄，仄平平仄平平平。","平平仄仄仄平平，仄仄仄仄○平平。","仄平○仄平平仄，仄仄平○平仄仄。"],"paragraphs":["金星荧荧眉子绿，婺源琢石如琢玉。","宝玩何曾救枵腹，但爱文君远山蹙。","文人笔阵森五兵，书品入妙仍诗名。","我有陂陀天海样，与公文字俱金声。","枭卢一掷不须呼，况敢定价论车渠。","只烦将到妆台下，试比何如京兆画。"],"title":"次韵陈季陵寺丞求歙石眉子砚"}
