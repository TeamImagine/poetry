{"author":"方回","id":148775,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["大门祖父昔闻声，交臂差池恨晚生。","欲与万山修郡志，谁能三世擅诗名。","故知龙颔无鱼目，更觉松心异舜英。","字稳句圆经几炼，定应九转已丹成。"],"title":"次韵赠赵岂卿吟啸公之孙乃父亦能诗"}
