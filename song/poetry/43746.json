{"author":"范成大","id":43746,"strains":["仄平仄仄仄平平，仄仄平仄仄仄平。","仄仄平平仄仄仄，仄平平仄平平平。","仄平平仄仄仄仄，平仄仄平平仄平。","仄仄平平平仄仄，平平平仄仄平平。"],"paragraphs":["侍臣笔橐旧西班，大将麾幢又百蛮。","挂席南箕宿昔事，闪旗东井何时还。","日增衰病复一日，山隔旧游知几山。","倦拂盘陀苍石坐，归心聊与石俱顽。"],"title":"茸山道中感怀"}
