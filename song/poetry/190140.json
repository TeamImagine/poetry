{"author":"韦骧","id":190140,"strains":["○○平仄平平仄，仄仄平平平仄仄。","○平○仄仄平平，仄仄○平仄平仄。","平平平仄仄仄仄，仄仄平平○仄仄。","平平仄仄仄仄○，仄仄平平平平仄。"],"paragraphs":["蜿蜒溪岸寻芳草，似觉城东春色早。","并溪穿竹入幽林，已爱和风养华藻。","叅差雕槛木芍药，细叶新抽看渐好。","花开使节傥尚留，愿奉清樽为花倒。"],"title":"早春游王氏园看牡丹约花开再游探韵赋诗得早字"}
