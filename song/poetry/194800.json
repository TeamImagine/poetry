{"author":"苏轼","id":194800,"strains":["仄平仄平平，仄仄平平平。","仄平平平○，○仄仄仄平。","仄仄平平仄，仄平平仄平。","平平平平平，仄仄平平平。","仄平平仄仄，仄仄仄仄平。","○平平仄仄，仄平平平平。","仄平仄○仄，○仄平平平。","平平平仄仄，仄仄仄仄平。","平平仄○仄，仄仄平仄平。","仄仄仄仄○，仄仄平平平。"],"paragraphs":["九门插天开，万马先朝屯。","举鞭红尘中，相见不得言。","夜走清虚宿，扣门惊鹊翻。","君家汾阳家，永巷车雷奔。","夕郎方不夕，列戟以自藩。","相逢开月阁，画檐低金盆。","至今梦中语，犹举灯前樽。","阿戎修玉牒，未惮笔削烦。","君归助献纳，坐继岑与温。","我客二子间，不复寻诸孙。"],"title":"用王巩韵送其侄震知蔡州"}
