{"author":"郑思肖","id":159729,"strains":["仄仄○平平平○，平平仄仄仄平仄。","仄平？仄仄仄○，仄仄仄仄平平仄。","平○仄仄平仄仄，仄仄平平平仄仄。","仄平仄仄仄平仄，平仄平平仄平仄。","平平仄平平仄平仄，仄平仄仄平○仄。"],"paragraphs":["我所思兮文丞相，英风凛凛照穹壤。","失身匍匐草莽间，屡迫以死弥忠壮。","虚空可变心不变，吐语铿然金石响。","想公骨朽化为土，生树开花亦南向。","呜呼五歌兮并凄怆，望公不见愁泱漭。"],"title":"和文丞相六歌  其五"}
