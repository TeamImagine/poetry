{"author":"白居易","id":15469,"strains":["平平平平平，仄仄仄平仄。","仄仄平仄平，仄仄平○仄。","仄仄平平仄，平平仄仄仄。","仄仄仄平平，平平仄平仄。","平平平仄仄，仄仄平平仄。","平仄平仄平，平平仄仄仄。"],"paragraphs":["山城虽荒芜，竹树有嘉色。","郡俸诚不多，亦足充衣食。","外累由心起，心宁累自息。","尚欲忘家乡，谁能算官职。","宜怀齐远近，委顺随南北。","归去诚可怜，天涯住亦得。"],"title":"委顺"}
