{"author":"虞俦","id":62269,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。","仄平平仄平平仄，仄仄平平仄仄平。"],"paragraphs":["灏气南坡日夕清，杖藜缘底邈无情。","读书乃尔妨行乐，觅句从来怪瘦生。","况有鸡豚燕同社，政须钟鼓报新晴。","似闻岩桂花开遍，早晚携壶一就倾。"],"title":"立秋四十日矣天气甚凉南坡杖屦之兴犹懒何也不应今年欢意顿减如此因以诗挑之"}
