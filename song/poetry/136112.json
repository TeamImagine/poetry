{"author":"利登","id":136112,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一椽自著此山幽，芦苇萧萧绕屋头。","野老屡来询姓字，社人相约赛春秋。","寒山此去无飞燕，白水初传有远鸥。","病起偶然成独往，冷烟斜照使人愁。"],"title":"仙塘"}
