{"author":"秦观","id":209819,"strains":["平平仄平仄，平仄仄平平。","仄平平平平，平仄仄平平。","仄仄仄仄仄，平仄平平平。","平仄仄○○，平平仄平平。","仄仄○仄平，仄仄平平平。","仄平仄仄仄，仄仄○○平。","平仄仄平平，仄平仄平平。","平平平平仄，仄仄平平○。"],"paragraphs":["金华紫烟客，来作牧羊儿。","至言初无文，寻绎自成诗。","二景入妙解，元气含烟词。","怜我鬣苍浪，黄埃眩虫丝。","劝解冠上缨，一濯含风漪。","摄身列缺外，倒蹑蜿蜒鬐。","维斗错明珠，望舒耿修眉。","真游无疆界，浩荡天风吹。"],"title":"次韵奉酬丹元先生"}
