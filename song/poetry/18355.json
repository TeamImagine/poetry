{"author":"吴芾","id":18355,"strains":["平仄平平仄仄平，平平仄仄仄平平。","平平平仄平平仄，仄仄仄平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["高义如君举世无，贤关十载会琴书。","匆匆边马来时别，郁郁乱山深处居。","天外风尘仍断绝，人间豪杰正萧疏。","何时樽酒论文去，千里相思寄望舒。"],"title":"和人见寄"}
