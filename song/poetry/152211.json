{"author":"方一夔","id":152211,"strains":["平平仄仄平平平，仄仄平平平仄仄。","仄平仄仄仄平平，仄仄平平仄○○。","平平平仄平平？，仄仄仄平○仄仄。","仄○仄仄仄平○，仄仄平平仄平仄。","仄平平仄仄仄平，仄仄平平平仄仄。","仄平平仄○仄仄，平仄仄平仄平仄。","平平仄仄仄仄仄，平仄○仄平平仄。","仄平平平仄仄仄，平平仄仄平平仄。","仄平平平仄仄仄，平平仄仄平平仄。","仄平平仄仄平平，仄仄仄平平仄仄。","仄平○仄仄仄仄，平平仄仄平平仄。","平平○平仄平平，仄仄仄平平仄仄。"],"paragraphs":["千年老谷无人知，万杵椎冰身汗热。","木肤解剥白于绵，冻手龟皴腕将折。","荆州鱼网兰亭絸，彼美不曾传秘诀。","独留此木在人间，秃尽青山散妖血。","迩来奇制蜡作纹，草木虫鱼生眼缬。","只今吴越称第一，秋浦浣花派滕薛。","先生好古得此物，挥手行与时流别。","紫薇花前草尺一，书成气凛寒松雪。","不然名山撰古史，蛟龙郁屈蟠奁箧。","有时浮戏写诗章，飒飒落锥蚕食叶。","比来分遣二十辈，西江远借余波浥。","聊凭和诗报琼瑶，袖手愧逢强对怯。"],"title":"用子声韵谢吴友直惠蜡笺"}
