{"author":"袁说友","id":70734,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["诗里论交淡淡情，个中风味不胜清。","锦囊著句知才尽，山色逢人作意明。","已觉头颅侵晚景，尚堪风月快余生。","与君握手关心处，愧乏琅玕腹可呈。"],"title":"和许深父转运判官韵二首  其二"}
