{"author":"陆游","id":32712,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["十月霜风吼屋边，布裘未办一铢绵。","岂惟饥索邻僧米，真是寒无坐客毡。","身老啸歌悲永夜，家贫撑拄过凶年。","丈夫经此寜非福，破涕灯前一粲然。"],"title":"霜风"}
