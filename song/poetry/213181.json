{"author":"贺铸","id":213181,"strains":["平平平仄仄平平，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["黄泥潭口檥征篷，回指东城祗眼中。","半夜凫鹥先觉雨，连江葭菼自生风。","青灯解作无眠伴，白酒难招一醉同。","从此相思寖相远，便凭归櫂附诗筒。"],"title":"迁家历阳江行夜泊黄泥潭怀寄冯善渊"}
