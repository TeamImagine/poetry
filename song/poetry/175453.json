{"author":"刘敞","id":175453,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["君向江湖领一麾，亲欢自与宿心期。","腰间紫绶新光彩，都内青钱厚宠私。","厩吏莫催乘传去，诏恩方许戌瓜时。","碧澜堂上青山下，烂醉寻春亦未迟。"],"title":"和伯镇初拜湖州"}
