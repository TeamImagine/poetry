{"author":"朱熹","id":55448,"strains":["○平平仄○，仄仄平仄仄。","○平仄平仄，仄仄仄平仄。","仄平仄平仄，平仄仄平仄。","仄仄仄平平，平平仄平仄。","仄平平仄仄，○仄平仄仄。","仄仄仄平平，平仄平仄仄。"],"paragraphs":["长江西委输，汇泽东滉瀁。","中川屹孤屿，佛屋寄幽赏。","我来此何日，秋气欲萧爽。","共载得高俦，良晨岂孤往。","酒酣清啸发，浪涌初月上。","叠鼓唤归艎，陈迹真俯仰。"],"title":"暇日侍法曹叔父陪诸名胜为落星之游分韵得往字率尔赋呈聊发一笑"}
