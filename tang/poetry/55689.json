{"author":"李白","id":55689,"strains":["仄仄平仄仄，仄平仄仄仄。","○平仄平平，仄仄仄仄○。","平平平仄仄，仄仄仄平平。","平平仄仄仄，仄仄仄平平。","平仄仄仄平，平平仄平平。","仄仄仄仄仄，仄平仄仄平。","仄仄平仄仄，仄平仄平平。"],"paragraphs":["白日何短短，百年苦易满。","苍穹浩茫茫，万劫太极长。","麻姑垂两鬓，一半已成霜。","天公见玉女，大笑亿千场。","吾欲揽六龙，回车挂扶桑。","北斗酌美酒，劝龙各一觞。","富贵非所愿，与人驻颜光。"],"title":"短歌行"}
