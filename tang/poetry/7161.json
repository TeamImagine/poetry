{"author":"李益","id":7161,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["金甲银旌尽已回，苍茫罗袖隔风埃。","浓香犹自随鸾辂，恨魄无由离马嵬。","南内真人悲帐殿，东溟方士问蓬莱。","唯留坡畔弯环月，时送残辉入夜台。"],"title":"过马嵬二首 二"}
