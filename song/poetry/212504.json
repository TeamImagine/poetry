{"author":"李复","id":212504,"strains":["仄平仄仄平，平仄仄平仄。","仄仄仄平平，平平仄平仄。","仄仄仄平仄，○仄○仄仄。","平平仄仄仄，平仄仄仄仄。","仄仄平平平，平仄仄仄仄。","仄仄仄仄平，仄仄仄仄仄。","○仄平仄仄，平仄仄仄仄。","平平仄○平，○仄○仄仄。","仄○仄○平，平平仄平仄。","平平平仄平，平仄仄平仄。","平平仄仄平，仄平仄平仄。","○平仄平○，仄仄仄平仄。"],"paragraphs":["广文予所知，京国十年旧。","出背锦囊归，人嘲饭山瘦。","去岁近臣荐，三接期在昼。","孤鸿铩翮久，高举或可就。","惨淡辞都门，颠顿不可救。","荡荡万斛舟，失在一孔漏。","相见嗟塌翼，谁与格困兽。","危根逐轻流，蹇步难远骤。","予庭有疏松，风声响泉溜。","墙阴多杂花，晴日渐妍秀。","都城帝子家，碧香寄新酎。","期君一来过，猎猎直飞袖。"],"title":"秉文荐对报罢赴任有诗示予遂和"}
