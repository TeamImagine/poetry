{"author":"孔平仲","id":203364,"strains":["仄仄平平仄仄○，平○仄○平○仄。","平平仄仄平仄平，平○○仄平平仄。","平平仄仄仄仄仄，平平平○仄仄仄。","平平仄平平仄仄，仄平平仄仄仄仄。","平平平仄仄平平，仄○仄仄仄仄○。","仄仄平平仄○仄，平平平仄○○平。"],"paragraphs":["昨夜强风万弩过，舟中侧听披衣坐。","秋来已觉阴气繁，晨兴更见波涛大。","衰梧弱柳不足数，修篁摧折几百个。","飞廉郁然方用事，一威能令万物挫。","人言风怒未渠央，我观暴忽势不长。","会见平川净如镜，刀鱼鸣橹过钱塘。"],"title":"秋夜舟中"}
