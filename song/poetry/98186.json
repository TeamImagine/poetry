{"author":"赵汝鐩","id":98186,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["不堪蜗舍暑如炊，何处清幽可杖藜。","未约客须先觅酒，要寻凉必去临溪。","撑船访洞林间港，坐石吟风柳下堤。","晚网得鱼似湖白，銮刀鲙玉捣香齑。"],"title":"避暑溪上"}
