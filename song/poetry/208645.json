{"author":"吕南公","id":208645,"strains":["○平仄仄平平平，平平仄仄○平平。","仄仄平○仄平仄，仄○平仄○平平。","仄平仄仄○仄仄，○仄平仄平○平。","仄平平平仄○仄，仄仄仄仄○○平。","平○平平仄平仄，仄平仄仄○仄平。","仄仄○○仄平仄，仄仄平仄平平平。","平平仄仄仄仄仄，平仄仄仄平仄○。","平平仄仄仄仄仄，仄仄平仄平平平。","平平仄仄仄仄仄，平平仄仄平○平。","平平平平仄平仄，仄仄仄仄平仄○。","仄平平仄仄平仄，平仄仄仄平○平。","○平仄仄○平仄，平平仄仄平平平。"],"paragraphs":["长沙进士何襟灵，辞源浩瀚如翻倾。","十五年间聚文藁，得三千纸封为茔。","自怜意气颇足惜，题作文冢仍镵铭。","富哉言章有如此，恨不尽见空传名。","吾闻人文乃儒效，用之佐治王化成。","五帝三王实推济，孔孟忧世存书经。","真儒不作世已异，文士所说非所行。","趋时治己两不振，奋笔多是图生荣。","唐文旧录二万卷，于今大半归漂零。","昌黎河东幸存显，自外寸片谁与称。","故知辞藻贵遭遇，身后纸札皆劳形。","当年不用更埋聚，伤嗟此似秦儒坑。"],"title":"读文冢铭"}
