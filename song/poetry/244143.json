{"author":"胡宿","id":244143,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平仄。","仄平仄仄平平仄，平仄平平仄仄平。"],"paragraphs":["谁道江南好物华，江南今日抵天涯。","秋风只解吹桐叶，暮雨还来打菊花。","寒水答砧偏响亮，迥楼飘角更呕哑。","举头试作长安望，惆怅青山绕郭斜。"],"title":"宛陵秋晚"}
