{"author":"程洵","id":64119,"strains":["仄仄仄平平仄平，仄平仄仄平平平。","平平平仄仄平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["相与振衣千仞冈，浩歌莫惜邱徜徉。","风来闽徼不知远，山接吴天如许长。","裘敝且将云作氅，囊羞犹可墨如庄。","眼明更向西南望，依约家林傍夕阳。"],"title":"过分水岭"}
