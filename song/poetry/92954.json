{"author":"刘宰","id":92954,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平仄仄仄平。","平仄平仄平仄仄，仄平平仄仄平平。"],"paragraphs":["我方丱角子胜冠，我老君犹鬓未斑。","可但孤生多疾疢，也输华馆富清闲。","交情敢忘鶑求友，野性终便鹿在山。","何日归欤同里社，杖藜来往翠微间。"],"title":"喜王节夫过访"}
