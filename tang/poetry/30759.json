{"author":"罗隐","id":30759,"strains":["仄平仄仄仄平平，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["宦途不复更经营，归去东南任意行。","别后几回思会面，到来相见似前生。","久居竹盖知勤苦，旧业莲峰想变更。","为谢佯狂吴道士，耳中时有铁船声。"],"title":"送杨炼师却归贞浩岩"}
