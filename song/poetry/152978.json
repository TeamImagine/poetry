{"author":"陈文龙","id":152978,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["斗垒孤危势不支，书生守志誓难移。","自经沟渎非吾事，得死封疆是此时。","须信累臣堪衅鼓，未闻烈士树降旗。","一门百指沦胥北，惟有丹衷天地知。"],"title":"元兵俘至合沙诗寄仲子"}
