{"author":"李纲","id":242584,"strains":["平平仄仄平平平，仄平仄仄平平平。","○平仄仄仄平仄，仄仄仄仄平平平。","平平仄仄平仄仄，平仄仄平平仄平。","平平仄仄平仄仄，仄仄仄仄平○平。","平平仄平仄仄仄，仄仄○仄平平平。","平平仄仄仄仄仄，平○平仄平○平。","平平仄仄平仄仄，仄仄仄仄平平平。","平平○仄○○仄，平仄仄仄平平平。"],"paragraphs":["寒梅几树开前村，靓妆绰约归仙魂。","横斜影落石溪浅，皓洁色洗烟岚昏。","幽香暗动松竹径，清格自羞桃李园。","穷冬万里霜雪积，独得一点阳和温。","冰姿最宜夜月白，玉彩更炫朝霞暾。","明妃失意去朔漠，阿娇无宠扃长门。","芳容寂寂谁复顾，雅意耿耿今何言。","天涯相对且相乐，为尔吸尽黄金樽。"],"title":"用韵赋梅花三首  其一"}
