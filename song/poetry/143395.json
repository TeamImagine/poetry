{"author":"舒岳祥","id":143395,"strains":["平仄仄平仄，仄平平仄平。","○仄仄仄仄，平仄仄平平。","仄平仄仄平，平仄仄○平。","平仄平仄平，仄仄平平平。","仄仄平仄仄，平平平仄平。","仄○平仄仄，○仄仄○○。","仄仄平仄仄，平仄平平平。","平平平仄仄，仄仄平平平。","仄仄仄仄仄，平仄○平平。","仄○仄仄平，仄仄平平平。","仄平○○○，平○平仄平。","仄仄仄○仄，平仄仄平平。","仄仄仄平仄，平仄平平平。","平平仄平仄，仄仄仄平平。","仄仄○平仄，平仄○平○。"],"paragraphs":["蛩泣草根露，鹤鸣松顶风。","标格既有异，音韵那能同。","我家水石村，圆月出中峰。","樵子时往还，野客多仙踪。","杳杳林表磬，冥冥岩下钟。","雾重时作雨，衣翠湿重重。","孔窍明似藕，肌骨通玲珑。","岩花时嗅馥，掩冉纷青红。","万叶互戛击，琴瑟间笙镛。","我当大闷时，一啸来清风。","凤鸣相应和，龙吟谐律筒。","窍竹去其节，清响合商宫。","累黍以为律，旋变为无穷。","仙人授刀尺，度数合纤洪。","此诀留岩石，千古苍苔封。"],"title":"岩间宴坐"}
