{"author":"寇准","id":188709,"strains":["平平仄仄平平仄，仄仄平平○仄仄。","仄仄平平仄仄平，仄平仄仄平平仄。","仄○平仄仄平平，平仄仄平平仄仄。","仄仄平平仄仄平，平平○仄平○仄。","平平平仄○平平，仄仄平平仄仄平。","仄仄仄平平仄仄，平平仄仄○平○。","仄平仄仄平平仄，平仄平平仄仄平。","○仄平平平仄仄，仄平仄仄平○仄。","平平○仄仄仄平，仄○○平平仄仄。","平仄平○平仄平，平平仄仄平平仄。","仄平仄仄仄平平，仄仄平平○仄仄。","平平仄仄仄平○，平仄平平仄仄平。","仄仄平平平仄仄，仄平仄仄仄平平。","平平平仄○○仄，平仄平平仄仄平。","仄仄仄平平仄仄，○○仄仄仄平平。","平平仄平平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","○仄平平平仄○，仄平平仄仄平平。"],"paragraphs":["巍巍至德充绵宇，翼翼宸心临兆庶。","覆育怀生动法天，讲求茂典皆师古。","协和神化踵唐尧，彬蔚颂声逾吉甫。","赫奕皇威振八荒，清夷王度绥中土。","丰年朝野正欢康，溢牒充图福纪祥。","睿圣继明恢大业，祯符锡祚降穹苍。","省方展采宣邦职，登岱铭功举国章。","睢上埋牲专事地，汉唐故实存闻记。","精灵昭感果潜通，瑞应昭臻知所自。","飙羽光临神告彰，洪源肇启仙游暨。","濑乡旧壤辟珍词，款谒斋庄敦睿意。","谯都奏牍达彤庭，耆耋云趋共沥诚。","顺考皇仪尊妙道，再修盛节徇舆情。","声明文物当兴运，申命群儒究礼经。","秩秩德音咸布惠，穰穰景福必求成。","恭虔毖祠为斋久，企仰真风志克勤。","肃奉萧芗嘉荐备，广覃庆赐湛恩频。","式扬丕烈心弥洁，祗上鸿名道益伸。","将睹虞巡陪法从，幸同凫藻乐昌辰。"],"title":"奉和御制奉祀述怀歌"}
