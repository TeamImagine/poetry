{"author":"崔元翰","id":8786,"strains":["仄仄平仄仄，平平平仄平。","仄平仄○仄，平仄仄平平。","仄○○仄仄，平平平仄平。","平平仄仄仄，平平仄平○。","平仄平平平，平平仄平平。","仄平平平仄，平仄平仄平。","○○仄平仄，仄平仄○平。","仄○仄○仄，平仄仄平○。","仄仄平仄仄，平平仄仄平。"],"paragraphs":["妙道非本说，殊途成异名。","圣人得其要，俱以化群生。","凤吹从上苑，龙宫连外城。","花鬘列后殿，云车驻前庭。","松竹含新秋，轩窗有余清。","缅怀崆峒事，须继箫管声。","离相境都寂，忘言理更精。","域中信称大，天下乃为轻。","屈己由济物，尧心岂所荣。"],"title":"奉和圣制中元日题奉敬寺"}
