{"author":"沈佺期","id":45129,"strains":["平仄平平仄，仄仄仄平平。","平○平仄仄，仄仄仄平○。","仄平仄平仄，平仄仄平平。","平平○仄仄，仄仄仄○平。","仄仄○平仄，平平仄仄平。","平平平仄仄，平仄仄○○。","仄仄平平仄，平平仄仄○。","仄平平仄仄，平仄仄平平。"],"paragraphs":["朝发崇山下，暮坐越常阴。","西从杉谷度，北上竹溪深。","竹溪道明水，杉谷古崇岑。","差池将不合，缭绕复相寻。","桂叶藏金屿，藤花闭石林。","天窗虚的的，云窦下沈沈。","造化功偏厚，真仙迹每临。","岂徒探怪异，聊欲缓归心。"],"title":"从崇山向越常"}
