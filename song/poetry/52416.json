{"author":"释宝昙","id":52416,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄仄平。"],"paragraphs":["莫年东观有全书，天畀斯文合定居。","镜里一茎无白发，门前十里有黄淤。","文章入手无余蕴，人物于今固自如。","安得把茅邻近住，打门时复问潜虚。"],"title":"赠李磐庵文授"}
