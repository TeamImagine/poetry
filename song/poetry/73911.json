{"author":"赵蕃","id":73911,"strains":["仄仄平○平仄平，仄平仄仄仄仄平。","平○仄平仄仄仄，仄仄仄仄平○○。","平仄平仄仄平仄，仄仄平平平仄仄。","仄平仄仄○平○，平仄○平仄○仄。","仄平仄仄平○平，平仄平平仄仄平。","仄平仄仄平平○，平仄仄平平仄平。"],"paragraphs":["忆昔曾闻南渡初，里人最赏白社徐。","君如竹林有隽子，我类犬子睎相如。","君子何翅一头出，李杜齐名真是溢。","唱酬纵许并流传，安有隋珠混燕石。","我今鬓发衰且残，君乃春秋富未阑。","后人纵使加讥弹，韩也固豪郊自寒。"],"title":"次韵斯远夜归自溪南之作"}
