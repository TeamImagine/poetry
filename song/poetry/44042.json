{"author":"范成大","id":44042,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["俗间佳节自匆匆，老去悲秋又客中。","青嶂卷帘三面月，黄花吹鬓几丝风。","十年故国新栽柳，万里他乡旧转蓬。","谁与安排今夜梦，片帆飞到小篱东。"],"title":"重阳九经堂作"}
