{"author":"黎登","id":172495,"strains":["仄仄平平仄仄平，仄平仄仄仄平平。","仄平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["涿鹿雄威衮绣乡，早从昭烈起楼桑。","眼空塞北万夫特，名在巴西千古香。","将蜀若教星不陨，吞吴未信策非良。","兴刘不尽英雄志，太息无由问彼苍。"],"title":"张桓侯庙"}
