{"author":"王安石","id":180415,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["霭霭祥云辇路晴，传呼万岁杂春声。","蔽亏玉仗宫花密，映烛金沟御水清。","珠蕊受风天下暖，锦鳞吹浪日边明。","从容乐饮真荣遇，愿赋嘉鱼颂太平。"],"title":"和御制赏花钓鱼二首  其二"}
