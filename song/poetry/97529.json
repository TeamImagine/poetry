{"author":"高翥","id":97529,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["和靖祠堂在半村，敬瞻遗像忆师门。","洛中虽去名犹重，吴下曾来道益尊。","言立岂徒规后学，书存端可识真源。","瓣香再拜公应鉴，自愧传衣忝嫡孙。"],"title":"拜尹和靖先生墓"}
