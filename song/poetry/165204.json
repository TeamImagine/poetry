{"author":"艾性夫","id":165204,"strains":["仄平○仄平，仄平仄平仄。","平平仄仄仄，仄仄仄平仄。","○○仄仄平平仄，仄仄○○○仄仄。","仄仄平仄平仄仄，平平仄仄平○仄。","仄仄仄平平仄仄，平仄平平平平仄。","平平平○仄○仄，○仄平平仄平仄。","平平仄仄○仄仄，仄仄平平仄平仄。"],"paragraphs":["浣纱如妾心，皎然照冰雪。","秋声入络纬，炯炯织霜月。","裁衣嫁作梁鸿妇，白髪相看如此布。","不学西施矜媚妩，妆成欲觅君王顾。","忘却土城山下路，贪向铜龙溪边住。","明朝吴骑猛如虎，献入娃宫作俘虏。","含羞短制衣楚楚，忍学翩翩鹤翎舞。"],"title":"浣纱曲"}
