{"author":"牟𪩘","id":150232,"strains":["平平平仄仄，仄仄平仄平。","平○仄仄仄，仄○平仄平。","平平仄仄仄，仄仄仄仄平。","平仄仄仄仄，仄仄仄平平。","仄平仄仄平，仄仄平仄平。","平平仄○仄，仄仄仄仄平。"],"paragraphs":["人生徒自苦，与世为卷娄。","何如有美酒，自献还自酬。","贫虽不若富，用寡庶易周。","婚嫁愿已毕，此外复何忧。","况无下潠田，得与彭泽俦。","年丰米长贱，一饱或可求。"],"title":"东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和  其四"}
