{"author":"王道士","id":164559,"strains":["仄仄平平平仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["海底珊瑚明月珰，出为国瑞固难量。","文章能事间重译，雨露深仁及远方。","六合八荒春浩荡，百家诸子海苍茫。","淮王门下孙登客，还许升堂近耿光。"],"title":"美阎承旨"}
