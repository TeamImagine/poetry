{"author":"孟浩然","id":55270,"strains":["仄仄平仄平，平平平仄仄。","仄○○仄仄，○仄仄平仄。","平仄平○平，平平仄平仄。","仄平仄仄仄，平仄仄平仄。","仄仄平平○，○○平平仄。","仄平仄仄仄，平仄仄平仄。","仄平仄平平，平仄○仄仄。"],"paragraphs":["枳棘君尚栖，匏瓜吾岂系。","念离当夏首，漂泊指炎裔。","江海非堕游，田园失归计。","定山既早发，渔浦亦宵济。","泛泛随波澜，行行任舻枻。","故林日已远，群木坐成翳。","羽人在丹丘，吾亦从此逝。"],"title":"将适天台留别临安李主簿"}
