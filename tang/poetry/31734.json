{"author":"郑谷","id":31734,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["结茅秪约钓鱼台，溅水鸬鹚去又回。","春卧瓮边听酒熟，露吟庭际待花开。","三江胜景遨游遍，百氏群书讲贯来。","国步未安风雅薄，可能高尚掞天才。"],"title":"寄赠杨夔处士"}
