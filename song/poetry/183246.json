{"author":"刘攽","id":183246,"strains":["仄平仄仄平仄○，仄平平平仄仄平。","仄平仄仄仄仄仄，仄仄平仄平平平。","仄平仄平○仄仄，仄平仄平仄仄仄。","仄平仄平○仄平，仄仄○平平仄仄。","○平平平○仄平，平平仄仄平平平。","平平仄平平仄仄，仄平平○平仄平。","○平平平仄平仄，平仄平平仄仄平。","仄○仄仄平平仄，仄○仄仄○平平。","仄平○平仄仄仄，平平○平仄仄平。","仄平平平平仄○，仄仄平平平仄平。","平平○仄仄仄仄，仄仄平平平仄平。"],"paragraphs":["使君使敌前岁中，手为单于画吉凶。","敌人破胆不敢迕，即日归报明光宫。","汉家牧师三十六，水甘草丰马数足。","问谁虎臣司苑门，极望离宫皆苜蓿。","长河东来横冀州，雄雄大府森戈矛。","红旗照天军令肃，紫髯昂藏居上头。","将军威名动殊俗，天子今无北顾忧。","旧传冀土多良马，岁看北客输旃裘。","庙谋将新赤岸泽，强邻犹知博望侯。","使君家声仍世传，慷慨功名方壮年。","黄金如斗组丈二，富贵光华真谓贤。"],"title":"送张太保知冀州"}
