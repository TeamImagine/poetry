{"author":"蔡襄","id":135993,"strains":["仄仄平平仄仄平，平平仄仄仄平仄。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["燕燕何来处处喧，新从海上振轻翰。","卑飞不避春泥重，并语应愁夜雨寒。","客舍暗窥吟笔健，宴堂时见酒杯干。","雕梁信美多移主，愿尔将雏择便安。"],"title":"和新燕"}
