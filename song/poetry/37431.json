{"author":"陆游","id":37431,"strains":["仄平仄仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["老夫病起日支离，幽事关心只自知。","社近邻翁馈新酿，客归童子拾残棋。","功名已付来生了，笔墨尤非晚岁宜。","余习可怜除未尽，移花引水伴儿嬉。"],"title":"幽事"}
