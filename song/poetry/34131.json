{"author":"陆游","id":34131,"strains":["平平仄○○，平仄平仄仄。","○平仄○仄，平？仄平仄。","仄平平仄仄，仄仄平仄仄。","仄平○仄○，仄仄平仄仄。","仄平仄平仄，○仄平仄仄。","平平○仄仄，？仄平仄仄。","平平仄平平，仄仄仄平仄。","平平仄平平，平○仄平仄。"],"paragraphs":["邻鸡已三号，残烛无一寸。","参差发行槖，迢逓望前顿。","满靴霜若雪，破面风抵刃。","敢辞行路难，渐喜京邑近。","少年奉朝请，亲见尧授舜。","飘然如脱叶，蹭蹬垂七闰。","风埃暗征袍，岁月集衰鬓。","余生迫归休，周行愧英俊。"],"title":"衢州早行书怀"}
