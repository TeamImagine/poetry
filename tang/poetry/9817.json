{"author":"杨巨源","id":9817,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["领郡仍闻总虎貔，致身还是见男儿。","小船隔水催桃叶，大鼓当风舞柘枝。","酒坐微酣诸客倒，球场慢拨几人随。","从来乐事憎诗苦，莫放窗中远岫知。"],"title":"寄申州卢拱使君"}
