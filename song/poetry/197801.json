{"author":"苏辙","id":197801,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["白发辛勤困小邦，尘劳坐使壮心降。","河阳罢后成南圃，彭泽归来卧北窗。","畦畔草生亲荷锸，床头酒熟自倾缸。","因君遣我添归兴，旧有茅茨濯锦江。"],"title":"寄题江涣长官南园茅斋"}
