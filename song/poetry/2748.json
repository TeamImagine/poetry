{"author":"宋庠","id":2748,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["偶然人乏贰中枢，赐罢犹专督府居。","发白自伤闻道晚，心丹谁识报恩余。","淮天目极风帆驶，韩野魂销宰树疏。","却顾病身何所用，只堪归钓颍滩鱼。"],"title":"淮南自讼"}
