{"author":"卢延让","id":35302,"strains":["平平平仄仄平平，平仄平平仄平平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["正当天下待雍熙，丹诏徴来早为迟。","倚马才高犹爱艺，问牛心在肯容私。","吏开黄阁排班处，民拥青门看入时。","却笑郡人留不得，感恩唯拟立生祠。"],"title":"逢友人赴阙"}
