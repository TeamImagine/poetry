{"author":"王遂","id":98308,"strains":["平仄平平仄仄平，仄平仄仄仄平平。","平平仄仄平平仄，平平平平仄仄平。","平仄仄平平仄仄，平平平仄仄平仄。","平平仄仄平平仄，仄仄平平仄仄平。"],"paragraphs":["曾是东南第一王，眼看此地六兴亡。","东缘有酒登京口，西为无鱼忆武昌。","非复虎臣陪殿上，空余猩鬼泣祠旁。","何年并建琅玡庙，共对淮山草木长。"],"title":"吴大帝庙"}
