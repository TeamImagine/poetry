{"author":"郑刚中","id":251953,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平仄仄仄，平平平仄仄平平。","仄平仄仄平仄仄，平仄平平仄仄平。"],"paragraphs":["初见累累小圃中，鼠偷雀啄树将空。","久遭日暴皮先罅，未借霜寒子半红。","爽味尚堪供齿颊，清浆聊可润心胸。","小篮亲摘提取便，聊得铺排荐饭锺。"],"title":"后圃石榴初为夏日所暴得秋雨所烂易落雀又从而窃之树间日以雕疏顾其余尚可侑吾小饮因成一诗而摘取之"}
