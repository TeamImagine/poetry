{"author":"陆游","id":40659,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["服役无人自炷香，狸奴乃肯伴禅房。","昼眠共藉床敷暖，夜坐同闻漏鼓长。","贾勇遂能空鼠穴，策勋何止履胡肠。","鱼餐虽薄真无愧，不向花间捕蝶忙。"],"title":"鼠屡败吾书偶得狸奴捕杀无虚日群鼠几空为赋此诗"}
