{"author":"胡寅","id":12167,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["闻话维城刺史尊，关西夫子是师门。","太清不取班超论，坚白宁同惠子言。","棐几萧然心似寄，银钩精甚势如鶱。","政成归报蘧庐子，常使甘棠庇本根。"],"title":"寄题赵化州清白亭"}
