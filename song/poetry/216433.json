{"author":"张耒","id":216433,"strains":["平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["山秀江清三百里，与君三宿一扁舟。","饮残桑落溪云暮，卧冷桃笙楚雨秋。","舟隠长江逢夹口，眼明五老立云头。","几年泽国行将遍，归与亲朋说旧游。"],"title":"离富池望庐岳是日入夹口直达浔阳遂舍大江之险示同行"}
