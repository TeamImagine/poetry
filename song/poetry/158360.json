{"author":"王镃","id":158360,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["春入青山伴白云，市朝新事不曾闻。","心无利欲愁都散，路有仙凡悟便分。","夜月蕉花秦世梦，寒烟草子宋时坟。","抽丁不到空林客，自采枫香礼斗君。"],"title":"山中述怀柬详议梅磵四弟"}
