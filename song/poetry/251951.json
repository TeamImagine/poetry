{"author":"郑刚中","id":251951,"strains":["仄仄平平仄仄平，仄平仄仄仄平平。","仄平平仄仄平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["赵璧微瑕岂易攻，抉磨深贺得良工。","古人规诲有余乐，近世交朋无此风。","二字相禆何预我，一篇兼报重烦公。","新吟若挂高门外，价比千金迥不同。"],"title":"石季平尝为于仲模诗改二字后仲模有诗来复用韵报之且庆朋友间渐能琢磨责善追复古风焉"}
