{"author":"李石","id":20449,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["骄荣落尽雪霜浮，偃蹇空贻社栎羞。","濡染东家虽借润，风烟西爽亦宜秋。","皮灾已觉神明露，心在犹怀剪伐忧。","铁鏁何当绊龙脚，夜深雷雨卷潭湫。"],"title":"古柏二首  其一"}
