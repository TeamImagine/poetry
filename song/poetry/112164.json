{"author":"田锡","id":112164,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["三月杨花扑马飞，联镳来款白云扉。","湖边钟磬含清籁，树杪楼台霭翠微。","野景留人狂欲住，春光啼鸟劝思归。","萋萋芳草重回首，十里松门照落晖。"],"title":"题天竺寺"}
