{"author":"卢纶","id":6845,"strains":["平平仄仄○平仄，仄仄平平仄平仄。","平平仄平平仄仄，平平平○仄○仄。","仄平○平○仄平，仄平仄仄平○平。","平平平仄○仄仄，仄仄平平平仄○。","仄平平仄平平平，仄○○平仄平仄。","平○仄仄仄平平，仄○仄仄平仄平。","仄○平仄仄○仄，仄仄平平平仄平。","平○仄平平仄仄，仄仄○○仄平仄。"],"paragraphs":["天宫宝器隋朝物，鏁在金函比金骨。","开函捧之光乃发，阿修罗王掌中月。","五云如拳轻复浓，昔曾噀酒今藏龙。","规形环影相透彻，乱雪繁花千万重。","可怜贞质无今名，可叹隋陵一抔土。","宫中艳女满宫春，得亲此宝能几人。","一留寒殿殿将坏，唯有幽光通隙尘。","山中老僧眉似雪，忍死相传保扃𫔎。"],"title":"栖岩寺隋文帝马脑盏歌"}
