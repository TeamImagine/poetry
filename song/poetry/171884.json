{"author":"许仲礼","id":171884,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["回环叠嶂倚长空，丹凤曾栖晻霭中。","殿阁至今无燕雀，溪山随处有梧桐。","竹荣秀实笼晴景，瀑泻寒泉漱应风。","伫看来仪新乐府，吾皇勋德与虞同。"],"title":"凤栖寺"}
