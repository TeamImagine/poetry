{"author":"李中","id":36880,"strains":["平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["闲忆诗人思倍劳，维舟清夜泥风骚。","鱼龙不动澄江远，云雾皆收皎月高。","潮满钓舟迷浦屿，霜繁野树叫猿猱。","此时吟苦君知否，双鬓从他有二毛。"],"title":"秋江夜泊寄刘钧正字"}
