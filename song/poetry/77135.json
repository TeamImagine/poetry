{"author":"马之纯","id":77135,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当初一马过江来，幕府权宜向此开。","万里封疆吾旧物，一时宾客尔多才。","建台此事虽堪羡，掩泣其人更可哀。","相视不曾言及此，欲教天意此时回。"],"title":"幕府山"}
