{"author":"陆游","id":32821,"strains":["仄平仄仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["镜湖四月正清和，白塔红桥小艇过。","梅雨晴时插秧鼓，蘋风生处采菱歌。","沉迷簿领吟哦少，淹泊蛮荒感慨多。","谁谓吾庐六千里，眼中历历见渔蓑。"],"title":"初夏怀故山"}
