{"author":"晁补之","id":214452,"strains":["平平仄仄○平仄，平仄平平○仄仄。","仄平平仄仄平平，仄仄仄平仄平仄。","平平仄仄平○仄，○○平平仄平仄。","平平仄仄仄○平，仄平平仄平平仄。","平平平仄平平仄，仄仄平平仄平仄。","平平平仄仄平平，平仄○○仄○仄。","平平仄仄平平平，仄仄平平仄仄平。","○平仄仄平仄仄，仄平仄仄平平平。","仄平仄仄○平仄，平仄平平仄○仄。","仄平仄仄平仄平，仄仄○○平仄仄。"],"paragraphs":["吴邦惮暑如蜂虿，河曲还遭长日晒。","蔗浆金碗赖蠲烦，内托潜阴数为败。","黄昏乍快风吹发，驱拊蚊虻坐明发。","青衫主簿气如云，茂陵无事悲消渴。","茫洋河伯何为者，两涘无因辨牛马。","何生狂梦涸归墟，喉舌汤汤未劳泻。","能来一嗽华池津，七椀清风立有神。","更寻齿下微妙诀，遣君体适仍魂平。","案头白纸如堆雪，人事纷纷日将月。","与君未遇尤四时，利害相磨生内热。"],"title":"和王仲甫病暑"}
