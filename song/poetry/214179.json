{"author":"陈师道","id":214179,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","平仄仄平平仄仄，平平仄仄仄平平。","平平平仄平平仄，仄仄仄平平仄平。"],"paragraphs":["好在谈经老上人，冲风踏雪到江滨。","百篇出箧自新得，一钵随身依旧贫。","终岁杜门逃俗士，为师设榻对修筠。","蒲团藜杖焚香坐，此意此时无点尘。"],"title":"谢赟阇梨见访"}
