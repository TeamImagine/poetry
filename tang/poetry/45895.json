{"author":"王维","id":45895,"strains":["平仄仄平平，平平仄○○。","平○仄平仄，仄仄平○平。","平平平仄平，仄仄○平○。","仄仄平仄仄，平平仄平平。","仄平仄仄仄，平仄仄平平。","平仄平仄仄，平○平仄平。"],"paragraphs":["乔木万余株，清流贯其中。","前临大川口，豁达来长风。","涟漪涵白沙，素鲔如游空。","偃卧盘石上，翻涛沃微躬。","漱流复濯足，前对钓鱼翁。","贪饵凡几许，徒思莲叶东。"],"title":"纳凉"}
