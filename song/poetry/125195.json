{"author":"王柏","id":125195,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["满拟田庐乐莫年，谁知凫舄遽飞仙。","鹗书连走文场捷，麟趾多推正脉贤。","晚锡蓝衫更鹖弁，径分蒲璧镇龙泉。","春风满县开桃李，回首松楸锁翠烟。"],"title":"挽赵龙泉"}
