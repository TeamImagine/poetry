{"author":"方回","id":147696,"strains":["仄○仄平○，平仄平平仄。","平平仄平平，仄仄仄平仄。","平仄平平仄，仄仄平仄仄。","仄平仄○平，仄仄仄平仄。","仄仄仄平平，平平仄平仄。","仄仄平仄仄，仄仄仄仄仄。","仄平仄平平，仄仄仄仄仄。","仄仄仄仄仄，仄仄仄平仄。","○平平仄平，仄平平仄仄。","平仄平仄仄，○○平仄仄。"],"paragraphs":["俗缘罥区中，幽意傒方外。","兹坡一褰裳，万事忽蝉蜕。","心与江流远，眼逐天宇大。","小轩纳空明，坐觉众真会。","独树表高原，遥峰淡微霭。","倦喜床座稳，渴赏茗味最。","道人有神丹，一撮似可丐。","愧我屋宅老，朽壁讵堪绘。","思归僮仆嗔，忍饥儿女慨。","云卧殊未可，当且还钓濑。"],"title":"会真吟"}
