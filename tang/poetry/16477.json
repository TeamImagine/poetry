{"author":"白居易","id":16477,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄仄平平仄平。","仄仄平平仄仄仄，平平仄仄仄平平。"],"paragraphs":["向公心切向财疏，淮上休官洛下居。","三郡政能从独步，十年生计复何如。","使君滩上久分手，别驾渡头先得书。","且喜平安又相见，其余外事尽空虚。"],"title":"欲到东洛得杨使君书因以此报"}
