{"author":"韩愈","id":9987,"strains":["仄仄仄仄平○平，仄平平仄平○○。","仄平仄平仄平仄，平仄平仄平○平。","○平仄仄○仄仄，平仄仄仄平平平。","仄平○平平仄仄，平仄仄仄平平平。","仄平仄仄仄仄○，仄平○仄平仄平。","平平仄仄仄平仄，仄仄仄仄平平○。","仄仄平平仄平仄，仄仄平仄平仄平。","平平仄仄仄仄仄，平仄仄仄平平平。","仄平平仄仄平仄，仄仄平仄○平平。","平平仄○仄仄仄，仄仄○仄平○○。","仄仄仄平仄平仄，平平○仄平仄平。","仄平平仄仄仄仄，平仄仄仄平○平。","仄仄平平仄仄仄，○仄平仄平○平。","平○○○仄仄仄，平仄仄仄○平平。","仄平仄仄仄平仄，平仄仄？平平平。","平平平仄仄平仄，仄仄平仄平平平。"],"paragraphs":["五岳祭秩皆三公，四方环镇嵩当中。","火维地荒足妖怪，天假神柄专其雄。","喷云泄雾藏半腹，虽有绝顶谁能穷。","我来正逢秋雨节，阴气晦昧无清风。","潜心默祷若有应，岂非正直能感通。","须臾静扫众峰出，仰见突兀撑青空。","紫盖连延接天柱，石廪腾掷堆祝融。","森然魄动下马拜，松柏一迳趋灵宫。","粉墙丹柱动光彩，鬼物图画填青红。","升阶伛偻荐脯酒，欲以菲薄明其衷。","庙令老人识神意，雎盱侦伺能鞠躬。","手持杯珓导我掷，云此最吉余难同。","窜逐蛮荒幸不死，衣食才足甘长终。","侯王将相望久绝，神纵欲福难为功。","夜投佛寺上高阁，星月掩暎云朣胧。","猿鸣钟动不知曙，杲杲寒日生于东。"],"title":"谒衡岳庙遂宿岳寺题门楼"}
