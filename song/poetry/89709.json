{"author":"赵汝譡","id":89709,"strains":["仄平平仄仄，○仄平仄○。","仄平仄仄平，仄仄平平平。","平平仄平仄，仄仄○平平。","○仄仄平仄，仄平平仄平。","仄仄平仄仄，仄仄平仄平。","仄仄平平仄，仄平仄平平。","仄平仄平仄，○仄○平○。","○仄平平○，仄平仄平仄。","平平仄仄仄，仄仄平平○。","平平仄平仄，仄仄仄仄平。","平仄仄平仄，平平○平平。","仄仄○仄○，仄平○仄平。","仄平仄平仄，平○仄仄平。","仄仄平平平，平平平仄平。","平○仄仄仄，仄仄平平平。","仄仄仄仄仄，仄平仄平仄。"],"paragraphs":["盛朝陵谷远，遗庙林麓长。","美哉汉二君，百世常流光。","功高拯涂炭，德盛敦农桑。","兴礼表儒化，授经恢士方。","尽令秦网坏，汔复周道康。","下国崇明祀，令人荐嘉尝。","豆笾列臣佐，冠佩参侯王。","苍发商山中，素编谷城傍。","曾云绛灌辈，敢厕萧曹行。","奇才洛阳子，抱策意激扬。","兰芷吊沉汨，风沙叹游湘。","遇合从古难，赋骚空自伤。","逮平袭衰绪，终献委绝纲。","罔念开承初，巍巍炎祚昌。","阶庭上藓迹，祝史陈椒浆。","跪起敢不敬，咏歌独无忘。"],"title":"高文庙"}
