{"author":"陈深","id":167438,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["闾门行乐送韶华，闲访城阴野老家。","黄蝶得晴飞菜叶，翠禽隔浦啄桃花。","衡门倒屣临官路，古渡横舟阁浅沙。","亦有诗人时一到，醉吟行尽夕阳斜。"],"title":"次韵子封承之游桃花坞二首  其二"}
