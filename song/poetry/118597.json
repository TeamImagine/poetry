{"author":"张侃","id":118597,"strains":["平平平仄仄仄平，平仄平仄仄仄平。","仄○仄仄仄○仄，仄仄平平平仄○。","仄仄仄平平平仄，仄平○仄○仄仄。","仄平仄仄平平○，平仄○平平仄仄。","仄平仄仄仄平平，平平○仄仄○平。","仄○仄平平○仄，仄仄平平平平平。"],"paragraphs":["田家舂米盛土仓，祠灶新鲙鲤与鲂。","粥分口数顾长健，不卖痴呆侬自当。","𦶟火照天田蚕好，打灰如愿从所祷。","一声竹爆阳春回，城里看灯归已晓。","我生把笔作耕锄，年余三十腹空虚。","不如尔农随分足，只怕门前人催租。"],"title":"田家岁晚"}
