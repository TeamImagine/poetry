{"author":"欧阳澈","id":10162,"strains":["平平仄仄平，○仄仄仄平。","仄仄仄仄仄，仄仄平平平。","仄平仄仄仄，仄仄平平○。","平平仄仄平，仄○平仄平。","平仄仄平仄，仄仄平平○。","仄平仄平平，仄仄○仄平。","仄平仄平仄，仄仄平平平。","仄仄仄仄仄，平仄平平平。","平仄仄○仄，仄平平仄平。","平平仄平仄，仄仄平平平。","仄仄仄仄仄，仄平平仄平。","仄仄仄○仄，仄平仄仄平。","平仄仄仄平，平仄平平平。","平平仄仄仄，仄○○平○。","○仄仄仄仄，仄平平仄平。","平平平仄仄，平○平平平。","仄仄平仄仄，仄仄平平平。","？○仄仄仄，平平平仄平。","平仄仄平仄，仄仄平平平。","平平○仄仄，仄仄平仄平。","仄平平仄仄，仄○仄仄平。","仄仄平平仄，平○平仄平。","仄平仄平仄，仄平平仄平。","仄仄○仄仄，平平仄平平。","平平仄平平，平仄平平平。","仄○仄○仄，仄仄平平平。","平仄平○仄，仄仄平○○。","平平仄仄仄仄仄，平平仄仄平○平。","平仄仄平平仄平平仄仄，平平平仄平平仄。","平平仄仄○平○，仄仄平平仄平仄。"],"paragraphs":["延陵有伟人，遗我锦绣篇。","粲粲荡醉眼，的的争春妍。","卷阿细考核，字字皆青钱。","知公太瘦生，苦吟希阆仙。","丹煅复精炼，落纸人争传。","亦常慕坡翁，汗漫如涌泉。","有时醉风月，健笔挥云烟。","冷饮味古昔，诗话珍盈编。","嗤点寓深旨，读之心洒然。","公才本瑰玮，那复加雕镌。","耻与俗吏偶，杜门宗圣贤。","岂意阘茸辈，辱公倒屣延。","倾盖顿忘形，披雾呈青天。","襟怀未易测，醉中颇逃禅。","间亦不自揣，效颦西子前。","骅骝超逸足，驽骀乌能先。","但欲偷格律，引玉时抛砖。","毎荷不鄙斥，珠玑贻我偏。","樽酒结诗社，卓荦俱樊川。","风流王世子，远拍贞曜肩。","食虀肠亦苦，志操不少迁。","季子金闺彦，高吟常醉眠。","四明有狂客，解龟须见怜。","伟我三二友，才名足聨翩。","休歌出无车，休咏寒无毡。","得钱即相觅，烂醉清平年。","排闷强裁句，摆脱尘中缘。","风云会遇自有日，骊珠不到终沈渊。","公不见新丰旅人时未偶，鸢肩沽酒浇尘垢。","谋猷一旦重朝廷，始信男儿暂奔走。"],"title":"朝宗以诗见赠叙从游之乐广其意作古诗谢之并简敦仁德秀"}
