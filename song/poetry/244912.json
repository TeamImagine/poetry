{"author":"李纲","id":244912,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["虏骑长驱犯帝闉，滥陪国论敢谋身。","十年不得关河信，四海犹飞战伐尘。","驾驭英雄归睿主，扶持宗社赖元臣。","自惭老病无长策，徒奉藩条牧细民。"],"title":"次韵李西美舍人见寄二首  其一"}
