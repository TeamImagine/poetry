{"author":"宋庠","id":2842,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["世隠东畿赋遂初，荆枝相乐本田庐。","偶随幽鸟同还俗，何意惊鼷并载车。","浴殿封芝惭视草，史阶簪笔玷成书。","犹欣夙契寒松在，持谢雕章悦柏余。"],"title":"酬仲微以舍弟忝直螭阶余近尘凤署见庆之作"}
