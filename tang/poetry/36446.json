{"author":"李建勋","id":36446,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["二年尘冒处中台，喜得南归退不才。","即路敢期皇子送，出关犹有御书来。","未知天地恩何报，翻对江山思莫开。","斜日苇汀凝立处，远波微飏翠如苔。"],"title":"离阙下日感恩"}
