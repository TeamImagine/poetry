{"author":"陈文蔚","id":83204,"strains":["仄仄仄平平，平○平仄仄。","平仄仄仄平，平平仄平仄。","仄仄○平平，仄仄仄○仄。","仄仄仄仄平，仄仄仄平仄。","平仄○仄平，平平仄平仄。","平平仄○仄，仄平仄平仄。","平平仄平仄，平仄平仄平。","平平仄平仄，仄仄仄平平。","平平仄仄仄，仄仄○平○。","仄仄平平仄，平平仄平平。","平平仄平仄，仄仄仄○仄。","平仄平平？，平平仄平仄。","平平仄仄平，平仄平平仄。","仄仄○平平，仄仄平平仄。","平仄仄仄平，○仄○平仄。","平仄仄平平，平平仄平仄。","平平○仄仄，平平平平平。","平平○仄平，平仄仄平平。","仄仄平平仄，仄仄仄仄平。","平平仄平仄，仄仄仄仄平。","仄仄平仄○，平仄平○仄。","平仄平平仄，仄仄平平仄。","仄仄平平平，平平○平仄。","仄仄平仄平，仄仄平仄仄。","仄平平仄平，平仄平仄○。","仄平仄仄仄，平仄仄仄平。","平○平仄仄，平平仄平平。","仄仄○平仄，平平仄平平。"],"paragraphs":["地僻广乾坤，身闲多月日。","耕凿太古民，天然自淳质。","未始泥神仙，阅世自长久。","日用饮食余，帝力我何有。","修竹三径幽，青山四时好。","何须万间厦，一廛可娱老。","园柑结新实，篱菊开晚花。","旋𥬠瓮头酒，不负老年华。","田夫与野老，一笑相逢迎。","只说桑麻事，安知市朝争。","年年愿今日，有酒可留客。","虽是无珍馐，随宜具肴核。","人言鹤发翁，翻作朱颜少。","把酒更何辞，一对西风笑。","环堵一亩宫，中有长生计。","秋月与春花，今年又明岁。","年高亲可庆，家贫儿包羞。","今年胜去年，粗有酒新𥬠。","岁月绵绵永，福禄日日新。","天开九龄数，眼见四世人。","共乐堂上亲，旋约山中友。","虽是盘无馔，未至樽无酒。","积善虽人为，康宁荷天宠。","但愧儒素风，日乏甘旨奉。","子孙虽未贤，粗肯诗礼亲。","愿言各努力，忠孝以立身。","人间无事日，箪瓢亦清欢。","但愿从今日，时时报平安。"],"title":"用门牌日有好花迎客笑岁𫇴新酒奉亲欢为韵为老人寿"}
