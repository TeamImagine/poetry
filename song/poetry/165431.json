{"author":"艾性夫","id":165431,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["家在文昌古堰西，红蕖环映碧涟漪。","饱锺天地清脾气，厌作江湖近体诗。","雪茧草书香不断，玉壶冰壑梦相随。","自怜未到参禅处，欠问彭城老祖师。"],"title":"酬庭翠陈善夫"}
