{"author":"释德洪","id":227995,"strains":["平平平平平，平仄平平仄。","仄仄仄平○，仄○○平仄。","平平○平平，平○平平仄。","平○平平平，仄仄平仄仄。","○平仄平仄，○仄平平仄。","平平仄平平，仄仄平平仄。","平平平仄仄，仄仄仄平仄。","仄仄仄平平，平仄○仄仄。","仄平仄仄仄，平仄平○仄。","平仄仄仄仄，仄仄仄平仄。","仄平仄仄平，平仄○平仄。","仄仄仄仄仄，○平仄平仄。","仄平仄平平，仄仄平仄仄。","○平仄平仄，仄仄平○仄。","仄仄？平仄，仄仄仄○仄。","仄仄平仄平，仄仄○平仄。"],"paragraphs":["书堂山崦西，微路经桑柘。","婉婉绿阴中，伛偻牵羸马。","须臾将平川，时过幽谿泻。","源深人家稀，落日耕钓罢。","过墙傍修竹，深处开茅舍。","池塘远轩窗，秀露风清夜。","杯盘灯火里，笑语茆檐下。","白酒泻新糟，醇酽如压蔗。","酒酣面发赤，箕坐谈王霸。","排斥出忌讳，怪语令人怕。","野僧旧不懽，痴坐相嘲骂。","但作鹤脑侧，思欢殆无暇。","夜阑乞新诗，自愧非作者。","张灯扫西壁，把笔强驱驾。","万景毎骚纵，此夕偶相借。","遂令诸子懽，一一如图画。"],"title":"次韵经蔡道夫书堂"}
