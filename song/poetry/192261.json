{"author":"郭祥正","id":192261,"strains":["平仄仄仄仄，平平平平仄。","○平仄○平，平平仄平○。","平平仄仄仄，平仄平仄仄。","平平仄平平，平仄仄仄仄。","平平平○平，仄？平仄仄。","仄平仄仄仄，仄仄仄平○。","仄仄平仄仄，平平仄仄仄。","平仄平仄○，平仄仄仄仄。","仄仄仄平仄，平仄仄平仄。","仄仄仄仄仄，平仄○○○。","仄○仄平平，仄仄仄仄仄。","仄平○仄平，平平仄○仄。"],"paragraphs":["朱夏久不雨，川源条然涨。","三潮渺相连，狂风蹴高浪。","蛟龙递出没，鱼鳖随浩荡。","群山悄低徊，阡陌失背向。","嗟嗟圩中田，一埂安可障。","去年已大潦，十户九凋丧。","幸赖官廪实，嚣嚣命所仰。","官廪今已空，农事未敢望。","理水竟无术，祈祷俟灵贶。","退寸复进尺，潮势颇难量。","彼苍罪斯民，杀戮不以杖。","令人思禹功，巍巍百王上。"],"title":"川涨"}
