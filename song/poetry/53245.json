{"author":"项安世","id":53245,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄平平平仄仄平。"],"paragraphs":["手把东溪处士书，欹眠湖上小僧庐。","生憎人作侍臣看，自喜身今客子如。","去国祗堪千古重，看囊那得一钱余。","二年两过刘郎洑，应为家林又少除。"],"title":"次韵送刘左史去国"}
