{"author":"韩愈","id":10112,"strains":["○平仄仄平，仄平仄仄○。","仄仄平仄平，仄仄○平平。","仄仄仄平仄，仄平仄平平。","平仄仄○平，仄平仄平平。","仄仄仄○平，仄平仄平平。","○仄仄仄仄，仄仄○平○。","仄仄平平平，仄仄仄平○。","平仄平仄平，仄○仄仄平。","仄仄平仄平，平平平平平。","仄仄平仄平，仄仄仄平平。","仄仄仄平仄，○平仄平○。","仄平仄仄仄，仄仄平平平。","平平仄仄平，仄仄仄仄平。","仄平平仄平，仄仄平仄○。","仄仄平仄仄，仄仄仄仄平。"],"paragraphs":["庭楸止五株，共生十步间。","各有藤绕之，上各相钩联。","下叶各垂地，树颠各云连。","朝日出其东，我常坐西偏。","夕日在其西，我常坐东边。","当昼日在上，我在中央间。","仰视何青青，上不见纤穿。","朝暮无日时，我且八九旋。","濯濯晨露香，明珠何联联。","夜月来照之，蒨蒨自生烟。","我已自顽钝，重遭五楸牵。","客来尚不见，肯到权门前。","权门众所趋，有客动百千。","九牛亡一毛，未在多少间。","往既无可顾，不往自可怜。"],"title":"庭楸"}
