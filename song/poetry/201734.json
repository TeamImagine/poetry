{"author":"彭汝砺","id":201734,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["水日金行共一乡，丈人每爱我辰良。","骅骝未解驰千里，弧矢犹知志四方。","漫与乾坤同作客，笑看儿女已成行。","贫家祇似寻常日，金玉何为忽在堂。"],"title":"生日提点少卿公谔惠诗因次元韵"}
