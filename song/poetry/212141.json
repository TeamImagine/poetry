{"author":"华镇","id":212141,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["同云为瑞上圆清，腊日飞花落帝城。","双阙渐迷鸳瓦碧，九街匀罩麹尘轻。","戴溪有月舟方远，袁巷无人路自平。","却爱马卿词赋好，梁园一座尽知倾。"],"title":"和都城腊日雪"}
