{"author":"苏轼","id":195246,"strains":["平平○仄平平○，仄平平仄仄仄平。","平仄平平仄平○，平平仄平仄仄平，平平平仄平仄平。","仄平仄仄平平平，仄平仄仄平○平。","仄平仄平○平仄，仄平仄平○仄平。","仄平平仄仄仄平，○仄仄仄仄仄○。","平平仄仄仄仄平，仄平仄仄平平平。","平仄○仄仄平平，○○○仄仄仄平，仄平平仄平仄平。"],"paragraphs":["君为县令元丰中，吏贪功利以病农。","君欲言之路无从，移书谏臣以自通，元丰天子为改容。","我时匹马江西东，问之逆旅言颇同。","老人爱君如刘宠，小儿敬君如鲁恭。","尔来明目达四聪，收拾驵骏冀北空。","君为赤令有古风，政声直入明光宫。","天厩如海养群龙，并收其子岂不公，白沙何必烦此翁。"],"title":"送程德林赴真州"}
