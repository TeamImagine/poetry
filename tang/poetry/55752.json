{"author":"李白","id":55752,"strains":["平平仄仄平平仄，仄仄平平仄平仄。","仄平？仄○○平，仄仄平平仄平仄。","仄仄○○仄仄平，仄平○仄仄○平。","仄仄平平仄○仄，仄平○仄仄平平。"],"paragraphs":["金陵夜寂凉风发，独上高楼望吴越。","白云暎水摇空城，白露垂珠滴秋月。","月下沈吟久不归，古来相接眼中稀。","解道澄江净如练，令人长忆谢玄晖。"],"title":"金陵城西楼月下吟"}
