{"author":"包恢","id":105375,"strains":["仄仄仄平仄，仄仄平平平。","平仄仄仄○，○平平仄平。","仄仄仄平仄，平○平仄平。","仄仄仄仄仄，仄平仄仄平。","仄仄仄仄平，仄仄平仄平。","仄仄平仄仄，平仄仄仄仄。","仄仄仄仄平，仄仄平仄平。","仄○平平仄，仄平平平平。","平平平仄仄，仄仄○○平。","平仄○仄仄，仄仄仄仄○。","平仄○仄仄，平仄仄仄平。","平平平仄仄，平仄仄仄平。"],"paragraphs":["老火不知老，尚欲骄新秋。","金稚力未胜，如儿方唧啾。","稍养浩然气，终当凌斗牛。","巧夕乞巧者，稚儿辈可羞。","老拙眼尚明，却笑群目幽。","造物真大巧，容得智力不。","巧亦不自知，变化神鬼惊。","夏将烘炉铸，至秋成金城。","金城包宇宙，万宝藏难明。","今夕且对月，酌酒与子盟。","仁熟如美种，由我独善耕。","金声而玉振，秋乃集大成。"],"title":"和吴伯成七夕韵"}
