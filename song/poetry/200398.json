{"author":"孔武仲","id":200398,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天上优游侍从臣，还乡昼锦坐生春。","不矜富贵知余事，同访溪山有故人。","方外笑谈无畛域，雨余泉石长精神。","西林路口嗟轻别，善护青云万里身。"],"title":"君表自西林还城中以诗二首为别  其一"}
