{"author":"杨衡","id":17867,"strains":["仄仄平平仄，○平仄仄平。","仄○平仄仄，仄仄仄平平。","仄仄平○仄，○平仄仄○。","仄平○○仄，仄仄仄平平。","平仄平平仄，平平○仄○。","平平仄平仄，平仄仄平平。"],"paragraphs":["寂寞瑶琴上，深知直者情。","幸传朱鹭曲，那止素丝名。","瑞草人空仰，王言世久行。","大方闻正位，乐府动清声。","文武音初合，宫商调屡更。","谁能向机杼，终日泣无成。"],"title":"赋得直如朱丝弦"}
