{"author":"葛胜仲","id":230646,"strains":["平平○仄平，仄仄仄仄仄。","平○○仄仄，平仄仄仄仄。","平平仄仄○，仄○仄仄仄。","平○平仄平，仄仄仄○仄。","平平○仄仄，仄仄仄平仄。","仄仄平仄平，仄仄仄平仄。","仄仄仄仄仄，平○○仄仄。","平平仄○仄，仄仄平仄仄。","仄平平平平，平仄○仄仄。","仄○仄平平，平平平仄仄。","仄平仄平仄，平仄仄仄仄。","仄仄仄仄仄，平仄仄平仄。","平仄仄平平，○平○仄仄。"],"paragraphs":["居官行两周，出郭劣半里。","名称临汝守，初未涉汝水。","今朝破巨浪，万顷寄一苇。","源从天息山，此地乃其委。","青嵩正北踊，紫逻复西峙。","两岸千万峰，落影照清泚。","下濑剧迅速，舟轻如激矢。","周南滞留恨，此假聊一洗。","怅无周旋人，同载如郭李。","似闻汝阴湖，扬尘清颍尾。","醉翁漾舟处，无复碧染指。","岁月供感概，人事有迁徙。","兹水美洋洋，正堪行乐耳。"],"title":"涉汝诗"}
