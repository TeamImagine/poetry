{"author":"曾跃鳞","id":78096,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄平平平仄仄平。"],"paragraphs":["西浦鸣榔下钓矶，歌声款乃送斜晖。","扣舷互答惊鸥梦，拍手欢呼看鹭飞。","山接素琴仙子过，洲连青草使君归。","海天空阔家长在，一任芦花雪点衣。"],"title":"闻西浦渔歌作"}
