{"author":"陆游","id":41201,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["跌宕人间岁月迁，赏心幽事故依然。","潮通支浦渔舟活，露湿繁花醉帽偏。","才尽赋诗愁压倒，气衰对弈怯饶先。","光阴风月空如昨，怅望兰亭祓禊年。"],"title":"幽事二首  其一"}
