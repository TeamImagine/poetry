{"author":"魏了翁","id":102997,"strains":["平平仄仄仄，平仄平平平。","仄仄仄平平，仄平○○仄。","仄平仄仄仄，平仄仄仄平。","仄平仄○平，仄仄仄平平。","仄平平平仄，仄平仄仄○。","仄仄仄平平，仄仄平○○。","平平仄仄平，仄仄仄平平。","仄仄平仄仄，仄仄平平平。","仄○平仄○，仄○平仄○。","平○仄仄仄，仄仄平平平。","平平仄仄仄，仄仄仄平平。"],"paragraphs":["庐山一滴水，雕尽诗人肠。","道傍有温泉，恝然如遗忘。","浅夫既阁笔，知士亦括囊。","或云匪难知，水火互阴阳。","水根于天一，至阳所潜藏。","所以井生荧，亦有泉如汤。","吾尝谓或言，子语未精详。","水实含内景，火乃无寒光。","水将而不迎，火迎而不将。","君看月受日，又验坤含章。","吾言与邵语，或可补诗亡。"],"title":"题温泉"}
