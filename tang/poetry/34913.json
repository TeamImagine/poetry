{"author":"李乂","id":34913,"strains":["仄仄平平仄，平仄仄仄平。","仄平平仄仄，平仄仄平平。","仄仄○平仄，平平仄仄平。","○平平仄仄，仄仄仄平平。","仄仄平○仄，平平○仄平。","平平仄仄仄，平仄仄平○。"],"paragraphs":["象设隆新宇，龙潜想旧居。","碧楼披玉额，丹仗导金舆。","代日兴光近，周星掩曜初。","空歌清沛筑，梵乐奏胡书。","帝造环三界，天文贲六虚。","康哉孝理日，崇德在真如。"],"title":"奉和幸大荐福寺"}
