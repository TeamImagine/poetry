{"author":"王禹偁","id":113000,"strains":["平仄平平仄，平仄仄仄仄。","平平仄仄仄，仄仄平仄仄。","平平仄仄平，仄平仄仄仄。","仄仄仄平平，仄仄仄仄仄。","仄平平仄仄，仄仄仄仄仄。","平平平仄仄，仄仄平平仄。","平平仄平平，平仄平仄仄。","仄平○仄仄，平仄平平仄。","平仄仄仄平，○仄仄○仄。","平仄仄仄○，平平仄○仄。"],"paragraphs":["文自咸通后，流散不复雅。","因仍历五代，秉笔多艳冶。","高公在紫微，滥觞诱学者。","自此遂彬彬，不荡亦不野。","惜哉伤躁进，忤旨出阁下。","吾君登大宝，兑泽连霶洒。","均阳又淮阳，移徙曾不暇。","遂无牵复命，虚偶文明化。","何路得自新，赍志入长夜。","人谓责太深，终于郡司马。"],"title":"五哀诗 故尚书虞部员外郎知制诰贬莱州司马渤海高公"}
