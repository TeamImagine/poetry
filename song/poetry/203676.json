{"author":"孔平仲","id":203676,"strains":["仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["度峡经泷行路难，岭猿越鸟避旌竿。","身从日下恩光暖，声落天南暑气寒。","事国以忠宁计远，与人为福莫如安。","观公才大宜高位，岂复区区久外官。"],"title":"席上送孙知损通直广东漕"}
