{"author":"吴则礼","id":223775,"strains":["仄仄仄仄仄，平平平仄平。","仄平平仄仄，○仄仄平平。","仄仄平平仄，平平仄仄平。","平平平仄仄，仄○仄○○。","平仄仄仄仄，平平平仄平。","○平平仄仄，○仄平平平。","仄仄○○仄，仄平平仄平。","仄平○仄仄，平仄仄平平。"],"paragraphs":["白髪不奈短，青春何太奇。","酒尊花雨后，茶鼎柳绵时。","痩苋枯肠惯，清香老鼻知。","胡床元自稳，羽扇未应迟。","情话要可纪，吾人真自痴。","且挥孙氏麈，更费阿弓麋。","稍觉燕迎社，莫嗔莺哺儿。","老夫行去国，船掠涨淮湄。"],"title":"白髪"}
