{"author":"李彭","id":231994,"strains":["仄平平仄平，平仄平仄仄。","○平仄仄平，仄仄○仄仄。","○平平平仄，平仄平仄仄。","仄仄仄平平，平平平仄仄。","仄平仄平仄，仄平○仄仄。","仄仄仄仄平，仄平○仄仄。"],"paragraphs":["晏阴城郭昏，穷巷寒意沍。","回飚卷玉尘，稍稍凝曙露。","应烦阿香手，终日舂薄暮。","独鸟避寒柯，惊麕迷故步。","木冰达官怕，向来闻此语。","拥絮卧北窗，鼻端从栩栩。"],"title":"对雪"}
