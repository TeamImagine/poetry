{"author":"张至龙","id":131631,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["纵横屐齿印苍苔，梦笔山高翠作堆。","日带晚光归海去，风传秋信下天来。","竹开小路通萤过，松守空巢待鹤回。","蚋瓮乾坤还自乐，何须金屋玉楼台。"],"title":"晚步寄刘澂斋"}
