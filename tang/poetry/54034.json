{"author":"李颀","id":54034,"strains":["平仄平仄仄，○○平仄平。","平平仄平仄，仄仄平平平。","仄仄平仄仄，平平平○平。","○平○仄仄，仄仄仄平平。","仄仄仄平仄，平平平仄平。","○平仄○仄，仄仄平平平。"],"paragraphs":["沅上秋草晚，苍苍尧女祠。","无人见精魄，万古寒猿悲。","桂水身殁后，椒浆神降时。","回云迎赤豹，骤雨飒文狸。","受命出炎海，焚香征楚词。","乘骢感遗迹，一吊清川湄。"],"title":"二妃庙送裴侍御使桂阳"}
