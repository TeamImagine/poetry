{"author":"陆游","id":42042,"strains":["○平平仄仄，仄仄仄仄○。","仄平平平仄，仄仄仄仄仄。","平平仄平○，仄仄仄仄平。","○平仄仄仄，仄仄平仄仄。","仄平仄平仄，○仄仄仄仄。","仄仄平仄○，仄仄仄平仄。","仄平仄仄仄，平平仄○○。","平仄仄仄平，仄仄仄仄仄。","仄仄平平仄，仄仄平仄仄。","仄平仄仄平，仄仄仄仄○。","平平仄仄○，仄平仄○○。","平平○仄仄，平仄仄仄仄。","平平仄仄平，平平仄平仄。","平平仄平仄，平仄仄仄仄。"],"paragraphs":["行年垂九十，举世少辈行。","敢言贫非病，要是老益壮。","平时懒书疏，有答未始倡。","张卿独所敬，夙昔推直谅。","迹虽隔吴蜀，相忆每惨怆。","使者交道中，万里问亡恙。","忽焉奉赴告，斯文岂将丧。","腰绖不抚棺，执绋不会葬。","送子岷山下，想见车百两。","我徒哭寝门，泪尽气塞吭。","年虽不耄期，仕谁不将相。","神明司祸福，于职岂亦旷。","霜风九月初，凭高极西望。","江原在何许，安得铲叠嶂。"],"title":"登山西望有怀季长"}
