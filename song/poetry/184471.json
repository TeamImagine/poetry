{"author":"王汾","id":184471,"strains":["平平仄仄平平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["名藩从古任惟良，况复深严琐闼郎。","夕拜更持仙殿笔，昼归仍绾会稽章。","诗编岂愧微之富，杯酒应嗤贺监狂。","惠政相承今邵杜，越人歌颂继南阳。"],"title":"送程给事知越州"}
