{"author":"王十朋","id":22504,"strains":["平平仄平仄，平仄平平平。","○仄仄平仄，平平仄平平。","仄平平仄仄，○仄平平平。","平平仄平仄，仄仄○平平。","平平仄仄仄，仄仄仄平平。","平仄仄仄平，仄仄仄仄平。","仄仄仄仄仄，仄仄平仄平。","仄仄○仄平，仄仄平平平。","平平仄仄平，○仄仄平平。","平平仄仄仄，仄仄平平平。"],"paragraphs":["贤关蔼多士，头角争轩轩。","中有倦游客，虚名厌驰奔。","学为忠与孝，思践阳城言。","高秋赋归去，戏舞庭闱前。","东园柿栗熟，采摘供盘餐。","兄弟各赋诗，集作棣萼编。","甲乙二孺子，日诵言半千。","学语三岁时，笑味生甜酸。","欣然动我怀，长夜不成眠。","归来有此乐，亦可终残年。"],"title":"和韩秋怀十一首  其八"}
