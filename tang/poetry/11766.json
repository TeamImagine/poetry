{"author":"孟郊","id":11766,"strains":["平平平仄○，○仄○仄平。","平平仄仄平，仄仄平平平。","仄仄仄平仄，仄平平仄平。","平平仄仄平，仄仄平平平。","仄仄仄仄仄，平平平仄○。","仄平平仄仄，仄仄仄仄平。"],"paragraphs":["飘飖何所从，遗冢行未逢。","东西不见人，哭向青青松。","此地有时尽，此哀无处容。","声翻太白云，泪洗蓝田峰。","水涉七八曲，山登千万重。","愿邀玄夜月，出视白日踪。"],"title":"远愁曲"}
