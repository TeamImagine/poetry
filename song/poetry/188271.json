{"author":"魏野","id":188271,"strains":["仄仄平平仄，仄平平仄平。","平平平仄仄，仄仄仄平平。","平仄平平○，○○仄仄○。","平○平仄仄，平仄仄平平。","仄仄平平仄，平平仄仄○。","仄平○仄仄，○仄仄平平。","平仄平平仄，平平仄仄平。","仄○平仄仄，平仄仄○○。"],"paragraphs":["久向东郊住，渐同麋鹿情。","游山岐路熟，见寄礼仪生。","藜杖新仍重，荷衣破转轻。","身犹为外物，诗亦是虚名。","自爱闲无敌，谁忧道未行。","绝疑疏日者，相许愧时英。","穷易怜无著，围棋恶有争。","唯应心友至，林下笑相迎。"],"title":"和王衢见寄"}
