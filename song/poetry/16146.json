{"author":"仲并","id":16146,"strains":["仄平平仄仄平平，仄仄平平平仄平。","平仄平平平仄仄，仄仄平仄仄平平。","仄平仄仄平平仄，仄仄平仄仄仄平。","仄仄平平仄平仄，仄平平仄仄平平。"],"paragraphs":["二年环堵赖余波，相和儿童襦袴歌。","还复攀辕逢此日，敢忘推毂意如何。","十行行矣重征霸，三径归欤暂景坡。","旦晚陪公画桥路，共看天远夕阳多。"],"title":"送平江守蒋宣卿奉祠归宜兴"}
