{"author":"吴渊","id":118084,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万井苍凉欲曙天，禁钟声断佩声联。","云浮玉辇霞裾降，风动金莲宝炬然。","四国龙飞清穆世，群工虎拜太平年。","吾王不倦宵衣念，国祚遥知永永传。"],"title":"早朝步葛元喆韵"}
