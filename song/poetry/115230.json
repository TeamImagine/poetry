{"author":"刘克庄","id":115230,"strains":["仄平仄平仄，仄仄仄仄平。","仄仄仄仄仄，仄仄平仄○。","仄仄平平仄，平平仄平平。","平平仄平仄，平平仄平○。","仄平仄仄仄，平仄平仄平。","仄平仄仄仄，仄仄平仄平。","仄平平平平，平平仄平平。","平平○○○，仄仄仄仄平。","仄平平仄仄，平平○平平。","平平仄仄平，平仄○○平。"],"paragraphs":["误朝者谁欤，肘后挟管商。","簿录网已密，筦榷弓遂张。","竞贡包茅入，谁知刈葵伤。","铙歌庆胡灭，蒙冲弛江防。","向非一大治，吴楚成战场。","老儒夕九起，蹙蹙瞻四方。","有鹃啼云安，无龙卧南阳。","男儿重横行，讵肯坐箦床。","昔人含两齿，时来犹鹰扬。","残骸久饰巾，清泪空沾裳。"],"title":"杂兴  其一"}
