{"author":"程俱","id":235683,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["辩口悬河气吐云，贤豪往往尽知闻。","论兵似欲无坚敌，揽辔常思去败群。","正使流言成玉玷，何妨浃骨自兰芬。","他年罢社悲闾里，宿草犹应哭故坟。"],"title":"哭徐节之学士慎言"}
