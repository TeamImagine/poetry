{"author":"张继先","id":218397,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["七夕风光岂易阑，一年一度巧相干。","不惊高处流星过，尽向今宵仰面看。","花月有情天阙冷，胭山随分酒杯寒。","从兹肃肃秋阴后，却恐衣衾未复单。"],"title":"京师七夕率赋"}
