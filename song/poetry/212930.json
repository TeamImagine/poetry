{"author":"贺铸","id":212930,"strains":["仄仄仄平仄，仄仄平○平。","仄仄○平仄，○平○平○。","仄仄仄平仄，仄仄平平平。","仄平仄仄仄，仄仄平○平。","仄平仄仄仄，平仄平平平。","仄仄仄平仄，仄仄平平平。","仄仄仄仄仄，仄平平仄平。","平平仄仄仄，平仄平平平。","仄仄仄仄○，仄仄平平平。","仄平仄平仄，仄仄平仄仄。","仄仄仄平仄，仄平平仄平。","平平仄平仄，仄仄○○平。"],"paragraphs":["旱夏景延永，烈日天中央。","欻欻燎原野，中人如探汤。","病肺苦焦渴，吐舌生喉疮。","蔗浆与茗饮，未易苏膏肓。","稍惊气象变，云物来冥茫。","仰枕视檐际，浩浩浮沧江。","忽得灌顶偈，洒然心地凉。","雷公未鼓怒，风伯何猖狂。","扫荡太宇空，万影才斜阳。","俯辞楚台上，拱立齐鼎旁。","一介命蝼蚁，敢干私雨旸。","田夫信无罪，触热正驱蝗。"],"title":"病暑"}
