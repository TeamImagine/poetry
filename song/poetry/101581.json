{"author":"赵抃","id":101581,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["岷峨还是一川雄，我愧行春与欲同。","乐国比年丰衍后，嘉朋终日笑谈中。","沈黎太守初成政，蕃诏诸蛮悉向风。","圣世唐虞流泽远，启行无复用元戎。"],"title":"次韵黎守毛抗屯田见寄"}
