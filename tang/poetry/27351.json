{"author":"袁皓","id":27351,"strains":["仄平平仄仄，平仄仄平平。","平仄平平仄，平平仄仄平。","仄平？仄仄，○仄？平平。","平仄平○仄，平平仄仄○。","仄平平仄仄，平仄仄平平。","平仄平平仄，平○仄仄平。","○平平仄仄，○仄仄平平。","平仄平平仄，平平仄仄平。","仄平平仄仄，平仄仄平平。","仄仄平平仄，平○仄仄平。","仄平平○仄，平仄仄平平。","仄仄平○仄，平平仄仄平。","平平平仄仄，○仄仄平○。","仄仄平平仄，平平仄仄○。","平平平仄○，仄仄仄平平。","平○○平仄，○平仄仄平。"],"paragraphs":["水香甘似醴，知是入袁溪。","黄竹成丛密，青萝夹岸低。","煖流㶉𫛶戏，深树鹧鸪啼。","黄犬惊迎客，青牛困卧泥。","有村皆绩纺，无地不耕犂。","乡曲多耆旧，逢迎尽杖藜。","殷勤倾白酒，相劝有黄鸡。","归老官知忝，还乡路不迷。","直言干忌讳，权路耻依栖。","拙学趋时态，闲思与牧齐。","稻粮饶燕雀，江海溢凫鹥。","昔共逢离乱，今来息鼓鼙。","恩仁霑品物，教化及雕题。","上贡贞元禄，曾叨宠记批。","何须归紫禁，便是到丹梯。","珍重长安道，从今息马嘶。"],"title":"重归宜春偶成十六韵寄朝中知己"}
