{"author":"方回","id":147859,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["插天天目隠云中，但见苕溪绿向东。","半折竹初经腊雪，争妍麦已眩春风。","翻飞水鸟偏饶白，窄小村船亦画红。","闻说南塘赵书宅，近来毁卖与琳宫。"],"title":"青山道中"}
