{"author":"王灼","id":27592,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["宵人有母鬓如银，夜半丸熊诲子频。","幸窃斗升为侍养，敢言科第止荣身。","小堂欲作娱亲扁，纯孝谁推锡类仁。","乞取先生三大字，要崇风教厉乡邻。"],"title":"呈陈崇青求娱亲堂三大字  其二"}
