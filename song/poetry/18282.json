{"author":"吴芾","id":18282,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["乞得行年到七旬，归田不问富和贫。","初非洁己为高士，但欲颐心如古人。","每对青山常意适，才逢白叟便情亲。","静中百念俱灰灭，识破浮生梦幻身。"],"title":"余既和乐天诗而喜于年及之心犹不能自已又复再和八首  其二"}
