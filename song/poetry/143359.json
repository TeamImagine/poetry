{"author":"舒岳祥","id":143359,"strains":["平仄仄平平，仄平○仄仄。","平仄仄仄平，仄○平仄仄。","仄仄仄仄平，仄平平仄仄。","仄仄仄○平，仄仄仄平仄。","仄平○平平，仄仄仄仄仄。","仄仄平仄平，仄仄仄平仄。","平平仄仄仄，平仄平仄○。"],"paragraphs":["虫有啮桑羊，两钳如角怒。","玄甲类蛣蜣，亦如龟背负。","我有十亩桑，苦为渠所蠹。","食必食其心，树死又飞去。","不知从何来，钻凿不到处。","上下开两窗，隠匿巧多路。","嗟哉啄木鸟，刚吐柔不茹。"],"title":"续十虫吟  其三"}
