{"author":"韩淲","id":86497,"strains":["平平仄平平，仄仄平平仄。","平平仄平平，平仄仄平仄。","平平平仄仄，仄仄仄仄仄。","平○仄○仄，○仄仄仄平。","平○平仄○，仄仄仄仄仄。","○平平仄平，仄仄仄平○。","平仄平仄平，平仄仄平仄。","仄平仄仄平，平仄仄仄仄。","平平仄○仄，仄仄仄平仄。"],"paragraphs":["能为博山游，想度丁公岭。","风乎两岩幽，泉石景逾静。","人谁无雅识，每每痼俗境。","书传所兴起，更复史集订。","于其游息间，趣味必隽永。","如君英妙年，宦达在俄顷。","因问知好修，何事不加省。","里居得往还，时亦具果茗。","诗来予和女，老意转苏醒。"],"title":"和韵赵十"}
