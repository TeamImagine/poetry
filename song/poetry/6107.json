{"author":"林季仲","id":6107,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["荷锄归伴陇头云，懒傍侯门更整巾。","卜筑君能如沈约，题诗吾亦效王筠。","湖光皛皛千山合，竹色娟娟一径新。","酒后笑歌应耳热，西园惊破海棠春。"],"title":"次高承宣韵题刘知言郊居"}
