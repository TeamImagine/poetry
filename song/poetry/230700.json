{"author":"葛胜仲","id":230700,"strains":["平平平仄平仄○，仄仄仄仄平○平。","仄仄平平仄仄仄，仄仄仄○平仄○。","平仄仄平平仄仄，○仄平平○○仄。","仄平仄仄仄仄平，○仄仄平平仄仄。","仄○仄仄平平平，仄平平仄平仄平。","仄平平平仄平仄，平仄平平平仄平。","仄平○○○平仄，○仄平平仄平仄。","平○平仄仄平○，○仄平○平仄仄。"],"paragraphs":["仙曹无事身得闲，午睡绝恶呼当关。","榻施籧篨独展转，梦觉不离周孔间。","官出砚州初乏砚，过眼罗纹如过电。","半生用一即墨侯，颇欲易之贫不办。","旧闻梦砚湘君祠，乃今神异真类之。","秣陵真儒岂虚授，文字之祥昌不衰。","擘笺亹亹称名笔，正始微言欲俦匹。","终当辞藻瑞朝廷，更请焚膏勤继日。"],"title":"补之见和复次韵二首  其一"}
