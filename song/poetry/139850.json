{"author":"徐集孙","id":139850,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["翠玉黄金剪缀成，幽香不断袭人清。","独披月色连宵看，更结秋风来岁盟。","好梦偏为蛩叫破，吟身那似蝶飞轻。","纷纷凡卉谁堪眼，说与寒梅蚤合并。"],"title":"官舍双桂"}
