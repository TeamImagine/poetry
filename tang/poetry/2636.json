{"author":"杜甫","id":2636,"strains":["平平仄平仄平平，平仄仄仄平平平。","仄平仄仄平仄仄，仄仄仄仄平平平。","仄平平平○仄仄，○仄仄仄平○平。","平平平仄仄仄仄，仄平仄○平仄平。","平平平仄平仄仄，○平平仄平平○。","○仄平○仄仄平，平平仄仄平平仄。"],"paragraphs":["明公壮年值时危，经济实藉英雄姿。","国之社稷今若是，武定祸乱非公谁。","凤翔千官且饱饭，衣马不复能轻肥。","青袍朝士最困者，白头拾遗徒步归。","人生交契无老少，论交何必先同调。","妻子山中哭向天，须公枥上追风骠。"],"title":"徒步归行"}
