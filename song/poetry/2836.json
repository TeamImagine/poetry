{"author":"宋庠","id":2836,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["修邙才转便维嵩，都占黄河小曲中。","秋助峰峦相倚碧，日催梨枣一番红。","烟芜虽歇犹藏野，霜叶能飞不待风。","关辅俗淳无巧弋，天边何意有惊鸿。"],"title":"秋出近郊"}
