{"author":"张侃","id":118688,"strains":["平平仄仄平平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["泛观物理任天机，莫泥春残事遽非。","蝶粉鶑衣阴处泊，燕泥鸥雪雨中归。","装成闲景真堪玩，写入清吟细解围。","一榻凉风清午暑，拙翁睡起理𫄨衣。"],"title":"天机"}
