{"author":"姚勉","id":140796,"strains":["○仄平平仄仄仄，平平仄平仄平仄。","平平平仄仄平平，仄仄平平平仄仄。","○仄仄仄仄仄平，仄仄平仄平平平。","○平仄仄仄平仄，仄仄仄仄平平平。","平平仄仄平平仄，平仄○平仄平仄。","仄平仄仄平仄平，仄平平平平仄仄。","仄○平仄仄仄平，平仄仄仄○仄平。","平平平仄平仄平仄○仄仄，仄平平仄○仄仄。"],"paragraphs":["扁鹊华佗不可作，龙宫宝方闭金籥。","春卿奚氏剑江饶，老眼荧荧仙授药。","传翳五世活几人，计日而愈功何神。","县疣附赘夜惊失，立使笑语开嚬呻。","方今气运乖生盭，天地中盘大痈痔。","护疽养疾谁见忧，彼何人斯甘吮舐。","石犹生我疢毒多，能治不使如国何。","呜呼安得医国之老如此手，勿谈时事且饮酒。"],"title":"赠饶春卿"}
