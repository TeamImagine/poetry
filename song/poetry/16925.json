{"author":"王之望","id":16925,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["古寺幽岩万木稠，蜀川一览尽西州。","依微远树低平野，散漫清江吐乱洲。","老眼乍明疑岘首，归心忽动忆槎头。","当年风物悲游子，子美应同故国愁。"],"title":"留题修觉山绝胜亭"}
