{"author":"王安石","id":180153,"strains":["仄仄仄平仄，仄平平平平。","仄仄仄仄仄，仄平仄平平。","平仄平仄仄，○平平仄○。","仄仄平仄仄，○平○○平。","平仄仄仄仄，仄平仄平平。","仄平○平○，仄仄仄仄平。","仄平仄仄仄，仄仄仄仄平。","平平仄仄仄，仄仄平平平。","仄平仄平平，仄仄仄平平。","仄仄仄○仄，仄平仄平平。","平○平仄平，平仄仄仄平。","仄○仄仄仄，仄平平仄平。","仄平平平仄，仄仄仄仄平。","平仄仄○仄，仄仄平平平。"],"paragraphs":["忆昔与胡子，戏娱西城幽。","放斥仆与马，独身步田畴。","牛竖歌我旁，听之为久留。","一接田父语，叹之胜王侯。","追逐恨不恣，暮归辄怀愁。","顾常轻千乘，只愿足一丘。","子时怪我少，好此寂寞游。","笙簧不入耳，又不甘醪羞。","那知抱孤伤，罢顿不能遒。","世味已鲜少，但余野心稠。","乖离今十年，班发满我头。","昔兴亦略尽，食眠常百忧。","每逢佳山水，欲往辄复休。","方壮遂如此，况乃高春秋。"],"title":"有感"}
