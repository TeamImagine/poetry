{"author":"赵蕃","id":74848,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平仄仄平。","仄平平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["渺渺春江绿水波，客中送客倍愁多。","一麾出守输公去，三径就荒如我何。","暂为淮人符剖竹，即归汉殿橐持荷。","异时治状称优最，十万疲羸蒙拊摩。"],"title":"送张真州大经"}
