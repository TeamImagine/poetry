{"author":"苏辙","id":198526,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄仄平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["府县嫌吾旧党人，乡邻畏我昔黄门。","终年闭户已三岁，九日无人共一樽。","白酒近令沽野店，黄花旋遣折篱根。","老妻也说无生话，独酌油然对子孙。"],"title":"九日独酌三首  其一"}
