{"author":"萧立之","id":132189,"strains":["仄仄仄平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["吹万不同无数风，人间遂有水晶宫。","玉龙夜战三更月，铁马秋行万里空。","老尽蓬心松柏独，起来蒿目地天通。","兰亭尽足方金谷，只诧粗人论未公。"],"title":"雪"}
