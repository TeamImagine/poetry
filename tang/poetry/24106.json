{"author":"刘得仁","id":24106,"strains":["平仄仄平平，平平仄仄平。","仄平○仄仄，仄仄仄平平。","仄仄平平仄，平平仄仄平。","仄平○○仄，仄仄○平○。","平平平平仄，平平仄仄○。","仄平○仄仄，平仄仄平平。","仄仄平平仄，○平仄仄平。","仄○○仄仄，○仄仄平平。","平仄平平仄，平平仄仄平。","仄平仄平仄，仄仄仄平平。"],"paragraphs":["京寺数何穷，清幽此不同。","曲江临阁北，御苑自墙东。","广陌车音急，危楼夕景通。","乱峰沈暝野，毒暑过秋空。","幡扬虚无里，星生杳霭中。","月光笼月殿，莲气入莲宫。","缀草凉天露，吹人古木风。","饮茶除假寐，闻磬释尘蒙。","童子眠苔净，高僧话漏终。","待鸣晓钟后，万井复朣胧。"],"title":"宿普济寺"}
