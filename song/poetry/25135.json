{"author":"王十朋","id":25135,"strains":["平平平仄仄平平，平仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄仄平仄仄平。","平仄仄平平仄平，平平仄仄仄平平。"],"paragraphs":["公居言路望非轻，天下人皆侧耳听。","方欲携书责阳子，忽闻有疏论延龄。","危言已落奸邪胆，正色潜消魍魉形。","天听未回须力争，从兹受责亦芬馨。"],"title":"寄陈大谏"}
