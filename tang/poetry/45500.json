{"author":"丁仙芝","id":45500,"strains":["仄平仄仄仄，○仄仄仄平。","仄仄仄平仄，○平平仄○。","仄仄平仄仄，仄仄平平平。","仄仄平仄仄，平○平仄平。","仄○仄平仄，仄仄平平平。","○仄仄平仄，仄平平仄平。","仄○平平仄，平仄仄平○。","仄仄平平仄，平平平仄平。"],"paragraphs":["上人久弃世，中道自忘筌。","寂照出群有，了心清众缘。","所以于此地，筑馆开青莲。","果药罗砌下，烟虹垂户前。","咒中洒甘露，指处流香泉。","禅远目无事，体清宵不眠。","枳闻庐山法，松入汉阳禅。","一枕西山外，虚舟常浩然。"],"title":"和荐福寺英公新构禅堂"}
