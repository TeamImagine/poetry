{"author":"苏籀","id":3871,"strains":["平平仄仄○平平，仄平平仄○仄平。","仄仄仄平平仄仄，仄平仄仄平平○。","仄平平仄仄平仄，仄平平仄平平平。","仄平仄平平仄仄，仄仄仄仄平平平。","平平仄仄仄仄仄，○仄仄仄平平平。","平○平平仄仄仄，仄仄仄仄平平平。","平平仄仄平仄仄，仄平平仄平平平。","仄○仄仄仄仄仄，仄仄仄仄平○平。","平平平仄平仄○，仄○平仄○平平。","仄○平仄仄仄仄，平仄平平平平平。","平○仄仄仄平仄，仄仄平○平平平。","仄平仄仄○平仄，仄平仄仄平仄平。","○平平仄仄○○，平仄平仄仄仄平。","仄仄仄仄平仄仄，仄仄仄仄平仄平。","平○平仄仄平仄，仄仄仄仄平平○。","仄平仄仄平仄仄，平仄平仄平仄平。"],"paragraphs":["呼船起柁乘潮平，掠窗飘箔疏雨倾。","漱石枕流东道主，栉风沐雨吾曹行。","百寻悬瀑泻绅珮，两边乔木翔枅甍。","乞浆满瓯牛乳粥，纵酒下箸驼蹄羹。","跻摩顶踵历蹬术，牵挽葛藟披荆榛。","荒浪搀差复奄霭，巀嶭屃赑仍棱层。","嗥烟啸雨猿鹤宅，绝山航海樵渔能。","草衣穴处避世士，木食涧饮安禅僧。","芝房云阁无尽藏，月屏风幌长明灯。","笑看阛阓一蚁垤，挥斥氛祲投蛮藤。","经行石窦解縢𪨗，饮灌匏杓谈淄渑。","莫嗔踏碎苍苔色，莫嫌汲浊阴井清。","膏肓泉石有鉴裁，腾踔岩崿试股肱。","要识石鼓真面目，立置枕几非绘缯。","风吹杨叶此山下，欲问故老知谁应。","市朝一梦争夺际，山海萧散堪伏膺。"],"title":"游鼓山一首"}
