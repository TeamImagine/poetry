{"author":"孙应符","id":81974,"strains":["仄仄仄平仄，仄平平仄平。","仄仄平仄仄，○仄平仄○。","平平仄仄仄，仄平平仄○。","仄平平仄仄，平仄仄平○。","仄平○仄仄，仄○仄平○。","仄仄仄平仄，平平平仄平。","平仄平平仄，仄平平仄平。","仄仄平仄平，仄仄平平平。","平仄平平平，仄平平○平。","仄平仄平仄，仄○平仄平。","仄平仄仄仄，平仄仄平平。","平平平仄仄，仄仄仄平○。"],"paragraphs":["咄咄汝为子，念之心可寒。","慕则非所慕，叹则非所叹。","愚生乃系俗，达人斯大观。","大明高照耀，沧海足波澜。","不求胜己友，有过孰抨弹。","不绝害心念，诚身奚喜欢。","沟浍无源本，易盈还易干。","见善苟不明，譬彼东西湍。","仁义根于心，视精而行端。","读书贵知道，事亲宁以官。","会稽产竹箭，西海出琅玕。","虚名何足尚，所惧实才难。"],"title":"应符读韩文公龊龊诗考其岁月乃三十二所作今应符生亦三十二年矣深有愧焉因借其韵为咄咄篇以自警"}
