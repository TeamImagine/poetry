{"author":"黄庭坚","id":207087,"strains":["仄平仄仄仄，仄仄？平○。","仄平仄○平，仄仄仄仄平。","平仄仄仄仄，仄平平仄平。","平平平仄仄，仄仄仄仄平。","平平平平仄，平仄○仄平。","仄平平仄平，仄仄仄仄平。","○仄仄仄平，○仄平平平。","仄仄仄仄仄，仄仄仄平平。","平平仄仄平，仄仄仄仄平。","平仄平平平，仄仄仄平平。"],"paragraphs":["大灵寿日月，化石皖公陂。","偶无斧斤寻，不作宰上碑。","倾首若有谓，指泉来自西。","泉甘崖木老，坐啸欲忘归。","风流裴通直，商略从我嬉。","莳梅盈百科，洗石出崛奇。","更约聘石工，镵我灵龟诗。","舅弟妙学古，亦复古须眉。","卿家北海公，笔法可等夷。","为我书斯文，要与斗牛垂。"],"title":"灵龟泉上"}
