{"author":"释绍昙","id":142952,"strains":["○仄平○平仄仄，仄平仄仄平平仄。","平仄○平仄仄平，仄○仄仄○平仄。","仄仄平平仄仄平，仄平仄仄仄平平。","仄仄○平仄○仄，仄平仄仄仄平平。","平平仄仄平平仄，仄平平仄平平仄。","仄仄平平仄仄○，仄平○仄平平仄。","○平仄仄仄平平，仄仄平○仄○平。","仄平平仄仄仄仄，仄平仄仄平平仄。"],"paragraphs":["闻道虚空曾解讲，信疑往决西山亮。","烟雨溟蒙藓石温，六藏影迹难寻访。","小径披榛扣竹扉，道人一见笑掀眉。","布衲横肩瘦如削，口持密语没停时。","云檐扫榻延居夏，白莲香散东林社。","涧水松风说苦空，不资中有生清泰。","殷勤寄问老孤松，具足门中有正宗。","灼然嫌佛不肯做，凤栖不在梧桐树。"],"title":"西水浄土庵奉寄具足孤松老师"}
