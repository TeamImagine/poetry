{"author":"曾几","id":249151,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["天遣高人下别峰，谅无官事汩胸中。","香来海外沈烟碧，果熟林间荔子红。","曹植诗篇疏入社，裴休参问远同风。","萧然丈室维摩诘，何日文殊对此翁。"],"title":"寄泉南守赵表之"}
