{"author":"陆游","id":41116,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["勃落为衣隐薜萝，扫空尘抱养天和。","过期未死更强健，与世不谐犹啸歌。","野市萧条残叶满，酒家零落废垆多。","石帆山下孤舟雨，借问君如此老何。"],"title":"自述"}
