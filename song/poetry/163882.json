{"author":"仇远","id":163882,"strains":["平仄仄平仄，仄仄平平平。","平仄仄平平，仄仄仄仄平。","平平○仄仄，○○仄仄平。","仄仄仄平仄，平仄○平平。","平平仄平平，仄仄平仄○。","平平仄仄仄，平平仄平平。","仄○平平平，平平仄平平。","○仄平平仄，仄仄平平平。"],"paragraphs":["吾友卞南仲，别我何匆匆。","家有六男儿，乃与不死同。","阿祥更颖出，亹亹有父风。","翰墨既潇洒，文字犹研穷。","西园盖常飞，北海樽屡空。","霜寒濑水浅，蛟龙若为容。","我将归西湖，春风入修筇。","期子梅花下，一酹孤山翁。"],"title":"和卞仲祥"}
