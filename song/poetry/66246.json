{"author":"陈傅良","id":66246,"strains":["仄仄仄平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["袖手旁观一世余，元非亲物亦非疏。","酒边每事如人意，灯下通宵读我书。","学到庄骚才止此，生逢周汉定何如。","西州相识无遗恨，独恨无从掺子祛。"],"title":"悼杨休甫"}
