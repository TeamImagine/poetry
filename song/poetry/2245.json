{"author":"宋庠","id":2245,"strains":["仄平○仄平，仄仄仄平仄。","仄仄仄仄平，平平仄平仄。","仄仄○平仄，仄平仄○仄。","平○仄平平，仄仄仄平仄。","仄仄平仄平，平平仄平仄。","平平仄平仄，仄仄仄平仄。","仄仄仄平仄，平平○平仄。","平仄○仄平，平平仄平仄。"],"paragraphs":["劲风吹北林，落叶舞南牖。","岁序忽已高，峥嵘薄星斗。","大化驱群物，始终迭相授。","羲和亦何为，挟日但西走。","少壮驰目前，衰颓蹑人后。","星星两霜鬓，伴我老成丑。","学道苦嗟晚，扪心更余咎。","兹意将奈何，投身就杯酒。"],"title":"念衰二首  其一"}
