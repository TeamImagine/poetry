{"author":"晁说之","id":219790,"strains":["仄平仄仄仄平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["客中至日百怀忘，欣喜遥瞻上帝乡。","雪覆紫坛天意得，风生绛节颂声长。","旧游鹓鹭浑如梦，寂对山河忽若狂。","罪籍半除犹望赦，渔阳遗种被恩光。"],"title":"至日早雪时郊祀毕  其一"}
