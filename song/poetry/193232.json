{"author":"满执中","id":193232,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["病对园林万事空，肯将寂寞感涂穷。","消磨壮愤诗书外，破碎闲愁笑傲中。","霜苦乱虫清叫夜，梦寒孤竹冷敲风。","思君别有悲秋意，不为南湖一钓篷。"],"title":"次逢原秋夜见寄"}
