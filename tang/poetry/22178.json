{"author":"许浑","id":22178,"strains":["仄平平仄仄平平，仄仄平平仄仄平。","仄仄仄平平仄仄，仄○平仄仄平平。","仄仄仄平平仄仄，仄平平仄仄平平。","平平仄仄平平仄，仄仄○平仄仄○。"],"paragraphs":["桂州南去与谁同，处处山连水自通。","两岸晓霞千里草，半帆斜日一江风。","瘴雨欲来枫树黑，火云初起荔枝红。","愁君路远销年月，莫滞三湘五岭中。"],"title":"送杜秀才归桂林"}
