{"author":"周必大","id":50185,"strains":["平平仄平仄，仄平仄平平。","○平仄平仄，仄平仄平平。","仄仄仄仄仄，仄○仄平平。","仄仄？仄仄，仄平仄平平。","仄平仄仄仄，平仄平平平。","平仄仄仄仄，仄仄平平平。","仄仄仄仄仄，平仄○平平。","仄仄仄仄仄，？仄平平平。","仄平仄平平，仄仄仄仄平。","仄仄○仄仄，仄平仄平平。"],"paragraphs":["洪乔晋名士，耻为致书邮。","扁舟石头路，百函委湍流。","惠固有不费，俛从谅何尤。","性也倘自异，却之尚为优。","奈何负诺责，而令任沉浮。","天报在尔子，晚解桓温仇。","答谢岂不审，何至空函投。","坐此竟弃绝，侘傺归山丘。","乃知网恢恢，小恶靡不酬。","寄语轻薄子，勿贻子孙忧。"],"title":"读史二首  其二"}
