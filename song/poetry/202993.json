{"author":"释道潜","id":202993,"strains":["平平仄仄仄，平仄○仄仄。","平平○平平，仄仄仄平仄。","仄平仄平仄，仄仄平仄仄。","平○仄仄仄，平仄仄仄仄。","仄平仄平平，仄仄仄平仄。","平平仄平仄，仄仄仄○仄。","仄平仄仄平，平○仄仄仄。","○平仄平○，仄仄○仄仄。","仄平仄○平，平仄仄仄仄。"],"paragraphs":["曾櫩霁晚雨，余响犹滴沥。","天风吹浮云，入夜已无迹。","月波泛修竹，滟滟流几席。","兰膏灭众炬，凉气满四壁。","蕙烟擢铜炉，暗触鼻端息。","藜床但危坐，万想本空寂。","肺肝既冷然，纨扇亦暂释。","将军不吾期，乐事空自得。","愿言赋长谣，为我记此夕。"],"title":"夏夜奉怀景文路分"}
