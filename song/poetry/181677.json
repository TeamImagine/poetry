{"author":"郑獬","id":181677,"strains":["仄平仄平平，仄○仄平仄。","仄平仄○仄，仄仄仄平仄。","平仄仄○平，平仄仄平仄。","平平仄仄○，仄仄仄平仄。","仄仄仄○平，平仄仄平仄。","仄仄平仄平，平仄○平仄。","仄仄仄平平，平平仄仄仄。","仄平仄仄平，仄仄平平仄。","平仄仄平平，平仄平平仄。"],"paragraphs":["托身事权门，譬如狎雕虎。","𫗪之得其欲，弭首乃无怒。","苟或咈其心，腾爪必伤汝。","权门爱曲从，破壳出毛羽。","一语不相酬，随手覆尘土。","祸福非不明，焦烂犹奔赴。","耸动会稽山，山前有直路。","铸金不作钩，断木宁为矩。","终岁守衡茅，藜藿甘辛苦。"],"title":"怀顾子惇"}
