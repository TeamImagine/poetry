{"author":"尤袤","id":51091,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["冻云排阵拥山椒，待伴还应不肯消。","皎月冰壶千顷夜，冷烟茅屋几家朝。","梅枝堆亚难寻萼，萱草侵凌不辨苗。","残甲败鳞随处是，被谁敲折玉龙腰。"],"title":"甲午春前得雪  其三"}
