{"author":"常建","id":54519,"strains":["仄平平仄仄，仄仄平平平。","仄仄仄平仄，平平平仄平。","仄平○平仄，仄仄平平平。","平仄仄仄仄，平平○平平。","仄平仄平仄，仄仄○○平。","○仄仄平仄，平平平仄平。","平仄仄仄平，平○仄○平。"],"paragraphs":["二妃方访舜，万里南方悬。","远道隔江汉，孤舟无岁年。","不知苍梧处，气尽呼青天。","愁泪变楚竹，蛾眉丧湘川。","后人立为庙，累世称其贤。","过客设祠祭，孤狸来坐边。","怀古未忍还，猿吟彻空山。"],"title":"古意三首 一"}
