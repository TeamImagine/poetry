{"author":"晁公溯","id":21007,"strains":["仄平平仄○，仄仄平平平。","仄仄○平○，仄仄○平平。","仄仄仄平仄，仄平仄仄平。","仄平仄平仄，平仄仄仄平。","仄仄平平平，平仄平仄平。","平平仄○平，○仄平仄○。","仄平仄仄仄，平仄仄仄平。","仄仄仄○仄，仄仄平仄平。","仄平○仄平，仄仄平仄平。","平平仄平仄，平平仄平平。","仄平仄仄仄，仄平仄仄平。"],"paragraphs":["本朝流泽长，后世多宗英。","故老称先王，往往如咸平。","及见后来秀，亦皆有典刑。","辟疆好清静，虽仕不近名。","每笑黄须儿，鞍马勤远征。","功成不过侯，弹雀良自轻。","养恬一室内，尤见避世情。","帝欲睦其族，赐禄恩甚荣。","不烦亲指呼，卧护铃下兵。","优游有余乐，轩窗亦虚明。","客来愿置醴，庶无忘穆生。"],"title":"题赵诚甫养恬轩"}
