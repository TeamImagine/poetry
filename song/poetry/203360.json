{"author":"孔平仲","id":203360,"strains":["仄○仄平平，仄仄平○平。","仄仄平仄仄，平平仄平平。","○○仄平仄，仄仄平平平。","○平仄仄仄，仄仄平仄平。","○仄平平仄，平仄平仄平。","平平仄仄仄，平仄○仄○。","○仄仄平仄，仄仄仄○平。","仄仄仄仄仄，仄仄平仄平。","平仄仄平仄，仄仄平○○。","？平仄平仄，平仄平平平。","仄仄仄仄仄，○仄○仄平。","仄平平平仄，仄仄仄仄平。","仄平仄仄○，平仄○○平。","平仄仄平仄，仄仄○仄平。","仄仄平平仄，○仄平仄平。","平平○仄○，仄仄○平○。","仄○仄平仄，平仄仄仄○。","平平仄仄仄，仄平仄○平。","仄平○平平，仄仄仄仄平。","仄仄平平平，仄仄平仄平。","○仄仄仄仄，仄仄○仄平。","仄仄仄仄仄，仄平仄平平。","平仄平仄仄，仄仄仄仄平。","仄仄仄仄平，平平仄平平。"],"paragraphs":["我行九江南，旷野围空山。","道旁何所有，高松立巑岏。","藏标隠云雾，秀气凌冈峦。","横骞却与走，怪状千万端。","中有清风发，能令朱夏寒。","流金五六月，方苦行路难。","骑者欲颠沛，负者面如丹。","气息几断绝，至此方少宽。","消渴饮甘露，涸辙投长澜。","迺知古人意，为惠无穷年。","亦有被剪伐，行列颇不完。","岂非风雷变，或者盗贼繁。","土人对我叹，云有县长官。","为政猛于虎，下令如走丸。","取此为宫室，将以资宴欢。","良工操斧斤，睥睨长林间。","择其最高大，余者弃不观。","千夫拥一柱，九牛力回旋。","至今空根悲，泣泪尚未干。","彼令诚何心，缓急迷后先。","毫末至合抱，忍以顷刻残。","万众所庇赖，易为一身安。","居上恬莫问，在下畏不言。","世事类若斯，呜呼一摧肝。"],"title":"官松"}
