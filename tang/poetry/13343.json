{"author":"张籍","id":13343,"strains":["平仄平平平，平平仄平平。","平仄平仄仄，仄平平平平。","仄平仄仄平，平仄仄○平。","○仄平平仄，仄平○仄平。","平平仄平○，平仄仄○平。","平平仄平平，平仄平平平。","平仄○仄平，仄平仄平平。","平仄仄仄仄，仄仄仄仄平。","仄仄平仄仄，仄○仄平平。","仄平○仄仄，平仄○○平。","○仄○仄仄，○○仄平平。","仄仄仄平平，仄仄仄平平。","平○平平仄，平仄仄平平。","仄平仄仄平，平仄仄平○。","○平平○仄，仄仄仄平平。","仄仄○仄平，仄平仄平平。","平仄○平仄，平仄○仄平。","平○平仄仄，仄平仄仄平。","仄仄仄平仄，平平平仄○。","平○仄仄仄，仄仄○仄○。","仄仄仄平平，平平平仄○。","平平平○仄，仄仄平○平。","平平仄○平，平平平平平。","平平平平仄，仄仄仄平○。","平仄平仄仄，仄仄仄仄平。","平平仄仄平，仄仄平平平。","仄○仄平仄，平仄仄仄○。","仄仄仄平平，仄平仄仄平。","平平仄仄仄，仄平平仄平。","平○仄仄平，仄仄○平平。"],"paragraphs":["谁主东诸侯，元臣陇西公。","旌节居汴水，四方皆承风。","在朝四十年，天下诵其功。","相我明天子，政成如太宗。","东方有艰难，公乃出临戎。","单车入危城，慈惠安群凶。","公谓其党言，汝材甚骁雄。","为我帐下士，出入卫我躬。","汝息为我子，汝亲我为翁。","众皆相顾泣，无不和且恭。","其父教子义，其妻勉夫忠。","不自以为资，奉上但颙颙。","公衣无文采，公食少肥浓。","所忧在万人，人实我宁空。","轻刑宽其政，薄赋弛租庸。","四郡三十城，不知岁饥凶。","天子临朝喜，元老留在东。","今闻扬盛德，就安我大邦。","百辟贺明主，皇风恩赐重。","朝廷有大事，就决其所从。","海内既无虞，君臣方肃雍。","端居任僚属，宴语常从容。","翩翩者苍乌，来巢于林丛。","甘瓜生场圃，一蒂实连中。","田有嘉谷陇，异亩穗亦同。","贤人佐圣人，德与神明通。","感应我淳化，生瑞我地中。","昔者此州人，但矜马与弓。","今公施德礼，自然威武崇。","公其共百年，受禄将无穷。"],"title":"董公诗"}
