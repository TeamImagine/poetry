{"author":"连文凤","id":159287,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄仄平。","仄平平仄平平仄，仄仄平平仄仄平。"],"paragraphs":["惟有梅花不厌贫，花前笑语伴闲身。","老枝犹带深山雪，生意能回破屋春。","影待月来明户牖，香随风散恼比邻。","寄余何限江南意，几度相看忆故人。"],"title":"谢人惠梅花"}
