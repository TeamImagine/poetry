{"author":"欧阳修","id":79752,"strains":["平仄平平仄，平平仄仄平。","平平仄○仄，平仄仄平平。","仄仄平平仄，平平仄仄○。","平平平仄仄，○仄仄平平。","仄仄平平仄，平平仄仄平。","○平平仄仄，平仄仄○○。"],"paragraphs":["樽俎逢佳节，簪缨奉宴居。","林光拂衣冷，云影入池虚。","酒色风前绿，莲香水上踈。","飞谈交玉麈，听曲跃文鱼。","粉箨春苞解，红榴夏实初。","睢园多美物，能赋谢相如。"],"title":"钱相中伏日池亭宴会分韵"}
