{"author":"王令","id":187872,"strains":["平平仄○平，仄仄仄仄○。","仄仄仄仄平，仄仄仄平仄。","仄仄○仄仄，仄仄○平仄。","仄仄○仄平，平仄仄平○。","仄平仄仄平，仄仄○仄仄。","平平仄平平，平平仄仄仄。","平平仄仄仄，仄仄仄仄仄。","仄仄平仄平，仄仄仄平仄。","仄平平仄平，仄○仄平仄。","○仄仄平仄，仄○平仄仄。","平平仄仄平，平仄仄平○。","平仄仄平仄，仄仄仄仄○。","仄仄仄仄仄，仄仄○平仄。","仄仄○仄仄，仄平仄仄仄。","平仄仄○仄，仄仄仄平仄。","仄仄仄仄平，平仄仄平仄。"],"paragraphs":["微生不过人，气力两眇么。","力学失自谋，径古与今左。","病世相陷贼，树性期刚果。","岂不中是时，然亦未尝过。","奈何众好殊，未语咻已伙。","伥伥独何之，云云锐亦挫。","忠言不售耳，直面屡得唾。","怒目瞋以环，谤口焰而火。","出门先自羞，有衣恍疑裸。","过市不成步，伛偻侔鳖跛。","周旋不出扉，迷若蚁循磨。","人恶固为甚，自厌近亦颇。","媚世定有术，欲学从谁可。","必也泥自售，恐由此始祸。","贤子远相问，幸有以教我。","得报速是宜，翘企不容坐。"],"title":"寄王正叔"}
