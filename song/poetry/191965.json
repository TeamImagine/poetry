{"author":"郭祥正","id":191965,"strains":["仄平仄，○仄仄仄仄。","平平平仄仄仄仄，仄仄平平平仄仄。","平平仄仄○仄仄，仄仄平平平仄仄。","平平仄仄仄仄平，仄仄平平○平仄。","平平仄仄平平平，平平平○仄平仄。","平仄仄平仄平平平仄平，仄平平仄平平平。","平仄仄○平仄仄，仄仄仄仄○平平。","仄平仄仄仄，平平平，仄平平平平仄平。","仄○仄仄仄仄仄，仄仄仄仄平平平。","平仄仄平仄，平平仄平平。","仄平平仄仄，仄仄仄平平。"],"paragraphs":["一年醉，三百六十日。","今朝年尽酒未尽，自顾形骸无得失。","浮生七十行六十，猛饮狂歌须汲汲。","吾邦倅贰李自明，爱我颓然荷蓑笠。","双壶满送琼瑶浆，春风争从四支入。","君不见刘项存亡安在哉，暂时龙虎轰风雷。","袁盎说行晁错戮，蹑蹝刺客横刀来。","又云舜野死，尧幽囚，九疑连延云雾愁。","不如饮酒醒复醉，抱瓮负锸渠无仇。","沧海化为酒，蓬莱作糟丘。","与君携手去，赤脚踏鳌头。"],"title":"醉歌谢太平李倅自明除夜惠酒"}
