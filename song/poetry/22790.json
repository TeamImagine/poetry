{"author":"王十朋","id":22790,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄仄平平仄平。"],"paragraphs":["畴昔相知似弟昆，那知半世死生分。","无缘更饮杯中物，想见能修地下文。","有愧乘车葬元伯，仅同解劔吊徐君。","他年黛色参天处，是子会稽山下坟。"],"title":"亡友孙子尚藁葬会稽山大禹寺之侧某至官八日出郊访其墓不获明年春被命祀禹访而得之又明年春再往酹酒因植柏十根哭之以诗"}
