{"author":"董嗣杲","id":154284,"strains":["○仄仄仄平，平仄仄平仄。","平平仄仄平，○仄仄○仄。","仄仄平平平，仄仄仄仄仄。","仄仄○平仄，仄平仄仄○。","平平仄平仄，○仄仄仄仄。","仄平仄仄平，平仄平平仄。","平仄仄仄仄，仄平仄平仄。","平平仄仄仄，仄仄仄仄○。","仄平仄仄平，仄平○仄仄。","仄仄仄平仄，平仄仄平仄。","平平平平平，平仄仄仄仄。","仄仄仄平平，仄仄平平仄。"],"paragraphs":["过峡水不清，浑浊甚他处。","今朝喜得晴，看月莫犹豫。","尽力掀篷开，浄着两眼觑。","月色更婀娜，炯然洗积虑。","前矶水冲撞，传若小灔滪。","令人厌水程，惟祝江灵助。","天地境界古，恨无槁梧据。","余樽就手沥，适口乏啖茹。","嗫嚅味自佳，不须劳举箸。","醒去掩篷眼，零落故衾絮。","呼天招仙游，同学列子御。","傥转北头风，穏涉芜湖去。"],"title":"舟中对月"}
