{"author":"李彭","id":232175,"strains":["平平仄仄平平平，仄平仄仄○平平。","○平仄平仄仄仄，○仄仄○平仄平。","仄○○平仄平仄，平仄平平仄平仄。","平平平仄仄○平，仄仄○平仄○仄。","仄平○仄仄平平，仄仄仄仄平平平。","○平平仄平平仄，平仄平○平仄○。","仄○平平平仄仄，仄平平仄平平仄。","仄平仄仄仄仄平，仄平○平仄平仄。"],"paragraphs":["君家建邺城东头，卷帘卧对长淮流。","除书谤书不到耳，空洞腹中无片愁。","白浪从高瓦棺阁，清夜无人响猿鹤。","琴声时复一挑之，北斗横天月将落。","御风过我故山岑，一写太古之清音。","当春风动为凄紧，波底时闻龙一吟。","坐观人琴成二妙，觉来形秽颜枯槁。","伯牙袖手意有余，请公临流一舒啸。"],"title":"听侍其云叟琴"}
