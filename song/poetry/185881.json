{"author":"徐积","id":185881,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["数峰向背隔秦吴，看尽名山画不如。","秋洒玉浆和沆瀣，夜张云窟隠蟾蜍。","凤迷丹穴来还近，羽化红尘事总虚。","何日共君同去看，也须闲步也骑馿。"],"title":"华山  其一"}
