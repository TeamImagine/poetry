{"author":"苏轼","id":194966,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["笙磬分均上下堂，游鱼舞兽自奔忙。","朱弦初识孤桐韵，玉琯犹闻秬黍香。","万事今方咨伯始，一斑我亦愧真长。","此生会见三雍就，无复寥寥叹未央。"],"title":"范景仁和赐酒烛诗复次韵谢之"}
