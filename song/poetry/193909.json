{"author":"苏轼","id":193909,"strains":["仄仄平平平仄平，平平仄仄仄平平。","仄平平仄仄平仄，平仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。"],"paragraphs":["踏遍江南南岸山，逢山未免更流连。","独携天上小团月，来试人间第二泉。","石路萦回九龙脊，水光翻动五湖天。","孙登无语空归去，半岭松声万壑传。"],"title":"惠山谒钱道人烹小龙团登绝顶望太湖"}
