{"author":"吕陶","id":186377,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["毎记江头举别觞，别来如昨几炎凉。","年华莫问当时水，鬓髪皆添近日霜。","伏枥已甘常蹭蹬，凌云犹滞远翺翔。","羡君标韵终萧洒，恰是花开到故乡。"],"title":"喜文通西归"}
