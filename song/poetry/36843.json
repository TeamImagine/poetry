{"author":"陆游","id":36843,"strains":["仄平仄○平平仄，仄仄平平平仄仄。","仄仄平平仄仄平，平仄仄○平仄仄。","平平平平仄平仄，平仄仄平仄平仄。","仄仄平○○仄平，平平仄仄平平仄。","平平平仄仄仄平，○仄平平仄○仄。","仄平仄平仄仄仄，仄仄平平平○仄。","仄仄平平仄仄仄，仄平仄仄平平仄。","仄平仄仄？仄平，仄仄平平平仄仄。"],"paragraphs":["径山老将无勍敌，百万魔军俱扫迹。","座下何人策隽功，筹略纵横铦记室。","铦公声名满吴会，惟有放翁最先识。","奕奕挥毫王粲诗，翩翩插羽陈琳檄。","风雷东海起伏龙，缫藉圜丘荐苍璧。","径山入门第一义，万口哗言真称职。","我谓铦公岂止此，径山钵袋渠能得。","一枝白拂倘付之，会见青天飞霹雳。"],"title":"赠径山铦书记"}
