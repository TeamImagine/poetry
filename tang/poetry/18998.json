{"author":"鲍溶","id":18998,"strains":["平○平平平，仄仄仄平平。","平仄平仄仄，平平仄平平。","平平仄平仄，仄仄仄平平。","平仄平仄仄，平平平平平。","平○仄平仄，平平仄平平。","仄仄平○仄，平平平仄平。","仄平仄平仄，平仄平平平。","平○平平仄，平仄○平平。"],"paragraphs":["山深先冬寒，败叶与林齐。","门巷非世路，何人念穷栖。","哀风破山起，夕雪误鸣鸡。","巢鸟侵旦出，饥猿无声啼。","晨兴动烟火，开云伐冰溪。","老木寒更瘦，阴云晴亦低。","我贫自求力，颜色常低迷。","时思灵台下，游子正凄凄。"],"title":"山中冬思二首 一"}
