{"author":"李贺","id":14003,"strains":["仄平仄仄平仄平，平平仄仄平平平。","仄平平仄仄○仄，仄平○仄平平平。","仄平平平○仄仄，仄平仄平平平仄。","平○仄仄平平平，仄平平仄平○仄。","仄平仄仄平平仄，仄平仄仄○平仄。","平平仄仄平仄平，平平仄仄○平仄。","仄仄平○○仄仄，○平仄仄平平仄。","平仄平平仄仄平，仄仄○平仄平仄。"],"paragraphs":["漆灰骨末丹水沙，凄凄古血生铜花。","白翎金簳雨中尽，直余三脊残狼牙。","我寻平原乘两马，驿东石田蒿坞下。","风长日短星萧萧，黑旗云湿悬空夜。","左魂右魄啼肌瘦，酪瓶倒尽将羊炙。","虫栖雁病芦笋红，回风送客吹阴火。","访古汍澜收断镞，折锋赤璺曾刲肉。","南陌东城马上儿，劝我将金换簝竹。"],"title":"长平箭头歌"}
