{"author":"孔平仲","id":203994,"strains":["平平仄仄仄仄平，仄仄仄仄平平平。","平平仄仄仄仄平，仄仄仄○平仄平。","平平○仄仄○仄，仄仄仄仄○平平。","仄仄仄仄平平平，仄平仄仄平平平。"],"paragraphs":["金房此去路几千，石濑齿齿秋风前。","丝侵两鬓老不言，竹实已空饥凤眠。","匏笙吹作别离曲，土坏渐异思诸贤。","革屦练服何萧然，木阴缓步寻双泉。"],"title":"再赋"}
