{"author":"刘斌","id":36166,"strains":["平平仄仄仄，仄平平仄平。","仄仄平平仄，平平○仄平。","平仄仄平仄，平平仄仄平。","平平平仄仄，平仄仄平平。","平仄平仄仄，仄仄仄平平。","平平仄平平，○仄仄平平。","仄○○仄仄，○○仄仄平。","平平平仄仄，仄仄仄平平。","○平○平仄，仄仄○平平。","平平仄平仄，平仄仄平平。","平仄○平仄，平仄平平平。","仄平平仄仄，○平平仄○。"],"paragraphs":["名臣不世出，百工之所求。","况乃非常器，遭逢兴运秋。","符彩照千里，铨衡综九流。","经纶资百物，樽俎寄皇猷。","韶濩倾复理，典礼紊还修。","虽贞栋梁任，兼好艺文游。","伫闻和鼎实，行当奉介丘。","高衢翻税驾，阅水遽迁舟。","传呼更何日，曳履闻无由。","归魂藐修路，征櫂舣邗沟。","林薄长风惨，江上寒云愁。","夜台终不曙，遗芳徒自留。"],"title":"和许给事伤牛尚书"}
