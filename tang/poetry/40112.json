{"author":"皎然","id":40112,"strains":["仄平仄仄平，仄平平仄平。","仄平仄○仄，仄仄平仄平。","平仄仄平○，平仄仄仄○。","平平仄平仄，平○平○平。","仄仄仄平平，仄仄仄仄○。","平平平平仄，平仄○平平。","平平平仄仄，平仄仄仄平。","平仄仄平仄，仄○仄平平。"],"paragraphs":["硕贤静广州，信为天下贞。","屈兹大将佐，藉彼延阁英。","声动柳吴兴，郊饯意不轻。","吾知段夫子，高论关苍生。","处以得为藩，出则道可行。","遥知南楼会，新景当诗情。","天高林瘴洗，秋远海色清。","时泰罢飞檄，唯应颂公成。"],"title":"奉陪杨使君顼送段校书赴南海幕"}
