{"author":"陆游","id":42069,"strains":["平仄平平仄仄平，平平仄仄仄平平。","平平平仄仄平仄，仄仄仄平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["新雁来时岁又残，丹枫数树照江干。","前山云起忽成暝，陋屋雨来初变寒。","身退已收清禁梦，里居终出上恩宽。","作诗老恨无奇思，时取囊中断稿看。"],"title":"初寒"}
