{"author":"程俱","id":235586,"strains":["平平平平仄仄平，平○仄仄仄平仄。","平○仄仄仄平平，仄仄平平仄平仄。","仄平仄仄仄平平，仄○平仄○平仄。","○平仄仄平○○，○平仄仄仄平平。","平平仄仄仄平仄，平平仄仄○平仄。","平平仄仄平平仄，仄仄平平平仄仄。","？平仄仄仄平平，平仄平○平仄仄。"],"paragraphs":["朱生西游不负书，胸中自有一千卷。","囊中亦不贮黄金，肯学痴儿事游宴。","会稽要待买臣归，洛中须使张华见。","扁舟去日春正深，娇红嫩白粉成林。","沙头酒尽一麾手，黄鹂亦作离群首。","明年射策先髦杰，昼绣还乡春事歇。","剰沽美酒脍鲈鱼，同醉垂虹亭上月。"],"title":"送朱伯修延年入京秋试"}
