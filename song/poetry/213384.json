{"author":"贺铸","id":213384,"strains":["仄○平平○仄平，仄平仄仄仄平平。","仄平仄仄平平仄，仄仄平○仄仄平。","仄仄仄○平仄仄，仄平仄仄仄○平。","平平平仄○平仄，仄仄平平仄仄仄。"],"paragraphs":["雨长沙田三尺芦，截江逻钓待嘉鱼。","上钩一尾夸先得，下箸千钱忍弃余。","倦客罢弹腰下铗，故人忘寄腹中书。","知机何独张生翰，不俟秋风已起予。"],"title":"食鲥鱼"}
