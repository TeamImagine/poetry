{"author":"沈辽","id":189341,"strains":["仄○仄仄平，平平仄平平。","平平仄仄仄，平平仄平平。","○平仄平仄，仄仄仄平平。","○○仄○仄，仄仄仄仄平。","平平平平平，仄仄平平平。","平平仄平仄，○仄仄仄平。","平平仄仄平，○仄仄仄平。","○仄仄○平，平仄仄仄平。","平平平仄仄，仄仄平仄平。","平仄仄平平，仄仄○平平。","平仄平平平，平仄平仄平。","平仄仄仄平，仄○仄平平。"],"paragraphs":["海燕谢故巢，明年复来栖。","游人去故里，飘飘困东西。","三年岂云远，往往遂乖睽。","犹如水中木，那得有定稽。","青山为无聊，野水含凄凄。","人生百年乐，中复失故蹊。","悲歌夜半清，收涙不可啼。","深愧社中翁，生死守一谿。","无荣安得辱，万事皆可齐。","吾性乐幽闲，未遂亲锄犁。","为约平生游，终不为世迷。","箕颍有夙心，老将守田畦。"],"title":"将去钱塘望乌峰有感"}
