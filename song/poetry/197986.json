{"author":"苏辙","id":197986,"strains":["平仄平平平仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["吴越朝天功在民，当年卿相亦仁人。","曾孙终与元丰政，故老犹知异代因。","吏治清明开白日，文词俊发吐青春。","邺都从事堂中客，涕洒高原柏子新。"],"title":"元绛参政挽词"}
