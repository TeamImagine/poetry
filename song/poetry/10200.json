{"author":"欧阳澈","id":10200,"strains":["仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["摆除尘网萦纒累，占得壶天放旷身。","世业文章俱拔萃，家传清白耻求人。","鼓琴颜巷贫而乐，褁饭桑门淡以亲。","闻说甑尘虽屡矣，不甘贷粟向诸邻。"],"title":"世弼和酬因继韵以赠之  其二"}
