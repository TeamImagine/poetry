{"author":"李纲","id":244319,"strains":["仄平仄仄平，仄仄仄平仄。","○平平仄○，○仄平平仄。","仄平平仄平，仄仄仄仄仄。","○仄○平平，平仄仄○○。","仄平平仄○，平仄平仄仄。","平平平平○，○仄○仄仄。"],"paragraphs":["一为世网婴，未遂税尘鞅。","驱驰途路间，空积溪山想。","我居今若何，岁月忽已往。","三径将荒芜，松菊日应长。","泛舟苕霅间，吾意诚已广。","时危方艰难，长恐堕渺莽。"],"title":"和渊明归田园居六首  其二"}
