{"author":"王炎","id":69409,"strains":["○仄仄平○，平平仄○平。","仄仄仄平平，仄仄仄仄平。","仄仄平仄平，平平仄○平。","仄○仄平平，仄仄平平平。","○平平平仄，平仄平仄平。","仄仄平仄仄，仄仄平平平。","仄仄平仄仄，仄仄○平平。","平仄仄平仄，仄仄平仄○。","仄平仄平仄，仄仄平○平。","仄平仄仄仄，平仄仄仄平。","平仄仄平仄，仄仄仄仄平。","仄仄仄仄仄，仄仄○仄平。","仄平仄仄仄，仄仄平仄平。"],"paragraphs":["三代日方中，为民破重昏。","既蚀复光融，孔孟道益尊。","古礼今则亡，陈编意犹存。","饮燕用觥筹，荐享羞羔豚。","瞿昙何为者，髠首徒实繁。","不饮非畏义，不杀非知仁。","举世昏不悟，跣足行荆榛。","胎祸产妖幻，与佛岐又分。","俗愚有罣误，吏议多深文。","怒言必溢恶，疑似恐不根。","黔首亦何罪，可悯不可嗔。","大道若返古，怪说难眩民。","帝居虎豹守，此语谁扣阍。"],"title":"沿檄如蒲圻讯民之食菜事魔者作诗悯之"}
