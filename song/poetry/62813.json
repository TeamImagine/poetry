{"author":"薛季宣","id":62813,"strains":["平仄仄平平，仄平平仄仄。","○平平仄平，仄仄平平仄。","平○平仄平，仄仄平平仄。","仄仄仄仄平，仄仄平平仄。","平平仄仄仄，仄平平仄仄。","仄平仄平仄，仄仄平平仄。","平平仄平仄，平平仄平仄。","平仄仄平平，仄仄平平仄。","平平仄仄仄，仄仄平○仄。","平○仄平仄，仄仄平平仄。","平平仄仄○，平平仄平仄。","平仄仄平○，仄仄平平仄。"],"paragraphs":["元夜忆年时，忘情居灏灏。","县斋今夕居，曷谓伤怀抱。","都缘人事非，不足年时好。","世母舍我归，屈指忧吾老。","人亡不可见，此心为草草。","大人月云忌，弃我方儿褓。","呱呱救婴泣，安知请丘祷。","诸父洎诸兄，下世吁何早。","悲伤失所恃，涕泪流行潦。","哀思动时节，不见莲灯好。","乡居计日长，松楸倩谁埽。","诸母侍何期，念旧呼穹昊。"],"title":"元夜斋居"}
