{"author":"孔平仲","id":203699,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["未归西掖掌丝纶，且面南谯作守臣。","三已何尝观愠色，一鸣从此却惊人。","朱轓暂去求民瘼，黄闼行当秉国钧。","记取庐山公旧隠，几多草木待青春。"],"title":"送提举太平观熊舍人  其一"}
