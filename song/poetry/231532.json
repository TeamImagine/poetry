{"author":"谢薖","id":231532,"strains":["仄○仄平平，仄平平平仄。","仄平平仄平，仄仄平仄仄。","仄仄平平仄，仄平平仄平。","○平仄仄仄，仄仄仄平平。","平平仄平平，平平仄平仄。","平平○平平，仄仄平仄仄。","仄○仄○○，仄仄平○平。","仄平仄平仄，○仄○仄平。","平平仄平平，平仄○仄仄。","平○○仄○，平仄○仄仄。","平平仄平平，○平仄平平。","○○仄○仄，仄仄平平平。","平平仄○平，○仄仄平仄。","仄仄平仄平，平平仄平仄。","仄平仄平平，平平仄○平。","平仄仄平仄，仄○平仄平。","仄平○平仄，○平平平仄。","仄平○仄平，○仄仄仄仄。"],"paragraphs":["所思定何方，渺然羌山麓。","别来经一年，不寄书一幅。","忆在元真馆，与君同饮缸。","论文久未去，夜雪打寒窗。","明朝款君门，箯舆踏残雪。","尊前听君谈，意气排凛冽。","雪中两相过，把酒俱留连。","岂同剡溪去，兴尽回酒船。","今年走东吴，无复相邂逅。","遭回行路难，归已三月后。","逢君所知人，颇尝问君安。","犹闻卧苫块，毁棘今栾栾。","君家所娇儿，闻已去怀抱。","昔我尝见之，瑶环实娟好。","我归卧衡门，愁君亦如君。","淋雨子桑病，敝冠原宪贫。","此怀其谁语，思君何能已。","寄声劳苦君，兼问两季子。"],"title":"寄李商老"}
