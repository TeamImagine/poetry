{"author":"孔平仲","id":203936,"strains":["平仄平平仄，平平仄仄平。","平平仄○仄，仄仄仄平平。","仄仄平平仄，平平仄仄平。","○平仄仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["天地清明日，君臣际会秋。","雷霆大号遍，雨雪湛恩流。","士卒休群戍，耕桑劝九州。","中邦节赐予，下吏省诛求。","物继由庚咏，民喧击壤讴。","泰宁堪坐致，宽恤此良谋。","户晓为今失，官询校古羞。","愚言惟圣择，神断戒优游。"],"title":"宽恤民力"}
