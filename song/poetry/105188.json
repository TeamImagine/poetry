{"author":"杜范","id":105188,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["草露团团夜气浓，一天明月半弯弓。","光涵万顷澄秋霁，影落千山接翠空。","毫发不迷孤照处，胆肝尽露广寒宫。","回廊独步浑无觉，似是泠然驾远风。"],"title":"丁卯九月十夜观月"}
