{"author":"张嵲","id":9062,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["举世针磁觅秀峰，争从窀穸问穷通。","喜君笃孝诚尤至，追想慈颜事已空。","积毁到今犹瘠立，因知卓行不雷同。","当时甘旨庭闱念，应向庐前叹树风。"],"title":"继韵书胡氏孝思亭"}
