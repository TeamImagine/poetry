{"author":"白玉蟾","id":121046,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["幽人避暑海城西，西北浮屠尽得栖。","更漏有无风逆顺，纸窗明暗月高低。","石泉未到秋先冷，野虎偏从夜即嘶。","记得去年常德府，武陵今夕况桃谿。"],"title":"暑夕有怀"}
