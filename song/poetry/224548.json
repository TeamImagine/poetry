{"author":"洪刍","id":224548,"strains":["仄平仄仄仄，仄仄平仄仄。","仄平平仄平，仄仄仄平仄。","仄平仄平仄，平平仄○平。","仄平仄平仄，平仄○○平。","仄仄平○平，仄平仄平平。","仄平仄平仄，平○仄○○。","平平仄平仄，仄仄仄平仄。","平○仄仄平，平平仄平仄。"],"paragraphs":["古人憩息地，不种凡草木。","数竿何必多，可以慰幽独。","忘忧玩芳草，怡颜眄庭柯。","岂无艳阳节，摇落将如何。","彼美轩中人，澹然对浮云。","此君有佳处，心期暗相亲。","萧萧四时色，目击道逾妙。","君看竹得风，天然向人笑。"],"title":"寄题贯时轩诗"}
