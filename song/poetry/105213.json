{"author":"杜范","id":105213,"strains":["平平仄仄仄平平，仄仄平平仄仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["清朝策士属新元，四海英髦意气轩。","自是冕旒崇直道，亦令韦布效忠言。","鹿苹初洽君恩重，凤藻俄颁帝语温。","此日微臣陪镐宴，更惭兰省滥搜抡。"],"title":"闻喜宴和御诗"}
