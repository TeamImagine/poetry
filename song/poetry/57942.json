{"author":"梅尧臣","id":57942,"strains":["仄仄○仄平，平仄仄仄平。","仄平仄○○，仄仄仄仄平。","平平仄平仄，平平平仄平。","仄平仄平平，仄仄仄仄平。","仄平仄平仄，仄仄平平○。"],"paragraphs":["夜坐弹玉琴，琴韵与指随。","不辞再三弹，但恨世少知。","知公爱陶潜，全身衰弊时。","有琴不安弦，与俗异所为。","寂然得真趣，乃至无言期。"],"title":"次韵和永叔夜坐鼓琴有感二首  其一"}
