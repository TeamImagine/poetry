{"author":"杜范","id":105344,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雨过条风著柳芽，淡黄浅绿嫩如花。","陂湖漾漾初侵路，蜂燕纷纷各理家。","带郭园林仙苑近，送春船舫绣帘遮。","芸窗倦倚何山翠，暖霭轻笼日脚斜。"],"title":"玉壶即事"}
