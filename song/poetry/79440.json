{"author":"欧阳修","id":79440,"strains":["平平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平仄仄，仄仄仄平平仄平。","仄仄平平仄平仄，仄平仄仄仄平平。"],"paragraphs":["花间鸟语愁泥滑，屋上鸠鸣厌雨多。","坐见残春一如此，可怜吾意已蹉跎。","萧条两鬓霜后草，潋滟十分金卷荷。","此物犹能慰衰老，稍晴相约屡相过。"],"title":"答和阁老刘舍人雨中见寄"}
