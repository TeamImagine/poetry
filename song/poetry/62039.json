{"author":"虞俦","id":62039,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["青油谈笑坐生风，便觉湖山气象雄。","霁色喜浮旌旆上，欢声争入鼓鼙中。","中军合用诗书帅，上马空惭矍铄翁。","横槊赋诗君等事，何妨寓目此时同。"],"title":"春大阅呈郡僚"}
