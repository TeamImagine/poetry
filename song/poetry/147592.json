{"author":"方回","id":147592,"strains":["仄仄○平平，平仄仄仄仄。","平平平仄○，仄仄仄平仄。","平仄平仄○，平平仄○仄。","平平仄平仄，平仄平仄仄。","○平仄平仄，平仄仄仄仄。","平平平仄仄，仄仄仄平仄。","○仄仄平仄，平○○仄仄。","平仄仄平仄，平仄仄平仄。","平平○仄○，仄仄仄平○。","仄平仄平仄，平平仄平仄。","平平仄仄平，仄仄仄平仄。","平平仄平○，仄○仄仄仄。"],"paragraphs":["野火燎荒原，霜雪日皓皓。","牛羊无可噍，众绿就枯槁。","天地心不泯，根芽蛰深杳。","春风一披拂，颜色还媚好。","如何被兵地，黎庶不自保。","高门先破碎，大屋例倾倒。","间或遇茅舍，呻吟遗稚老。","常恐马蹄响，无罪被擒讨。","逃奔深谷中，又惧虎狼咬。","一朝稍苏息，追胥复纷扰。","微言告者谁，劝我宿须早。","人生值艰难，不如路傍草。"],"title":"路傍草"}
