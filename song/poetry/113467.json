{"author":"李觏","id":113467,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["齐霸燕强旧有基，当年管乐易为奇。","何如新野羁栖后，正值曹公挟帝时。","指画二州收汉烬，安排八阵与天期。","才高命短虽无奈，犹胜隆中世不知。"],"title":"忠武侯"}
