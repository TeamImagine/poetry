{"author":"耿𣲗","id":6050,"strains":["仄平仄仄平平仄，平仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["逸妻稚子应沟壑，归路茫茫东去遥。","凉叶下时心悄悄，空斋梦里雨萧萧。","星霜渐见侵华发，生长虚闻在圣朝。","知己只今何处在，故山无事别渔樵。"],"title":"岐阳客舍呈张明府"}
