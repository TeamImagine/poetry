{"author":"方干","id":30244,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["暖景融融寒景清，越台风送晓钟声。","四郊远火烧烟月，一道惊波撼郡城。","夜雪未知东岸绿，春风犹放半江晴。","谢公吟处依稀在，千古无人继盛名。"],"title":"叙钱塘异胜"}
