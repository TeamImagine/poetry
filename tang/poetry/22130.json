{"author":"许浑","id":22130,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["凉露清蝉柳陌空，故人遥指浙江东。","青山有雪松当涧，碧落无云鹤出笼。","齐唱离歌愁晚月，独看征棹怨秋风。","定知洛下声名士，共说膺门得孔融。"],"title":"送张厚浙东谒丁常侍"}
