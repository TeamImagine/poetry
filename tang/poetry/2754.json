{"author":"杜甫","id":2754,"strains":["仄平平平平，平仄仄仄仄。","○平仄仄仄，平仄仄仄仄。","平仄○平仄，平平仄平仄。","平○仄仄○，平○平平仄。","平平仄平仄，仄仄平仄仄。","平仄平仄平，平平仄平仄。","仄平平平仄，仄仄○○仄。","仄仄仄仄平，平仄平仄仄。","平平平仄？，仄仄平平仄。","仄仄平仄平，平平仄平仄。"],"paragraphs":["蜀门多棕榈，高者十八九。","其皮割剥甚，虽众亦易朽。","徒布如云叶，青黄岁寒后。","交横集斧斤，凋丧先蒲柳。","伤时苦军乏，一物官尽取。","嗟尔江汉人，生成复何有。","有同枯棕木，使我沈叹久。","死者即已休，生者何自守。","啾啾黄雀啅，侧见寒蓬走。","念尔形影干，摧残没藜莠。"],"title":"枯棕"}
