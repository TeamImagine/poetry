{"author":"曹彦约","id":84557,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄平平平仄仄平。"],"paragraphs":["畏折绵霜已不胜，加工寒里立威棱。","争明日月天无色，遏住江湖晓作层。","欲倚为山忧晛见，不如吟柱得诗能。","规恢可但滹沱事，只任贤能也中兴。"],"title":"和衮子冰诗"}
