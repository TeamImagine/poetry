{"author":"陈造","id":59439,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["跪奉炉香幸见怜，人言匹庶可回天。","及今一睹盆倾势，满意重占斗覆年。","仅息黄尘昏永昼，几时翠羽冒中田。","此心安得顽如石，水旱丰凶付偶然。"],"title":"次韵任解元喜雨二首  其二"}
