{"author":"曹勋","id":12829,"strains":["平仄平平仄仄平，仄平仄仄仄平平。","仄平仄仄平仄仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["耕隠春江水尽头，一廛已自鄙通侯。","好辞遽作春半别，归意欲兼天际流。","我尚未栽三径竹，君能先泛五湖舟。","要来便作乘风客，莫使烟光有许愁。"],"title":"和郑康道二首  其二"}
