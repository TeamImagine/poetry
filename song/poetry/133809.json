{"author":"卫宗武","id":133809,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄仄平。"],"paragraphs":["希年七十又加零，渐脱尘缘万事轻。","冉冉壮心随岁减，萧萧衰鬓与霜明。","愁倾白堕嫌无量，老对黄花更有情。","欲写秋容到寥廓，却惭健笔欠纵横。"],"title":"菊秋晓枕偶成"}
