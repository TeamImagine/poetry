{"author":"白居易","id":15321,"strains":["仄仄仄平仄，仄平平仄平。","平平仄○仄，仄仄平仄平。","仄仄仄○平，平仄仄平平。","仄仄平仄仄，平○仄平平。","仄平仄○仄，仄仄平平平。","平仄仄仄仄，平平仄平平。","仄○平平仄，平仄平仄平。","仄平○仄○，仄平仄平○。","○平仄仄仄，仄仄平平平。","平平仄仄仄，平仄平○平。","仄仄平仄平，平平仄平平。","○平○仄仄，仄平仄仄平。","仄仄平仄仄，仄仄仄○平。"],"paragraphs":["薤叶有朝露，槿枝无宿花。","君今亦如此，促促生有涯。","既不逐禅僧，林下学楞伽。","又不随道士，山中炼丹砂。","百年夜分半，一岁春无多。","何不饮美酒？胡然自悲嗟。","俗号销愁药，神速无以加。","一杯驱世虑，两杯反天和。","三杯即酩酊，或笑任狂歌。","陶陶复兀兀，吾孰知其他。","况在名利途，平生有风波。","深心藏陷阱，巧言织网罗。","举目非不见，不醉欲如何。"],"title":"劝酒寄元九"}
