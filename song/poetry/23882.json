{"author":"王十朋","id":23882,"strains":["仄平仄仄平，仄仄仄平仄。","仄仄平平平，仄仄平平仄。","仄平仄仄仄，仄仄平仄仄。","○仄仄平平，○平仄平仄。","○平仄平仄，○仄仄平仄。","仄仄平仄平，平○仄平仄。","平平仄仄平，仄仄仄○仄。","仄仄平仄○，仄仄仄仄仄。","仄○仄仄仄，仄平仄平仄。","○平仄平仄，平仄仄仄仄。","○平仄仄○，仄仄仄平仄。","平仄仄平平，平仄平平仄。","平平平仄平，仄仄平平仄。","平仄仄仄仄，平平仄平仄。"],"paragraphs":["我家古乐成，老未识安固。","偶把清源麾，首问南塘路。","解维日已晏，入境天欲莫。","张子自陶山，扁舟惠然顾。","沈君壮年别，相见发垂素。","访旧多不存，来观莫知数。","平原二十人，邂逅喜相遇。","谓我宜少留，欲敕不腆具。","我驱不敢疾，曲为一宵住。","临江有高阁，登览可以赋。","澜同孟子观，目作少陵注。","灯火照鱼龙，谈笑惊鸥鹭。","衔杯乡意浓，窃食君恩误。","晨起酒未醒，潮来报催渡。"],"title":"过瑞安"}
