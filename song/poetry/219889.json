{"author":"晁说之","id":219889,"strains":["仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["自言无闷于兹久，何事今朝叹息频。","同病愿逢闲话客，异乡难得借书人。","独寻剡县溪山去，厌见扬州花木新。","茶寄卧龙何日到，贰车东宋世相亲。"],"title":"寄中远越州旅舍兼简宋倅"}
