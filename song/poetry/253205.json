{"author":"李弥逊","id":253205,"strains":["平平仄仄仄平平，仄仄平平仄仄平。","仄仄仄仄平仄仄，仄平平仄仄平平。","仄平仄仄平平仄，仄仄平平仄仄平。","平仄平平平平仄，仄平仄仄仄平平。"],"paragraphs":["前山立玉水萦罗，迳竹当门一里过。","管子与予成莫逆，麹生邀我到无何。","老来鹤骨寒犹健，病起霜髭短更多。","金印累累看公等，已甘一壑寄蹉跎。"],"title":"岩起录云次韵张干佳什辄和寄之以道山居之况"}
