{"author":"侯氏","id":38936,"strains":["平平仄仄仄平平，仄仄仄平仄仄平。","仄仄仄平平仄仄，仄平平平仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["暌离已是十秋强，对镜那堪重理妆。","闻雁几回修尺素，见霜先为制衣裳。","开箱叠练先垂泪，拂杵调砧更断肠。","绣作龟形献天子，愿教征客早还乡。"],"title":"绣龟形诗"}
