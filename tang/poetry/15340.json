{"author":"白居易","id":15340,"strains":["仄仄平平平，仄仄○平平。","仄平平仄仄，仄仄平平○。","仄平平平平，平仄仄仄平。","仄仄仄仄仄，平平○仄平。","仄○○仄○，平仄仄平平。","仄平平仄平，仄仄仄仄平。","仄仄平仄○，仄仄仄仄平。","仄平○平仄，仄仄平○平。"],"paragraphs":["日暮心无憀，吏役正营营。","忽惊芳信至，复与新诗幷。","是时天无云，山馆有月明。","月下读数遍，风前吟一声。","一吟三四叹，声尽有余清。","雅哉君子文，咏性不咏情。","使我灵府中，鄙吝不得生。","始知听韶濩，可使心和平。"],"title":"祇役骆口驿喜萧侍御书至兼睹新诗吟讽通宵因寄八韵"}
