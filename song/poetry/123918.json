{"author":"王柏","id":123918,"strains":["平○仄仄仄平平，仄平平仄平平平。","仄平平仄仄平仄，仄平○仄平平平。","仄○仄仄平平仄，平仄平平仄平仄。","平平仄仄仄平○，仄仄平平仄平仄。","仄平仄仄平仄○，平平平仄仄○○。","仄○仄仄仄平仄，仄平仄仄平平平。"],"paragraphs":["清和景气已非春，午阴浓处延诗人。","一杯佳茗沃嘉话，粲然三礼羞蘩蘋。","洞庭手植清香发，金粟银须照肤雪。","薰风十里漾芳思，万斛明珠剖胎月。","素华绿叶骚颂中，光生南国德横空。","朗吟受命不迁句，对花不饮无惭红。"],"title":"和叔崇橘花韵二首  其一"}
