{"author":"许及之","id":61035,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄仄平仄仄平。"],"paragraphs":["访旧论交忆断金，闭门宣想日高吟。","应思后牧长回首，更学阴何苦用心。","顾我自知经世浅，如君何苦爱人深。","相逢休说东山话，已觉昨非犹至今。"],"title":"次韵孝若谢报谒二首  其一"}
