{"author":"释行海","id":145891,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老子穷通听我吟，山中惟有我同心。","数茎白发惊年老，几度青灯恋夜深。","冰锁蛟龙盘大泽，云遮兰蕙托幽林。","道行亦自东浮海，海国清风引梵音。"],"title":"送无作上人之四明  其一"}
