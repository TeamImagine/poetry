{"author":"孔平仲","id":203666,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["平生疏野得江湖，岁暮西斋拥一炉。","雨滴空阶如自语，风吹长木更相呼。","世间宠辱收棋局，楼上光阴入酒壶。","近日睡时全少梦，攀缘狂想自知无。"],"title":"西斋冬夕"}
