{"author":"司马光","id":176509,"strains":["仄仄仄平仄，仄○○仄平。","仄仄仄平平，仄平平仄平。","仄平平平平，平仄○平平。","仄平平平仄，仄仄平平平。","平仄仄仄仄，平平仄平平。","平仄仄仄仄，仄平平○平。","仄○平平仄，仄仄平平平。","仄仄仄平仄，仄仄平平平。","仄○仄平平，仄○平仄平。","仄仄仄平○，仄平平平○。","平○仄仄平，仄仄仄平平。","○仄仄平○，平仄平平平。"],"paragraphs":["圣主乐忠谏，曲从如转圜。","玉色粹阳春，至仁生自然。","所惭群臣愚，无以称开延。","贱生何为者，侧足青规前。","顽石不可炼，安能补高天。","狂简昧大体，所依官长贤。","有如骖之靷，左右随周旋。","庶几助山甫，衮职无尤愆。","缅思老成人，阻亲函丈筵。","岂不寸心劳，动为纒徽牵。","何当执寿卮，跪起得差肩。","相顾藐无期，瞻望徒悁悁。"],"title":"又和并寄杨乐道十二韵"}
