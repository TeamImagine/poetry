{"author":"陆游","id":38721,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["久卧穷阎困负薪，何妨扫尽太仓陈。","瘦如饭颗吟诗面，饥似柴桑乞食身。","牺象未应殊断木，江湖底处有穷鳞。","大冠长剑人看好，不换茅檐一幅巾。"],"title":"春来食不继戏作"}
