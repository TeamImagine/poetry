{"author":"徐范","id":104067,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["茫茫远树隔烟霏，猎猎西风振客衣。","山雨未晴岚气湿，溪流欲尽水声微。","回车庙古丹青老，碗子城荒草木稀。","珍重狄公千载意，马头重见白云飞。"],"title":"过太行山  其一"}
