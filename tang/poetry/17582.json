{"author":"白居易","id":17582,"strains":["仄仄仄○○，仄仄平平平。","仄○平仄仄，平○平○○。","仄仄平仄仄，仄仄仄○平。","○平仄仄仄，仄仄平仄平。","仄○平平仄，仄仄平平○。","仄仄仄平仄，仄仄平平平。","仄仄平仄平，平平仄平平。","仄平平仄仄，仄仄平平平。","仄仄仄仄仄，仄仄仄仄平。","仄仄平平仄，平平仄仄平。"],"paragraphs":["有石白磷磷，有水清潺潺。","有叟头似雪，婆娑乎其间。","进不趋要路，退不入深山。","深山太濩落，要路多险艰。","不如家池上，乐逸无忧患。","有食适吾口，有酒酡吾颜。","恍惚游醉乡，希夷造玄关。","五千言下悟，十二年来闲。","富者我不顾，贵者我不攀。","唯有天坛子，时来一往还。"],"title":"闲题家池寄王屋张道士"}
