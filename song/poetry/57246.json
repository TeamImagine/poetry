{"author":"梅尧臣","id":57246,"strains":["仄仄平仄平，仄平平仄仄。","仄仄平仄○，仄平平仄仄。","平仄平仄仄，平仄○仄仄。","仄仄平○平，仄仄平仄仄。","○平仄平仄，仄仄平仄仄。"],"paragraphs":["晓出淮口时，夜来风已止。","半路逢怒号，客心愁欲死。","忠信虽可仗，鱼鳖将异此。","但慕前行舟，渐入孤汊里。","犹能有余力，遣助良可喜。"],"title":"闰三月八日淮上遇风杜挺之先至洪泽遣人来迎"}
