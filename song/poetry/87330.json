{"author":"韩淲","id":87330,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["雪片才飞冬已深，诗家何在索沉吟。","轩裳纵好从他意，笔砚虽荒尚此心。","细拨炉灰空自处，缓回溪棹合相寻。","腊前年后梅多少，愁绝孤山处士林。"],"title":"呈仲至"}
