{"author":"周紫芝","id":241258,"strains":["仄平仄○○平平，平○仄仄○平平。","平平仄仄仄仄○，平平仄仄平平平。","平平平仄仄平仄，仄○平平仄平仄。","○仄仄仄仄仄平，仄仄○平平仄仄。","○平平仄平仄平，平○仄仄○平平。","平仄平平仄平仄，仄仄平仄○平平。","仄仄平平平仄仄，平平平平仄平仄。","仄平○○○平平，仄仄○平仄平仄。","平○○平平仄平，仄平仄○平仄平。","仄平仄仄平平仄，○平仄仄平平平。"],"paragraphs":["海门白浪如山高，还从巨海驱洪涛。","何人戏出此伟观，撩公杰句争雄豪。","诗成飞电欲争激，战胜何尝费锋镝。","更复尽出武库兵，不念长卿家四壁。","当时年少今老翁，愁将白髪吹秋风。","来趁千人万人出，尚记时节如元丰。","袖手人知公作语，歌儿停歌复停舞。","越山迎浪看潮头，白玉传觞急飞羽。","胸中如公多庙谋，八珍未献伊鼎羞。","笑人欲买江边宅，看潮饱度残年秋。"],"title":"次韵庭藻再赋观潮"}
