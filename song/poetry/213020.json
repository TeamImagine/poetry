{"author":"贺铸","id":213020,"strains":["仄仄仄平○，平平○平仄。","平○仄仄仄，平仄仄平仄。","平平仄平仄，仄仄平平仄。","平仄仄平平，平平平仄仄。","平平平平仄，○仄仄平仄。","仄仄仄平○，平平○平仄。","仄平平仄仄，仄仄平仄仄。","仄仄仄平平，平平仄平仄。","平○仄平仄，仄仄平仄仄。","仄仄仄平平，仄平仄平仄。","平平仄仄仄，仄仄仄平仄。","仄仄仄平平，平平仄平仄。","平平仄○平，仄仄仄平仄。","平仄仄平平，○平仄平仄。"],"paragraphs":["露草蔓前庭，微虫思明月。","宵分耿不寐，怀我友生别。","舟师望箕宿，缀幔须明发。","蠲首托归风，安知川路阔。","夫君青云士，行奉紫宸谒。","一鹗抉尘笼，骞轩应霜节。","仰追鸾鹤驾，肯顾狐兔穴。","越客寓荒城，卑栖慕鸠拙。","衰迟积尪弊，未死人事缺。","懒制一缄书，寄声彼朝列。","方今百废举，衮职补何阙。","每自幸余龄，江湖傲华发。","躬耕固难强，五斗代薇蕨。","摩腹溯南薰，苍生解烦暍。"],"title":"送周寿元翁西上"}
