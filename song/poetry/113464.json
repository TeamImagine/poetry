{"author":"李觏","id":113464,"strains":["平平仄仄平仄仄，平仄仄平平平平。","仄平平仄仄仄仄，仄仄平平○仄平。","平○仄仄平平仄，仄仄平平○仄○。","平仄仄平平仄仄，仄平○仄○平平。"],"paragraphs":["江南尽是山水地，君子固求仁知名。","可怜尘土不到眼，只有云泉相伴清。","人间扰扰知何在，日暮悠悠空鬭行。","明月一栏风一枕，醉乡犹可过浮生。"],"title":"宗人宅仁知阁"}
