{"author":"李纲","id":243202,"strains":["平○仄平平，仄平仄平平。","仄平平仄平，仄仄仄仄平。","？○仄○仄，仄平仄○○。","平○平平仄，平平平平平。","平仄仄平平，仄平仄平平。","○平仄平仄，仄仄平仄平。","平仄平仄仄，仄仄仄平平。","平平○仄仄，平平仄平平。","仄仄仄平仄，○仄平平平。","仄○仄平○，仄仄仄仄平。","仄平仄平仄，仄仄仄仄平。","○平平平平，仄仄仄平平。","仄仄仄平仄，仄平平仄平。","仄仄仄平仄，○平平仄仄。","仄平平平仄，仄平仄平平。","仄仄仄平平，仄○仄仄○。","平平仄仄仄，仄仄平平平。","平平仄仄仄，仄仄仄仄平。","平仄仄仄平，平仄仄平平。","仄平平仄仄，仄仄平○平。"],"paragraphs":["贞观萃群英，实为太平基。","禇公初侍书，遂以鲠亮知。","諌疏屡献纳，对扬竭论思。","翩如丹山凤，来为箫韶仪。","飞鸟自依人，此言已堪嗤。","更云谮刘洎，厥理尤足疑。","贤者虽已矣，可以此心推。","薫莸难共器，枭鸾不同栖。","故令敬宗辈，污染成瑕疵。","我观永徽间，武氏盗政机。","祸端始床第，几使国祚移。","当时河南公，力诤伏丹墀。","顿首愿还笏，丐身田里归。","义气动人主，回天初庶几。","鄙哉英公𪟝，一言遂成非。","坐令牝鸡晨，啄丧靡有遗。","元勋顾命老，远窜湘江湄。","茫然不复召，讵忆抱颈时。","卑湿所不堪，须髪尽成丝。","至今潭府帖，志士生长悲。"],"title":"五哀诗 唐中书令禇遂良"}
