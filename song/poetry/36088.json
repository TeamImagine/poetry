{"author":"陆游","id":36088,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昨佩鱼符入凤城，春风处处听莺声。","欲寻旧友半为鬼，重到西湖疑隔生。","浮世正如投六簙，野人何意慕三旌。","严州戍满真当老，犹幸为民死太平。"],"title":"笥中偶得去年二月都下数诗"}
