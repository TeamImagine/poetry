{"author":"米芾","id":211850,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["云间铁瓮近青天，缥缈飞楼百尺连。","三峡江声流笔底，六朝帆影落尊前。","几番画角催红日，无事沧洲起白烟。","忽忆赏心何处是，春风秋月两茫然。"],"title":"望海楼"}
