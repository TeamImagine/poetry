{"author":"李纲","id":243089,"strains":["平平平仄○平仄，仄仄平平仄○仄。","仄仄○平仄仄平，仄仄平平仄平仄。","平平仄○平仄平，○仄平平仄平仄。","仄平平仄仄仄平，仄仄仄平仄○仄。","仄平仄仄平平平，仄平平○仄平仄。","仄平仄仄仄○仄，○仄平平仄平仄。","平仄仄平平仄仄仄平平，仄仄平平仄平仄。"],"paragraphs":["周侯高节冠千古，志气刚明乃如许。","剑斩长桥戟尾蛟，刺杀南山雪毛虎。","归来一听闾里言，折节宁辞远游苦。","学成名立世共惊，徇国忘身乃其所。","至今血食荆溪滨，庙貎崇深日箫鼓。","我来再拜仰遗像，思古伤今怅谁语。","君不见淮阴跨下已亡奇，哙等何羞与为伍。"],"title":"题周孝侯庙"}
