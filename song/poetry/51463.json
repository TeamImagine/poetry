{"author":"喻良能","id":51463,"strains":["仄平仄仄仄仄仄，平平平仄○平仄。","仄仄平平仄仄平，○平仄仄平平仄。","仄仄平平仄仄平，仄平仄仄仄平平。","平仄平平仄仄仄，仄仄仄平平仄○。"],"paragraphs":["子猷借宅亦种竹，渊明荒径犹存菊。","九日黄英凛碎金，三冬翠干森寒玉。","亦好才围一亩宽，恨无九畹养芳兰。","聊种寒花一百本，要伴此君秋后看。"],"title":"种菊"}
