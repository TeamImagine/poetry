{"author":"李白","id":56097,"strains":["平仄平仄仄，○平○平平。","仄仄平仄仄，平○平仄平。","仄仄平平仄，仄平仄仄○。","仄仄○平仄，平平○仄平。","仄平平仄平，平仄仄平平。","仄平仄○仄，平仄仄仄平。","仄仄平仄平，平平仄○○。","平平仄平仄，平仄平平平。","平仄仄仄平，○平仄平平。","平平仄平仄，平仄仄平平。","仄仄仄○仄，平○平平平。","仄平○平仄，仄仄平○平。","仄仄仄○仄，○平仄平平。"],"paragraphs":["秦帝沦玉镜，留侯降氛氲。","感激黄石老，经过沧海君。","壮士挥金槌，报雠六国闻。","智勇冠终古，萧陈难与群。","两龙争鬬时，天地动风云。","酒酣舞长剑，仓卒解汉纷。","宇宙初倒悬，鸿沟势将分。","英谋信奇绝，夫子扬清芬。","胡月入紫微，三光乱天文。","高公镇淮海，谈笑却妖氛。","采尔幕中画，戡难光殊勋。","我无燕霜感，玉石俱烧焚。","但洒一行泪，临岐竟何云。"],"title":"送张秀才谒高中丞"}
