{"author":"吴融","id":32319,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["落落孤松何处寻，月华西畔结根深。","晓含仙掌三清露，晚上宫墙百雉阴。","野鹤不归应有怨，白云高去太无心。","碧岩秋涧休相望，捧日元须在禁林。"],"title":"和陆拾遗题谏院松"}
