{"author":"吴芾","id":18412,"strains":["仄仄平平仄仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["卜得幽居野性便，山中风月水中天。","新栽翠竹阴虽薄，旧植青松盖已圆。","高致固难追绿野，胜游那复继斜川。","我今已得安心法，早挂衣冠不待年。"],"title":"再和四首  其三"}
