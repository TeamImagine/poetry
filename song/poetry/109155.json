{"author":"陈元晋","id":109155,"strains":["平平仄仄平，平仄平仄仄。","仄○平平仄平仄，平○仄平平仄仄。","平平仄仄平仄仄，平仄仄平平仄仄。","仄○仄仄平仄仄，仄仄○平平○仄。","平平仄仄仄平平，仄平仄仄○平平。","仄平仄仄平仄仄，○平仄仄平平平。","平平仄仄平仄仄，平平平仄平平仄。","平平平仄仄平平，仄仄平平仄平仄。"],"paragraphs":["纷纷市道交，翻覆云雨手。","不如清风与明月，情分却于人耐久。","夫君不受尘土污，湖上结茅谁与处。","坐中只著风月我，有客敲门卿且去。","凉生几席影沉杯，困眠醉舞相追陪。","此时一笑真莫逆，中边洞彻无纤埃。","须知个里非久计，时来携手青云里。","蓬莱山顶广寒宫，放出清光满天地。"],"title":"杨南仲寓湖"}
