{"author":"徐照","id":80060,"strains":["仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一山秋色同谁看，又复相寻出郭来。","邻竹种成高碍月，井泉汲少近生苔。","忽惊寒事砧初动，不辨晨光户尽开。","君爱苦吟吾喜听，世人谁更重清才。"],"title":"宿翁卷书斋"}
