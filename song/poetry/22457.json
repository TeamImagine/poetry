{"author":"王十朋","id":22457,"strains":["仄○平平仄仄仄，○仄平平仄平仄。","平平平仄○平平，仄仄平平平仄仄。","仄平仄仄平仄平，仄仄平平平仄仄。","平平仄仄平仄平，平仄平○仄平仄。","○平○仄平平仄，仄仄平平仄平仄。","平平仄仄仄平平，仄仄○○平仄仄。"],"paragraphs":["自从儿时食火榧，思欲移根向乡里。","年来花木浪经心，品色徒多真戏耳。","道人赠我方外根，不比寻常桃与李。","枝柯宛类秦大夫，功效端如使君子。","殷勤栽植同因果，众目纷纷等奴婢。","他年摘实荐新时，杖屦相从莲社里。"],"title":"颖师赠榧栽"}
