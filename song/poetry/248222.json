{"author":"赵鼎","id":248222,"strains":["平平仄平仄，仄仄平仄仄。","平仄仄平仄，平仄仄仄仄。","仄平平仄仄，仄仄平平仄。","平仄仄平平，仄仄仄平仄。","仄平仄○平，仄仄平平仄。","仄仄仄仄仄，仄仄平仄仄。","平平仄平平，仄仄仄平仄。","仄平平仄仄，仄仄平平仄。","平平仄仄平，仄仄仄仄仄。","仄仄平平平，平平仄平仄。","仄平平仄平，仄仄平平仄。","仄仄？仄平，仄仄平平仄。","仄仄平仄○，仄仄平平仄。","平平仄○仄，仄○平○仄。","仄仄仄平仄，仄平仄平仄。","仄平平仄○，仄仄平平仄。","平○仄平仄，仄仄平仄仄。","平仄平平平，仄平平仄仄。","平仄平仄○，仄仄○○仄。","仄○仄仄平，平平仄平仄。"],"paragraphs":["山林与钟鼎，出处无异趣。","刍豢等藜藿，同是一厌饫。","此心无适莫，外物曾何忤。","奚独淡交游，未肯厕纨袴。","故寻漫浪人，要作寻常聚。","主既不速客，客亦随即赴。","倾谈剧悬河，泻酒快流霔。","百年人醉醒，万物皆侨寓。","云何造请门，日满户外屦。","却想耆英游，风流甚寒素。","淡然文字欢，一笑腥膻慕。","我亦蹭蹬余，早向危机悟。","绝意鸳鹭行，幸此松萝附。","君诗妙铺写，纵横俱中度。","我老学荒废，一词不能措。","独于樽酒间，不惜淋漓污。","何当赋归欤，去敛头角露。","家有譍门儿，稍能随指顾。","鸡黍林下期，视此犹应屡。","有兴即放言，安能限章句。"],"title":"真率会诸公有诗辄次其韵"}
