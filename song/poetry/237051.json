{"author":"韩驹","id":237051,"strains":["平平仄仄仄，平平平仄平。","仄仄仄仄仄，仄仄仄仄○。","仄平平仄平，仄仄平平平。","仄平平平○，仄仄○平平。","平平仄平仄，仄仄平平平。","仄○仄平仄，仄仄平平平。"],"paragraphs":["阳山昔御史，夷陵前校书。","坐法窜未久，遇赦罪已除。","故时同舍郎，半直承明庐。","独奔江西县，道里三千余。","皇明烛幽隐，傥复哀臣愚。","念当脱江瘴，与子联朝裾。"],"title":"出宰分宁别旧同舍五首  其五"}
