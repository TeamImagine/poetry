{"author":"刘禹锡","id":11067,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄仄。","仄仄平平平仄仄，平平平仄仄平平。"],"paragraphs":["南徐报政入文昌，东郡须才别建章。","视草名高同蜀客，拥旄年少胜荀郎。","黄河一曲当城下，缇骑千重照路傍。","自古相门还出相，如今人望在岩廊。"],"title":"送李尚书镇滑州"}
