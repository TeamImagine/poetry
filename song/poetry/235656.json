{"author":"程俱","id":235656,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["卫尉新除盖次公，便抛簪绂向江东。","秋鲈正与莼丝美，夜鹤休惊蕙帐空。","满腹诗书元未试，会心林壑与谁同。","自怜华髪无归处，惭愧冥冥物外鸿。"],"title":"送叶善卷致仕归吴"}
