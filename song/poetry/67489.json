{"author":"楼钥","id":67489,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["公看鱼跃与鸢飞，鹤胫虽长断则悲。","世事不容人苦较，秋风自有叶先知。","青奴难免交新绝，素扇宁须手自持。","宋玉赋篇终未达，不如老子笑成诗。"],"title":"次韵五诗 秋凉有感"}
