{"author":"秦观","id":209934,"strains":["仄仄平平平仄仄，平平仄仄仄平平。","仄平仄仄平平仄，平仄平平仄平平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["解手亭皋才几月，春风已复动林塘。","稍迁右史公何泰，初阅除书国为狂。","日出想惊儒发冢，风行应罢女争桑。","东坡手种千株柳，闻说邦人比召棠。"],"title":"寄张文潜右史"}
