{"author":"张侃","id":118479,"strains":["平平平平平，仄○○○仄。","仄平仄仄平，仄平仄仄仄。","平○仄仄平，仄仄平○仄。","平平○平平，仄○平○仄。","平平平仄仄，仄仄○仄仄。","平平○平○，平平平仄仄。","○平仄平平，仄平仄平仄。","平平平平平，平平○○仄。","仄仄平仄平，○仄仄仄仄。","仄平○仄平，平仄仄仄仄。"],"paragraphs":["初官金台边，日长颇闲暇。","细赓饮酒诗，喜无俗子驾。","云轻月缓梳，竹少花相亚。","官塘颇尘嚣，数间名传舍。","吾身聊自适，阅世如啖蔗。","春初泛舟回，晴谿山影射。","苍苔护鱼池，粉墙旁花架。","东风知人情，游丝从空下。","历览佳有余，顷刻在所化。","杜门观我心，陶冶有鲍谢。"],"title":"杜门"}
