{"author":"曹勋","id":12810,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["清润丰姿玉不瑕，篇章典重见词华。","韬钤小试诸侯幕，事业共称丞相家。","蓬阁昼长宜笑咏，山阴春早已鶑花。","凤池自是风流在，行见金门帽带斜。"],"title":"送子芬年家之官越上"}
