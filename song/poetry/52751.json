{"author":"李洪","id":52751,"strains":["平仄平平仄仄平，平平平仄平平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["元日欢情客里稀，追陪人事强开眉。","不知爆竹催年去，但怪屠苏到我迟。","梅蘂欲撩东阁兴，宦情终愧北山移。","未甘直道犹萧索，詹尹何辞为拂龟。"],"title":"元日"}
