{"author":"赵鼎","id":248227,"strains":["平平仄仄○平仄，平仄仄平平仄平。","仄仄平平仄平仄，○平平仄仄平○。","○平平仄仄仄仄，仄仄仄平平仄平。","平平仄仄仄平仄，仄仄○○平仄○。","仄平平仄仄平○，○平平平平仄平。","仄○平仄仄平仄，仄仄仄仄平平平。","仄仄平平○仄仄，仄○仄仄平平平。","仄○平仄平仄仄，平平仄仄○平平。","仄○平仄仄仄仄，平仄○平仄仄平。","仄平平仄仄平仄，平仄仄平平仄平。","仄仄平平仄仄仄，○○仄仄仄平平。","？仄平仄仄平仄，平平仄仄○○平。","仄平仄仄○○仄，仄仄仄平平仄平。"],"paragraphs":["秋风鼓棹长芦渡，吾与若曹俱豁然。","脱迹干戈玩清绝，収身沟壑厌肥鲜。","折腰为米岂所愿，卖剑买牛端可贤。","韩公雅欲却穷鬼，赵壹其如无一钱。","罢官清坐乃吾分，号寒啼饥谁汝怜。","政缘兹事藉升斗，使我不得休林泉。","日下扬州行在所，寸长片善希陶甄。","汗衣尘帽门户底，包羞忍耻王公前。","此行宁复作此态，畴昔相知吏部铨。","谨严资格可驯致，虽甚不才无弃捐。","我已投诚永结好，相从绿髪至华颠。","矧复鸳鹭满台阁，功名合在中兴年。","缩头袖手正应尔，敢问祖生先着鞭。"],"title":"戊申正月行在参吏部示诸幼"}
