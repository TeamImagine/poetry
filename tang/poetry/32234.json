{"author":"韩偓","id":32234,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["碧桐阴尽隔帘栊，扇拂金鹅玉簟烘。","扑粉更添香体滑，解衣唯见下裳红。","烦襟乍触冰壶冷，倦枕徐敧宝髻松。","何必苦劳魂与梦，王昌只在此墙东。"],"title":"昼寝"}
