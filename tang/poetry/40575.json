{"author":"贯休","id":40575,"strains":["平平仄平平仄仄，仄仄平平平仄仄。","仄仄平平仄仄平，仄平仄仄平平仄。","仄仄平平平仄仄，平平平平仄平仄。","仄平平仄仄平平，仄仄平平仄平仄。","仄○仄仄平仄平，仄仄平平仄仄平，仄平仄仄平仄平。"],"paragraphs":["田家老翁无可作，昼甑蒸梨香漠漠。","只向堦前曝背眠，赤桑大叶时时落。","古壍侵门桃竹密，仓囤峨峨欲遮日。","自云孙子解耕耘，四五年来腹多实。","我闻此语心自悲，世上悠悠岂得知，稼而不穑徒尔为。"],"title":"田家作"}
