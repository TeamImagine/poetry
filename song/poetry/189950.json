{"author":"刘季孙","id":189950,"strains":["平平仄平仄，仄仄仄平平。","平○仄仄仄，仄仄平仄平。","仄平仄平仄，仄仄仄仄平。","仄平仄平仄，仄仄平平平。","平平仄平仄，仄仄平平平。","仄平仄平仄，平平仄平○。","仄仄仄平仄，仄仄平平平。","仄仄仄平仄，仄仄仄平平。","仄平仄平仄，仄平○○仄。","○仄仄仄仄，仄仄○平平。"],"paragraphs":["君家霅溪上，日食霅溪鱼。","无钱买钓艇，貌古常有余。","遇人喜谈笑，贳酒日不虚。","浩歌出尘表，白鸟来徐徐。","清风入窗牖，散乱床头书。","有琴坏徽轸，渊明意何如。","我欲脱尘网，筑室邻君居。","有地植松竹，有水种芙蕖。","作诗赋生理，起居当和予。","相顾可忘老，醉饱遗君诸。"],"title":"赠贾收处士十韵"}
