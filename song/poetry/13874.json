{"author":"宋祁","id":13874,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["酏颜夜酌釂兰卮，怅忆雕年事半违。","雪墅陇云寒寡色，霜天幌月暗通辉。","素书有恨随鸿远，蘧梦无成伴蝶归。","可得延陵重一听，流波雅引在金徽。"],"title":"冬夜饮散怅然有感"}
