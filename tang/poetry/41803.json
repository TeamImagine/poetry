{"author":"齐己","id":41803,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["犹得吾师继颂声，百篇相爱寄南荆。","卷开锦水霞光烂，吟入峨嵋雪气清。","楚外已甘推绝唱，蜀中谁敢共悬衡。","应怜无可同无本，终向风骚作弟兄。"],"title":"酬西蜀广济大师见寄"}
