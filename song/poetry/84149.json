{"author":"任希夷","id":84149,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["温温和气袭龙斿，薄晚轻云忽便收。","穆若清躬升午陛，烂然华月满圆丘。","烛光不动风前影，星彩交辉冕上旒。","拜贶益恭形圣语，卜年增永禄增遒。"],"title":"郊祀庆成三首  其二"}
