{"author":"郭祥正","id":192073,"strains":["平平仄平平，平平仄平仄。","仄平○仄仄，仄仄平仄仄。","仄平仄仄平，平平仄平仄。","仄○平仄平，平平仄○仄。","仄仄仄○平，平平仄平仄。","仄平仄仄平，仄○○仄仄。","平仄仄平仄，平仄仄平仄。","平仄仄平平，仄平平仄仄。","仄○仄仄仄，仄仄仄平仄。","平平仄平平，仄平平仄仄。","仄仄○平平，仄仄平仄仄。","平平仄仄仄，平仄○仄仄。","仄仄平平○，平平仄○仄。","平平仄仄仄，平平平平仄。","平平平平仄，仄仄仄仄仄。","仄仄平○平，平○○仄仄。","平平平○平，仄平仄平仄。","仄平平仄平，平平仄平仄。","仄仄仄○平，平平仄平仄。","仄仄仄平平，○平仄平仄。","仄平平平平，仄仄平平仄。","平仄仄仄仄，平平○仄仄。","平仄平仄仄，仄平平仄仄。","仄○平仄平，仄○平仄仄。","仄平仄平仄，仄平仄平仄。","仄平平平平，○仄仄平仄。","仄仄仄平平，平仄仄平仄。","平平仄仄仄，仄仄平平仄。","仄仄平平平，平平○仄仄。","仄○平仄平，平平平仄仄。","仄平仄平○，仄仄平平仄。","平○仄仄○，平仄平平仄。","仄仄平仄平，仄仄平仄仄。","平平平仄仄，仄仄仄仄仄。","仄平仄仄平，仄仄平○仄。","平平○平平，仄仄仄仄仄。","平平仄平平，仄仄仄平仄。"],"paragraphs":["君颜削寒冰，君心抱坚玉。","自甘正谏黜，不受公议辱。","请言会面初，遭艰守穷屋。","屋临修水阳，蓬门入深竹。","伯季止三人，群书聚头读。","野夫学孟郊，苦吟中夜哭。","公达学伊尹，经济饱胸腹。","君乃学扬雄，草玄明倚伏。","遂兼孔氏易，极变悟神速。","亭亭出林材，濯春千丈绿。","我愿从之游，旦暮同饮𫗧。","忠规日有益，文彩观郁郁。","不肖俄遭谗，逃形入空谷。","诸君释服起，为贫苟微禄。","君来宣城幕，众谓得杜牧。","我适游昭亭，林中骑白鹿。","时趋资深堂，遇君亦休沐。","饮酣河汉低，谈高鬼神肃。","出处二三年，于焉失羁束。","一别几何时，离群念幽独。","野夫今郎官，佐郡驰朱毂。","公达遽不幸，高名收鬼录。","君昔居谏省，上方容启沃。","忽分江夏符，善教苏弊俗。","众饥发仓赈，卖丁与金赎。","载歌奇章公，间运始来复。","顾我最飘零，尘网自投足。","遐趋僻小郡，势若羝羊触。","道出贤侯藩，菁莪闻乐育。","况当黄鹤楼，晴江春扑扑。","美人卷红绡，笛奏梅花曲。","龙行水底吟，云在山头宿。","酩酊安敢辞，念此龄运促。","君名方显显，我困已碌碌。","一为涸辙鱼，一作秋空鹄。","愁来如江河，篑障不可筑。","聊书感怀篇，泪下遂盈掬。"],"title":"感怀赠鄂守李公择"}
