{"author":"吴师孟","id":181594,"strains":["仄仄平平仄，平平仄仄○。","○○○○仄，平仄仄平平。","仄仄平平仄，平平仄仄平。","○平平仄仄，仄仄仄○平。","平仄平平仄，平平仄仄平。","○平仄仄仄，仄仄仄平平。","平○平平仄，平平仄仄平。","平平仄平仄，平仄仄平平。"],"paragraphs":["十里东郊道，兹游岁月深。","参僚从行府，高会适丛林。","穉子喧沽玉，春姬笑子金。","咳珠僧护宝，醉弁客遗簪。","天赐连宵泽，民欢毕昼阴。","分明造物手，自在出尘心。","非相虽无住，残芳尚可寻。","都人望旋旆，车马又骎骎。"],"title":"和韩绛游鸿庆寺"}
