{"author":"张继先","id":218362,"strains":["仄仄平平仄仄仄，仄仄仄平平仄仄。","○仄平平仄仄平，○平仄仄仄○平。","平平平仄仄仄仄，仄仄平平仄平仄。","○○仄仄仄仄平，平○仄平仄平平。","仄平仄仄平仄仄，仄平仄仄平仄○。","仄平仄平仄平仄，仄仄平平平仄仄。","仄平平仄○○仄，仄仄平平仄仄仄。","仄仄平，仄平仄，平仄平，仄仄仄。","平仄平，平仄仄，○平仄仄平平仄。","平平仄仄仄平平，仄仄平平仄平平。","仄仄平平仄平平，平平仄仄仄仄平。","平平仄仄仄平○，○仄仄仄平平仄。","平平平，平仄仄仄仄平平。"],"paragraphs":["四海鲸鱼不足钓，纵使上钩吾不要。","三岛神仙不足夸，长生不死数如麻。","惊人名誉不足恃，万古英雄一场戏。","些些富贵不足欣，何如野轩卧闲云。","洞然劫火纤芥尽，此时睡着都不闻。","野轩野轩在何处，宇宙茫茫无入路。","十千仙子浪中潜，百万抟鹏地底度。","此一轩，实奇特，神不知，鬼不测。","东彻西，南彻北，中心一窍尘沙国。","尘沙国界有微尘，一一微尘一真人。","一一真人一真源，威仪队仗数亦然。","时人若见野轩叟，正眼一觑皆奔走。","呵呵呵，千古万古野轩歌。"],"title":"野轩歌"}
