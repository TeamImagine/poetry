{"author":"程公许","id":106412,"strains":["平平仄仄仄平仄，平平仄平仄仄仄。","仄仄平○平仄平，○仄仄仄平仄仄。","平平平仄仄仄仄，平仄○平平○仄。","平平仄仄平平仄，平仄平仄仄平仄。","仄平仄仄仄仄平，仄仄平平平仄仄。","平平○仄仄平仄，平平仄仄仄平仄。","仄平仄○平平仄，仄平平仄平平仄。","平平平仄仄○平，仄仄平平平仄仄。","平平仄仄仄○平，○平仄仄平平仄。","平平平仄平平仄，仄仄仄○平仄仄。","仄○平平平仄仄，仄平仄仄平○仄。","仄平○仄仄仄平，仄仄平平仄平仄。","仄平仄仄平仄○，仄仄平平仄平仄。","平平仄仄仄仄○，平仄平平平仄仄。","仄平仄仄○仄平，仄仄平平仄○仄。","平○仄仄平仄仄，仄仄平平仄平仄。","仄仄平平仄仄平，仄○仄仄仄平仄。","仄仄平平平仄平，平平平仄平平仄。","平平○仄仄平○，仄仄平○平平仄。"],"paragraphs":["吾宗谱牒祖通义，蝉联到公十五世。","五派之分同一源，如木有本瓜有蒂。","公家门户最赫奕，簪绂相承真鲜俪。","堂堂铁面渠州牧，能以方寸永来裔。","用之不尽地自宽，信有诗书为可继。","龙驹堕地汗流赭，修途万里自迢递。","箭锋巧中由基的，桂香悭与春官第。","谁知风雨短檠灯，惯作儒生穷活计。","彤檐问俗历三州，和平敛退锋芒锐。","羹藜任笑庖烟冷，嚼蜡倦亲歌舌脆。","似闻皇华催遣送，斗城未必能留滞。","广平传绪五百年，凛凛千钧若旒缀。","藉公一力为挽回，澡刷家声旧芳桂。","平生况耐反复看，穮蔉悬知多敛穧。","鼎来富贵正黑头，粲粲芝兰满庭砌。","周盟有幸联肺腑，鲁泮居然觉疣赘。","所愿宗风振寂寥，敢将末路窃声势。","雾雨蒙蒙梅子黄，廉泉堂上薰风细。","千金称寿意何如，自倚情亲为新制。"],"title":"寿廷迈叔祖"}
