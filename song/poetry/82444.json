{"author":"孙应时","id":82444,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["谁贪上党误长平，白日尘沙万里冥。","死骨不应雠未雪，哀歌长觉气如屏。","经生未减公孙董，边将何如去病青。","安得君侯提八阵，春风犁遍漠南庭。"],"title":"和甄云卿诗  其二"}
