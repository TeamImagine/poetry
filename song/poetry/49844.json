{"author":"杨万里","id":49844,"strains":["平仄仄仄平平平平仄平，仄仄仄仄仄仄平。","平仄仄平平平仄仄平仄，仄仄平平平仄仄。","仄平平仄仄平平，平平仄仄仄仄平。","仄平仄仄平仄仄，平平平仄平平仄。","平平仄仄○平平，仄仄平仄仄仄平。","平平平仄平仄仄，平平仄仄平平仄。"],"paragraphs":["君不见杜家阿宜开雪窗，日读十纸月一箱。","君不见崔家阿立染霜兔，暮作千诗朝百赋。","读书台北卯金刀，斋前不种李与桃。","满阶只种书带草，黄金非宝书为宝。","郎君玉树临风前，咀嚼青竹夜不眠。","何须多羡崔与杜，诸郎努力青云路。"],"title":"题安福刘虞卿敏斋"}
