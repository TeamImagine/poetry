{"author":"陈师道","id":213883,"strains":["仄仄平平仄，平平仄仄平。","仄平平仄仄，仄○仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○○。","平仄○平仄，平○仄？平。","○平○仄仄，仄仄仄平○。","平仄平平仄，平平仄仄平。","平平仄平仄，平仄仄平平。"],"paragraphs":["甲子仍逢夏，连朝雨脚垂。","黑云玄甲驻，铁骑冷官驰。","映日还蒙雾，悬麻却散丝。","颓墙通犬豕，破柱出蛟螭。","野润风光秀，凉生枕席宜。","拨云开日月，噀水出虹蜺。","贫可留须睫，恩当记扊扅。","苍头行冒雨，赤脚出冲泥。","诗好声生吻，书工手著胝。","衰年得佳句，怀抱顿能移。"],"title":"和黄预久雨"}
