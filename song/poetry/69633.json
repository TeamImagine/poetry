{"author":"王炎","id":69633,"strains":["○平仄平仄仄仄，仄仄平平仄平仄。","仄仄平平○仄平，仄○平平平仄平。","仄仄○○仄平○，仄仄仄仄平平平。","○平○仄平平仄，仄仄平○仄仄仄。","仄仄○平仄仄平，仄仄平平平仄仄。","仄仄平平仄平仄，○仄仄○仄仄仄。","平仄平平仄仄仄，平仄平平仄平仄。","仄平平仄仄○平，仄仄平平仄平仄。","平仄平平平仄平，平平仄仄○平平。","平平仄仄○仄仄，○平仄仄平○平。","仄○平仄平平平，平平平仄仄仄○。","○平仄仄仄平仄，仄平平仄平平仄。"],"paragraphs":["长安少年好狗马，日日遨游五陵下。","八尺腾骧行地龙，突过无前追疾风。","一箭穿空两雕堕，尚挟白羽腰骍弓。","回鞭更踏南山路，射杀山中白额虎。","却解重环四尺獒，快逐丰狐搜狡兔。","猎罢归来唤歌舞，酾酒割鲜供笑语。","穷巷书生那有此，毛颖陶泓守环堵。","老来无力跨蹇馿，少日青鞋只徒步。","何况平生非猎师，何须有犬如韩卢。","青毡旧物犹在室，吹灯未灭忧穿窬。","似闻黄耳云来孙，丰颅拳尾雪不如。","从公觅取捍门户，主人高枕偷儿避。"],"title":"觅李尉白犬"}
