{"author":"晁公溯","id":20990,"strains":["仄平平平仄，仄仄平仄平。","平平平平仄，○仄仄仄平。","仄平○○平，仄仄仄仄平。","仄平仄平仄，仄仄平平平。","仄○平仄平，○平仄平平。","平平仄仄仄，仄仄平仄平。","平○仄仄仄，平仄平平○。","仄仄仄○仄，平平仄○平。","平平仄平平，仄仄平平平。","平平仄平仄，仄仄仄仄平。","仄平平仄仄，仄平平仄平。","平平仄仄仄，仄仄平平平。"],"paragraphs":["路经新峰驿，薄暮聊解装。","颓垣生秋草，庭庑亦已荒。","北风吹空林，崒崒叶陨廊。","夜寒不能寐，起坐心彷徨。","出看天欲明，疏星淡无光。","征夫稍速驾，起拂车上霜。","墟中始辨道，迢递征途长。","树色共空阔，晨光尚苍茫。","鸡鸣始知村，渐觉暾朝阳。","青烟出林际，滞穗或在场。","感兹田舍乐，慨然怀故乡。","黄金百镒尽，失路徒悲伤。"],"title":"乐温道中"}
