{"author":"曹勋","id":12869,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["光景飞驰疾去波，别来秋色换春和。","真铅未有三花验，岁籥虚嗟十载过。","诗句惊人增感发，水云留处恐蹉跎。","荆山凿透应多玉，分与贫儒奈老何。"],"title":"和李判院见寄"}
