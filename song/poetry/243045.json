{"author":"李纲","id":243045,"strains":["平平仄仄平仄○，平平仄平○仄平。","仄平仄仄仄平仄，仄仄仄仄○○平。","○平平仄仄平仄，仄仄仄○平仄平。","仄平○平平仄仄，仄仄仄仄平○平。","仄平平仄仄仄仄，平仄仄仄平仄○。","仄平平仄仄平仄，仄仄仄仄平平平。","○○仄仄仄平仄，平仄平仄平○○。","○平仄仄仄平仄，平平仄仄○平平。","仄平仄仄仄平仄，仄仄仄仄平平平。","平平仄仄仄仄仄，平仄仄仄○平○。","平平仄仄仄平仄，仄仄仄仄平平平。","平平仄仄平仄仄，平仄平仄平仄平。","○平？仄平仄仄，仄仄仄仄平平平。","仄平平仄仄平仄，仄仄仄仄平平平。","仄平平仄仄仄仄，仄仄仄仄平平平。"],"paragraphs":["清江湛湛波不兴，澄江际天如镜平。","火云突兀耸峰岫，倒影万丈摇空明。","扁舟归逐落潮急，聒耳但闻双橹声。","乃知长江无六月，水汽自与风兼清。","去年狂寇起歙睦，江浙惨淡妖气凝。","百年涵养极繁盛，一日荡析屯臊腥。","衣冠北渡旅淮甸，扶老携幼纷从横。","王师出讨盛貔虎，凶渠授首封鲵鲸。","迨兹浙右稍安定，鼓拖复作东南征。","家山在望已可喜，僮仆候我应欢迎。","平畴戢戢稻秧绿，峻岭霭霭松林青。","田园有趣良足乐，轩冕无味非所荣。","苍生倘有安堵望，笑傲自可终余龄。","只今余孽尚充斥，努力庙筭宜哀矜。","裹包兵革不复用，坐使四海还康宁。"],"title":"自海陵泛江归梁谿作"}
