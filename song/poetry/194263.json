{"author":"苏轼","id":194263,"strains":["平仄仄平仄，平平○○平。","○平仄平仄，仄○○仄平。","平平仄仄平，仄平仄平○。","仄平仄平仄，仄○平平平。","平平平仄仄，仄仄平仄平。","仄仄仄仄仄，○平仄○平。","平平○平仄，平仄平平平。","平仄平平仄，○平平仄平。","○平仄平仄，平平平平○。","仄平○○仄，平平仄平平。"],"paragraphs":["人物一衰谢，微言难重寻。","殷勤永嘉末，复闻正始音。","清谈未足多，感时意殊深。","少年有奇志，欲和南风琴。","荒林蜩蚻乱，废沼蛙蝈淫。","遂欲掩两耳，临文但噫喑。","萧然王郎子，来自缑山阴。","云见浮丘伯，吹箫明月岑。","遗声落淮泗，蛟鼍为悲吟。","愿公正王度，祈招继愔愔。"],"title":"张安道见示近诗"}
