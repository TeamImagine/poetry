{"author":"释道潜","id":202974,"strains":["平平仄仄平平○，仄仄平平平仄仄。","平仄平平仄仄○，仄仄平平平仄仄。","仄平平平平仄平，仄平仄仄平平仄。","○平仄仄仄仄平，仄仄平平平仄仄。","仄仄平平仄平仄，○仄仄○平仄仄。","平仄○○仄仄平，仄平平○平仄仄。","仄平平○平仄○，仄平仄仄平○仄。","平○平仄仄仄仄，仄仄平平平平仄。","平平仄仄仄仄仄，平仄○平仄○仄。","仄平平平平平仄，仄仄仄仄○平仄。","平○仄仄仄平平，仄仄平平○仄仄。"],"paragraphs":["庐山百里蟠穹苍，绝顶阴云常下覆。","晴日天风忽扫除，翠壁千层开锦绣。","我来庐山初得君，爱君面有庐山秀。","长篇险韵使我惊，忽获风流云散后。","气味清新满牙颊，如入洞庭尝橘柚。","梅子如钱柳絮飞，杜鹃哀号山雨昼。","念君明当京邑行，马蹄蹴踏春泥绉。","黄陂新息道路迥，野饭藜羹须强嗅。","天街到日夏渐热，车毂相摩汗如溜。","丈夫功名非苟取，劝子未用轻蓝绶。","山中五月早归来，涧底清泠当共漱。"],"title":"酬周亨叔主簿见赠"}
