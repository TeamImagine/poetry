{"author":"释文珦","id":134149,"strains":["仄仄○平仄，仄仄仄平仄。","平平平平平，平平平仄仄。","平平仄仄仄，仄平仄平仄。","仄仄平平平，仄仄平仄仄。","平平仄平平，平仄仄仄仄。","仄仄仄仄仄，仄○仄○仄。","仄平平仄仄，仄仄○仄仄。","○仄仄平平，平平仄平仄。","仄仄仄平平，平仄仄○仄。","平平平仄平，仄仄○仄仄。"],"paragraphs":["始见迎秋气，又复换玄律。","寒山何萧萧，飘风何弗弗。","双丸递隠见，百龄信超忽。","慨念同游人，大半成异物。","吾年亦云衰，逾六已望七。","不唯齿发变，旧闻尽遗失。","死生无定据，万事难固必。","且以永今朝，奚须计明日。","息影入山林，曾不厌深密。","贤哉庞德公，万世称隠逸。"],"title":"冬日山中遣兴"}
