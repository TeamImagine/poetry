{"author":"袁豢龙","id":165618,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["不是沉渊效楚平，爱亲念重爱身轻。","一抔残土今如昨，千载英魂死亦生。","辞诧外孙堪称德，书传列女永扬名。","哀哀衔痛无时极，犹听江猿似哭声。"],"title":"题曹娥庙"}
