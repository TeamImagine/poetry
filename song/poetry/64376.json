{"author":"罗愿","id":64376,"strains":["平仄仄仄平，平？平仄仄。","平平仄仄仄，仄仄平仄仄。","平平仄○平，○仄仄平仄。","平平平平仄，仄仄仄仄仄。","仄仄平仄○，仄仄平仄仄。","平平仄平平，仄○仄仄仄。","仄平仄○平，仄仄平平仄。"],"paragraphs":["班嗣不借书，刘棻真好事。","惭君辍汉简，畀我充口耳。","胡为有牵联，苍石乃遭刵。","平生任公子，百犗供钓饵。","坐令天壤间，厌此江海味。","君今效清癯，我更觉软美。","挟书拟从游，梦到沙头市。"],"title":"酬任察推惠石耳之作"}
