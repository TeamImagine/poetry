{"author":"吴芾","id":18143,"strains":["仄仄平平仄仄平，仄平仄仄仄平平。","仄平仄仄平平仄，平仄仄平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["闻道他邦尽祷祈，沛然膏泽尚迟迟。","有年已是天私我，连日那堪雨及时。","声入万家添喜气，凉生千里解炎曦。","也知造物恩难报，且采欢谣缀小诗。"],"title":"喜雨"}
