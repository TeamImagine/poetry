{"author":"王迈","id":107852,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["翼戴三朝冕有蝉，归来今作地行仙。","且看宫阙萧何第，未泛江湖范蠡船。","老境已怜周尚父，庆门方似汉韦贤。","一杯仰祝椿松寿，岁岁流觞八日前。"],"title":"寿丞相"}
