{"author":"杜荀鹤","id":32883,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["九土雄师竟若何，未如良牧与天和。","月留清俸资家少，岁计阴功及物多。","四野绿云笼稼穑，千山明月静干戈。","行人耳满新安事，尽是无愁父老歌。"],"title":"献新安于尚书"}
