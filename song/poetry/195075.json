{"author":"苏轼","id":195075,"strains":["○仄○仄平，平仄仄仄○。","仄仄仄平仄，平仄仄○平。","仄平平平平，○仄仄平平。","仄仄仄仄仄，平平仄平平。","仄平○平平，平仄平仄平。","平平仄仄仄，仄仄仄平平。"],"paragraphs":["除日当早归，官事乃见留。","执笔对之泣，哀此系中囚。","小人营糇粮，堕网不知羞。","我亦恋薄禄，因循失归休。","不须论贤愚，均是为食谋。","谁能暂纵遣，闵默愧前修。"],"title":"熙宁中轼通守此郡除夜直都厅囚系皆满日暮不得返舍因题一诗于壁今二十年矣衰病之余复忝郡寄再经除夜庭事萧然三圄皆空盖同僚之力非拙朽所致因和前篇呈公济子侔二通守 前诗"}
