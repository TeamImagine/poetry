{"author":"陈元光","id":48523,"strains":["仄仄○平仄，平○平仄平。","仄仄○平仄，○平仄仄平。","平平平仄仄，仄仄○平平。","仄仄平仄仄，平平仄仄平。","仄平平仄仄，仄仄仄平○。","平仄平平仄，平平仄仄平。","平平平仄仄，仄仄仄平平。"],"paragraphs":["百粤临南海，儒冠任使轺。","馈我兼金佩，和之美玉箫。","清风生四座，丽日正良霄。","意气宜令契，公忠岂古饶。","简书频诵读，玉烛要均调。","冰鉴秋霄察，君门万里遥。","骊騑歌四牡，谔谔答清朝。"],"title":"酬裴使君王探公"}
