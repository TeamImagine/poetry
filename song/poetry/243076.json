{"author":"李纲","id":243076,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["胜游尚尔阻跻攀，自愧闲中亦未闲。","多谢幽人分笋蕨，宛同春日到云山。","洞天上下烟霞里，溪水回环图画间。","暂过岂能穷妙赏，结庐终欲老疏顽。"],"title":"近约周仲居同游阳羡以私故不果见寄笱蕨因成此诗"}
