{"author":"释道潜","id":202995,"strains":["仄平仄平仄，仄仄平仄仄。","仄平仄平平，平仄平仄仄。","○○仄平仄，平仄仄平仄。","○平仄仄仄，仄仄仄平仄。","平平仄平平，仄仄平平仄。","○○仄仄平，仄○平○仄。","仄平仄平仄，仄○平平仄。","仄仄平仄平，仄○平仄仄。","平平平仄仄，仄仄平平仄。","平仄平仄平，平平仄平仄。","平平仄平仄，仄仄平平仄。","仄平平平平，仄仄仄平仄。","仄平平仄平，仄仄仄平仄。","仄仄平仄仄，仄平平仄仄。","平平仄平仄，仄仄仄平仄。","仄仄仄平平，平平仄平仄。"],"paragraphs":["使君薄珪组，富贵良易足。","一麾下东南，千里争拭目。","援毫赋山水，词力泻溪谷。","胜游便杖屦，聒耳厌丝竹。","西湖破春冰，晓涨翻晴绿。","相将二使轺，导从还屏逐。","后先度岩壑，颉颃追鸾鹄。","乐事殊未央，酒行宜局促。","风流俄醉舞，坐客瞻颓玉。","嵇阮真达生，秦唐谩歌哭。","斜阳绝湖去，两桨凌波速。","却寻元龙居，隠隠隔乔木。","到门呼主人，展画满高屋。","夕鼓来远近，雨声飘断续。","篮舆入城市，夹道闹灯烛。","盛事在余杭，他年见图录。"],"title":"寒食日玉提刑过访，有诗示怡然并余，余次韵之"}
