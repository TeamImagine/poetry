{"author":"陈著","id":139713,"strains":["仄平仄平平仄仄，平平仄仄平仄平。","平仄仄仄平仄仄，平仄平仄平仄平。","○仄仄仄仄平仄，平仄平平平仄仄。","仄仄仄仄仄仄仄，○平平仄○平仄。","平平仄，仄平平，仄仄平平平平仄。","平仄平平仄平仄，平仄平仄平平仄。","平仄平○平仄仄，仄仄仄平仄平仄。","仄平仄平仄仄仄仄平，仄平仄仄○平仄平仄。","仄平仄仄仄仄平，仄仄仄○平平○。","仄平平平仄仄平，平平仄平平仄平。","仄平仄平仄○仄，仄平仄仄平仄仄。","平平仄仄平平平，仄仄仄○平平仄。","仄平平平平平平，平平平仄平仄平。","仄平仄仄仄平仄，平平仄仄平平平。","平平仄仄平平仄，仄平平仄平仄○。","平仄仄仄仄平仄，仄仄平平平仄仄。","仄仄平平仄仄平，○仄仄仄平仄平。","仄平仄仄平平平平平仄，仄仄平平平平仄仄平○。"],"paragraphs":["易为六经彝训祖，诗关万里风化机。","周孔派外谁复得，商赐言后知者谁。","穿凿簸弄到今日，家自为诗人自易。","数不及理数亦妄，吟而无用吟何益。","京房辈，晚唐诗，悖谬之渠漓之靡。","虽不能为本真累，能误来者滔滔地。","鄞幕多缘奎壁照，铁做脊梁主公道。","有时发经本旨坐虎皮，有时续古正音斥蝉噪。","老夫耄矣不出山，宿学已堕寒灰闲。","卓哉斯文有可宗，身虽不前心已攀。","二松主人忽传意，谓曾齿及穷姓字。","生来欠识韩荆州，我亦自分陈无己。","此心胡为乎来哉，清风明月肝胆开。","满天下是可为事，终归敏手经纶才。","人文所以经天地，直须掀揭山火贲。","民事所以寿根本，要使人人歌既醉。","自顾光阴迫下舂，犹欲拭目儒术功。","不能颂泰交于风云之表，亦可歌丰年于畎亩之中。"],"title":"赠郡经历韩君美"}
