{"author":"释居简","id":91113,"strains":["平平仄仄平○仄，平仄平平仄平仄。","平平仄仄仄平平，平平平仄平平仄。","平平平仄仄平平，平仄仄平平仄仄。","仄仄平平平仄仄，平仄仄平平仄仄。","平平仄仄仄○仄，仄○仄仄仄仄仄。","平仄平仄仄平平，平平仄仄平平仄。","平平仄○○仄○，仄○仄仄平○仄。","仄平仄仄平平仄，仄仄平平平仄仄。","仄平平仄平平仄，○○仄平仄仄仄。","仄平平平仄仄仄，仄仄仄平平仄仄。","平平仄仄仄仄仄，仄仄平平仄平仄。","仄平仄仄平平仄，仄仄仄平平仄仄。","仄平仄仄仄平平，仄仄平平平仄仄。"],"paragraphs":["飞湍衮衮飞当户，平地隆隆万鼍鼓。","澎轰乱石震风霆，崩奔千仞无朝莫。","涛神何许驾潮来，余愤未平方震怒。","又若飞廉声万窍，余勇尚多无处贾。","年时旱涸尚如此，况当八月九月雨。","渊潜虽伏不能安，林栖欲寐还惊顾。","山翁惯听如不闻，只应自乐山中趣。","对床展转悲游子，咫尺华胥迷去路。","欲随胡蝶翩翩举，空过夜遥忘栩栩。","起来晨炊恶草具，误作迅雷仍失箸。","呼童秣马不少驻，不待黎明出山去。","出山定入红尘去，欲去谓言姑小住。","此声不似郑声淫，聒耳虽喧君勿恶。"],"title":"飞湍"}
