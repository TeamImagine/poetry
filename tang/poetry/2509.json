{"author":"高适","id":2509,"strains":["仄仄平平○，平平仄仄平。","○平仄平仄，平仄仄平平。","平仄平平○，平平仄仄平。","○平平仄仄，平仄仄平平。","仄仄平平仄，平平仄仄平。","平平仄仄仄，仄仄仄平平。","平仄○平仄，平平仄仄平。","平平仄仄仄，仄仄仄○平。","仄仄平平仄，平○仄仄○。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄○平。","平仄平平仄，平平仄○平。","平平平仄仄，仄仄仄平平。","仄仄○平仄，平仄平仄平。","平平仄平仄，平仄仄平平。"],"paragraphs":["德以精灵降，时膺梦寐求。","苍生谢安石，天子富平侯。","尊俎资高论，岩廊挹大猷。","相门连户牖，卿族嗣弓裘。","豁达云开霁，清明月映秋。","能为吉甫颂，善用子房筹。","阶砌思攀陟，门阑尚阻修。","高山不易仰，大匠本难投。","迹与松乔合，心缘启沃留。","公才山吏部，书癖杜荆州。","幸沐千年圣，何辞一尉休。","折腰知宠辱，回首见沈浮。","天地庄生马，江湖范蠡舟。","逍遥堪自乐，浩荡信无忧。","去此从黄绶，归欤任白头。","风尘与霄汉，瞻望日悠悠。"],"title":"古乐府飞龙曲留上陈左相"}
