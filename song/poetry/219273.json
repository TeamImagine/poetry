{"author":"晁说之","id":219273,"strains":["平平仄平仄，平仄平平平。","平仄平平仄，○仄平平平。","仄仄仄仄平，仄平仄仄平。","○平仄仄仄，平仄平平平。","平平平仄仄，仄仄仄平平。","平○平仄仄，平平○仄平。","仄平平仄仄，平仄仄仄平。","仄仄仄仄仄，仄仄平仄○。","仄平○仄○，仄○仄平平。","○平仄平○，平仄仄平平。"],"paragraphs":["生民本羁旅，何以娱今朝。","风雨崤渑道，离别秋冬交。","忽复有好怀，故人道旁招。","如狂语错乱，疑梦情飘飘。","君须何尽白，我志则全消。","忧患君恐可，图书兴尚豪。","玷珪宜委土，良骥乃系匏。","但愿不再辱，敢慕无久劳。","马蹄分异县，朔吹结同袍。","三年以为期，嵩少理居巢。"],"title":"缺门遇王三兄师文"}
