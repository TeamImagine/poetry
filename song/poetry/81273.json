{"author":"张镃","id":81273,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["楼寒鹤骨旧竛竮，别后溪山梦不扃。","世事益知推去好，鬓毛浑减向来青。","诗篇又见声谐律，才兴何疑刃照硎。","愁里不妨同茗酌，古梅园种百龙形。"],"title":"次韵酬杜材卿"}
