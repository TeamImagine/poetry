{"author":"杨公远","id":151024,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["篱编红槿障蓬茅，半近城闉半近郊。","苔绣曲蹊千万点，梅窥碧沼两三梢。","闲将今古浇胸臆，懒把荣枯问卦爻。","一自渔樵分席后，清泉白石与论交。"],"title":"隠居杂兴  其八"}
