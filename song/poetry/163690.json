{"author":"于石","id":163690,"strains":["仄平仄平仄，仄仄平○平。","平平仄仄仄，仄仄平仄平。","平仄仄平仄，○仄平○平。","仄仄仄仄仄，仄仄○○平。","○平平仄○，平仄仄仄平。","仄仄仄仄平，仄仄平平平。","仄仄平仄仄，平仄仄仄平。","平仄仄平仄，仄仄平平平。","仄平仄仄仄，仄仄仄平平。","平平平仄平，仄仄平仄平。","平○○仄仄，仄仄仄平平。","仄仄平平仄，仄仄平平平。","平平○仄仄，仄仄平仄平。","仄平平仄仄，仄仄平平○。"],"paragraphs":["故家有乔木，众鸟巢其枝。","纷然各卵育，自啄还自飞。","谁欤恣残忍，缘木登其危。","毁室取尔子，杀戮轻如嬉。","漂摇风雨中，巢破不复支。","破者尚可完，死者终无归。","自谓翔后集，今乃失所依。","胡不舍之去，远择高林栖。","主人不我爱，舍此复何之。","哀哀鸣向天，路远天不知。","吾闻重太息，事莫大于斯。","弱肉强之食，扰扰今何时。","人生且未保，尔死谁复悲。","寄言民父母，赤子方流离。"],"title":"故家有乔木"}
