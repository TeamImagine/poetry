{"author":"李纲","id":242595,"strains":["仄仄平仄平，仄仄平仄仄。","仄平仄仄平，仄仄仄○仄。","仄平仄平仄，仄仄仄平仄。","平平仄平平，平仄仄平仄。","仄平○仄平，仄仄平仄仄。","○平平仄仄，仄仄仄平仄。","仄仄仄○平，仄仄仄平仄。"],"paragraphs":["翠柏方岁寒，独立群木外。","不为众所知，此理实难会。","惜哉结根浅，未使极髙大。","天风动虬枝，萧瑟起清籁。","傥无斤斧残，会拂千丈黛。","空余霄汉志，不逐雪霜改。","委弃老空山，浩荡付玄宰。"],"title":"次韵陈介然幽兰翠柏之作 翠柏 其一"}
