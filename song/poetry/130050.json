{"author":"李昴英","id":130050,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["翩然拂袖忽然囘，带得罗浮面目来。","乞食又还双足茧，坐禅岂是寸心灰。","故依花首从三靖，旋摘茶芽供一杯。","兰若苦空君不厌，可能为我扫苍苔。"],"title":"送湛师回罗浮花首山"}
