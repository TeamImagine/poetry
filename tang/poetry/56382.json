{"author":"李白","id":56382,"strains":["平仄○平平，平平仄平仄。","平仄仄仄平，仄平仄平仄。","仄仄○仄仄，仄平仄平仄。","仄平平平平，仄仄平仄仄。","仄○平平仄，平仄仄仄仄。","仄仄仄平平，仄仄仄仄仄。","仄平仄平仄，仄仄仄平仄。","平仄平仄平，平平仄○仄。"],"paragraphs":["何处闻秋声，翛翛北窗竹。","回薄万古心，揽之不盈掬。","静坐观众妙，浩然媚幽独。","白云南山来，就我檐下宿。","懒从唐生决，羞访季主卜。","四十九年非，一往不可复。","野情转萧洒，世道有翻覆。","陶令归去来，田家酒应熟。"],"title":"寻阳紫极宫感秋作"}
