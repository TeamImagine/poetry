{"author":"刘克庄","id":114512,"strains":["平仄平平仄，平○仄仄平。","平平仄平仄，平仄平○平。","仄仄平平仄，平平仄仄平。","○平○仄仄，平仄仄平平。","仄仄平平仄，平平仄仄平。","平平平仄仄，仄仄仄仄平。"],"paragraphs":["吾鹤尤驯扰，俄如引避然。","何曾厌茅舍，多是为茶烟。","活计穷桑苎，枯肠老玉川。","苍头犹爨下，丹顶已松颠。","渴饮谁能免，高飞尔自贤。","须臾休茗事，却下竹傍边。"],"title":"竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 烹茶鹤避烟"}
