{"author":"释德洪","id":227964,"strains":["仄平仄仄仄，○○平仄仄。","平仄平仄平，仄仄平仄仄。","仄○平仄仄，平平仄平仄。","仄仄仄平仄，仄仄仄○仄。","仄平平仄仄，平○仄平仄。","仄仄仄平平，仄○仄仄仄。"],"paragraphs":["不眠盥漱罢，和衣肱再曲。","村落鸡未鸣，部曲炊已足。","露行逢远火，盲龟值浮木。","马上续残梦，不复较迟速。","故乡夫岂远，随分有松竹。","自种橘千奴，大胜五斗禄。"],"title":"和宵行"}
