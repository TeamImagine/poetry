{"author":"郑侠","id":201166,"strains":["仄仄平平仄仄平，平平仄仄仄平平。","平平仄仄平仄仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["欲致皇恩浃羽鳞，天涯地角尽如春。","当年款款曾忘死，今日区区肯患贫。","正以庭闱安梓里，谁知魂梦达枫宸。","海邦一见如畴昔，心膂相知亦宿因。"],"title":"次韵清溪樊主簿"}
