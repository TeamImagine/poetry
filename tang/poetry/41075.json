{"author":"贯休","id":41075,"strains":["平仄平平仄仄平，仄平平仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["方得论心又别离，黯然江上步迟迟。","不堪回首崎岖路，正是寒风皴错时。","美似郄超终有日，去依刘表更何疑。","前程不少南飞雁，聊寄新诗慰所思。"],"title":"送罗邺赴许昌辟"}
