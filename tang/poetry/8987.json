{"author":"武元衡","id":8987,"strains":["平仄○平平，○平仄仄平。","仄平平仄仄，平仄仄平平。","仄仄平平仄，平平仄仄平。","○平平仄仄，平仄仄平平。","○仄平平○，平平仄仄平。","平平平仄仄，平仄仄平平。","平仄○平仄，平平仄仄平。","平平仄平仄，仄仄仄平平。"],"paragraphs":["遥夜思悠悠，闻钟远梦休。","乱林萤烛暗，零露竹风秋。","启户云归栋，褰帘月上钩。","昭明逢圣代，羁旅别沧洲。","骑省潘郎思，衡闱宋玉愁。","神仙惭李郭，词赋谢曹刘。","松柏应无变，琼瑶不可酬。","谁堪此时景，寂寞下高楼。"],"title":"酬严维秋夜见寄"}
