{"author":"苏轼","id":195591,"strains":["仄平仄仄仄，平仄仄仄仄。","平平仄平○，仄仄仄仄仄。","仄○平仄仄，仄仄○仄仄。","平○仄仄仄，仄仄平仄仄。","平平仄平仄，仄仄平平仄。","平平仄仄仄，仄仄平○仄。","仄平○仄平，平仄仄仄仄。"],"paragraphs":["故山不可到，飞梦隔五岭。","真游有黄庭，闭目寓两景。","室空无可照，火灭膏自冷。","披衣起视夜，海阔河汉永。","西窗半明月，散乱梧楸影。","良辰不可系，逝水无留骋。","我苗期后枯，持此一念静。"],"title":"和陶杂诗十一首  其二"}
