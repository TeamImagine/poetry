{"author":"陆文圭","id":166216,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["意气冲霄义薄云，白头倾盖即相亲。","耳边久不闻瑰论，眼底初惊见玉人。","历代文章空自变，致君风俗几时淳。","世间别有经纶手，不属柴门老病身。"],"title":"次韵袁艮所投赠"}
