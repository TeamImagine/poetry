{"author":"洪朋","id":224456,"strains":["仄平平平平仄平，平平平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["去年徐郎诗句新，今来徐郎思不群。","帝子楼前阅秋浪，秦人洞口入朝云。","忽思赤壁过吾弟，更向舒州迎细君。","及此瓦盆春酒满，烧灯夜雨重论文。"],"title":"送师川"}
