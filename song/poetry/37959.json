{"author":"陆游","id":37959,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平仄。","平平仄仄平平仄，平仄平平仄仄平。"],"paragraphs":["山路霜清叶正黄，地炉火暖夜偏长。","中安煮药膨脝鼎，傍设安禅曲录床。","木槁不知年自往，云闲已与世相忘。","更阑坐稳人声静，时听风帘响暗廊。"],"title":"新作火阁二首  其二"}
