{"author":"戴复古","id":94074,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄仄平仄，仄平平平仄仄平。","仄仄平平平仄仄，仄平平仄仄平平。"],"paragraphs":["白旗走报山前事，昨日官军破绿林。","千里人烟皆按堵，一春农事最关心。","不知郊外雨多少，试探田间水浅深。","翠玉楼中无限好，可无闲暇一登临。"],"title":"赣州呈雪蓬姚使君"}
