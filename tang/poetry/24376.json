{"author":"赵嘏","id":24376,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["太一真人隐翠霞，早年曾降蔡经家。","羽衣使者峭于鹤，鸟爪侍娘飘若花。","九鼎栏干归马齿，三山窕窈步云涯。","时因弟子偷灵药，散落人间驻物华。"],"title":"赠王先生"}
