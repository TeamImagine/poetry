{"author":"廖融","id":1026,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["神仙风格本难俦，曾从前皇翠辇游。","红踯躅繁金殿暖，碧芙蓉笑水宫秋。","宝车钿剥阴尘覆，锦帐香消画烛幽。","一旦色衰归故里，月明犹梦按梁州。"],"title":"退宫妓"}
