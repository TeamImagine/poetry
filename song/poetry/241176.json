{"author":"周紫芝","id":241176,"strains":["仄仄平平仄仄平，仄平平仄仄平平。","平平平仄仄平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["谢朓樽前忆语离，别来怀抱只愁知。","鹡鸰原近识君晚，鸿雁书遥寄客迟。","何事不嫌霜后鬓，尚邀同醉雪残枝。","今年新得梅花句，华萼诗中第几诗。"],"title":"次韵李子至与陈相之定寻梅之约篇尾见及"}
