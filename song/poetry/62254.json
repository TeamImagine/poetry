{"author":"虞俦","id":62254,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["东堂留得最高枝，向道重开果有时。","仙掌露漙秋气重，山头月照晚妆宜。","层层黄色眉间见，拂拂清香鼻观知。","更约菊花为老伴，四难并处可无诗。"],"title":"和木犀再开"}
