{"author":"吴沆","id":27159,"strains":["平平平平仄仄平，平平仄仄平平平。","仄仄平平仄平仄，平平仄平仄仄平。","仄仄仄平○，平仄仄仄平。","平○平平仄仄仄，仄仄仄仄○平平。","平平仄仄仄，仄仄平仄平。","○○仄仄仄平仄，仄仄平仄平○平。","仄仄仄平○，仄仄平平平。","平平平平仄仄仄，平仄平仄平平平，○平仄仄平平平。"],"paragraphs":["高高轩楹日照东，扶桑柱植西昆仑。","上有明真紫霞客，厮征伯侨役羡门。","月驭叱前驱，风驷殿后奔。","灵衣披披溘晻霭，玉斧断断除烦冤。","虚皇下两耳，授以金简文。","相观峻极不容步，拟轶清气排重阍。","咽日诵黄庭，滴露抄韦编。","羊歧之亡罔象得，蛮触之角醯鸡天，临台一笑俱超然。"],"title":"临高台  其一"}
