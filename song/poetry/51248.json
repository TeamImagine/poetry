{"author":"史尧弼","id":51248,"strains":["仄仄仄平仄，仄仄○平平。","平平仄平平，仄仄平仄平。","平平平○平，仄仄仄仄平。","平仄平仄○，○仄仄仄平。","平平平仄仄，仄仄平平平。","仄○仄仄平，仄仄平平平。","仄○仄平仄，平平仄平平。","仄平仄仄平，仄仄平仄平。","平平仄平仄，○○仄平平。","平平仄仄仄，平仄平平平。","仄仄仄仄仄，仄仄平仄平。","○平平仄○，平平○平平。","仄仄平仄平，仄仄平○平。","仄仄仄○平，仄仄平平○。"],"paragraphs":["一念落人境，世路分崩奔。","车轮战黄埃，荏苒还自昏。","安知摩尼珠，岂处浊水浑。","今我虽纠缠，犹有故我存。","云山时独往，一笑清心魂。","旧闻宝盖峰，气压群山尊。","拂衣事幽讨，烟杉转山根。","道人素所懽，踊跃欣候门。","清眸夹明镜，眈眈老彪蹲。","招邀语密室，欢颊生春温。","往往到极则，寂历双忘言。","从今尘境空，冰销了无痕。","但觉江汉流，浩荡旋其源。","至道默相喻，不许诸方论。"],"title":"游洛阳宝盖寺赠长老道琼"}
