{"author":"王迈","id":107433,"strains":["平仄平平平，平平仄平仄。","仄仄平○平，平平平仄仄。","平○仄仄平，○仄仄平仄。","仄仄平仄平，仄仄平仄仄。","平平仄仄平，仄仄仄平仄。","仄仄仄仄平，平平平仄○。","仄平仄仄○，仄仄○平仄。","仄仄仄○平，○仄仄平仄。","仄平仄平仄，仄仄仄平仄。","平仄仄仄仄，仄仄○仄仄。","○○平仄平，平平平仄仄。","平仄仄平平，仄仄仄○仄。","仄仄仄仄平，仄仄仄仄仄。","平仄平仄平，平仄仄平仄。","仄仄仄平平，仄仄○仄仄。","仄仄仄仄平，仄○仄平仄。","仄仄仄仄平，仄仄仄○仄。","仄平仄仄平，平平仄仄仄。","仄仄仄仄仄，仄仄仄○○。","仄平平仄平，○仄仄仄仄。"],"paragraphs":["君肃吾良朋，天资秀而颖。","以忍名其斋，求余为序引。","余闻刃制心，其字谓之忍。","一忍宽百忧，百动归一静。","人心本至明，万善集虚境。","外物一障之，天真随晦泯。","意猿肆颉颃，气马浪驰骋。","以忍作防闲，如物有绳准。","圣贤养心学，最切是惩忿。","愚者一不校，鲁者三自省。","行行无取才，宜为夫子哂。","师德岂懦夫，见善必操秉。","唾面令自干，可以愧不逞。","公艺忠孝人，家法肃而整。","九世有盘盂，一字其要领。","愿子继自今，去过贵乎敏。","育德必体蒙，辨义直观井。","意融妄尽消，心清事亦省。","我少染习气，近亦痛除屏。","作诗虽警君，且欲以自警。"],"title":"题余君肃曰严忍斋"}
