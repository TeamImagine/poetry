{"author":"陈著","id":139342,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄仄平仄，平仄仄平平仄平。","仄仄仄平平仄仄，平平仄仄仄平平。"],"paragraphs":["残生光景满腔愁，平地江河汹涌流。","可痛事多周正月，不言心有晋春秋。","俗饕无梦亦寻鹿，人饱自歌谁饭牛。","咄咄向天天不管，方来毕竟几时休。"],"title":"次韵单君范行李中诸诗前数章自道后二章为单君作也八首  其五"}
