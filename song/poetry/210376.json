{"author":"杨亿","id":210376,"strains":["仄仄平平仄，平平仄仄平。","平平平仄仄，平仄仄平平。","仄仄○平仄，平平仄仄平。","平平○仄仄，仄仄仄平平。","仄仄平平仄，平平仄仄○。","平平○仄仄，平仄仄平仄。","平仄平○仄，○平仄仄平。","平平仄平仄，平仄仄○○。","仄仄平○仄，○平平仄○。","平平仄平仄，平仄○平平。"],"paragraphs":["竹使贪为郡，金门懒上书。","征途沿木合，官舍类楼居。","密叶藏啼鸟，澄潭跃戏鱼。","波光摇岛屿，霁色露阎闾。","圃蕙光风拂，山苗淑气嘘。","开樽空爱客，函丈孰宗予。","清唳频思鹤，长鸣几厌驴。","颜贫一瓢足，嵇懒尺题疏。","薄宦无劳说，长谣任所如。","神明定来舍，庄室正虚虚。"],"title":"次韵和系郡斋书事之什"}
