{"author":"张孝祥","id":56319,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["绿简朱书自叩真，复炉香雾晚絪缊。","雪花便作茶花白，春色还随月色新。","江涨不忧堤万丈，年丰何啻粟千囷。","微生只拟休官去，拜胙归来吉梦频。"],"title":"上元设醮毕作长句"}
