{"author":"范纯仁","id":184639,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆昔先门陟谏垣，正人风采动朝端。","家声宜有琳琅器，兄职今峨獬豸冠。","台阁继登时所贵，忠贤得用古来难。","浮荣未必吾儒志，会把功名竹帛看。"],"title":"送贯之兄被召为御史三首  其二"}
