{"author":"方回","id":147656,"strains":["仄仄仄仄仄，平仄平仄仄。","平平仄仄仄，平仄仄仄仄。","仄仄仄平平，仄仄仄平仄。","平仄仄仄平，仄仄仄仄仄。","平平仄平平，仄平平仄仄。","仄平仄平仄，○平平平仄。","平平平仄○，平仄仄仄仄。","○平平平仄，平仄仄仄仄。","平○仄仄仄，平仄仄○仄。","仄仄仄仄平，仄仄仄平仄。","平平仄仄平，平平仄平仄。","平平平平平，仄仄仄平仄。","仄仄○仄仄，仄平仄仄仄。","平平仄仄平，平○仄平仄。","平仄仄仄仄，平仄仄平仄。","仄○平仄仄，平○平○仄。","仄平仄平平，仄仄仄平仄。","平○仄○平，仄仄仄平仄。","仄○仄○平，平仄仄仄仄。","仄仄仄○平，仄仄仄仄仄。"],"paragraphs":["夜卧月一枕，晨漱泉一盏。","斯人世未识，庐阜乃具眼。","片影下岷峨，辟谷谢常产。","何树不可巢，老鹤以意柬。","岏岏九江城，九坡何𡶴𡶴。","碧天落吾手，了无藩篱限。","烟霞争自献，蛇鼠不待刬。","空瓢无余物，非病未足赧。","山如缺一篑，城或少三版。","汝画古所讥，匠事誓终僝。","愚生雾雨姿，皮毛惜文虥。","纷华梯冲来，以道与镌铲。","匣剑藏百炼，帨巾解六绾。","真游辟坦途，尘虑杜危栈。","康董不可觌，觇睨费瞠睅。","景叟无乃是，功行堪论撰。","便堂请丹经，岂必诏青简。","饥从景叟游，不顾八珍馔。","渴听景叟言，焉问九酝盏。","我漫尔其聊，此粲彼亦莞。"],"title":"次韵会真堂呈景高士"}
