{"author":"释守卓","id":224896,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["当轩唯有好溪山，卒岁无人共往还。","闲看白云生翠碧，静闻清磬落潺湲。","声将声入分犹易，空以空藏见即难。","此个不能收拾得，任随流水落人间。"],"title":"山居三首  其三"}
