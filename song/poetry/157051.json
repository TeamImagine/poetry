{"author":"杨蟠","id":157051,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百尺楼高四望中，云深一雁度长空。","人间砧杵催寒事，郭外箫笙逐土风。","天带江山元自好，地流河汉忽相通。","丹心直北看飞雪，往往随花入帝宫。"],"title":"朝宗门"}
