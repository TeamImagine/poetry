{"author":"韩偓","id":32277,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["千金莫惜旱莲生，一笑从教下蔡倾。","仙树有花难问种，御香闻气不知名。","愁来自觉歌喉咽，瘦去谁怜舞掌轻。","小叠红笺书恨字，与奴方便寄卿卿。"],"title":"偶见"}
