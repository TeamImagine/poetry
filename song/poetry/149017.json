{"author":"方回","id":149017,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["日日春寒昼掩扉，惊嗟六十五年非。","未为白傅同州起，犹胜坡翁海外归。","斗分军兴群盗作，浙乡水患细民饥。","忍穷苟活犹闲管，痛惜残梅万点飞。"],"title":"六十五春寒吟七首  其一"}
