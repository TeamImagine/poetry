{"author":"唐庚","id":227541,"strains":["平平平平平仄仄，平平仄仄○平仄。","平平仄○仄平仄，仄○平仄仄平仄。","仄平平平仄仄仄，平平仄仄平仄仄。","平○仄仄仄仄仄，平仄平平仄仄仄。","平平仄仄平平仄，仄仄仄平○仄仄。","平平仄平仄平仄，仄仄仄平仄仄仄。","平仄○平仄○仄，平平平仄平平仄。","平平平平仄平仄，仄仄平平○仄仄。"],"paragraphs":["初游东都年二十，清欢趁得中秋及。","高阳会中酒徒集，惠和坊里绣鞍入。","蟹螯尝新左手执，鸡头未老搓玉粒。","杯行到手不待揖，明月清风供一吸。","纒头不惜倾箱给，倚赖决科如俯拾。","谁知得官反拘絷，此景此欢那复缉。","今岁中秋雨如泣，穷山牢落秋光湿。","孤灯荧荧照书笈，屈指流年如箭急。"],"title":"中秋遇雨感怀呈世泽彦直"}
