{"author":"周弼","id":122464,"strains":["平平仄平平仄仄，仄平仄平仄平仄。","平平仄仄○仄平，平平平仄平平仄。","仄仄平平仄平仄，仄平○仄仄仄仄。","平仄平○仄仄平，仄仄平平仄○仄。","○平仄仄仄平平，仄仄○平仄仄平。","平平平仄仄○仄，仄仄仄仄○平平。","仄仄平平仄仄平，仄平仄仄○平平。","平平平仄仄平仄，仄仄仄平○仄○。","平仄○平仄仄仄，平○平平仄平仄。","仄仄平平仄仄○，仄仄平○仄平仄。","仄平仄仄平○仄，仄仄平平仄平仄。","仄仄平平仄仄平，仄仄仄平平仄仄。","仄仄平平○○平，仄○平仄仄平平。","平○仄仄仄平仄，仄仄仄平平仄平。","仄仄平平仄○平，仄○仄仄仄平平。","平○平仄仄平仄，○仄仄平平仄平。"],"paragraphs":["江南牡丹凡有几，德安打头歙为二。","金陵旧物间有之，池阳吴郡皆居次。","地近京畿种偏好，鄂城栽接不草草。","舂土筛泥绕画栏，石甃方坛浄如扫。","当头第一带鞓红，腻紫娇黄别作丛。","盘盂擎出最迎日，碧玉万片藏春风。","宝叶丝丝带缕金，锦斑酒晕间攒心。","翻腾栀茜乱朱粉，样各数名分浅深。","低树犹高五六尺，花重刚枝反无力。","迥出层阴转耐看，始悟年深有真色。","晚添细雪来相簇，露醒香魂冷方浴。","倚柱黄昏眼倍明，顿觉夜阑须秉烛。","洛水芳林应更多，不禁飞雨洗铜驼。","酥煎送酒有人在，草没故园无柰何。","莫对余春起叹嗟，最难保守是繁华。","君看南渡百年内，看到子孙能几家。"],"title":"牡丹"}
