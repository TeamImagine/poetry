{"author":"白居易","id":16808,"strains":["仄平仄仄仄平平，平平仄仄仄○平。","平平仄仄平平仄，平仄平平○仄平。","仄仄仄平○仄仄，平平仄仄仄○○。","平平平仄平平仄，○仄平平○仄平。"],"paragraphs":["去年八月哭微之，今年八月哭敦诗。","何堪老泪交流日，多是秋风摇落时。","泣罢几回深自念，情来一倍苦相思。","同年同病同心事，除却苏州更是谁。"],"title":"寄刘苏州"}
