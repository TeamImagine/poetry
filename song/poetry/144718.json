{"author":"陈杰","id":144718,"strains":["平平仄仄平仄仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["东南赋甲天下处，万里西风生黍禾。","禹贡九州今见一，晋军三役古无多。","水包楚蜀虽朝海，山引终嵩只隔河。","安得六飞时此驻，棘间咫尺望铜驼。"],"title":"扬州城楼"}
