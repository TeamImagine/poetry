{"author":"岑参","id":57187,"strains":["仄仄仄平平，仄平平仄平。","平平平平仄，仄仄平仄平。","仄平平平仄，平仄平仄平。","仄仄平平平，仄仄平平平。","平仄平平仄，平平平仄平。","仄仄平仄仄，仄平平○○。","仄仄○仄仄，仄平仄仄平。","○○仄仄○，仄仄平仄平。","仄仄仄平仄，平平仄平平。","平仄仄平平，平仄平仄平。","平仄仄平仄，平平仄平平。","平仄仄仄平，仄平仄○平。","平○仄平○，平平仄仄○。","○平仄平仄，平仄仄○○。"],"paragraphs":["急管杂青丝，玉瓶金屈卮。","寒天高堂夜，扑地飞雪时。","贺君关西掾，新绶腰下垂。","白面皇家郎，逸翮青云姿。","明旦之官去，他辰良会稀。","惜别冬夜短，务欢杯行迟。","季女犹自小，老夫未令归。","且看匹马行，不得鸣凤飞。","昔岁到冯翊，人烟接京师。","曾上月楼头，遥见西岳祠。","沙苑逼官舍，莲峰压城池。","多暇或自公，读书复弹棋。","州县信徒劳，云霄亦可期。","应须力为政，聊慰此相思。"],"title":"冬宵家会饯李郎司兵赴同州"}
