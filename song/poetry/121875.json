{"author":"白玉蟾","id":121875,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平平仄平。","平仄仄平仄仄仄，仄平○仄仄平平。","平平仄仄平平仄，仄仄平平仄仄仄。"],"paragraphs":["子到铅山我信州，笋舆轧轧又归休。","数程细雨斜风路，一片落花啼鸟愁。","何必便为阮籍哭，不来相伴赤松游。","他年我到蓬莱去，一粒金丹汝去不。"],"title":"送江子恭  其三"}
