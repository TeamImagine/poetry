{"author":"独孤及","id":4993,"strains":["平平○平仄仄○，平仄平平仄仄○。","○○平平仄仄仄，仄仄仄仄平○平。","平平仄仄仄平仄，仄仄仄仄平平平。","平平仄仄仄平仄，仄平平平平仄平。"],"paragraphs":["沙禽相呼曙色分，渔浦鸣桹十里闻。","正当秋风渡楚水，况值远道伤离群。","津头却望后湖岸，别处已隔东山云。","停舻目送北归翼，惜无瑶华持寄君。"],"title":"早发龙沮馆舟中寄东海徐司仓郑司户"}
