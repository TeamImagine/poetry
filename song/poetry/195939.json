{"author":"苏轼","id":195939,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["教子通经古所贤，安贫守道节尤坚。","当熊遗烈传家世，投烛诸郎慰眼前。","不待金花书诰命，忽惊玉树掩新阡。","凯风吹棘君休咏，我亦孤怀一泫然。"],"title":"周夫人挽词"}
