{"author":"韩淲","id":86105,"strains":["仄仄仄平仄，平○仄○平。","仄平仄仄仄，○仄仄仄平。","平平○平平，仄仄平平平。","平平仄平平，仄平平仄平。","○平平平仄，仄仄平仄平。","仄平仄平平，仄仄仄仄平。","仄仄仄仄仄，仄平仄平平。"],"paragraphs":["磊磈著胸次，婆娑寄嶙峋。","客来亦置酒，相与悦老身。","晴风吹岷峨，浩荡无边春。","巴江下吴波，软红生帽尘。","回头山房染，石也诚可人。","不知几千人，造化此一真。","只恐断取去，补天费精神。"],"title":"李礼侍石林"}
