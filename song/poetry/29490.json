{"author":"韩元吉","id":29490,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。"],"paragraphs":["畴昔追风幸执鞭，词场好在笔如椽。","十年睎骥犹瞠若，晚岁登龙未偶然。","下客阳春惊白雪，何人绿水近红莲。","尚应九里蒙河润，他日一天今二天。"],"title":"送汤丞相帅会稽  其三"}
