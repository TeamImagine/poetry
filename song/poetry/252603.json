{"author":"洪皓","id":252603,"strains":["仄仄平平仄仄平，平平仄仄仄平平。","仄平仄平平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["七稔艰难不敢陈，行藏且问蓐收神。","远来岂为谋身事，久执无缘厕国宾。","妄意合成同晋楚，羞言着节继苏辛。","哀哉庾信江南赋，闷读频移玉座春。"],"title":"次韵学士重阳雪中见招不赴前后十六首  其九"}
