{"author":"陆龟蒙","id":28176,"strains":["平仄平仄仄，平○仄平○。","平○仄仄平，仄仄平平仄。","平平仄平仄，仄仄○平仄。","仄仄仄平平，仄平平仄仄。","平平平仄平，仄仄平平仄。","仄仄平仄平，仄平平仄仄。","平平平仄仄，仄仄平○仄。","仄仄仄○平，平○仄○仄。","平○平仄仄，仄仄平仄○。","仄仄仄平平，平平仄平仄。","平平平仄仄，仄仄平平仄。","仄仄平仄平，平平平仄仄。","平平仄○仄，？仄平平仄。","平仄平仄平，仄平平仄仄。","平平平仄仄，仄仄平仄仄。","仄仄仄平平，○平仄平仄。","平平仄平仄，平仄仄平仄。","平仄仄仄平，○平仄平仄。","平平平仄仄，仄仄平平仄。","平仄平仄平，平平仄平○。"],"paragraphs":["江上冬日短，裴回草堂暝。","鸿当绝塞来，客向孤村病。","绵绵起归念，咽咽兴微咏。","菊迳月方高，橘斋霜已并。","盘飧蔬粟粗，史籍签牌盛。","目冷松桂寒，耳喧儿女竞。","开瓶浮蚁绿，试笔秋毫劲。","昼户亦重关，寒屏递相映。","诗从骚雅得，字向铅椠正。","遇敌舞蛇矛，逢谈捉犀柄。","无名升甲乙，有志扶荀孟。","守道希昔贤，为文通古圣。","幽忧废长剑，憔悴惭清镜。","祗会鱼鸟情，讵知时俗性。","浮虚多徇势，老懒图历聘。","既不务人知，空余乐天命。","吾家在田野，家事苦辽敻。","耕稼一以微，囷仓自然罄。","愁襟风叶乱，独坐灯花迸。","明发成浩歌，谁能少倾听。"],"title":"村夜二篇 一"}
