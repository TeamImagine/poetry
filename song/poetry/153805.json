{"author":"周密","id":153805,"strains":["平仄仄平○○仄，仄仄平平仄○仄。","平平平仄仄平平，仄仄平平仄平仄。","平平仄仄平○平，仄平仄仄平○平。","仄平平仄仄平仄，平○平仄平平平。"],"paragraphs":["沙阁冻痕吹折苇，淡日黄云照滩水。","风翻斜阵下沧茫，一笛渔歌又惊起。","翩翩弄影声号寒，帛书万里来长安。","稻粱多处有矰弋，何如烟月江湖宽。"],"title":"潇湘八景 平沙落雁"}
