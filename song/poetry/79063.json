{"author":"欧阳修","id":79063,"strains":["平平仄仄平平仄，平仄仄平平仄仄。","○○○仄仄仄平，仄仄平仄仄平仄。","仄平平仄仄平仄，仄仄○平仄平仄。","仄平平仄平仄仄，仄仄平平平仄仄。","平平仄仄平平平，仄平平平仄平仄。","仄平仄仄仄仄仄，仄仄仄仄平○仄。","仄平仄仄平平仄，平仄平平○仄仄。","仄平平仄仄平平，仄仄仄平平仄仄。","平平仄○仄平仄，仄仄平仄平仄仄。","平平仄仄仄○仄，仄仄平平平仄仄。","仄平仄仄○仄仄，仄仄平平仄平仄。","仄平仄仄仄仄仄，平仄平平平仄仄。","平○平平平仄仄，平仄仄仄平平仄。","仄平仄平仄仄仄，仄仄平平仄平仄。","仄平仄仄仄平仄，仄仄○仄平平仄。"],"paragraphs":["先生二十年东鲁，能使鲁人皆好学。","其间张续与李常，剖琢珉石得天璞。","大圭虽不假雕瑑，但未磨礲出圭角。","二生因是天下宝，岂与先生私褚橐。","先生示我何矜夸，手携文编谓新作。","得之数日未暇读，意欲百事先屏却。","夜归独坐南窗下，寒烛青荧如熠爚。","病眸昏涩乍开缄，灿若月星明错落。","辞严意正质非俚，古味虽淡醇不薄。","千年佛老贼中国，祸福依凭群党恶。","拔根掘窟期必尽，有勇无前力何荦。","乃知二子果可用，非独词坚由志确。","朝廷清明天子圣，阳德汇进群阴剥。","大烹养贤有列鼎，岂久师门共藜藿。","予惭职谏未能荐，有酒且慰先生酌。"],"title":"读张李二生文赠石先生"}
