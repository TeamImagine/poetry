{"author":"许及之","id":60631,"strains":["仄仄仄仄仄，仄平仄平平。","平平仄仄仄，平仄仄平平。","仄仄仄平仄，仄仄平仄平。","仄仄仄仄仄，平仄○平平。","平平仄平平，仄仄平仄○。","仄○平平平，仄仄○仄平。","仄平仄平仄，仄仄○平○。","平仄仄平仄，仄仄仄平平。","平平仄○仄，仄平仄平平。","平平仄平平，仄仄○平平。","仄平平仄平，仄仄平平○。","平平仄仄仄，仄仄平○平。","仄平仄仄仄，仄仄仄仄仄。","仄仄仄仄平，仄仄平平平。","平仄平平仄，仄仄仄仄○。","仄平平仄○，平仄仄仄平。","仄平平仄平，平平仄平平。"],"paragraphs":["日月被八极，覆盆自无明。","阳春妪万物，孤翰有悲鸣。","所以圣明治，要烛幽隠情。","一旱出料外，谁与填饥坑。","豪家亦何心，闭籴门忍横。","指囷宽嗸嗸，凛若临大兵。","雨余百忧洗，痛定犹忡怔。","今代子曾子，赞画外台清。","高轩昨过我，绝尘不容瞠。","归途出城闉，岸许闻啼婴。","下车非内交，一念千金轻。","摩挲脱九死，感慨恩更生。","抱持涉数舍，见我托此{姰/子}。","再拜敢有渝，鞠养专厢荣。","嗟予何为者，世故亦饱更。","识君千万间，胸次久已成。","所饥非一儿，公乎勉功名。"],"title":"曾主管由宜春道中得遗弃小儿属予收养道间寄诗纪实次韵奉酬"}
