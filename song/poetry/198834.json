{"author":"王诜","id":198834,"strains":["仄仄○○仄仄平，仄平仄仄仄平平。","平平仄仄平仄仄，仄平平仄平平平。","○平仄仄仄仄仄，仄仄平平平仄平。","仄平○仄仄平仄，平平仄仄平○平。","平○仄仄仄平仄，仄仄平○平仄平。","平平仄仄仄○仄，仄仄○○平仄平。","仄平平仄仄仄仄，仄仄平仄平仄平。","平仄仄仄仄平仄，仄平平仄平平平。","○平平仄平仄仄，平○仄仄仄平平。","○平仄平仄平仄，平平仄仄平平平。","平平平仄平仄平，平平仄仄平平平。","仄平仄仄仄平仄，○仄仄平平仄平。","仄平仄仄仄平仄，仄仄平平平仄○。","仄○仄仄仄仄平平仄，○○平仄仄平仄仄平○平。"],"paragraphs":["帝子相从玉斗边，洞箫忽断散非烟。","平生未省山水窟，一朝身到心茫然。","长安日远那复见，掘地宁知能及泉。","几年漂泊汉江上，东流不舍悲长川。","山重水远景无尽，翠幕金屏开目前。","晴云幂幂晓笼岫，碧嶂溶溶春接天。","四时为我供画本，巧自增损媸与妍。","心匠构尽远江意，笔锋耕遍西山田。","苍颜华髪何所遣，聊将戏墨忘余年。","将军色山自金碧，萧郎翠竹夸婵娟。","风流千载无虎头，于今妙绝推龙眠。","岂图俗笔挂高咏，从此得名因谪仙。","爱诗好画本天性，辋口先生疑宿缘。","会当别写一匹烟霞境，更应消得玉堂醉笔挥长篇。"],"title":"奉和子瞻内翰见赠长韵"}
