{"author":"叶梦得","id":235091,"strains":["平仄平仄平，仄○平仄仄。","平平仄○平，仄仄○仄○。","平平仄平仄，仄仄仄仄仄。","仄平平○仄，平仄仄○仄。","仄平平平平，平仄平仄仄。","仄仄仄平平，○○仄○仄。","平○○仄平，仄仄平仄仄。","平平仄仄仄，仄仄平仄仄。","○平仄平○，仄仄仄平仄。","○平仄仄仄，仄仄仄平仄。","仄仄仄平仄，仄仄仄平仄。","○平仄平仄，○仄平仄仄。","平仄平平，仄仄仄平仄。","平平仄仄仄，仄仄平仄仄。","仄平平仄平，仄仄平仄仄。","仄平仄平平，平仄平平仄。","平平仄平仄，仄仄仄仄仄。","平平平平仄，仄仄仄仄○。","仄仄仄平平，平。仄○仄。","仄仄平仄平，○平仄○○。"],"paragraphs":["刘氏磐石宗，略分天下半。","斯文独更生，落落分族冠。","探书到千古，极意在理乱。","故宜萧长倩，忧国共长算。","我怀崇兰君，多学真一贯。","束发踵癯儒，长檠媚空案。","胸中行秘书，领略能默断。","埋光久不暴，玉石终自判。","中年立周行，杞梓见修干。","雍容视出处，未可亟招唤。","坐令护都水，不特美先汉。","荷囊侍丹扆，正讶归稍缓。","为弃天闲，一往谢羁绊。","黄垆闭白玉，万事风雨散。","讣来为失声，涕落伤老伴。","孰知锦囊心，无复银钩腕。","柯山渺何许，日月忽已换。","平生浑金质，反复要熟看。","至宝琢寒泓，谁？抚遗玩。","尚有千字碑，临风寄长叹。"],"title":"哭赵叔问"}
