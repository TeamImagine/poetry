{"author":"张耒","id":215834,"strains":["平平仄平仄，仄○仄平仄。","仄平平仄仄，平仄仄仄仄。","仄平平平平，平仄仄平仄。","平平平仄仄，仄仄平平仄。","○平仄仄仄，仄仄平仄仄。","仄平○仄仄，仄仄仄平仄。","仄平仄平仄，平仄平仄仄。","平平仄平仄，仄仄仄仄仄。"],"paragraphs":["幽人息遥夜，四听市声寂。","月华清可掬，天色绀欲滴。","候虫先知秋，微响出阴壁。","精荧高露湿，断续残河白。","兴怀我自出，抱器方待择。","感时当有作，陋巷奏金石。","予方问农圃，朝市嗟扫迹。","先寒戒裘褐，岁暮养老客。"],"title":"昨夜月中一睡殊有秋色觉书所见戏呈道孚"}
