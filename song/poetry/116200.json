{"author":"刘克庄","id":116200,"strains":["仄平仄仄平平仄，仄仄平平仄仄平。","平仄仄平平平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["洛中旧话谁拈出，几载寥寥有此杯。","迂叟力辞年高晚，先贤羞与尹俱来。","宁陪邵子称安乐，免使欧公笑僻乖。","况值霜天好风月，皱眉不若且舒怀。"],"title":"谢诸寓贵载酒  其二"}
