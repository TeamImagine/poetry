{"author":"温庭筠","id":1845,"strains":["平平仄平平，仄仄仄平平。","平平平仄仄，平仄仄平平。","仄平平仄仄，平平仄平仄。","仄仄仄平平，平平仄平仄。","平平平仄○，仄仄仄平平。","仄○○仄仄，仄仄仄平平。","平平平○仄，平平仄仄平。","仄仄○仄仄，平○仄平平。","平平平仄仄，仄仄平○仄。","平仄平仄平，平平仄○仄。","平平仄平仄，仄仄仄平平。","仄○仄平仄，仄仄仄平平。","平仄○平仄，仄仄平平仄。","平平平仄平，平仄平平仄。"],"paragraphs":["悠悠复悠悠，昨日下西洲。","西洲风色好，遥见武昌楼。","武昌何郁郁，侬家定无匹。","小妇被流黄，登楼抚瑶瑟。","朱弦繁复轻，素手直凄清。","一弹三四解，掩抑似含情。","南楼登且望，西江广复平。","艇子摇两桨，催过石头城。","门前乌臼树，惨淡天将曙。","鹍𫛥飞复还，郎随早帆去。","回头语同伴，定复负情侬。","去帆不安幅，作抵使西风。","他日相寻索，莫作西洲客。","西洲人不归，春草年年碧。"],"title":"杂曲歌辞 西洲曲"}
