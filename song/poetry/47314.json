{"author":"杨万里","id":47314,"strains":["仄仄○仄○，仄仄仄仄平。","仄平仄仄仄，仄仄仄仄平。","平平仄平仄，仄○仄仄平。","平平仄平仄，仄仄仄仄平。","平平仄仄仄，仄○仄仄平。","平仄仄仄仄，仄平仄平○。","仄平平平仄，平○仄仄平。"],"paragraphs":["我昔如汝长，壮志在四方。","集贤给笔札，秉烛促夜装。","平明出门去，振衣不徬徨。","先君泫然泣，感我令我伤。","先君顾我语，汝行勿断肠。","它日汝养子，此悲会身当。","老怀追陈迹，心折涕泗滂。"],"title":"得寿仁寿俊二子中涂家书三首  其三"}
