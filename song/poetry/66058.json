{"author":"陈傅良","id":66058,"strains":["仄仄仄平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["沴气反为和气来，长沙千里一瑶台。","新炊顿顿匙抄玉，熟睡家家壁撼雷。","天直于人如合券，公应怜我欲停杯。","向来韩子夸精祷，云合衡山特易开。"],"title":"又和"}
