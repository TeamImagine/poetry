{"author":"王炎","id":69653,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["西风拂面饮微酣，小摘茱萸手自簪。","极羡酒兼诗共好，正缘人与景相参。","杜门不复贪游赏，落帽无由际剧谈。","叹息登高兄弟远，目随鸿雁过天南。"],"title":"和陆簿九日二首  其一"}
