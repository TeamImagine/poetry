{"author":"韩维","id":157759,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["秋风吹雨入荒城，城下篱边菊艳明。","佳节相从平日事，新诗遥寄故人情。","浮沉薄宦非吾愿，俯仰流年只自惊。","早晚郊扉收退迹，南阡北陌重逢迎。"],"title":"答杨辛二君重阳对雨见寄"}
