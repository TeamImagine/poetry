{"author":"梅尧臣","id":57784,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["红薇花树小扶疏，春种秋芳赏爱余。","丞相旧园移带土，侍臣清署看临除。","薄肤痒不胜轻爪，嫩干生宜近禁庐。","此地结根千万岁，联华荣莫比茅茹。"],"title":"次韵和韩子华内翰于李右丞家移红薇子种学士院"}
