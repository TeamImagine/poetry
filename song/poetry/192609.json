{"author":"郭祥正","id":192609,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["闻君深隐凤凰山，池水相通竹石间。","一念报亲长不断，六经传子胜空闲。","青猿摘果啼兼啸，白鸟穿云去复还。","自愧尘埃行老矣，何时载酒伴酡颜。"],"title":"寄凤凰山张居士"}
