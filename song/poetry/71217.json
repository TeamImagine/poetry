{"author":"赵汝愚","id":71217,"strains":["平平仄平平仄仄，平平仄平○仄仄。","仄平仄仄○仄平，平仄平平仄平仄。","平平仄仄平仄平，仄○平仄仄平平。","仄平仄仄仄平仄，仄仄仄仄平平平。","仄仄平平仄平仄，平仄平○仄平仄。","○平仄仄仄平平，仄平平平仄○仄。"],"paragraphs":["金溪有梅花矗矗，平生爱之看不足。","故人爱我如爱梅，来共寒窗伴幽独。","纷纷俗子何足云，眼看桃李醉红裙。","酒狂耳热仰天笑，不特恶我仍憎君。","但令梅花绕僧屋，梅里扶疏万竿竹。","相逢岁晚两依依，故人冰清我如玉。"],"title":"金溪寺梅花"}
