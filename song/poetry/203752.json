{"author":"孔平仲","id":203752,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["崎岖寒苦远腾装，喜得高才共此方。","当以清谈销日月，更将和气敌冰霜。","堂前绛帐惭容迹，幕下红莲幸借香。","闲夕肯来相伴否，小窗残烛厌更长。"],"title":"呈梦锡节推林思永察推"}
