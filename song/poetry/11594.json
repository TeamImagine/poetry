{"author":"黄大舆","id":11594,"strains":["仄平仄平仄，平平仄平仄。","仄仄平仄平，平平仄平仄。","平仄仄仄仄，仄仄仄平仄。","平平仄○仄，平仄平仄仄。","○○平○仄，平○仄平仄。","○平仄仄仄，仄仄○平仄。","平平仄○仄，仄仄仄平仄。","平平仄平仄，仄仄平仄仄。","仄平平○平，○仄平仄仄。"],"paragraphs":["客游厌城市，僧房见岩壑。","伟石罗众峰，寒砂结层堮。","为谷既窈窕，置岭复绵邈。","溪源互相注，花草纷已错。","空闻先王梦，徒观楚臣作。","行云在俛仰，北渚应酬酢。","天机契如幻，意匠起冥漠。","周流属多豫，寤寐欣所托。","有怀山中人，从尔芳杜若。"],"title":"华亭山房象山"}
