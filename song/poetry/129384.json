{"author":"李曾伯","id":129384,"strains":["平仄平平仄仄平，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["青女欺寒未肯霜，先将银铄散祥光。","芙蓉晓院不禁老，薝卜满林惟欠香。","冷入宝环销翠羽，声随石鼎煮羊肠。","兔园赋罢谁能继，留得诗人祝岁穰。"],"title":"和阙干雪中韵  其二"}
