{"author":"曾丰","id":72648,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["广东冬气作春蒸，浙土如之得我惊。","桃李猖狂争窃发，昆虫龌龊学微行。","向南柳可为先进，投北梅犹是后生。","物理乘除自相补，速成未必似迟成。"],"title":"丙辰十月风日积煖浙间花卉俱开"}
