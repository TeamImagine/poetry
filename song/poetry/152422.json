{"author":"方一夔","id":152422,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["阿咸秀出竹林边，千古风流有此贤。","独向诗盟参古律，不随世态异憎怜。","夜光照耀需他日，汗血奔腾出少年。","乞我飞霞与青玉，夜深环珮韵璆然。"],"title":"次韵雪冈徐景星二首  其一"}
