{"author":"刘克庄","id":111615,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["古书时务了无关，却悔胸中万卷蟠。","尚可追陪鸥鸟社，安能生死蠹鱼间。","毁言自叹今销骨，戆草谁怜昔犯颜。","圣主恩深臣命薄，黄冠结裹季真还。"],"title":"居厚弟示和诗复课十首  其二"}
