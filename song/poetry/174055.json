{"author":"曾巩","id":174055,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["收科同日曳华裾，砉划惊闻刃有余。","骢马已腾双阙路，木牛还实太仓储。","多歧易感千名别，置袖空荣一纸书。","欲佩左符瓯越去，更从南斗望单车。"],"title":"酬江西运使蒋颖叔"}
