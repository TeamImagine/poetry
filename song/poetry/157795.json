{"author":"韩维","id":157795,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["翠竹苍林颜色老，游人安得故时同。","沾衣似对金城柳，握管翻悲楚水枫。","新鬓旋惊吟后白，好花犹记折来红。","须知世事徒劳耳，惟有清樽不负公。"],"title":"和子履再游李氏园"}
