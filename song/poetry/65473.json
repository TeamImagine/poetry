{"author":"廖行之","id":65473,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","仄仄平平平仄仄，仄平平仄仄平仄。","仄平仄仄平平仄，仄仄平平仄仄平。"],"paragraphs":["客里春愁万斛量，随身抖擞一奚囊。","了无池草入诗梦，粗有山花供酒狂。","半载飞蓬成底事，几钩新月误相望。","夕阳又傍空山宿，杜宇声中入异乡。"],"title":"清江道中"}
