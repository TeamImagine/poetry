{"author":"陆游","id":37213,"strains":["仄仄平○仄仄平，仄平仄仄仄平平。","平平平仄平平仄，仄仄平平仄仄平。","仄仄仄平仄仄○，平平平仄仄仄平。","仄平仄仄平平仄，平仄平平仄仄仄。"],"paragraphs":["我似人间不系舟，好风好月亦闲游。","归来华表千年鹤，灭没烟波万里鸥。","岁晚客貂那复叹，时艰嫠纬未忘忧。","野人只欲安耕钓，江左夷吾可见不。"],"title":"泛舟湖山间有感"}
