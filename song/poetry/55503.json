{"author":"朱熹","id":55503,"strains":["仄仄○仄仄，仄仄平仄仄。","仄仄○○平，仄仄平仄○。","仄平仄○仄，○仄仄平仄。","仄仄仄○平，仄平平仄仄。","平平仄仄仄，仄仄平？仄。","仄仄仄仄平，平平仄平仄。","仄平仄仄仄，平仄仄平仄。","仄仄仄仄平，○平仄平仄。"],"paragraphs":["两岸苍壁对，直下成斗绝。","一水从中来，涌潏知几折。","石梁据其会，迎望远明灭。","倏至走长蛟，捷来翻素雪。","声雄万霹雳，势倒千嵽嵲。","足掉不自持，魂惊讵堪说。","老仙有妙句，千古擅奇崛。","尚想化鹤来，乘流弄明月。"],"title":"奉同尤延之提举庐山杂咏十四篇 栖贤院三峡桥"}
