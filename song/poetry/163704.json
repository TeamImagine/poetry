{"author":"于石","id":163704,"strains":["平平仄仄平，○仄平平仄。","平仄仄平平，平平仄平仄。","○平平仄平，平仄○平仄。","仄平仄仄仄，○仄平仄仄。","○仄仄仄平，仄平平仄仄。","平仄仄平仄，仄仄仄仄仄。","仄仄仄仄○，仄仄仄○仄。","平○平仄仄，平仄仄○仄。","仄仄平平平，仄仄平平仄。","仄仄仄○平，平平平仄仄。","平平仄平仄，平仄仄平仄。","平平仄平仄，平平仄○仄。","平仄仄平平，平仄平平仄。"],"paragraphs":["曾为石壁游，更借僧房宿。","楼阁倚林腰，溪山醒尘目。","敲门寻旧僧，清响应林谷。","老僧不厌客，分我云半屋。","禅月岂后身，尚余诗满腹。","疑我亦荀鹤，再与赋汉牧。","汲井昼煮茶，洗钵夜分粥。","山空人语寂，邀我入深竹。","独抱无弦琴，不唱浮生曲。","月树影参差，风鸣声断续。","翛然出尘表，身世转幽独。","明朝出山去，无言笑相瞩。","江上石牛眠，秋草为谁绿。"],"title":"再游石壁寺"}
