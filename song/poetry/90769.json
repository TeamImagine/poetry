{"author":"韩琦","id":90769,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["满岁穷边喜未还，飞尘犹拟助高山。","一年愿借虽惭寇，万里思归却笑班。","紫塞风烟长冷淡，赤松光景正安闲。","何时少奉挥金宴，免役劳魂梦寐间。"],"title":"次韵答致政杜公以迁职惠诗"}
