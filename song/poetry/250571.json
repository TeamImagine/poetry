{"author":"沈与求","id":250571,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["葱麦推还井大春，拂衣归伴卧云人。","胸中历历蟠三略，肘后时时校六淳。","已作移文排俗士，更将要术混齐民。","知闲聊复求闲地，岁晚功名恐逼身。"],"title":"次韵学士兄述怀  其二"}
