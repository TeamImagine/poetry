{"author":"赵鼎","id":248267,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["悄无人语到高堂，爽气侵凌枕簟凉。","木叶雕风秋瑟瑟，檐花流雨夜浪浪。","灯明疏幔孤光暗，蛩咽空阶怨绪长。","心愿无期清梦断，一炉沉水自焚香。"],"title":"秋试锁宿府学"}
