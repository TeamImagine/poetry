{"author":"方回","id":148625,"strains":["仄平平仄仄平仄，平仄平平平仄仄。","平平仄平仄仄仄，平仄仄平平仄仄。","○平仄仄○平平，仄仄平平○平仄。","仄平平仄○仄仄，平仄平平平仄仄。","仄仄仄仄平平平，○平仄平仄平平。","仄仄仄仄○仄平，仄仄仄平仄○平。","仄平仄仄仄仄仄，平平○平仄平平。","仄平仄仄仄仄仄，仄○仄平平○平。","仄仄平平仄仄仄，仄仄仄平平仄仄。","仄○○平仄仄平，仄平仄平○仄仄。","平平仄仄平仄平，仄仄仄仄平仄仄。","仄仄平仄仄平平，仄仄平平仄○仄。"],"paragraphs":["乃翁辛苦注周易，曾梦神人谈太极。","清泉煮蔬啖粝饭，酰盐醤姜俱不食。","迎霜猎猎缊袍青，映日萧萧颔须白。","自云今代王辅嗣，憔悴形容人不识。","有子有子狂非狂，其名复亨字雷阳。","十五早学张道陵，二十已成费长房。","篆符咒水逐鬼物，朝游燕齐暮衡湘。","信奇喜异世不少，指空说无饶衣粮。","读古人书识道理，定复在陈饥欲死。","不如沈家跨灶郎，恍兮惚兮行怪诡。","村惊郭骇争赠诗，我亦徇俗书此纸。","万事宜假不宜真，往往神仙亦如此。"],"title":"赠沈雷阳"}
