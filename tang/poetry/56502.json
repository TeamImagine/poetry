{"author":"李白","id":56502,"strains":["仄仄仄仄平平，平仄仄平平仄。","平仄平平仄仄平，仄平仄仄平○仄。","平平平仄仄仄仄，仄平平仄平平仄。","平仄仄仄仄○平仄仄平平仄，仄平仄仄平平○。","仄仄仄平平平平仄仄仄平，仄平仄仄○仄平。","仄平○仄仄平仄，仄平仄平平仄仄。","仄平仄仄平○平，仄仄仄仄平平平。"],"paragraphs":["丽莫似汉宫妃，谦莫似黄家女。","黄女持谦齿发高，汉妃恃丽天庭去。","人生容德不自保，圣人安用推天道。","君不见蔡泽嵌枯诡怪之形状，大言直取秦丞相。","又不见田千秋才智不出人，一朝富贵如有神。","二侯行事在方册，泣麟老人终困厄。","夜光抱恨良叹悲，日月逝矣吾何之。"],"title":"鞠歌行"}
