{"author":"刘敞","id":174917,"strains":["仄平仄仄平平仄，仄仄仄仄仄平仄。","平仄平仄仄平平，平平平平平仄仄。","仄仄仄仄仄仄平，平仄○仄仄○平。","仄仄平仄平平仄，仄仄平仄平仄○。","仄平平平平仄仄，平仄平平仄平仄。","仄仄仄仄仄仄平，仄仄平平平仄仄。"],"paragraphs":["李侯宝砚刘侯得，上有刺史李元刻。","云是天宝八年冬，端州东溪灵卵石。","我语二客此不然，天宝称载不称年。","刺史为守州为郡，此独云尔奚所传。","两君卢胡为绝倒，嗟尔于人几为宝。","万事售伪必眩真，此固区区无足道。"],"title":"刘泾州以所得李士衡观察家宝砚相示与圣俞玉汝同观戏作此歌"}
