{"author":"刘子翚","id":15132,"strains":["平仄仄平仄，平平仄平平。","平平仄仄平，平平仄平仄。","平平仄仄仄，平仄平平平。","仄平平仄仄，平平仄○平。","平平仄仄仄，仄仄平平平。","平平平仄仄，仄仄平平平。","仄○仄平仄，平仄平仄平。","仄平平仄仄，仄仄平平平。","平平仄平平，仄仄平平平。","○平仄仄仄，仄仄平平平。","○平○仄平，仄仄平○平。","平平仄平仄，仄○平平平。","平平平仄仄，仄仄仄平平。","仄平平平平，平平仄平平。","仄仄平仄仄，仄○○平平。"],"paragraphs":["穷寇转趋海，吾邦备宜先。","连年戍役频，征兵及渔佃。","扶戈或稚齿，婴胄仍华颠。","未知戎伍肃，朱旗乱长阡。","林端晚燧发，石际飞梯悬。","崎岖樵牧地，万灶生浮烟。","我行视营栅，儿戏端可怜。","倚兹形势险，寇至常迁延。","群凶昔吾军，赤指抨鸣弦。","防胡屡瓦解，合寇俄星连。","犹多燕赵儿，意气非当年。","骈车载珍宝，结骑驰婵娟。","时危天稔乱，事岂汝能专。","怒风飞惊涛，河梁失归船。","四顾天地黑，揽衣思茫然。"],"title":"巡寨偶书"}
