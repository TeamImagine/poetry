{"author":"仇远","id":164435,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["连辔行春自作期，寻芳却笑我来迟。","三杯云液花前酌，一曲琼箫竹下吹。","沧海桑田非旧日，石泉槐火有新诗。","山中道士闲于鹤，门外红尘总不知。"],"title":"饮陆静复山房分韵得时字"}
