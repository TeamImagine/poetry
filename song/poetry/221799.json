{"author":"杜衍","id":221799,"strains":["平○仄仄仄○仄，仄仄平仄仄平○。","仄平仄平平平平，仄平仄仄仄○仄。","仄○仄仄仄○平，仄仄平平仄平仄。","仄平平仄仄平平，仄仄平平仄平仄。","仄仄仄仄仄仄平，仄仄平○仄平仄。","○仄平平仄仄平，仄仄仄平平仄仄。","仄仄○○仄仄平，平平仄仄○○仄。","平平仄仄平平平，仄仄平平平仄仄。","○平○仄仄○平，○仄平平仄平仄。"],"paragraphs":["尝闻作者善评议，咏雪言白匪精思。","及窥古人今人诗，未能一一去其类。","不将柳絮比轻扬，即把梅花作形似。","或夸琼树鬬玲珑，或取瑶台造嘉致。","散盐舞鹤实有徒，吮墨含毫不能既。","深悼无人可践言，一旦见君何卓异。","万状驱从物外来，终篇不涉题中意。","宜乎众目诗之豪，便合登坛推作帅。","回头且报郢中人，从此阳春不为贵。"],"title":"聚星堂咏雪赠欧公"}
