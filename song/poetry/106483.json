{"author":"程公许","id":106483,"strains":["仄仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["意不求全那得毁，本来知足岂须多。","世途何处非乘险，古井如今已不波。","缘督更须师漆吏，乞墦可使愧邹轲。","君看野马难羁束，宁羡天街想玉珂。"],"title":"正月念三日以南床劾论去国憩浄慈客馆苏税院惠二诗和韵  其一"}
