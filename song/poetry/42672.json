{"author":"陆游","id":42672,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["云边采药喜身轻，灯下观书觉眼明。","扰扰已空浮世事，依依还作苦吟声。","又为天地几年客，顿觉轩窗三日晴。","深愧山童怜寂寞，风炉传法煮芜菁。"],"title":"病小愈喜晴"}
