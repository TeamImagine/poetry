{"author":"杨万里","id":48090,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["梁溪归自镜湖天，笔卷湖光入大篇。","倾出锦囊和雨湿，炯如柘弹走盘圆。","许分句法何曾付，自笑芜辞敢浪传。","两集不须求序引，祇将妙语冠陈编。"],"title":"偶送西归朝天二集与尤延之蒙惠七言和韵以谢之"}
