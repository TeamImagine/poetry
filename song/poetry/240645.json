{"author":"周紫芝","id":240645,"strains":["仄平仄仄仄仄仄，仄仄○平仄平仄。","平平仄平仄仄平，仄仄仄平仄○仄。","平平仄仄○平平，平平仄仄平平平。","仄平仄仄仄平仄，平平仄○平平平。","平平仄仄平仄仄，○仄仄平○仄平。","仄平仄平○仄仄，仄仄○○○平仄。","仄○仄平平仄平，仄仄仄平平仄平。","仄平平仄平仄仄，仄平仄仄仄平○。","平仄○平仄○仄，平仄平○○仄仄。","仄平○仄平平○，仄仄○仄平平仄。","○平仄仄平仄平，平仄平平平仄仄。"],"paragraphs":["漫郎与世苦不偶，俶傥如公世安有。","平生学书笔似锥，晚岁得州大如斗。","淮西道院长江边，天公付与公高眠。","使君闭阁作奇字，门前白浪春风颠。","人言异石天所出，三十六峰如洞天。","亟呼我兄更再拜，俗眼相看颇惊怪。","唤钱作兄真可怜，唤石作兄无乃贤。","望尘罗拜良可笑，米公拜石不同调。","愚智相悬乃如此，何啻人间三十里。","是非从古无公论，彼此相笑何时巳。","巉岩对客初不言，尧桀纷纷渠自尔。"],"title":"米元章为须江太守闻有怪石在河壖莫知其所自来人以为异而不敢取公命移置州沼为燕游之玩石至而惊遽命设席拜于庭下曰吾欲见石兄二十年矣闻者以为言坐是罢去余游濡须而石犹在询之邦人信然乃作此诗"}
