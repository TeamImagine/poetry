{"author":"方回","id":150063,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["休兵三十有余龄，铁马曾来似不曾。","寒士喜从贤御史，闲人许识老名僧。","画船处处歌春雪，厦屋遥遥贮腊冰。","保得西湖如此好，心知明首遇良肱。"],"title":"乙巳三月十五日监察御史王东溪节宿戒方回万里饮灵隠冷泉亭赵宣慰君实赵提举子昂灵隠寺知事晦坛治具西方僧四人两提领北人放泉喷雪观猿掷果予醉先退赋诗五首记之  其四"}
