{"author":"汪藻","id":236801,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["依倚西风不自持，葳蕤羽葆杂金规。","繁开不负朝阳色，独步非关昊帝私。","把酒可能追靖节，掇苗终欲慕天随。","春红过尽聊经眼，赖有芬菲慰所思。"],"title":"咏菊"}
