{"author":"苏轼","id":193592,"strains":["平平仄仄平平仄，○仄○平○仄仄。","仄仄○平仄仄平，平平仄仄平○仄。","平平平仄仄仄仄，平仄仄仄仄平仄。","仄仄○○平仄平，平平仄仄○○仄。","仄仄平平平仄仄，平平仄仄平平仄。","平平仄仄仄仄平，平仄仄仄平仄仄。","仄○平平仄平仄，仄仄平平平仄仄。","平平仄仄○仄平，仄仄仄○仄平○。","仄平仄仄平仄仄，仄仄仄○平仄仄。","平仄平平仄仄平，平平仄仄平平仄。"],"paragraphs":["霜筠细破为双掩，中有长鱼如卧剑。","紫荇穿腮气惨凄，红鳞照座光磨闪。","携来虽远鬣尚动，烹不待熟指先染。","坐客相看为解颜，香粳饱送如填堑。","早岁尝为荆渚客，黄鱼屡食沙头店。","滨江易采不复珍，盈尺辄弃无乃僭。","自从西征复何有，欲致南烹嗟久欠。","游鯈琐细空自腥，乱骨纵横动遭砭。","故人远馈何以报，客俎久空惊忽赡。","东道无辞信使频，西邻幸有庖虀酽。"],"title":"渼陂鱼"}
