{"author":"陆游","id":41101,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["柳眼梅须漏泄春，江南又见物华新。","终年幽兴遗身世，半夜孤吟怆鬼神。","客有疏亲俱握手，酒无贤圣总濡唇。","放翁自命君无笑，家世从来是散人。"],"title":"冬夕闲咏"}
