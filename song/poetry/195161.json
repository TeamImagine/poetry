{"author":"苏轼","id":195161,"strains":["仄仄仄平平，○○仄平仄。","平平仄平○，仄仄平仄仄。","仄平仄平仄，仄仄平平仄。","仄平仄平平，○仄平○仄。","平平○仄仄，仄仄仄平仄。","仄平仄仄仄，仄仄平平仄。","仄平仄平仄，平仄平平仄。","仄平平仄仄，○仄平平仄。","仄平平仄仄，仄仄仄平仄。","平平平仄○，平仄平平仄。"],"paragraphs":["翠柏不知秋，空庭失摇落。","幽人得嘉荫，露坐方独酌。","月华稍澄穆，雾气尤清薄。","小儿亦何知，相语翁正乐。","铜炉烧柏子，石鼎煮山药。","一杯赏月露，万象纷酬酢。","此生独何幸，风缆欣初泊。","誓逃颜跖网，行赴松乔约。","莫嫌风有待，漫欲戏寥廓。","泠然心境空，仿佛来笙鹤。"],"title":"十月十四日以病在告独酌"}
