{"author":"梁栋","id":160907,"strains":["平平仄平仄平仄，仄仄平平○仄仄。","仄平仄仄仄仄平，平平○仄平平仄。","平平○仄仄平平，仄仄平○○平仄。","○平仄仄平仄仄，仄仄平平平仄仄。","仄平○仄平仄平，仄仄平平仄平仄。","仄平仄○仄平○，仄仄平平平仄仄。","平平仄仄○仄仄，仄仄仄仄平平仄。","平○仄仄仄○仄，平仄平平仄平仄。","仄平○仄仄平平，○仄平平仄平仄。"],"paragraphs":["荆溪水腥泊船早，落日无人行古道。","髑髅有眼不识春，东风吹出青青草。","荒基犹认是人家，败栅曾将当城堡。","当时压境兵百万，不脱靴尖堪蹴倒。","短兵相接逾四旬，毒手尊拳日攻讨。","内储外援两消沈，一缕人心坚自保。","孤臣守土轻性命，赤子效死涂肝脑。","朝廷有爵愧降附，幽壤无恩泽枯槁。","愿笺司命录英雄，收拾忠魂畀穹昊。"],"title":"哀毘陵"}
