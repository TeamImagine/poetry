{"author":"白居易","id":17410,"strains":["仄仄仄平○，○平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄○○仄，○平仄仄平。","平平仄平仄，平仄仄平平。","仄仄平○仄，平○仄仄平。","平○仄仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","平仄平平仄，平平？仄平。","仄平平仄仄，仄仄仄平平。","仄仄平平仄，○平仄仄平。","仄平仄仄仄，仄仄仄平平。","仄仄平平仄，平○仄仄平。","仄○仄仄仄，仄仄○○平。","仄○○平仄，○平仄仄平。","平平平仄仄，仄仄仄平平。","○仄平平仄，平平仄仄平。","仄平平仄○，平仄仄平平。"],"paragraphs":["错落复崔嵬，苍然玉一堆。","峰骈仙掌出，罅坼剑门开。","峭顶高危矣，盘根下壮哉。","精神欺竹树，气色压亭台。","隐起磷磷状，凝成瑟瑟胚。","廉棱露锋刃，清越扣琼瑰。","岌嶪形将动，巍峩势欲摧。","奇应潜鬼怪，灵合蓄云雷。","黛润霑新雨，斑明点古苔。","未曾栖鸟雀，不肯染尘埃。","尖削琅玕笋，洼剜玛瑙罍。","海神移碣石，画障簇天台。","在世为尤物，如人负逸才。","渡江一苇载，入洛五丁推。","出处虽无意，升沈亦有媒。","拔从水府底，置向相庭隈。","对称吟诗句，看宜把酒杯。","终随金砺用，不学玉山颓。","疏傅心偏爱，园公眼屡回。","共嗟无此分，虚管太湖来。"],"title":"奉和思黯相公以李苏州所寄太湖石奇状绝伦因题二十韵见示兼呈梦得"}
