{"author":"刘正之","id":96536,"strains":["仄仄平仄仄，平仄仄平平。","仄仄仄○仄，仄仄仄○平。","平平仄仄平，仄平仄平平。","仄○仄仄仄，仄仄平平平。","平仄平平○，平平平仄平。","○平仄平○，仄仄仄仄平。"],"paragraphs":["雨雪成岁暮，之子远徂征。","酌酒起相送，慨我别离情。","池阳实大藩，佐车屈时英。","子行一请觐，上计趋吴京。","良玉怀贞操，芳兰含远馨。","临歧一珍重，即此万里程。"],"title":"送刘旬甫"}
