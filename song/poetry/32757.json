{"author":"陆游","id":32757,"strains":["仄平平平仄○仄，仄仄仄平平仄仄。","平平平仄仄平仄，仄仄○○平仄仄。","仄平仄仄平平平，仄仄○平○仄仄。","仄平仄仄仄仄仄，仄仄平平○平仄。","仄○仄仄仄仄仄，平平仄仄平仄仄。","平仄○平仄仄平，仄仄平平平○仄。","平平平仄仄平○，仄仄仄仄平平仄。","○仄平平仄仄平，仄平○仄平平仄。"],"paragraphs":["老夫樯竿插苍石，水落岸沙痕数尺。","江南秋尽未揺落，槲叶离离枫叶赤。","楚人自古多悲伤，道傍行歌犹感激。","野花碧紫亦满把，涧果青红正堪摘。","客中得酒薄亦好，江头烂醉真不惜。","千古兴亡在目前，郁郁关河含暝色。","饥鸿垂翅掠舟过，此意与我同凄恻。","三抚阑干恨未平，月明正照颓乌帻。"],"title":"醉歌"}
