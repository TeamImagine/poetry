{"author":"杨万里","id":45850,"strains":["仄平仄仄仄平平，仄仄平平仄仄平。","仄仄仄平仄仄仄，平平仄仄仄平平。","平平仄仄仄平仄，平仄仄平平仄平。","仄仄平平仄平仄，仄平仄仄仄平平。"],"paragraphs":["斗州只解寄鹅毛，鼎肉何曾馈百牢。","驱使木奴供露颗，催科郭索献霜螯。","乡封万户只名醉，天作一丘都是糟。","却被新诗太清绝，唤将雪虐更风饕。"],"title":"以糟蟹洞庭甘送丁端叔端叔有诗因和其韵"}
