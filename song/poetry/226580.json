{"author":"谢逸","id":226580,"strains":["仄平仄平仄平，平仄仄仄平仄仄平。","平平平仄仄仄仄平平，平仄○平仄平平。","平平平○平，○平仄平平○，○仄平平仄平。","平平平平平平仄平，仄仄仄平仄平平。","仄平平平平仄平平，平仄平平平仄平。","平平平仄仄仄仄平平，平仄○仄仄平平。","平平平仄平，○仄○平平仄平仄平。","平平平平平平仄平，仄仄仄平仄平平。","仄平仄仄平，仄仄平平平。","仄仄平平仄仄○平平。","仄平仄仄平仄平，平仄○○仄。","仄平仄仄仄平，仄平仄平平平平平仄仄。"],"paragraphs":["雁云蜚兮鲤沉，高者可弋兮下可罾。","龙沙之上足以忘机兮，于以观鱼鸟之情。","修眉浮空兮，鉴寒濑之澄凝，茹紫芝兮濯缨。","逍遥乎龙沙之上兮，可乐者山水之情。","草芊芊兮垂柳阴阴，黄落兮霜寒露零。","龙沙之上足以忘怀兮，于以观草木之情。","秋风兮月明，吹我衣裳兮照吾曲肱。","逍遥乎龙沙之上兮，可乐者风月之情。","百夫逐鹿兮，失得之营心。","有鹿兮虽竭蹷其何悲。","向知鹿不吾得兮，曾不如其已。","不吾得则已兮，又何有于龙沙之君子也。"],"title":"龙沙词五叠赠清逸先生"}
