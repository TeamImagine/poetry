{"author":"陈与义","id":3411,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄平仄平平仄仄，仄平仄仄仄平平。"],"paragraphs":["涨江临眺足消忧，倚杖江边地欲浮。","叠浪并翻孤日去，两津横卷半天流。","鼋鼍杂怒争新穴，鸥鹭惊飞失故洲。","可为一官妨快意，眼中唯觉欠扁舟。"],"title":"观江涨"}
