{"author":"叶适","id":78309,"strains":["仄平平平平仄仄，仄平仄仄○平仄。","○平仄平平仄仄，仄仄仄平平仄仄。","？平仄平平平平，仄仄平仄平○平。","平平平仄平平仄，仄仄仄仄平○○。","平平平平平仄仄，平○仄仄平仄仄。","平平仄仄○仄平，仄○平平○平仄。","平平平仄仄仄平，仄仄仄仄平平○。","仄平仄仄○仄仄，仄仄○平仄仄平。","平平仄平平仄仄，仄仄仄平平仄仄。","平仄平平仄仄○，仄平仄仄平平仄。","平仄平平平仄仄，平仄平仄平○仄。","平仄仄平平仄仄○，平○仄仄○平仄。"],"paragraphs":["马塍东西花百里，锦云绣雾参差起。","长安大车喧广陌，问以马塍云未识。","酴醿缚篱金沙墙，薜荔楼阁山茶房。","高花何啻千金直，著价不到宜深藏。","青鞋翩翩乌鹤袖，严劳引首金蒋后。","随园摘蕊煎冻酥，小分移床献春酒。","陈通苗傅昔弄兵，此地寂寞狐狸行。","圣人有道贲草木，我辈裁花乐太平。","知君已于苕水住，尽日𫇛声摇上渚。","无际沧波蓼自分，有情碧落鸥偏聚。","追逐风光天漫许，抛掷身世人应怒。","君不见南宫载宝回，何如赵子穿花去。"],"title":"赵振文在城北厢两月无日不游马塍作歌美之请知振文者同赋"}
