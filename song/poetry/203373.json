{"author":"孔平仲","id":203373,"strains":["仄○仄仄仄，仄仄仄仄仄。","仄仄仄平○，平平○○仄。","仄平○仄仄，仄仄仄仄仄。","仄仄仄仄平，仄仄平仄仄。","仄○平仄○，仄仄平仄仄。","仄平仄仄仄，仄平仄平仄。","平平平仄平，仄仄平仄仄。","仄平平仄○，平仄平○仄。","仄平仄仄仄，仄仄仄仄仄。","仄平仄○仄，仄仄仄仄仄。"],"paragraphs":["客兴谓已旦，出视见落月。","瘦马入荒陂，霜花重如雪。","海风吹万里，两耳冻几脱。","岁晏已苦寒，近北尤凛洌。","况当清晓行，溯此原野阔。","笠飞带绕颈，指强不能结。","农家烟火微，炙手粗可热。","岂能迂我留，而就苟且活。","仰头视四宇，夜气亦渐豁。","苦心待正昼，白日想不阙。"],"title":"早行"}
