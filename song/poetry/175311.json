{"author":"刘敞","id":175311,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["怪来原隰满光华，不意相逢天一涯。","久别班荆情未易，少留倾盖日空斜。","山连木叶千峰雪，地逼龙城万里沙。","深愧壮心轻远适，自嫌憔悴听悲笳。"],"title":"逢范景仁李审言二谏议"}
