{"author":"陈文蔚","id":83421,"strains":["平仄平平仄仄平，平平平仄仄平平。","仄平平仄平平仄，平仄仄平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["羞逐纷纷世所趋，东溪风月未尝孤。","闭门蒿藋从渠长，堆案简编聊自娱。","机括要须明活法，箪瓢非但守枯株。","不观点也风雩意，洒落胸中一累无。"],"title":"寄题黄子京贫乐斋"}
