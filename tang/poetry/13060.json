{"author":"孟郊","id":13060,"strains":["仄仄仄仄平，仄○平平仄。","平平○仄○，仄平仄平仄。","仄平平仄仄，仄仄平仄仄。","仄平平平平，平仄○平仄。","平平仄○仄，平○○平仄。","平仄仄仄平，仄仄仄平仄。"],"paragraphs":["夜坐冷竹声，二三高人语。","灯窗看律钞，小师别为侣。","雪檐晴滴滴，茗椀华举举。","磬音多风飙，声韵闻江楚。","官街不相隔，诗思空愁予。","明日策杖归，去住两延伫。"],"title":"宿空侄院寄澹公"}
