{"author":"方回","id":148087,"strains":["平平仄仄仄平平，平仄平平仄仄平。","仄平平○平仄仄，○○○仄仄平平。","○平仄仄平平仄，仄仄○平仄仄平。","仄仄仄平仄平仄，平平平仄仄○仄。"],"paragraphs":["归来数亩小园宽，风有轩棂月有坛。","总为才疏能忤俗，兼缘兴尽合休官。","空山老死知无补，往代兴亡稍欲刊。","洛下寄书藉黄犬，莼鲈终恐愧张翰。"],"title":"次韵唐师善见寄  其二"}
