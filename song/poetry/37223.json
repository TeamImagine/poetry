{"author":"陆游","id":37223,"strains":["仄仄○仄○，○平仄平仄。","仄平仄仄仄，仄仄仄仄仄。","仄○仄仄仄，仄仄仄平○。","平平仄仄仄，仄○平仄平。","平平仄仄平，仄仄仄仄仄。","平○仄○仄，仄仄平平仄。"],"paragraphs":["一雨三日泥，泥干雨还作。","出门每有碍，使我惨不乐。","百钱买木屐，日日绕村行。","东阡与北陌，不间阴与晴。","青鞋岂不佳，要是欠耐久。","何当踏深雪，就饮湖桥酒。"],"title":"买屐"}
