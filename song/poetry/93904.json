{"author":"戴复古","id":93904,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["村南村北晒蓑衣，好是云开日出时。","太守少宽忧世志，野人为赋喜晴诗。","两岐瑞麦黄金实，八茧吴蚕白雪丝。","政事端知合天意，雨旸还亦顺人为。"],"title":"杨伯子监丞霅川久雨得晴为喜"}
