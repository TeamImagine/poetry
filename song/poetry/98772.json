{"author":"钱时","id":98772,"strains":["仄平平仄仄仄仄，仄仄平平平仄仄。","仄平仄仄仄仄平，仄平仄仄○平仄。","平平仄仄仄平平，仄平仄仄平平平。","仄平仄仄仄，仄仄仄平平仄平。","平○平平仄仄仄，仄平平仄○平仄。","仄平仄仄仄平平，仄仄平平仄平仄。","仄仄平平平仄平，仄平仄仄平仄平。","仄仄仄仄平仄仄，仄仄仄仄○平○。","仄平仄○仄平仄，仄仄平平仄平仄。","平平平仄仄仄○，仄平仄仄平平平。"],"paragraphs":["往年蚕老苦乏食，采遍山桑无处觅。","救饥恨不到口头，略无拣择和枝吃。","今年叶亦未为荒，稍罗粉米寻山桑。","掉头不肯吃，大似向来藜藿肠。","山中连遭岁事恶，饿羸颠倒填沟壑。","草根拔尽不能充，往往珍羞视藜藿。","屈指于今能几时，日前仅饱非有余。","问着只要青秆米，薄贱粟麦如沙泥。","马鸣不应也时样，学尔愚氓恶情状。","天公嗔尔警尔深，饱时忘却饥时心。"],"title":"闻里中蚕饥不肯食山桑成长句"}
