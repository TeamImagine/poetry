{"author":"赵肃远","id":95257,"strains":["仄平平仄仄平平，平仄平平平仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["翠蘋风起落残红，秋月正圆秋气中。","但怪肩吾轮桂长，未容文举酒樽空。","帆归南浦潮回北，人散西桥斗转东。","乌鹊高飞惊远目，误疑天际有来鸿。"],"title":"中秋西桥饮酒和卢申之韵"}
