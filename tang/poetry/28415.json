{"author":"陆龟蒙","id":28415,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平平仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["云似无心水似闲，忽思名在贡书间。","烟霞鹿弁聊悬著，邻里渔舠暂解还。","文章病来犹满箧，药苗衰后即离山。","广寒宫树枝多少，风送高低便可攀。"],"title":"秋赋有期因寄袭美"}
