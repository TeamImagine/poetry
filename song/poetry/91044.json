{"author":"释居简","id":91044,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["田欲龟文晓尚龟，高高如燎恐云焦。","未应天上无炎热，可是山中欠燮调。","草偃风颠凉自至，雨随车后暑应消。","冷菰寒玉关心外，却立虚庭望泬寥。"],"title":"不雨"}
