{"author":"宋祁","id":13157,"strains":["仄平平平平，平仄仄平仄。","平平仄平仄，○平仄平仄。","平仄仄仄仄，平仄○平仄。","仄仄平仄○，仄仄仄平仄。","仄仄平○仄，仄平仄平仄。","仄平平○平，仄平仄○仄。","平仄○仄平，平仄仄平仄。","仄仄仄仄仄，○○仄平仄。","仄平平平仄，平平仄仄仄。"],"paragraphs":["解龟淮阳区，浮鹢暮春月。","州民拥前道，重为使君别。","尊酒却略跪，丝管参差发。","共谓君此行，宠命焕朝节。","进伏丹泥戺，勉之奋芳烈。","使君惭且嗟，处躬素衷拙。","虽尔荷赐环，安敢冀荣辙。","顿首谢上毕，行当避时杰。","愿移邦人爱，孤根保勿伐。"],"title":"去郡作"}
