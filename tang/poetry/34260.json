{"author":"骆宾王","id":34260,"strains":["仄仄平平仄，○仄仄平平。","○平平仄仄，仄仄仄平平。","仄平平仄仄，仄仄仄平平。","仄仄○平○，平平仄仄平。","仄平平仄仄，仄仄仄○平。","平平仄平仄，仄仄仄○平。","仄仄平平仄，平平仄仄平。","平平仄平仄，○仄仄平平。"],"paragraphs":["四运移阴律，三翼泛阳侯。","荷香销晚夏，菊气入新秋。","夜乌喧粉堞，宿雁下芦洲。","海雾笼边徼，江风绕戍楼。","转蓬惊别渚，徙橘怆离忧。","魂飞灞陵岸，泪尽洞庭流。","振影希鸿陆，逃名谢蚁丘。","还嗟帝乡远，空望白云浮。"],"title":"晚泊江镇"}
