{"author":"卢纶","id":6785,"strains":["○仄平平仄，○平仄仄平。","○○平仄仄，仄仄仄平平。","仄仄平平仄，平○仄仄平。","平平平仄○，平仄仄平○。","仄仄平平仄，平平仄仄平。","○仄平仄仄，仄仄仄平平。","平仄平平仄，平平仄仄平。","平平仄○仄，平仄仄平平。"],"paragraphs":["相见翻惆怅，应怜责废官。","过深惭禄在，识浅赖刑宽。","独失耕农业，同思弟侄欢。","衰贫羞客过，卑束会君难。","放鹤登云壁，浇花遶石坛。","兴远江海上，迹在是非端。","林密风声细，山高雨色寒。","悠然此中别，宾仆亦阑干。"],"title":"虢州逢侯钊同寻南观因赠别"}
