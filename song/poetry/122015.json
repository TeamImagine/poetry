{"author":"白玉蟾","id":122015,"strains":["仄平仄平平仄平，仄仄仄仄○仄平。","仄○仄仄平平○，○仄平平平仄平。","平平仄仄仄仄仄，平平仄仄平平平。","仄平仄仄仄○仄，仄仄平仄仄仄平。","仄平平仄仄仄仄，○仄仄平平仄平。"],"paragraphs":["手持一枚寒水晶，十指击戛如玉鸣。","曲弹白雪阳春调，调有高山流水声。","松梢鹤唳恰夜半，寒烟寂寂风泠泠。","纸衾瓦枕冷如水，展转无梦睡不成。","起来搔首抚一阕，吟罢满山秋月明。"],"title":"赠琴客陆元章"}
