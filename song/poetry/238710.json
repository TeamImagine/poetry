{"author":"陈克","id":238710,"strains":["平平仄平仄，仄○仄平○。","平平仄仄平，仄仄○平平。","平平仄仄仄，平仄平平平。","平平平仄仄，仄平仄○平。","仄平平仄平，仄仄平平平。","平平平平仄，平仄平仄平。","仄平仄仄平，仄仄平平平。","仄仄仄平仄，仄平仄平平。","仄○仄仄仄，仄仄平平平。","平○仄平仄，仄仄平平平。"],"paragraphs":["曹郎富天巧，发思绮纨间。","规模宝月团，浅淡分眉山。","丹青缀锦树，金碧罗烟鬟。","炉峰香自涌，楚云杳难攀。","政宜林下风，妙想非人寰。","飘萧河官步，罗抺陵九关。","我家老孟光，刻画非妖娴。","绣鳯褐颠倒，锦鲸弃榛菅。","忍将漫汗泽，败此修连姢。","缄藏寄书篆，晓梦生斓斑。"],"title":"谢曹中甫惠着色山水抺胸"}
