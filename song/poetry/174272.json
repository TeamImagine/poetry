{"author":"刘敞","id":174272,"strains":["平仄仄仄仄，仄平平仄平。","仄平○仄仄，仄仄仄○平。","平仄仄平仄，○○平仄平。","仄仄仄○仄，仄平仄仄平。","平平仄仄平，平仄平仄平。","平仄仄平仄，平平仄平○。","平平平平仄，仄仄平平○。","平平仄仄仄，仄仄仄仄平。","平平仄平平，仄仄平平○。","○仄平○平，仄平仄平平。"],"paragraphs":["驰骛圣不足，治安愚有余。","愿言从物役，即事实燕居。","清切掖垣峻，深沈云阁虚。","食有万钱膳，架多四部书。","低头悟素飡，游日惭古初。","非吏复非隐，人言定何如。","平生山林尚，自与功名疏。","何为出不反，视此歳月徂。","秋风陨高林，蟋蟀鸣阶除。","行矣浮扁舟，季鹰不欺余。"],"title":"六月二十六日西阁昼寝"}
