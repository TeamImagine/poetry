{"author":"苏颂","id":179306,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["百雉金城十仞池，天声遐憺远戎知。","剖符但报三年政，推毂无劳六月师。","胡马逸归常见画，塞鸿征尽著残棋。","欲歌盛业赓周雅，须假清风吉甫诗。"],"title":"和前三篇  其三"}
