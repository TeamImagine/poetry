{"author":"陆游","id":36239,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["塈壁编茅养病翁，五更拥褐听霜风。","老鸡栖冷啼偏早，宿火灰深拨更红。","知我向来惟断简，会心终竟在孤篷。","东归已卖腰间剑，鲁叟从今不讳穷。"],"title":"即事"}
