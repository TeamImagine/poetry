{"author":"黄庚","id":160537,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["琴心不复寄松萝，贺鉴湖边水自波。","晚节黄花秋思淡，夕阳红树客愁多。","何时归鹤招丁令，有意逃渔侣志和。","不管白头乌帽落，西风一曲付狂歌。"],"title":"偶书呈王修竹"}
