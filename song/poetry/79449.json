{"author":"欧阳修","id":79449,"strains":["仄仄平平平，平平○仄平。","平平仄平仄，平仄仄○平。","仄仄○平仄，平平仄仄平。","○平仄平仄，平仄仄平平。","仄仄平平仄，平平仄仄平。","平平仄仄仄，仄仄仄平平。","仄仄平○仄，平平仄○平。","平○平仄仄，平仄仄平平。","仄○平平仄，平平仄仄平。","仄平平仄仄，平仄平平平。"],"paragraphs":["对雪无佳名，端居正杜门。","人闲见初落，风定不胜繁。","可喜轻明质，都无剪刻痕。","铺平失池沼，飘急响窗轩。","惜不摇嘉树，冲宜走画辕。","寒欺白酒嫩，暖爱紫貂温。","远霭销如洗，愁云晚更屯。","儿吟雏凤语，翁坐冻鸱蹲。","病思惊残岁，朋欢赖酒樽。","稍晴春意动，谁与探名园。"],"title":"对雪十韵"}
