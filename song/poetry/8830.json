{"author":"张嵲","id":8830,"strains":["平平仄仄仄，平○仄平仄。","仄仄平○平，仄？仄平仄。","平平平仄仄，平平仄○仄。","仄平仄？○，仄仄○仄仄。","仄平○平仄，仄仄仄仄仄。","平平仄仄平，平平平仄仄。","平○仄仄○，平平仄平仄。","仄平平仄仄，○仄平○○。","仄平平平仄，平○平仄仄。","平平仄平平，仄仄平仄仄。","仄平平平平，仄仄仄平仄。","○平平仄仄，平平仄平仄。","平平平平仄，仄仄仄平仄。","仄平仄平平，平平平仄仄。","平仄仄○○，仄仄平平仄。","仄平平仄仄，仄仄仄平仄。","平平平平平，仄仄仄平仄。","仄平仄平平，仄○仄○仄。","平平仄仄平，仄仄仄平仄。","平平仄仄仄，仄仄平仄仄。","平平仄仄仄，仄仄平仄仄。","平○仄平平，仄仄平？仄。","平○仄仄○，仄○平仄仄。","仄仄仄平平，平平平仄仄。"],"paragraphs":["天秋万象静，云横乱峰起。","已下微王山，入峡自兹始。","惊湍扵此尽，安流澹如砥。","两山郁嵳峩，壁立相对峙。","上凌空崇外，下插渌浄底。","层岩碧树滋，洄潭丹叶委。","舟行石罅中，江流瓮城里。","举头天若带，堕此清弥弥。","忽惊龛岩大，奔浪喧客耳。","鱼陀考方言，岁出鱼万尾。","水边菖蒲青，石上土花紫。","淙流来不绝，无由访源委。","俄经陈佗洞，斩绝不容趾。","土人若猿猱，跻攀因葛藟。","燃火入其中，数丈神披靡。","睹兹泉壑迥，始觉化工伟。","投身西南陬，肆意阅奇诡。","是邦不生人，境胜乃如此。","寕非造物初，意尽向山水。","神惊畏石坠，志豁欣树美。","穷探日易晚，惜去船欲{舟义}。","徐闻涌波涛，渐见山峛崺。","奇观忽鹜过，我兴方未已。","赖此慰羁愁，无庸伤转徙。"],"title":"入峡"}
