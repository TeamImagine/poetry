{"author":"苏竹里","id":172066,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["少年浩荡子长游，回首人间道路修。","纳纳乾坤日西下，悠悠江汉水东流。","如知往事皤青鬓，应把华年伴白鸥。","惆怅半生飞动意，看人骑马觅封侯。"],"title":"和高斯立见寄"}
