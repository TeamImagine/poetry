{"author":"吕陶","id":186359,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平平仄仄平平。"],"paragraphs":["一尘殊不挂胸中，标韵高闲辩论雄。","诗得江山深有助，道因橐籥易为功。","平生拟效漆园吏，何日相逢黄石公。","可惜壮年长策在，却陪明月与清风。"],"title":"次韵赠陈季常"}
