{"author":"丘葵","id":162344,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["老至如斯更不愆，此生自断总由天。","丈夫事到盖棺定，男子生随堕地缘。","误读银车知昶拙，点成珠唾赖勤贤。","孤槎欲泛千寻海，常望龙骧万斛牵。"],"title":"用伯恭次信儿韵因以示之"}
