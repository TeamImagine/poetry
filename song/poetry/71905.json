{"author":"彭龟年","id":71905,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["胸中尘虑厌多多，强把诗书细刮摩。","幸有长官怜拜起，苦无公事碍吟哦。","自惭俗驾争相逐，不识高轩肯见过。","天阔雁寒人又远，一杯相属意如何。"],"title":"和李东老韵"}
