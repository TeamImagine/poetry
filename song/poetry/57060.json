{"author":"梅尧臣","id":57060,"strains":["平平○仄？平平，平仄平平仄平仄。","仄仄平平仄仄平，仄平平仄平平仄。","平仄平平仄仄平，平平仄仄平平仄。","仄平仄仄仄平平，平平仄仄平平仄。","仄平仄仄仄平仄，仄仄平平仄○仄。","平平仄仄平仄平，仄仄仄平平仄仄。","仄仄平平平仄仄，平平平仄仄平仄。","仄仄平平仄仄○，平平仄仄平平仄。","仄仄平○仄仄平，仄○仄平平仄仄。","仄平仄仄？平平，平仄平平平仄仄。"],"paragraphs":["京都三月酴醾开，高架交垂自为洞。","素叶层层紫蕊香，酿归光禄春生瓮。","东陌西池走钿车，芳林广囿飞朱鞚。","二年不到大梁城，江边泪滴肝肠痛。","况兹齿发渐衰老，已是忧愁不如众。","宣城北寺来上人，独有一丛盘嫩蕻。","去岁游吴求不得，今朝还喜自持送。","眼底虽同往日看，樽前所忆皆成梦。","又置新茶采雨前，鸟觜压砖云色弄。","对花却酒煮香泉，强咏才惭非白凤。"],"title":"志来上人寄示酴醾花并压砖茶有感"}
