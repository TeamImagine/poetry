{"author":"赵蕃","id":73441,"strains":["仄仄仄仄仄，仄仄仄仄平。","仄仄平仄仄，仄仄仄○平。","平平仄仄仄，仄仄仄仄仄。","仄平平仄○，平仄平仄仄。","仄○仄平仄，仄仄仄仄仄。","仄平仄平平，仄仄仄平仄。","平仄仄仄仄，○平○仄平。","仄仄仄平仄，平仄仄○平。","仄仄平仄仄，仄平平仄仄。","仄仄仄平平，平○仄○仄。","仄平仄平仄，仄仄平仄仄。","平仄平仄平，平仄○○仄。"],"paragraphs":["谓汝可勿去，汝去意已坚。","念欲终不遣，汝请倍谆然。","平时父母傍，一事略不与。","及今身自行，凡百谁汝护。","况当苦炎热，道远不可说。","晚须背斜阳，晓要踏残月。","墟落乃可尔，陂湖深戒之。","药物务频进，童马勿过疲。","得失渠有命，勉旃非日竞。","汝解事文科，吾其老三径。","汝归见吾友，见叔仍见舅。","为道糠核肥，无奈相思瘦。"],"title":"送逸归上饶赴试"}
