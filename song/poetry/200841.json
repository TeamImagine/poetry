{"author":"范祖禹","id":200841,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["黄合訏谟作帝龙，文昌纲辖振邦风。","群才藻鉴归能哲，万事钧衡仰至公。","连璧辉光时共美，断金情契昔相同。","折冲千里精神壮，正似山河绕汉宫。"],"title":"和门下侍郎东省夜直寄左丞光禄"}
