{"author":"韩淲","id":86192,"strains":["仄平平仄仄，平平仄○平。","平平平仄平，仄仄○仄平。","平平仄平仄，○○仄平平。","仄平○平仄，平平平仄平。","仄平平仄平，仄仄仄平○。","平平仄○仄，平平仄平平。","平平仄仄平，平平仄平平。","平仄平平平，平平平仄○。"],"paragraphs":["去年风雪夜，高楼醉题诗。","今年风露秋，把酒看木犀。","怀人在何许，分教大江西。","掩关正愁予，公来殊好奇。","故交非不多，那有此襟期。","徘徊仅三日，归舟又前溪。","凄凄木叶飞，荒山夜猿啼。","公住无庸归，人生休别离。"],"title":"送子应丈兼怀元默兄"}
