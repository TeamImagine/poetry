{"author":"方回","id":149180,"strains":["仄平仄仄○，仄仄仄○平。","平仄仄仄仄，仄仄仄仄平。","平○仄平平，○仄仄仄平。","仄仄仄平仄，仄○仄平平。","平平仄平仄，○仄平仄平。","？仄仄仄仄，平平平○平。","仄仄仄仄平，平仄○仄平。","仄仄？平仄，仄仄○仄平。","仄平○仄仄，仄仄仄仄仄。","仄仄仄平仄，仄仄平仄平。","仄仄仄仄仄，仄仄仄仄平。","平仄仄仄仄，仄仄平仄平。","平仄仄平仄，仄仄平平○。","平仄仄仄仄，平仄平仄平。","仄平仄平仄，仄仄仄仄平。","平平仄平仄，平仄平仄平。","平仄○仄仄，平仄平仄平。","仄仄仄仄仄，平仄平仄平。","○平仄平仄，平平平仄平。","仄仄仄○仄，平仄平平平。","平仄仄平仄，平仄平仄平。","平仄仄仄仄，仄仄平平平。"],"paragraphs":["土山未甚正，有石亦颇欹。","方矩一再度，夙具锸与箕。","晨兴命工徒，将一大治之。","扫砾斫枯枿，拥泥护芳荑。","春雷已惊蛰，犹以寒自疑。","蚯蚓缩未动，虾{虫麻}僵如痴。","此役彼不安，慈悯其忍为。","复有蜈蚣蝎，壤发难迅驰。","仆夫听使去，梃杵肯遽施。","至所谓蛇者，众怒争剪夷。","赤练稍宛转，碎首忽若糜。","人迹不至处，掷出园外篱。","天地主生育，乳孕无穷期。","何土草不茂，何水鱼不滋。","毒堇及淫蜮，赋物曷至兹。","峥嵘不能亩，蜗蚁千万斯。","凶恶如此辈，均受亭毒私。","理有不可晓，颜跖同世时。","闲居理花药，娱心聊自怡。","小小事兴作，虫豸关安危。","何况大骚动，疮痏良可知。","诛恶亦一快，感慨因成诗。"],"title":"修石山"}
