{"author":"许浑","id":22086,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["白笔南征变二毛，越山愁瘴海惊涛。","才归龙尾含鸡舌，更立螭头运兔毫。","阊阖欲开宫漏尽，冕旒初坐御香高。","吴中旧侣君先贵，曾忆王祥与佩刀。"],"title":"李定言自殿院衔命归阙拜员外郎迁右史因寄"}
