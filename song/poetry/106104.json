{"author":"岳珂","id":106104,"strains":["○仄平仄平仄仄，仄仄○○○。","仄仄○仄仄平平，仄○平平。","平仄○仄平，仄○仄平仄○。","仄仄○平平平，仄仄平仄仄仄仄平平。","平仄○仄仄，仄平仄平仄仄仄，仄仄平仄平○。","仄平仄仄仄平平，仄平仄平仄○。","平平仄仄仄平，○仄平仄，平仄○平平平仄平。","仄平仄仄仄仄平仄仄平，仄平仄仄○仄，平仄仄仄○仄。"],"paragraphs":["王氏之鬻他帖也，有纸缫其间。","予见其粉墨阑珊，既磨而残。","而考其氏名，辄长忾而永叹。","曰予闻之丛谈，是与忠惠者若是班乎。","今验其字体，则豪放而具骨力，激越而竞波澜。","使名节足以齐驰，亦何羡乎二难。","然而所立所趋，其视忠惠，何啻污池之于泰山。","故虽鬻驵尚得而唾弃之，世之以艺称者，斯亦足以观矣。"],"title":"二蔡陪辅展晤二帖赞"}
