{"author":"卢纶","id":6809,"strains":["仄仄仄平仄，平平平仄○。","○平仄平仄，仄仄○平平。","仄仄平仄仄，仄平平仄平。","平○平○仄，仄仄仄平平。","仄仄仄平仄，仄平平仄○。","○○仄平仄，平仄○平平。","仄仄仄平仄，仄平○仄平。","平平仄平仄，平仄仄平平。"],"paragraphs":["显晦澹无迹，贤哉常晏如。","如何警孤鹤，忽乃传双鱼。","叙以泉石旧，怅然风景余。","低回青油幕，梦寐白云居。","玉洞桂香满，雪坛松影疏。","沈思瞩仙侣，纾组正军书。","积学早成道，感恩难遂初。","梅生谅多感，归止岂吾庐。"],"title":"和李中丞酬万年房署少府过汾州景云观因以寄上房与李早年同居此观"}
