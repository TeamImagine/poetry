{"author":"刘克庄","id":114783,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平平平平仄仄平。"],"paragraphs":["吹去飞来似有情，禁烟时节遍春城。","比毡铺径何其窭，拟雪因风得许清。","阅武活残儿命薄，章台走倦尹才轻。","满池无处看金鲫，闲猗朱阑听唼声。"],"title":"嘲柳花"}
