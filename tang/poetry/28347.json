{"author":"陆龟蒙","id":28347,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["故城边有卖花翁，水曲舟轻去尽通。","十亩芳菲为旧业，一家烟雨是元功。","闲添药品年年别，笑指生涯树树红。","若要见春归处所，不过携手问东风。"],"title":"阖闾城北有卖花翁讨春之士往往造焉因招袭美"}
