{"author":"张九成","id":6278,"strains":["仄平平○仄，平平○○平。","平平仄仄仄，平仄平仄平。","平平平仄仄，仄仄仄平○。","仄仄仄平平，仄仄仄平平。","仄仄仄仄平，仄仄仄仄平。","○平○仄仄，仄仄平仄平。","平○仄平仄，仄仄平平平。"],"paragraphs":["寓居城中寺，萧然如深山。","终年客不到，终日门亦关。","晨朝香火罢，去履脱危冠。","饱读古人书，会意有余欢。","客有馈荔枝，荐以碧玉盘。","吟哦更咀嚼，未羡朱两轓。","鲛绡作红皱，护此冰肌寒。"],"title":"辛未闰四月即事  其六"}
