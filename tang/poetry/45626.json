{"author":"孙逖","id":45626,"strains":["平仄平平平仄○，平平仄仄仄平平。","平仄仄○平仄仄，平平仄仄仄○平。","平平平仄平平仄，仄仄平平仄平仄。","仄仄平平平仄平，平仄平平仄平仄。"],"paragraphs":["都邑西楼芳树间，逶迤霁色遶江山。","山月夜从公署出，江云晚对讼庭还。","谁知春色朝朝好，二月飞花满江草。","一见湖边杨柳风，遥忆青青洛阳道。"],"title":"山阴县西楼"}
