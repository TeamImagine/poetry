{"author":"苏籀","id":3921,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，○平？平仄平平。","平平仄仄○平仄，仄仄平平仄仄平。","仄仄平○平仄仄，平平平仄仄平平。","平平平仄平平仄，仄仄平平仄仄平。"],"paragraphs":["冬燠阳淫遇上春，飞霙爽彻浩无垠。","凌霄据壤平洼凸，破块抽萌蚀腐陈。","皎洁肌容宜夜觌，培堆靀松诘朝新。","匀匀帝泽烝民粒，止止人寰世界尘。","野渡舟沈堆鹭羽，豪家堂下散瑶珉。","袁生高卧诚清尚，慧可安心奈苦辛。"],"title":"甲寅岁雪一首"}
