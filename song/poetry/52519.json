{"author":"释宝昙","id":52519,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["寂寞江郊只病身，故书时得想轮囷。","无钱未暇招陶令，有意何妨学孔宾。","龙业披衣犹向佛，虎凶著帽更何人。","也知造物怜吾老，木槁灰寒得再春。"],"title":"简秋官"}
