{"author":"孙觌","id":239060,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["百感关心老泪潸，一抔埋玉卧空山。","着鞭竟看驹千里，窥管初惊豹一斑。","贫病故侯今白髪，风流公子尚青纶。","不须优孟追谐笑，已见遗珠合浦还。"],"title":"兴化朱公大卿没于庚申岁既除丧矣其子彦寔过余于晋陵留十日而别赋二小诗以饯之  其一"}
