{"author":"楼钥","id":66381,"strains":["仄平仄平仄仄仄，平平平平平平平。","仄平仄平仄仄仄，平平仄仄○平平。","平平平仄仄仄○，平平仄仄平平平。","平平仄仄仄平○，平平仄仄○平平。","平平平○○平平，仄平平仄仄仄平。","平平仄仄仄平仄，仄平仄仄仄平平。","仄平仄仄仄○○，仄平○仄○仄平。","平平平平仄平仄，仄○仄仄平平平。","平○仄仄平仄平，平平仄仄平仄平。","平平仄仄仄仄仄，平仄平平仄仄平。"],"paragraphs":["老坡送江直入海，君今归寻江之源。","外台去乡苦不远，为持使节临潼川。","君家家世四海闻，单于一问惊胡尘。","归来便合上清禁，胡为日念横峨岷。","贤哉群从传家风，夕郎名节世所宗。","诸卿亦复载清德，况君又似尚书公。","寿皇念旧久更深，圣明亲擢传玉音。","君归宁能及黔突，定应召驲来追寻。","清献入蜀携一龟，君今数鹤同载归。","他时未免蕙帐怨，人在西清鹤自飞。"],"title":"送苏寿甫少卿赴潼川漕"}
