{"author":"熊禾","id":163604,"strains":["平平平平平，仄仄○仄仄。","平仄平平平，仄仄仄仄仄。","仄仄仄仄仄，仄平○平仄。","平平仄平○，○仄仄仄仄。","平平仄仄平，仄仄平仄仄。","仄平平平平，仄仄仄仄仄。","仄平平○平，平仄仄仄○。","平平仄平仄，平仄仄平○。","仄○仄平平，仄仄仄平仄。","仄仄仄平仄，平仄仄平仄。","○平仄仄平，仄仄仄仄仄。","平平仄仄仄，仄仄仄仄○。","平平仄○仄，仄仄仄仄○。","仄平仄○仄，仄仄仄仄仄。","仄平平仄○，平仄仄○仄。","仄仄仄平平，仄仄平仄仄。","平仄仄仄平，仄仄仄仄○。","平平仄仄平，平仄○平○。","平平仄仄仄，仄仄平○仄。","仄平○仄平，仄仄平仄仄。"],"paragraphs":["东坡真天人，再拜当敛衽。","千古岷峨英，浩气发耿耿。","用世固磊落，作诗更雄骋。","熙宁化宜更，当国惜已甚。","胡为叫怒呶，使我毛髪懔。","九天忠臣心，欲发不暇忍。","雪堂何从容，人事得尽屏。","江山拓胸次，风月动佳兴。","我观此时诗，下语已清永。","晚吃惠州饭，晨夕对蔬笋。","和陶数十篇，习气脱略尽。","岷江几百阻，到海渺万顷。","公诗盖三变，每变辄近正。","少年纵横习，岂意造此境。","偶于玄寂中，佳处得深省。","学道便为真，此语吾敢信。","文固气所充，要在以理胜。","洋洋大雅音，千载叹寥泯。","言诗抑小技，所入宜重慎。","我诗难示人，特此聊自警。"],"title":"题东坡诗集后"}
