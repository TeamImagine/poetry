{"author":"杨万里","id":49049,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["全家先遁却谁知，匹马西归也大奇。","出昼莫嫌三宿恋，坏麻不待七年迟。","风生折槛人无古，水遶圜桥士有师。","六一澹庵乔木在，今秋新长雪霜枝。"],"title":"送孙从之司业持节湖南二首  其一"}
