{"author":"释契嵩","id":68937,"strains":["仄仄平仄平，平平仄平仄。","平平平仄平，平平仄平仄。","○平仄○仄，平○平○仄。","仄仄仄平平，平仄○平仄。","仄仄仄平平，仄仄仄平仄。","仄仄仄仄平，平仄仄平仄。","仄平○仄○，仄仄仄平仄。","平仄仄平平，仄仄仄平仄。"],"paragraphs":["厌见人境喧，清游忆灵越。","东南千万山，浮青满寥泬。","从来鉴中景，形胜人间绝。","月湛换鹅溪，云起藏书穴。","客子若飘蓬，遽与故人别。","尺素未及通，芳草已云歇。","所悲行路难，俯仰损名节。","鸣雁欲东飞，寄语谢明月。"],"title":"怀越中兼示山阴诸明士"}
