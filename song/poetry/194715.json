{"author":"苏轼","id":194715,"strains":["平平仄平仄仄仄，平仄仄仄平仄仄。","仄平仄仄平仄平，仄平○仄平平仄。","仄平仄仄仄仄仄，平平仄仄平○仄。","○平平○仄平○，仄仄平平○仄仄。","平平仄仄仄平仄，平仄○平仄平仄。","仄平仄仄平仄平，仄仄○平仄平仄。","仄仄平平仄平仄，仄仄平平平仄仄。","平○仄仄仄平平，仄仄平平仄平仄。"],"paragraphs":["青绫衲衫暖衬甲，红线勒帛光遶胁。","秃襟小袖雕鹘盘，大刀长剑龙蛇柙。","两军鼓噪屋瓦坠，红尘白羽纷相杂。","将军恩重此身轻，笑履锋铓如一插。","书生只肯坐帷幄，谈笑毫端弄生杀。","叫呼击鼓催上竿，猛士应怜小儿黠。","试问黄河夜偷渡，掠面惊沙寒霎霎。","何如大舰日高眠，一枕清风梦苕霅。"],"title":"观杭州钤辖欧育刀剑战袍"}
