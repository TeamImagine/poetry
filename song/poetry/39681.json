{"author":"陆游","id":39681,"strains":["平仄平平○，仄○仄仄仄。","仄仄仄仄平，平仄仄平仄。","平仄仄仄平，平平仄平仄。","○平仄仄仄，仄仄平仄仄。","仄仄仄○仄，仄仄仄平仄。","仄平平仄仄，仄仄平平仄。","平平仄平仄，仄仄平仄仄。","仄仄仄仄平，平平仄平仄。"],"paragraphs":["秋晚南山行，小蹇就店秣。","我亦念少休，无奈市儿聒。","嗟尔亦坐饥，锱铢苦争夺。","其心计亦厌，陷溺无自脱。","我欲救其本，汝勿谓迂阔。","要倾江海大，一洗锥刀末。","人生顾须几，卒岁惟一褐。","有地即可耕，何山不堪活。"],"title":"逆旅"}
