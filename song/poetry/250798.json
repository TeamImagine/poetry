{"author":"刘才邵","id":250798,"strains":["○平仄仄平平○，平仄○仄平平平。","平平仄仄平平仄，仄仄○仄平平平。","平○仄仄仄仄仄，仄仄仄平平仄平。","平○仄平仄仄仄，仄仄仄仄平○平。","仄仄○平○仄○，仄仄仄○平仄平。","仄平平仄平仄仄，平平仄仄平平平。","○平仄仄仄○仄，仄○仄仄平平平。","仄平平平仄平仄，平仄仄平平仄平。","平平仄仄仄仄仄，仄○平仄平平平。","平平平仄仄○仄，仄仄仄平平仄平。","仄平仄平仄仄仄，仄仄平仄平平平。","仄平仄仄仄平仄，平○平仄平平平。","○○平平平仄仄，仄仄仄仄平平平。","○平仄仄平平仄，仄仄○平仄仄○。"],"paragraphs":["三山远在虚无间，还有胜境居人寰。","琼楼贝阙知何许，统领分治皆仙官。","名称等级已素定，载在玉书垂不刊。","能兼洞天与福地，唯有玉笥余难攀。","忆昔扁舟中夜过，白月满空星斗寒。","起登船背聊一望，搀天但见青孱颜。","重岩众壑眇难辨，福庭想像依层峦。","那知虚堂宅幽邃，萧爽不容尘滓干。","超然物外亦不恶，要当心境俱清闲。","真机还向静中起，不碍默朝窥九关。","我生本来世味薄，欲养铅汞成金丹。","也知上界足官府，人间游览堪盘桓。","如闻方平持玉节，似欲历按诸名山。","相逢不问蓬莱事，试与乘风去共看。"],"title":"玉笥山超然堂"}
