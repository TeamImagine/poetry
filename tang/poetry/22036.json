{"author":"许浑","id":22036,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["云埋阴壑雪凝峰，半壁天台已万重。","人度碧溪疑辍棹，僧归苍岭似闻钟。","暖眠㶉𫛶晴滩草，高挂猕猴暮涧松。","曾约共游今独去，赤城西面水溶溶。"],"title":"送郭秀才游天台"}
