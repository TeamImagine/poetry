{"author":"陈舜俞","id":146566,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春分腊雪未全消，凛冽春寒气尚骄。","摄事初忻迎社燕，寻芳因得过溪桥。","清浮蚁酒醅初拨，暖入鶑簧舌渐调。","兴味爱君年尚少，莫嫌斋禁暂无憀。"],"title":"奉酬长文舍人出城见示之句"}
