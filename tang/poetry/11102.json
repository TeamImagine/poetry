{"author":"刘禹锡","id":11102,"strains":["仄仄平平平仄平，平平仄仄仄平平。","仄平平仄仄平仄，平仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["避地江湖知几春，今来本郡拥朱轮。","阮郎无复里中旧，杨仆却为关外人。","各系一官难命驾，每怀前好易沾巾。","玉城山里多灵药，摆落功名且养神。"],"title":"寄杨虢州与之旧姻"}
