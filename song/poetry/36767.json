{"author":"陆游","id":36767,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["平郊漫漫觉天低，况复寒云结惨凄。","老子方惊飞蛱蝶，群儿已说聚狻猊。","中宵鸢堕频摧木，彻旦鸡喑重压栖。","只待新晴梅坞去，青鞋未怯踏春泥。"],"title":"雪"}
