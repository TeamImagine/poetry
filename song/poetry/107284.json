{"author":"方大琮","id":107284,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，平平仄仄仄平平。"],"paragraphs":["初开学禁预招延，俄滞周南四十年。","大振文词惊海内，肯将训诂让儒先。","孤忠自许汉遗老，高气直凌唐谪仙。","凤昔览辉今已矣，危楼百尺尚依然。"],"title":"挽赵南塘  其一"}
