{"author":"陈宓","id":96639,"strains":["仄仄仄○○，仄平平平平。","仄○仄平○，○平平仄平。","仄仄仄平平，仄仄仄平平。","平平仄平仄，○平仄仄平。","平仄仄仄○，平仄平平平。","仄仄平仄仄，平仄仄○平。","仄仄仄仄仄，仄仄仄平平。","平平仄仄仄，仄仄仄平平。"],"paragraphs":["我筑屋三间，在湖东南隅。","上号曰宽闲，观耕风雨余。","下作小山房，可以读诗书。","维南有松竹，轻阴遶室庐。","维北有芰荷，浓绝涵窗虚。","四壁何所有，经训揭砭愚。","食息在耳目，日与圣贤居。","园蔬尚可饱，老矣复何须。"],"title":"东湖四咏  其三"}
