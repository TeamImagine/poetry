{"author":"张镃","id":81341,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["湖滨初试暮春衣，缘迳钟残到寺迟。","二月梅花还傍竹，一时游客总能诗。","横栏著砚争濡墨，断石缘蒲静看池。","莫问邻亭是谁筑，山园持酒本幽期。"],"title":"杨伯时李子永潘茂洪同游安福寺诗"}
