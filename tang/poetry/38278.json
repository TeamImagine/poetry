{"author":"严巨川","id":38278,"strains":["仄仄平○○，平平仄仄平。","仄平平仄仄，仄○仄平平。","仄仄平平仄，平平仄仄○。","平平平仄仄，仄仄○○○。","平仄平平仄，平平仄○平。","平平平仄仄，○仄仄○平。"],"paragraphs":["玉漏移中禁，齐车入太清。","渐知催辨色，复听续余声。","乍逐微风转，时因杂珮轻。","青楼人罢梦，紫陌骑将行。","残魄栖初尽，余寒滴更生。","惭非朝谒客，空有振衣情。"],"title":"太清宫闻滴漏"}
