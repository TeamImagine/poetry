{"author":"郑思肖","id":159725,"strains":["仄仄○平仄仄平，平平平仄仄仄平。","仄平平平仄平仄，平平仄仄平○平。","平平仄仄仄平仄，仄仄仄仄仄仄平。","仄平仄仄平仄仄，仄仄平仄平○○。","平平仄平平平仄平，仄仄平平平平平。"],"paragraphs":["我忆三宫幸朔方，天颜皴黑鬓发黄。","鬼风尖尖割肌肉，惊沙扑损龙衣裳。","群黎命死北魔手，世界缺陷苦断肠。","小臣翅短飞未得，望破痴眼愁更长。","呜呼一歌兮哀以伤，白日无光天荒荒。"],"title":"和文丞相六歌  其一"}
