{"author":"刘敞","id":174533,"strains":["平仄仄平○，平仄平仄○。","仄平仄平仄，仄仄平○平。","平○平仄平，仄仄平平平。","○仄仄仄仄，平平仄平○。","仄仄平仄平，仄○仄仄平。","○平○仄仄，仄仄○○平。"],"paragraphs":["鸡骛守樊笼，鸿鹄游四溟。","羡君一麾去，不负人间名。","孤帆西北风，海日东南明。","回首笑富贵，浮云亦何轻。","我忆童子时，彩衣戏五亭。","离怀重自感，堕泪沾长缨。"],"title":"送冲卿守高邮"}
