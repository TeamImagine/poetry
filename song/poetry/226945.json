{"author":"赵鼎臣","id":226945,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["浩然骨冷但孤坟，疏雨梧桐句法存。","忽见新诗来故里，错疑夫子是诸孙。","江头春暖堪乘兴，洲上花开不掩门。","日日城南望消息，仆夫为我取征辕。"],"title":"次韵夏倪均父见和辕字韵诗六首  其一"}
