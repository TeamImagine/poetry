{"author":"释祖可","id":225405,"strains":["仄仄仄平仄，平平仄仄○。","平平仄平仄，平仄平仄平。","仄平平仄仄，仄仄平平平。","仄仄仄平仄，仄平平仄平。","平平仄平仄，仄仄仄平○。","平平仄平仄，平仄仄平平。"],"paragraphs":["伛步入萝径，绵延趣最深。","僧居不知处，仿佛清磬音。","石梁邀屡度，始见青松林。","谷口未斜日，数峰生夕阴。","凄风薄乔木，万窍作龙吟。","摩挲绿苔石，书此慰幽寻。"],"title":"天台山中偶题"}
