{"author":"华镇","id":212002,"strains":["仄仄仄平平仄○，平平仄仄仄仄平。","○○仄仄仄仄仄，○平仄仄平平平。","○○平仄仄平仄，平平仄仄平平平。","平平仄仄平平仄，平仄平仄平平平。","平平平平仄仄仄，仄平仄仄仄仄平。","平平仄仄仄仄仄，仄仄平仄平平平。","仄平平平仄仄仄，平○仄仄○平平。","仄平平仄仄平仄，仄仄平仄平平平。","○仄平平仄平仄，平平仄仄平平平。"],"paragraphs":["井德本来无得丧，居迁乃见井有仁。","深穿阔甃世不少，闻名索实多非真。","潢污方集已登干，骄阳未久先飞尘。","盈虚既与阴晴变，安用华屋床雕银。","崇宁元年五六月，僦居偶在寺井滨。","曾经畏日曝累朔，亦见霖雨倾弥旬。","碧痕澄澄古甃上，消长不改苍龙鳞。","莫嫌营置近阛阓，莫厌资取多纷纶。","深院无人辘轳静，焉知此井常清新。"],"title":"如意院井诗二首  其二"}
