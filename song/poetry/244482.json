{"author":"李纲","id":244482,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["哀痛纶言洒帝章，赐金赠秩事非常。","无心圣主如天地，着意奸臣极虎狼。","忠血他年应化碧，英魂今日已生光。","先生愤懑诚昭雪，九死南迁岂自伤。"],"title":"恭闻诏书褒悼陈少阳赠官与一子恩泽赐缗钱五十万感涕四首  其一"}
