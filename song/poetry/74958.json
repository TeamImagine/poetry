{"author":"赵蕃","id":74958,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["参军出郭匪幽寻，使者移文播德音。","石蒜榆皮那得饱，刀耕火种岂能任。","义仓政尔因饥发，赈历兹焉遣吏临。","比屋故知难户晓，分行聊得尽吾心。"],"title":"三月十七日以檄出行赈贷旬日而复反自州门至老竹自老竹至鹅口复回老竹由干溪上入浦口泛舟以归得诗十首  其一"}
