{"author":"陈普","id":161518,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄仄平仄，仄仄仄平平仄平。","仄仄平平仄仄仄，平平仄仄仄平平。"],"paragraphs":["先知老嫩辨精粗，又识寒酸与富腴。","要落前人旧窠臼，也须作我大规模。","英豪好是不缘酒，妥帖岂须由撚须。","最好尧夫击壤集，胸中闲气一毫无。"],"title":"学诗  其一"}
