{"author":"顾云","id":29221,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄仄平平仄平。"],"paragraphs":["带露含烟处处垂，绽黄摇绿嫩参差。","长堤未见风飘絮，广陌初怜日映丝。","斜傍画筵偷舞态，低临妆阁学愁眉。","离亭不放到春暮，折尽拂檐千万枝。"],"title":"咏柳二首 一"}
