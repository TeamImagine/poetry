{"author":"王渭卿","id":171484,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["江山还似六朝时，老尽梧桐凤不知。","保大空存前殿佛，元嘉已没旧廊碑。","几年何德之衰也，曷日览辉而下之。","不见长安豪杰恨，诸公忍读谪仙诗。"],"title":"凤凰台"}
