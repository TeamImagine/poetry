{"author":"廖刚","id":229569,"strains":["仄平仄仄平平平，平平仄仄平平平。","平平仄仄平平○，仄平仄仄平平平。","平○仄仄仄平仄，仄仄仄仄平○○。","平平○仄仄平仄，仄○平仄○平平。"],"paragraphs":["使华彩旆明春江，江边佛国游清凉。","柔桑菀菀丝成荫，落花寂寂红余香。","人间节物易流转，独有日月壶中长。","高懽应笑杜陵客，典衣沽酒留风光。"],"title":"次韵张敏叔江南僧舍送春之什"}
