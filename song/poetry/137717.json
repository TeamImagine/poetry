{"author":"贾似道","id":137717,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["又是扬州芍药时，花应笑我赋归迟。","满堂留得春如画，对酒何妨鬓似丝。","玉立黄尘那可到，锦围红蜡最相宜。","买山若就当移种，此际谁能杖履随。"],"title":"芍药  其一"}
