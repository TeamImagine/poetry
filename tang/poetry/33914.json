{"author":"徐夤","id":33914,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["拖紫腰金不要论，便堪归隐白云村。","更无名籍强金榜，岂有花枝胜杏园。","绮席促时皆国器，羽觥飞处尽王孙。","高眠亦是前贤事，争报春闱莫大恩。"],"title":"长安即事三首 三"}
