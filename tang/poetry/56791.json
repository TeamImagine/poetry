{"author":"韦应物","id":56791,"strains":["平平平平仄，仄仄平仄平。","○平平仄仄，仄仄平平平。","仄仄仄平仄，平○仄平平。","仄平仄仄仄，仄仄仄平平。","平平○仄平，仄仄仄平平。","仄仄仄平仄，仄平平仄平。","仄仄平平仄，平平仄平平。","○平仄平仄，仄仄平○平。","平平仄仄仄，平仄平平平。"],"paragraphs":["逍遥仙家子，日夕朝玉皇。","兴高清露没，渴饮琼华浆。","解组一来款，披衣拂天香。","粲然顾我笑，绿简发新章。","泠泠如玉音，馥馥若兰芳。","浩意坐盈此，月华殊未央。","却念喧哗日，何由得清凉。","疏松抗高殿，密竹阴长廊。","荣名等粪土，携手随风翔。"],"title":"清都观荅幼遐"}
