{"author":"赵蕃","id":75014,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。"],"paragraphs":["春来日日雨兼风，朝暮昏昏抵梦中。","村巷忽闻喧吠犬，远书何自落征鸿。","殷勤每辱寒温问，邂逅几思言笑同。","曲逆不侯繇计拙，相如游倦欠词工。"],"title":"得邢广声书且索近诗走笔报之"}
