{"author":"张继先","id":218423,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平平仄平。"],"paragraphs":["堪笑愚人被色萦，拟将呼吸要留精。","神仙清静方为道，男女腥膻本俗情。","秽浊岂堪充上品，还丹方可保长生。","房中之术空传世，迷杀寰中多少人。"],"title":"金丹诗四十八首  其五"}
