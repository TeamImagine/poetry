{"author":"李端","id":7458,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["青枫树里宣城郡，独佐诸侯上板桥。","江客亦能传好信，山僧多解说南朝。","云阴出浦看帆小，草色连天见雁遥。","别有空园落桃杏，知将丝组系兰桡。"],"title":"送周长史"}
