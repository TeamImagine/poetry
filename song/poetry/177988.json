{"author":"王旭","id":177988,"strains":["平平仄平平，仄仄平平平。","平平仄仄仄，平平仄平平。","仄○仄平仄，平平仄平平。","仄平平○平，仄仄平仄平。","仄平仄平仄，平○仄仄平。","平仄平仄○，仄仄平○平。","平仄仄○仄，平仄平仄平。","仄仄仄仄○，平仄平平平。","平仄平仄仄，仄平平平平。","仄仄平仄仄，仄平○仄平。","仄平平仄平，仄仄平平平。","平平仄仄仄，仄仄平平平。","仄仄仄仄平，平平平仄平。","平○仄平仄，仄平平平○。","仄仄仄仄平，平平仄平平。"],"paragraphs":["人心若江河，昼夜无停流。","东流未到海，滔滔讵能休。","又如远游客，终年寄他州。","不知归其家，岁暮何所投。","水流上沧海，人行止故丘。","而况寰宇中，事物纷相酬。","人欲盛其炽，天理微以幽。","瞬息变化间，肝胆生戈矛。","苟不知所止，定心终无由。","所止非至善，此心犹可忧。","卓哉陈使君，立志希前修。","名堂以止善，善外俱无求。","我德自此明，新民功亦优。","还应有馀庆，永为斯堂留。","不愧大学篇，芳尘映千秋。"],"title":"止善堂"}
