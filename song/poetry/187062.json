{"author":"刘摰","id":187062,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["地经三国鬭龙蛇，江势天形控蜀巴。","藏雨鸟归荒冢树，采金人聚浅壕沙。","子囊城废今秋草，高氏宫遗昔井蛙。","倦客诗情真劫劫，得于鞌马似曹家。"],"title":"纪南道中望荆渚"}
