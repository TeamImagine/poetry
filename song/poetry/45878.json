{"author":"杨万里","id":45878,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["随意行穿翠筿林，暗香撩我独关心。","遥看小朵不胜好，走近寒梢无处寻。","未吐谁知肤底雪，半开犹护蕊头金。","老来懒去浑无绪，奈此南枝索苦吟。"],"title":"怀古堂前小梅渐开四首  其二"}
