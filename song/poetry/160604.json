{"author":"黄庚","id":160604,"strains":["平仄平仄仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["南北相望各一天，江湖久别思凄然。","迢遥道路三千里，倏忽光阴五六年。","清节立朝君可羡，白头为客我堪怜。","折梅难寄江南信，惟有新诗数十篇。"],"title":"寄月山少监"}
