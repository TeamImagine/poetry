{"author":"杜牧","id":21681,"strains":["平平○平仄仄平，仄平○○○平平。","平平仄仄平平仄，○仄仄○仄仄平。","平○仄平平仄仄，仄平○仄仄○平。","平平仄仄平平仄，仄仄平○仄仄平。"],"paragraphs":["多为裁诗步竹轩，有时凝思过朝昏。","篇成敢道怀金璞，吟苦唯应似岭猿。","迷兴每惭花月夕，寄愁长在别离魂。","凭君把卷侵寒烛，丽句时传画戟门。"],"title":"酬许十三秀才兼依来韵"}
