{"author":"杜甫","id":3634,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["群山万壑赴荆门，生长明妃尚有村。","一去紫台连朔漠，独留青冢向黄昏。","画图省识春风面，环佩空归月夜魂。","千载琵琶作胡语，分明怨恨曲中论。"],"title":"咏怀古迹五首 三"}
