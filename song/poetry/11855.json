{"author":"胡寅","id":11855,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["遍游南北与西东，欲访人间国士风。","处世甚疏皆笑我，宅心无累独奇公。","诗才自愧非三上，酒圣相从又一中。","芍药待开应且住，莫令清赏转头空。"],"title":"和赵生二首  其一"}
