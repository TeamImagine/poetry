{"author":"洪咨夔","id":99853,"strains":["仄平平平平，平○仄平仄。","平平平○平，平仄仄○仄。","平平仄平平，仄仄仄仄仄。","仄平仄仄平，平仄○仄仄。","平平○平平，仄平仄○仄。","仄仄○仄仄，仄○平仄仄。","仄仄平平平，仄平平仄仄。","○○平仄平，○仄平仄仄。","仄平仄仄仄，仄仄平仄仄。","平仄仄仄平，仄仄仄平仄。","平平仄平平，平仄仄平仄。","仄仄○平平，平仄仄平仄。","平平平仄仄，平仄仄平仄。","平○仄仄平，仄仄仄平仄。","仄○仄仄仄，仄仄仄平仄。","仄○平平平，仄仄仄仄仄。","○平仄仄平，仄仄仄平仄。","仄平○平平，平仄平平仄。","仄仄平平仄，平仄平仄仄。","平仄仄仄平，○仄平平仄。","仄仄仄仄仄，平平平平仄。","平平平仄平，仄仄仄平仄。","仄仄仄平仄，仄仄○平仄。","仄平平○仄，仄仄平平仄。","○○仄仄仄，○仄仄平仄。","平平仄平平，仄仄仄平仄。","仄仄仄平仄，平仄？仄仄。","仄仄仄平○，平仄仄平仄。","仄仄仄平平，平平○仄仄。","平平仄仄平，仄仄仄平仄。"],"paragraphs":["去年为君来，明廷峙鸾鹄。","今年为亲归，蚕市苦思蜀。","扶舆出修门，万里宛在目。","大江六月寒，风饱帆数幅。","金山如幽人，杜蘅缭荷屋。","采石如壮士，铁骑明鋈续。","五老烟光开，九华云气矗。","如王公大人，冠冕而佩玉。","大孤狷介甚，赤壁清旷足。","黄鹤侠者流，隽放不容束。","英雄古荆州，霜月耿乔木。","寂寞三闾亭，风露落秋菊。","阳台峰十二，森拱峡江曲。","高标耸赤松，绝槩凛孤竹。","或如汉汲黯，抗直敢掁触。","又如唐真卿，峻絜不受辱。","瞿唐滟滪堆，一柱轧坤轴。","溃城睢阳孤，钩党林宗独。","水石明边酌，蘋蓼佳处宿。","宽作几月程，迎面峨眉绿。","世道淡有味，人生平为福。","江山无愧容，草木有余馥。","试剑信雄拔，易简更清沃。","虎蛇方横道，有此廉平牧。","相如驷马贵，长孺一翁秃。","明河隔黄姑，碧落杳飞鹜。","独复即无妄，多识廼大畜。","岁晏以为期，仁亦在乎熟。","木末老芙蓉，阑干深苜蓿。","邮签莫厌娄，瑟僴尉淇奥。"],"title":"送监丞家同年守简池三十韵"}
