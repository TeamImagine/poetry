{"author":"苏坚","id":222854,"strains":["平平仄仄平○○，○平仄仄平仄平。","平平仄仄仄平仄，仄仄仄仄平平平。","○平仄仄平平仄，仄仄○平仄○仄。","仄仄平平仄仄平，仄仄平平仄平仄。"],"paragraphs":["层波渺渺山苍苍，轻霜殒木莲叶黄。","呼儿极浦下笭箵，社瓮欲熟浮蛆香。","轻蓑淅沥鸣秋雨，日暮乘流自相语。","一笛清风万事休，白鸟翩翩落烟渚。"],"title":"后清江曲"}
