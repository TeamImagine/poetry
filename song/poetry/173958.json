{"author":"曾巩","id":173958,"strains":["仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["欲休还舞任风吹，断续繁云作阵随。","已塞茅蹊人起晚，更迷沙渚鸟飞迟。","混同天地归无迹，润色山川入有为。","太守不辞留客醉，丰年佳兆可前知。"],"title":"喜雪二首  其一"}
