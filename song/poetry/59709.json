{"author":"陈造","id":59709,"strains":["仄仄平平仄仄平，平平仄仄仄平平。","仄仄平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["炯若横陈耐冻枝，清篇细读更重披。","即令扶病揩尘砚，痛忆寻芳载酒时。","政使雪霙来眼底，却愁霜鬓被花欺。","暗香疏影君能事，何处羁人敢语诗。"],"title":"次韵李寿卿明府忆梅  其二"}
