{"author":"释善珍","id":122830,"strains":["平平平平，仄○平仄。","平平仄平，平仄仄仄。","仄平○仄，平仄○仄。","仄平仄仄，○平平仄。","仄仄平仄，平平仄仄。","平平平○，仄仄平仄。","平○仄○，平仄○仄。","仄平仄平，仄平○仄。","仄仄平○，平仄仄○。","仄仄○平，平平平仄。","仄仄平平，平仄仄仄。","仄仄仄平，仄平仄仄。","平平○仄，○仄○仄。","平仄仄○，仄平平○。","仄仄仄平，仄仄平仄。","平仄仄○，○平平仄。","仄平仄○，仄仄平仄。"],"paragraphs":["前春还闽，道传公病。","聪明忽痴，医不识证。","石门迎见，悲喜深省。","莫年客土，相依为命。","太白残月，同光共影。","吾曹恢疏，世路机阱。","身犹弃遗，奚顾堕甑。","古琴绝弦，缺铛折柄。","二子谈禅，时隠几听。","退士献书，阿婆窥镜。","鬼笑揶揄，人笑齿冷。","少日与公，讲明素定。","丹心如铁，空橐如罄。","千载意长，百年俄顷。","一死一生，遇此衰境。","姜盐鬻茶，油葱浇餠。","唤公不应，老泪泉迸。"],"title":"祭愚谷"}
