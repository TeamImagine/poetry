{"author":"吕本中","id":246713,"strains":["仄平平仄仄平仄，平平平仄○平仄。","仄平仄仄仄平平，仄仄平平平仄仄。","平○仄仄仄平平，仄仄平平仄平仄。","平平平仄仄仄仄，平仄○平仄平仄。","仄○仄仄仄仄○，平仄平平仄平仄。","仄○仄仄平仄仄，仄平平平仄仄仄。","仄平平平○仄平，○平仄平○仄平。","仄平仄仄仄平仄，○平仄平平仄平。","平平平平仄平仄，平仄仄仄○平平。","仄○平仄仄平仄，仄仄仄仄平平平。","仄平仄平仄仄仄，仄平平平平仄仄。","○平仄仄仄仄○，仄仄○○仄平仄。","平○○仄仄○○，平平仄○○平仄。","平平仄仄○平平，○仄平平仄平仄。"],"paragraphs":["爱君年少便知足，今君虽老更无欲。","闭门不出动经时，保此无穷清净福。","黄衣弟子杂僧徒，共守荒郊数椽屋。","门前山水各有态，君但疏篱对修竹。","直如季路耻有闻，清似之推不言禄。","坐看世事云变化，一任儿曹手反复。","上皇龙飞三十春，临轩亦尝思异人。","诏书屡下广搜索，当时几人能识真。","君时声名动天子，高卧不起空逡巡。","谩收符箓养丹火，一旦四海生风尘。","我来见君斛岭下，识君无营真静者。","殷勤爱我莫遽行，尚肯相从结茅舍。","时当丧乱足淹留，豺狼恣横空山夜。","它年有意过匡庐，更许渊明入莲社。"],"title":"赠欧阳处士"}
