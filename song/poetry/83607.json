{"author":"高似孙","id":83607,"strains":["仄仄仄平平，仄仄平仄仄。","仄仄仄仄仄，仄仄平仄仄。","仄○仄仄仄，仄仄仄平仄。","平平仄仄仄，平仄仄平仄。","仄平仄平仄，平仄平仄仄。","平平平平仄，仄仄仄仄仄。","平仄仄平仄，仄平平仄仄。","仄仄仄仄平，平仄仄○仄。"],"paragraphs":["识字始多忧，悟理良自苦。","少小习句读，岂解工训诂。","一从入老大，甚觉悔雕组。","人生各用命，何乃太知古。","典谟必皋契，诗句须李杜。","生居诸公后，已觉万事忤。","勤妇少完袄，惰农甘莽卤。","八卦不可推，天意眇如许。"],"title":"分绣阁夜作二首  其二"}
