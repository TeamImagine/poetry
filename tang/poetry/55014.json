{"author":"刘长卿","id":55014,"strains":["仄平平仄仄平平，仄仄平平仄仄平。","平仄平平平仄仄，仄平○仄仄平○。","平平仄仄平平仄，平仄平平仄仄○。","平仄仄○平仄仄，平平平仄仄仄仄。"],"paragraphs":["送君卮酒不成欢，幼女辞家事伯鸾。","桃叶宜人诚可咏，柳花如雪若为看。","心怜稚齿鸣环去，身愧衰颜对玉难。","惆怅暮帆何处落，青山无限水漫漫。"],"title":"送子婿崔真父归长城"}
