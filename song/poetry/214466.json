{"author":"晁补之","id":214466,"strains":["平平仄仄仄○仄，○平仄仄平○仄。","仄○平仄仄？○，平仄平平平仄仄。","仄平仄？仄仄平，仄平仄仄平平平。","○○仄仄平仄仄，仄○平仄○仄仄。","平平仄仄平仄平，平仄平平平仄仄。","仄平仄仄仄仄仄，仄仄仄○平仄仄。","仄平○仄平仄平，仄仄仄平平仄仄。","仄平平仄平仄平，平平仄仄仄仄平。","仄平仄仄平仄仄，平仄仄平平仄平。","仄○○平平仄仄，○○仄仄平仄仄。"],"paragraphs":["都城米贵斗论璧，长饥茗椀无从识。","道和何暇索槟榔，惭愧云龙羞肉食。","壑源万亩不作栏，上春伐鼓惊山颜。","题封进御官有局，夜行初不更驿宿。","冰融太液俱未知，寒食新苞随赐烛。","建安一水去两水，易较岂如泾与渭。","右丞分送天上余，我试比方良有似。","月团清润珍豢羊，葵花琐细胃与肠。","可怜赋罢群玉晚，宁忆睡余双井香。","大胜胶西苏太守，茶汤不美夸薄酒。"],"title":"次韵鲁直谢李右丞送茶"}
