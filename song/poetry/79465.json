{"author":"欧阳修","id":79465,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["琳阙岧岧倚瑞烟，忆陪游豫入新年。","云深晓日开宫殿，水阔春风飏管弦。","千骑清尘回辇路，万家明月放灯天。","一朝人事凄凉改，惟有灵光独岿然。"],"title":"赴集禧宫祈雪追忆从先皇驾幸泫然有感"}
