{"author":"白子仪","id":113114,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["朱辂初闻建赤旗，绿杨犹啭旧黄鹂。","和风骀荡无三月，炎气凭陵又一时。","飘去余香花衬屐，覆来浓荫叶成帷。","秋光只在前山里，不日凉襟却共披。"],"title":"立夏后大热偶书"}
