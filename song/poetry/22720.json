{"author":"王十朋","id":22720,"strains":["○仄仄平平仄仄，平仄平平○平仄。","仄平平仄平平平，仄仄○平仄平仄。","平平仄仄平仄平，平平仄仄仄仄平。","仄○仄仄仄平仄，平仄平仄○平平。","平平仄仄仄○仄，仄仄平平平仄仄。","仄平仄仄平仄○，平仄平平仄平仄。","平○仄仄平平平，平平○仄○平平。","平平仄仄仄平仄，○仄仄仄平平仄。"],"paragraphs":["长记去年今日好，门外秋香喷沉脑。","弟兄邻里同登高，把菊行觞乐非少。","山殽海错乡味佳，银瓶索酒不用赊。","醉中不记脱巾卧，明日头上犹黄花。","今年岂不欲行乐，窃禄东州官事束。","那堪送酒无白衣，旋粜黄粱买桑落。","何如与子俱休休，谁能长抱离乡忧。","移书问讯惠连弟，三径许我归来不。"],"title":"梦龄九日有诗兼怀昌龄次韵"}
