{"author":"吴潜","id":123253,"strains":["平平仄仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄平仄平平。"],"paragraphs":["陈年古屋瓦浮虚，穿漏时将被覆书。","集谢曾陪上相后，映孙难忘秀才初。","砖花似镂多奇异，檐柱如排少阔疏。","吏卒报衙天未晓，老身牵强类冠狙。"],"title":"九十用喜雪韵四首  其四"}
