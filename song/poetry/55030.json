{"author":"朱熹","id":55030,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["三径荒凉独掩门，故人车马过相存。","长安此去无千里，浊酒何妨尽一尊。","共说渊源非曩日，好披肝胆奉明恩。","不辞妄窃仁人号，执手临岐敢赠言。"],"title":"仲缜尊兄对策南宫相顾田舍辄赋小诗攀饯行李"}
