{"author":"苏轼","id":193717,"strains":["仄仄平○平，平仄仄仄仄。","平平平仄仄，仄平平平仄。","仄仄平仄仄，仄仄平仄仄。","平○○仄仄，仄仄平仄仄。","仄○平仄仄，仄仄○平仄。","仄平平平仄，平仄仄○仄。","平平仄平平，平仄仄平仄。","平平仄平仄，仄仄仄○仄。","仄平平仄平，平仄仄仄仄。","平平仄平仄，仄仄○仄仄。","○○平仄仄，仄仄平仄仄。","仄平平仄仄，仄仄平仄仄。","平平仄平仄，仄仄平平仄。","平平仄仄仄，平仄平平仄。","仄平仄仄仄，平仄○仄平。","仄平平仄仄，平仄仄仄仄。","仄○平仄仄，仄仄平平仄。","仄平仄仄仄，仄仄平平仄。","平平仄仄仄，平仄仄平仄。","平平平仄仄，仄仄仄平○。","平平平仄仄，仄仄平平仄。","仄仄仄仄平，平仄仄平仄。","平平仄平仄，平仄仄○仄。","平仄仄平平，平平平仄仄。"],"paragraphs":["我本山中人，寒苦盗寸廪。","文辞虽少作，勉强非天禀。","既得旋废忘，懒惰今十稔。","麻衣如再著，墨水真可饮。","每闻科诏下，白汗如流沈。","此邦东南会，多士敢题品。","刍荛尽兰荪，香不数葵荏。","贫家见珠贝，眩晃自难审。","缅怀嘉祐初，文格变已甚。","千金碎全璧，百衲收寸锦。","调和椒桂酽，咀嚼沙砾碜。","广眉成半额，学步归踔踸。","维时老宗伯，气压群儿凛。","蛟龙不世出，鱼鲔初惊淰。","至音久乃信，知味犹食椹。","至今天下士，微管几左衽。","谓当千载后，石室祠高眹。","尔来又一变，此学初谁谂。","权衡破旧法，刍豢笑凡饪。","高言追卫乐，篆刻鄙曹沈。","先生周孔出，弟子渊骞寝。","却顾老钝躯，顽朴谢镌锓。","诸君况才杰，容我懒且噤。","聊欲废书眠，秋涛舂午枕。"],"title":"监试呈诸试官"}
