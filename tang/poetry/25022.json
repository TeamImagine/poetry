{"author":"薛能","id":25022,"strains":["平仄仄平仄，平平仄仄平。","平平平仄仄，平仄仄○○。","平仄平○仄，平平仄○平。","平平平仄○，平仄仄平平。","平仄平○仄，平平仄○平。","仄○平仄仄，○仄仄○平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄○。","平○仄仄仄，平仄仄○○。","仄仄平平仄，○平仄仄平。","平○平仄仄，平仄仄○平。"],"paragraphs":["香色自天种，千年岂易逢。","开齐全未落，繁极欲相重。","泠湿朝如淡，晴干午更浓。","风光新社燕，时节旧春农。","篱落欹临竹，亭台盛间松。","乱缘堪羡蚁，深入不如蜂。","有影宜暄煦，无言自冶容。","洞连非俗世，溪静接仙踪。","子熟河应变，根盘土已封。","西王潜爱惜，东朔盗过从。","醉席眠英好，题诗恋景慵。","芳菲聊一望，何必在临邛。"],"title":"桃花"}
