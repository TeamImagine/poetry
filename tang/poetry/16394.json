{"author":"白居易","id":16394,"strains":["仄仄仄平平，仄○仄平平。","平平仄仄仄，仄仄平仄平。","○○平平仄，○仄平平平。","仄仄平仄仄，平平仄平○。","平仄○平仄，仄仄平平平。","仄平仄仄仄，仄仄平○○。","平平仄平仄，平仄平仄平。","○平仄○仄，仄仄仄○平。","平仄仄平仄，○平○仄平。","仄平仄仄仄，仄平平仄平。"],"paragraphs":["远望老嵯峨，近观怪嵚崟。","才高八九尺，势若千万寻。","嵌空华阳洞，重叠匡山岑。","邈矣仙掌迥，呀然剑门深。","形质冠今古，气色通晴阴。","未秋已瑟瑟，欲雨先沈沈。","天姿信为异，时用非所任。","磨刀不如砺，𢭏帛不如砧。","何乃主人意，重之如万金。","岂伊造物者，独能知我心。"],"title":"太湖石"}
