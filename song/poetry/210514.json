{"author":"杨亿","id":210514,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["明河如练出城隅，朱火西流暑气徂。","顾兔一轮浮月桂，流萤数点入烟芜。","迢迢宫漏传银箭，淅淅天风下白榆。","岸帻微吟自忘寐，披衣闲起遶庭梧。"],"title":"初秋夜坐"}
