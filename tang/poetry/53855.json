{"author":"崔颢","id":53855,"strains":["平平平仄平，平仄平平仄。","平平平○仄，平仄○平仄。","仄仄平仄平，平○仄平仄。","平平仄仄仄，仄仄平仄仄。","平仄仄平平，平平仄平仄。","平平仄仄仄，平仄仄平仄。","平平仄平平，仄仄仄平仄。","仄仄平平仄，平平仄○○。","仄平仄仄平，仄仄仄平仄。"],"paragraphs":["晨登天竺山，山殿朝阳晓。","厓泉争喷薄，江岫相萦绕。","直上孤顶高，平看众峰小。","南州十二月，地暖冰雪少。","青翠满寒山，藤萝覆冬沼。","花龛瀑布侧，青壁石林杪。","鸣钟集人天，施饭聚猿鸟。","洗意归清净，澄心悟空了。","始知世上人，万物一何扰。"],"title":"游天竺寺"}
