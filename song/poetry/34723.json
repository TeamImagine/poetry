{"author":"陆游","id":34723,"strains":["仄仄平平仄仄仄，仄平平仄平平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄仄。"],"paragraphs":["一径苔侵四壁空，北窗支枕听秋钟。","故人去后登楼怯，白发多来览镜慵。","狂忆射麋穷楚泽，闲思钓雪泛吴松。","相如病渴年来剧，酿酒倾家畏不供。"],"title":"秋思"}
