{"author":"张元干","id":5745,"strains":["仄平仄仄○仄平，仄仄○仄○平平。","仄平仄仄平仄仄，仄仄仄仄平平平。","仄平仄仄仄平仄，仄仄平仄○仄平。","仄平仄仄仄平仄，仄仄仄仄平平平。","平平仄平仄仄仄，仄仄仄仄平平平。","仄平平仄平仄仄，仄仄仄仄平仄平。","平平仄仄仄仄仄，仄仄仄仄平平平。","仄平平平仄平仄，仄仄○○平平平。","○平平仄○平仄，○仄仄仄○平平。","仄仄平平仄平仄，平○仄仄平○平。"],"paragraphs":["伏波晚岁思少游，万事过眼如云浮。","我生不乐城市隘，受性但惬林泉幽。","稍同臭味自投合，肯与流俗相对酬。","旅怀久已乏佳趣，白日政觉多闲愁。","舂容大篇忽旁及，气象楚泽涵新秋。","律严虽许强续尾，韵险岂复能画筹。","逍遥一舸白太傅，蹴踏五字韦苏州。","主人频夸小鬟舞，劝客且听吴娃讴。","从来谁数折巾郭，重到似是栽桃刘。","梦入江湖渺春水，何如此念随轻鸥。"],"title":"次仲弥性所知陈丈大卿韵"}
