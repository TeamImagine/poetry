{"author":"陈造","id":59318,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["早岁雄文手自编，偶同闻喜听钧天。","漫为官去吾何取，肯寄诗来子定贤。","潘岳自怜头易白，士安况苦病相缠。","羡君身健须如漆，万里亨衢稳着鞭。"],"title":"复程平叔"}
