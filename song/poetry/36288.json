{"author":"陆游","id":36288,"strains":["平平仄仄平，仄仄○平平。","仄平仄○仄，平仄平仄平。","平仄仄仄○，仄平仄平平。","平仄仄平平，仄仄平仄○。","平仄仄平仄，平仄平平平。","平仄平平平，平仄仄仄平。","平仄平仄○，仄仄平平平。","仄仄平仄○，仄仄仄仄平。"],"paragraphs":["风声掠野来，澒洞如翻涛。","雨声集庭木，桐叶声最豪。","残暑一洗空，凛然念绨袍。","秋色已登场，欲忘终岁劳。","东舍捉鹅鸭，西舍烹豚羔。","篱落开寒花，房拢压小槽。","贫贱何所叹，乐岁成吾高。","却拾墙角檠，拂拭贺汝遭。"],"title":"秋夜风雨暴至"}
