{"author":"苏泂","id":95754,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["太饱伤清气，微寒最好诗。","轻鸥怜野性，垂柳让风姿。","智巧从天赋，疏狂听我为。","极知贫者病，未许药能医。"],"title":"予顷时有一联云太饱伤清气微寒最好诗葛天民极爱之偶再续成"}
