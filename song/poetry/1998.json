{"author":"宋太宗","id":1998,"strains":["仄平平平，平○平仄。","仄仄平平，平平平仄。","平仄平平，平平○仄。","仄仄平平，平平仄仄。","仄仄平平，平平仄仄。","仄仄平平，平○仄仄。","仄仄仄仄，平平平仄。","仄仄平平，仄仄仄仄。","仄仄平平，仄平平仄。","仄仄仄平，仄仄平仄。","仄○仄平，仄仄平仄。"],"paragraphs":["具蹄凡夫，何行何著。","静鏁天台，高知嵩岳。","拘束迷情，人天离乐。","圣境芝兰，名山采药。","啖柏餐松，清神去浊。","入口馨香，风和露嚼。","可以放旷，千年之鹤。","审取来由，勿自系缚。","洞有桃源，化成云阁。","上有凤皇，下水鱼跃。","本从自然，岂用图度。"],"title":"缘识  其二六"}
