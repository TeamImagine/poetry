{"author":"李纲","id":242691,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["奇葩为我摘芳条，一笑嫣然特地娇。","花露玉颜诚巧倩，叶堆云鬓愈妖娆。","韬藏妙质逾三月，喷泄清香在一朝。","更把彩丝纒绿萼，肯教芳馥片时销。"],"title":"季明惠含笑花其香满室以诗报之"}
