{"author":"陆游","id":34838,"strains":["平平仄仄平，仄仄平仄仄。","仄○仄平仄，平平仄平仄。","平平仄仄仄，仄仄○仄仄。","仄平仄平仄，？仄平仄仄。","仄○平仄仄，○平仄平仄。","仄平仄平○，仄仄仄仄仄。","平平仄平仄，平平仄仄仄。","平平仄仄仄，平仄○仄仄。","平仄平仄仄，平仄仄仄仄。","仄平仄○○，仄仄仄平仄。","仄仄仄○平，○平○仄仄。","○○仄仄平，仄仄仄仄仄。"],"paragraphs":["清风扫郁蒸，爽气生户牖。","客中淡无事，翛然一杯酒。","书生拙自料，事业期不朽。","少年忝朝迹，蹭蹬今白首。","历观千载事，和戎固尝有。","定襄伍原间，乃可画地守。","神州在何许，东巡已去久。","煌煌一统业，谟训其可负。","荆楚多剑客，宣润冨弩手。","孰能用其长，坐使老农畞。","讲武幸长杨，劳军临细柳。","中兴望圣时，未死得见否。"],"title":"水亭独酌十二韵"}
