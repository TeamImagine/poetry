{"author":"郑獬","id":181818,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["禁籞平明帐殿开，华芝初下未央来。","人间彩凤仪韶曲，天上流霞满御杯。","花近赭袍偏灿烂，鱼窥仙仗亦徘徊。","蓬莱绝景何曾到，自愧尘踪此一陪。"],"title":"春尽二首  其二"}
