{"author":"卫宗武","id":133807,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["依稀桥鹊布银潢，又见天孙作妇忙。","已向烟萝深遁迹，不烦云锦粲成章。","追思高会饮传烛，徒得清眠梦熟粱。","却喜连朝天沛泽，应为月姊酿秋芳。"],"title":"星节前戏成"}
