{"author":"陈与义","id":3249,"strains":["平仄平仄平，仄○仄平平。","平平仄平仄，仄仄平平平。","仄平仄仄仄，平仄平仄○。","平平仄仄仄，仄仄平平平。","平平仄仄仄，平仄平仄平。","平平仄仄仄，仄仄仄仄平。","平平仄平平，仄仄仄仄平。","仄平仄仄仄，仄仄平平○。"],"paragraphs":["今日天气佳，忽思赋新诗。","春光挟晴色，并上桃花枝。","白云浩浩去，天色青陆离。","余霏遇晚日，彩翠纷新奇。","天公出变化，惊倒痴绝儿。","逶迤或耐久，美好固暂时。","平生一枝筇，稳处念力衰。","澹然意已足，却赴青灯期。"],"title":"试院春晴"}
