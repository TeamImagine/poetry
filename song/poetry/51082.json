{"author":"尤袤","id":51082,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["清溪西畔小桥东，落月纷纷水映红。","五夜客愁花片里，一年春事角声中。","歌残玉树人何在，舞破山香曲未终。","却忆孤山醉归路，马蹄香雪衬东风。"],"title":"落梅"}
