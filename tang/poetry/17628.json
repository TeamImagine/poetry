{"author":"白居易","id":17628,"strains":["平仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["书意诗情不偶然，苦云梦想在林泉。","愿为愚谷烟霞侣，思结空门香火缘。","每愧尚书情眷眷，自怜居士病绵绵。","不知待得心期否，老挍于君六七年。"],"title":"以诗代书酬慕巢尚书见寄"}
