{"author":"宋祁","id":24103,"strains":["仄仄○平仄，平平仄○平。","平平仄平仄，○仄仄平平。","仄仄平○仄，平平仄仄○。","平平平仄仄，仄仄仄平平。","仄仄○平仄，平○仄○平。","仄平平仄仄，平仄仄平平。","仄仄○○仄，平平仄仄平。","○○仄平仄，○仄仄平平。"],"paragraphs":["假节分州郡，抡才出将门。","还提射声旅，并破护羌屯。","尺诏方临遣，新书得细论。","旃酋陪猎帐，戍校接欢樽。","后伍鞬櫜密，前驱鼓吹喧。","陇笳梅落怨，边阵月残奔。","赤白犹传警，先零久负恩。","行期雪家耻，三捷奏天阍。"],"title":"送承制刘兼济知原州"}
