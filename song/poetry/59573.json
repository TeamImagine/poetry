{"author":"陈造","id":59573,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["恩纶蜚下汉江滨，特许襄民借寇恂。","千里江山皆动色，列城条教再生春。","灌瓜夙稔安边策，茹草宁无待哺民。","方倚金城亲邵父，近君宁惜小逡巡。"],"title":"贺程帅因任四首且言久缺诗筒之意  其一"}
