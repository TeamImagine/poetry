{"author":"吴芾","id":18239,"strains":["仄仄平平仄仄平，仄平仄仄仄平平。","仄平平仄平平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["日在桑榆势欲倾，此时那可更贪程。","屡凭熊轼惭无补，新葺燕巢欣有成。","便好弃官还故里，不妨把酒乐余生。","经纶事业须公等，看即持荷侍迩英。"],"title":"和韩子云见寄四首  其二"}
