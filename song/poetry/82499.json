{"author":"孙应时","id":82499,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。","平平平仄平平仄，平仄平平仄仄平。"],"paragraphs":["万顷重湖东复东，意行得怕打头风。","故畦遗穗粼粼在，野水寒林处处通。","鸿雁汀洲渺葭苇，牛羊篱落见儿童。","衣冠尘土空头白，惭愧扁舟把钓翁。"],"title":"泛东湖风浪作复止"}
