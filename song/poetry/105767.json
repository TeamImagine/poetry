{"author":"岳珂","id":105767,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万里云开瑞日明，雕甍遥接九重城。","觚连丹凤红云绕，关度青牛紫气迎。","新第千门俱改观，旧溪二纪漫关情。","今宵且向桥头宿，又听冬冬打六更。"],"title":"望北关门"}
