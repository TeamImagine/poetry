{"author":"李咸用","id":29695,"strains":["仄仄平平○仄仄，○平仄仄平平仄。","仄仄平○平仄平，仄平仄仄○平仄。","仄仄仄平平仄仄，平平仄仄平平仄。","平仄平平仄仄平，平○仄仄平○仄。"],"paragraphs":["上帝春宫思丽绝，夭桃变态求新悦。","便是花中倾国容，牡丹露泣长门月。","野树滴残龙战血，曦车碾下朝霞屑。","惆怅东风未解狂，争教此物芳菲歇。"],"title":"绯桃花歌"}
