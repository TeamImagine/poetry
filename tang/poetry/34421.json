{"author":"陈子昂","id":34421,"strains":["平平○平仄，○仄仄仄平。","仄仄仄平仄，仄平平仄平。","仄平仄平仄，平仄仄平平。","平仄仄平仄，平平仄平○。","平仄仄平仄，仄仄仄平平。","平仄平平仄，平平仄仄平。","○仄平平仄，○○仄仄平。","仄仄仄仄仄，平平仄平平。","仄○仄平仄，平仄仄平平。","仄平仄平仄，平平平仄平。"],"paragraphs":["葳蕤苍梧凤，嘹唳白露蝉。","羽翰本非匹，结交何独全。","昔君事胡马，余得奉戎旃。","携手向沙塞，关河缅幽燕。","芳岁几阳止，白日屡徂迁。","功业云台薄，平生玉佩捐。","叹此南归日，犹闻北戍边。","代水不可涉，巴江亦潺湲。","揽衣度函谷，衔涕望秦川。","蜀门自兹始，云山方浩然。"],"title":"西还至散关答乔补阙知之"}
