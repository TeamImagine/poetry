{"author":"李商隐","id":22444,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["碧城十二曲阑干，犀辟尘埃玉辟寒。","阆苑有书多附鹤，女床无树不栖鸾。","星沉海底当窗见，雨过河源隔座看。","若是晓珠明又定，一生长树水晶盘。"],"title":"碧城三首 一"}
