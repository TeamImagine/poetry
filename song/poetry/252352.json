{"author":"郑刚中","id":252352,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["莫道封州是小州，封州虽小客何愁。","荔枝受暑色方好，茉莉背风香更幽。","得醉便眠寻梦蝶，欲行还立看沙鸥。","向非造物曾留意，谁把余生为我谋。"],"title":"封州"}
