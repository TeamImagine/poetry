{"author":"张镃","id":81158,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["半年殊少夜间来，湖上今宵绝点埃。","人老纵教过百岁，月圆难保看千回。","舒眉酒饮休辞满，冲口诗成不待催。","自有一般堪乐处，却言山水近亭台。"],"title":"烟波观观月示客"}
