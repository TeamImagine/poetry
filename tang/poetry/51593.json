{"author":"延寿","id":51593,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["达来何处更追寻，放旷谁论古与今。","风带泉声流谷口，云和山影落潭心。","资身自有衣中宝，济世谁藏室内金。","策杖偶来林下坐，鸟声相和唱圆音。"],"title":"永明山居诗（六十九首） 六"}
