{"author":"文天祥","id":155966,"strains":["平平平仄○，仄仄平仄仄。","仄仄仄平仄，仄仄○仄仄。","仄平平仄○，仄仄仄仄仄。","仄平仄仄仄，○仄平平仄。","仄仄仄平平，仄仄仄仄仄。","平仄平平平，仄仄平平仄。","仄平仄仄仄，仄仄仄仄仄。","平平仄○○，仄仄平仄仄。","平仄仄仄平，平仄仄仄仄。","仄平仄平平，平仄仄平仄。","平仄平仄仄，平仄平仄仄。","仄仄平仄平，平平仄仄仄。","仄平仄仄仄，○平仄仄仄。","仄平仄平平，平平平仄仄。","仄平○○平，平仄仄仄仄。","仄仄仄仄○，平仄平○仄。","平仄平仄平，平平仄平仄。","平平仄仄仄，仄仄仄仄仄。","仄平平仄平，平平仄平仄。","平○仄仄仄，仄平平仄仄。","平仄○○平，平平仄○仄。","平平仄仄平，仄仄平仄仄。","仄仄○仄仄，仄仄平仄仄。","○○平仄平，仄仄平仄仄。","平平平平平，平仄仄平平。","平平仄平仄，平仄平仄仄。","平平仄平平，平平仄仄仄。","平平仄仄平，平平仄平仄。","平平仄平平，仄仄平仄仄。","仄平○仄平，平仄仄仄仄。"],"paragraphs":["人生天地间，一死非细事。","识破此条贯，八九分地位。","赵岐图寿藏，杜牧拟墓志。","祭文潜自撰，荷锸伶常醉。","此等蜕浮生，见解已不易。","齐物逍遥游，大抵蒙庄意。","圣门有大法，学者必孔自。","知生未了了，未到知死地。","原始则返终，终始本一致。","后来得西铭，精蕴发洙泗。","吾体天地塞，吾气天地帅。","一节非践形，终身莫继志。","舜功禹顾养，参全颖锡类。","伯奇令无违，申生恭不贰。","圣贤当其生，无日不惴惴。","彼岂不大观，何苦勤兴寐。","吾顺苟不亏，吾宁始无愧。","人而有所忝，旷达未足智。","卓哉居士翁，方心不姿媚。","蒙谗以去国，七年无怨怼。","风雨三间茅，松楸接苍翠。","斯丘亦乐哉，未老先位置。","宇宙如许大，岂以为敝屣。","当其归去来，致命聊自遂。","天之生贤才，初意岂无为。","民胞物同与，何莫非己累。","君方仕于朝，名高贵所萃。","乾坤父母身，方来日川至。","西铭一篇书，顺事为大义。","请君观我生，姑置末四字。"],"title":"赠莆阳卓大著顺宁精舍三十韵"}
