{"author":"张说","id":34766,"strains":["平仄平平仄，平平仄仄平。","仄平平仄仄，平仄仄平平。","平仄平平仄，○平平仄平。","仄平平仄仄，平仄仄平平。","仄仄平平仄，○平仄仄○。","仄平平仄仄，平仄仄平○。"],"paragraphs":["都邑群方首，商泉旧俗讹。","变风须恺悌，成化伫弦歌。","畴昔珪璋友，雍容文雅多。","振缨游省闼，锵玉宰京河。","别曲鸾初下，行轩雉尚过。","百壶非饯意，流咏在人和。"],"title":"送苏合宫颋"}
