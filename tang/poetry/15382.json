{"author":"白居易","id":15382,"strains":["平平仄仄仄，仄仄平平仄。","仄仄仄平平，平平仄平仄。","平平○仄仄，仄仄平平仄。","仄仄○平平，平平仄平仄。","平平仄平仄，平仄仄平仄。","仄平平仄平，仄仄平平仄。"],"paragraphs":["新秋久病客，起步村南道。","尽日不逢人，虫声遍荒草。","西风吹白露，野绿秋仍早。","草木犹为伤，先伤我怀抱。","朱颜与玄鬓，强健几时好。","况为忧病侵，不得依年老。"],"title":"村居卧病三首 二"}
