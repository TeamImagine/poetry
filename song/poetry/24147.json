{"author":"宋祁","id":24147,"strains":["仄仄平平仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","○仄○平仄，平平仄仄○。","仄○○仄仄，仄仄仄平平。","仄仄平平仄，平平仄仄平。","平平仄平仄，平仄仄平○。"],"paragraphs":["五竺能仁里，重游路不迷。","诏辞丹凤北，身到白龙西。","野净榴花早，林暄贝叶齐。","暮云程次阔，斜月笠前低。","燕岭长衔雾，金河不贮泥。","梵王分供食，戍校接征鼙。","窣堵方增饰，祇园得遍跻。","无容带归锡，秦跸待新题。"],"title":"送闻大夫游西天"}
