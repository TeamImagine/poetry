{"author":"常建","id":54514,"strains":["仄仄平仄平，平仄平平平。","仄仄○平○，○平仄平平。","平仄仄仄仄，平仄平平平。","平○仄平○，平仄平平仄。","仄仄平平平，平平仄○○。","仄○○平仄，仄仄○平平。","仄仄平平平，平平仄平平。","仄平○平平，平仄平○平。","仄○平平平，仄仄平仄平。","○平仄○平，仄仄○平平。","仄仄平仄平，仄平平仄平。","平仄平仄○，平仄平仄○。"],"paragraphs":["汉上逢老翁，江口为僵尸。","白发沾黄泥，遗骸集乌鸱。","机巧自此忘，精魄今何之。","风吹钓竿折，鱼跃安能施。","白水明汀洲，菰蒲冒深陂。","唯留扁舟影，系在长江湄。","突兀枯松枝，悠扬女萝丝。","托身难凭依，生死焉相知。","遍观今时人，举世皆尔为。","将军死重围，汉卒犹争驰。","百马同一衔，万轮同一规。","名与身孰亲，君子宜固思。"],"title":"古兴"}
