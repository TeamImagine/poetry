{"author":"陈子昂","id":34493,"strains":["仄平仄平仄，仄仄仄平平。","○仄平平仄，○平仄仄平。","仄仄平仄仄，○仄仄平平。","仄平平仄仄，平○仄平○。","平平仄○仄，平仄仄平平。","仄仄平○仄，平平仄仄平。","平平仄平○，仄仄仄平平。","平平仄平仄，平仄仄平○。","仄仄平○仄，平平仄仄平。","仄○仄仄仄，仄仄仄○○。","仄仄○○仄，○平平仄平。"],"paragraphs":["孟秋首归路，仲月旅边亭。","闻道兰山战，相邀在井陉。","屡鬬关月满，三捷虏云平。","汉军追北地，胡骑走南庭。","君为幕中士，畴昔好言兵。","白虎锋应出，青龙阵几成。","披图见丞相，按节入咸京。","宁知玉门道，翻作陇西行。","北海朱旄落，东归白露生。","纵横未得意，寂寞寡相迎。","负剑空叹息，苍茫登古城。"],"title":"还至张掖古城闻东军告捷赠韦五虚己"}
