{"author":"孔武仲","id":199205,"strains":["仄仄平平仄仄仄，平平仄平○仄仄。","仄仄平平仄仄平，仄仄平平仄平仄。","仄平平仄仄仄仄，仄平平仄○仄仄。","平平仄○○平平，平仄平平○仄仄。","平平仄仄仄平仄，仄仄平○仄平仄。","○平仄仄仄平平，平仄仄平平仄仄。","○平仄平仄仄仄，仄仄平平仄平○。","仄仄平平仄仄平，仄平平仄平平仄。","仄平平平仄平平，仄仄平平○？平。","仄○仄仄仄平平，仄仄平仄平平平。","平平平平仄平平，平仄仄仄平平平。","平○仄仄仄仄平，仄平平仄平平平，平平仄平○仄○。"],"paragraphs":["昨日焚香谒圣母，青衫鞠躬如负弩。","但乞天开万里明，埽去浮云戢风雨。","谓宜言发即响报，岂知神不听我语。","门前白浪如银山，江上狂风如怒虎。","船痴𫇛硬不能拔，未免栖迟傍洲渚。","轻盈但爱白鸥飞，颠顿可怜芳草舞。","三江五湖历已尽，势合平夷反龃龉。","上水歌呼下水愁，北船萦绊南船去。","寄言南船莫雄豪，万事低昂如桔橰。","我当卖剑买牲牢，再扫灵宇陈肩尻。","黄金壶樽沃香醪，神喜借以南风高。","扬帆拍手笑尔曹，不知流落何江皋，荒洲寂寥听怒号。"],"title":"瓜步阻风"}
