{"author":"刘敞","id":174565,"strains":["○平仄仄仄，平仄仄平仄。","平平仄○○，仄仄平平仄。","平平平平仄，平仄仄平仄。","平平仄平平，仄仄仄仄仄。","仄平仄仄仄，平仄平平仄。","仄仄仄○○，平○仄平仄。"],"paragraphs":["三年海水旁，卑湿厌歊热。","都城幸相从，比岁秋逢雪。","秦吴乖风土，南北异时节。","惟君岁寒姿，一致乃欲别。","出门顾道路，冰霰埋车辙。","咫尺阻相过，谁当慰寥泬。"],"title":"秋雪寄献臣"}
