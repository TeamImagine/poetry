{"author":"陆游","id":39827,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["妖妍天遣占年华，叹息人间有许花。","十里织成无罅锦，半天留得未残霞。","欲题直恐无才称，不见何由信客夸。","醉后又惊春事晚，湖堤烟柳已藏鸦。"],"title":"梅仙坞花泾观桃李"}
