{"author":"释德洪","id":228542,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄仄平。","仄平仄仄平平仄，仄仄平仄平仄平。","平仄平平平仄仄，仄平平仄仄平平。"],"paragraphs":["议郎粹和色无求，绕屋江山秀气浮。","弱柳娇眠禽唤起，异花含笑草忘忧。","闭门不放青春去，解榻长令佳客留。","摹冩高情无好句，谩横诗眼付冥捜。"],"title":"题胥大夫欣欣堂"}
