{"author":"赵汝鐩","id":98215,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平平仄平。","仄仄仄平仄平仄，仄平平仄仄平平。"],"paragraphs":["雨中奔走十来程，风卷云开陡顿晴。","双燕引雏花下教，一鸠唤妇树梢鸣。","烟江远认帆樯影，山舍微闻机杼声。","最爱水边数株柳，翠条浓处两三鶑。"],"title":"途中"}
