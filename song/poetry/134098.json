{"author":"释文珦","id":134098,"strains":["仄平平仄平，平平仄平平。","仄○仄仄仄，仄仄○平平。","平平○仄平，平仄平○平。","平仄仄仄平，平仄○○○。","仄仄仄平仄，平平平仄平。","平仄仄○仄，仄仄平平平。","仄平平仄仄，仄平仄平平。","平平仄平仄，仄仄○仄平。"],"paragraphs":["水西多好山，山光足娱人。","一重复一掩，比比如鱼鳞。","居来三十年，仙佛皆其邻。","鱼鸟不忘情，朝暮长相亲。","遁世乃吾性，非因来避秦。","曾不事缘饰，庶事全天真。","早尝知梦幻，视身若无身。","无生以为乐，此乐难具陈。"],"title":"水西"}
