{"author":"周紫芝","id":240804,"strains":["仄仄仄平○仄仄，平平仄○○仄仄。","平平仄仄仄仄平，平仄平平仄平仄。","平平仄仄仄仄平，仄仄仄平平仄仄。","仄平仄仄仄平平，平仄平○平仄仄。","○○仄仄○仄平，仄仄平仄仄平仄。","平○仄仄平仄○，仄仄○平仄仄仄。","○平平仄仄仄○，仄平仄仄平平平。","仄仄○仄仄平仄，仄仄平仄平平平。","平平平仄平仄仄，仄仄仄平仄平仄。","仄仄仄仄仄平○，○仄○平平仄仄。","仄平平仄仄仄平，仄仄平平仄平仄。"],"paragraphs":["昨日北风如箭疾，城南一燎三百室。","城西片瓦不复存，今日风高火仍急。","池鱼已作沸鼎焦，槁木那容飞鸟集。","糗粮不峙恐民流，楼橹俱空忧盗入。","传闻此火颇异常，宋卫陈郑实同日。","城中有屋无二三，道路横尸十六七。","三州飞报急上闻，诏书亟下隆寛恩。","既令折劵已逋责，复振仓廪苏穷民。","东南无事官失职，火政不修户无耤。","坐令恶少恣焚烧，更以深忧贻玉食。","小人何幸独晏然，饱食怀惭面仍赤。"],"title":"二月五日再火吾庐复免"}
