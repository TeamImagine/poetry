{"author":"李之仪","id":205190,"strains":["平平平仄平，仄仄仄平仄。","平平仄平平，仄仄平仄仄。","仄仄仄平仄，仄仄仄平仄。","仄仄平平平，仄仄○平○。","仄平仄平平，平仄仄平仄。","仄仄平平○，仄仄平仄仄。","仄平仄仄仄，仄仄仄仄仄。","平平仄仄平，平仄○平仄。"],"paragraphs":["艰生缧绁余，特尔脱魑魅。","殊方窟飘蓬，未免游戏事。","眼力到毛发，抉剔尽奇秘。","邂逅平生欢，笑语当歌吹。","曲环岂人谋，明灭殆天吏。","慰我云烟期，有腼鸿鹄志。","百年一瞬尔，幸此半日地。","聊摅广莫心，无作雍门泪。"],"title":"次韵秦处度同登黄山"}
