{"author":"刘宰","id":92957,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一念平生在报亲，九原今日喜追荣。","鼎来天上维新渥，足慰人间罔极情。","康乐弟兄传绝唱，胡威父子擅清名。","君家盛事人难及，倦客闻风亦眼明。"],"title":"贺陈子扬致仕追赠父母二首  其一"}
