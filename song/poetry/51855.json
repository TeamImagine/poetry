{"author":"喻良能","id":51855,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["谁将秋色替云峰，万里炎歊一洗空。","细雨复青池上草，西风顿白鬓边蓬。","聊同吾党二三子，来访山中十八公。","更拟夜深乘月到，要看香雾共冥蒙。"],"title":"游下岩过松峭祠傍偃松又赋长句"}
