{"author":"史浩","id":19713,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平平仄平。","平仄平平平仄仄，平平仄仄仄平平。"],"paragraphs":["杏园桑陌草连空，点点残红溅晚风。","篱落喜闻营细柳，烟尘徒尔隘新丰。","不因宣室咨梁傅，安得朝廷知弱翁。","他日淮肥惊鹤唳，金龟似斗合须公。"],"title":"次韵黄虚中春怀"}
