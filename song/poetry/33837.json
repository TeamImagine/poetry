{"author":"陆游","id":33837,"strains":["仄仄仄仄仄，平仄仄平仄。","○平平仄平，平仄仄平仄。","平平仄仄仄，仄仄仄平仄。","平平仄○仄，平仄○仄仄。","仄平仄平平，仄仄仄仄仄。","○平？仄平，仄○平平仄。"],"paragraphs":["昨日遣画笥，今日发书簏。","空斋惟一床，窗影乱风竹。","平生钻故纸，夙好老尤笃。","奇哉扫除尽，蝉蜕三万轴。","岂惟息烦心，亦足养病目。","从渠褦襶生，自献公车牍。"],"title":"发书画还故山戏书"}
