{"author":"张扩","id":234107,"strains":["平仄仄○平仄平仄平仄，平仄平平仄平仄。","仄平仄仄仄仄平，仄仄平平仄平仄。","仄仄仄平平平○仄平平，仄平平仄平平平。","仄○平平仄仄仄，仄仄仄平○仄平。","仄平平平仄仄仄，平仄平平仄平仄。","平平仄仄仄仄仄，仄平平○仄仄仄。","仄平仄仄平仄平，平平仄平仄仄○。","仄仄平平仄仄仄，平平平仄○平平。"],"paragraphs":["君不见三朝魏公拓天手，旌节言归介眉寿。","筑堂自榜醉白名，自借清风洗尘垢。","又不见峨眉山中谪仙人，玉堂词翰生风云。","每评香山辄自喜，欲向集贤重写真。","古人名悬日杲杲，千载贻人不贪宝。","君今诵味佚老句，乞身投闲不待老。","草堂寂寂松桂生，溪山四时供醉吟。","未必翛然便忘世，新诗时亦过鸡林。"],"title":"老白堂"}
