{"author":"方岳","id":127622,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["行辈参差落后来，未经老笔扫氛埃。","闲知天地摩铜狄，莫误春秋著玉杯。","断藁略堪供醤瓿，骚人径欲筑诗台。","更烦同舍郎题品，只欠同年旧榜魁。"],"title":"次韵辟雍同舍用予魁字韵"}
