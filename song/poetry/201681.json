{"author":"彭汝砺","id":201681,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄仄平。","仄平平仄平平仄，仄仄平平仄仄平。"],"paragraphs":["万里飘蓬失旧游，汴堤别去又三秋。","朔风怅望心先去，夜月相瞻影独留。","偶得篇章还自失，喜因文字会忘忧。","几时樽俎追平昔，熟醉灵芝最上头。"],"title":"次韵刘景文见寄"}
