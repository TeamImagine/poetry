{"author":"李白","id":55888,"strains":["平仄仄平平，平平仄平仄。","仄仄仄○平，平平仄平仄。","仄平仄仄平，仄仄○平仄。","平仄仄平平，平平平平仄。","○○仄平○，仄仄○平仄。","○仄○仄平，平平仄平仄。","平平仄仄平，平仄平平仄。"],"paragraphs":["安石在东山，无心济天下。","一起振横流，功成复潇洒。","大贤有卷舒，季叶轻风雅。","匡复属何人，君为知音者。","传闻武安将，气振长平瓦。","燕赵期洗清，周秦保宗社。","登朝若有言，为访南迁贾。"],"title":"赠常侍御"}
