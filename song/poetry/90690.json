{"author":"韩琦","id":90690,"strains":["仄平平仄仄平平，仄仄平平仄仄平。","平仄平平仄仄仄，仄平平仄仄平平。","平平平平平平仄，平仄平平仄仄平。","平仄平平平仄仄，仄平平仄仄平平。"],"paragraphs":["一潭嘉景四时新，不得经年作主人。","莲芰风前忘九夏，绮罗香里醉三春。","勤劳疆场诚无避，妆点蓬瀛惜未真。","多少胜游休结恋，报君须自立涓尘。"],"title":"别潭"}
