{"author":"项安世","id":53414,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄仄平仄，仄仄平平仄仄平。","平仄平平仄仄仄，平平平仄仄平平。"],"paragraphs":["向来一尉万人知，此段风流已大奇。","资考渐将京秩近，新年能使道心移。","但惭我乃吏民上，勿谓官今选调卑。","持此尊前供笑乐，胜如天上拜恩私。"],"title":"送海陵孙县丞三首  其二"}
