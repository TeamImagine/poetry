{"author":"陈起","id":116391,"strains":["平平仄仄平平平，平平平仄仄仄○。","平平○仄仄仄仄，平平仄仄平仄○。","仄仄○平仄仄仄，仄平平平平仄○。","仄○仄仄仄仄仄，平平仄仄平平平。","仄平仄仄平仄仄，仄仄○仄平平平。","仄仄仄仄仄平仄，仄仄仄平仄平平。","仄仄平平仄平仄，平平仄仄仄仄平。","仄平仄仄仄仄仄，？仄平仄平平平。","仄平○仄仄平平，平仄平平仄仄平。"],"paragraphs":["西邻逸韵偕秋清，瑶琴曾许月下听。","神驰吟境日复日，金飚转矣寒此盟。","昨夕相逢再有约，六花飞时湖上行。","短檠不密泄此意，𪸩煌粟粟攒金英。","哄堂一笑前未睹，信手闲阅灯花经。","一主饮席设林麓，一主盍簪获良朋。","便欲笺天檄滕六，银杯逐马快此情。","晓来喜见万瓦白，迺是天宇清霜明。","得非分薄误灯花，还复灯花戏老兄。"],"title":"灯花戏简西邻"}
