{"author":"徐铉","id":576,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["明光殿里夜迢迢，多病逢秋自寂寥。","蜡炬乍传丹凤诏，御题初认白云谣。","今宵幸识衢樽味，明日知停入合朝。","为感君恩判一醉，不烦辛苦解金貂。"],"title":"蒙恩赐酒奉旨令醉进诗以谢"}
