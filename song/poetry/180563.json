{"author":"王安石","id":180563,"strains":["平平平仄仄平平，平仄平平仄仄平。","仄仄平平平平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["同官同齿复同科，朋友婚姻分最多。","两地尘沙今龃龉，二年风月共婆娑。","朝伦孰与君材似，使指将如我病何。","升黜会应从此异，愿偷闲暇数经过。"],"title":"酬冲卿见别"}
