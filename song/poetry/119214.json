{"author":"林希逸","id":119214,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["少日因贫强觅官，于今悔掷钓鱼竿。","宫袍岂似陀尼暖，厩马何如款段安。","准易莫教玄尚白，奏篇还要炳于丹。","得归须谒严陵去，梦已先经七里滩。"],"title":"有感"}
