{"author":"文天祥","id":156508,"strains":["平平仄平平，仄仄平仄仄。","平平仄仄平，平平仄仄仄。","平仄平平平，平仄平仄仄。","仄平仄○平，平仄平仄仄。","平平仄平仄，平仄仄平仄。","平平仄仄仄，平仄仄○仄。"],"paragraphs":["晨炊发鱼台，碎雨飞击面。","团团四野周，冥冥万象变。","疑是江南山，烟雾昏不见。","岂知此中原，今古经百战。","英雄化为土，飞雾洒郊甸。","天寒日欲短，游子泪如霰。"],"title":"发鱼台"}
