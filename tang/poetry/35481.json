{"author":"苏拯","id":35481,"strains":["平平仄仄○，平平仄仄○。","平仄仄仄仄，仄仄仄仄平。","仄仄○仄仄，平平仄仄平。","平平仄仄仄，平仄仄平平。","仄仄○仄仄，平平仄平平。","仄仄平仄平，仄平○仄平。","平平仄平仄，平仄仄平平。"],"paragraphs":["天推鲁仲尼，周游布典坟。","游遍七十国，不令遇一君。","一国如一遇，单车不转轮。","良由至化力，为国不为身。","礼乐行未足，邅回厄于陈。","礼乐今有余，衮旒当圣人。","伤哉绝粮议，千载误云云。"],"title":"颂鲁"}
