{"author":"戴表元","id":161016,"strains":["平平仄平平，仄平仄平平。","平平仄平仄，平仄平○平。","仄平○平平，仄仄平平平。","平平平仄仄，仄仄平○平。","平仄平平○，仄平仄平平。","平○仄平仄，仄仄○平平。"],"paragraphs":["金鸡警神关，烛龙转严车。","阴蒙欲销散，岩谷开嘘呀。","忽然苍萝颠，涌出红莲华。","天晖初照烁，六合无藏遮。","而我灵台中，善根始萌芽。","珍重慎消息，外物如尘沙。"],"title":"鹿顶山朝晖轩为东玉师赋"}
