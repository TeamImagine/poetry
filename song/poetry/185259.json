{"author":"王安国","id":185259,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["滕王平昔好追游，高阁依然枕碧流。","胜地几经兴废事，夕阳偏照古今愁。","城中树碧千家市，天际人归一叶舟。","极目烟波吟不尽，西山重叠乱云浮。"],"title":"滕王阁感怀"}
