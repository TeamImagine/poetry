{"author":"魏了翁","id":102826,"strains":["平平平仄仄，平平仄平平。","仄平仄平仄，仄仄仄○平。","仄仄平仄○，仄平仄平平。","平平仄平仄，仄仄仄平平。","○仄仄○仄，仄仄仄○平。","仄平平平仄，平平平仄平。","仄仄○仄仄，仄仄平仄平。","仄仄仄平仄，平平平平平。","仄平仄平仄，平仄平仄平。","平平仄平仄，仄平仄○平。","仄平仄平平，仄仄○平平。"],"paragraphs":["平生苏太史，清姿秀球琅。","异时玉堂对，历历汉兴亡。","直作根本虑，不怀弃捐伤。","修名望蓬岛，轶轨抹扶桑。","中道忽回薄，饮马以相羊。","昔为同年友，今为同舍郎。","不肯三日别，况各天一方。","我乞汉嘉绶，君怀庐陵章。","我无百何阙，君亦千里翔。","怀贤慨时事，百忧结中肠。","愿言保嘉猷，不愧欧公乡。"],"title":"送苏大著知吉州分韵得章字"}
