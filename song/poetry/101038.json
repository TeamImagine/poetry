{"author":"韩琦","id":101038,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄仄平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["腊寒初破作春阴，澌涩铜乌远漏沉。","气折笙簧声易软，涧匀梅柳色潜深。","已催豪侠将狂兴，更恼衰残欲病心。","任展轻销谁画得，雾昏楼阁半遥林。"],"title":"春阴席上"}
