{"author":"方干","id":30253,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["急景苍茫昼若昏，夜风干峭触前轩。","寒威半入龙蛇窟，暖气全归草树根。","蜡烬凝来多碧焰，香醪滴处有冰痕。","尺书未达年应老，先被新春入故园。"],"title":"岁晚言事寄乡中亲友"}
