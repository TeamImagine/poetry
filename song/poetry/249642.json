{"author":"郭印","id":249642,"strains":["仄平平仄仄，仄仄平仄仄。","平仄仄仄仄，仄仄平平仄。","仄仄仄仄平，○仄仄平仄。","平平仄仄仄，仄仄平平仄。","仄○平仄仄，平仄平平仄。","仄○平○平，仄仄仄仄仄。","仄仄仄平平，平仄平平仄。","平平仄仄平，平仄仄平仄。","平平仄仄○，○仄仄平仄。","平平平平仄，仄○平平仄。","仄平仄平○，仄仄仄○仄。","仄平仄仄仄，○仄○○仄。","○平平仄平，平平仄平仄。","○平平仄仄，仄仄仄平仄。"],"paragraphs":["我生垂四十，两鬓抽素髪。","声色不挂眼，岂羡凌波袜。","唯有学道心，了不见超越。","何由插羽翰，往造金门谒。","反观金水性，端似天边月。","本从无中来，一物肇恍惚。","玉兔吐寒光，琪树遥清樾。","亭亭照八纮，圆影射沧渤。","斯言世岂闻，轻泄恐天罚。","吁嗟夸毗子，自分无仙骨。","徇财析秋毫，嗜酒醉深窟。","一迷不复返，长病如中暍。","空存玄牝门，金枢已摧阙。","犹为儿女计，白首恋簪笏。"],"title":"再用前韵"}
