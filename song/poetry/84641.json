{"author":"曹彦约","id":84641,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["倾盖星桥忆去年，官联预说使君贤。","别来风送空中月，此去云开剑里天。","治效龚黄方侧耳，交情嵇吕好差肩。","相逢便作阳关曲，数日销魂正黯然。"],"title":"次韵隆庆杨使君送别之章  其一"}
