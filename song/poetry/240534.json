{"author":"周紫芝","id":240534,"strains":["仄平仄仄平平平，○平仄仄平平平。","平平仄平○仄仄，仄仄平平平仄平。","平仄平平○仄仄，仄仄平平仄○仄。","平平仄仄仄○平，平平仄仄平平仄。","平平○仄平仄平，平仄平仄仄平仄。","○仄平平平仄○，仄仄○平仄平仄。","仄仄平平○平仄，仄仄平平仄平仄。","平平平仄仄平平，仄仄平○平仄仄。","平平仄仄仄平平，平仄平平仄平仄。","平仄○平仄仄○，平仄仄○仄平仄。","○仄平平仄○○，仄仄○平仄平仄。"],"paragraphs":["使君一出承明庐，当年两佩龟峰鱼。","龟峰小儿骑竹马，笑挽朱轓归故闾。","门外春风吹画戟，小阁香浓绮疏碧。","苏州五字老更奇，东阳八咏人谁敌。","山堂闻说公自开，烟雨遥供翠鬟色。","更向招提山窟中，竹杖穿云饱经历。","夜上孤峰看明月，晓趁钟鱼着僧屐。","诗成知复几牛腰，倒廪倾囷公不惜。","他人举似与何人，知我耽诗老成僻。","平日看囊止一钱，惊见纵横着圭璧。","当遣儿童勿浪传，按剑从来少人识。"],"title":"李使君示开化诸诗"}
