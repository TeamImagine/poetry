{"author":"吕本中","id":246201,"strains":["平平仄仄平，仄仄平平平。","仄仄仄○仄，平平平仄平。","仄平仄平仄，仄仄仄○○。","平○平仄仄，平平平仄平。","平平仄平仄，仄平平仄平。","平仄仄平仄，平平平仄平。","平平仄○仄，仄○仄仄平。","仄仄仄平仄，仄平○仄平。","平○○仄平，平平平仄平。"],"paragraphs":["秦人彊盛时，百战无逡巡。","汉氏失中策，清边烽燧频。","丈夫不任事，女子去和亲。","君王为置酒，单于来奉珍。","朝辞汉宫月，暮随胡地尘。","鞍马白沙暮，旃裘黄草春。","人生在相合，不论越与秦。","但取眼前好，莫言长苦辛。","君看轻薄儿，何殊胡地人。"],"title":"明妃"}
