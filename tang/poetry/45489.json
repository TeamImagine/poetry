{"author":"张宣明","id":45489,"strains":["平平仄平平，仄仄平平平。","仄仄平仄仄，仄平仄仄平。","平平？仄仄，仄仄平仄平。","仄仄平仄仄，仄平平平平。","平平仄仄仄，平仄仄仄平。"],"paragraphs":["孤松郁山椒，肃爽凌清霄。","既挺千丈干，亦生百尺条。","青青恒一色，落落非一朝。","大厦今已构，惜哉无人招。","寒霜十二月，枝叶独不凋。"],"title":"山行见孤松成咏"}
