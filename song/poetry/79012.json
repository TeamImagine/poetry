{"author":"释惟晤","id":79012,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["平昔诗禅友契深，更来人外事幽寻。","雨余涧壑流寒响，岁晏柽杉老翠阴。","袒跣不妨陶令醉，风流多效洛生吟。","山翁解榻延清赏，未放前贤胜竹林。"],"title":"次韵和酬"}
