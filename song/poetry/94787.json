{"author":"周文璞","id":94787,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["郊原落叶已离离，尚有孤花闯短篱。","小醉不成怜病后，苦吟未了说愁时。","鬭鸡走狗爰丝喜，临水登山宋玉悲。","豆角已收无别事，待同野老赴襟期。"],"title":"吴中秋日"}
