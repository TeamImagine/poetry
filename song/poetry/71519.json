{"author":"杨简","id":71519,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["多谢天工意已勤，四时换样示吾人。","碧桃丹杏分明了，绿艾红榴次第陈。","秋雁声中休卤莽，雪梅枝上莫因循。","机关踏着元非彼，正是吾家固有身。"],"title":"石鱼楼  其一"}
