{"author":"张耒","id":216077,"strains":["仄平平仄仄○平，平平仄平平仄平。","仄平仄仄仄平仄，仄仄仄平平仄○。","平平仄仄仄平仄，仄仄仄仄平平平。","仄平仄平仄仄仄，平仄仄仄平平○。"],"paragraphs":["社南村酒白如饧，邻翁宰牛邻媪烹。","插花野妇抱儿至，曳杖老翁扶背行。","淋漓醉饱不知夜，裸股掣肘时欢争。","去年百金易斗粟，丰岁一饮君无轻。"],"title":"田家三首  其二"}
