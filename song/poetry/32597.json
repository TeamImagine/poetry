{"author":"陆游","id":32597,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["小住初为旬月期，二年留滞未应非。","寻碑野寺云生屦，送客溪桥雪满衣。","亲涤砚池余墨渍，卧看炉面散烟霏。","他年游宦应无此，早买渔蓑未老归。"],"title":"留题云门草堂"}
