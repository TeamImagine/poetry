{"author":"张纲","id":245289,"strains":["○平平仄仄○平，平平仄仄平平平。","仄仄平平平仄仄，平○仄仄平平平。","平○平仄平仄仄，平仄平平仄平仄。","平平仄仄仄平平，仄仄平平仄○仄。","仄平平平仄仄平，仄仄平平仄仄平。","平平平仄仄平仄，平仄平仄仄仄○。","仄○仄仄平平仄，仄仄平平平仄仄。","仄平仄仄仄仄平，仄○仄仄平平仄。"],"paragraphs":["凝香红蜡大如椽，华堂两两排金莲。","漏涩铜壶寒夜永，光摇翠幄争春妍。","兰膏芳苡何足道，帘卷香风碧烟袅。","霜蛾勿用拂麟须，合就仙丹会难老。","我公身依日月光，不假仙丹亦寿康。","煌煌神烛照天下，光焰何止万丈长。","世间爝火知无助，想像丹辉争欲赋。","可怜贱士老不才，短檠见跋无佳句。"],"title":"代人上郑相生日三首 寿烛"}
