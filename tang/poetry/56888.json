{"author":"韦应物","id":56888,"strains":["平仄仄平平，平平平仄仄。","○○平平仄，仄仄○平仄。","○平仄平仄，仄仄仄○仄。","平仄平仄○，仄平平仄仄。","平平平仄○，平○平平仄。","仄仄仄○○，仄平平仄仄。","○平平仄仄，平仄仄○仄。","平平仄平平，平仄○仄仄。","平○平仄仄，仄仄平平仄。","仄○○仄○，平平仄平仄。","○平仄仄仄，平仄平仄仄。","平平仄仄平，平仄○平○。"],"paragraphs":["豺虎犯天纲，升平无内备。","长驱阴山卒，略践三河地。","张侯本忠烈，济世有深智。","坚壁梁宋间，远筹吴楚利。","穷年方绝输，邻援皆携贰。","使者哭其庭，救兵终不至。","重围虽可越，藩翰谅难弃。","饥喉待危巢，悬命中路坠。","甘从锋刃毙，莫夺坚贞志。","宿将降贼庭，儒生独全义。","空城唯白骨，同往无贱贵。","哀哉岂独今，千载当歔欷。"],"title":"睢阳感怀"}
