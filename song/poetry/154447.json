{"author":"董嗣杲","id":154447,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翠竹苍松贴屋牢，屋前径狭长蓬蒿。","蒲团坐久侵肌薄，柏子焚来结气髙。","山雨湿蜗腥薜荔，野烟蔽鹊损樱桃。","终期脱迹相从去，参取玄微学郑遨。"],"title":"访三桥歩隠者"}
