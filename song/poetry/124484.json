{"author":"邵雍","id":124484,"strains":["仄平仄仄仄，仄仄○○平。","○平仄平平，平平仄仄○。","平平仄仄平，○仄○○仄。","○仄仄平平，平平仄仄仄。","仄仄仄仄平，仄仄仄仄平。","仄平仄仄平，平仄仄○平。","○平仄平仄，仄平平仄平。"],"paragraphs":["古人不见面，止可观其心。","其心固无佗，而多顾义深。","今人不见心，正可观其面。","其面固无佗，而多顾利浅。","顾义则利人，顾利则害民。","利人与害民，而卒反其身。","其身幸而免，亦须殃子孙。"],"title":"感事吟"}
