{"author":"徐元杰","id":122910,"strains":["仄仄平平仄仄平，仄平平仄仄平平。","仄平平仄平平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["至矣前人惠后人，爱之无不用吾情。","寸心千虑规前定，六世一门家太平。","愈久愈教同保守，不容不念始经营。","业为可继宜休养，夜夜春雷鼻息鸣。"],"title":"题金华徐伯光义聚规约  其一"}
