{"author":"吴融","id":32413,"strains":["仄仄○平○，平平仄仄平。","○○平仄仄，仄仄仄平平。","仄仄○平仄，○○仄仄平。","平平平仄仄，仄仄仄平平。","仄仄○平仄，○○仄仄平。","仄平平仄仄，平○仄平平。","平仄平平仄，平平仄仄平。","仄平平仄仄，○仄仄平平。","仄仄○平仄，平○仄仄平。","○平○仄仄，平仄仄平平。"],"paragraphs":["蜀地从来胜，棠梨第一花。","更应无软弱，别自有妍华。","不贵绡为雾，难降绮作霞。","移须归紫府，驻合饵丹砂。","密映弹琴宅，深藏卖酒家。","夜宜红蜡照，春称锦筵遮。","连庙魂栖望，飘江字绕巴。","未饶酥点薄，兼妒雪飞斜。","旧赏三年断，新期万里赊。","长安如种得，谁定牡丹夸。"],"title":"追咏棠梨花十韵"}
