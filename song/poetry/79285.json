{"author":"欧阳修","id":79285,"strains":["仄仄仄平○，平平仄仄○。","平平平仄仄，平仄仄平平。","平仄○平仄，平平仄仄平。","仄平平仄仄，仄仄仄平平。","仄仄平○仄，平平仄仄平。","平平平仄○，仄仄仄平平。","平仄平平仄，平平仄仄平。","○平仄仄仄，平仄仄平平。"],"paragraphs":["汉使入幽燕，风烟两国间。","山河持节远，亭障出疆闲。","征马闻笳跃，雕弓向月弯。","御寒低便面，赠客解刀环。","鼓角云中垒，牛羊雪外山。","穹庐鸣朔吹，冻酒发朱颜。","寒草生侵碛，春榆绿满关。","应须雁北向，方值使南还。"],"title":"送谢希深学士北使"}
