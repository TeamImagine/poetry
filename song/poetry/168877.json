{"author":"文同","id":168877,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["怪松屡见无如此，每度来观说向僧。","若遇风雷宜守护，恐生头角便飞腾。","秋声遶殿随斋磬，夜影侵廊对佛灯。","韦偃毕宏今不在，欲求人画有谁能。"],"title":"观音院怪松"}
