{"author":"汪藻","id":236681,"strains":["平仄仄仄平仄仄平平平，仄平仄仄平平平。","仄平仄仄平仄仄，仄仄仄平平平平。","平○平平仄仄仄，仄仄仄仄平平平。","仄○仄仄仄平仄，仄平仄仄平平平。","平平仄平仄仄仄，○仄仄仄○平平。","仄平平平仄平仄，平平仄仄平平平。","仄平平仄仄平仄，仄仄仄平平仄平。","平平平平仄○仄，仄仄仄仄平平平。","仄平仄仄平仄仄，仄仄仄平平仄○。","仄平平仄仄平仄，仄仄仄仄平平平。","仄平平仄平平仄，仄仄仄平平仄仄。","仄平仄仄平平○，平仄平平仄平仄。"],"paragraphs":["君不见国家有纪狂童干，一溪百绕山千盘。","竹兵草草儿戏尔，震泽以南心为寒。","初如妖禽啸月晓，忽作聚蚋奔酰酸。","九重夜半出秦甲，一麾万里春农安。","书生那知破贼事，且复雪涕论悲端。","忆初仓惶挺身走，江湖满地皆惊湍。","仲宣何暇守漳浦，子美仅能投锦官。","朝愁烽连海峤起，暮恐彗扫星河翻。","忍饥怖死头抢地，破釡跃鱼苔渍冠。","尔时身世狭于掌，俯仰宇宙何时寛。","只今同喜风尘定，慎勿忘忧耽酒圣。","要须剩作舂陵行，为洗吴儿百年病。"],"title":"次韵周圣举清溪行二首  其一"}
