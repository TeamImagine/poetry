{"author":"陆游","id":42083,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["齿发衰残久退休，衡茅荒寂更禁秋。","一无用力身犹倦，百不关心梦亦愁。","远浦卧看凫泛泛，深林时听鹿呦呦。","天台日有游僧过，白术黄精不待求。"],"title":"老叹"}
