{"author":"李流谦","id":30925,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["犯寒过我喜仍惊，节物峥嵘更远程。","剧饮投车轻十日，细谈剪烛易三更。","故人高义千钧重，久客归心一夜生。","为语溪翁好相念，时将蓑笠晒春晴。"],"title":"送刘元圭"}
