{"author":"苏轼","id":193622,"strains":["仄仄仄平仄仄仄，仄平仄仄平仄平。","平仄仄仄仄平仄，仄仄仄仄平平平。","平平仄仄平仄仄，平平平仄平平平。","仄平仄仄仄仄仄，仄平仄仄平平○。","平平仄平仄○仄，平平○仄平平平。","平平仄仄平仄仄，平仄仄平仄仄平。"],"paragraphs":["壁上墨君不解语，见之尚可消百忧。","而况我友似君者，素节凛凛欺霜秋。","清诗健笔何足数，逍遥齐物追庄周。","夺官遣去不自觉，晓梳脱发谁能收。","江边乱山赤如赭，陵阳正在千山头。","君知远别怀抱恶，时遣墨君解我愁。"],"title":"送文与可出守陵州"}
