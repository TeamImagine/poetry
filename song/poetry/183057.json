{"author":"刘攽","id":183057,"strains":["平平仄仄仄，平仄平仄平。","仄平○平仄，仄平平仄○。","仄仄仄平平，平平仄○平。","平平平○仄，○仄平平平。","平平仄○仄，平仄仄仄平。","○平仄平仄，平仄平平平。","仄仄仄仄仄，仄平平仄○。","平仄仄仄○，平仄平○平。"],"paragraphs":["田园不遇岁，羁旅常苦心。","问君长沙客，几年东武吟。","白发映青春，天涯一相寻。","伤弓双折羽，迟暮多哀音。","平原客如市，珠履玳瑁簪。","担簦义何勇，归袖赢黄金。","世事不足道，丈夫多陆沈。","何以慰别离，春酒方献斟。"],"title":"别黄子温"}
