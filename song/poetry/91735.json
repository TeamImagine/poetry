{"author":"释居简","id":91735,"strains":["仄平仄平仄，仄仄平平平。","平平仄平仄，仄○平仄平。","平平平○平，仄仄○仄平。","仄平仄平○，○仄平平平。","仄仄仄仄仄，平仄平平平。","仄仄平○平，○平仄平平。","仄平仄仄仄，仄仄平平平。","仄平仄仄仄，仄仄仄仄平。","仄平○平平，仄仄平平平。","仄仄仄仄仄，仄仄平平平。","平平仄平仄，仄仄仄仄平。","仄仄仄平仄，仄仄仄仄○。"],"paragraphs":["玉壶饮湖渌，决眦连云根。","霜蟾驾飞辙，万顷秋不痕。","怀哉壶中仙，弗鉴行潦浑。","一衿洞冰澌，三舍祛尘昏。","玉碗勺冷瀣，琼佩经芳荪。","賸撷书传香，鲜腾水花芬。","爱闲受远次，负郭成荒村。","广文饭不足，北海酒满樽。","弗春长熙熙，弗约常存存。","气馁贵益贱，道在卑逾尊。","安知忘情地，岂在炙手门。","只与白鸥说，莫与俗子论。"],"title":"寄宽堂赵左藏"}
