{"author":"林用中","id":67608,"strains":["平平平仄仄，平仄仄○平。","平○平平仄，仄仄平平平。","平平仄仄仄，平仄平平平。","平平仄平平，平仄仄平平。","平平平仄○，○仄仄仄平。","平平平仄仄，○仄仄仄平。","平平仄平○，平仄平仄平。","平仄平平平，仄仄仄平○。","平平平平仄，仄仄平仄平。","○○○仄仄，仄仄仄平平。","仄仄平仄仄，平仄仄仄平。","○○仄平仄，仄平仄平平。"],"paragraphs":["遥瞻衡岳顶，云尽碧参差。","人从南方至，雪坠西崖垂。","谈玄问老子，鸣佩邀神妃。","飞花舞琼瑶，青壁比珠玑。","平生山水兴，行止只自知。","飘飖凌浩荡，犹恐太白低。","松持岁寒操，梅放冰雪姿。","迢递昆仑颠，俯仰动遐思。","兹峰名天下，突兀真绝奇。","行行将易晚，去去尚追随。","我爱君饮酒，君爱我赋诗。","相看各惆怅，勉旃在明时。"],"title":"同游岳麓道遇大雪马上次敬夫韵"}
