{"author":"苏轼","id":195291,"strains":["仄仄平平仄仄平，平平平仄仄平平。","平平仄仄平仄仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["北苑传呼陛楯郎，东夷初识令君香。","天山自可三箭取，海国何劳一苇杭。","宣劝不辞金碗侧，醉归争看玉鞭长。","锦囊诗草勤收拾，莫遣鸡林得夜光。"],"title":"次韵王晋卿奉诏押高丽宴射"}
