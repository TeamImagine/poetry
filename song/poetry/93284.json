{"author":"锺震","id":93284,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["九锁峰尖不隔霄，翠蛟飞舞挟扶摇。","气涵秦岭千秋雪，声撼钱塘八月潮。","顿使形魂生羽翼，安知人世有尘嚣。","此行似了仙槎梦，惟恨来贤不可招。"],"title":"翠蛟峰"}
