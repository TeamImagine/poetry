{"author":"虞俦","id":62289,"strains":["平平仄仄仄平仄，仄仄仄平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["粗衣粝饭不难供，有底令人芥蒂胸。","但得千奴足吾事，不须万里建侯封。","缲丝何许逢园客，学稼谁能问老农。","粗喜近来薪水给，免教雨外急村舂。"],"title":"和韵"}
