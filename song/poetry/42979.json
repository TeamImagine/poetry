{"author":"范成大","id":42979,"strains":["仄仄平平平仄仄，平平仄仄平平仄。","平平仄仄仄平平，仄仄平平仄平仄。","仄仄平平仄仄平，仄平仄仄仄平平。","平平仄仄平平仄，仄仄仄平平仄平。"],"paragraphs":["轻薄人情翻覆手，冰容却耐幽居久。","关中旧事逐春休，付与新人莫回首。","目送斜阳忘却归，竹风摇曳翠罗衣。","君看脉脉无言处，中有杜陵饥客诗。"],"title":"题汤致远运使所藏隆师四图 倚竹"}
