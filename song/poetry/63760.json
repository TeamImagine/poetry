{"author":"王质","id":63760,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["恩波全似海波深，聊傍支流筑小亭。","下映南山千丈影，上通云汉一河星。","濠梁此日堪同乐，文沼何时共效灵。","人意亦随鱼意好，一觥相对万荷青。"],"title":"题张君量恩波寺"}
