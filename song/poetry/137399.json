{"author":"潘玙","id":137399,"strains":["仄平平仄仄平平，平仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["几年携剑过边城，非但谭兵善用兵。","果是胸中抱材气，肯于纸上立功名。","事当着力机须敏，人匪知心语莫轻。","况有故交能刮目，此行端不负平生。"],"title":"送宣昭子游淮"}
