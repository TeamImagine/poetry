{"author":"郑刚中","id":252393,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平平，仄仄平平仄仄平。","仄仄仄平平仄仄，平平仄仄仄平平。"],"paragraphs":["僦居栽竹暮清幽，絷系其如是楚囚。","髙枕亦成惊枕梦，小窗长作客窗愁。","扪心罪在愚臣戆，肉骨恩归圣主优。","日有省循千点泪，临风分付与江流。"],"title":"循省"}
