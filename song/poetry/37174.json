{"author":"陆游","id":37174,"strains":["仄平仄仄○平平，仄平仄○仄平平。","平○仄仄平平仄，○仄平平平仄平。","平平平仄仄仄仄，仄平仄仄○平平。","平平仄仄仄仄仄，平仄仄○平仄平。","仄平平平仄平仄，仄仄仄仄平仄平。","仄平仄仄仄平仄，○仄仄仄平平平。"],"paragraphs":["老翁七十如童儿，置书不观事游嬉。","园中垒瓦强名塔，庭下埋盆聊作池。","青蒲红蓼共掩映，病棕瘦竹相扶持。","衰颓已作老骥卧，来往尚如黄犊驰。","但知身存百无害，莫问老健能几时。","汝勤挟䇲乃堪笑，且共饭豆羹秋葵。"],"title":"秋晴每至园中辄抵暮戏示儿子"}
