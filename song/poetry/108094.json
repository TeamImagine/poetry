{"author":"袁甫","id":108094,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["稽山窟宅尽神仙，多少棠阴属钜贤。","万壑千岩长似旧，一翁二季美无前。","风流自昔遗芳在，衣钵于今盛事传。","行见直声追轨躅，岂徒庆礼侈宾筵。"],"title":"和越帅汪仲宗韵"}
