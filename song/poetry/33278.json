{"author":"陆游","id":33278,"strains":["仄平平平○仄平，平平仄平平平○。","○平平平仄平仄，仄仄仄仄平平平。","仄平仄仄平仄○，仄仄？仄平平平。","仄○○平仄仄仄，仄○平仄平平平。","平平仄仄平仄仄，平仄仄仄平平平。","仄平平仄仄平仄，仄平仄○○平平。"],"paragraphs":["浣花之东当筰桥，奔流啮桥桥为摇。","分洪初疑两蛟舞，触石散作千珠跳。","壮声每挟雷雨横，巨势濳借鼋鼍骄。","梦回闻之坐太息，鐡衣何日东征辽。","衔枚度碛沙飒飒，盘槊断陇风萧萧。","不然投檄径归去，短篷卧听钱塘潮。"],"title":"夜闻浣花江声甚壮"}
