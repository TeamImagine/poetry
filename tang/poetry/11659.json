{"author":"吕温","id":11659,"strains":["平平仄仄仄平平，仄仄仄平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["高眠日出始开门，竹径旁通到后园。","陶亮横琴空有意，任棠置水竟无言。","松窗宿翠含风薄，槿援朝花带露繁。","山郡本来车马少，更容相访莫辞喧。"],"title":"道州夏日早访荀参军林园敬酬见赠"}
