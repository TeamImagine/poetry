{"author":"朱熹","id":55509,"strains":["平平仄平仄，仄仄平平平。","仄仄○仄仄，仄平仄平平。","平平平仄平，仄仄平平平。","仄仄仄仄仄，平平仄平平。","仄平平仄○，仄仄平○平。","仄仄仄平仄，○平仄平平。","平仄平○仄，仄平仄平平。","平○平仄仄，○仄平○○。"],"paragraphs":["金轮紫霄上，宝界鸾溪边。","往昔王内史，愿香有余烟。","千年今一归，景物还依然。","涧水既荡潏，山花亦清妍。","不辞原隰劳，乐此宾从贤。","访古共纡郁，劳农独勤拳。","怜我乖胜践，裂笺寄真诠。","逃禅公勿遽，且毕区中缘。"],"title":"奉同尤延之提举庐山杂咏十四篇 归宗寺"}
