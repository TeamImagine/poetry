{"author":"白玉蟾","id":121131,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["接耳交肩话绮疏，扶摇九万此南图。","对床风雨人皆有，协韵埙箎我独无。","偶尔诗家鸿雁行，为今酒岛鹡鸰徒。","情知一舸鸱夷去，临欲出门灯影孤。"],"title":"和主簿家兄赠别韵"}
