{"author":"綦崇礼","id":245034,"strains":["平平仄平仄，仄仄仄仄平。","仄？平仄仄，仄仄○平○。","平平仄○仄，仄平平仄平。","平平仄仄平，仄仄平仄平。","○平仄仄仄，仄仄仄仄平。","仄仄平仄仄，仄仄仄平平。","○平平仄平，○平仄○○。","○平○仄仄，平仄平平平。","仄仄仄平仄，仄仄平平平。","仄仄仄平仄，仄仄○平平。","平平仄平仄，仄仄○平平。","仄仄平仄仄，仄仄平平平。","平仄仄○平，仄仄仄平平。","平仄仄平仄，仄平平仄平。","仄仄仄仄平，平○平平平。","平平仄仄仄，仄仄○平平。","平○仄仄仄，仄仄平仄平。","平平仄平仄，平仄平仄平。","平平仄仄平，平仄平仄平。","平仄○仄○，仄平仄平平。","仄仄仄仄仄，仄平平仄平。","平仄仄平仄，仄平平仄平。","平平仄仄仄，仄仄平平平。","平○仄平仄，仄平平仄平。"],"paragraphs":["先生昔为吏，敏政便剧繁。","利刅无错节，大邑如烹鲜。","民曹与廷尉，众纷常裕然。","胡为弃九卿，岁晚来灌园。","分阴在所惜，寸地不忍闲。","草木苟有用，岂惮远移根。","从来忧世心，中怀百虑煎。","栽梅期鼎实，无取寒花妍。","植竹待威鳯，肯羡冥鸿骞。","此志未云遂，亦足留风烟。","山泉酿贤圣，艶曲聼婵娟。","引酌梅竹下，醉卧云峰前。","何以解其酲，玉笋捧瓯圆。","香泛紫苏饮，醒心清可怜。","洗涤麹糵昏，还观神明全。","先生得此物，手种当春天。","耘培供采掇，内热常得痊。","云何失滋茂，无乃人力愆。","因疑课督功，多稼移大田。","循例犹见分，乞邻问东阡。","不耐作戏语，解嘲来巨篇。","珠玉隐光彩，入城惊市廛。","风霜已落木，洞户宜垂毡。","何当拥炉夜，一樽同笑言。"],"title":"蒙成大亨分送紫苏且以前书有戏谑语垂示解嘲辄次元韵"}
