{"author":"吴惟信","id":118260,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["宝书梵律自分科，黄卷青灯更琢磨。","花落闲庭春定久，尘生虚榻夜吟多。","琴长弹后声偏韵，丹未烧前气已和。","我所重君清苦处，可曾一日离烟萝。"],"title":"赠宛上人"}
