{"author":"苏轼","id":193644,"strains":["仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["如我自观犹可厌，非君谁复肯相寻。","图书跌宕悲年老，灯火青荧语夜深。","早岁便怀齐物志，微官敢有济时心。","南行千里成何事，一听秋涛万鼓音。"],"title":"次韵柳子玉过陈绝粮二首  其二"}
