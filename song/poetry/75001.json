{"author":"赵蕃","id":75001,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["寥阔书题久不闻，可怜鱼雁动成群。","未传春兴衡阳纸，长忆江东日暮云。","见说风帆京口泊，又云山色敬亭分。","莫言翰墨绕游戏，看取毛锥解致君。"],"title":"久不领衡州舅氏书以长句问动静"}
