{"author":"曹勋","id":12398,"strains":["仄平○仄仄，平平仄○平。","平平仄平○，仄仄平仄平。","仄仄仄平仄，仄仄平平平。","仄仄仄平○，平仄○仄平。","平平仄仄仄，平平平仄平。","平平仄仄仄，仄仄平平平。","仄平仄○仄，平仄仄仄平。","平平仄平仄，仄仄平仄平。","平仄平仄仄，○仄平平平。","平仄平平平，仄仄平○平。","平仄仄平仄，平仄平平平。"],"paragraphs":["少年重意气，辞家远行游。","高谈蔑卿相，峻节凌九秋。","仗剑谒明主，挟策干诸侯。","众目宝康瓠，明月难暗投。","骅骝困短步，翻为驽马羞。","虚名不足慕，抗迹追浮丘。","至言发深省，遐览隘九州。","书功佐天政，美恶无不筹。","麾幢周四表，骑卫罗天驺。","箫鼓鸣清歌，解驾沧浪洲。","金石易消朽，生死真蜉蝣。"],"title":"远游篇"}
