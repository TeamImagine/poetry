{"author":"程公许","id":106326,"strains":["仄仄平仄○，平平仄平仄。","仄平仄仄平，平平仄平仄。","平仄平仄仄，平平平仄仄。","○○仄平仄，仄仄仄平仄。","平平仄仄平，仄仄平仄仄。","平仄仄仄平，仄平仄平仄。","平平仄平仄，平仄仄平仄。","平平仄平平，平平仄仄仄。","平平仄平仄，○仄仄平仄。","平平仄仄仄，平○平仄仄。","○仄仄平平，平仄仄仄仄。","平平仄平平，平平平仄仄。","仄平平仄平，仄仄平平仄。","平平仄平平，仄仄仄平仄。","仄仄平平平，平平仄平仄。"],"paragraphs":["祝册颁九重，郊丘以晴祷。","小臣职骏奔，单车倦涂潦。","崇阜逾𪩘崿，层坛敷秸藁。","中兴念经始，面势若天造。","涛云日两潮，幄雾山四抱。","袍毳亦可人，杖藜共幽讨。","枯梅傲岩晚，阴壑得寒早。","勋华昔同来，奎文绚丽藻。","山灵沐高泽，虹彩轶晴昊。","苔蹊几窘步，棕干撑健倒。","嵌窦咽泉流，金石韵击考。","斋庐耿灯青，檐花垂带缟。","苦怜风力痴，未快霾阴扫。","排云出乌轮，测景进黄道。","六合还清明，烟霞愿投老。"],"title":"良月十六日以祈晴宿斋郊坛寺僧拉登梅岩读高孝两朝宸翰记事"}
