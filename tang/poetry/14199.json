{"author":"元稹","id":14199,"strains":["仄仄仄平○，平平仄平仄。","平平仄平仄，平仄○平仄。","仄仄平平仄，平○仄平仄。","平○平平仄，平仄平平仄。","仄仄仄平平，仄平○平仄。","平平仄仄仄，仄仄平平仄。","仄仄仄仄○，○○平仄仄。","平平仄仄仄，仄仄平○○。","仄仄仄平平，仄平○仄仄。","仄平仄平○，平仄平平仄。"],"paragraphs":["芍药绽红绡，巴篱织青琐。","繁丝蹙金蘂，高焰当炉火。","翦刻彤云片，开张赤霞裹。","烟轻琉璃叶，风亚珊瑚朵。","受露色低迷，向人娇婀娜。","酡颜醉后泣，小女妆成坐。","艳艳锦不如，夭夭桃未可。","晴霞畏欲散，晚日愁将堕。","结植本为谁，赏心期在我。","采之谅多思，幽赠何由果。"],"title":"红芍药"}
