{"author":"王铚","id":14903,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["岁残清夜一溪澄，更爱千峰霁月升。","天地高低银色界，山川表里玉壶冰。","裘单拥火宜无倦，石响舟行恐不胜。","休数兴来并兴尽，兹游今古亦何曾。"],"title":"剡溪月下泛舟"}
