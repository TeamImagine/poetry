{"author":"孔武仲","id":200280,"strains":["仄平平平仄仄平，平平平平平仄○。","平平仄仄仄仄仄，仄平平仄仄平平。","平平仄仄平仄仄，仄○平平平仄平。","平平仄仄仄平仄，平仄平仄平平平。","平平平仄仄平仄，仄仄仄仄○○平。","仄○平平仄平仄，仄○平仄平平平。","○平仄仄仄平仄，平仄○仄平平○。","平平仄仄仄○仄，仄○仄仄○平平。","○○仄○仄平仄，仄平仄仄平平平。"],"paragraphs":["蜚尘冥冥逐马尻，辚辚牛车何太劳。","春霜十日似妥帖，稍晴仍复起波涛。","非徒渐渍襟领黑，复且侵凌宫殿高。","吁嗟性地本安静，何乃纷扰争雄豪。","祗忧飞尽到坤轴，万怪菌蠢难藏韬。","愿回河淮作沟渎，贯穿城郭还周遭。","分衢洒扫万丁力，常遣莹定无秋毫。","身微愿大恐难副，有如画钓搴鲸鳌。","弹冠振衣但随俗，寄身此境何由逃。"],"title":"京尘"}
