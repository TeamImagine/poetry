{"author":"白居易","id":16818,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["自从娇𫘤一相依，共见杨花七度飞。","玳瑁床空收枕席，琵琶弦断倚屏帏。","人间有梦何曾入，泉下无家岂是归。","坟上少啼留取泪，明年寒食更沾衣。"],"title":"和杨师皋伤小姬英英"}
