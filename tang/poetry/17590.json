{"author":"白居易","id":17590,"strains":["仄仄仄仄仄，平平仄仄平。","平平仄平仄，仄仄仄平平。","仄仄仄平仄，平平仄平平。","平平仄仄仄，○仄○仄平。","仄○平平仄，平平平○平。","仄○平仄仄，仄仄仄平平。"],"paragraphs":["昔作少学士，图形入集贤。","今为老居士，写貌寄香山。","鹤毳变玄发，鸡肤换朱颜。","前形与后貌，相去三十年。","勿叹韶华子，俄成皤叟仙。","请看东海水，亦变作桑田。"],"title":"香山居士写真诗"}
