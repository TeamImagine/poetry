{"author":"陆游","id":40556,"strains":["仄仄平平仄仄平，平平平仄仄平仄。","仄平仄仄平平仄，仄平平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["八十年前一炷香，依然余习未全忘。","旧缘入静多扃户，近为精思别置床。","篝火古铛煎桧蜜，汲泉小瓮酿松肪。","老翁正似辽天鹤，更觉人间岁月长。"],"title":"道院述怀二首  其二"}
