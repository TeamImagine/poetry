{"author":"仲并","id":16067,"strains":["仄平仄仄仄平平，仄仄平平仄仄○。","平平平仄平平仄，平平仄仄平平平。","平平平平平仄仄，仄仄仄仄平○平。","平仄仄平平平仄，仄仄平仄仄仄平。","平平仄仄仄仄仄，平平平仄平平平。","○平仄仄平仄平，仄平平仄平平平。","仄仄平平仄仄仄，平平平仄平仄平。","平平○平仄平仄，平平仄平平平平。","○平仄仄仄平仄，仄平平仄○平平。"],"paragraphs":["化工作意办春来，斗柄明朝后日回。","东风先到江南岸，江山濯濯无尘埃。","灵光葱葱随处有，夜半两两明三台。","天遣异人为时出，要作霖雨泽九垓。","明堂借此一柱壮，他山之木皆凡材。","如今国势盘泰华，向来天步屯云雷。","岁岁年年竞是日，人人争欲持寿杯。","天知调羹付公手，江梅不为他人开。","长生唯在一清浄，别无方丈并蓬莱。"],"title":"代人上师垣生辰三首  其三"}
