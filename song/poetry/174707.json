{"author":"刘敞","id":174707,"strains":["平平平○平，平仄仄平平。","仄平仄仄仄，平仄仄仄○。","平平平仄平，仄仄仄平平。","仄○仄仄仄，仄仄平仄平。","仄平平仄平，仄仄平仄平。","仄平平○仄，仄仄平○平。","仄仄仄仄仄，仄仄平仄平。","仄平仄仄平，仄平仄平平。"],"paragraphs":["师虽支离流，于道乃全人。","未尝事感豫，来者自欲亲。","时时平是非，往往动精神。","纵横及万事，慷慨惊四邻。","乃知全一身，不必山野民。","乃知忧当世，不必朝廷臣。","语默两有适，动静皆可循。","彼哉小丈夫，孰能识吾真。"],"title":"达师"}
