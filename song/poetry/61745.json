{"author":"虞俦","id":61745,"strains":["平平仄仄平，仄仄平平仄。","仄仄○平平，仄仄平平仄。","仄平平仄仄，○仄仄仄仄。","仄平仄平仄，平仄平平仄。","平○仄平平，仄仄仄仄仄。","平平仄平平，仄仄仄平仄。","仄仄仄平平，平仄仄平仄。"],"paragraphs":["平生笑盗儒，口诵青青麦。","刻烛和新诗，此夕知何夕。","六花来未晚，三白会有获。","雨旸亦天事，勤惰繄人力。","何妨纵牛羊，况已遍陇陌。","青黄未交时，补助岂无责。","我亦念归田，聊作数旬客。"],"title":"咏麦"}
