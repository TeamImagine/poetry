{"author":"殷尧藩","id":19232,"strains":["平平平仄仄平平，平仄平平仄仄平。","平仄仄仄平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["遐荒迢遰五羊城，归兴浓消客里情。","家近似忘山路险，土甘殊觉瘴烟轻。","梅花清入罗浮梦，荔子红分广海程。","此去定知偿隐趣，石田春雨读书耕。"],"title":"送刘禹锡侍御出刺连州"}
