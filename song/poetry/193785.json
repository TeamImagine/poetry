{"author":"苏轼","id":193785,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["屋上山禽苦唤人，槛前冰沼忽生鳞。","老来厌伴红裙醉，病起空惊白发新。","卧听使君鸣鼓角，试呼稚子整冠巾。","曲栏幽榭终寒窘，一看郊原浩荡春。"],"title":"正月二十一日病后述古邀往城外寻春"}
