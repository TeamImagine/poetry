{"author":"方回","id":147799,"strains":["仄平仄平仄，平平平仄○。","仄仄平仄仄，平仄平平平。","仄仄仄平仄，○平仄○平。","○仄仄仄仄，平仄仄仄平。","仄仄仄仄平，平仄平平平。","仄仄平仄仄，仄仄平平平。","仄仄仄平仄，仄仄平仄平。","仄平平仄仄，仄平仄○平。","平平仄仄仄，仄仄仄仄○。","仄仄仄仄仄，仄仄平平平。","平仄○平仄，○仄平仄平。","平平仄仄仄，○仄仄平平。","仄○仄仄仄，仄仄平平平。","仄仄仄平仄，平仄仄平平。","仄仄仄仄仄，仄仄仄仄平。","仄仄仄平平，○仄○平平。","仄平仄仄仄，仄仄平仄平。","平仄仄仄仄，○平仄平平。"],"paragraphs":["夜阑不能寐，鸡鸣垂欲三。","起步秋月影，寒髪何毵毵。","斗柄落山北，参旗挂庭南。","三五忽四五，蛙蚓众喙缄。","独有络纬声，催织何喃喃。","禄仕心已息，愧未任桑蚕。","昨暮缺薪米，质以衾及缣。","七年为此郡，忍人所难堪。","焉知窘至此，不给石与甔。","独坐老树下，暗撚霜须髯。","墙外行人动，丧事箫鼓酣。","生之必有死，如岁代凉炎。","但颇讶薄俗，不复甄廉贪。","鄙诮采芝馁，歆羡脍肝馋。","想见攫夺子，枥马已就衔。","岂识有幽人，茹苦如饴甘。","念虽乏智计，识度终不凡。","儿女亦可割，深山建茅庵。"],"title":"八月二十日晓起"}
