{"author":"俞德邻","id":153230,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["此生惭愧马牛襟，返锁柴门岁月深。","避地管宁甘白帽，登台郭隗自黄金。","风霜渐老骚人鬓，天地元知国士心。","却喜程侯晚相遇，长鱼碧酒共清吟。"],"title":"次韵程道益见赠二首  其一"}
