{"author":"华镇","id":212090,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["卫玉清标未及门，先知和气袭人温。","言高自有精醇味，手敏曾无洗削痕。","一捧丝纶来幕府，两迂舟楫过江村。","已惭无取叨交契，更辱新诗仔细论。"],"title":"和李判官"}
