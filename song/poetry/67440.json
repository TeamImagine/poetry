{"author":"楼钥","id":67440,"strains":["平仄平平仄，平平仄仄○。","仄平○仄仄，仄仄仄平平。","○仄平平仄，平平仄仄平。","○平平仄仄，仄仄仄平平。","○仄平平仄，平平仄仄平。","○平仄仄仄，仄仄仄平平。"],"paragraphs":["元帅平京邑，欢声夹道闻。","不图当此日，复得见官军。","将钺来何莫，壶浆意已勤。","重瞻貔虎士，尽扫犬羊群。","王旅方驰电，民心极望云。","长安十万户，拭目待吾君。"],"title":"复见官军诗"}
