{"author":"陆游","id":39426,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["锦城花絮送吴船，屈指东归又几年。","群玉峰头身老矣，百花潭上梦依然。","青衫尚记称狂客，白发宁知作老仙。","所恨酒肠非复昔，闲游空负杖头钱。"],"title":"直舍独坐思成都"}
