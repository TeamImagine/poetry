{"author":"贯休","id":40586,"strains":["仄仄仄仄仄，仄仄平仄平。","平平仄平平，平仄平○○。","仄仄仄仄仄，仄仄仄仄平。","仄平仄仄平，仄仄仄仄○。","仄平仄仄平，平平仄○平。","仄平平平仄，仄仄平仄平。","平○仄平平，仄仄○平平。","仄仄平平平，仄仄平平平。","仄仄平仄仄，平仄平仄仄。"],"paragraphs":["至宝不自宝，照古还照今。","仙人手胼胝，寥泬秋沈沈。","不是十二面，不是百炼金。","若非八彩眉，不可辄照临。","即归玉案头，为君整冠簪。","即居吾君手，照出天下心。","恭闻太宗朝，此镜当宸襟。","六合悬清光，万里无尘侵。","此镜今又出，天地还得一。"],"title":"古镜词上刘侍郎"}
