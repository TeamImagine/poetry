{"author":"陆游","id":34470,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["不须扇障庾公尘，散地翛然学隐沦。","风帽可怜成昨梦，菊花已觉是陈人。","昏昏但苦余酲在，草草久无佳句新。","叹息吾生行已矣，老来岁月似奔轮。"],"title":"九月十日"}
