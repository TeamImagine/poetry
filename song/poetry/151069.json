{"author":"杨公远","id":151069,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["头颅搭飒一山翁，万事随宜敢讳穷。","不结东华尘土梦，何干北海马牛风。","半生踪迹从容里，一片襟期冷淡中。","兀坐有时参世味，古今兴废转头空。"],"title":"借虚谷太博狂吟十诗韵书怀并呈太博  其四"}
