{"author":"孔平仲","id":203707,"strains":["平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["官身粗应三钱府，吏隠聊开一草庵。","拥砌幽篁如月映，覆檐乔木与天参。","畏人自比藏头雉，老世今同作蛹蚕。","岂独忘言兼闭息，舌津晨漱不胜甘。"],"title":"苏子由寄题小庵诗用元韵和"}
