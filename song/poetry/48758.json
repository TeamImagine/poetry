{"author":"杨万里","id":48758,"strains":["平平平平○仄仄，仄仄○平仄仄仄。","仄仄○平仄仄平，仄平仄仄平仄仄。","仄仄仄平○仄平，○平仄仄平仄平。","○平○○仄仄仄，仄仄平仄仄平仄。","○平仄平平仄平，平仄平仄仄仄平。","仄仄○平仄仄平，平平仄仄平平平。","○平平仄仄平仄，仄仄平平仄平仄。","仄仄平平仄仄平，仄仄平平○平仄。","仄平仄仄○平平，仄平○平仄平平。","仄仄平平平仄仄，仄平平仄仄平平。"],"paragraphs":["云居山高三万尺，下插浏江上撞日。","柳下和风百世师，有孙避地来筑室。","奕叶隠居三百年，栽桃种杏今满川。","当家相传一破砚，此外文字九千卷。","旄头毕方书散亡，维仲明父再耿光。","木叶衣裳野蕨肠，牙签玉轴还堆床。","更于山下起高阁，竹户松窗照林壑。","阁上诸郎夜诵声，太一真人降云鹤。","向来有子中文科，泮宫弹琴咏菁莪。","柳氏门闾人刮目，仲明依旧一渔蓑。"],"title":"题浏阳县柳仲明致政云居山书院"}
