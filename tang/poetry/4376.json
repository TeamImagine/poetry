{"author":"钱起","id":4376,"strains":["仄仄平○仄，平平仄仄○。","平平平○仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","仄平平仄仄，平○仄平平。","仄仄平平仄，平平仄仄平。","○平平仄仄，平仄仄平平。"],"paragraphs":["守贵常思俭，平津此意深。","能卑丞相宅，何谢故人心。","种蕙初抽带，移篁不改阴。","院梅朝助鼎，池凤夕归林。","觉路经中得，沧州梦里寻。","道高仍济代，恩重岂投簪。","报国谁知己，推贤共作霖。","兴来文雅振，清韵掷双金。"],"title":"奉和杜相公移长兴宅奉呈元相公"}
