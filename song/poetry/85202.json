{"author":"裘万顷","id":85202,"strains":["平平仄平仄仄○，仄仄平○仄平仄。","仄平仄○仄平平，平仄平平仄平仄。","仄平平仄仄平平，○仄仄平○仄平。","仄平○仄仄平仄，平平仄仄平平平。","仄○仄仄○平仄，仄仄仄平平仄仄。","仄平平仄平平○，仄仄平平平仄仄。"],"paragraphs":["春醪欲冰木欲折，急雨风吹不成雪。","玉妃夜堕广寒宫，开作寒花赛清绝。","未须千树插山巅，且要几枝横水边。","暗香疏影尚无恙，凭谁唤起西湖仙。","不妨琢句更驰送，一洗十年尘土梦。","铁心元不为渠回，眼底珠玑聊簸弄。"],"title":"次余主簿仲庸梅韵"}
