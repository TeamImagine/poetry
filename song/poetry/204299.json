{"author":"张商英","id":204299,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["浓洄江水泻高滩，中有神龙久屈蟠。","众乐妙音时响亮，双娃长袖忽阑珊。","世间变化无非幻，阁上登临正好欢。","观幻见真真亦幻，谷花岩草谩凭阑。"],"title":"咏戏仙亭"}
