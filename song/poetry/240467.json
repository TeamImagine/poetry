{"author":"周紫芝","id":240467,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄仄仄仄，平仄平平仄仄平。","平仄平平平仄仄，仄平仄仄仄平平。"],"paragraphs":["一竿烟雨钓羊裘，稍负初心只自羞。","拟学倦飞双去鸟，可怜无定一虚舟。","未成大隐定小隐，为用人谋更鬼谋。","君有胸中经济策，不须犹说二宜休。"],"title":"次韵元进病中书怀"}
