{"author":"邵雍","id":124359,"strains":["仄平仄仄平平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["物如善得终为美，事到巧图安有公。","不作风波于世上，自无冰炭到胸中。","灾殃秋叶霜前坠，富贵春华雨后红。","造化分明人莫会，花荣消得几何功。"],"title":"安乐窝中自贻"}
