{"author":"华岳","id":99017,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["一瓮香醪一曲琴，得相寻处且相寻。","杯宽却怪青山小，坐久不知黄叶深。","当路星轺已钳口，异乡风物更关心。","何时系艇秋江上，醉卧芦花雪满襟。"],"title":"秋晚述怀呈薛子长"}
