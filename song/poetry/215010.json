{"author":"释道宁","id":215010,"strains":["○平平，仄仄仄。","平仄平平，平平仄仄。","仄平平仄仄平，仄平平平仄仄。","仄平仄仄仄平平，仄平仄平平○仄。","仄平仄平仄仄，仄平平平平仄。","仄仄仄仄平，仄平仄仄仄。","仄，仄，平平仄仄平平平，平仄平平仄平仄。"],"paragraphs":["禅家流，勿忌讳。","干木随身，逢场作戏。","有时高卧白云，有时持盂闹市。","有时爱抚没弦琴，有时善宣无量义。","有时似痴似𫘤，有时为祥为瑞。","不是碧眼胡，亦非傅大士。","住，住，他年自有知音知，何必清风动天地。"],"title":"偈六十三首  其三八"}
