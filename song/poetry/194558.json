{"author":"苏轼","id":194558,"strains":["仄平仄仄仄，仄仄○平仄。","平仄仄仄平，平平仄仄仄。","仄仄平仄仄，仄平平仄○。","平平仄平仄，平仄仄仄平。","平平仄平仄，仄仄○仄仄。","仄仄平仄○，仄○仄仄仄。","平平仄仄仄，仄仄平仄平。","仄○仄仄仄，平平仄○○。","○平仄平仄，仄仄仄平仄。","仄平仄○平，仄仄仄仄仄。","仄平平仄仄，仄仄平○平。","仄平平仄仄，仄仄仄平平。"],"paragraphs":["百川日夜逝，物我相随去。","惟有宿昔心，依然守故处。","忆在怀远驿，闭门秋暑中。","藜羹对书史，挥汗与子同。","西风忽凄厉，落叶穿户牖。","子起寻袷衣，感叹执我手。","朱颜不可恃，此语君莫疑。","别离恐不免，功名定难期。","当时已凄断，况此两衰老。","失途既难追，学道恨不早。","买田秋已议，筑室春当成。","雪堂风雨夜，已作对床声。"],"title":"初秋寄子由"}
