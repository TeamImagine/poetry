{"author":"王令","id":187805,"strains":["仄仄平仄仄，仄仄仄仄平。","仄仄平仄平，平平仄平平。","仄仄平仄平，仄仄仄仄○。","仄仄平仄平，○仄仄仄平。","仄仄平仄仄，平仄仄仄平。","平仄仄仄平，仄仄平仄平。","仄平仄仄○，平仄仄仄○。","仄仄仄仄平，○仄平仄平。"],"paragraphs":["扰扰车马客，各以势利奔。","自问闾巷人，何为亦纷纷。","与客成往还，勉就俗所敦。","礼不经圣人，颇厌后世烦。","欲问无所得，归视纸上文。","非以孔子心，尚拜阳货豚。","乃知偪仄间，心迹久已分。","去矣可奈何，更问来者门。"],"title":"谢客二首  其一"}
