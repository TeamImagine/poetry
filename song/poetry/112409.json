{"author":"张咏","id":112409,"strains":["平仄平平仄仄平，仄平仄仄仄平平。","仄平仄仄仄仄仄，平仄仄平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["人世贪名岂是闲，几回思算几凄然。","故乡路远不得信，寒月夜来还复圆。","霜趁悲鸿归楚泽，风移残烧下秦川。","莫言酒作销忧物，更有新诗一两篇。"],"title":"旅中感怀"}
