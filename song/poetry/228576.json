{"author":"释德洪","id":228576,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["平生翰墨到精微，盛氏诸郎最白眉。","气讦曾窥豪士赋，初交先和野僧诗。","谩劳清梦思相识，那料孤踪晚见知。","君看临危用心处，何殊晏子解骖时。"],"title":"寄盛群玉"}
