{"author":"陆游","id":34526,"strains":["平仄仄平○仄平仄仄○，仄平仄仄仄仄平。","仄平平仄仄平仄，仄仄仄仄平平平。","仄仄仄仄平平仄仄仄平，平仄仄仄○平平。","平仄平○平○仄，平平仄仄平平平。","仄平仄平仄仄仄，仄平○仄平○平。","平平平仄仄仄仄，○仄仄仄平平平。","仄平仄仄仄○仄，平平仄仄仄仄平。","平平平平仄仄仄仄平，仄仄仄仄平平平。"],"paragraphs":["君不见城中小儿计不疏，卖浆卖饼活有余。","夜归无事唤俦侣，醉倒往往眠街衢。","又不见垄头男子手把鉏，丁字不识称农夫。","筋力虽劳忧患少，春秋社饮常欢娱。","可怜秀才最误计，一生衣食囊中书。","声名才出众毁集，中道不复能他图。","抱书饿死在空谷，人虽可罪汝亦愚。","呜呼人虽可罪汝亦愚，曼倩岂即贤侏儒。"],"title":"书生叹"}
