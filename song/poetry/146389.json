{"author":"金君卿","id":146389,"strains":["仄仄平平平，平仄平平仄。","平平平仄○，仄仄平平仄。","平○仄平仄，仄仄平平仄。","仄仄仄平○，平平平仄仄。","平仄仄平仄，仄仄仄仄仄。","仄仄平仄平，平平仄平仄。","仄仄平仄平，仄○平仄仄。"],"paragraphs":["益也非庸僧，黄卷粗渔猎。","身虽阛阓中，耻与喧嚣接。","朝弹侧楸局，暮杵青黏叶。","妙理脱扃键，高谈腾辅颊。","繄予困缰锁，荏苒尚吏牒。","不见才七年，霜髭已盈镊。","借问何所因，苦吟诗满箧。"],"title":"赠僧惟益"}
