{"author":"邹浩","id":220763,"strains":["仄○平平仄仄平，平仄仄平平仄平。","仄平平○平仄仄，仄平仄○平○○。","平○仄仄平仄仄，仄平仄仄平平平。","？平平仄仄平仄，仄仄平仄平平平。","平平仄仄仄平仄，仄仄仄仄平○平。","仄○仄仄仄平仄，仄平仄平仄仄平。"],"paragraphs":["我从梅花海里来，惊此两枝堂上开。","不由天降非地出，道人作么生栽培。","无缝塔子通一线，放光照醒陈根荄。","玊蟾银汉雨初霁，半启琼室通瑶台。","香云漠漠护颜色，世眼欲睹诚难哉。","不如取酒共春醉，一杯一杯复一杯。"],"title":"观华光长老仲仁墨梅"}
