{"author":"李石","id":20281,"strains":["仄仄仄平仄，仄平仄○平。","仄仄仄仄仄，平仄平仄○。","○○平仄仄，仄仄平平平。","平平仄仄仄，平仄仄仄平。","○平仄平仄，平仄平仄平。","平平仄仄仄，仄仄平仄平。","平平仄○平，仄仄平仄○。","平仄平平○，仄平仄平平。","仄仄仄仄仄，仄○○平平。","仄○仄仄仄，仄仄平仄平。"],"paragraphs":["海水际天水，海山蔚空青。","万里供远目，随处来户庭。","庭中森紫翠，户内含虚明。","澄波汲引入，螺黛叠甃成。","空光集云气，岑碧延日星。","逍遥等一物，大小随所经。","高霞渺三韩，众水涵四溟。","仙驭来何迟，上天跨鲲鲸。","用意敢自隘，万虑凝秋清。","夙缘有悟契，矫首鸿鹄征。"],"title":"海山堂"}
