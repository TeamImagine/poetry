{"author":"元稹","id":14080,"strains":["仄仄平仄仄，平仄仄仄平。","平仄○平仄，平平○仄平。","平仄仄平仄，平平仄仄○。","平○仄平仄，平仄平平平。","平平平仄○，○仄平平平。","仄平仄平仄，仄仄仄仄平。","仄平○平○，仄平平仄平。","平平仄平仄，平仄平仄平。","平平平仄仄，平仄平仄平。","平仄仄平仄，平平平仄平。","仄平仄平仄，仄仄仄仄平。","平○平仄仄，仄仄平平平。","仄平平仄仄，仄仄平○平。"],"paragraphs":["古社基阯在，人散社不神。","惟有空心树，妖狐藏魅人。","狐惑意颠倒，臊腥不复闻。","丘坟变城郭，花草仍荆榛。","良田千万顷，占作天荒田。","主人议芟斫，怪见不敢前。","那言空山烧，夜随风马奔。","飞声鼓鼙震，高焰旗帜翻。","逡巡荆棘尽，狐兔无子孙。","狐死魅人灭，烟消坛墠存。","绕坛旧田地，给授有等伦。","农收邨落盛，社树新团圆。","社公千万岁，永保邨中民。"],"title":"古社"}
