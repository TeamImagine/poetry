{"author":"陈从易","id":200034,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["世居江表卧烟霞，致政官资美莫加。","圣代旌门崇孝义，御书堆阁绝生涯。","衣冠济济皆稽古，儿侄熙熙尽克家。","我忝转输巡按暇，因留诗句记荣华。"],"title":"题华林书院"}
