{"author":"张伯玉","id":135600,"strains":["仄仄平平仄，平平仄仄平。","仄平平仄仄，仄仄仄○平。","仄○平平○，平平仄仄平。","仄平平仄仄，平仄仄平平。","仄仄平平仄，平○仄仄平。","平○仄平仄，平仄仄平平。","仄仄平平仄，平平仄仄○。","平平仄平仄，仄仄仄平平。"],"paragraphs":["井落瓯闽近，乡亭百粤连。","一蓱游宦客，两桨上滩船。","石壅千寻浪，山围几匝天。","乱篙鸣远屿，群噪捧危舷。","峡断疑无路，汀回复济川。","林深羡沙鸟，村近喜人烟。","岂昧垂堂诫，都由稍食牵。","家山旧庐在，蚤晚赋归田。"],"title":"自新定沿牒三衢舟中寓兴寄所知"}
