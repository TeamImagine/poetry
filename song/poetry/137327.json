{"author":"潘玙","id":137327,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["白云堆里缚茅庐，活计无多乐有余。","午灶旋添烧药火，夜檠频勘养生书。","门无过客常笼鹤，园凿新池学钓鱼。","身远利名心似水，梦闲时复到华胥。"],"title":"赠白云道人"}
