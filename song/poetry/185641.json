{"author":"徐积","id":185641,"strains":["平平平仄仄，仄仄仄平平。","平仄○平仄，平平仄仄平。","平平平仄仄，平仄仄平平。","平仄平平仄，平平○仄平。","平平平仄仄，○仄仄○平。","仄仄平平仄，平○仄仄平。","仄平平仄仄，平仄仄平平。","平仄平平仄，平平仄仄平。"],"paragraphs":["寒梅虽淡薄，乃是物之珍。","天与离群性，花前独步春。","江皋多冒雪，山路不逢人。","根本蟠虽久，花趺长自新。","妖姿虽共处，正色愿相邻。","纵使红为饰，何如素是真。","北人殊未识，南国见何频。","须假东风力，春香到紫宸。"],"title":"和吕秘校观梅  其二"}
