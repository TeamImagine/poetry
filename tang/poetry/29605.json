{"author":"李山甫","id":29605,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["千里烟霞锦水头，五丁开得也风流。","春装宝阙重重树，日照仙州万万楼。","蛙似公孙虽不守，龙如诸葛亦须休。","此中无限英雄鬼，应对江山各自羞。"],"title":"蜀中寓怀"}
