{"author":"曹彦约","id":84566,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["甲拆多应满药栏，跨骡心已拂轻鞍。","正疑阴固仍飞雪，岂有春中却沍寒。","启蛰候虫犹自闭，向阳梅子自能酸。","误成严冷非天意，说与人心作好看。"],"title":"惊蛰后雪作未已阻之湖庄"}
