{"author":"杨万里","id":47651,"strains":["仄平仄仄仄仄平，平平仄仄平平平。","平平仄仄平仄平，仄仄仄仄平平平。","平平平平仄平仄，仄平仄仄平平仄。","平仄平平平仄仄，平平仄仄平平仄。","仄○仄仄仄仄平，仄○平仄平平仄。"],"paragraphs":["老夫畏热饭不能，先生馈肉香倾城。","霜刀削下黄水精，月斧斫出红松明。","君家猪红腊前作，是时雪没吴山脚。","公子彭生初解缚，糟丘挽上凌烟阁。","却将一脔配两螯，世间真有杨州鹤。"],"title":"吴春卿郎中饷腊猪肉戏作古句"}
