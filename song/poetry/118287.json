{"author":"吴惟信","id":118287,"strains":["仄平平仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["主持兰若太湖傍，愈觉清高不比常。","窗下围棋松日薄，径中行药竹风凉。","诗成封去邻僧和，茶嫩惟同野客尝。","见说近时勤行业，朝朝亲炷佛前香。"],"title":"师兄庵住香山寄  其一"}
