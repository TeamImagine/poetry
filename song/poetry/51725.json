{"author":"喻良能","id":51725,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平平平平平仄，仄仄平平仄仄平。"],"paragraphs":["雨过郊原草色匀，元戎小队出城闉。","聊穿阡陌沟塍路，遍劝锄耰袯襫人。","红杏梢头春意好，绿杨深处鸟声新。","此行端为劭农设，肯学醺酣吐锦茵。"],"title":"二月十五日陪府公出郊劝农"}
