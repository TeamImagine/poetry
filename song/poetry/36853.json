{"author":"陆游","id":36853,"strains":["平○平平平，仄仄仄仄平。","平○仄仄平，仄仄平仄平。","仄仄仄○仄，仄○仄平平。","仄平○仄仄，平仄仄平平。","平平仄○平，仄平仄平平。","仄仄平仄仄，○仄平平平。","仄平平平仄，仄仄仄平平。","平平仄仄平，平仄仄平平。"],"paragraphs":["官如枝头干，不受雨露恩。","身如水上浮，泛泛寜有根。","刈茆以苫屋，缚柴以为门。","故人分禄米，邻父饷鱼飧。","前门吏徴租，后门质襦禈。","不敢谋岁月，且复支朝昏。","雨余幽花拆，亦可侑清尊。","吾生信已乎，终老此山村。"],"title":"困甚戏书"}
