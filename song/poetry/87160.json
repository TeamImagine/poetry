{"author":"韩淲","id":87160,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["葛洪川畔试寻诗，圆泽精魂世孰知。","但见野僧相指点，独怜游子转伤悲。","湍流涧水侵苔藓，磊落山岩拂树枝。","我亦赏吟风月尔，人间今古信如斯。"],"title":"葛洪川"}
