{"author":"张咏","id":112396,"strains":["仄仄平平仄，○平仄仄○。","仄平平仄仄，仄仄仄仄平。","仄仄平平仄，平平仄仄仄。","仄平平仄仄，平仄仄○○。","仄仄○平仄，平平仄仄平。","仄平平仄仄，仄仄仄平平。","平仄○平仄，平平○仄平。","平平仄○仄，平仄仄平○。"],"paragraphs":["每忆眠云处，当檐列翠屏。","有时聊极目，尽日坐忘形。","去此心惟苦，悬图恨忽醒。","数峰秋欲活，虚籁夜重听。","地镇三吴远，天连万古青。","几人曾得道，是草即通灵。","松鹤闲窥鼎，龛僧暗诵经。","终须卜长往，回首谢明庭。"],"title":"依韵答人九华山图"}
