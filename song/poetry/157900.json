{"author":"韩维","id":157900,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["少年议乐至颠华，作得文章载满车。","律合凤鸣犹是末，尺非天降岂无差。","劳心未免为诗刺，聚讼须防似礼家。","一曲银簧一杯酒，且于闲处避风沙。"],"title":"览景仁君实议乐以诗戏呈景仁"}
