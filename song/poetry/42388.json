{"author":"陆游","id":42388,"strains":["仄仄平平仄仄平，仄平仄仄仄平平。","平平平仄仄仄仄，仄仄仄平平仄平。","平仄仄仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万里山河拱至尊，羽林铁骑若云屯。","群公先正不复作，故国世臣谁尚存。","河洛可令终左衽，𫇴荛何自达修门。","王师一日临榆塞，小丑黄头岂足吞。"],"title":"即事"}
