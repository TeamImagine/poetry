{"author":"方回","id":148408,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["舞燕歌鶑子所无，不无灯照短檠书。","酒来形影相酬酢，诗就烟霞共卷舒。","八极渺茫供傲睨，一襟空洞极恢疏。","世间底是英雄物，未许曹瞒笑本初。"],"title":"次韵宾旸斋中独坐五首  其一"}
