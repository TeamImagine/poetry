{"author":"苏颂","id":179185,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日日寻春春欲还，园林游兴未应阑。","间关鶑啭冲牙韵，烂漫花开历绿团。","须信马蹄随处健，肯教金盏暂时干。","休惊节物频更换，适意欢娱定一般。"],"title":"次韵程公辟暮春"}
