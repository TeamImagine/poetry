{"author":"郭祥正","id":191792,"strains":["平平平仄平平平，平平平仄○仄平。","平平○○仄平仄，仄平○仄平平平。","仄平平平仄仄仄，平仄平仄平平平。","平平○仄平仄仄，仄平仄仄平○平。","平平仄仄平仄仄，仄仄○平○仄平。","○平○仄仄平仄，仄仄仄仄平平平。","仄平仄仄平仄仄，平平仄仄平平平。","平○仄仄仄平仄，仄仄○仄平○平。","仄平仄仄仄平仄，○平仄仄平平平。","平平仄仄仄平仄，平仄仄仄○○平。","平平平○仄平仄，○平仄仄平平平。","平平仄仄仄仄○，仄仄平仄平○平。","仄平仄仄仄平仄，仄平○仄平平平。"],"paragraphs":["湘江倾泻明河源，湘山来落如骏奔。","寻幽乘兴莫辞远，白云中有黄金园。","佛师无心法愈密，徒众先后陈卑尊。","甘泉喷洒仙籁爽，此身已觉超笼樊。","高堂却见山外水，古鉴磨开苍藓昏。","长城深鏁万家富，老木自作千营屯。","两洲半没鲸鼓鬣，双崖斗起天为门。","沧溟不识几番变，石泐犹有涛淙痕。","茯苓愈大愈堪食，深锄但惜伤松根。","登高览物亦徒尔，秋色况是当离樽。","崔侯才思锐无敌，苍鹰得兔霜翎翻。","嗟余染翰愧复正，累句何足先行轩。","故人柄政坐东府，请君献策安黎元。"],"title":"道林寺送别崔提刑"}
