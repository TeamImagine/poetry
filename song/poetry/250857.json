{"author":"刘才邵","id":250857,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["春余景物尚芳华，写景词工语不夸。","绮馔玉樽筵秩秩，碧梧翠竹影斜斜。","湖山风月须频赏，南北车书已一家。","回首都人候清跸，遥知紫禁绕烟花。"],"title":"次韵李彦渊游竹阁奉呈望之"}
