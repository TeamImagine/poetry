{"author":"苏籀","id":3852,"strains":["仄平平平平仄平，平平仄仄平平平。","仄○平平仄○仄，仄仄平仄平平平。","平仄平平仄平仄，仄仄仄仄仄仄○。","平○仄平仄仄仄，仄仄仄仄平平平。","平平平仄仄平仄，仄仄仄平○平平。","平○平平○○仄，仄平仄仄○○○。","平平仄仄○仄仄，仄平平仄平仄平。","平平仄仄平仄平，平平仄仄平○平。","平平平仄平仄仄，○平平仄平仄平。","？平仄仄仄平○，仄仄○平平仄平。","平平仄仄仄平仄，○平仄仄平○平。","仄平平平平仄仄，仄仄平仄○平平。","仄○○平仄平仄，仄○仄仄平平平。","平○仄平平仄○，平平仄仄仄仄平。","平平仄仄仄○仄，仄平平仄平仄平。","仄仄○平平仄仄，平仄仄仄平平平。","仄平仄仄平仄仄，仄仄仄仄平平平。","平平仄仄仄平仄，仄仄平仄平○平。","平平平平仄平仄，仄仄仄仄○○平。","仄平平仄仄仄仄，仄平仄仄平平平。","平○仄平仄平仄，仄仄仄仄平平平。","仄平平仄仄平仄，仄仄平仄仄仄平。","仄平仄仄仄平仄，平仄平仄平平平。"],"paragraphs":["去年胡来清水岩，黄河狭隘冬凌顽。","戾如飘风速如鬼，犬豕淫虐豺狼贪。","探马星奔汗流地，猛士眦裂发指冠。","潼雍见兵不及万，半阙甲胄屯河边。","隆寒身体例皲瘃，亦复勉强横戈鋋。","它司金缯封雍府，犒军纸袄如泥钱。","胡人隔水相笑侮，杀身于尔何值焉。","同州告急唇齿喻，无兵赴救诚难旃。","元戎钤下兵八百，苍头厮养争后先。","鄜延诏发五千骑，此日收兵姑自全。","平时保甲例乌合，县符迫促挥空拳。","甚哉田夫无斗志，一夕惊走如穷烟。","汉将苍黄结旌遁，虏骑势合弥山川。","关中控弦诚万骑，忠臣义士力可宣。","书生命运亦蹇劣，我师疲少邻敌坚。","却忆长安无事日，谈及祸乱为尤愆。","饭囊酒瓮夸厚福，捧土揭木皆才贤。","生灵未悉坐何罪，髓脑涂地尤苍天。","天公诚能祐戎虏，岂复不解兴中原。","案图戎索八百郡，我邦日蹙知谁怜。","吴中据江恃舟檝，惴惴栗栗聊偷安。","旅人流徙隘城郭，岁事寒薄理势然。","去年往矣不须问，安枕而卧祈来年。"],"title":"去年一首"}
