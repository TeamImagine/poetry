{"author":"许及之","id":60624,"strains":["平平仄○仄，○平仄平仄。","平仄仄仄平，平仄仄平仄。","平仄仄平仄，平仄○仄仄。","平平仄平平，仄平平平○。","平仄仄平平，○○平仄仄。","仄仄平仄平，仄仄仄平仄。"],"paragraphs":["南山阻且秀，三峰屹而挺。","笙跨夜鹤声，松纳古潭影。","珍潜滃无眹，樵涉深及胫。","星娥閟灵踪，月卿探幽屏。","同气想飞霞，相过谈倒景。","傥遇莲叶舟，定自太华井。"],"title":"次韵薛子明赋雪渊寒瀑"}
