{"author":"方回","id":149309,"strains":["平仄仄仄平仄平仄仄平，仄仄仄仄仄仄平。","仄平平仄仄仄仄，仄平平○仄平平。","仄仄仄平平仄平仄仄仄，平仄平平仄平仄。","仄仄仄平仄○平，仄仄仄平平仄仄。","仄平○平平○平，平仄仄仄○平平。","仄仄平仄仄平○，平仄平？仄仄平。","○平仄仄平仄仄，？平仄○平仄平。","仄平仄仄仄仄仄，仄○平仄平平平。","○仄平平仄平仄，平仄平平仄平仄。","仄平平仄平平平，仄平仄仄平平仄。","平仄○平平平仄，仄○仄仄仄平平。","仄平平仄仄○平，平平仄平仄仄仄。","仄平仄仄？平平，仄○平平仄○○。","仄平平平仄仄仄，平仄平仄平平平。","仄仄仄仄仄仄仄，仄平○仄平○平。","仄平仄仄仄仄仄，平平平平仄仄平。","仄平仄仄平平仄，平仄○平仄平仄。","仄仄平平仄仄平，平仄平平○仄仄。","平平仄仄仄平仄仄平，平平仄仄平平平仄平。","平仄？平○平平，仄仄平平仄平平。"],"paragraphs":["君不见木兰女郎代戍边，铁甲卧起二十年。","不知谁作古乐府，至今流传木兰篇。","又不见公孙大娘舞剑器，挥霍低昂动天地。","我杜少陵有长歌，每一读之生壮气。","汉时昭君颜如花，强令出塞禁风沙。","马上无以写愁思，推手为琵却手琶。","昭君死作青冢土，琵琶却传来汉家。","一弦一字万怨恨，始听欢乐终咨嗟。","燕代佳人有于氏，春日黄鶑韵桃李。","齿犀微露朱砂唇，手荑缓转青葱指。","声外调声非杆拨，意中写意自宫征。","曲阑歌罢或潸然，何能动人一至此。","有时不用琵琶歌，辩如仪秦勇贲轲。","武昌东西说赤壁，洙泗南北夸黄河。","一炬一失百万却，古今胜败何其多。","拔山盖世亦泪下，骓兮虞兮奈若何。","老夫嗜好无它癖，为尔看朱几成碧。","白髪多情似乐天，衫袖江州司马湿。","前身不是木兰旧女郎，今生恐是公孙真大娘。","哦此琵琶敲诗肠，尔或因之姓名香。"],"title":"于氏琵琶行"}
