{"author":"李易","id":242019,"strains":["仄○平仄仄平平，平平仄仄○平平。","仄平仄仄平仄仄，平平仄仄○平平。","平仄仄○○仄仄，平仄平平仄仄平。","仄仄平平仄仄仄，平平○仄平平平。","平仄平平仄仄仄，仄平仄仄平○平。","平平仄○仄仄仄，仄仄平平平仄○。","平平仄仄仄平仄，平仄仄平平仄平。","平平仄仄仄平仄，平仄仄平仄仄平。"],"paragraphs":["剡中无数野蔷薇，黄云烂漫相因依。","玉杯浅琢承坠露，金钟倒挂摇晨晖。","斑竹笋行三亩地，红药花开一尺围。","豆角尝新小麦秀，来禽长向樱桃肥。","歌舌随风柳外啭，翠花带水烟中飞。","鱼跳破浪奋赤鬛，鹤唳投松翻缟衣。","乡关万里久无梦，岩壑四年今息机。","叮咛杜宇往江北，为唤故人令早归。"],"title":"题剡山所见"}
