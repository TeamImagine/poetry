{"author":"王安国","id":185243,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["都人供帐国门东，淮海兵符节制中。","青琐论思虚夜月，朱幡游衍值秋风。","侯嗟谁在思张仲，民喜重临得次公。","内外忘怀能自适，何时谈笑一樽同。"],"title":"送乌子山给事赴扬州"}
