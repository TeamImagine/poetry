{"author":"楼钥","id":66348,"strains":["仄仄仄仄仄仄平，平仄仄仄仄仄平。","仄平平仄仄平仄，平○仄仄平○平。","平仄仄平仄仄仄，○平平平平仄平。","仄仄仄平○○仄，平平仄仄平仄平。","平○仄仄仄○仄，仄仄平仄平仄平。","仄○平仄仄平仄，○仄仄仄平○平。","平平平仄○平仄，仄仄仄仄平平平。","仄平平仄平仄仄，仄平仄平仄仄平。","○○平仄平仄仄，仄仄仄○平平平。","平平仄仄仄平○，平○平仄仄仄平。","平○平仄仄仄平，平平仄平○仄○。"],"paragraphs":["七月欲尽八月初，天久不雨暑未徂。","下田焦卷上田槁，愁叹不止田间夫。","呕哑水车日夜响，漕河扬尘成坦途。","喜见此溪深且广，玄云忽起西北隅。","林间槭槭水沤起，两岸人物欢欲呼。","未闻霶霈润龟拆，且使万物聊沾濡。","船窗飘洒疏蓬漏，客意自适凉襟裾。","引身东望云气薄，未知帝城有此无。","传闻今日方奏告，便有响应来斯须。","人家百万苦炎熇，君王斋祷几月余。","君王斋祷几月余，云师雨师其疾驱。"],"title":"奉口遇雨"}
