{"author":"郑谷","id":31695,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["文君手里曙霞生，美号仍闻借蜀城。","夺得始知袍更贵，著归方觉昼偏荣。","宫花颜色开时丽，池雁毛衣浴后明。","礼部郎官人所重，省中别占好窠名。"],"title":"锦二首 二"}
