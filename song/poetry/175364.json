{"author":"刘敞","id":175364,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄仄平。","仄平平仄平平仄，平仄平平仄仄平。"],"paragraphs":["汉与匈奴如弟兄，犹传敌骑向边城。","数烦卿士亲持节，始恨儒生妄请缨。","形势倒悬方舛逆，计谋无益是纵横。","古来贤哲多屠钓，公试咨询策太平。"],"title":"闻范参政巡西边"}
