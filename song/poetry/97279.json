{"author":"陈宓","id":97279,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["太末先生道德尊，朅来闽底佐雄藩。","两年不作如弦急，千里真成挟纩温。","南亩但闻农击壤，列城那得吏敲门。","胸中久蕴经纶业，盍上星辰侍紫垣。"],"title":"送李倅"}
