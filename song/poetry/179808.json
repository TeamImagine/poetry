{"author":"王安石","id":179808,"strains":["仄仄○○仄，仄仄○仄平。","仄仄平仄平，仄仄平○平。","平仄仄平平，仄仄平仄平。","仄平仄平仄，仄仄平仄平。","仄仄平平平，仄仄平仄平。","仄仄仄平○，仄仄仄仄平。","平平仄仄仄，仄仄平○平。","仄平仄仄仄，平仄仄仄平。","仄仄平仄平，仄仄仄平平。"],"paragraphs":["念子且行矣，要子过我庐。","汲我山下泉，煮我园中蔬。","知子有仁心，不忍钩我鱼。","我池在人境，不与钩獭居。","亦复无虫蛆，出没争腐余。","食罢往游观，鱍鱍藻与蒲。","清波映白日，摆尾扬其须。","岂鱼有此乐，而我与子无。","击壤谣圣时，自得以为娱。"],"title":"要望之过我庐"}
