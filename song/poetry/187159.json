{"author":"刘挚","id":187159,"strains":["平平平仄仄平平，平仄平平仄仄平。","平仄仄平平平仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["时哉风物媚郊原，无赖禽声对客喧。","山色带烟屏依汉，春阳凝日浪浮坤。","河功田利兹为重，士贱民劳岂足论。","仙老不妨持道气，朝餐华景望朝暾。"],"title":"同孙推官廸李郎中钧督役河上叙怀三首  其一"}
