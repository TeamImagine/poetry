{"author":"黄滔","id":33691,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["数年分散秦吴隔，暂泊官船浦柳中。","新草军书名更重，久辞山迳业应空。","渡头潮落将行客，天际风高未宿鸿。","此日相逢魂合断，赖君身事渐飞冲。"],"title":"江行遇王侍御"}
