{"author":"释慧空","id":10038,"strains":["仄○仄○仄平仄，仄仄平仄○仄仄。","平平仄仄仄平平，仄仄仄○平仄仄。","平平仄仄仄平平，平仄仄平○仄仄。","仄平仄仄仄平平，仄仄平平○仄仄。"],"paragraphs":["老空剪茶器惟石，石有何好空乃惜。","先生嗜好偶然同，我久眼中无此客。","呼童活火煮山泉，旋破小团分五白。","不嫌菌蠢赋龙头，便觉弥明犹在席。"],"title":"甘泉惠石铫郑才仲以诗见赏次韵酬之"}
