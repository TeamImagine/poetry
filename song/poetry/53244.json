{"author":"项安世","id":53244,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["竹间寒日浄晖晖，竹外空冈草木衰。","东晋旧城惟月在，南唐凉殿有风知。","人来野寺寻遗迹，僧指苍烟说故时。","试问春花秋叶句，何如玉树后庭诗。"],"title":"次韵路德章石头城吊古"}
