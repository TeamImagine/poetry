{"author":"马之纯","id":77144,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄平平平仄，仄仄平平平仄平。"],"paragraphs":["人物江南第一流，居常不肯利名求。","壮年甘向东山隠，暇日须将妓女游。","既与斯人尝共乐，固应有患即同忧。","后来一为苍生起，破敌成功祇坐筹。"],"title":"东山谢安"}
