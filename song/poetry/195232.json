{"author":"苏轼","id":195232,"strains":["平平仄平仄，平仄仄仄平。","仄平仄仄平，仄仄平仄平。","平平○平仄，仄仄平仄○。","仄平平仄仄，仄仄平平○。","平仄○仄平，仄仄仄○平。","仄仄仄平仄，仄平仄平平。"],"paragraphs":["哓哓六男子，弦诵各一经。","复生五丈夫，戢戢丁欲成。","归田了门户，与国充践更。","普儿初学语，玉骨开天庭。","淮老如鹤雏，破壳已长鸣。","举酒属千里，一欢愧凡情。"],"title":"和陶饮酒二十首  其一六"}
