{"author":"陈与义","id":3586,"strains":["仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["百尺阑干横海立，一生襟抱与山开。","岸边天影随潮入，楼上春容带雨来。","慷慨赋诗还自恨，徘徊舒啸却生哀。","灭胡猛士今安有，非复当年单父台。"],"title":"雨中再赋海山楼诗"}
