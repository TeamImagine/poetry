{"author":"薛扬祖","id":77633,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["散金结客不求偿，落落生平此热肠。","七尺许君何慷慨，一朝用世果循良。","满城山色侵官舍，遍地溪声度女墙。","邑长若逢潘岳辈，肯教名独起河阳。"],"title":"送表弟朱拙夫以县尉赴新安"}
