{"author":"杜牧","id":49869,"strains":["○平仄○平，○仄仄平仄。","平仄仄平○，平仄仄平仄。","平平仄平平，仄仄仄平仄。","仄仄？平平，平○仄仄仄。","仄平仄仄仄，仄仄仄平仄。","仄仄平平平，平平仄平仄。","平平仄仄平，平仄仄仄仄。","仄平仄仄○，仄仄仄仄仄。","仄平平平平，平平平仄仄。","○平仄平平，仄仄仄平仄。","仄仄仄平仄，平平仄平仄。","仄平○仄平，○仄仄仄仄。","仄平仄仄仄，仄仄仄平仄。","仄平仄仄仄，○仄○平仄。","仄仄仄仄仄，平平仄平仄。","仄平仄平平，仄仄仄平仄。","○仄平平平，仄仄○平仄。","？仄仄平平平仄平？平平仄仄仄仄仄○平仄？。"],"paragraphs":["巉岩太行高，其下有幽谷。","环绕两峰间，盘向廓山腹。","甘泉注肥畴，茂草映修木。","势阻绝喧哗，岩深易潜伏。","昔人有李愿，筑地一居独。","白鸟依芦塘，菰花映茅屋。","心怡适所安，忧大反忘欲。","掉头不肯应，谓我此乐足。","友人韩昌黎，文章惊世俗。","长言贵生毛，落落灿珠玉。","好事买名石，镌文寄崖隩。","已经三十年，磨灭仅可读。","我来不复见，命吏广追逐。","访知石氏遇，犹畏长官督。","不爱石上字，秋风一砧覆。","易之以千金，复使置岩麓。","从此生光辉，万古从瞻瞩。","（见《古今图书集成·山川典》卷四八《太行山部》）。"],"title":"游盘谷"}
