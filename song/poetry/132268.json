{"author":"萧立之","id":132268,"strains":["平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄平，平平仄仄仄平平。","仄平仄仄平平仄，仄仄平平仄仄平。"],"paragraphs":["年似渭滨人样子，竹房深夜一灯青。","老来有妇能言语，元亮无言亦典刑。","诗到夔州尊绝倡，人瞻鲁殿兀苍冥。","写添涧谷成三老，洛下风流可得成。"],"title":"壬午元日试笔有怀十翁楚山先生两章奉寄  其一"}
