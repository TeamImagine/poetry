{"author":"赵蕃","id":74960,"strains":["仄平仄仄平平仄，平仄平平仄仄平。","仄仄仄平平仄仄，仄仄仄平平仄平。","○仄仄仄仄仄仄，平平仄仄平平平。","仄平○仄平平仄，仄平仄仄仄平○。"],"paragraphs":["马鬃岭下源初发，鹅口山前渐可舟。","一百八盘谁谓险，二十四溪何自游。","深厉浅揭故数数，车烦马殆真悠悠。","惜哉当此方倥偬，不然亦足供夷犹。"],"title":"三月十七日以檄出行赈贷旬日而复反自州门至老竹自老竹至鹅口复回老竹由干溪上入浦口泛舟以归得诗十首  其三"}
