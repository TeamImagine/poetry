{"author":"苏轼","id":194131,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄平平平。","平平仄仄平平仄，仄仄平平仄仄平。"],"paragraphs":["功利争先变法初，典型独守老成余。","穷人未信诗能尔，倚市悬知绣不如。","代北诸生渐狂简，床头杂说为爬梳。","归来问雁吾何敢，疾世王符解著书。"],"title":"次韵子由送蒋夔赴代州学官"}
