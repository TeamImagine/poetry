{"author":"张耒","id":215994,"strains":["仄平平平仄，仄仄平仄仄。","平平仄○平，平仄仄仄仄。","平平平仄平，仄仄平○仄。","平平仄平仄，平仄仄平仄。","平平平仄平，仄仄仄平仄。","仄平平○平，仄仄平仄仄。","平平仄平仄，仄○仄平仄。","平平○平平，平仄仄仄仄。","平○仄平仄，平平仄仄仄。","仄平○平平，○仄平平仄。","仄平平平仄，仄平仄平仄。","仄仄平仄○，仄仄仄平仄。"],"paragraphs":["步登高城望，望望殊未已。","惟时岁将穷，冬孟月魄死。","纷吾方有怀，一坐为三起。","悲歌击枯枿，声与泪俱至。","人生随大钧，命不贷君子。","付之无如何，外垢资内洗。","前知贱终吉，外颇与愚似。","开门张琼瑶，谁者目不寄。","支离冒多福，婵娟畏独美。","举头苍天高，叹此青云士。","酌公芳尊酒，愿公百忧止。","履善神所劳，委置目前事。"],"title":"和登城依子由韵"}
