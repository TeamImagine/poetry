{"author":"李光","id":236153,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["一犁甘泽应虔恭，顿觉山川返旧容。","宿霭酿成千嶂雨，迅雷惊起九渊龙。","水生洲渚寛溪女，润浃郊原慰老农。","衰病不知春过去，强持杯酒略相从。"],"title":"和郡守喜雨之什"}
