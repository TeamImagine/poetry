{"author":"赵蕃","id":74857,"strains":["仄仄仄平仄仄平，仄平平仄仄平平。","平平平仄平平仄，仄仄平平平仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["賸欲寄书兼寄诗，病余殊觉不能支。","西山南浦风前恨，皖水灊山天外思。","四海旧知宁我识，百年深契舍公谁。","自违门第秋重老，华发萧萧异别时。"],"title":"寄李舒州  其一"}
