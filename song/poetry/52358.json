{"author":"释宝昙","id":52358,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["姓名元自彻东都，旧日河南肯便疏。","利害总关天下事，聪明不惑枕中书。","花迎马首浑无赖，山似人情却有余。","我亦西湖未归客，重来应得问何如。"],"title":"送吕泽父"}
