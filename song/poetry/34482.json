{"author":"陆游","id":34482,"strains":["仄平平平仄平平，平平仄仄平○平。","仄平仄仄平平仄，仄○平○○平平。","○平仄平○仄仄，仄仄平平仄平仄。","平平仄仄仄仄平，平○平平仄平仄。","仄○仄仄平平平，仄平○仄平平平。","仄平平仄仄平平，仄仄○仄仄仄平。"],"paragraphs":["六年成都擅豪华，黄金买断城中花。","醉狂戏作春愁曲，素屏纨扇传千家。","当时说愁如梦寐，眼底何曾有愁事。","朱颜忽去白发生，真堕愁城出无计。","世间万事元悠悠，此身长短归山丘。","闭门坚坐愈生愁，未死且复秉烛游。"],"title":"后春愁曲"}
