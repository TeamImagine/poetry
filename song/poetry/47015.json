{"author":"杨万里","id":47015,"strains":["平平仄平平平平，仄○仄仄○仄平。","仄仄平平仄仄平，仄仄平平仄平平。","仄平仄仄仄仄仄，仄仄平平平仄仄。","平平仄仄平仄平，仄平平平仄○平。","仄平平仄平仄仄，平平○平仄○仄。","仄平仄○仄平平，平平仄仄仄平平。","仄仄仄仄仄仄平，平仄平○仄○○。","平平平平仄平平，平平仄平○平平，平平平平平仄平。"],"paragraphs":["医家者流多卢人，亦如许靖浪得名。","有眼何曾识内经，有手何曾赦方兄。","一丸足可杀一命，却道良医逢死病。","荆溪此辈端不稀，向来吾儿命如丝。","孟君谈笑能起死，吾儿更生一弹指。","我今挂帆上江西，君来送我别荆溪。","赠别只有七字诗，千万珍重慰相思。","它年荆溪说神医，非吾孟君更阿谁，仓公华佗何必奇。"],"title":"送医家孟宗良汉卿"}
