{"author":"范成大","id":43952,"strains":["仄平○仄○○平，仄仄仄仄平？平。","平平平平仄仄○，仄仄平仄平平平。","平平仄仄仄仄仄，仄仄仄平仄平仄仄平平○。","平平平仄仄仄仄，仄仄仄仄○平平。","仄平仄仄仄平仄，平○平仄平平平。","○平仄平平仄仄，仄平仄仄平平平。","平平仄○仄○仄，平仄仄仄平平○。","平平仄平仄仄仄，仄仄○○○仄平。","○平平仄仄平仄，平平○仄平○平。","仄平平仄仄仄仄，仄仄仄仄平平平。"],"paragraphs":["渡船帆饱如张弓，倏忽世界寒浺瀜。","堪舆无垠日夜泛，浩浩元气蓬蓬风。","湖光日色不可辨，但见水精火齐合集成虚空。","波臣川后敬爱客，约束秘怪驱鱼龙。","大千总作大圆镜，光中飞度迷西东。","苍茫一身无四壁，八方上下惟孤篷。","毛仙出迎笑相问，何乃自苦荒寒中。","吾生盖头乏片瓦，到处漂摇称寓公。","犹嫌尘土碍人眼，兹游胜绝余难同。","九衢车马恍昨梦，付与一笑随飞鸿。"],"title":"东山渡湖"}
