{"author":"杜甫","id":3333,"strains":["仄仄平平○，平平仄仄平。","仄○○仄仄，平仄仄平平。","仄仄平平仄，平平仄仄○。","仄○平仄仄，平仄仄平平。","仄仄○平仄，平○仄仄平。","仄平平仄仄，平仄仄平平。","仄仄平平仄，平平仄仄平。","平○仄平○，平仄仄○平。"],"paragraphs":["籍甚黄丞相，能名自颍川。","近看除刺史，还喜得吾贤。","五马何时到，双鱼会早传。","老思筇竹杖，冬要锦衾眠。","不作临岐恨，惟听举最先。","火云挥汗日，山驿醒心泉。","遇害陈公殒，于今蜀道怜。","君行射洪县，为我一潸然。"],"title":"送梓州李使君之任"}
