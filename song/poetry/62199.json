{"author":"虞俦","id":62199,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["马上西风著面凉，翩翩乌帽更低昂。","晚晴是处鸦声喜，秋熟连阡禾穗香。","穉子候门应自语，征夫指路未渠忙。","歇鞍野店谁为伴，自买村醪一举觞。"],"title":"和杨仲才归途秋郊即事"}
