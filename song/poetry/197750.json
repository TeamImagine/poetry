{"author":"苏辙","id":197750,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["近山不作看山计，引水新成照水庵。","闭口忘言中自饱，安心度日更谁参。","简编围绕穿书蠹，窗户低回作茧蚕。","我亦一轩容膝住，敝裘粗饭有余甘。"],"title":"孔平仲著作江州官舍小庵"}
