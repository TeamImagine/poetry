{"author":"周紫芝","id":240782,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["携儿聊作北墙行，泥雪初干杖履轻。","病后茶枪浑不要，眼前蔬甲喜全生。","鸟声渐软春应近，梅萼催香日自晴。","忽忆读残书未了，却须归趁小窗明。"],"title":"雪后北墙"}
