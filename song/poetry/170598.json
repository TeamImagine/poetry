{"author":"释长吉","id":170598,"strains":["平仄仄平平，平平仄平仄。","仄仄仄平平，仄仄平平仄。","仄平仄平仄，平○仄平仄。","平平仄仄平，仄仄平平仄。","平○仄○平，平仄平平仄。","平平仄平○，平平平仄仄。","仄平平仄平，仄平平仄仄。","平仄仄平平，平平仄平仄。","平平仄仄○，仄平平平仄。","仄仄仄平平，平平仄平仄。"],"paragraphs":["琼树耸芳蕤，灵根植仙圃。","懿哲蕴英才，妙岁冲云路。","曲台峻清秩，峨冠凛奇趣。","霞城倅郡条，惠爱春荣布。","心陂万顷澄，群物欣翔鹭。","浮云摈繁虑，虚舟游太素。","庾楼明月情，谢塘春草句。","沙鸟下琴轩，江风起厅树。","颙昂出俗操，益为时贤慕。","异日柏梁游，渊云让孤步。"],"title":"赠台倅徐太博"}
