{"author":"洪刍","id":224608,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["燕贺翚飞称虎符，银钩虿尾映金铺。","讼亭留得棠阴在，月窟遥怜桂影孤。","故郡每悬高士榻，新居兼爱丈人乌。","雕磨才思无佳语，可许江山借助无。"],"title":"题双桂亭"}
