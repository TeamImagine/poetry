{"author":"司马光","id":176407,"strains":["仄平仄仄仄，仄仄○平平。","平平仄○○，仄仄平○○。","平平仄仄平，仄平仄仄平。","仄平○平仄，○仄○平平。","平仄平平○，仄平平仄平。","平仄仄平平，仄仄平平平。","○平仄仄平，平仄仄○平。","平平仄平仄，平仄平平平。","平平仄○仄，平仄平平平。","仄仄平仄仄，平平○仄平。","平仄仄仄仄，平仄仄仄平。","仄仄仄平平，仄平平仄平。","仄仄仄平仄，仄平平仄平。","平平平○平，仄仄平平平。","仄仄仄平仄，平平平仄○。","平平仄仄仄，仄仄仄○平。"],"paragraphs":["蜀山瘦碧玉，蜀土膏黄金。","寒谿漱其间，演漾清且深。","工人剪穉麻，𢭏之白石砧。","就溪沤为纸，莹若裁璆琳。","风日常清和，小无尘滓侵。","时逐贾舟来，万里巴江浔。","王城压汴流，英俊萃如林。","雄文溢箱箧，争买倾奇琛。","夫君乃冠冕，辞气高千寻。","十载为举首，于今犹陆沉。","嗟我蓄此纸，才藻不足任。","愿以写君诗，益为人所钦。","缟带岂多物，足明同好心。","黄钟声如雷，岂病无知音。","请以此为质，佗年神所临。","华轩策驷马，慎勿忘遗簪。"],"title":"送冷金笺与兴宗"}
