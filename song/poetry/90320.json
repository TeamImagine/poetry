{"author":"苏舜钦","id":90320,"strains":["仄仄平仄仄，平仄平○○。","仄仄仄○仄，仄平平仄平。","○仄仄仄仄，○平仄仄○。","仄仄平仄平，仄仄仄仄平。","仄仄仄平仄，仄仄○平○。","○平仄平仄，平仄平平平。","平平仄○仄，仄仄仄仄平。","仄仄仄平仄，仄平仄仄平。","○○仄仄仄，仄仄平平平。","○○平仄○，仄仄仄仄平。","仄仄仄仄仄，仄○平仄平。","平仄仄仄仄，仄平平仄平。","○仄○仄平，仄仄仄仄○。","仄仄仄仄仄，仄仄平平平。","平平平仄仄，仄平仄仄平。","平仄仄平仄，仄仄仄仄平。","仄仄仄仄仄，平仄仄仄平。","平○仄平仄，仄仄○仄平。","仄平仄仄仄，仄仄平平平。","仄仄仄平仄，仄仄仄○平。","仄仄平仄仄，仄仄仄仄○。","仄○仄仄仄，仄仄仄仄平。","仄平仄仄仄，平仄平○平。","仄仄仄平仄，○仄仄仄平。"],"paragraphs":["蜀国天下险，奇怪生中间。","有士贾其姓，抱材东入关。","献册叩谏鼓，其言蔚可观。","愿以微贱躯，一得至上前。","掉舌灭西寇，画地收幽燕。","且云太平久，兵战无人言。","臣尝学其法，自集数百篇。","治乱与成败，密然不可删。","三献辄罢去，志屈心悲酸。","将相门户深，欲往复见拦。","负贩冒日热，引重冲雪寒。","羁苦辇毂下，以图晨夕餐。","如此三岁余，夜夜抱膝叹。","义者或赈给，遂复归巴川。","嗟乎区宇大，此徒亦已繁。","城市与岩穴，隐默孰辨旃。","幸得出自鬻，何惜置末班。","吾相柄天下，处事当几先。","古之设爵位，盖欲英雄躔。","次第立名级，不使智虑闲。","稍有才器者，必以禄仕牵。","所患在不出，既出那弃捐。","放蛟入大水，躯虎还深山。","失一故无害，其类莫可攀。"],"title":"蜀士"}
