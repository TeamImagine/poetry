{"author":"敖陶孙","id":83085,"strains":["仄平仄○平仄平，○平仄仄平平○。","平平平平仄平仄，仄仄仄仄平平平。","仄仄平仄仄平仄，仄平平平仄○仄。","○○平仄平仄仄，仄仄平平仄平仄。","平平平仄平○平，仄平仄平平仄平。","平平平平仄平仄，仄○仄仄平平○。","平平仄仄平平仄，平平仄平仄平仄。","平平仄仄仄仄仄，仄仄仄平平仄仄。","平平平平仄平平，仄平仄平平○○。","平平仄仄仄平仄，仄仄仄仄平平○。","平平仄仄平○仄，仄平平平○仄仄。","仄平仄仄平仄平，仄仄○○仄平仄。","○平仄仄平平平，仄仄平平仄仄平。","仄○○仄仄平仄，仄仄○平平仄平。","平平○仄仄平仄，平仄○平仄平仄。","仄平仄仄仄平平，平○平平仄仄仄。"],"paragraphs":["劝君少留持一觞，三年一日才初长。","春风愔愔著桃李，露雨沃沃开麻桑。","道傍箫鼓莫凄咽，使君平生面如铁。","裁量渠是台阁具，坐使霜蹄困羁绁。","前生疮痏生潢池，手披腹摩随所医。","州家征财使家督，灌输辇送无愆期。","诸郎自是丰年玉，谁能待荒学储谷。","虚名作祟谨勿近，介者得嫌同者俗。","臞庵先生室无邻，晚年得君情更亲。","常时问政有宽猛，独觉处世无缁磷。","何人幕府容疏懒，忆君高楼衣带缓。","朅来问讯池上鱼，一笑相看喜无算。","了知喜极还生愁，独自含情上小舟。","府中参佐足追送，坐念长江天际流。","还家且种盐官枣，垂柳当门乐华皓。","诏书定起尹翁涂，珍重身名莫草草。"],"title":"送别张长官东归"}
