{"author":"陆文圭","id":166032,"strains":["仄平仄仄平平平，仄仄仄仄仄仄平。","平平○仄仄仄仄，仄○仄仄○平平。","仄○平仄仄仄仄，平平平仄○平平。","○平平仄仄仄仄，平平仄仄○平平。","平平平○平仄仄，平平仄仄仄仄平。","平平仄仄仄仄仄，平仄平平仄仄平。","仄平平平仄平仄，仄仄仄仄○平平。","仄平仄仄仄仄平，仄平仄仄平平平。","平○仄仄仄仄○，平仄仄仄平○平。"],"paragraphs":["暨阳幕职无他奇，置薤一本水一盂。","钟鸣张烛起署事，坐看日落庭西隅。","雁行钳纸走却立，高悬明镜分丝铢。","长官堂上口啸诺，时时隔舍闻歌呼。","荒村人闲花自落，圜扉昼静草欲芜。","褰帷使者上治状，为出清冰置玉壶。","小儿踉蹡老翁怒，细问代者如君无。","楚苔渍雨古驿寒，酒酣写出阳关图。","君行上马慎勿驱，梅水绿涨南兴湖。"],"title":"送吴君远"}
