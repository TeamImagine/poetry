{"author":"曾几","id":248995,"strains":["平仄平平平仄仄，仄平仄仄平平仄。","平平仄仄仄平平，仄仄平平仄平仄。","仄平仄仄○平仄，仄仄○平○仄仄。","仄平平仄仄平平，仄仄平平平仄仄。","平平仄仄平仄仄，仄仄仄平仄仄仄。","仄平仄仄仄平平，仄仄平平○仄仄。","仄平仄仄仄平平，仄仄平平平仄仄。","仄○仄仄仄平平，仄仄平平平仄仄。","仄平仄仄仄平仄，仄仄平平仄平仄。","仄平平仄仄仄平，仄仄平○仄仄○。"],"paragraphs":["鸡犬图书同一舸，老夫荡桨儿扶柂。","浔江一系欲生根，梦下湖南向江左。","极知越俗留连客，性不相投如水火。","是谁招唤写羁愁，拄颊西山云数朵。","云山下有园五亩，不植侧生旁挺果。","十年艺桂待芳辛，岁晚风霜深印可。","有怀泽畔入骚辞，配以兰椒真类我。","斧斤竟不赦孤根，问主林神安所坐。","乃知有用祸先集，社栎之徒最繁伙。","径须浇下磈磊胸，乞取青钱供白堕。"],"title":"次折仲古游浔州桂园韵"}
