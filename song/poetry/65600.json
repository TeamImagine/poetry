{"author":"廖行之","id":65600,"strains":["仄仄平平平仄仄，平平仄仄仄平平。","平平仄仄仄平仄，平仄平平平仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["帝里从游情最亲，江头一别几经春。","追思语笑恍如昨，时枉音书宁厌频。","忧患自嗟非故我，昂藏不复见斯人。","每哦风月无边句，西望潸然泪满巾。"],"title":"挽李主簿长民二首  其二"}
