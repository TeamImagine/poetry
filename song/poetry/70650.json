{"author":"袁说友","id":70650,"strains":["仄平仄仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["象山只在水西头，云木犹高瀑更流。","往事何能话师友，时情徒与惜交游。","东风又绿溪边草，明月还归天际舟。","白发苍颜吾亦老，一尊台上洗春愁。"],"title":"送彭世昌山台小饮"}
