{"author":"虞俦","id":62111,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["举杯邀月且留残，覆雨翻云意未阑。","自是阴晴难准拟，莫将怀抱逐悲欢。","灯前白发惊秋半，镜里清光有岁寒。","玉斧祇应修未就，素娥宁许等闲看。"],"title":"中秋不见月寄耘老弟"}
