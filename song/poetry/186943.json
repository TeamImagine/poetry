{"author":"刘挚","id":186943,"strains":["平仄仄平仄，平○平仄平。","平○仄平仄，平仄平仄平。","平平平仄仄，仄仄平仄平。","仄○仄仄仄，仄仄○平平。","仄平仄仄平，仄平仄仄○。","平平仄仄仄，平仄○仄平。","平平仄○仄，平平仄平平。","平平仄平平，仄○仄仄○。","仄仄○平仄，仄仄平○平。","○平仄平仄，仄仄○平平。","仄平仄仄仄，平仄平平平。","仄平○平仄，仄仄平仄平。","仄平仄平仄，仄仄平仄平。","平仄仄仄仄，○仄平平平。","○○仄平仄，仄仄○仄平。","平平平仄仄，仄仄平平平。","平仄仄平仄，平仄平平平。","仄仄仄平仄，平平○仄平。","平仄仄○仄，○平仄平平。","平平仄平仄，平○平仄平。","仄仄仄仄仄，○平仄仄平。","仄仄仄平仄，平仄仄平平。","仄平平仄仄，仄仄平仄平。","○平仄平○，仄仄平平平。"],"paragraphs":["东蜀老儒者，吴兴新使君。","前更四州守，风政超古人。","归来天禄阁，袖手随众群。","一毫不染指，世味从甘辛。","谓柔未易招，谓刚可以亲。","浑然镇冒器，承以缫率文。","词章谢剞劂，天葩出灵根。","冥冥古咸池，众听所卧闻。","外物了无累，独爱霜中筠。","应怜岁寒节，落笔收天真。","七贤与六逸，林下仍溪滨。","对之浪狂醉，顾岂知此君。","比年不多写，造化悭至珍。","而我得二纸，毫素余清芬。","留当雪霜展，可慰思慕勤。","煌煌钟鼎具，未许刊名勋。","聊复咏黄鹄，南国垂朱轮。","拔足出埃壒，投身当水云。","人与境相得，长鲸卧天津。","冰壶地千里，云屏山四邻。","醉月若下酒，芼羮沼渚莼。","仕宦子虽适，孤陋予何伸。","曲蓬谁与直，坐远兰蕙熏。","临风写高兴，愿寄江南春。"],"title":"送文与可同出守湖州"}
