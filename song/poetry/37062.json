{"author":"陆游","id":37062,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["新展山园半亩强，笑人车马出笼坊。","山禽乍暖殷勤语，野花无风自在香。","点点水纹迎细雨，疏疏篱影界斜阳。","出门遥向邻翁说，释耒相从共一觞。"],"title":"新辟小园六首  其四"}
