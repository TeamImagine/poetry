{"author":"文同","id":168629,"strains":["平仄平平仄仄平，仄平平仄仄平平。","平平仄仄仄仄仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["官舍萧然似隠居，一轩秋色伴恬如。","深藏宿雨树木暗，高洒夕阳篱落疏。","景物静思临水石，光阴闲觉入图书。","此心只有云相信，长畔吟魂绕太虚。"],"title":"西轩秋日"}
