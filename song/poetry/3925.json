{"author":"苏籀","id":3925,"strains":["○仄平平仄○仄，仄平仄仄仄平○。","平平仄仄○平仄，平仄仄平平仄平。","仄仄平○平仄仄，平平仄仄仄平○。","○平仄仄平平仄，仄平平平仄仄平。","○仄○平○仄仄，仄○仄仄仄平平。","仄平平仄平○仄，平仄平平仄仄平。","○仄平○平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["苍隼卑飞亦将击，素琴不拟贵高张。","勾稽俛首亲朱墨，甘旨役心谋稻粱。","吏干能称追伯仲，朝端近例寘周行。","题名塔庙经坊市，俯瞷烟云越涧冈。","相勉三余牵着拟，助栽九畹待芬芳。","絷维骐骥初从轭，强劲蒹葭要饱霜。","县小官闲无甚责，秩卑俸薄又何伤。","公田私亩工夫遍，世阀前修在激昂。"],"title":"韩簿之常山送行一首"}
