{"author":"刘宰","id":92948,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["尚记升堂拜母时，满前儿女竞牵衣。","凤雏想见今成立，雁序遥闻已奋飞。","身后声名终不朽，家传诗礼足相辉。","伤心白下金陵道，无复班荆话昨非。"],"title":"怀林维国二首  其二"}
