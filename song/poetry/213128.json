{"author":"贺铸","id":213128,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","仄仄平仄仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["衮衮尘埃与愿违，可堪持酒送将归。","壮心已服驽骀老，羁思常先鸿雁飞。","十口无厌太仓粟，四邻分采故山薇。","何时偃卧柴桑里，自讼渊明昨日非。"],"title":"临汴亭送客还马上作"}
