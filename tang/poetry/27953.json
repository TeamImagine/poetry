{"author":"皮日休","id":27953,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["危楼新制号初阳，白粉青葌射沼光。","避酒几浮轻舴艋，下棋曾觉睡鸳鸯。","投钩列坐围华烛，格簺分朋占靓妆。","莫怪重登频有恨，二年曾侍旧吴王。"],"title":"登初阳楼寄怀北平郎中"}
