{"author":"许及之","id":60752,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["借得渔乡住，分明似水仙。","好山排座右，明月到尊前。","挂彩迎朝日，飞霞带晚烟。","往来真自在，易觅钓渔船。"],"title":"得东山居主人恋家不出因借戴希周渔乡居赋杂兴六首  其一"}
