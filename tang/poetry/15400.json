{"author":"白居易","id":15400,"strains":["平平平平仄，仄仄○平仄。","平平仄平平，仄○平平仄。","平平仄仄仄，平仄平平仄。","仄仄仄平平，仄平仄平仄。","○平平平仄，○仄平平仄。","仄仄○○○，平平仄○仄。"],"paragraphs":["君游襄阳日，我在长安住。","今君在通州，我过襄阳去。","襄阳九里郭，楼堞连云树。","顾此稍依依，是君旧游处。","苍茫蒹葭水，中有浔阳路。","此去更相思，江西少亲故。"],"title":"寄微之三首 二"}
