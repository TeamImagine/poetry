{"author":"葛胜仲","id":230674,"strains":["平平仄仄平，仄仄仄平仄。","平平仄○平，仄○平仄仄。","平仄平平平，仄仄○平仄。","平平仄仄仄，平平平仄仄。","○平平平平，○仄仄仄仄。","仄仄仄仄平，平仄○平仄。","仄平仄仄平，平仄○平仄。","平平仄仄平，仄仄平仄仄。","平○仄仄仄，仄仄仄○仄。","○平仄平○，平平仄平仄。","仄平仄仄平，仄平平○仄。","仄仄仄平平，仄○平仄仄。"],"paragraphs":["山翁彻骨清，日饮一瓢水。","天公隐其穷，殆将贻石髓。","先敕西神君，一派疏清泚。","初惊石罅出，盈科来未已。","其潴为渊潭，其汇则沼沚。","酌比九陇泉，饧味参差是。","一瓯紫笋春，牙颊留甘美。","余波共濯缨，溅沫邀洗耳。","山中有异事，喜甚屐折齿。","长安昊天观，秦吴隔千里。","妄云脉络通，道人真疏矣。","寄语赞黄公，未应停水递。"],"title":"钱氏通惠泉"}
