{"author":"陆游","id":34546,"strains":["仄平平仄仄平平，仄平平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["莫言人事足悲伤，只为诗情合断肠。","窗槛雨晴湖灔灔，郊墟烟重月茫茫。","梅花调苦愁三弄，竹叶香清泥一觞。","闭户终年嗟局促，不如新雁到衡湘。"],"title":"远兴"}
