{"author":"陆游","id":42496,"strains":["平仄仄仄仄，平平○仄平。","仄平仄平仄，○仄仄平平。","仄仄平仄仄，仄仄平仄平。","平○仄仄平，平平仄平○。","仄仄○仄平，○仄仄仄平。","仄仄仄仄仄，平仄仄平平。"],"paragraphs":["天地一气尔，阴阳司阖开。","郁蒸以为雨，回薄以为雷。","久郁无所泄，造化安在哉。","方其欲雨时，虽天不能回。","此岂降自天，其实有自来。","所以屈宋辈，千载有余哀。"],"title":"连日作雨苦热"}
