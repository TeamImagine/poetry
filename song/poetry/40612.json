{"author":"陆游","id":40612,"strains":["仄仄平平平仄仄，仄平仄仄仄平平。","平平仄仄仄平仄，平仄平平平仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["出郭并湖无十里，我归蟹舍过鱼梁。","川云苍白不成雨，汀树青红初著霜。","俗孝家家供菽水，农勤处处筑陂塘。","乐哉追逐乡三老，半醉行歌咏岁穰。"],"title":"湖堤暮归"}
