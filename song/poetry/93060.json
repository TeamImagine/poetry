{"author":"刘宰","id":93060,"strains":["平仄仄平平，平仄仄仄仄。","仄仄仄仄仄，仄仄仄平仄。","仄平平仄仄，○仄平平仄。","仄仄仄仄平，仄平平仄仄。","平平平仄○，平仄○平仄。","平平仄平仄，平仄仄平仄。","平平仄仄平，仄仄平平仄。","仄○仄○仄，平平仄平仄。"],"paragraphs":["虚馆怯朝寒，幽梦不可续。","展转复展转，万感起心曲。","世涂嗟枘凿，亲养悲风木。","悔往舌噬脐，念来弓拟鹄。","悠悠穹壤间，方寸浪驰逐。","西山有仙子，胸次湛寒玉。","何年白鹤归，就我云边宿。","挽衣起凝睇，飞鸥下平绿。"],"title":"宿云边感怀"}
