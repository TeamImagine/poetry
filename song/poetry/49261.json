{"author":"杨万里","id":49261,"strains":["平平仄平平，平仄仄仄平。","仄平仄平平，仄仄仄仄平。","仄仄仄平仄，仄仄平仄平。","仄平仄平仄，仄平仄○○。","仄平仄平仄，仄平平仄平。","○仄仄○仄，仄仄仄仄平。","仄平仄平仄，○仄○平平。","仄平仄○○，仄仄平仄平。","仄平平平仄，平仄仄仄平。","平仄仄平仄，平仄平平平。","仄平仄平仄，○平仄平平。","仄平平平仄，平仄平仄平。","仄平仄仄仄，○仄平仄平。"],"paragraphs":["栖贤与楞伽，初本共一山。","古潭宅神龙，睡醒厌久跧。","是夕起雷雨，震得天地翻。","此山拆为两，一溪断中间。","下窥黑无地，上攀青到天。","从此两禅寺，路绝不往还。","祖师见之笑，弹指降神奸。","问天借横蜺，搭渡溪两边。","倒倾千崖雪，飞下一玉渊。","余怒尚雷吼，声拔诸峰根。","我来不能去，轻生倚危栏。","忽然心为动，毛骨森以寒。","上人指断岸，犹带初拆痕。"],"title":"题栖贤寺三峡桥"}
