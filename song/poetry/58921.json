{"author":"陈造","id":58921,"strains":["平平仄仄平平仄，○仄平平仄平仄。","仄平仄仄平仄平，平平仄仄平平平。","仄平仄平仄平仄，仄仄平平仄○仄。","仄平平仄平平平，仄平仄仄平仄平。","仄仄仄○仄平仄，平平平平仄平仄。","仄仄仄仄平平○，仄仄平平○仄平。","平平仄仄平仄仄，平平○仄平○仄。","仄平仄平仄仄仄，平仄○平仄平仄。","仄平仄平仄仄平，仄平仄仄平○平。","平○仄○平仄仄，仄仄平平仄平仄。"],"paragraphs":["溪流抱玦园亭里，三面栏干压清泚。","养花种竹今几年，红红绿绿皆风烟。","黑头主人富文墨，隙地营园喜留客。","去年香雾摇东风，藉花一醉君见容。","翡翠拂衣蝶窥酒，归时檐牙挂星斗。","有物系足寒前盟，徙倚东风空复情。","歌前酒所何限意，黄鹂应说鸥应记。","一春不风即蜚雨，曾奉亲舆赏花否。","向来券游付梦云，向来券负今偿君。","濡毫却叹无好语，说似能诗叶明府。"],"title":"东园诗寄兴化吴从道"}
