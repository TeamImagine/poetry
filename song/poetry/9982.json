{"author":"释慧空","id":9982,"strains":["平平平平○仄平，仄○平仄仄仄平。","仄平○○○平仄，平仄仄仄仄平平。","仄平仄仄平仄仄，平仄仄平○仄仄。","仄平仄仄平仄○，○仄平平仄平仄。","平平仄仄仄平平，仄○○仄平平平。","平平仄仄仄○仄，仄○○○平仄平。"],"paragraphs":["康庐诸峰欧阜殊，寺称天上众五湖。","古来相传应真辈，多入此众潜安居。","有为白癞聊戏剧，邻坐恶之思割席。","一朝忽怪单位空，遗下疮痂渺无迹。","东山若是与同时，捶折其胫宁容之。","圆今病痛又相似，放过从教天下疑。"],"title":"送圆上人归云居"}
