{"author":"苏过","id":229915,"strains":["平平仄平平，仄仄仄仄平。","○平仄仄仄，仄仄仄仄平。","仄平仄仄平，仄平平平平。","平平仄平仄，仄仄○仄平。","仄平○平平，仄仄平○平。","仄平仄○○，○平仄平平。","○平平平平，仄仄○平平。","平○仄仄仄，仄平平仄平。","平○仄○○，平仄仄○平。","仄平？平仄，仄仄仄仄平。","○平仄平平，仄仄仄平平。","平平平仄仄，平仄○平○。","平平仄仄仄，仄仄平○平。","仄平平仄○，仄仄仄仄平。","仄仄仄仄平，仄仄平平平。","仄平○仄仄，仄仄平平○。","仄○仄平平，平仄平平平。","平仄仄仄平，仄平平平平。"],"paragraphs":["朱颜染黄茅，自意岭表人。","长恬服世俗，敢愧歠菽贫。","送车反自厓，异獠纷来宾。","蛙蝝与蚔醢，敬我如族姻。","海风吹余舟，夜渡徐闻垠。","往来一沤间，劳生竟非真。","重寻江南游，再款空同闉。","山中有异士，束书来卜邻。","胸中出虹霓，雷袂勇且仁。","索居□枯槁，赖此意少春。","当年老于公，硬语本为民。","终身虽坎𡒄，谁得疏而亲。","臧孙固有后，仲子先离伦。","不忧廊庙迟，绿髪未肯银。","季子又一奇，武库戈矛新。","片言折鹿角，不许枝词谆。","近闻获麟书，还许登成均。","归欤汶上兄，器新人惟陈。"],"title":"用伯充韵赠孙志举"}
