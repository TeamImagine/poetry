{"author":"岑参","id":57276,"strains":["○仄平平仄仄仄，平仄仄平○仄仄。","仄平平平仄○平，仄平○仄仄○平。","？平仄仄仄仄仄，平仄仄平○仄平。","仄○仄平仄仄仄，仄仄平平平仄仄。","仄平平仄仄仄平，仄仄平平平仄平。","平○平仄平平仄，平仄平平平仄平。","平平仄平仄平仄，仄仄仄平平平仄。","平○仄平平仄平，平仄○平○仄仄。"],"paragraphs":["闻有胡僧在太白，兰若去天三百尺。","一持楞伽入中峰，世人难见但闻钟。","窗边锡杖解两虎，床下钵盂藏一龙。","草衣不针复不线，两耳垂肩眉覆面。","此僧年几那得知，手种青松今十围。","心将流水同清净，身与浮云无是非。","商山老人已曾识，愿一见之何由得。","山中有僧人不知，城里看山空黛色。"],"title":"太白胡僧歌"}
