{"author":"白居易","id":15357,"strains":["平仄仄○仄，平平仄○仄。","平平仄平平，平仄平○○。","○○仄○仄，仄仄○平○。","仄仄仄平○，平仄平平仄。","仄仄平仄仄，平平仄平仄。","仄仄平仄○，仄平仄平仄。","平○平仄仄，仄仄○○仄。","平仄○仄平，仄平平仄仄。"],"paragraphs":["金火不相待，炎凉雨中变。","林晴有残蝉，巢冷无留燕。","沈吟卷长簟，怆恻收团扇。","向夕稍无泥，闲步青苔院。","月出砧杵动，家家𢭏秋练。","独对多病妻，不能理针线。","冬衣殊未制，夏服行将绽。","何以迎早秋，一杯聊自劝。"],"title":"秋霁"}
