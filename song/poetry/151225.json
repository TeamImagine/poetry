{"author":"杨公远","id":151225,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平平平平仄仄平。","仄仄平平平仄仄，仄平平仄仄平平。"],"paragraphs":["相逢祇在万山阿，每愧才疏藉琢磨。","昨日忽来明日去，会时常少别时多。","茶聊当酒匆匆话，诗为言怀细细哦。","折得梅花须寄我，不然携杖早相过。"],"title":"次韵别黄山中"}
