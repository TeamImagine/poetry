{"author":"陆游","id":33618,"strains":["平○仄平仄仄○，平○○仄平仄平。","平平仄平仄仄平，仄仄平平平仄平。","平平仄仄仄仄平，仄○仄仄○平平。","仄仄仄仄○平平，平平仄仄平平平。","仄仄平平仄仄平，仄仄平仄平平平。","平○仄仄仄仄○，平平平平仄仄平。"],"paragraphs":["风从北来不可当，街中横笛人马僵。","西家女儿午未妆，帐底炉红愁下床。","东家唤客宴画堂，两行玉指调丝簧。","锦绣四合如垣墙，微风不动金猊香。","我独登城望大荒，勇欲为国平河湟。","才踈志大不自量，西家东家笑我狂。"],"title":"大风登城"}
