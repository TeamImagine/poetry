{"author":"黄庚","id":160493,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["人生聚散等浮沤，忆昔过从与胜游。","棋局敲残清夜月，菊花吟老半窗秋。","客中送客难为别，山外看山总是愁。","回首片帆江路远，疏烟斜雨到西州。"],"title":"送张伯威提举"}
