{"author":"方回","id":147535,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["雨收霰止绝纤埃，压瘴迎丰兆已开。","欲积忍将靴踏去，初飘喜著袖盛来。","微微糁体寻生粟，稍稍粘枝辄乱梅。","不解高楼办歌舞，典衣亦合买新醅。"],"title":"再次韵赋飞雪数片"}
