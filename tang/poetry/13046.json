{"author":"孟郊","id":13046,"strains":["仄仄仄仄仄，平平平平平。","仄平平○平，仄仄仄仄平。","仄仄仄平仄，仄平○仄○。","平仄平仄仄，仄平平平平。","仄仄仄仄仄，平平仄○平。","平○仄仄平，仄仄平平○。","仄平仄○仄，平仄仄仄平。","平仄平仄仄，仄平平○○。","平平平○平，仄平仄平平。"],"paragraphs":["夜镜不照物，朝光何时升。","黯然秋思来，走入志士膺。","志士惜时逝，一宵三四兴。","清汉徒自朗，浊河终无澄。","旧爱忽已远，新愁坐相凌。","君其隐壮怀，我亦逃名称。","古人贵从晦，君子忌党朋。","倾败生所竞，保全归懵懵。","浮云何当来，潜虬会飞腾。"],"title":"寄张籍"}
