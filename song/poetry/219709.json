{"author":"晁说之","id":219709,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["飘零羁客尚惊魂，乍见王居白玉城。","三市尽迷南北向，八驺争禁短长行。","花移陆海春常在，楼接神山月不倾。","安得白头居此乐，关河垂泪复孤征。"],"title":"出见京华之盛而作"}
