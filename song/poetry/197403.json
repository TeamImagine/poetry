{"author":"苏辙","id":197403,"strains":["仄仄平平仄，仄仄平仄仄。","平平仄仄平仄○，平仄平平平仄仄。","平平平仄仄平平，仄仄平平仄平仄。","仄平仄仄仄平平，平仄平平平仄仄。","仄仄平平仄仄平，仄平仄仄○平平。","○平仄平仄仄仄，仄○仄仄○平平。","仄○平仄仄平仄，仄仄仄仄平平○。","仄平○仄仄平仄，仄平○仄平平○。","平平○仄平平仄，平仄平仄平平平。"],"paragraphs":["宿雪虽盈尺，不救春夏旱。","吁嗟遍野天不闻，歌舞通宵龙一战。","旋开云雾布旌旗，复遣雷霆助舒卷。","雨声一夜洗尘埃，流入沟河朝不见。","但见青青黍与禾，老农起舞行人歌。","污邪满车尚可许，供输到骨期无它。","水行天地有常数，岁岁出入均无颇。","半年分已厌枯槁，及秋更恐忧滂沱。","谁能且共蛟龙语，时布甘泽无庸多。"],"title":"和李邦直学士沂山祈雨有应"}
