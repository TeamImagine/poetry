{"author":"张耒","id":217855,"strains":["仄仄平仄仄，仄平平仄平。","平平平仄仄，仄仄平平平。","○仄平○平，○仄平仄平。","仄平平仄平，平平仄平平。","仄仄仄平仄，仄平平仄平。","平○平仄仄，仄仄仄平平。"],"paragraphs":["夏木皆秀茂，小园交茂林。","巢成雏欲出，上下鸣时禽。","中有支离翁，行憩佳树阴。","好风为我来，萧然散烦襟。","物化日迁逝，客居何滞淫。","亏行天有数，隠显我无心。"],"title":"初夏步园"}
