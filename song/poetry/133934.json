{"author":"卫宗武","id":133934,"strains":["平平仄○平平平，仄仄仄仄平仄平。","○仄平仄平平平，仄仄仄仄平○平。","平平仄仄○仄仄，平平仄仄平平平。","仄平仄仄仄平仄，○仄仄平平仄平。","仄仄平仄平○仄，平仄平仄仄仄平。","○平平仄平仄仄，○平平仄平○平。","平仄仄仄平仄平，平平○○仄仄平。","平平仄仄平仄仄，平平仄仄仄仄平。","○平平仄仄○仄，仄仄仄仄平平平。","平平仄仄仄仄仄，仄仄仄仄平仄○。","○平平仄○仄仄，仄平平仄平仄平。","仄平平仄仄平仄，仄仄仄仄平仄平。","仄仄仄平仄平平仄仄，平平平仄平○平。"],"paragraphs":["清涟万顷渟为湖，湛湛一镜涵太虚。","其旁鳞次田莓莓，四望沃若皆膏腴。","蔬畦麦陇间碧树，洲蘋岸蓼连平芜。","水村落照晚锺寺，中有一山成画图。","郑谷无此宽闲野，严濑无此浩渺区。","更于何所堪下钓，更于何所堪荷锄。","谁与卜筑于此居，峨然其冠孔氏徒。","时哉不偶堪遁世，垂缗把耒以自娱。","兴来风月入吟啸，错落吐出鲛盘珠。","人惟内省有足乐，眇视外物刍狗如。","膏粱于此且不愿，况为鳣鲔而施罛。","则知之子命名者，是特寄意耕与渔。","岂亦伯成子高之在野，庄周濠上之观鱼。"],"title":"耕渔处"}
