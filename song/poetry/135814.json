{"author":"蔡襄","id":135814,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["丽谯高倚晚天霞，满目平皋尽物华。","千曲胡笳催鼓答，三重湘酎倩旗夸。","连江急雨送归燕，拂地轻风移落花。","强倚栏干还自问，此情何处是边涯。"],"title":"暮春登南门"}
