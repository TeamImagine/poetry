{"author":"赵蕃","id":76333,"strains":["平平仄仄平，仄仄仄仄仄。","平平仄仄平，仄仄仄平平。","仄仄平平仄，仄仄平仄○。","仄仄仄平仄，○仄仄仄平。","仄平平仄仄，仄平仄○仄。","平仄平○平，平仄○仄仄。","平平仄平仄，仄仄仄平平。","○○仄仄平，仄仄平仄平。","平平仄平平，仄仄平平仄。","仄平平○平，平仄仄○仄。","仄仄平平○，仄仄平仄平。","平仄平平仄，仄平平仄○。","平○○○仄，仄仄仄平仄。","仄仄仄平平，平○仄平仄。","平○仄仄仄，仄仄○仄平。","仄○仄平○，仄仄平仄平。"],"paragraphs":["西江十一州，我所历者半。","纷纷墨绶徒，十有九顽懦。","使者金闺彦，用意人物中。","见我辄询我，称旨不数公。","我时官白下，与公未相识。","何以知其然，鸡犬相接迹。","无何困流转，卒岁下风趋。","看其日所为，自喜言不诬。","人皆竭民脂，我独求民瘼。","上官虽喑呜，民气得和乐。","体用夫何如，动静惟以诚。","夫岂今人欤，古人斯与并。","朝廷重县令，不减用儒盛。","六察与郎官，迁除匪他径。","公行始发轫，九万当自兹。","侍从近臣间，况复多己知。"],"title":"送莫万安"}
