{"author":"李觏","id":113428,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["村落苍茫半草茅，路无车辙水无桥。","婚姻取足唯春茧，盐酪归来待晚樵。","一样宽衣疑效古，几人华发未经徭。","相逢不会寒温语，借问官家合是尧。"],"title":"野人"}
