{"author":"宋京","id":233949,"strains":["平仄仄平仄平平平仄仄，仄仄仄平平仄仄。","平平仄仄仄平平，仄仄平○仄○仄。","平仄平平仄仄平，平仄仄仄平○平。","仄平仄仄平○仄，平平平平平仄平。","仄○仄○仄仄仄，仄平仄仄仄平仄。","仄平仄仄○○平，仄仄平平仄平仄。","仄仄平平平仄仄，仄仄平平○仄仄。","平仄仄○仄仄平，仄平仄仄平平仄。"],"paragraphs":["君不见西汉文翁为蜀守，蜀学不居齐鲁后。","诸生竞欲保翁名，石室镌磨贵难朽。","东汉高公又几时，为作石室还如兹。","至今二室坚且久，文公高公名不衰。","世间可传唯铁石，石终可泐铁终蚀。","古人好事留其名，石室存亡竟何益。","汉水沉碑知在不，叔子名存空岘首。","安得眼看石室销，要知二子名终有。"],"title":"石室"}
