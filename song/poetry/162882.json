{"author":"张绍文","id":162882,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["烂漫家山景物妍，西风收拾下蛮笺。","半分寒事梅花里，一段幽怀夕照边。","渔唱凄凉招野色，雁行缥缈带晴烟。","淮山只在栏干北，目送飞云重黯然。"],"title":"自维扬辞亲暂归里中登楼有作"}
