{"author":"李纲","id":243039,"strains":["平平仄平平，仄平仄平平。","仄仄仄仄仄，平仄○平平。","仄仄平平平，平仄平仄平。","仄仄仄仄仄，仄仄平仄平。","平平○仄仄，仄仄仄仄平。","仄仄仄○平，仄平仄平○。","仄平平平仄，平仄仄仄平。","平仄仄平平，仄平仄平平。","平仄仄平仄，平○○仄○。","○平仄仄平，仄平○平平。","平仄仄平仄，仄仄仄仄平。","平平仄平仄，仄仄平仄平。","仄仄平仄仄，仄仄平平平。","平平仄平仄，平仄平仄平。","仄仄仄平仄，仄仄平○平。","平仄平仄仄，平仄平平平。","仄平仄平仄，仄仄仄平平。","仄○仄仄平，平仄仄仄平。","平平仄仄仄，仄仄仄平平。","平仄仄仄仄，仄仄平平平。","平平仄○仄，仄仄仄○平。","平平？仄仄，平仄平○平。"],"paragraphs":["岧嶤古城隅，下为凤凰池。","凤去不复返，池水空涟漪。","傍有幽人庐，松竹森四围。","结构极爽垲，借问居者谁。","先生闻道久，昨自海上归。","食枣大如瓜，定曾见安期。","不知修何术，能夺造化机。","金鼎灿含葩，玉池滟生肥。","颠倒出龙虎，腾降分坎离。","行年五十余，气貎如婴儿。","余暇付图史，不废酒与诗。","髙堂会宾友，落笔风雨驰。","戏事聊复尔，一笑初何为。","悬知广成子，千岁形不衰。","顾我抱迂拙，与世真相违。","徒欲睎骥𫘧，曾未窥藩篱。","寓居迩函丈，数造董公帷。","愿闻众妙门，成此一段奇。","胡为久闭拒，客至辄围棋。","归隐志已定，后会知何时。","铭心誓相学，发药幸教之。","他年倘有得，同驾云中螭。"],"title":"赠虞公明察院"}
