{"author":"卢襄","id":235165,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["不着乌纱只岸巾，寻山还得爱山人。","半空飞雨侵衣润，入座晴岚照眼新。","风过松杉犹蕴藉，雪消岩壑更精神。","何时亦把任公钓，坐钓日东横海鳞。"],"title":"游南岩山"}
