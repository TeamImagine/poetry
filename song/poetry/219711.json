{"author":"晁说之","id":219711,"strains":["仄仄平平平仄平，仄仄平平○仄平。","○仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平○平仄，○○仄仄仄平平。"],"paragraphs":["老去情怀谁与谋，坏壁无蛩更益愁。","收覧雨声来枕上，飞扬马鬛在冈头。","栾城孙子何来此，华国文章肯漫休。","邂逅关山论家世，更期信息在西州。"],"title":"过陕州赠苏仪掾仲滋  其一"}
