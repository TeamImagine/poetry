{"author":"方回","id":150123,"strains":["平平○平仄仄仄，仄平仄仄仄平仄。","仄平平○仄平平，仄仄仄仄仄仄仄。","仄○仄仄仄平仄，平平仄仄平平仄。","平平平平仄平仄，仄仄？○平仄仄。","仄平平仄平仄仄，仄仄平仄？平仄。","仄仄平平仄仄仄，仄仄○○仄仄仄。","○仄平仄平仄仄，仄仄仄仄平平仄。","仄仄仄仄仄仄平，仄仄仄平仄平仄。","平平平仄仄仄仄，仄仄仄仄○仄仄。","平平仄仄平仄仄，仄○仄○仄仄仄。","平仄仄平○○仄，○平仄仄仄平○。","仄仄仄平平平平，仄仄仄平○仄仄。","仄仄平平仄仄平，仄○平平仄平仄。","仄仄平平平仄平，仄仄仄平平仄仄。"],"paragraphs":["杭泉三千二百里，一瓶一钵走桑梓。","此僧胸中有诗肠，一口吸尽四海水。","自从北海至南海，搜诗直至珊瑚底。","归哉非为恋乡味，橄榄槟榔红荔子。","只身家世无眷属，亦不寻访囝郎罢。","一欲追还李太白，二欲中兴杜子美。","三欲扶起黄鲁直，四欲再作陈无己。","若岛若可若贯休，直下视之眇糠秕。","名僧诗话六十卷，我葺偈颂如野史。","西天七祖南六祖，略如志传与表纪。","寻复悔之泯其稿，间存一二笑狂斐。","幼读紫阳先生书，岂可拾之从释氏。","烂却沙头月一船，不妨文公漫随喜。","可与言诗宜与言，不可与言姑止止。"],"title":"走笔送僧宣无言归泉南"}
