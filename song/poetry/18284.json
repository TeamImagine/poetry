{"author":"吴芾","id":18284,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["先子春秋仅八旬，一生多难只安贫。","岂期有子登清禁，亦复如今作老人。","共羡浮荣光故里，自惭实德忝吾亲。","从前万事皆逾分，只合归休保此身。"],"title":"余既和乐天诗而喜于年及之心犹不能自已又复再和八首  其四"}
