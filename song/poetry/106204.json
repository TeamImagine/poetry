{"author":"程公许","id":106204,"strains":["平平平平平，仄仄仄平平平。","平平平平仄仄，○仄○平○平。","○平平平平仄仄仄，仄仄平平平仄仄。","仄平平平仄平平，○平仄平平仄仄。","仄平仄平仄平，仄平仄平平平。","仄仄平平仄仄，仄○仄平仄平。","平平仄平仄○，平仄仄平○平。","平仄仄平仄仄，仄平平平平平。","仄平平平平仄，平仄仄平仄平。","仄平平平平，仄仄平平平。","仄平平平平仄，仄仄○平平平。"],"paragraphs":["修眉兮连娟，曼翠霭兮麻源。","君门狞兮九虎，蹇予留兮三年。","三峨之山兮远万里，见似人兮胡不喜。","半轮秋兮促公归，空高径兮班屐齿。","蹈夷险兮一心，既何戚兮何欣。","忍较功兮曲突，莽苍狗兮白云。","清风飒兮绮疏，明月耿兮庭徐。","纷缥帙兮插架，尚青衿兮来趋。","渺天涯兮延伫，时与拂兮蠹鱼。","雪堂兮躬耕，万古兮芳馨。","匪天穷兮人厄，九鼎重兮斯文。"],"title":"拟九颂  其三"}
