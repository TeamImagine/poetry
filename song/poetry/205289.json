{"author":"李之仪","id":205289,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["江山信美亦人同，寒暑随时兴易穷。","寓意果能超物境，养花长欲占春风。","何须户外屦常满，自乐尊中酒不空。","可笑道人犹有恨，一番红尽一番红。"],"title":"题张约之长春阁"}
