{"author":"苏轼","id":194261,"strains":["仄平仄平仄，平○仄仄○。","仄平平仄○，平仄○平仄。","平平○平平，仄仄平仄仄。","仄平仄平仄，平仄仄仄仄。","仄平平平平，仄仄平仄仄。","平平平平仄，平仄仄平仄。","平平仄平仄，平仄平仄仄。","○仄平○平，平平平仄仄。","○平○仄仄，仄仄仄平仄。","仄平平仄平，仄仄仄○仄。","平平平仄仄，仄仄平仄仄。","平平平仄仄，平仄仄仄仄。"],"paragraphs":["昔年罢东武，曾过北海县。","白河翻雪浪，黄土如蒸面。","桑麻冠东方，一熟天下贱。","是时累饥馑，常苦盗贼变。","每怜追胥官，野宿风裂面。","君为淮南秀，文采照金殿。","胡为事奔走，投笔腰羽箭。","更被髯将军，豪篇来督战。","亲程三郡士，玉石不能衒。","欲知君得人，失者亦称善。","君才无不可，要使经百炼。","吾诗堪咀嚼，聊送别酒咽。"],"title":"送孙勉"}
