{"author":"韦骧","id":191193,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["石磴跻攀上缙云，九峰苍翠与天邻。","岩崖佛屋疑神助，烟霭禅扃绝世尘。","此日乘轺宿寒夜，他年屈指数青春。","山僧莫笑匆匆去，寻胜能来有几人。"],"title":"宿缙云僧舍一首"}
