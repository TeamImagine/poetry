{"author":"钱惟演","id":189030,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["云变危峰万里横，簟铺湘水一床平。","红兰受露消晨渴，绿蕙翻风析夜酲。","逸少偶书葵扇贵，羊欣闲卧练裙轻。","无妨天上芝泥熟，独看瑶光近太清。"],"title":"再次首唱韵和"}
