{"author":"胡寅","id":12045,"strains":["仄仄平平仄，平平仄○仄。","平平仄仄仄，平仄仄平仄。","平仄平平仄，平平仄仄平。","平平仄平仄，○仄仄○平。","平仄平平仄，平平仄仄平。","仄平平仄仄，平仄仄平○。","仄仄平平仄，○平仄仄平。","仄平○仄仄，平仄仄平平。","仄仄○平仄，平平仄仄平。","仄平平仄仄，平仄○平平。","仄仄平平仄，○平仄仄平。","平平○仄仄，仄仄仄平平。"],"paragraphs":["浄几寒窗日，翛然万虑忘。","诗筒忽到手，花信已催籹。","茅舍斜斜彴，冰溪短短墙。","仙肤下姑射，娇额映昭阳。","崔竹翻新画，龙涎出古香。","有金攒蘂细，无绿认条长。","慰荐骚人寂，挑撩酒态狂。","雪游空泛剡，兰佩枉沉湘。","隔屋吹生麝，盈枝纵夜光。","讵能烦驿使，聊自占年芳。","渡尽鸿飞影，迎开柳带黄。","繁华收拾后，结子又先尝。"],"title":"和赵用明梅"}
