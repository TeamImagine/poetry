{"author":"戴表元","id":161249,"strains":["平仄平平仄仄平，仄平仄仄仄平平。","平平平仄平平仄，平仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["江海悠悠雪欲飞，抱书空出又空归。","沙头人满鸥应笑，船上酒香鱼正肥。","尘土竟成谁计是，山林又悔一年非。","平生万卷应夫子，两世知名穷布衣。"],"title":"戊子岁晚赠应德茂"}
