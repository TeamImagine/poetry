{"author":"张嵲","id":8852,"strains":["仄仄仄平仄，仄平○仄平。","平平平仄平，仄仄仄平平。","平仄平仄仄，平仄仄平平。","平平仄仄平，平仄仄○平。","仄平平仄平，仄仄平平平。","仄仄平平仄，仄平仄平平。","平仄平仄平，平平平仄平。","平平仄仄仄，平仄平平平。","仄仄仄平平，平仄仄平平。","仄仄仄平○，仄仄平平平。","仄仄仄平仄，○仄平仄○。","仄仄仄平平，平○仄平○。"],"paragraphs":["奉诏励农耦，建旟行近郊。","流云生薄阴，远色澹平皋。","溪口逾散涣，山远始岧嶤。","柔荑展翠茵，穹石架长桥。","暂休佳士庐，竹树干云霄。","步障疑围饰，杂花竞娴妖。","妆面羞短垣，儿童惊鼓铙。","皇恩信广大，祇事因游遨。","竞识使君车，夫妇杂颠毛。","竟夕不知回，偃月生林梢。","已举候亭火，犹滞川上桡。","抚已愧民氓，归思戒屯膏。"],"title":"劝农"}
