{"author":"方岳","id":127756,"strains":["仄仄仄平仄，平仄仄平仄。","仄平仄仄平，仄平平仄仄。","仄平平仄平，平仄仄平仄。","平平平仄平，仄平仄平仄。","仄平平仄○，平平平仄仄。","仄平仄仄仄，平仄仄平仄。","平平仄仄平，仄仄仄○仄。","仄仄仄仄仄，平平仄仄仄。","仄平仄仄平，平仄平仄仄。","平平平平仄○平仄平，仄仄仄平平仄平。","仄平○仄仄平○，仄平平仄平平平。"],"paragraphs":["鹊噪令公喜，鸦噪令公怒。","福兮挽不来，祸兮推不去。","咄哉之二虫，于尔竟何与。","茅檐新雨晴，鹊声哢圆嗉。","主人颜色和，甘谀终不悟。","祸常十八九，鸦故告之故。","城头尾毕逋，唾者满行路。","佞鹊不我忤，忠鸦不我误。","试尝问主人，无乃乖好恶。","呜呼平生所闻唐太宗，切齿不平田舍翁。","昨朝坟上土花堕，断碑零落悲秋风。"],"title":"二禽"}
