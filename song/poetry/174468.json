{"author":"刘敞","id":174468,"strains":["平仄平仄仄，平平仄平平。","平平平仄平，仄仄平仄平。","仄仄仄平仄，平平仄平平。","○平仄平平，仄仄平平平。","平平平仄仄，平仄仄仄平。","○平平仄平，平仄仄仄○。","仄仄平仄仄，○平平仄仄。"],"paragraphs":["幽鸟何所托，高栖众林端。","风巢雏鷇危，露叶毛羽寒。","半夜吐明月，惊鸣递嚣讙。","迎光怪焚巢，顾影疑飞丸。","何为贪择木，通夕不自安。","乘高非尔谋，宜下易所观。","不见丹穴鳯，深居全彩翰。"],"title":"惊禽"}
