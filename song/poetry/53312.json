{"author":"项安世","id":53312,"strains":["仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平平仄，平平平仄仄平平。"],"paragraphs":["去年荆府参谋去，今岁襄州太守归。","捐我汉南江北却，从今乐事赏心稀。","南风日日菰蒲长，秋水年年鳜鲫肥。","已断此生湖{氵晶}里，鳞鸿无用到柴扉。"],"title":"送吴襄阳换承宣使归奉朝请二首  其一"}
