{"author":"陆游","id":34249,"strains":["仄平仄平仄仄仄，仄仄平仄平仄平。","平平仄仄仄平○，平平仄仄○平平。","平平仄仄仄平仄，○平仄仄平平○。","仄平仄平仄仄仄，仄仄仄仄平平平。","仄○平平仄仄仄，仄○平仄○○平。","仄平仄仄仄○仄，仄仄平平平仄仄。","仄平仄仄仄仄仄，仄平仄仄仄仄○。","仄仄仄仄平仄仄，平仄平仄○○平。","平平仄平仄仄仄，仄仄仄仄○仄○。","平平仄仄仄仄仄，○仄平○○仄平。"],"paragraphs":["老夫暮年少嗜好，但愿无事终日眠。","斜风急雨势方横，低窗小阁且幽妍。","炉红酒绿足闲暇，橙黄蟹紫穷芳鲜。","一杯一杯意忽倦，径拨纸帐投蛮毡。","鼻间鼾声欲撼屋，手中书册正堕前。","不知校事白中圣，那惜门生嘲腹便。","读书万卷晚乃悟，妙哉此诀秘不传。","是醒是醉人莫测，非梦非觉中了然。","骎骎百年露电速，鼎鼎一世膏火煎。","金丹九转顾未暇，且向人间称睡仙。"],"title":"醉眠曲"}
