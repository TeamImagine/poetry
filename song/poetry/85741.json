{"author":"陈淳","id":85741,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["肯堂题扁自名公，表里须教实一同。","门阅不夸车马大，家声端藉礼诗隆。","熟仁便足膏粱味，殉义能传清白风。","终始此生无忝处，精诚妙与古人通。"],"title":"和陈侍郎韵寄题林尉肯堂"}
