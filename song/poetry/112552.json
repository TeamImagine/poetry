{"author":"李至","id":112552,"strains":["平平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["疏篱簇簇湘江畔，翠美森森淇水边。","争似移归深院里，真同画向后堂前。","粉筠应惜裁龙笛，霜锸还惊断马鞭。","不是多情谁解爱，手栽吟遶溉新泉。"],"title":"那日获诣芳园窃见新栽丛竹萧然可爱不能无诗辄献五章望垂台顾  其三"}
