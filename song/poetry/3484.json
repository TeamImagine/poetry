{"author":"陈与义","id":3484,"strains":["○仄仄仄平，仄仄仄平仄。","仄仄平平仄，平平平仄仄。","仄平平仄仄，平仄仄○仄。","平平平平○，仄仄仄○仄。","仄仄仄○仄，平平仄平仄。","平平仄平平，仄仄平平仄。","仄平平平仄，仄仄平仄仄。","○仄仄仄平，平平仄平仄。"],"paragraphs":["离合不可常，去处两无策。","眇眇孤飞雁，严霜欺羽翼。","使君南道主，终岁好看客。","江湖尊前深，日月梦中疾。","世事不相贷，秋风撼瓶锡。","南云本同征，变化知无极。","四年孤臣泪，万里游子色。","临别不得言，清愁涨胸臆。"],"title":"己酉九月自巴丘过湖南别粹翁"}
