{"author":"宋庠","id":2584,"strains":["○仄平平仄，平平平仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，平仄仄平○。"],"paragraphs":["闻有沧洲尚，时时清洛滨。","烟波能弄檝，沙鸟不惊人。","佛髻寒排岫，星桥晚跨津。","湍鸣知乱石，漪碎觉跳鳞。","玉匕停余剂，华缨濯故尘。","今无李元礼，仙袂许谁亲。"],"title":"留台吴侍郎时泛小舟临玩清洛辄成拙诗奉寄"}
