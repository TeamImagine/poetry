{"author":"白居易","id":14998,"strains":["仄平平○平，仄平平仄平。","仄平仄仄仄，仄仄平仄平。","平仄仄平平，仄平仄○平。","仄平仄○仄，仄仄○仄○。","仄平仄仄平，仄仄○平○。","仄平○仄仄，○平○仄平。","仄平○仄平，平平仄平平。","仄平平平仄，平仄平仄○。","仄平平仄平，平仄仄仄平。","仄○仄仄平，○仄平仄平。","仄仄仄○平，○平仄平平。","仄平平○仄，仄平仄仄○。"],"paragraphs":["豫樟生深山，七年而后知。","挺高二百尺，本末皆十围。","天子建明堂，此材独中规。","匠人执斤墨，采度将有期。","孟冬草木枯，烈火燎山陂。","疾风吹猛焰，从根烧到枝。","养材三十年，方成栋梁姿。","一朝为灰烬，柯叶无孑遗。","地虽生尔材，天不与尔时。","不如粪土英，犹有人掇之。","已矣勿重陈，重陈令人悲。","不悲焚烧苦，但悲采用迟。"],"title":"寓意诗五首 一"}
