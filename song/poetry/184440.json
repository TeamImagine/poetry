{"author":"尹瞻","id":184440,"strains":["平仄平平仄，平平平仄平。","平平平仄仄，○仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄○。","平平平仄仄，平仄仄平平。","平仄平平仄，平平仄仄平。","仄仄平平仄，○平仄仄○。","平平○仄仄，平仄○平平。"],"paragraphs":["千里熙醇政，灵岩嘉访寻。","登亭云拥坐，穿径笋成林。","乐逐天风远，尘随宿雾沉。","绮罗红作锦，冠盖绿交阴。","下顾关河小，寒知洞壑深。","松枯存旧节，花老见初心。","旌棨岚光润，樽罍野气侵。","自愧翁归拙，难攀子厚吟。","城楼传暮角，南陌骑骎骎。"],"title":"火星岩联句"}
