{"author":"郭印","id":250068,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["相随步屧转穹隆，万室鳞鳞指顾中。","自笑情怀非旷士，谁知筋力已衰翁。","吟余尚惜西山日，立久翻忧北户风。","从此不须攀绝顶，云深无处认鳌宫。"],"title":"汉州塔二首  其二"}
