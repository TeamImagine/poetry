{"author":"王大烈","id":104967,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["小童门外走双壶，知是君家毓掌珠。","前语果然符老蚌，这番不可学干乌。","且将诗句为君问，还有婆杯惠我无。","莫怪明朝东阁地，要教泥醉索人扶。"],"title":"贺生子索杯"}
