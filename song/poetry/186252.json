{"author":"吕陶","id":186252,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["棣华曾到翠微中，一别仙宫入泮宫。","真景望如云在上，年光去似水流东。","青霄得志虽荣己，白髪多情亦念公。","若许他时遂休逸，山翁携手有诗翁。"],"title":"怀鹤鸣"}
