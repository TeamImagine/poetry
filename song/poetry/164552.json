{"author":"陈士徽","id":164552,"strains":["平平仄仄仄平仄仄仄仄平平平，仄平仄仄仄仄平平平。","仄平○平仄仄○○仄，仄平平○平○仄。","○平仄平仄仄仄仄平平平，仄平仄仄平平平。","仄平仄平平仄仄平仄，仄平○仄仄平仄。","平平平仄仄仄平仄平平平，仄平仄仄○平○。","平平仄仄仄○仄，○仄平平仄平仄。","仄平仄仄平平平，平○仄仄平仄平。","仄○仄平仄仄仄，仄仄平平○仄仄。","仄仄平平平仄平，仄○仄仄平○平。","平平仄平仄仄仄，仄仄平平平仄仄。","平仄仄仄平平平，○○○仄平仄平。","平平仄仄仄仄仄，仄仄○平仄平仄。","仄仄仄仄平○平，仄○平平仄仄平。","平平仄仄平平仄，仄仄平平仄平仄。","仄平○仄仄○○，平平平平○仄○。","平平仄○○平仄，仄仄平○仄○仄。","○仄○仄仄○平，平仄○仄平平平。"],"paragraphs":["唐翁静者闭门饮水啜粥无知音，我能发尔一片冰清心。","巨风吹天振海浪如屋，此翁林中眠正熟。","中天渴乌吐火六合新开窑，此翁两鬓秋飕飕。","小儿烂羊瓜果尽青紫，此翁临水洗双耳。","蜩蟾蛙蚓聒乱昕夕雷无声，此翁宴坐观黄庭。","编茅斵室大如斗，苍雪丝丝翳窗牖。","忍饥学得西山夫，胸中有道癯不枯。","木榔始花赤已实，百亩沉沉如栉密。","露结风高霜气寒，润如美竹馨如兰。","翁居巷南我巷北，况有薇郎能主客。","书篚几杖皆清风，相看荫我冰雪容。","琼州岁月不可度，此境中州亦稀遇。","苦茗满碗谈兴亡，日长归来月满堂。","明朝一舸崖州去，世事茫茫隔烟雾。","袖携毫楮觅扁题，鸿飞冥冥留爪泥。","为书广荫扁翁室，淡墨欹轻醉中笔。","乘醉更作广荫诗，千载留与知音知。"],"title":"广荫亭诗"}
