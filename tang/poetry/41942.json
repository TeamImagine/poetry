{"author":"齐己","id":41942,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["秣陵长忆共吟游，儒释风骚道上流。","莲幕少年轻谢朓，雪山真子鄙汤休。","也应有作怀清苦，莫谓无心过白头。","欲附别来千万意，病身初起向残秋。"],"title":"怀金陵李推官僧自牧"}
