{"author":"孙光宪","id":44696,"strains":["平仄，平仄，平○仄仄，平平仄仄。","仄平平仄，平仄平平仄仄，仄平平仄仄。","仄平平仄平平仄，平平仄，仄仄平平仄。","平仄平，平仄平，平平，仄平？仄平。"],"paragraphs":["风飐，波敛，团荷闪闪，珠倾露点。","木兰舟上，何处吴娃越艳，藕花红照脸。","大堤狂杀襄阳客，烟波隔，渺渺湖光白。","身已归，心不归，斜晖，远汀㶉𫛶飞。"],"title":"河传 四"}
