{"author":"李纲","id":243148,"strains":["仄仄平仄平，仄仄仄平仄。","仄仄○平平，仄仄仄平仄。","○平仄仄平，仄仄平仄仄。","仄○平平仄，仄仄仄平仄。","平平仄平平，仄仄仄平仄。","○○仄平平，○仄○仄仄。","○○平平平，平仄仄○仄。","平平仄仄平，○仄平仄仄。","仄仄○仄平，平仄仄仄仄。","仄○平仄平，仄仄仄平仄。","平平仄仄仄，○仄平平仄。"],"paragraphs":["我昔游太华，矫首望仙掌。","瀑布如悬河，斗落五千丈。","空蒙雨雹飞，澒洞岩壑响。","及观庐山瀑，未觉快清赏。","飞泉出山腰，半派隐层嶂。","沈吟谪仙词，其或过所奖。","传闻山之巅，峰岫列屏障。","银河落九天，喷薄殊异状。","倒挂三石梁，无乃在此上。","逝将随羽人，裹足一同往。","怀哉不可得，空积青霞想。"],"title":"瀑布"}
