{"author":"刘宰","id":93070,"strains":["仄仄○平仄，平平仄仄平。","仄平平仄仄，仄仄○○○。","仄仄平平仄，○平仄○平。","仄平平仄仄，平仄仄平○。","平仄○平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄平平仄仄，平仄仄平平。","仄仄仄平仄，平平仄仄平。","平平仄平仄，仄仄仄平平。","平仄仄平仄，平平仄仄平。","仄平平仄仄，平仄仄○平。","仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平○。"],"paragraphs":["老去疏文会，朋来惬素心。","结庐惭远引，挈榼荷亲临。","反旆孤成约，临池得胜寻。","鸟飞青嶂远，鱼戏碧波深。","挥麈荷香度，开樽柳色侵。","已欣年洊稔，犹冀雨为霖。","学道心无得，为农力不任。","每因情款款，常恐岁骎骎。","坐久便徐步，觞频怯满斟。","非因苦衰疾，岂惮豁烦襟。","羁旅忘家食，辛勤念子衿。","范模资伯父，灯火惜分阴。","一第均儿戏，微言久陆沈。","箪瓢诚有味，山水会知音。","子事增吾感，吾言岂子箴。","他年黄鹄举，莫忘候虫吟。"],"title":"谢诸友移具游德及亭"}
