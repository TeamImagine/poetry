{"author":"郭祥正","id":192103,"strains":["平仄平平平，仄仄仄仄仄。","仄○仄仄仄，○仄○平仄。","仄仄平仄仄，仄平仄仄仄。","仄仄平仄平，仄仄仄平仄。","○平仄仄平，仄仄仄平仄。","仄平仄平平，仄仄○仄仄。","仄○平仄仄，仄仄仄平仄。","平平仄平仄，仄仄仄平仄。","平平平仄○，仄仄平仄仄。","仄平○仄仄，仄仄平仄仄。"],"paragraphs":["君实名卿孙，妙画箧所聚。","壁间四幅画，收尽苍洲趣。","瘦柏盘大石，雪霜迥不惧。","举斧挥栋材，未辨在缣素。","离披老竹梢，直裂见枯处。","凤凰欲来巢，俯视犹屡顾。","壮观殊未已，白日去还暮。","愁怀起窗壁，注目乱烟雾。","烦君灯烛张，免我颜色沮。","乃知顷刻意，直有千载寓。"],"title":"观柳殿丞家藏竹柏图"}
