{"author":"李白","id":1471,"strains":["平平平平，仄仄仄仄。","平仄平平，平仄仄仄。","○平平平，仄仄平仄。","仄仄？？平仄平，平平平平仄仄平。","平仄平仄仄，平仄○仄平。","仄仄仄仄仄，仄平仄仄平。","仄仄仄平平平平仄，平仄仄平平平仄○。","仄仄仄平仄，平平仄平平。","平仄仄仄平平平，仄仄仄平仄仄平。","平平仄仄仄，仄仄仄○平。","仄平仄平仄，平仄平仄平。","仄仄仄仄○，平平○平平。","平仄○仄仄，平平仄平仄平平。","平仄○仄仄，平○仄平平。","仄平仄平平，平仄仄仄○。","○仄仄仄仄，仄仄平平平。","仄仄○仄仄，平平仄平平。","仄平仄平仄，仄仄○仄平。","仄仄仄仄仄，平平平仄平。","仄仄仄仄平，平平仄平○。","仄平仄仄仄，平平仄平平。","仄仄平仄，仄平仄平。","仄仄平平仄，平仄平仄平。","平平仄仄，仄仄平○。","平平平，○仄仄。","仄平仄，○仄仄。","仄平仄平仄仄仄，仄平平，○仄仄。","仄仄仄，平平平。","平仄仄仄仄仄仄仄仄，○平仄仄平。"],"paragraphs":["金天之西，白日所没。","康老胡雏，生彼月窟。","巉岩仪容，[戌]削风骨。","碧玉炅炅双目瞳，黄金拳拳两鬓红。","华盖垂下睫，嵩岳临上唇。","不睹谲诡貌，岂知造化神。","大道是文康之严父，元气乃文康之老亲。","抚顶弄盘古，推车转天轮。","云见日月初生时，铸冶火精与水银。","阳乌未出谷，顾兔半藏身。","女娲戏黄土，团作愚下人。","散在六合间，蒙蒙如沙尘。","生死了不尽，谁明此胡是仙真。","西海栽若木，东溟植扶桑。","别来几多时，枝叶万里长。","中国有七圣，半路颓鸿荒。","陛下应运起，龙飞入咸阳。","赤眉立盆子，白水兴汉光。","叱咤四海动，洪涛为簸扬。","举足蹋紫微，天关自开张。","老胡感至德，东来进仙倡。","五色师子，九苞凤凰。","是老胡鸡犬，鸣舞飞帝乡。","淋漓飒沓，进退成行。","能胡歌，献汉酒。","跪双膝，并两肘。","散花指天举素手，拜龙颜，献圣寿。","北斗戾，南山摧。","天子九九八十一[万]岁，长倾万岁杯。"],"title":"相和歌辞 上云乐"}
