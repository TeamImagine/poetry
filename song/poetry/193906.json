{"author":"苏轼","id":193906,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["夜闻巴叟卧荒村，来打三更月下门。","往事过年如昨日，此身未死得重论。","老非怀土情相得，病不开堂道益尊。","惟有孤栖旧时鹤，举头见客似长言。"],"title":"夜至永乐文长老院文时卧病退院"}
