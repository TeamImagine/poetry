{"author":"朱逵","id":2057,"strains":["仄平仄平平仄仄，仄平仄仄○平仄。","仄仄平平平仄平，平○仄仄平○平。","平平仄仄平○仄，平仄仄平平仄○。","仄○平仄仄平平，仄仄平平○仄平。","平平仄仄平○仄，平○平平仄平仄。","仄仄平○仄仄平，仄平仄仄平平仄。","仄仄平平仄仄平，平平仄仄○平平。","○平仄仄仄平仄，仄○○平平仄平。","平平平仄仄○仄，仄仄仄仄平平仄。","仄仄○仄仄平仄，平仄平平○平仄。"],"paragraphs":["几年出家通宿命，一朝却忆临池圣。","转腕摧锋增崛崎，秋毫茧纸常相随。","衡阳客舍来相访，连饮百杯神转王。","忽闻风里度飞泉，纸落纷纷如跕鸢。","形容脱略真如助，心思周游在何处。","笔下惟看激电流，字成只畏盘龙去。","怪状崩腾若转蓬，飞丝历乱如回风。","长松老死倚云壁，蹙浪相翻惊海鸿。","于今年少尚如此，历睹远代无伦比。","妙绝当动鬼神泣，崔蔡幽魂更心死。"],"title":"怀素上人草书歌"}
