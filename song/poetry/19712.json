{"author":"史浩","id":19712,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["好事东君不惮劳，点妆梅柳见才高。","尽输好景资元日，故遣清赍属我曹。","锦绣忽贻新笔墨，琼瑶无以报瓜桃。","春风染遍西湖绿，且涤金杯共漱醪。"],"title":"次韵张台法元日书事"}
