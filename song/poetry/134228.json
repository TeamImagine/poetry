{"author":"释文珦","id":134228,"strains":["平仄平仄平平仄，平仄平平平仄○。","平仄仄平平仄平，仄平仄仄平平仄。","平平仄平○仄平，仄仄平平○平仄。","○平平仄仄仄仄，仄仄平平平仄仄。","平平仄仄○平平，仄仄平平仄平仄。","仄平平仄○仄仄，平○仄平平仄仄。","仄仄平平平仄仄，仄仄○平仄○仄。","平仄仄平平平平，平仄平仄仄○仄。"],"paragraphs":["非本韩国诸公子，胡乃人形心蝮虺。","身既入秦而媚秦，肆无忌惮浮商李。","狂言著书三十篇，读者能无污唇齿。","且言仁义不足用，唯有严刑堪致治。","斯言岂足称人言，反悖经常灭天理。","助秦为虐犹庶几，名教不容良可耻。","昔者韩虔尝篡晋，远溯其源固应尔。","吾欲火书而人人，周孔之道不如是。"],"title":"读韩非子"}
