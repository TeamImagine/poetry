{"author":"华镇","id":211937,"strains":["仄仄仄仄平，平平仄平平。","仄仄仄仄○，仄平仄平平。","仄平仄平平，仄○仄仄仄。","平仄仄平仄，平仄仄仄平。","仄仄○仄仄，平仄平仄平。","平仄仄平平，平平仄平平。","仄平仄平仄，○仄平○平。","○平仄○平，平仄○仄平。","仄仄仄仄仄，○仄仄仄平。","平平仄仄平，仄仄平平平。","○仄仄平仄，仄○○○平。","平平仄仄仄，平平仄平平。"],"paragraphs":["昔在战国时，吴生固多奇。","弱鲁偶以将，彊齐不能支。","聿来守西河，纵横各有施。","黔首乐无贰，财用日以滋。","士卒思致命，官事咸允厘。","韩赵既来宾，秦人怯东窥。","魏郊昔多垒，中外安且熙。","当时计其功，谁复相等夷。","盛德乃不器，中智各有宜。","由来秉国钧，不类提军绥。","论列谩纷错，至当难重违。","桓桓盖世气，低徊下卑辞。"],"title":"咏古十六首  其五"}
