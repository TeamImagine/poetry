{"author":"孟郊","id":13014,"strains":["仄仄○仄平，平仄平○平。","平平平仄平，仄仄仄仄○。","平仄平仄仄，仄平仄仄平。","平平平仄平，平仄平平平。","平仄仄仄○，平平仄○平。","平平仄○仄，平平仄平平。","平仄平仄仄，○平○○平。","仄平○仄仄，仄仄○仄○。"],"paragraphs":["谢客吟一声，霜落群听清。","文含元气柔，鼓动万物轻。","嘉木依性植，曲枝亦不生。","尘埃徐庾词，金玉曹刘名。","章句作雅正，江山益鲜明。","萍蘋一浪草，菰蒲片池荣。","曾是康乐咏，如今搴其英。","顾惟菲薄质，亦愿将此幷。"],"title":"赠苏州韦郎中使君"}
