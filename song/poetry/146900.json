{"author":"陈偁","id":146900,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["跨海为桥布石牢，那知直下压灵鳌。","基连岛屿规模壮，势截渊潭气象豪。","铁马著行横绝漠，玉鲸张鬣露寒涛。","缣图已幸天颜照，应得元丰史笔褒。"],"title":"题泉州万安桥"}
