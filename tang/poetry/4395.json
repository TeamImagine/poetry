{"author":"钱起","id":4395,"strains":["平平平仄平，平仄仄平平。","仄仄仄平仄，平○平仄平。","仄○平仄仄，仄仄仄平平。","仄仄仄平仄，平平仄仄平。","平平平仄仄，仄仄仄平○。","平仄平平仄，平平仄仄平。","仄平平仄仄，平仄仄平○。","仄仄平平仄，平○○仄平。","仄○平仄仄，仄仄仄平○。","仄○平平仄，平平仄仄平。","平○○仄仄，仄仄仄平平。","仄仄平平仄，平○仄仄平。"],"paragraphs":["文星垂太虚，辞伯综群书。","彩笔下鸳掖，褒衣来石渠。","典坟探奥旨，造化睹权舆。","述圣鲁宣父，通经汉仲舒。","窗明宜缥带，地肃近丹除。","清昼删诗暇，高秋作赋初。","露盘侵汉耸，宫柳度鸦疏。","静对连云阁，晴闻过阙车。","旧僚云出矣，晚岁复何如。","海峤瞻归路，江城梦直庐。","含毫思两凤，望远寄双鱼。","定笑巴歌拙，还参丽曲余。"],"title":"奉和中书常舍人晚秋集贤院即事寄徐薛二侍御"}
