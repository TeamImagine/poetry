{"author":"释月磵","id":152714,"strains":["仄平仄仄○仄仄，仄平平仄○平仄。","平平仄仄平平平，平平仄仄平平仄。","仄仄仄仄平仄○，平○仄仄平仄仄。","仄平仄仄平○平，仄○平仄仄平仄。","仄○平仄仄平平，平仄仄平平仄仄。"],"paragraphs":["灼然大道如大海，浩无涯涘深无底。","𪭢𪭢万有资之生，生生不已由兹始。","饮者大小随所量，随量满足皆厌喜。","有人直欲探其源，得其源矣进无止。","若从涓滴识全潮，方信万波元一水。"],"title":"进无止"}
