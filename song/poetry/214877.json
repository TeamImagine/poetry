{"author":"晁补之","id":214877,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平仄。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["贾山辞赋妙升堂，十八高名擅洛阳。","遭主圣人千载事，济时贤献万夫望。","已加坛上将军钺，未促齐中相国装。","曾有新诗介眉寿，悲歌何忍送归墙。"],"title":"王拱辰太尉挽辞二首  其一"}
