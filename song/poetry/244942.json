{"author":"李纲","id":244942,"strains":["仄仄平平平仄平，平平平仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["乞得明时多病身，归来林下养天真。","芒鞋竹杖未全老，药灶酒壶随分春。","山寺递传钟磬晚，田家收拾稻粱新。","试穷溪上榴花洞，恐有桃源避世人。"],"title":"还自鼓山过鱓溪游大乘榴花洞瞻礼文殊圣像漫成三首  其二"}
