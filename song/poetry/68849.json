{"author":"文彦博","id":68849,"strains":["仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平○仄仄，仄仄仄○平。","平仄仄平仄，平○仄仄○。","平平仄平仄，仄仄仄平平。","仄仄平平仄，平平仄仄平。"],"paragraphs":["老臣逢圣运，受眷特优隆。","觐礼超群后，官仪极上公。","皇慈矜旧物，帝念录微功。","一酌尧樽异，三篇说命同。","斯心期检玉，不意遂遗弓。","声暨要荒外，哀缠普率中。","凄凉石门路，惨淡柏城风。","血泪盈襟陨，何由报昊穹。"],"title":"神宗皇帝挽词  其四"}
