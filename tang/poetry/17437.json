{"author":"白居易","id":17437,"strains":["仄仄平平仄，○平仄仄平。","平平仄○仄，仄仄仄○平。","仄仄○平仄，平平仄仄仄。","平平平仄仄，仄仄仄平平。","仄仄平○仄，○平仄仄平。","仄平平仄仄，平仄仄○平。","仄仄平平仄，平平仄仄○。","平平平仄仄，平仄仄平平。"],"paragraphs":["小宅非全陋，中堂不甚卑。","聊堪会亲族，足以贮妻儿。","暖帐迎冬设，温炉向夜施。","裘新青兔褐，褥软白猿皮。","似鹿眠深草，如鸡宿稳枝。","逐身安枕席，随事有屏帷。","病致衰残早，贫营活计迟。","由来蚕老后，方是茧成时。"],"title":"三年冬随事铺设小堂寝处稍似稳暖因念衰病偶吟所怀"}
