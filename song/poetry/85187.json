{"author":"裘万顷","id":85187,"strains":["仄平仄平仄，○仄仄仄○。","平平仄○平，平仄仄仄平。","仄平○○平，仄仄○仄平。","平仄仄仄仄，平平仄平平。","仄仄○平平，仄仄仄仄平。","○仄仄平平，仄仄仄仄平。","平平仄仄仄，○仄仄仄○。","平平仄仄仄，平平仄平○。","平仄仄平仄，仄仄仄仄平。","仄仄平平平，仄仄仄仄平。","仄仄仄仄平，仄平仄平平。","○○平平平，平仄平平平。"],"paragraphs":["我生既驽下，且复寡见闻。","时时警其愚，姻党赖有君。","自惭将且疲，不足张此军。","君乃不我弃，欢然与同群。","愿学如之何，此志亦已勤。","正坐未知方，所得不足云。","人生所好杂，其力用是分。","词章末技耳，安能媲皇坟。","而况字书学，兀兀纂说文。","曷若鞭吾心，或有汗马勋。","请益恨未能，别君大江𣸣。","长吟昌黎诗，安得身登云。"],"title":"次伯量赠别诗韵"}
