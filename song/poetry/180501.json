{"author":"王安石","id":180501,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["离家当日尚炎风，叱驭归时九月穷。","朝渡藤溪霜落后，夜过麾岭月明中。","山川道路良多阻，风俗谣言苦未通。","唯有鄱君人共爱，流传名誉满江东。"],"title":"寄沈鄱阳"}
