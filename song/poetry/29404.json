{"author":"韩元吉","id":29404,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["杜陵爱饮觅南邻，我亦颠狂不奈贫。","渐有好花宜过雨，应须美酒细酬春。","十年乡国无穷思，千里江湖未老身。","莫向空中厌愁寂，杏梢桃叶一番新。"],"title":"春日山中"}
