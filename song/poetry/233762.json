{"author":"王安中","id":233762,"strains":["平平仄平仄，平仄仄平○。","仄平○仄仄，仄仄仄○仄。","仄仄仄仄平，仄平仄平○。","平平仄平仄，仄仄平平仄。","平平仄平平，仄○仄仄○。","仄平○平平，仄仄○仄仄。","平○仄仄仄，○仄仄仄○。","仄平仄仄仄，仄仄仄平仄。","仄平仄仄仄，仄仄仄平仄。","平平？平平，平○仄平仄。","平平仄平平，仄仄○平仄。","仄仄仄平仄，○仄○平仄。","仄仄仄○平，○仄仄仄仄。","平平仄○平，仄○○仄仄。","平平平仄仄，仄仄仄平仄。","平平平仄仄，仄仄仄平平。","仄平平仄○，仄仄平仄仄。","仄平平平平，仄仄仄平仄。","平平平仄○，平仄仄仄仄。","仄平仄仄仄，仄仄○仄仄。","平平仄仄仄，平仄仄仄仄。","仄平○仄○，平仄仄平○。","平平仄仄仄，仄仄仄仄○。","仄仄仄○仄，仄仄○仄仄。","仄平平仄平，仄仄平平○。","平平仄仄仄，仄仄平仄仄。","平平平仄平，仄仄仄仄○。","仄○平仄仄，平仄仄○仄。","仄仄仄平○，仄仄平仄平。","仄平仄仄○，仄仄仄平仄。","平○平仄仄，平平仄平仄。","仄平○仄平，仄仄仄○仄。","○平仄平仄，仄仄仄平仄。","仄仄仄平平，○仄仄平仄。"],"paragraphs":["人才限南北，河岳日边徼。","异时颇自振，以远得轻笑。","顾我尚友心，与渠不同调。","吾州向虽陋，属令文元肖。","仙凫谢云罗，雪浪涌海峤。","问山如登天，翰墨相焜燿。","高标快目击，胜语醒耳剽。","永怀种秫潜，不翅憩棠召。","八年杖屦隔，坐睡梦嵩少。","何人佀严陵，寒滩理幽钓。","无因接孙登，半岭听清啸。","渐恐落流俗，中夜回光照。","倒海觅三珠，更复得二妙。","风埃邺王城，晚从折简召。","仓曹宾客次，玉立见孤峭。","神锋森挺脱，俛嘿愿还鞘。","至今牛斗间，宝气干两曜。","伯宜承华勋，仲合典书诏。","翩翩谁辈行，官职忽哄叫。","美须草未鬬，好面丧可吊。","斯人但寂寞，瑚琏不荐庙。","我尝当馈叹，吞愤类牛噍。","渊龙岂易扰，遽敢议处劭。","念昔忝闻道，锐甚冠始醮。","百忧荒寸田，孰与耕新烧。","区区冀有获，韅鞅鞭复掉。","端来求代公，兀守信麦漂。","便将涂六凿，风籁息号窍。","政自畏攀援，拄颊遭诟谯。","一官涕唾了，得失已悬料。","嚢中餐玉法，朝饥傥能疗。","纵无钱买山，解有杖荷𦰏。","从公问箕颍，策足事游眺。","共待四明归，重丐一言要。"],"title":"送晁以道"}
