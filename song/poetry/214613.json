{"author":"晁补之","id":214613,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["曹子金门等陆沉，壮年裘马四方心。","檄传白羽从沙井，诗写红巾遍武林。","兵甲胸中无敌国，丝桐世外有知音。","相逢不饮何为者，祗作寒厅拥鼻吟。"],"title":"呈曹子方"}
