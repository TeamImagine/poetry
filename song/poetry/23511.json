{"author":"王十朋","id":23511,"strains":["仄仄平平平仄仄，仄平仄仄仄平平。","仄平仄仄仄仄仄，仄仄仄平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["子政平生宜谅闻，故应有子嗣清芬。","读书行见破万卷，识字岂惟能八分。","年少便宜观上国，诗成真可张吾军。","校雠异日居天禄，玉叶金枝有子云。"],"title":"赵果州之子年十四能作大字果州自荆南以诗寄予命书之字画老成异日必名家因赠以诗"}
