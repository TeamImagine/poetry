{"author":"程公许","id":106678,"strains":["仄仄平平仄仄平，仄平平仄仄平平。","仄平仄仄平平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["峻极先峰接绛霄，佩环催肃大昕朝。","步虚杳渺吟崆峒，飚驭依稀驻郁萧。","拟效嵩呼腾汉阙，细听天籁响虞韶。","班回徙倚危栏望，红日初升宿雾消。"],"title":"祝圣清旦登星坛唱步虚下坛晓雾四开晴景熙然"}
