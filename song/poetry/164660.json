{"author":"谢翱","id":164660,"strains":["平平仄○仄仄仄，仄仄平平平平仄。","仄平平平平仄平，平平仄平○平平。","仄平○仄仄○○，平○仄平仄仄仄。","仄平仄仄仄仄仄，平仄平○仄○仄。","平平平平平仄平，仄仄仄平平仄平。"],"paragraphs":["吴宫草深四五月，破楚门开乌啼歇。","美人军装多在船，归来把弓堕弓弦。","越罗如粟越王献，宫中养蚕不作线。","辘轳出屋井水浅，栀树花萎子如茧。","乌栖乌啼宫烛秋，越女入宫吴女愁。"],"title":"乌栖曲拟张司业"}
