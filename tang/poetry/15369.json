{"author":"白居易","id":15369,"strains":["平平平仄仄，仄仄仄平平。","平平○仄仄，平仄仄平平。","平仄仄平仄，仄平平仄平。","平平平仄仄，○仄仄仄平。","平平平仄仄，仄仄仄平平。","平仄平○仄，仄平○○平。","平平仄仄仄，仄平仄○平。"],"paragraphs":["西村常氏子，卧疾不须臾。","前旬犹访我，今日忽云殂。","时我病多暇，与之同野居。","园林青蔼蔼，相去数里余。","村邻无好客，所遇唯农夫。","之子何如者，往还犹胜无。","于今亦已矣，可为一长吁。"],"title":"叹常生"}
