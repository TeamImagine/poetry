{"author":"陆游","id":38882,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["蜀道还吴鬓已丝，历年二纪固应衰。","宁知病思沉绵日，又见秋风摇落时。","锦雉白鱼供野饷，青林红树入新诗。","东村寂寂风烟晚，酒挂驴肩又一奇。"],"title":"东村晚归"}
