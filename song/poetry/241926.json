{"author":"周紫芝","id":241926,"strains":["仄平○平平，平○平平○。","○平仄仄仄，仄仄○平平。","仄○平仄平，○平○仄平。","仄仄平平仄，仄仄仄仄平。","平平平平仄，平仄平平平。","仄仄仄○仄，平仄仄仄平。","仄仄平平○，仄仄平仄平。","仄平平仄平，仄仄平仄平。","仄○仄平仄，平仄平平平。","平平仄平仄，仄仄平平平。","仄平仄仄仄，仄平平仄平。","○仄仄仄仄，仄仄仄仄平。","平仄平仄仄，○平仄平平。","○○仄平仄，仄仄平平平。","仄平○仄仄，平平仄仄平。","○仄○平○，仄仄仄仄平。","仄仄仄仄仄，仄仄仄仄平。","仄仄仄仄仄，仄仄平平○。","平平仄平仄，平仄平平平。","平平仄仄平，仄○仄仄平。","仄仄仄仄仄，○仄平平平。","仄平仄仄仄，平仄平平平。","仄平仄平仄，仄仄仄仄平。","仄仄平平仄，平仄平○平。","○○仄仄平，仄仄平平平。","○仄仄平仄，仄平平平平。","平平○仄平，仄仄平平平。","仄平仄仄平，仄仄平仄○。","平平仄仄仄，平平仄？平。","平平仄仄平，平仄仄仄平。","仄仄仄仄○，仄仄仄仄平。","平仄仄仄仄，仄仄平仄平。","仄仄仄仄仄，仄仄平平平。","平平仄仄平，平仄平平平。","仄平平？平，平平仄平平。","平平平仄平，平平仄平平。","平平仄仄○，平仄仄仄平。","仄仄仄仄仄，平仄○平平。","仄仄平平平，仄仄平平平。","仄平仄平○，○仄仄仄平。","仄平仄平平，仄仄仄平平。","仄仄仄仄仄，仄○平仄平。"],"paragraphs":["建炎三年冬，胡骑方南驱。","王师一败绩，列戍如惊乌。","贼将招叛亡，操戈横道隅。","坐令江乡地，化作盗贼区。","平生金兰友，之子真吾徒。","避地出三物，夷险两不渝。","岂谓仓惶间，遂有生死殊。","始时群盗来，未识安所趋。","但闻戛金革，门外争喧呼。","扪萝得微径，密雪方纷敷。","子时索我急，出门冲贼涂。","迟子久不至，得报日已晡。","夫妇俱见执，担簦入军俘。","累累五儿女，饮泣声呱呱。","小雏从物故，踉跄走大雏。","长女留军中，继释二小姝。","藉草已信宿，脱死许可图。","贼意欲解䌸，小试聊踌躇。","时方羽书至，招谕陈嘉谟。","渠奸立授辞，抗论苦未俞。","命子使草檄，操笔徒嗟吁。","谓言不事贼，高目扪髯须。","丈夫贱苟活，请就斧钺诛。","袒裼蒙殊死，肥白惊瓠壶。","其妻始就擒，抱子俱沉濡。","牵挽负残息，冻凌生罗襦。","时方燎湿薪，四座围诸孤。","可怜玉雪姿，不受蛇豕污。","须臾有健卒，提刀血糢糊。","声言杀藁砧，忧愤搅郁纡。","抚掌发浩叹，陨越不复苏。","夫义妇亦烈，此事知久无。","自古肉食者，未必非奸谀。","生无骨鲠资，含死余金珠。","石麟高嵳峨，丰碑树龟趺。","生无征战功，祁连巧规摹。","谁知草棘中，高义属竖儒。","蔡琰既两聘，生子留单于。","晚岁遭阿暪，爱惜存微躯。","蔚宗作佳传，浪与烈女俱。","世无采诗官，盛事恐湮芜。","子死不足惜，会当逢董狐。"],"title":"悼友篇"}
