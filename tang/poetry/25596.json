{"author":"李群玉","id":25596,"strains":["仄平平仄平平仄，仄仄平平平仄平。","平平仄仄平平仄，仄仄平平平仄平。","仄仄仄平○仄仄，平平平○仄平平。","仄平仄仄平平仄，仄仄平平仄仄平。","仄仄平平仄平○，○平平仄仄平平。","仄平平仄仄平仄，○仄○平平仄○。"],"paragraphs":["去年今日湘南寺，独把寒梅愁断肠。","今年此日江边宅，卧见琼枝低压墙。","半落半开临野岸，团情团思醉韶光。","玉鳞寂寂飞斜月，素艳亭亭对夕阳。","已被儿童苦攀折，更遭风雨损馨香。","洛阳桃李渐撩乱，回首行宫春景长。"],"title":"人日梅花病中作"}
