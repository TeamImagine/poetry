{"author":"洪咨夔","id":100068,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["田夫野老布长衫，郊外相逢与共谭。","一把年华将望六，九分春色又过三。","竹鸡绝叫茶生笋，梅子微酸酒熟蓝。","流转风光无间断，此身元与化功参。"],"title":"谨和老人明朝中春  其一"}
