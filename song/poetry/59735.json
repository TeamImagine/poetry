{"author":"陈造","id":59735,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["静女无媒未易昏，幽人乐地但琴樽。","诗声况自推侯喜，墙仞悬知陋叔孙。","拜手行申不敏谢，慕贤正黯索居魂。","拘拘泄柳非君匹，老子来时肯闭门。"],"title":"次韵方秘正  其一"}
