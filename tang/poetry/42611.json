{"author":"吕岩","id":42611,"strains":["平平仄仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["三千里外无家客，七百年来云水身。","行满蓬莱为别馆，道成瓦砾尽黄金。","待宾榼里常存酒，化药炉中别有春。","积德求师何患少，由来天地不私亲。"],"title":"荅僧见"}
