{"author":"韦骧","id":190888,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["早春晴霭乍悠悠，客舍深沈物趣幽。","日薄草头初破甲，风旋鸟毳偶成球。","庭柯憔悴红犹远，池水澄明渌渐浮。","隐吏近来多鞅掌，纾怀何处一登楼。"],"title":"客舍早春"}
