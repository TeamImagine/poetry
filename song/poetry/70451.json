{"author":"袁说友","id":70451,"strains":["仄仄平○平仄○，仄仄平平仄平仄。","平平平仄仄仄仄，仄仄平平仄平仄。","仄○○平平仄仄，仄仄仄平仄平仄。","仄平平仄仄平仄，○仄平平仄平仄。","仄平平仄平平○，平平仄仄平平仄。","平平平仄仄平仄，平仄○平平仄仄。"],"paragraphs":["是客胸中春百顷，日夜葩花落毛颖。","奇芳珍艳亦不乏，绿賸红余尽桃杏。","定收三冬充腹肆，那费五车压牛领。","不忧铜雀吻干燥，正喜诗泉势奔猛。","举檛聊作渔阳掺，成篇半是吴江冷。","谁忧玄豹老云雾，寒谷空蒙光欲炳。"],"title":"潜圣汪君辱借诗编作小诗归之"}
