{"author":"郑清之","id":100329,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["睡魔勾引鹤投林，书债中抛笔似喑。","尚有乌髭赢白发，拟寻朱汞养黄金。","寸机解起千疆亩，一息能藏万古今。","尘世何人是知己，推窗明月正当心。"],"title":"默坐偶成  其三"}
