{"author":"孔平仲","id":203382,"strains":["仄仄平仄仄，平仄平仄仄。","仄平平平平，仄仄仄仄仄。","平平仄平平，仄仄平平仄。","仄仄平仄平，仄仄仄○仄。","仄平仄仄平，○○仄仄仄。","○○平仄平，仄仄仄仄仄。","仄平仄平仄，平仄仄平仄。","○平平仄平，平仄仄平仄。"],"paragraphs":["忆昔游五岭，甘蔗弥野阔。","一来琅琊城，此味久所阙。","商人自东南，驾海连天筏。","所致虽不多，爱养尚如活。","傍求未得之，分遗意特达。","中凝甘露浆，外削紫玉屑。","渐欣入佳境，仍喜对高节。","应知方著书，持此解消渴。"],"title":"梦锡遗蔗"}
