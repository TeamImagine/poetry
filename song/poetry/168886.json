{"author":"文同","id":168886,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["山形如斗势坡陀，魁枕杓携万尺高。","近世无人知火枣，当年有客得蟠桃。","灵蟾尚隠凝琼髓，神鹤常归堕玉毛。","一夜杉松响天籁，满空疑是奏云璈。"],"title":"宿斗山奉真宫"}
