{"author":"赵嘏","id":24391,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄仄平仄，仄仄平平仄仄平。","平仄平平仄平仄，仄平平仄仄平平。"],"paragraphs":["郎官何逊最风流，爱月怜山不下楼。","三佐戎旃换朱绂，一辞兰省见清秋。","桂生岩石本潇洒，鹤到烟空更自由。","休向西斋久闲卧，满朝倾盖是依刘。"],"title":"寄淮南幕中刘员外"}
