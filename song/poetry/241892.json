{"author":"周紫芝","id":241892,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["画檐横著小阑干，看尽西来最好山。","带雨楚江依约处，隔烟淮树有无间。","已烦造物分幽趣，合就余年了燕闲。","借使眼前无此妙，可能不似鸟知还。"],"title":"次韵元寿见赠"}
