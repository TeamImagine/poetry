{"author":"李廌","id":218797,"strains":["仄仄平仄○平平，平○仄仄平仄平。","仄平仄平仄仄平，仄平仄仄平平平。","平平仄仄平平仄，仄○仄仄○平平。","仄平仄仄○平平，仄平○仄○平平。","平平仄仄仄仄平，平○仄仄仄仄○。","仄仄仄仄仄仄○，仄平仄仄平仄平。","平○仄仄平仄平，仄○仄平仄仄○。","○仄仄仄平平平，仄平平仄平平平。","平平仄仄仄仄平，仄○仄仄○平平。"],"paragraphs":["古昔诗客长风骚，云间野鹤鸣九皋。","六丁极天十万遭，摄提执策穷牛毛。","玄珠罔象谁能及，或长壮丽称雄豪。","九原杀气横天高，朔风吹雪沾霜刀。","衔枚束甲夜渡洮，军中壮士秉白旄。","忿怒不可拔一毫，白狐几腋成一袍。","东溟一钓连六鳌，二长不同各有劳。","吟咏至审公讥褒，咏斋之乐真陶陶。","君毋独乐愈自高，亦当以手援儿曹。"],"title":"咏斋诗"}
