{"author":"熊禾","id":163641,"strains":["平平仄仄仄仄平，仄平仄仄○平平。","仄平仄仄○仄仄，平仄仄仄仄仄○。","平平仄仄平仄仄，○仄平仄平平平。","仄平仄仄仄仄仄，仄平○○平平平。","仄平○仄仄仄平，仄仄仄仄仄仄平。","平平平仄仄仄平，仄仄仄平仄仄仄。"],"paragraphs":["男儿踏地志四方，出门大路行康庄。","况为驲使期令速，千里万里瞬息将。","云胡邂逅遭一跌，颇觉平陆成羊肠。","古云一蹶得一便，又云三折医之良。","幸逢瞑眩得早瘳，莫若视地足勿伤。","生全天地父母恩，一举足兮慎勿忘。"],"title":"赠外科医者"}
