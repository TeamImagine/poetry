{"author":"牟𪩘","id":150282,"strains":["○○仄平平，○平仄平平。","○平仄仄平，仄仄平仄平。","仄仄○平仄，仄仄○平平。","○仄仄仄仄，仄仄平仄平。","仄平仄仄仄，平仄仄仄平。","平仄仄○仄，仄仄仄仄○。","仄○平平仄，仄仄平仄平。","平平仄平仄，仄平仄仄平。","平仄○仄仄，仄仄仄仄○。","仄仄仄仄仄，平平平仄平。","○平平仄仄，仄仄仄仄平。"],"paragraphs":["空庭两犀株，吹香满前轩。","颇疑顾虎头，幻此金粟繁。","或是乘鸾女，月窟分天根。","更与泻浩露，尽洗蜂蝶喧。","苦无好事者，为我载一尊。","而我子张子，古谊夙所敦。","肯将新诗句，到我罗雀门。","何殊小山赋，欲招楚客魂。","犀首累佩印，陋矣不足论。","老我罕出户，东墙甘曝暄。","应同花下醉，式副我愿言。"],"title":"次韵仲实秋夜"}
