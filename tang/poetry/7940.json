{"author":"王建","id":7940,"strains":["平仄平平仄仄平，仄平○仄仄平○。","平仄平平平仄仄，平平仄○仄平仄。","仄平○平仄仄平，仄仄平平平仄仄。","仄平平○仄平仄，平仄仄平仄平仄。","○仄平仄○仄○，仄○仄仄仄平平。","仄○仄仄平平仄，仄○仄仄○平仄。"],"paragraphs":["寒食家家出古城，老人看屋少年行。","丘垅年年无旧道，车徒散行入衰草。","牧儿驱牛下冢头，畏有家人来洒扫。","远人无坟水头祭，还引妇姑望乡拜。","三日无火烧纸钱，纸钱那得到黄泉。","但看垅上无新土，此中白骨应无主。"],"title":"寒食行"}
