{"author":"雍陶","id":21107,"strains":["仄仄平平仄，平○仄仄○。","平平仄仄仄，仄仄仄平平。","平仄○平仄，平平仄仄平。","仄平平仄○，仄仄仄平平。","仄仄平平仄，仄平仄仄平。","平平平？仄，平仄仄平平。","仄仄平平仄，○平仄仄平。","○○平仄仄，平仄仄○平。","仄仄平平仄，平○仄仄平。","平平平仄仄，平仄仄平平。"],"paragraphs":["蜀道英灵地，山重水又回。","文章四子盛，道路五丁开。","词客题桥去，忠臣叱驭来。","卧龙同骇浪，跃马比浮埃。","已谓无妖土，那知有祸胎。","蕃兵依{氵菐}柳，蛮斾指江梅。","战后悲逢血，烧余恨见灰。","空留犀厌怪，无复酒除灾。","岁积苌弘怨，春深杜宇哀。","家贫移未得，愁上望乡台。"],"title":"蜀中战后感事"}
