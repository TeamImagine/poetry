{"author":"吴芾","id":17778,"strains":["平平平仄仄，仄仄仄平平。","平仄○平仄，仄仄仄平平。","○平平仄仄，○仄仄平平。","仄仄平仄仄，仄仄仄平平。","仄仄仄仄仄，仄仄平仄平。","仄仄平仄仄，仄仄仄平平。","仄仄平仄仄，仄仄○仄平。","平○仄仄○，平仄平○○。","平平仄平仄，平仄仄平平。","仄仄仄仄仄，仄仄仄平平。","仄平平仄仄，○仄仄平平。"],"paragraphs":["年来朋旧少，大半已雕零。","人物如吾子，共谓上青冥。","行年才五十，叹惜负平生。","忆子初见我，我意已先倾。","爱子器识远，伫子功业成。","纵不登要路，亦必享遐龄。","贰邑曾未久，早已闻政声。","方将脱选调，荣养娱亲庭。","天公亦何事，于此独无情。","一旦弃我去，不复见仪形。","痛伤风月夜，空对酒尊盈。"],"title":"和陶悲从弟仲德韵哭陈泽民"}
