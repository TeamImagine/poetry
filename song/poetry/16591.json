{"author":"冯时行","id":16591,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["门前剥啄遣儿譍，客是平生不识僧。","檀施咄嗟贫未可，词场驰逐老犹能。","识凌风月收孤思，乞与云山伴曲肱。","我亦从来惭绮语，休将此段拟传灯。"],"title":"眉僧晓岑仆未之识也持钵求施既辞以贫则愿丐一诗诗未暇作而三至门知嗜好可喜也因书长句四韵以赠"}
