{"author":"陆游","id":33953,"strains":["仄平仄仄仄平平，仄平平平仄仄平。","平仄平平平仄仄，平平仄仄仄平平。","仄平平平平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["尚书曵履上星辰，小为东阳作主人。","朱阁凌空云缥缈，青山绕郭玉嶙峋。","似闻旋教新歌舞，且慰重临旧吏民。","莫倚阑干西北角，即今河洛尚沙尘。"],"title":"婺州州宅极目亭"}
