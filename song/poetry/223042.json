{"author":"李新","id":223042,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["别传眼法定何如，不用平平许负书。","贵客逢轩乘有分，道人得玉食无余。","钧天万舞知新奏，华表千年识故居。","田屋老翁亏鉴戒，伴鸡同放不知渠。"],"title":"相鹤轩"}
