{"author":"韦应物","id":56537,"strains":["平仄平仄仄，仄平仄平平。","平平平平○，仄仄仄仄平。","平平仄○仄，平仄平平平。","仄平平平仄，○仄平仄平。","仄仄平仄仄，仄平仄平平。","○○平仄平，仄仄仄仄平。","仄○平仄仄，仄仄○平○。","平仄○仄仄，仄平平仄平。"],"paragraphs":["春至林木变，洞房夕含清。","单居谁能裁，好鸟对我鸣。","良人久燕赵，新爱移平生。","别时双鸳绮，留此千恨情。","碧草生旧迹，绿琴歇芳声。","思将魂梦欢，反侧寐不成。","揽衣迷所次，起望空前庭。","孤影中自恻，不知双涕零。"],"title":"拟古诗十二首 九"}
