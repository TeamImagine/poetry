{"author":"陆游","id":33087,"strains":["仄平平仄○，○平仄仄仄。","平平○仄平，仄○平平仄。","平平平仄仄，仄仄仄仄仄。","平平仄仄仄，仄仄平仄仄。","仄○平仄仄，平仄仄仄仄。","平平仄平平，○仄仄仄仄。","平○仄○仄，平仄仄平仄。","仄○○仄平，平平仄平仄。"],"paragraphs":["去年寒雨中，骑驴度剑阁。","今年当此时，卧听边城柝。","巍巍千尺像，与我两寂寞。","交游阅四海，此老差可托。","但当频自省，诸恶誓莫作。","时时一凭高，相望要不怍。","桑间戒三宿，坚坐岂渠乐。","却应输老夫，新春买芒𪨗。"],"title":"雨中登楼望大像"}
