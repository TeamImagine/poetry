{"author":"李彭","id":232234,"strains":["仄平仄平平仄仄，仄平○平平仄仄。","平平平仄仄平平，平平仄仄平平仄。","仄仄平平仄仄平，仄仄平○仄平仄。","平平仄仄仄平平，仄仄平○仄平仄。","平仄仄仄平平平，仄○平仄平平仄。","○平平仄仄平平，仄平平仄平平仄。","仄平仄仄仄○平，仄○平仄仄平仄。","○平平仄仄仄平，仄仄○平平仄仄。","仄○平○平仄仄，平仄○平仄平仄。"],"paragraphs":["夜烹伏雌歌偪侧，泰山其颓吾道厄。","天边奎壁殒苏公，诸君往往濒蛮貊。","帝遣仙儒玉局翁，涕下悲吟夜萧索。","冰姿玉立似平生，化作人间截肪白。","黄屋久悟金縢书，豫行温诏归迁客。","峤南华髪老先生，解羁来卜愚溪宅。","枉遭越犬吠苍皇，莫吟冰柱要呵责。","重瞳虽复达四聪，尚恐乘轩多令色。","短檠花重寒不眼，南望犹嗟万山隔。"],"title":"雪夜书怀"}
