{"author":"王十朋","id":25052,"strains":["平平仄○仄，仄○仄平○。","仄平仄仄仄，仄仄平平○。","○仄仄仄仄，仄仄仄仄平。","仄仄○平平，平仄平仄平。","平平○平仄，平平仄平平。","平仄仄平○，平仄仄仄平。","仄平仄平○，仄平仄仄平。","仄○平仄平，平平仄平平。","仄仄仄平仄，平平仄平平。","平平仄○仄，仄仄平平○。","仄仄平○仄，仄仄○平平。","仄平仄仄仄，○○平仄平。"],"paragraphs":["书生未折桂，短檠事然膏。","一朝桂入手，不记灯窗劳。","回视纸上语，弃置等弁髦。","曲学如公孙，高第何足褒。","温陵号多士，呦呦食苹蒿。","胪唱十年间，魁亚出二豪。","向来此坊中，一门五梦刀。","月中仙子归，天香满蓝袍。","大对压晁董，同登尽刘曹。","嘉名换扁榜，铁画新挥毫。","我欲成其美，远大期伊皋。","桂高固可喜，更看名节高。"],"title":"立高桂坊"}
