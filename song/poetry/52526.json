{"author":"释宝昙","id":52526,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["我自吴头楚尾来，射工一见故相猜。","文书已作牛腰束，阊阖仍须燕尾开。","江近危楼才咫尺，眼悬落日殆千回。","名成莫讶归来早，要学峨嵋翠作堆。"],"title":"次杨绵州韵二首  其二"}
