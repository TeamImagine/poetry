{"author":"杨时","id":215214,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["骎骎尘土久方还，直道谋身力愈难。","靖节每嗟婴世网，漫郎何意出人间。","风惊骇浪潜鳞伏，竹隠湾矶翠羽闲。","好去杖藜穿蜡屐，伴云随月弄潺湲。"],"title":"书怀"}
