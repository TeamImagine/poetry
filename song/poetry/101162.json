{"author":"韩琦","id":101162,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄平仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["禅宇初无好事名，君来殊欲称高情。","诛茅治屋忘多施，洗竹疏泉得二清。","苦任雪霜凌劲节，静和风月泻寒声。","因知嘉号非虚美，翠拥流环岂易并。"],"title":"题王荀龙郎中长兴院新葺双清堂"}
