{"author":"楼钥","id":66382,"strains":["平平仄平仄，平仄仄仄平。","仄仄仄仄平，○仄○仄平。","仄仄仄平仄，仄仄平仄平。","仄仄平仄平，仄仄仄仄平。","仄平仄平平，仄○平仄平。","○平○仄平，仄仄平仄平。","仄平仄平仄，仄仄平仄平。","平平平仄平，平仄仄○平。","○平平仄仄，平仄仄仄平。","仄仄仄○仄，仄仄平平平。","平平仄平平，仄仄仄仄平。","仄平平平仄，平仄平平平。","仄仄仄平平，平平○仄平。","平○仄○仄，平仄平平平。","仄仄平仄仄，平平仄○平。","仄仄○平平，平仄仄○平。","平平仄平○，仄仄仄仄平。","仄平平仄平，仄○○仄平。","仄平仄平仄，仄平○○平。","仄仄仄平仄，○平仄平平。"],"paragraphs":["夫君静而敏，人十己则千。","读破万卷书，操笔思涌泉。","古事与今事，一一探本源。","蚤蜚场屋声，作吏志益坚。","朅来上清班，汉庭谁在先。","雍容行秘书，史馆躬椠铅。","片言寤明主，立使登谏垣。","拳拳忧国心，倾倒十三篇。","司成天下选，归志已浩然。","赤日送妻子，幞被寻谿船。","诸生慕阳城，欲挽不得专。","竟持湖南节，征袂何翩翩。","忆昨忝同登，于今三十年。","朝行喜相会，终恨非官联。","请益殊未餍，匆匆启离筵。","始以长官来，今以绣衣还。","书生素安分，岂问却与前。","第惟公辈流，自应留日边。","德星聚南楚，予环当茹连。","事体有关系，临岐欲无言。"],"title":"分韵送孙从之司业使湖南得千字"}
