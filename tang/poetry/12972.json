{"author":"张九龄","id":12972,"strains":["仄○平仄仄，平○平仄平。","仄仄仄○仄，平平平仄平。","○平平平仄，仄仄平平平。","平平仄仄仄，仄仄○平平。","仄平仄平仄，仄平平平平。","仄仄仄平仄，○平仄平平。","仄平仄仄仄，仄仄○○平。","仄平仄仄仄，平仄平仄平。","仄仄仄平仄，平○平平平。"],"paragraphs":["潦收沙衍出，霜降天宇晶。","伏槛一长眺，津途多远情。","思来江山外，望尽烟云生。","滔滔不自辨，役役且何成。","我来飒衰鬓，孰云飘华缨。","枥马苦踡跼，笼禽念遐征。","岁阴向晼晚，日夕空屏营。","物生贵得性，身累由近名。","内顾觉今是，追叹何时平。"],"title":"秋晚登楼望南江入始兴郡路"}
