{"author":"苏辙","id":198418,"strains":["仄平仄仄平平仄，仄仄平平仄仄平。","仄仄平仄平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["此生赖有三男子，到处来看老病翁。","饮食粗便鱼稻足，音尘不隔马牛风。","道场莫问何方是，舍宅元依毕竟空。","且尔不归归亦得，汝曹免复走西东。"],"title":"汝南示三子"}
