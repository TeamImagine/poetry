{"author":"徐夤","id":33853,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["巧者多为拙者资，良筹第一在乘时。","市门逐利终身饱，谷口躬耕尽日饥。","琼玖鬻来燕石贵，蓬蒿芳处楚兰衰。","高皇冷笑重瞳客，盖世拔山何所为。"],"title":"偶书"}
