{"author":"鲍𫐐","id":165531,"strains":["平仄仄平○，仄仄平平平。","仄仄仄仄○，仄○仄仄○。","仄仄仄平仄，平平仄平平。","仄仄平仄仄，平平平仄平。","平仄平仄平，仄仄仄平○。","仄仄仄仄仄，仄平仄○平。","仄平○仄平，平平平平平。","仄仄仄仄仄，仄仄仄仄平。","平平平平仄，○○仄仄平。"],"paragraphs":["天马抱奇相，紧骨瞳方明。","出入百万中，有如一鸟轻。","宇宙莽超踏，风云惨经营。","独倚雄杰态，萧萧随北征。","朝饮南海头，夕秣乃幽并。","失主坐黯淡，别群奋长鸣。","岂无轻侠儿，金羁悬朱缨。","但感束帛义，不忍负死生。","低头为君老，喑喑万里情。"],"title":"天马"}
