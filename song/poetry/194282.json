{"author":"苏轼","id":194282,"strains":["○平仄仄平平平，○平平仄○平平。","仄平仄仄平仄仄，仄仄仄仄平○○。","仄○仄仄平仄仄，仄仄仄仄平仄平。","仄平○仄仄仄仄，平仄○仄平平○。","仄平仄仄平仄仄，仄仄平仄平平平。","仄○仄仄平仄仄，平仄仄仄平平平。","仄平○仄仄仄仄，仄仄仄仄平平平。","平平平仄仄仄仄，仄仄平仄平平平。","仄平仄仄仄平仄，○仄仄仄平仄平。","平○仄平○仄仄，仄平平仄○平平。","仄○仄平平仄仄，仄仄平仄○平平。","○平仄仄仄平仄，平平平平平仄平。"],"paragraphs":["长洪斗落生跳波，轻舟南下如投梭。","水师绝叫凫雁起，乱石一线争磋磨。","有如兔走鹰隼落，骏马下注千丈坡。","断弦离柱箭脱手，飞电过隙珠翻荷。","四山眩转风掠耳，但见流沫生千涡。","崄中得乐虽一快，何意水伯夸秋河。","我生乘化日夜逝，坐觉一念逾新罗。","纷纷争夺醉梦里，岂信荆棘埋铜驼。","觉来俯仰失千劫，回视此水殊委蛇。","君看岸边苍石上，古来篙眼如蜂窠。","但应此心无所住，造物虽驶如吾何。","回船上马各归去，多言𫍢𫍢师所呵。"],"title":"百步洪二首  其一"}
