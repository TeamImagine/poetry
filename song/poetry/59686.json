{"author":"陈造","id":59686,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["莱妻魂逝不容招，敢问何方处寂寥。","老去更堪听薤露，病来久不近金蕉。","声摇夜梦蛩相吊，垢翳篝衣雨辄潮。","细读君诗重凄惋，隠侯肤骨不胜销。"],"title":"次韵张守妻闵忌"}
