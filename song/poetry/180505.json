{"author":"王安石","id":180505,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["颓垣断壍有平沙，老木荒榛八九家。","河势东南吹地坼，天形西北倚城斜。","倾壶语罢还登眺，岸帻诗成却叹嗟。","万事因循今白发，一年容易即黄花。"],"title":"愁台"}
