{"author":"苏过","id":229889,"strains":["○○平平仄，仄○仄仄仄。","平平仄平平，仄仄平平仄。","平平仄仄平，仄仄仄仄仄。","仄○平仄平，平平平仄仄。","平○仄平仄，仄仄平平仄。","平平○平仄，仄仄仄平○。","仄平○平平，平仄仄仄仄。","仄仄平仄平，平平○仄仄。","平平仄平仄，仄仄平仄仄。","仄○仄○平，平仄仄仄仄。"],"paragraphs":["弹冠初为米，挂冠不待稔。","人言学陶生，此举安能尽。","陶生物表人，世网那得窘。","邈如孤凤凰，翱翔天际岭。","聊应寓诗酒，不在朱弦韵。","曾韩轻轩冕，雅意妙无畛。","远寻柴桑游，时遣醉帽陨。","陟世憎傥来，归耕犹有准。","糟床得佳友，麹糵粗可信。","摄衣请从之，嗟我独后警。"],"title":"次韵和韩君表读渊明馈曾存之酒唱酬之什"}
