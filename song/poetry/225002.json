{"author":"饶节","id":225002,"strains":["仄仄仄平平仄仄仄仄仄，仄平仄仄仄平仄。","仄仄仄平平平仄仄平○，仄仄仄平仄平仄。","平平仄仄仄仄○，平平○仄○仄平。","仄仄仄平仄仄平，仄仄仄仄仄仄平。","平平平○平仄仄，平仄仄仄平平仄。","平平仄平仄仄仄，仄平仄仄平仄仄。","仄仄○平平仄平，平平仄平仄仄○。","平平仄仄仄仄○，仄仄平平○○平。"],"paragraphs":["我不学支公畜马作戏剧，道人不韵亦成癖。","又不学云岩常说老婆禅，苦道炽然说墙壁。","归来挈杖访饮虹，携诗过我三士同。","我喜坐之鹘壁峰，下视凛凛十八公。","诸人胸中何所有，文字万卷皆科斗。","平生笔端自有口，簿书透处时一吼。","白面王孙金作鞭，怜渠政遭富贵缠。","今朝此乐戒勿传，一笑蚊虻空过前。"],"title":"张执权主簿同二知县大夫入山作诗并以见赠亦次其韵"}
