{"author":"韩翃","id":4779,"strains":["平平仄仄平平仄，仄仄平平仄平仄。","平仄平平仄仄平，平平仄仄仄平仄。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["还家不落春风后，数日应沽越人酒。","池畔花深鬬鸭栏，桥边雨洗藏鸦柳。","遥怜内舍著新衣，复向邻家醉落晖。","把手闲歌香橘下，空山一望鹧鸪飞。"],"title":"送客还江东"}
