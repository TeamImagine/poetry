{"author":"温庭筠","id":26144,"strains":["平仄平平○平仄，仄仄平平○平仄。","仄仄○平平仄平，平平仄仄平平仄。","仄平平仄平平平，仄平仄仄平仄平。","仄平仄仄仄平仄，○平仄仄平平平。","○平仄平平平平，平仄？平平仄○。","仄平仄仄仄平仄，平仄仄平平仄平。","仄平仄仄平平仄，平仄平平○仄仄。","平平仄仄仄平平，平仄平平仄平仄。","仄平平平○平平，○仄仄仄平平平。","平仄平平仄仄仄，仄平平仄○○平。","平平仄仄平？仄，仄仄平平平仄平。","○平仄仄平平仄，仄仄平平仄平仄。","平仄平平仄○平，平平仄仄○平仄。","仄仄○平仄仄平，平平平仄平平平。","仄仄平仄平仄仄，仄平平仄平平平。"],"paragraphs":["檐柳初黄燕新乳，晓碧芊绵过微雨。","树色深含台榭情，莺声巧作烟花主。","锦袍公子陈杯觞，拨醅百瓮春酒香。","入门下马问谁在，降堦握手登华堂。","临邛美人连山眉，低抱琵琶含怨思。","朔风绕指我先笑，明月入怀君自知。","劝君莫惜金樽酒，年少须臾如覆手。","辛勤到老慕箪瓢，于我悠悠竟何有。","洛阳卢仝称文房，妻子脚秃舂黄粮。","阿耋光颜不识字，指麾豪俊如驱羊。","天犀压断朱鼹鼠，瑞锦惊飞金凤皇。","其余岂足霑牙齿，欲用何能报天子。","驽马垂头抢暝尘，骅骝一日行千里。","但有沈冥醉客家，支颐瞪目持流霞。","唯恐南国风雨落，碧芜狼籍棠梨花。"],"title":"醉歌"}
