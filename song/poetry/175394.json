{"author":"刘敞","id":175394,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["绿杨芳草旧无蹊，竹坞花源敌剡溪。","水影时翻高槛动，天形略抱曲城低。","逢迎野兴鸥双下，点缀春愁莺乱啼。","宿雨楚山云正满，高楼莫上使人迷。"],"title":"题临波亭"}
