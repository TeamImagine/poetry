{"author":"鲍溶","id":18981,"strains":["仄仄平○平，平平平平仄。","平平平仄平，仄仄仄平仄。","平平○平仄，○仄平仄仄。","平平平仄平，○仄平平仄。","平平仄○仄，平仄平平仄。","仄仄仄仄平，仄平仄平仄。","仄平平仄仄，平平○仄仄。","平平仄仄平，○平平仄仄。","平平仄平仄，仄仄仄平○。"],"paragraphs":["楚客秋更悲，皇皇无声地。","时无无事人，我命与身异。","良时如飞鸟，回掌成故事。","蹉跎秋定还，凝冽坚冰至。","人生不期老，华发谁能避。","感此惜壮年，壮年少为贵。","我生虽努力，荣途难自致。","徒为击角歌，且惭雕剑字。","吾师罕言命，感激潜伤思。"],"title":"秋思"}
