{"author":"王安石","id":180461,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["炼师投老演真乘，像劫空王爪与肱。","于总持门通一路，以光明藏续千灯。","从容发口酬摩诘，邂逅持心契慧能。","新句得公还有赖，古人诗字耻无僧。"],"title":"和平甫招道光法师"}
