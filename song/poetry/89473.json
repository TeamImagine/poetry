{"author":"刘学箕","id":89473,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一树才开玉未残，忍些风雪耐些寒。","不须俗子联翩去，政要幽人自在看。","白玉堂中春信早，黄金盏里酒痕干。","后凋孰与坚盟约，松竹青青共岁阑。"],"title":"和林处士梅诗八首  其七"}
