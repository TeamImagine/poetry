{"author":"朱槔","id":10864,"strains":["平平仄平平，仄仄仄仄平。","仄平○仄○，平平仄平平。","平平仄平仄，仄仄○平平。","平平仄仄仄，平仄○平平。","平平仄平仄，平仄平平平。","平平仄平平，平仄平仄○。","平平仄平平，平平仄平平。","仄仄平仄仄，仄平平仄平。","仄仄仄平平，平仄平仄平。","仄平○仄仄，仄仄平平平。","仄平仄平仄，平仄○平平。","平平○仄仄，○仄平平平。","仄平仄平仄，仄○平○平。","平平仄仄○，平仄平平平。","仄平仄仄平，仄仄平仄平。","仄仄仄仄○，平平平仄平。","平平仄○平，仄平○仄平。","仄平平平仄，平○仄平平。"],"paragraphs":["忧幽坐南轩，万壑取我囚。","疾雷且不闻，焉知草虫愁。","强颜理编简，阅世如东流。","滔滔竟不返，谁复操戈矛。","天涯念孤侄，携母依诸刘。","书来话悲辛，心往形辄留。","先茔托仙峰，山僧扫梧楸。","二女随母住，外翁今白头。","伯氏尚书郎，名字腾九州。","仲兄中武举，气欲无羌酋。","棣华一朝集，荆树三枝稠。","堂堂相继去，遗我归山丘。","漆园梦方觉，白衣云正浮。","凭陵若蹈空，何处停华辀。","故乡岂不怀，屋食良易谋。","自我识废兴，于天无怨尤。","平生喜闻诗，此诗当挽讴。","不须生刍奠，君从二兄游。"],"title":"自作挽歌辞"}
