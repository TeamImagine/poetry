{"author":"谢翱","id":164686,"strains":["平○仄仄仄仄仄，仄○仄仄平○仄。","仄平○仄仄仄平，仄仄仄○平仄仄。","仄平平平仄仄仄，仄仄平平○仄仄。","平平仄仄平仄平，仄仄平○仄平仄。","仄平仄平仄仄仄，仄仄平○仄平仄。","仄平平仄仄平仄，平仄○平仄仄仄。"],"paragraphs":["榛中小草夏蔚荟，叶如牡艾花如毳。","少年防塞得命生，出镞肉中无粟起。","向来神奸见白昼，湿竹烟青闻杵臼。","英雄奋臂征此时，唾落虚空散林薮。","汉家白蛇入本纪，况是天王旧支子。","岂知苗裔在民伍，蛇鬼犹呼帝小字。"],"title":"刘寄奴草词"}
