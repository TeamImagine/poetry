{"author":"彭汝砺","id":201618,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平平仄平平。"],"paragraphs":["锦江蟠泊落云端，秀气全分在尔颜。","少日大鹏飞北海，清时片玉出昆山。","心存魏阙安危际，名在丹台伯仲间。","昨夜泸渝初奏捷，巅崖谁为勒铭还。"],"title":"又书怀"}
