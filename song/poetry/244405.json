{"author":"李纲","id":244405,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["远谪三湘欲卜居，试从詹尹拂占书。","昂昂愿作云间鹤，泛泛宁为波底鱼。","咿喔突梯真得计，洁廉正直却成疏。","益坚节操行吾志，龟策从来自不如。"],"title":"自蒲圻临湘趋岳阳道中作十首  其七"}
