{"author":"黄裳","id":204634,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["上舍声华太学生，青衫从我薛齐城。","神仙官职去期远，诗礼门庭归思清。","山展旌旗秋可乐，剑驱风雨夜休惊。","故乡梦想今犹在，此景何年慰此情。"],"title":"送郑少府延平教授"}
