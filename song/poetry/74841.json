{"author":"赵蕃","id":74841,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["连朝欲作送公诗，以颂悬知孰愈规。","万事要当明本末，一身切莫计安危。","老农不过除荑稗，良药安能弃术芝。","勿谓常谈便轻鄙，献言端自戒新奇。"],"title":"送吴提刑赴召三首  其二"}
