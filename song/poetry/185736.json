{"author":"徐积","id":185736,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["所居有本能行义，此去无人不恋恩。","情似绿波长送棹，梦如飞絮忽随轩。","帐前旧学千余子，橐里新文数万言。","何日从君温故业，待操几杖问渊源。"],"title":"送路倅  其一"}
