{"author":"韦骧","id":190764,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平仄。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["欺梅压柳肯相然，佳号迎春岂浪传。","细叶茸茸垂绿髪，繁英璨璨簇金钿。","先时不入林莺妒，晚节唯容露菊鲜。","绣在罗衣真有趣，不将红紫累婵娟。"],"title":"迎春花"}
