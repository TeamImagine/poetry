{"author":"陆游","id":34849,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["城头闲倚一枝藤，病起清羸不自胜。","衙鼓有期催晚坐，绦铃无赖唤晨兴。","爱书习气嗟犹在，寡过工夫愧未能。","寂寞已无台省梦，诸公衮衮自飞腾。"],"title":"官居戏咏三首  其三"}
