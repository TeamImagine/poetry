{"author":"鲍溶","id":19079,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["横笛临吹发晓军，元戎幢节拂寒云。","搜山羽骑乘风引，下濑楼船背水分。","天际兽旗摇火焰，日前鱼甲动金文。","马毛不汗东方靖，行见萧何第一勋。"],"title":"和淮南李相公夷简喜平淄青回军之作"}
