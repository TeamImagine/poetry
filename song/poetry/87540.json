{"author":"韩淲","id":87540,"strains":["仄仄平平仄仄平，仄平仄仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不学神仙不问禅，此心收处亦安然。","春风桃李闲行乐，夜月林泉常未眠。","有客杯盘犹草草，无人杖履更翩翩。","门前地僻红尘远，赢得虚闲近简编。"],"title":"述意"}
