{"author":"周文璞","id":94768,"strains":["仄仄仄仄仄，仄仄平平平。","平○仄仄仄，平仄○仄平。","平○仄仄平，平仄仄仄平。","仄平仄平仄，仄仄○平平。","仄仄仄仄仄，仄平仄○平。","平平仄平○，仄仄平平平。","平平仄○平，仄平平仄平。","平仄仄平仄，仄仄平仄平。","平○平仄仄，仄仄平平平。","平平仄平仄，仄仄平○平。","平○仄○平，平仄平平平。"],"paragraphs":["破晓逗苦雾，客鼻何酸辛。","山中气候异，初日如烛银。","田间石兽多，知是肉角麟。","古苔半皴腹，化作苍龟鳞。","两柱既岌嶪，众碑亦嶙峋。","幽涂得奇观，未敢辞埃尘。","连年抱离忧，百嗟亡一呻。","花委鬓毛晚，草夺袍色春。","愁中书椟失，梦里歌锺陈。","穷愁著文字，屡被同行嗔。","同行不相知，而况悠悠人。"],"title":"游栖霞四首  其一"}
