{"author":"李流谦","id":30942,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["雪𪩘云林共莽然，世间那有此江天。","晓樯搀日何时到，夜柁鸣风几夕眠。","闲卜家书灯似粟，略开旅抱酒如泉。","轻鸥飞下仍飞去，汝在江湖是散仙。"],"title":"即事  其三"}
