{"author":"李弥逊","id":253221,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，仄仄仄平仄仄平。","平仄平平仄平仄，平平平仄仄平平。"],"paragraphs":["半生宦牒绊闲身，老惜跳丸过眼频。","独笑真成当去客，相逢同是异乡人。","静中着语已多事，熟处忘情久自亲。","他日君来序盘谷，岩花溪竹是知津。"],"title":"次韵和韩知刚见贻之什"}
