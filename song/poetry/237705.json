{"author":"刘一止","id":237705,"strains":["仄仄平平○，平平平仄平。","平平平仄仄，平仄仄平平。","平仄平平仄，平平仄仄平。","仄平○仄仄，仄仄仄平平。","平仄平平仄，平平仄仄平。","平平平仄仄，平仄仄平平。","仄仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平○平仄仄，仄仄仄○○。","仄仄平平仄，平平仄仄平。","平平平仄仄，仄仄仄平平。"],"paragraphs":["庾信多哀思，年来方解愁。","低徊甘吏役，肮脏岂人谋。","儋石才知饱，私田讵敢求。","尚能吟玉案，未忍困牙筹。","公子年方壮，才名惜甚休。","聊持江氏笔，来赋谢公楼。","慷慨思千里，翺翔近十洲。","逢时宁有愧，阅世自多忧。","客路尘沙暗，春风草木柔。","公行欣入洛，我老谢封留。","日月消书帙，江湖落钓舟。","经纶公等事，此意莫悠悠。"],"title":"曾宏父将赴官都城示诗次韵自述并赠其行"}
