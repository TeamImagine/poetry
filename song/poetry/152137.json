{"author":"方一夔","id":152137,"strains":["平平平平仄，仄仄仄平仄。","平平仄平平，仄仄仄仄○。","仄平仄○仄，平平平平仄。","仄○仄平仄，平仄平○仄。","平平仄○平，仄仄仄平仄。","平平仄平仄，仄仄平○仄。"],"paragraphs":["飘飖瑶台雪，沆瀣竹林露。","萧然立高寒，不受世滓污。","采芳拾三秀，徘徊昆山路。","譬如漆园像，华屋非其处。","谁能使蹇修，再拜扣情愫。","湘波日摇荡，去去悲迟暮。"],"title":"续感兴二十五首  其一七"}
