{"author":"刘克庄","id":114457,"strains":["平仄平平仄，○平仄仄平。","仄平仄仄仄，仄仄仄○○。","仄仄平○仄，平平仄仄平。","平平仄仄仄，平仄仄平平。","平仄平平仄，平平仄仄平。","平○平仄仄，平仄仄平平。"],"paragraphs":["精卫衔冤切，轻生志可怜。","只愁石易尽，不道海难填。","幻化存遗魄，飞鸣累一拳。","终朝纳芥子，何日变桑田。","鹃怨啼成血，鸱沉怒拍天。","君看尝胆者，终有沼吴年。"],"title":"精卫衔石填海"}
