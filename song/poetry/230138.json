{"author":"许景衡","id":230138,"strains":["仄仄平仄仄，平平平仄平。","平仄仄平○，仄仄仄平平。","平平仄平仄，平仄仄仄平。","仄仄平平仄，仄仄○仄○。","平平仄平仄，○仄仄平平。","仄仄？仄仄，平仄仄平平。","仄仄仄仄仄，仄平○仄平。","平平仄仄○，仄仄平仄仄。","仄仄仄○平，平平仄平平。","平平仄平仄，仄仄仄仄平。"],"paragraphs":["忆昨初寓宿，黄宫萌一阳。","今我复来思，节物老春光。","浓阴付梅杏，青实久已尝。","翳翳轩窗日，几线如许长。","蜂儿饱储蜜，燕子已巢梁。","吏役只扰扰，何术补民疮。","学古要施设，及时当自强。","光阴俯仰过，老矣徒慨慷。","挺挺彼苍官，生来傲冰霜。","端然阅荣谢，未觉岁月忙。"],"title":"去年冬至过闽清再至有感"}
