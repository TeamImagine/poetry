{"author":"张九龄","id":23135,"strains":["仄平○仄仄，仄仄仄平平。","仄仄平平仄，平平平仄平。","○平平仄仄，平仄仄平○。","平仄平平仄，○平平仄○。","平平仄平仄，仄仄仄○平。"],"paragraphs":["记言闻直史，筑室面层阿。","岂不承明入，终云幽意多。","沈冥高士致，休澣故人过。","前岭游氛灭，中林芳气和。","兹辰阻佳趣，望美独如何。"],"title":"贺给事尝诣蔡起居郊馆有诗因命同作"}
