{"author":"刘敞","id":175524,"strains":["仄仄○平仄，平○仄仄平。","平平平仄仄，平仄仄平平。","仄仄平平仄，平平仄仄平。","○平平仄仄，仄仄仄○平。","仄仄平平仄，平平仄仄平。","平平仄仄仄，仄仄仄平○。","平仄平平仄，平平仄仄平。","平平仄平仄，○仄仄平平。"],"paragraphs":["捷报苍龙阙，书从白豹城。","关河开地利，雷雨肃天兵。","气摄千山动，威加万里平。","献俘多宝玉，效首悉长鲸。","社稷灵何远，岩廊策自精。","余妖暂煦沫，壮士待龚行。","天马来西域，貂裘实上京。","遥知舞干羽，冠剑贺公卿。"],"title":"捷诗"}
