{"author":"张耒","id":216592,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["继圣文明举旧章，儒宫传跸驻胶庠。","地疑阙里弦歌宅，经奏周书隶古行。","遣子东夷思入学，受成西旅伫来王。","鲁侯在泮犹歌诵，盛事须刊孔子堂。"],"title":"和门下相公从驾幸学"}
