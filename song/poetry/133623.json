{"author":"卫宗武","id":133623,"strains":["平平仄仄仄，○仄平仄平。","仄仄平仄仄，仄仄平仄平。","○平仄平平，平仄仄仄平。","仄平平仄平，平仄○仄平。","○○平仄仄，平仄仄仄平。","仄仄仄仄平，仄仄仄仄平。","仄平仄仄平，平仄平仄平。","○仄平仄平，仄仄仄仄平。","○平平平仄，仄仄平仄平。","平仄仄仄仄，仄平○平平。","仄○平平仄，仄仄平仄平。","仄平○仄平，仄仄仄仄○。","平仄仄仄平，仄平仄平平。","平仄仄仄平，仄平平仄平。","平平平仄仄，仄仄平○平。"],"paragraphs":["青青冢上木，夭矫摩太虚。","日夜之所息，雨露之所濡。","其来至高曾，奚啻五世储。","伟哉廊庙材，而受斤斧屠。","其间锺异质，形气与众殊。","小者近十围，大者百尺躯。","九苞凤可巢，千载苓可锄。","难以刀锯加，俾与玉石俱。","留为龙鸾种，要产驹与雏。","咨汝二十二，结交犹朋徒。","共期松乔寿，以卫龙虎区。","子孙其保之，慎勿使剪除。","毋效发冢儒，假辞取珠襦。","群柏既就歼，所存能几余。","时哉能得已，涕泣而长吁。"],"title":"留墓松"}
