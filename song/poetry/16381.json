{"author":"岳飞","id":16381,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平仄仄仄平。"],"paragraphs":["湓浦庐山几度秋，长江万折向东流。","男儿立志扶王室，圣主专师灭虏酋。","功业要刊燕石上，归休终伴赤松游。","丁宁寄语东林老，莲社从此着力修。"],"title":"寄浮图慧海"}
