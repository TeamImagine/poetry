{"author":"卢纶","id":7019,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["令伯支离晚读书，岂知词赋称相如。","枉逢花木无新思，拙就溪潭损旧居。","禁路看山歌自缓，云司玩月漏应疏。","沈忧敢望金门召，空愧巴歈并子虚。"],"title":"酬包佶郎中览拙卷后见寄"}
