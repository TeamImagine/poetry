{"author":"项安世","id":53277,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["已作西湖烂漫游，北山兰若更深幽。","骅骝蹀躞青林下，舴艋夷犹古渡头。","花满杨坡桃不语，声喧阴壑水争投。","可怜不共林宗泛，只有新诗许载酬。"],"title":"次韵张部门湖上二首  其一"}
