{"author":"方一夔","id":152119,"strains":["仄仄○平平，○平仄○仄。","仄平○平平，仄仄仄平仄。","仄仄仄○平，仄○○仄仄。","平仄平平平，平仄○○仄。","仄平仄仄平，仄仄○平仄。","仄○平平平，仄仄仄平仄。","仄平平仄平，仄仄仄平仄。","平仄平平平，仄平平仄仄。","○○仄仄平，平仄仄平仄。","仄仄○仄平，仄平平仄仄。","平平仄平平，仄仄仄平仄。","平平平仄仄，仄仄○平仄。"],"paragraphs":["借我折弦琴，弹君不调曲。","此材从何来，妙斲峄阳木。","一奏唱离鸾，再和弹别鹄。","音响无人知，清绝过如玉。","若人太古民，不肯堕尘俗。","写兴希夷前，袖手澹无欲。","彼哉纨袴儿，下视等毛粟。","怜我来乡村，妙诗时往复。","相思隔碧云，清啸振幽谷。","老我空自怜，赖君时击触。","知音古来稀，不数晋荀勗。","纷纷筝笛耳，勿与相征逐。"],"title":"次韵通甫赠别"}
