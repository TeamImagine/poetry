{"author":"释道潜","id":203217,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["帝胄天孙多茂良，似公人物更难方。","诗书自负青云器，风月能收古锦囊。","科斗雷文陈几席，鳞衣蚁食耀杯觞。","都城邂逅倾迟素，崧少归来一梦长。"],"title":"寄宗室周臣观察"}
