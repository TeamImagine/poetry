{"author":"彭汝砺","id":201689,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["行背林梢转水湾，乐游与物共安闲。","旌旗影散烟波上，金竹声流岛屿间。","宿雨未乾花焰焰，晨风不动鸟关关。","久晴见说春尤好，何日重来访旧山。"],"title":"清明日仲永游荐福先秋亭晚过芝山他日有坐客献诗者仲永见率同和"}
