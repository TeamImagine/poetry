{"author":"葛胜仲","id":230653,"strains":["仄平平仄仄，平仄仄仄仄。","仄仄○平平，仄仄平平仄。","○平平仄仄，仄仄仄平仄。","平平仄仄平，仄仄仄平仄。","仄仄仄平平，平仄仄平仄。"],"paragraphs":["震州推不去，游食岁月久。","尺一从天来，换作秦头守。","迎新无竹马，记旧已刍狗。","迂愚敢护前，警发赖鞭后。","独坐百花堂，还忆百花酒。"],"title":"至南阳却寄吴兴诸僚"}
