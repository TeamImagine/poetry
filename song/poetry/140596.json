{"author":"姚勉","id":140596,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["又是秋风入芰荷，尚无黄耳到如何。","慈亲想自精神健，娇女应添智慧多。","踪迹自嗟成漫浪，利名底苦欲奔波。","几时了却胸中事，只傍南溪理钓蓑。"],"title":"思家信不至"}
