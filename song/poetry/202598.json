{"author":"陆佃","id":202598,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["龙虎常瞻榜上名，识公初向凤凰城。","三千宾客知毛遂，五百人家待晏婴。","拟看玉书容拔宅，安知金鼎误垂成。","后园履迹今芜没，惟有清风伴月明。"],"title":"韩康公挽歌词三首  其三"}
