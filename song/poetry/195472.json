{"author":"苏轼","id":195472,"strains":["仄平平○平，仄○仄平平。","仄平仄仄仄，仄平平仄平。","平平仄仄仄，仄仄仄○平。","平平仄仄仄，仄仄仄仄平。","仄平仄仄平，平仄仄○平。","平平○仄平，仄仄平平平。","平平仄仄仄，平仄平仄平。","平平平仄仄，平仄仄仄平。","仄仄平平平，○仄平仄平。","平平仄仄仄，○○平仄平。","平平仄平平，仄仄仄○平。","仄仄平仄仄，仄仄平平平。","平平○仄平，仄仄仄仄○。","○○平仄仄，平仄平○平。","平平仄仄仄，仄平仄平平。","仄仄平仄平，仄平仄平平。"],"paragraphs":["稚川真长生，少从郑公游。","孝章偶不死，免为文举忧。","余龄会有适，独往岂相攸。","由来警露鹤，不羡撮蚤鹠。","愿加视后鞭，同驾躅空辀。","宁餐堕齿堇，勿忆齐眉羞。","何时遂纵壑，归路同首丘。","东冈松柏老，西岭橘柚秋。","着意寻弥明，长颈高结喉。","无心逐定远，燕颔飞虎头。","君方卒功名，一泛范蠡舟。","我亦霑霈渥，渐解锺仪囚。","宁须张子房，万户自择留。","犹胜嵇叔夜，孤愤甘长幽。","南窗可寄傲，北山早归耰。","此语君勿疑，老彭跨商周。"],"title":"正辅既见和复次前韵慰鼓盆劝学佛"}
