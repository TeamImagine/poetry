{"author":"崔湜","id":23427,"strains":["平平平仄仄，仄仄仄平平。","仄仄平平仄，平平仄仄○。","平平平仄仄，仄仄仄平平。","仄仄平平仄，○平平仄平。","仄平平平仄，仄仄仄平平。","平仄平仄仄，平平平仄平。"],"paragraphs":["江城秋气早，旭旦坐南闱。","落叶惊衰鬓，清霜换旅衣。","时来矜早达，事往觉前非。","体道徒推理，防身终昧微。","故人金华省，肃穆秉天机。","谁念江汉广，蹉跎心事违。"],"title":"襄阳早秋寄岑侍郎"}
