{"author":"李复","id":212547,"strains":["平平仄平平，仄仄仄○平。","平仄仄仄仄，仄仄仄平平。","仄平仄仄平，平平仄仄○。","仄仄仄仄仄，仄平仄平○。","○平平平平，仄○仄仄平。","仄仄平平仄，平平仄平平。","仄仄仄平平，仄仄仄平平。","平平仄仄仄，仄仄仄仄平。","平平平仄平，平仄仄仄平。","仄平仄仄平，仄仄仄仄平。","仄平仄仄仄，仄仄平平○。","仄○平仄仄，仄仄平平平。"],"paragraphs":["移松自南山，昔种十三株。","连岁苦久旱，十一已雕枯。","两株偶得生，喻年未自如。","近觉稍得地，翠柯渐扶疏。","乘春抽芳心，岁长二尺余。","渐有干云势，轩昂出楸梧。","对立耸奇姿，秀发动吾庐。","纷纷视众木，雀鷇望凤雏。","清风为我来，飘爽洒我裾。","足为送老资，日待偃盖舒。","予今亦已老，顾步良踌躇。","想当千载后，黛色凌天衢。"],"title":"种松"}
