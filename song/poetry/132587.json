{"author":"张道洽","id":132587,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["南堂深处向阳身，第一东风信息真。","树冷花清无俗韵，天寒日暮有佳人。","林逋眼目才能识，何逊心情独见亲。","养就枝头金鼎实，千花陌上已成尘。"],"title":"梅花七律  其二"}
