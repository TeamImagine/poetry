{"author":"赵汝鐩","id":98015,"strains":["平平○平平，仄平平○○。","平○仄平仄，平○仄平平。","○○仄平平，平平平仄平。","仄仄○○仄，平仄平平平。","○仄仄仄○，○仄平仄平。","平平仄仄平，仄仄平平平。","○仄仄仄仄，平仄○平平。"],"paragraphs":["玑衡占东南，老人方昭回。","明庭聚耆德，公难卧蒿莱。","行行出东门，丹心趋玉阶。","雪棹乘兴尔，云岫何心哉。","了却济世缘，应念金石台。","天街跃马余，就访孤山梅。","和靖有两鹤，他日骑归来。"],"title":"送林伯虎除国子监丞赴阙  其二"}
