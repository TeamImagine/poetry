{"author":"白居易","id":15338,"strains":["仄仄仄平平，平平平平平。","仄仄○仄仄，平平仄平平。","平平仄平平，平仄平仄○。","仄仄平仄平，平平平仄平。","○平平仄平，仄仄仄平平。","○平仄平仄，仄仄○平平。","○平仄平仄，平仄平平平。"],"paragraphs":["倦鸟暮归林，浮云晴归山。","独有行路子，悠悠不知还。","人生苦营营，终日群动间。","所务虽不同，同归于不闲。","扁舟来楚乡，匹马往秦关。","离忧绕心曲，宛转如循环。","且持一杯酒，聊以开愁颜。"],"title":"别杨颖士卢克柔殷尧藩"}
