{"author":"黄庭坚","id":208027,"strains":["平仄○平，仄仄仄平。","仄仄平平，仄平仄平。","仄平平○，仄仄仄仄。","平仄仄仄，仄平平仄。","仄平平平，仄仄仄仄。","平仄平平，仄仄仄仄。","仄仄平平，仄○平平。","平仄？仄，平平仄平。","平平仄平，○仄仄平。","仄平仄仄，平仄○平。","平仄平仄，仄○仄仄。","仄仄○平，仄仄○仄。","仄平○仄，仄仄仄平。","平平○平，○仄仄平。"],"paragraphs":["天赐王公，佐我太宗。","学问文章，致于匪躬。","四方来庭，上稍宴衎。","公舍瓦石，责君尧舜。","采芝商山，以切直去。","惟是文章，许以独步。","白发还朝，泣思轩辕。","鸡犬舔鼎，群飞上天。","真宗好文，且大用公。","太阿出柙，公挺其锋。","龙怒鳞逆，在廷岌岌。","万物并流，砥柱中立。","古之遗直，叔向以之。","呜呼王公，其尚似之。"],"title":"王元之真赞"}
