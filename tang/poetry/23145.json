{"author":"张九龄","id":23145,"strains":["平平平平仄，仄仄平仄平。","平仄平仄仄，平平○○平。","○平平仄仄，平仄仄平平。","仄仄平平仄，平平平仄平。","仄平仄仄仄，平仄仄○平。","仄仄平平仄，平平平仄平。","平平仄仄仄，仄仄仄平平。","平仄仄平仄，仄平平仄平。","仄平平仄○，平仄仄平平。","仄仄仄平仄，平平平仄平。","平平仄仄○，平仄仄平平。","仄仄○平仄，平平平仄平。","平平仄仄仄，平仄仄平平。"],"paragraphs":["兹山蕴灵异，走望良有归。","丘祷虽已久，甿心难重违。","迟明申藻荐，先夕旅岩扉。","独宿云峰下，萧条人吏稀。","我来不外适，幽抱自中微。","静入风泉奏，凉生松栝围。","穷年滞远想，寸晷阅清晖。","虚美怅无属，素情缄所依。","诡随嫌弱操，羇束谢贞肥。","义济亦吾道，诚存为物祈。","灵心倏已应，甘液幸而飞。","闭阁且无责，随车安敢希。","多惭德不感，知复是耶非。"],"title":"洪州西山祈雨是日辄应因赋诗言事"}
