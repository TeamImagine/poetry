{"author":"孙觌","id":239229,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["读书过眼亦千年，脱帽挥毫涌百泉。","句出惊传龙菌蠢，赋成争诵蜺连蜷。","铜池茎叶三山秀，玉井根株七泽连。","容貌魁梧端可想，不应诗瘦自臞仙。"],"title":"读沈公序诗卷"}
