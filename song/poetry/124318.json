{"author":"邵雍","id":124318,"strains":["仄仄平平仄仄平，平平平仄仄平平。","平平平仄平平仄，平仄平平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一别星霜二纪中，升沉音问不相通。","林间谈笑须归我，天下安危宜系公。","万乘几前尝蹇谔，百花洲上略从容。","不知月白风清夜，能忆伊川旧钓翁。"],"title":"代书寄南阳太守吕献可谏议"}
