{"author":"徐彦伯","id":34145,"strains":["平仄平平仄，平平仄仄平。","平○仄仄仄，平仄仄平平。","仄仄平平仄，平仄○仄平。","平○平仄仄，仄仄仄平平。","仄仄平平仄，○平仄仄○。","仄平○？仄，平仄仄平平。","平仄平平仄，平平仄仄平。","仄平平？仄，平仄仄平平。","仄仄平平仄，仄平仄仄平。","平平平仄仄，平仄仄平平。","仄仄○平仄，平平○仄平。","仄平平仄仄，仄？仄平平。","平仄平○仄，○平仄仄平。"],"paragraphs":["姬典歌时迈，虞篇记省方。","何如黑帝月，玄览白云乡。","翠仗萦船岸，明斾应萯阳。","风摇花眊彩，雪艳宝戈芒。","御陌开函次，离宫夹树行。","桂枝笼騕袅，松叶覆堂皇。","仙石含珠液，温池孕璧房。","涌疑神瀵溢，澄若帝台浆。","独沸流常热，潜蒸气转香。","青坛环玉甃，红础铄金光。","藻曜凝芳洁，葳蕤献淑祥。","五龙归宝算，九鳸叶时康。","同预华封老，中衢祝圣皇。"],"title":"奉和幸新丰温泉宫应制"}
