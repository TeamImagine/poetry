{"author":"洪咨夔","id":99792,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["韶华九十恰平分，过化中存一点神。","草脱烧痕非故色，梅收花事又新人。","正襟危坐三灵会，拥鼻长谣万象宾。","酬答风光惟办此，可能春梦到天津。"],"title":"敬次老人即事"}
