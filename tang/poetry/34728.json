{"author":"张说","id":34728,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["远听明君爱逸才，玉鞭金翅引龙媒。","不因兹白人间有，定是飞黄天上来。","影弄日华相照耀，喷含云色且裴徊。","莫言阙下桃花舞，别有河中兰叶开。"],"title":"舞马千秋万岁乐府词三首 三"}
