{"author":"皎然","id":40192,"strains":["平平平仄仄，平仄仄平平。","仄仄平平仄，○平仄仄平。","平平○仄仄，平仄仄○○。","仄仄○平仄，○平仄仄平。","平平仄仄仄，平仄仄○○。","仄仄平平仄，○平仄仄平。"],"paragraphs":["诸侯崇鲁学，羔雁日成群。","外史刊新韵，中郎定古文。","菁华兼百氏，缣素备三坟。","国语思开物，王言欲致君。","研精业已就，懽宴惜应分。","独望西山去，将身寄白云。"],"title":"奉陪颜使君修韵海毕东溪泛舟饯诸文士"}
