{"author":"罗隐","id":30929,"strains":["平仄平平仄仄平，仄平平仄仄平平。","平平平仄平平仄，平仄平平仄平平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["珪玷由来尚可磨，似簧终日复如何。","成名成事皆因慎，亡国亡家只为多。","须信祸胎生利口，莫将讥思逞悬河。","猩猩鹦鹉无端解，长向人间被网罗。"],"title":"言"}
