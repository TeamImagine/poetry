{"author":"程公许","id":106589,"strains":["仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["万峰银雪排天险，千里封沟辟蜀都。","尽揖渎灵趋几席，始知国相妙规模。","心同典午深衣乐，褊笑荆文纸阁糊。","元祐风流如可问，群贤登用是良图。"],"title":"广漠亭二首和陈宪益之旧韵  其二"}
