{"author":"赵彦端","id":29952,"strains":["平平仄仄平平平，平平○仄○平平。","仄仄仄仄仄平仄，平○仄仄平平平。","仄平平平仄平仄，平仄平平仄平仄。","仄平平仄仄平平，平仄○仄平平平。","○平平平仄平仄，○仄○○仄平仄。","平平○仄仄仄○，仄仄仄平平仄仄。","仄平仄仄○平○，平平仄仄○平平。","平平仄仄仄○○，平平仄仄平平平。","平平仄仄平平仄，○仄平平仄平仄。","平仄仄平○仄仄平仄平，平仄仄平仄仄仄。"],"paragraphs":["来车去马何纷纶，城西三日吹沙尘。","道旁鹤立乱青紫，千骑夹毂弓刀陈。","共夸官军势雄盛，腰下黄金大邦印。","旧人桃李已成蹊，新尹号令风云驰。","迎新争勤送争远，相劝行行畏天晚。","西风折柳翠不禁，落日转旗红半掩。","别筵泪粉犹霑衣，旌旗画戟重光辉。","堂前昨夜语离燕，朝来贺厦成懽飞。","江南陌上多芳草，长短亭边贵人老。","君不见田间有客徒步归，年比使君白发少。"],"title":"观送迎有感"}
