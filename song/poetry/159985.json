{"author":"林景熙","id":159985,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["滨死孤臣雪满颠，冰毡啮尽偶生全。","衣冠万里风尘老，名节千年日月悬。","清唳秋荒辽海鹤，古魂春冷蜀山鹃。","归来亲旧惊相问，禾黍离离夕照边。"],"title":"闻家则堂大参归自北寄呈"}
