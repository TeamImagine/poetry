{"author":"綦崇礼","id":245062,"strains":["平仄平平仄仄平，仄平平仄仄平平。","仄仄仄仄平平仄，仄仄平平仄仄平。","平仄仄平平仄仄，仄平仄仄仄平仄。","仄平仄仄平平仄，仄仄平平平仄平。"],"paragraphs":["清梦分明到玉堂，紫衣催引对龙章。","似令裁诏移时罢，尚想挥毫半夜忙。","千里力疲心已息，十年境熟念难忘。","此生未有酬恩日，坐撚衰髯祗自伤。"],"title":"七月乙丑作记梦诗初不敢示人而私有传去者德升尚书遽先枉和索元篇"}
