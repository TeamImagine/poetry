{"author":"苏轼","id":193421,"strains":["仄平○平平，平仄仄平仄。","平○仄平○，仄仄平平仄。","平平仄平仄，仄仄○平仄。","○仄○仄○，仄仄○平○。","平平仄平仄，仄仄仄○平。","平○仄平平，平仄仄平仄。","仄○○仄平，仄仄仄仄仄。","平平仄平仄，仄仄平仄仄。"],"paragraphs":["北风吹寒江，来自两山口。","初闻似摇扇，渐觉平沙走。","飞云满巌谷，舞雪穿窗牖。","滩下三日留，识尽滩前叟。","孤舟倦鸦轧，短缆困牵揉。","尝闻不终朝，今此独何久。","只应留远人，此意固亦厚。","吾今幸无事，闭户为饮酒。"],"title":"新滩阻风"}
