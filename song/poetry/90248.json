{"author":"张方平","id":90248,"strains":["仄平仄○仄，仄平平仄平。","仄仄○平仄，平仄○平平。","仄仄仄平仄，仄仄平○平。","仄○平平平，仄仄平仄○。","平平仄仄○，平仄平仄平。","仄平仄仄仄，仄○平仄平。","仄仄平仄仄，仄仄平平平。","仄仄仄平仄，仄平○○平。","平仄平仄仄，平平平仄平。","平仄仄平仄，仄仄仄仄平。","仄仄平仄仄，仄平仄○平。","平平仄平仄，平仄平平平。","仄平仄仄仄，平仄仄平平。","平平仄平仄，仄○仄平平。"],"paragraphs":["紫阳洞中客，水晶宫里人。","一念堕尘世，资本犹天真。","擢质出流俗，抗志凌苍旻。","邈从逍遥游，浩与恬漠亲。","风箫不受调，溪鸟非所驯。","敢希古作者，尚从诸逸民。","犬马皆有养，况我无天伦。","俛首遂干禄，老先称过秦。","流遁亡旧守，趋锵陪荐绅。","骄气与矜色，湛没四十春。","市合先缩手，战酣早收身。","桑榆近颓暮，丘壑惭荒榛。","福兮祸所伏，名者实之宾。","虽嗟负前志，大观亦同均。"],"title":"得请南台偶书"}
