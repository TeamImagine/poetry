{"author":"赵善括","id":69247,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["绛苞翠幄压朱栏，秀色生香观里看。","小圃想须春烂熳，大家应是醉团栾。","名缰久纵心无累，利径虽驰兴易阑。","但愿对花常酩酊，莫思身外有悲懽。"],"title":"临江玉虚观有牡丹思后圃亦正开恨不与集"}
