{"author":"黄庭坚","id":207675,"strains":["仄仄仄平仄，仄仄○仄平。","平平平仄仄，仄仄仄平平。","仄平平平仄，仄仄仄仄平。","平平○仄仄，平仄仄平平。","○平仄平平，仄平仄仄平。","仄仄平仄仄，平平○仄平。","平平仄平仄，仄仄平平平。","平平○平平，仄仄仄平平。"],"paragraphs":["系马著堤柳，置酒临魏城。","人贤心故乐，地旷眼为明。","十年风烟散，邂逅集此亭。","悲欢更世故，谈话及平生。","折腰督邮前，勉强不见情。","世味曾淡薄，心源留粹精。","晴云有高意，阔水无湍声。","谁言王安丰，定识阮东平。"],"title":"次韵子真会灵源庙池亭"}
