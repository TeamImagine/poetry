{"author":"苏辙","id":197642,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平平仄平平仄，仄仄平平仄仄平。"],"paragraphs":["穴鼠何须窭数衔，粗官不用苦高谈。","夜倾绿蚁风吹竹，昼拥黄䌷雪覆庵。","每作微词还自笑，偶渐余润亦成酣。","公诗精绝非伦拟，自古骚人尽在南。"],"title":"再和三首  其一"}
