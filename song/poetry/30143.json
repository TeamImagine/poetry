{"author":"赵公硕","id":30143,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["旧时曾此觅仙缘，一别于今四十年。","白发重来嗟老矣，青山九锁故依然。","肩舆直入松闲路，洗耳还听涧底泉。","幽兴未阑吟未就，半峰斜日下平川。"],"title":"庆元四年五月再游"}
