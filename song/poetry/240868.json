{"author":"周紫芝","id":240868,"strains":["○平仄仄○平平，平仄仄仄平平平。","平○平仄仄平仄，仄平○仄平平平。","仄平仄仄仄仄仄，平平仄仄平○平。","仄平仄仄平仄仄，平仄仄平平仄平。","○平仄仄仄平仄，平仄仄平平仄○。","平平仄仄仄仄仄，仄仄仄仄平平平。","平平平仄仄○仄，仄平○仄平平平。","仄平○仄○仄仄，○平平仄平平平。","仄平平仄仄仄仄，○○仄仄平平○。","平平○仄仄仄仄，平仄仄仄平平平。","仄平平仄平仄仄，仄仄仄平平仄平。","平平平仄仄○仄，平平仄仄平平平。","仄平仄仄仄仄仄，○仄仄仄平平平。"],"paragraphs":["昭陵厚德如乾坤，廊庙补衮多公言。","徂徕官在百寮底，有时论事惊天阍。","皂囊欲上谤已满，霜台不到名空尊。","李侯自是千载士，人说赞皇今有孙。","长安御史一骢马，人物眼高争荐论。","南床小忍便可得，直气肯受高官吞。","青云垂上却回首，得州如斗车朱轓。","两公相望空落落，当年风采今仍存。","古来名节与富贵，轻重略等常平分。","天公相爱似有意，黄鹄欲举方腾鶱。","未开青琐霄汉上，故著草堂烟雨闲。","人生穷达固难料，时来鹤亦能高轩。","愿公努力善自爱，更进药石禆华勋。"],"title":"题彦恢家草堂"}
