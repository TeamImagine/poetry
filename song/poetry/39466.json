{"author":"陆游","id":39466,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["俗心浪自作棼丝，世事元知似弈棋。","旧业萧然归亦乐，余年至此死何悲。","古人可作将谁慕，造物无心岂汝私。","已决残春故溪去，短蓑垂钓月明时。"],"title":"寓叹"}
