{"author":"谭用之","id":232,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["暖掠红香燕燕飞，五云仙珮晓相携。","花开鹦鹉韦郎曲，竹亚虬龙白帝溪。","富贵万场归紫酒，是非千载逐芳泥。","不知多少开元事，露泣春丛向日低。"],"title":"春日期巢湖旧事"}
