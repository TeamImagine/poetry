{"author":"吴锡畴","id":140253,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。","仄仄平平平仄仄，平平平仄仄平平。"],"paragraphs":["斜河炯炯雁飞飞，老却斯人天未知。","三迳秋光犹在菊，一年心事可无诗。","岁华迅似离弦箭，愁思多于盈杼丝。","寂寂空山明月里，谁拈霜竹倚风吹。"],"title":"次韵汪仁甫"}
