{"author":"楼钥","id":66964,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十四朱弦欲动时，泛商流羽看瑶姬。","弦疏不隔如花面，声急还同堕马儿。","谿蟹霜余萦密网，檐蛛雨后理轻丝。","曲终劝客杯无算，一吐空喉醉不知。"],"title":"戏题十四弦"}
