{"author":"刘才邵","id":250760,"strains":["仄仄仄平仄，平平仄平仄。","平平○仄仄，平仄○仄仄。","平平仄仄平，仄仄平平仄。","平○仄○仄，仄仄仄平仄。","平平平仄仄，仄仄平仄仄。","仄平平仄平，仄仄仄平仄。","仄平平仄平，平仄平仄仄。","仄仄仄仄平，○○仄平仄。","平平仄平仄，仄仄○仄仄。","平平平仄仄，平仄○仄仄。","平○○仄○，仄仄仄平仄。","仄仄仄仄平，平仄仄仄仄。","仄平平仄仄，仄仄仄○○。","平平平平仄，平平仄平仄。","仄平仄仄仄，仄仄平仄仄。","平平平仄仄，平仄○平仄。","仄仄仄平平，仄仄仄○仄。","平平平仄仄，仄仄平平仄。","仄平平仄仄，仄仄仄平仄。","平平仄○平，仄仄仄平仄。","仄仄○平仄，○仄仄平仄。","仄平仄仄○，仄仄仄仄仄。","平平仄仄仄，平仄平仄仄。","仄平○仄平，仄仄平平仄。","仄平仄仄○，平仄仄平仄。","○平仄仄仄，仄仄平平仄。","仄仄○平○，平仄仄仄仄。","○仄仄○平，平仄仄○仄。","仄平平平平，仄仄平平仄。"],"paragraphs":["赣水出而激，交流虎城背。","崎岖三百里，方脱滩石碍。","滔滔遂北之，远与西江会。","扬澜在其北，拗怒两崖隘。","春天云气裂，拍岸山石碎。","老蛟千丈强，擘水见光怪。","水初无定形，因势生万态。","出石未入江，其间幸平快。","公家起高阁，下瞰铺练带。","天光迷上下，山影分向背。","鱼行吹细浪，鹭下点晴黛。","气象日夕佳，无一可拣汰。","独怜风动地，万窍杂号噫。","虽微江涛壮，波山亦高大。","取名遂以此，用意知有在。","西江天设险，雄绝难摹缋。","赖有醉翁词，卓伟盖当代。","神清鸾鹤远，故里江山在。","后来挥翰手，顾岂易追配。","因公索题诗，愧汗若方颒。","盛意难虚辱，轻作恐终悔。","以兹进退间，捉笔久不霉。","牢辞既不获，聊复书梗概。","圣言如大川，到海无邉界。","百家或可观，时雨集沟浍。","其余复细琐，仅若坳浮芥。","学道当何从，于此贵不昧。","如子识鉴高，终不钓滩濑。","定同昌黎公，去饱鲸鱼鲙。"],"title":"观澜阁为罗长卿题"}
