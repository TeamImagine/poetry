{"author":"李白","id":55982,"strains":["仄平仄平仄，仄仄仄平仄。","○仄仄仄平，平○仄○仄。","平平仄平仄，仄仄平平仄。","仄仄平平平，仄仄仄平仄。","平仄平？仄，平平仄○仄。","仄仄平平平，○平仄平仄。","平平仄仄仄，仄仄平仄仄。","仄仄○平平，○平仄平仄。","平○仄仄仄，仄仄平○仄。","仄仄仄仄○，○○仄平仄。"],"paragraphs":["我家敬亭下，辄继谢公作。","相去数百年，风期宛如昨。","登高素秋月，下望青山郭。","俯视鸳鸯群，饮啄自鸣跃。","夫子虽蹭蹬，瑶台雪中鹤。","独立窥浮云，其心在寥廓。","时来顾我笑，一饭葵与藿。","世路如秋风，相逢尽萧索。","腰间玉具剑，意许无遗诺。","壮士不可轻，相期在云阁。"],"title":"游敬亭寄崔侍御"}
