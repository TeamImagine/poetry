{"author":"吴芾","id":18154,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["冬暖曾无欲雪天，正忧饥馑在新年。","忽闻夜滴檐前雨，便觉春归郭外田。","千里已知俱乐只，一尊亦拟共陶然。","其如使者拘台制，不肯花间听管弦。"],"title":"和鲁漕喜雨二首  其一"}
