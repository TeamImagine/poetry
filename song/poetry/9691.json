{"author":"释慧空","id":9691,"strains":["仄○平○仄仄平，平平平仄仄平○。","仄平仄仄仄仄仄，仄仄○平平仄平。","仄平平平仄仄仄，仄仄仄仄平○平。","仄○平仄仄仄仄，仄仄平平平仄平。","平平仄仄仄平仄，仄仄仄平平仄仄。","平平仄仄仄平平，○平仄仄○平仄。"],"paragraphs":["远听天冠化寺钟，孤烟明灭暮山重。","念携挂壁木上座，问讯长沙岑大虫。","大虫声威动海宇，老不与世同其波。","卷藏风月付一室，落日春山狐兔多。","威而不怒默常吼，寂子触之遭毒手。","东山又似不知时，更来许露其家丑。"],"title":"寄支提禅师"}
