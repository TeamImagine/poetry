{"author":"程俱","id":235286,"strains":["仄仄仄平仄，平平仄仄○。","○平仄平仄，仄仄仄仄仄。","平平仄仄○，平平仄○平。","仄仄仄平仄，平平仄平平。","仄○仄平平，仄仄平平平。","仄平仄平平，平仄仄仄平。","仄仄平仄仄，○仄仄仄平。","平○仄平仄，仄仄平仄○。","平平仄平仄，平仄仄仄平。"],"paragraphs":["夜气挟秋至，飔然出户庭。","空山答清漏，客梦忽以醒。","林梢月未堕，流光委疏棂。","冷露湿山桂，寒蕤动幽馨。","整衣坐蒲团，破屋呈稀星。","我身本无涯，寒暑饱所经。","以彼泡电境，劳此草木形。","吾犹昔人耳，不与寒暑并。","蘧然返初枕，人境已两冥。"],"title":"山中秋夜"}
