{"author":"韩元吉","id":29443,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["咄咄真成了事痴，功名何在鬓霜垂。","清谈安得如夷甫，佳句无劳发恺之。","山色倚江秋更好，烟光连市晚偏宜。","田园底许归能决，且撷黄花付酒卮。"],"title":"晚登凌风亭戏作"}
