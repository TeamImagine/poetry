{"author":"仇远","id":164199,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["懒向南园拜石兄，肯寻村叟傍溪行。","黄云覆亩金穰熟，白露横江红叶明。","彭泽归来辞内景，康衢击壤曲中声。","一丁不识多牛者，应笑书田事笔耕。"],"title":"初冬郊行  其二"}
