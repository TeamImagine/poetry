{"author":"白居易","id":15256,"strains":["平仄仄平平，仄仄仄仄仄。","仄平平仄仄，平仄平仄仄。","平平仄平仄，仄仄○平仄。","仄仄仄平平，仄平平仄仄。","平○仄平仄，仄○平平仄。","平仄○仄平，平○仄仄仄。","仄○平仄仄，仄○平仄仄。","仄仄仄平平，平平仄平仄。"],"paragraphs":["筋力未全衰，仆马不至弱。","又多山水趣，心赏非寂莫。","扪萝上烟岭，蹋石穿云壑。","谷鸟晚仍啼，洞花秋不落。","提笼复携榼，遇胜时停泊。","泉憩茶数瓯，岚行酒一酌。","独吟还独啸，此兴殊未恶。","假使在城时，终年有何乐。"],"title":"山路偶兴"}
