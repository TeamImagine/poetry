{"author":"谢直","id":83485,"strains":["平仄仄仄仄，平平仄仄平。","仄平仄平仄，仄仄平平平。","仄仄平平仄，仄仄平仄平。","仄仄仄仄○，仄仄平仄平。","仄仄仄平平，仄仄仄仄平。"],"paragraphs":["时命各有遇，何言富与贫。","有来疾雷电，决去微埃尘。","坐令区区者，视此为鬼神。","既有得失患，自忘情性真。","所以首阳山，昔有饿死人。"],"title":"遣怀五首寄致道  其二"}
