{"author":"赵蕃","id":73308,"strains":["仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["草草朝成市，匆匆客系船。","荒鸡乱人语，细雨杂炊烟。","岁月真前梦，江山殆宿缘。","沙鸥应笑我，疏鬓异当年。"],"title":"闰月二十日离玉山八月到余干易舟又二日抵鄱阳城追集途中所作得诗十有二首  其二"}
