{"author":"白居易","id":15124,"strains":["○平○仄仄，平仄仄平平。","○平仄仄仄，仄仄平平平。","仄仄平平平，仄仄平仄○。","仄仄仄平仄，平平仄仄平。","仄平平平仄，仄仄平平○。","仄仄仄○仄，平平仄仄平。","仄平仄仄仄，平平仄平平。","平仄平仄仄，仄平平仄平。","平仄仄○仄，平○仄平○。","平仄仄仄仄，仄仄平平平。","仄平平平仄，仄仄平仄平。"],"paragraphs":["中秋三五夜，明月在前轩。","临觞忽不饮，忆我平生欢。","我有同心人，邈邈崔与钱。","我有忘形友，迢迢李与元。","或飞青云上，或落江湖间。","与我不相见，于今四五年。","我无缩地术，君非驭风仙。","安得明月下，四人来晤言。","良夜信难得，佳期杳无缘。","明月又不驻，渐下西南天。","岂无他时会，惜此清景前。"],"title":"效陶潜体诗十六首 七"}
