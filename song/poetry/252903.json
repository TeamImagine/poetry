{"author":"李弥逊","id":252903,"strains":["平平仄仄仄，仄仄仄仄仄。","○平平仄平，仄仄平仄仄。","平平仄平平，仄仄仄平仄。","平平仄仄仄，仄仄平○仄。","平仄仄仄平，平○仄平仄。","平平仄仄平，仄仄仄仄仄。","平平仄仄○，仄仄平○仄。","仄仄平仄平，平平仄平仄。","仄平平平平，平仄仄平仄。","仄仄仄仄平，仄平平仄仄。"],"paragraphs":["吾庐岂不好，白日苦易夕。","如何芳岁阑，尚此千里役。","乾坤一虚舟，浩荡楚天碧。","江山已在眼，道路修且隔。","风雨怕不休，波浪蹴天掷。","船头困九牛，屡挽不进尺。","人生造化间，有似风中翮。","偶去还复来，胡为事形迹。","杜陵诛云师，韩子诅风伯。","我已两忘言，引觞聊自适。"],"title":"淮阴遇风雨"}
