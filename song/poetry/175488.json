{"author":"刘敞","id":175488,"strains":["平平仄仄仄，平仄仄平平。","仄○平平仄，平平仄仄平。","仄平平仄仄，仄仄仄平○。","平○平平仄，平平仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["山河晋表里，方伯陕西东。","昔重诸侯选，今烦太史公。","固疑多直谏，不得久居中。","时论讥忧半，天心待考功。","旌麾都护道，谣俗召南风。","偃息甘棠下，知君简易同。"],"title":"送孙之翰知陕府"}
