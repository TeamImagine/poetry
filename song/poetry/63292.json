{"author":"周孚","id":63292,"strains":["仄平仄仄平平仄，平仄平平仄仄平。","平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["雪埋断麓元曾到，风度疏棂始再来。","春尽幽园尚红药，雨余荒径自苍苔。","短筇扶病吾犹力，古锦囊诗子合开。","第恐平生老无著，不能缚律似宗雷。"],"title":"再到焦山示度书记"}
