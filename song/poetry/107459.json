{"author":"王迈","id":107459,"strains":["仄平平仄平，平仄仄仄仄。","仄平○仄仄，平仄平仄仄。","平平？仄平，平仄平仄仄。","仄○平仄平，平仄仄仄仄。","平仄仄平○，仄仄○○仄。","仄平仄仄平，平平仄平仄。","平平仄平平，平仄平平○。","平平仄平平，仄仄仄仄仄。","仄平平平平，平平平仄仄。","○平仄平平，平平仄平仄。","仄仄○○平，平平仄仄仄。","仄仄仄平平，仄仄平仄○。","平平仄仄平，平平仄仄仄。","平仄○仄平，○仄仄平仄。","平平仄平平，仄仄仄平仄。","仄仄仄平平，仄仄仄仄平。","仄仄仄平○，仄平仄平仄。","仄仄平仄仄，平○仄○仄。","仄仄仄仄平，仄仄平仄○。","平平仄仄平，平平仄仄仄。","仄平仄平平，仄仄仄平仄。","仄平平平平，平平仄仄仄。","平仄仄平平，仄平○○仄。","○仄仄平○，平平仄仄仄。","平仄仄仄平，仄仄仄仄○。","仄○平平平，仄○仄平仄。","仄仄仄平平，平平仄平仄。"],"paragraphs":["我生麋鹿群，岩穴性所乐。","寓城看病女，踪迹良踸踔。","神明倘见怜，医药须课效。","便当归旧庐，谁爱入此闹。","炎暑甚蒸炮，矮屋如笼罩。","欠伸尺蠖形，低垂木鸡貌。","清晨得君书，衔系新州教。","慈恩叙同年，转盼梦一觉。","我于端平初，蓬山叨直儤。","批鳞咈神龙，编须犯关豹。","一斥褫三官，连年绝廪稍。","我罪坐狂愚，令受人系敲。","君胡二十年，无由极比较。","今又深入南，正坐不能巧。","群儿益纷拏，疾足逞超趠。","我辈履羊肠，所历极确硗。","宦海走千帆，好风纵篙棹。","我辈航一苇，无缘出泥淖。","世道日以艰，大厦摧栋桡。","边尘日以纷，冲梯设矢炮。","逆潮陆成渊，苦旱水飞窖。","饿莩盈通途，骄儿纵烈爆。","君视此何时，有官如荷校。","犹戒我韬藏，前尤勿再效。","良玉不受焚，直木不畏挠。","命当安穷通，义当守忠孝。","久别诵吾诗，君心独无恔。"],"title":"寄林教授龟从"}
