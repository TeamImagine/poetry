{"author":"陈杰","id":144737,"strains":["平平平仄平平仄，仄仄平平仄仄平。","平仄仄平平仄仄，仄仄平仄仄平平。","仄平平仄仄仄仄，平仄平平仄仄平。","平仄仄平平仄仄，仄平平仄仄平平。"],"paragraphs":["班朝曾共多艰日，草疏相过太息时。","扶起斁伦千古痛，唤醒忠魄九原悲。","我逃微责去汶远，公坐高名出昼迟。","危急一朝还并命，举头颠厦欲安之。"],"title":"挽雷尚书丧归二首  其一"}
