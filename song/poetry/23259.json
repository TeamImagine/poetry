{"author":"王十朋","id":23259,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平平仄平。","仄仄平平仄平仄，仄平平仄仄平平。"],"paragraphs":["萦迂草径少人行，忽有黄冠洞口迎。","自笑荒芜陶靖节，更寻简寂陆先生。","朝真惟有坛前石，流水犹余弦上声。","欲听金鸡上金阙，紫霄峰际白云横。"],"title":"简寂观"}
