{"author":"张扩","id":234208,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，平平仄仄仄平平。"],"paragraphs":["朔风吹雪冷侵衣，过我山城岁暮时。","每叹吏曹长缩手，会从樽酒得伸眉。","笑谈亹亹未更仆，行李匆匆还语离。","莫厌吾家穷事业，囊中好在几毛锥。"],"title":"送彦材侄还乡"}
