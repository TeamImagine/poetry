{"author":"王之望","id":16910,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["曲江一散各西东，杯酒重来气尚雄。","才薄愧参龙虎榜，会难常叹马牛风。","弟兄半已颠毛白，宾主休辞醉颊红。","底事坐中犹未乐，车公不遂一尊同。"],"title":"同年十人会于湖上巫子先拘台制不来有诗次韵"}
