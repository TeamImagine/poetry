{"author":"刘长卿","id":54874,"strains":["平平仄仄仄，平仄仄○平。","仄仄平平仄，平平平仄平。","仄平仄仄仄，平仄仄平平。","仄仄平平仄，○平仄仄平。","仄平平仄仄，平仄仄平○。","仄仄平○仄，平○仄仄平。"],"paragraphs":["浔阳数亩宅，归卧掩柴关。","谷口何人待，门前秋草闲。","忘机卖药罢，无语杖藜还。","旧笋成寒竹，空斋向暮山。","水流经舍下，云去到人间。","桂树花应发，因行寄一攀。"],"title":"送郑十二还庐山别业"}
