{"author":"陆游","id":38582,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["萧萧白发卧扁舟，死尽中朝旧辈流。","万里关河孤枕梦，五更风雨四山秋。","郑虔自笑穷耽酒，李广何妨老不侯。","犹有少年风味在，吴笺著句写清愁。"],"title":"枕上作二首  其二"}
