{"author":"傅察","id":3030,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["十年尘土坐才轻，五斗犹堪佐县亭。","鼎贵敢歆新绶紫，固穷唯有旧毡青。","已甘终作轮囷木，未忍翻同屈曲屏。","犹喜膺门被容接，常瞻郎位蔚然星。"],"title":"和鲍守次韵林德祖十四首  其七"}
