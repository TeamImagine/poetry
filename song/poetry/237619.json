{"author":"刘一止","id":237619,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["客里杯觞不易逢，越王宫好莫匆匆。","春容雨打风吹后，山色朝来暮去中。","京国昔从秋序别，斋厨犹忆饭时同。","清时更作他年约，七塔三山梦已通。"],"title":"次韵林少瞻游禹庙一首"}
