{"author":"杜荀鹤","id":32950,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平平仄平平。"],"paragraphs":["多惭到处有诗名，转觉吟诗僻性成。","度水却嫌船著岸，过山翻恨马贪程。","如雠雪月年年景，似梦笙歌处处声。","未合白头今已白，自知非为别愁生。"],"title":"叙吟"}
