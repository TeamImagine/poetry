{"author":"徐铉","id":491,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["窗外虚明雪乍晴，檐前垂霤尽成冰。","长廊瓦叠行行密，晚院风高寸寸增。","玉指乍拈簪尚愧，金阶时坠磬难胜。","晨餐堪醒曹参酒，自恨空肠病不能。"],"title":"陪郑王相公赋檐前垂冰应教依韵"}
