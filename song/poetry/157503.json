{"author":"韩维","id":157503,"strains":["平仄仄平平，○仄仄仄仄。","平平仄仄仄，平仄仄仄仄。","仄平仄平仄，平仄仄平仄。","平平○○平，仄仄仄平仄。","平平仄○仄，仄仄平仄仄。","仄仄平平○，平仄仄平仄。","○平仄平仄，仄仄仄仄仄。","平平仄仄仄，平仄平仄仄。","仄仄平平平，○平平仄仄。"],"paragraphs":["朝发上东门，回首望帝宅。","宫城镇大野，瀍洛去不息。","是时雨新霁，云物有佳色。","嵩峰如迎人，百里见晴碧。","平川邈如画，日照崖脚赤。","道傍公卿坟，鳌背负修石。","苍苔剥文字，十五尚可识。","贤愚不复辨，零落同一迹。","薄暮桑榆风，空悲怀古客。"],"title":"登上东门"}
