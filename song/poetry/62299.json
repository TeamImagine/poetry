{"author":"虞俦","id":62299,"strains":["平平平仄仄平平，平仄平平仄仄平。","仄仄仄平平仄仄，仄平平仄平平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["西窗风露不禁秋，时数微萤几点流。","识字故应甘寂寞，著书初不为穷愁。","倦横如意方三鼓，渴饮门冬自一瓯。","喜报灯花知底事，玉虫连夜缀钗头。"],"title":"和汉老弟秋夜有感  其二"}
