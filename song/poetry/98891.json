{"author":"华岳","id":98891,"strains":["仄平仄仄仄平平，仄仄平平平仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["我生不解觅冠裳，满目风波祇自伤。","楮券不堪供虏币，沙筹那解足军粮。","人情在我随多寡，世态从他自短长。","只告天公乞安乐，百年随分老农桑。"],"title":"述怀"}
