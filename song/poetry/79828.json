{"author":"欧阳修","id":79828,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["清晨下直大明宫，驰马悠然宿露中。","金阙云开沧海日，天街雨后绿槐风。","岁花忽忽双流矢，鬓发萧萧一病翁。","名在玉堂归未得，西山画阁兴何穷。"],"title":"久在病告近方赴直偶成拙诗二首  其二"}
