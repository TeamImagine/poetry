{"author":"吴芾","id":18335,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["英才端合在星躔，不谓淹回阅岁年。","却向山中亲白石，更来涧下濯清泉。","高情虽似秋云淡，丽句还如蜀锦鲜。","怪得了无尘俗气，家风元是谪来仙。"],"title":"和李光祖  其一"}
