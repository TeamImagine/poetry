{"author":"文同","id":168717,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["短彴疏篱入野扃，竹烟松露满襟清。","奔湍激险飞寒响，弱蔓穿深挂晚英。","惜去更观曾画壁，记来重注旧题名。","门前便是红尘道，谁肯同过洗俗缨。"],"title":"汉州王氏林亭"}
