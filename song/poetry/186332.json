{"author":"吕陶","id":186332,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["西风萧瑟动年华，村望犹将景物夸。","山色半随云势断，浮光多被竹阴遮。","社前归兴双飞燕，雨后新声几处蛙。","万里桥南亦如此，十分有意作农家。"],"title":"秋郊"}
