{"author":"张纲","id":245382,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["老去交亲浑谩与，兴来终日饮亡何。","扣门颇厌催书债，隐几凭谁遣睡魔。","肯怪物情相楚越，端由吾道自丘轲。","衰慵更着诗烦恼，笔阵方开已倒戈。"],"title":"次韵彦达催诗"}
