{"author":"张耒","id":217496,"strains":["平平仄仄仄，○仄仄平平。","仄仄平平仄，○○仄仄平。","○仄平平仄，平仄仄平平。","仄平平平仄，仄仄仄平平。","平平仄仄平，平仄仄○平。","仄平平仄平，平仄平仄平。","○平平仄仄，仄仄仄平平。","平○平仄仄，○仄仄平○。"],"paragraphs":["春寒掩古寺，迟日转修廊。","古殿流尘暗，空庭碧草芳。","中有搘筇者，非醉亦非狂。","谪官沧江上，已换一炎凉。","春来不出门，蔬饭守禅堂。","不知门外花，风雨知在亡。","兴来时展卷，睡足自焚香。","清吟尝旨酒，疏懒味何长。"],"title":"寺晚"}
