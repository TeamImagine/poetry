{"author":"方回","id":149631,"strains":["平仄仄仄平仄平仄仄仄，仄仄平○平仄仄。","○平仄仄平平平，平平仄平平仄仄。","平○平平仄仄仄，○仄平平仄仄仄。","平平平仄仄仄仄，仄仄仄仄○仄仄。","仄仄平平仄仄仄，仄平平平仄仄仄。","平仄○平平仄平，仄平仄仄平仄仄。","平平平仄仄仄仄，平平仄仄○平仄。","平平仄仄平仄平，平仄仄平仄仄仄。","○平仄平仄仄平，○平仄平仄仄平。","○仄仄平仄平仄，仄仄仄平平○平。","仄仄仄平仄仄仄，仄平平仄平仄平。","仄○仄仄仄仄仄，仄仄平平平仄平。","仄仄仄平○○仄，仄平仄仄平平平。","仄○平仄仄○仄，○仄平平平仄平。","仄仄仄仄仄○平，仄○仄仄○平平。","仄仄平仄仄仄仄，平仄仄仄平○平。","平○平仄仄仄仄，仄仄仄平仄仄仄。","平平仄仄仄仄仄，仄仄平平仄○仄。","仄平仄仄仄平仄，平平仄○仄○仄。","平仄仄仄仄○仄，○平仄平仄仄仄。","平仄仄仄平仄仄，平平仄仄仄仄仄。","仄仄平仄仄仄平，平平仄仄平平仄。","仄仄仄仄平平平，平仄平○平○平。","平平平仄平○仄，仄仄平平仄○仄。"],"paragraphs":["君不见古来九关虎豹守，入仕艰难无不有。","兴能一札秋槐黄，芒鞋布裙天下走。","攀援龙鳞万万手，咳唾骊珠万万口。","蓬莱无路弱水隔，七上十上空白首。","邂逅登名岂不偶，选坑沉沦十八九。","光范三书徒尔忙，子公一纸焉所取。","书生身体纵着翅，飞声未办廷臣右。","还知气至天地春，花者必花柳必柳。","中庸末章八引诗，三诗首言士所为。","衣锦尚䌹潜虽伏，屋漏不高天听卑。","至隠至微至显见，鬼神森列何可欺。","斗间有气射古剑，石上无根生瑞芝。","快雨乍晴虹霓起，蛰虫欲振雷霆驰。","静中根本动中发，暗处精神明处知。","禊帖昔秘永禅师，不过纸上王羲之。","御史萧翼百计取，公等乃有胸中奇。","胸中奇者五色笔，可以补天可活国。","宗彝作绘衮作火，可但能书梵王译。","此之所宝玉非石，求而不藏卞和泣。","良贾韫匵什其袭，藏而不求价倍百。","公等翰墨今第一，谁云识字不得力。","借径文艺以致身，勋名政要无心得。","九万里迅扶摇风，今日朝廷贞观同。","联翩房杜肩王魏，试代常何草封事。"],"title":"送丘子正以能书入都并呈徐容斋阎靖轩卢处道集贤翰林三学士"}
