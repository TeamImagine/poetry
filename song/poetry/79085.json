{"author":"欧阳修","id":79085,"strains":["仄仄仄平平，平平仄平仄。","平仄仄平平，仄仄○平仄。","仄仄仄平平，平平仄平仄。","平○仄平平，○平○仄仄。","平平平平平，仄仄仄平仄。","仄平平仄仄，仄仄平平仄。","仄仄○仄仄，仄平○仄仄。"],"paragraphs":["踏石弄泉流，寻源入幽谷。","泉傍野人家，四面深篁竹。","溉稻满春畴，鸣渠遶茅屋。","生长饮泉甘，荫泉栽美木。","潺湲无春冬，日夜响山曲。","自言今白首，未惯逢朱毂。","顾我应可怪，每来听不足。"],"title":"幽谷泉"}
