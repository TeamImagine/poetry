{"author":"陆游","id":32852,"strains":["仄仄平平平仄平，平平仄仄仄平平。","仄平仄仄平仄仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十月霜雕枫树林，清溪白石称幽寻。","按行老子诛茆地，惆怅孤臣许国心。","走马平沙嫌路近，传杯小阁喜寒侵。","也思试索梅花笑，冻蕊疏疏欲不禁。"],"title":"东屯呈同游诸公"}
