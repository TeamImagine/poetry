{"author":"员兴宗","id":21879,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["千龄期运到如今，古佛更生愿力深。","鼎铸万方陶冶地，灯传一点圣贤心。","全机径度曹溪水，大地同霑傅野霖。","从此不须忧岁旱，桑麻处处树阴阴。"],"title":"寿虞丞相  其八"}
