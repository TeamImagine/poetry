{"author":"韦庄","id":33378,"strains":["仄仄平平○，平○平仄平。","仄○平平仄，平仄平平平。","平平平仄仄，仄仄平平○。","平○平平仄，仄仄平平平。","平平仄平平仄，仄平仄平仄平。","仄仄仄平平仄，平○仄平平平。","平平仄仄平平平，平平仄仄平仄平。","仄平○仄平仄平，仄○仄平平○平。"],"paragraphs":["凤縠兮鸳绡，霞疏兮绮寮。","玉庭兮春昼，金屋兮秋宵。","愁瞳兮月皎，笑颊兮花娇。","罗轻兮浓麝，室煖兮香椒。","銮舆去兮萧屑，七丝断兮泬寥。","主父卧兮漳水，君王幸兮云轺。","铅华窅窈兮秾姿，棠公肸蚃兮靡依。","翠华长逝兮莫追，晏相望门兮空悲。"],"title":"抚盈歌"}
