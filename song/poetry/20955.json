{"author":"晁公溯","id":20955,"strains":["仄○平平平，仄仄仄仄仄。","仄平仄平○，仄仄仄平仄。","平平平平平，平仄平仄仄。","仄平平仄平，仄仄仄平仄。","平平平○平，平仄平○仄。","平平○平○，平仄平仄仄。","仄仄平平平，仄仄平仄仄。","仄平仄平仄，平仄平平仄。","仄平仄仄仄，平平平仄仄。","平平仄仄仄，○仄平仄仄。","仄仄平仄平，平平仄平仄。"],"paragraphs":["久闻光明山，下有太古雪。","大冬剧严凝，厚地愈融结。","峥嵘成层冰，千岁终不灭。","野翁因𣃁荒，得此走城阙。","初非人磨礲，真是天剞劂。","形模如圭长，颜色逾玉洁。","巨细皆晶荧，表里俱洞澈。","或疑普贤化，谁得昆吾切。","太阳一照曜，神光时发越。","诚宜置宴坐，相伴修白业。","可配寒露壶，清泠濯明月。"],"title":"谢王元才见惠峨嵋山菩萨石"}
