{"author":"赵汝鐩","id":97971,"strains":["仄平仄仄平平平，仄平○仄平平平。","仄平平仄平平仄，仄仄平平仄仄平。","平平仄仄平？仄，仄仄○平平○仄。","○平仄平仄仄平，○平仄仄仄仄仄。","平仄仄仄平仄平，仄仄平平仄平平。","仄仄平仄平平仄，平仄仄平仄○仄。"],"paragraphs":["六花坼冻云模糊，钓钩空掷寒无鱼。","系舟枯柳归茅舍，拨火煨薪拥地炉。","赊邻一榼醅酦玉，老稚分霑春回谷。","重来解维放夜筒，横风打向别港宿。","溪馆对雪歌妓围，釜出驼峰酒羔儿。","笑指渔父何憔悴，渔父掉头但称醉。"],"title":"渔父四时曲 冬"}
