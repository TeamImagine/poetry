{"author":"王建","id":8070,"strains":["仄平平仄仄，平仄仄平平。","平仄平平仄，平○仄仄平。","仄平○仄仄，平仄仄○平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","○平平仄仄，○仄仄平平。","仄仄○平仄，平平仄仄平。"],"paragraphs":["此花名价别，开艳益皇都。","香遍苓菱死，红烧踯躅枯。","软光笼细脉，妖色暖鲜肤。","满蘂攒黄粉，含棱缕绛苏。","好和薰御服，堪画入宫图。","晚态愁新妇，残妆望病夫。","教人知个数，留客赏斯须。","一夜轻风起，千金买亦无。"],"title":"赏牡丹"}
