{"author":"卢肇","id":24543,"strains":["平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["秋天草木正萧疏，西望秦关别旧居。","筵上芳樽今日酒，箧中黄卷古人书。","辞乡且伴衔芦雁，入海终为戴角鱼。","长短九霄飞直上，不教毛羽落空虚。"],"title":"别宜春赴举"}
