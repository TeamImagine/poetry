{"author":"元稹","id":14251,"strains":["仄仄平仄仄，仄仄仄○平。","平平平平仄，仄仄仄仄○。","仄平平仄仄，仄仄平平平。","仄○○仄仄，平平仄平平。","仄平仄仄平，○仄仄○平。","平平仄仄仄，平仄平平平。","○平仄仄仄，仄仄平仄平。","○仄平○仄，仄仄平○○。","仄平平仄仄，仄仄平仄平。","仄仄平仄仄，仄仄平仄平。","仄○平仄仄，仄仄○仄平。","仄仄仄仄平，仄平平仄平。","仄仄仄平仄，仄仄仄平平。","仄仄仄仄仄，仄○平仄平。","平平平○仄，平仄仄平平。","仄仄○仄仄，仄平平仄○。","仄仄平仄仄，仄平平仄平。","平平平仄仄，仄仄平仄平。","平仄仄平仄，仄平平仄平。","○仄仄仄○，仄平平仄○。"],"paragraphs":["自古谁不死，不复记其名。","今年京城内，死者老少幷。","独孤才四十，仕宦方荣荣。","李三三十九，登朝有清声。","赵昌八十余，三拥大将旌。","为生信异异，之死同冥冥。","其家哭泣爱，一一无异情。","其类嗟叹惜，各各无重轻。","万龄龟菌等，一死天地平。","以此方我病，我病何足惊。","借如今日死，亦足了一生。","借使到百年，不知何所成。","况我早师佛，屋宅此身形。","舍彼复就此，去留何所萦。","前身为过迹，来世即前程。","但念行不息，岂忧无路行。","蜕骨龙不死，蜕皮蝉自鸣。","胡为神蜕体，此道人不明。","持谢爱朋友，寄之仁弟兄。","吟此可达观，世言何足听。"],"title":"遣病"}
