{"author":"陆游","id":42093,"strains":["○平仄仄仄，○仄仄仄仄。","平平平仄平，仄仄平仄仄。","平平仄仄○，仄仄○平仄。","平○平平仄，平仄仄仄仄。","平○仄平仄，仄仄仄平仄。","仄仄仄仄平，仄仄平仄仄。"],"paragraphs":["重云蔽白日，陂港日夜涸。","秋风才几时，已见霜雪作。","人生各有分，岂必衣狐狢。","吴中冬蔬茂，盘箸不寂寞。","抟泥治墙屋，伐筿补篱落。","薄酒亦醉人，问子胡不乐。"],"title":"初寒"}
