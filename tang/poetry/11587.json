{"author":"陈师穆","id":11587,"strains":["平仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄○。","平平平仄仄，平○仄○○。","仄仄平平仄，平平仄仄平。","平平平仄仄，平仄仄平平。"],"paragraphs":["晴晓初春日，高心望素云。","彩光浮玉辇，紫气隐元君。","缥缈中天去，逍遥上界分。","鸾骖攀不及，仙吹远难闻。","礼候于斯睹，明循在解纷。","人归悬想处，霞色自氛氲。"],"title":"立春日晓望三素云"}
