{"author":"王灼","id":27597,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["盛年曾效引裾辛，勇退归休四十春。","闲却圣朝医国手，来为诗社作家人。","尖新句子堪呈佛，峭拔毫端似有神。","仆辈岂应陪唱和，却缘鼷鼠发千钧。"],"title":"三和谢娱亲堂扁  其一"}
