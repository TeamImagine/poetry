{"author":"苏泂","id":95979,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["团扇光阴有一年，楚骚心事忽凄然。","风高碧落无穷雁，日暮青山欲断蝉。","老去极思顽似石，古来元忌直如弦。","吾庐咫尺金沙地，聊与僧伽话夙缘。"],"title":"团扇"}
