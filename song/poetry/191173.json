{"author":"韦骧","id":191173,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["右辖辞荣重寄分，却趋召节造天阍。","表仪八座方尊德，悃愊连章乞偃藩。","将见辨严离凤阙，忽传感疾自鸰原。","公薨不及期颐寿，至理冥冥岂易论。"],"title":"胡右丞挽词"}
