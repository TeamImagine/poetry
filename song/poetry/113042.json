{"author":"范镇","id":113042,"strains":["仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。","仄仄○○仄，平平仄仄平。","仄平平仄○，仄仄仄平平。","仄仄平平仄，平平仄仄平。","仄平平仄仄，仄仄仄○平。","○仄平平仄，平平仄仄○。","仄○平仄仄，仄仄仄平平。","仄仄平平仄，平平○仄平。","仄平○仄仄，○仄仄平平。","仄仄平平仄，平平仄○○。","仄平○仄仄，平仄仄仄平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，平仄仄平平。","仄仄平平仄，平○仄仄平。","平平仄仄仄，平仄仄平○。"],"paragraphs":["盛旦真明圣，平生伏至公。","遭逢不世出，覆露与天同。","谅直诚多勉，谋猷愧罔功。","后王明若日，夷夏庆同风。","喜气中兼外，欢谣北至东。","敢图严密禁，擢处太清宫。","峻拔山形大，高明地望雄。","起居无忘古，坐卧只思忠。","论乐嗟沦废，求音扣寂空。","大和非隐伏，至理自穹崇。","暧昧幽还显，尊卑降复隆。","使人思舞凤，如弋慕飞鸿。","世事安清谧，人心处正中。","至醇当直诣，精义故旁通。","本自关瑶律，还须抚素桐。","天材由圣作，物理要人穷。","往古为经始，来今是考终。","云为极微妙，襟抱贮冲融。","敛聚阴阳气，窥观造化工。","因君说乐事，诗咏照光虹。"],"title":"冯允南远贶佳作有舜律远相通之句因次韵寄之"}
