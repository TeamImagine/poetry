{"author":"刘克庄","id":110602,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["一树婆娑整复斜，使君辍赠到田家。","自惭瓮牖绳枢子，不称香囊锦伞花。","小借煖风为破萼，旋浇新水待抽芽。","丁宁童子勤封植，留与甘棠一样夸。"],"title":"太守林太博赠瑞香花  其一"}
