{"author":"刘阆风","id":172973,"strains":["平平平平仄平平，○仄仄仄○平平。","平仄平仄仄仄平，○？仄仄平平○。","○仄平仄平平平，仄仄平仄仄平○。","平仄平仄平平平，仄平仄仄平○平。","平平平仄平仄平，仄仄平平平仄平。","仄平平仄○平平，仄仄平平平仄○。","仄仄仄平平仄平，平平仄仄仄平平。","平平仄仄仄仄平，○平仄仄仄仄○。","仄仄平平仄仄○，仄平仄平仄仄平。","平仄平○仄仄平，平平仄仄仄○平，仄仄平○仄仄○。","平平仄仄平仄平，仄仄仄平仄平平。","平平平仄平○平，仄仄平平仄仄○。","平平仄仄平平平，平平仄仄平平平。","仄仄平仄仄仄平，平平平平○平平。","○○仄平仄○平，仄平仄仄仄平平。","平仄仄仄平○平，○平○平仄平平。","○平仄仄○？平，平仄平平仄仄平。","平仄平平仄仄平，平平平平○平平。","平仄○平仄○平，仄平平仄仄平平。","平平仄仄仄平平，仄仄平平仄仄平。","仄仄平平仄仄平，平仄仄仄○平平。","平平平仄平仄平，平平○仄仄仄平，平平仄仄○仄平。","平仄仄平仄平仄，平平仄仄？仄平。"],"paragraphs":["青原连峰郁嵯峨，中产瑞石如金螺。","清淑之气孕秀多，蜿蟺旁礴无偏颇。","间世人杰文星罗，六一鸣道继雄轲。","忠简名节森聱牙，乃孙所学能传家。","天孙为织云锦窠，五凤装楼龙作梭。","吐词摛藻正而葩，纬国经邦真土苴。","暂屈计台烦抚摩，飞刍挽粟汉萧何。","专城治郡政不苛，分医散药起札瘥。","幻出东湖十里荷，百花蔽亏万柳遮。","民不知劳在咄嗟，涂歌里咏自吟哦，坐致金穰玉烛和。","登城万宝丰百嘉，黍稷稻粱菽禾麻。","维时秋律灰吹葭，玉宇凉生雨乍过。","银河夜静风无波，祥烟瑞霭纷交加。","只说牛女此会佳，谁知神仙降云车。","中驱下扶走乘戈，玉妃拥卫不㧑呵。","童女十二颜如花，乘鸾吹箫静无哗。","弹璈戛玉献琵琶，琴奏双成瑟女娲。","仙掌金茎吸露华，西凉蒲萄胜流霞。","桃实如蟠枣如瓜，祝公千百算增遐。","公持玉节镇龙沙，我领辕门吉水涯。","一水东西骋望赊，安得共泛张骞槎。","秋风阊阖鸣玉珂，公归调鼎我盐醝，持衡不致斤两差。","诗寄柏梁愧猗那，因词见意倘可歌。"],"title":"寿胡运使"}
