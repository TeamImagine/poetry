{"author":"刘长卿","id":55062,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["东山访道成开士，南渡隋阳作本师。","了义惠心能善诱，吴风越俗罢淫祠。","室中时见天人命，物外长悬海岳期。","多谢清言异玄度，悬河高论有谁持。"],"title":"西陵寄一上人"}
