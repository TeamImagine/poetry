{"author":"陆游","id":34654,"strains":["仄仄平平平仄平，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["老觉人间无一欣，穷阎扫轨谢纷纷。","已凭白露洗明月，更遣清风收乱云。","栖鹊拣枝寒未稳，断鸿呼伴远犹闻。","病羸慵踏梧桐影，倚柱长吟夜向分。"],"title":"甲辰中秋无月十七夜独皦然达旦"}
