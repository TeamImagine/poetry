{"author":"刘克逊","id":118052,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["高绝寒斋虽未到，但观名扁定非虚。","连床夜语炉无火，四壁秋声案有书。","要与西塘同苦淡，更容东野伴萧疏。","区区粗得归闲趣，每见高风愧不如。"],"title":"题林司户寒斋"}
