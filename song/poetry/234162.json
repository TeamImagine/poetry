{"author":"张扩","id":234162,"strains":["仄仄平平仄仄平，仄平仄仄仄平平。","平平仄仄仄仄仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["蚤岁相亲翰墨场，不堪迟暮屡参商。","无钱可办一日醉，有目漫同千里光。","闻道新诗多格律，宁从尊酒细斟量。","江南旧隐邻鸡犬，何日青灯更对床。"],"title":"留别汪彦章符宝"}
