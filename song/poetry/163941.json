{"author":"仇远","id":163941,"strains":["仄仄仄仄仄，仄仄仄○平。","○平平平仄，平仄平仄平。","平仄仄平平，平平仄○平。","仄仄仄平仄，仄平仄平平。","平平仄仄仄，仄平仄平平。","仄平仄仄○，仄仄仄仄平。","平平仄平仄，仄仄平平平。","仄仄仄仄平，平平仄○平。","仄平○平仄，仄仄○仄平。","仄仄平仄○，仄平平仄平。"],"paragraphs":["未仕每愿仕，既仕复思归。","了知归来是，宜悟求仕非。","干禄本为贫，元非慕轻肥。","已昧好为戒，复贻素餐讥。","时艰士失业，十家九寒饥。","岂无禹稷思，力薄愿乃违。","吾门可罗雀，载酒人来稀。","下考劣已书，归心疾如飞。","眷言长途马，老矣思脱鞿。","昼短歌意长，式微兮式微。"],"title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧  其一一"}
