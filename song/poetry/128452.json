{"author":"高斯得","id":128452,"strains":["仄平平仄○，仄仄仄平仄。","○仄平平○，平仄平平仄。","○仄仄平○，仄仄仄平仄。","平仄平平仄，平平仄平仄。","平仄仄平平，仄平平仄仄。","平平○仄仄，仄仄平仄仄。","平平仄平平，仄仄平仄仄。","○平平仄平，仄○○平仄。","平仄仄仄平，仄仄仄平仄。","仄平仄仄平，平平仄平仄。","平仄仄○平，仄仄平平仄。","平平仄平平，平○仄平仄。","仄仄仄平平，○○○仄仄。","平平仄平仄，仄仄仄平仄。","平○平仄仄，仄仄仄平仄。","平仄仄平平，平平仄平仄。"],"paragraphs":["我生天地间，自笑一疣物。","燕蝠争晨暝，龙蠖安伸屈。","三度侣黄冠，十载谢丹绂。","无学陪旃厦，无才演纶綍。","晨策恣幽探，午窗饶睡兀。","平生正坐口，自使穷到骨。","纷纷蝶争春，悄悄蟆啖月。","从来彭泽琴，不胜昭阳羯。","安有冷笑姿，可入艳阳节。","积年几穴床，经旬不逾𫔶。","时逐志和风，惯卧袁安雪。","初无子公书，谁其项斯说。","忽令管龙宫，传闻从雁帛。","还来弄香火，幸不废书册。","偷闲容我辈，用世付时哲。","鹏鷃各逍遥，何烦较优劣。"],"title":"次韵詹丞贺得祠"}
