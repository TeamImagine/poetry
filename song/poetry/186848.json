{"author":"释显忠","id":186848,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五马重来谿口寺，惟将属吏与门僧。","盘云野径行千里，送目危台上百层。","岩桧影寒犹带雪，谿流声涩未销冰。","寻常地远无因到，空愧躬良二老朋。"],"title":"过溪口广慈院"}
