{"author":"詹敦仁","id":37522,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["当年巧匠制茅亭，台馆翚飞匝郡城。","万灶貔貅戈甲散，千家罗绮管弦鸣。","柳腰舞罢香风度，花脸妆匀酒晕生。","试问亭前花与柳，几番衰谢几番荣。"],"title":"余迁泉山城留侯招游郡圃作此"}
