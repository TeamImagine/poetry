{"author":"于石","id":163678,"strains":["平仄平仄○，仄○平仄平。","仄平仄○平，仄仄仄平平。","平平平平○，仄仄平仄○。","仄仄平仄仄，平○平仄平。","仄平○仄仄，仄仄○仄平。","仄平仄平仄，仄平平仄平。","仄平仄平仄，平仄仄平平。"],"paragraphs":["吴起为鲁将，杀妻殊不仁。","乐羊伐中山，食子太无情。","功名苟为重，骨肉无乃轻。","以此谋富贵，何如甘贱贫。","沛丰三尺剑，抵掌收楚秦。","未央玉卮寿，以功骄父兄。","惜哉一杯酒，终愧一杯羹。"],"title":"感兴  其一"}
