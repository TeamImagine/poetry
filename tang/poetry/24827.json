{"author":"马戴","id":24827,"strains":["平平平仄仄，仄仄仄平平。","平平仄仄仄，○仄仄平平。","仄仄平平仄，平平仄仄平。","平平○仄仄，仄仄○平○。","仄仄仄平仄，平○平仄○。","仄平平仄仄，平○仄平平。","仄仄仄平仄，平平○仄平。","平平仄○仄，○仄仄平平。"],"paragraphs":["南方春景好，念子缓归心。","身方脱野服，冠未系朝簪。","足恣平生赏，无虞外役侵。","汀洲观鸟戏，向月和猿吟。","税驾楚山广，扬帆湘水深。","采奇搜石穴，怀胜即枫林。","怅望极霞际，流情堕海阴。","前朝杳难问，叹息洒鸣琴。"],"title":"寄广州杨参军"}
