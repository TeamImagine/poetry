{"author":"陈造","id":59283,"strains":["平仄仄平平，平平仄仄平。","平平仄仄仄，仄仄仄平平。","仄仄平平仄，平平○仄平。","平平○仄仄，平仄仄平平。","○仄平平仄，平平仄仄平。","平平仄平仄，仄仄仄平平。","仄仄平○仄，平平仄仄平。","平平仄平仄，平仄仄平平。","仄仄平平○，平平仄仄平。","平平平仄仄，仄仄仄○平。","仄仄○平仄，○平仄仄平。","平平仄平仄，平仄仄平平。"],"paragraphs":["山路细萦蛇，欹危讶泛槎。","幽人肯假榻，倦客似还家。","柏径初轩豁，筠窗更静嘉。","饥肠如作苦，斋鼓恰停挝。","茶供含秋露，菘葅带早花。","香秔有炊玉，煮餠不摇牙。","好在经行处，还怜旧约差。","摩挲验蛇蚓，圆缺屡虾蟆。","境信人俱胜，心宁迹与遐。","农时多闵雨，意绪每如麻。","却话三生契，空嗟两鬓华。","蒲团坐双稳，良夜对篝纱。"],"title":"再游福溪岩赠主僧"}
