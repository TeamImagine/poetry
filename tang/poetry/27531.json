{"author":"许棠","id":27531,"strains":["仄仄平平仄，平平○仄平。","平○平仄仄，仄仄仄平平。","仄仄仄平仄，平平仄仄平。","○平平仄○，仄仄○平平。","平仄平平仄，平平仄仄○。","仄平平仄仄，平仄○平平。","仄仄平○仄，平○仄仄○。","平平平仄仄，仄仄仄○平。","平仄平○仄，平平仄仄平。","仄平平仄仄，平仄仄平平。","仄仄○仄仄，平平仄仄平。","仄平○仄仄，仄仄仄平平。"],"paragraphs":["造化生微物，常能应候鸣。","初离何处树，又发去年声。","未蜕唯愁动，才飞似解惊。","闻来邻海徼，恨起过边城。","骚屑随风远，悠扬类雪轻。","报秋凉渐至，嘶月思偏清。","互默疑相荅，微摇似欲行。","繁音人已厌，朽壳蚁犹争。","朝士严冠饰，宫嫔逞鬓名。","乱依西日噪，多引北归情。","筿露凝潜吸，蛛丝忽迸萦。","此时吟立者，不觉万愁生。"],"title":"闻蝉十二韵"}
