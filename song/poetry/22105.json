{"author":"王十朋","id":22105,"strains":["平平平仄平平平，平○平仄平平平。","平平仄平仄仄仄，平仄○仄平○平。","仄仄平平仄○仄，平仄平平平○仄。","仄仄○平平○平，仄平仄仄平○仄。","仄仄平平平仄平，仄平平仄仄平平。","○仄仄○平仄仄，仄平仄仄平平平。"],"paragraphs":["萧萧蘋末生秋声，登临遐想兰台英。","天高气清水碧色，明月相映光如琼。","脱叶翩翻下深樾，莲社高人诗兴发。","讲外吟余心更闲，白云满袖眠禅窟。","竹径通幽人不来，鸟鸣山静独徘徊。","应笑世间名利客，一生扰扰徒悲哀。"],"title":"秋日山林即事次叔父宝印师韵  其一"}
