{"author":"周紫芝","id":240673,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["秋来烹鲤得明珠，颇胜当年获异书。","里社相从真是伴，江湖作计未全疏。","愁须强把樽中蚁，老亦宁思组上鱼。","回望花姑溪北墅，可能无路到华胥。"],"title":"次韵元素见寄二首  其一"}
