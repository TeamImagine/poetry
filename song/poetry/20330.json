{"author":"李石","id":20330,"strains":["平平平仄仄，仄仄仄平平。","平平仄仄平，仄仄○○平。","○○仄仄仄仄平仄仄，仄仄仄平平仄○。","仄仄仄平仄，仄平平○平仄○。","仄平仄仄仄，仄仄平平平。","仄平平仄平，仄仄平仄平。","仄平仄仄仄平仄，平平仄仄○仄平仄仄仄平仄平。","仄仄○仄仄，仄仄平仄平仄仄仄平○平。","平仄仄平仄，仄仄平仄○。","平平○仄平，仄○仄仄平仄平平平。","仄平仄仄仄，仄仄平仄○○平仄平。","○平○仄○，平平仄仄平仄平。","○仄仄○仄平仄，仄○仄仄○仄平。","仄平仄仄仄平仄，仄仄平仄平仄仄。","平仄仄仄仄，仄仄平仄○。","仄仄仄仄仄仄平仄仄，平仄平仄仄仄平仄○。"],"paragraphs":["成都名画窟，所至妙宫墙。","风流五代余，轨躅参隋唐。","其间礼殿晋画为鼻祖，未数后来鸿雁行。","画者果谁欤，或云名收人姓张。","右军问蜀守，墨帖求缣缃。","乃知前辈人，不爱时世妆。","范琼杜措李怀衮，仙荒佛怪驱喝雷电笔意窥渺茫。","不若收所画，上自皮羽之服下至垂衣裳。","盘古众支派，帝霸皇与王。","君臣分圣贤，有如虎豹龙凤殊文章。","视之若有见，日月星象空中垂耿光。","听之如有闻，衔牙玉佩鸣以锵。","三古以降历今世，视听所感犹一堂。","乃知此画自神品，碌碌余子非所望。","吾道久已屈，二氏争颉颃。","岂唯牧也见绌余子下，而有公议老我双鬓苍。"],"title":"礼殿圣贤图"}
