{"author":"杨鼎夫","id":37500,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["青城山峭皂江寒，欲度当时作等闲。","櫂逆狂风趋近岸，舟逢怪石碎前湾。","手携弱杖仓皇处，命出洪涛顷刻间。","今日深恩无以报，令人羞记雀衔环。"],"title":"记皂江堕水事"}
