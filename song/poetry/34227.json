{"author":"陆游","id":34227,"strains":["仄平仄仄仄，平仄仄仄平。","仄平仄仄仄，仄仄平平平。","平○平仄仄，平平仄平平。","平仄○仄仄，仄仄平仄平。","仄仄平仄仄，平仄仄仄平。","仄仄仄平仄，平仄平仄平。","仄平仄仄仄，平仄○○平。","平平仄仄仄，仄仄平平平。","平平仄仄仄，平仄仄仄平。","仄仄仄○仄，平仄平平仄。"],"paragraphs":["舍东种早韭，生计似庾郎。","舍西种小菓，戏学蚕丛乡。","惟荠天所赐，青青被陵冈。","珍美屏盐酪，耿介凌雪霜。","采撷无阙日，烹饪有秘方。","候火地炉暖，加糁沙钵香。","尚嫌杂笋蕨，而况污膏粱。","炊秔及鬻饼，得此生辉光。","吾馋实易足，扪腹喜欲狂。","一扫万钱食，终老稽山旁。"],"title":"食荠十韵"}
