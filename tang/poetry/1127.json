{"author":"白居易","id":1127,"strains":["仄平平仄仄，平平平仄仄。","仄平仄仄平，仄仄平○仄。","仄平仄平仄，仄仄○平仄。","仄仄平○平，仄平仄平仄。","仄平仄平仄，平平平平仄。","○仄平仄平，仄仄仄平仄。","平平仄仄仄，仄平平仄仄。","仄仄仄平平，仄平平仄仄。","仄仄平仄仄，平仄○平仄。","平仄仄仄平，平○平仄仄。","仄平仄仄仄，仄平○仄仄。","仄仄仄平平，○仄○平仄。","平平仄仄仄，仄仄平平仄。","○仄平仄平，仄平○仄仄。"],"paragraphs":["世人求富贵，多为身嗜欲。","盛衰不自由，得失常相逐。","问君少年日，苦学将干禄。","负笈尘中游，抱书雪前宿。","布衾不周体，藜茄才充腹。","三十登宦途，五十被朝服。","奴温已挟纩，马肥初食粟。","未敢议欢游，尚为名检束。","耳目聋暗后，堂上调丝竹。","牙齿缺落时，盘中堆酒肉。","彼来此已去，外余中不足。","少壮与荣华，相避如寒燠。","青云去地远，白日终天速。","从古无奈何，短歌听一曲。"],"title":"相和歌辞 短歌行二首 二"}
