{"author":"廖匡图","id":36495,"strains":["平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["曾于西晋封中散，又向东吴作大夫。","浓翠自知千古在，清声谁道四时无。","枝柯偃后龙蛇老，根脚盘来爪距粗。","直待素秋摇落日，始将凡木鬬荣枯。"],"title":"松"}
