{"author":"王禹偁","id":177723,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["两朝书命愧无才，谩逐词臣侍玉阶。","病似相如多避事，拙于方朔少诙谐。","命奇只合先休退，道在何妨更卷怀。","白首犹期议封禅，一随銮辂见燔柴。"],"title":"寓直偶题"}
