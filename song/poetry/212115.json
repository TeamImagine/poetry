{"author":"华镇","id":212115,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["屈指新春只月余，园梅闻道已盈枝。","暗香便欲朝三嗅，寒笛愁闻夜一吹。","病眼未能临翠薄，幽怀还恐失霜枝。","从君觅取春消息，莫使空吟寄驿诗。"],"title":"病中闻梅已放就邻人求之"}
