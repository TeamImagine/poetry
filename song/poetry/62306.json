{"author":"虞俦","id":62306,"strains":["仄仄○平仄，平○仄仄平。","○平平仄仄，平仄仄平平。","仄仄平平仄，平平仄仄○。","平平仄仄仄，平仄仄平平。","仄仄○平仄，平平仄仄平。","仄平平○仄，平仄仄平平。","平仄平○仄，○平仄仄平。","○○平仄仄，仄仄仄○○。","仄○○平仄，平平平仄平。","仄平平仄仄，仄仄仄平平。"],"paragraphs":["岳镇凝华久，天潢析派初。","长庚秋入梦，佳气夜充闾。","奕叶兰同茂，怀珠玉不如。","词章贺白右，经术向歆余。","已近长安日，聊登使者车。","着鞭先禁路，储宝镇皇居。","家世曾重席，王门昔曳裾。","弹冠惭似续，入幕借吹嘘。","愿献长生箓，何须鸿宝书。","黑头须两地，玉带拥金鱼。"],"title":"代黄仲本贺赵漕"}
