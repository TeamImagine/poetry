{"author":"萧元之","id":123801,"strains":["仄平○平仄，○仄仄平平。","平平仄平仄，平平○平平。","仄仄平仄仄，平仄平平平。","○○平平仄，仄平仄仄平。","平平仄仄仄，仄○仄仄平。","仄仄仄平仄，平平平平平。","仄仄仄仄仄，○仄平平平。","平平○仄仄，○仄平平平。","仄平仄平仄，仄仄仄仄平。","仄仄仄仄仄，平仄仄仄平。","仄仄平仄仄，平仄平平平。","平仄仄仄○，○○○平平。","仄仄平仄仄，○平仄仄平。","平平仄平仄，仄仄平平平。","平平仄平平，仄仄仄平平。","平仄仄仄仄，仄仄仄仄平。","仄平仄仄仄，仄仄平○平。","仄仄仄仄仄，仄仄平○○。","仄平仄仄○，平平仄○平。","仄仄仄仄仄，仄仄仄仄平。","仄平仄仄仄，○仄平仄平。","仄仄仄仄平，○○仄○平。","仄平平平仄，仄仄平平平。","平平仄平仄，平仄仄仄○。","○仄平仄仄，仄仄○仄平。","仄仄平仄仄，平仄平平平。","仄平仄仄仄，仄仄仄仄平。","仄仄仄平仄，仄仄仄仄平。","仄仄平仄仄，○平平仄○。"],"paragraphs":["我尝论诗始，其道最希夷。","神工裂浑沌，声音相雄雌。","物理何钜细，人性无妍媸。","当其天真发，各鸣志所之。","斯民朴未散，粹如玉不疵。","老穉壤衢日，君臣赓歌时。","下逮雅颂作，间列民风熙。","怡愉且密勿，和厚无浇漓。","固经圣人择，要匪古义亏。","屈宋变赋体，苏李五字诗。","七字追迅电，陶谢萦寒漪。","虽各骋逸思，犹如观尊彜。","但有奇古意，了非斧凿姿。","伤心玉台后，巧丽争纷披。","雕锼以为工，叫噪以为奇。","诗乃一技尔，那复古道为。","有唐李与杜，切切哀其衰。","稍欲复古作，便觉骚些遗。","后人好异论，咸酸各行私。","白以诡见斥，甫以朴见嗤。","那知托奥妙，中有真趣怡。","昧昧作者流，行行信且疑。","我尝任胸臆，谓自唐无诗。","山川或登览，朋友或聚离。","颇以悲喜意，吐作蹇复辞。","岂有肩古作，聊欲支倾欹。","子云不可待，赏者又复谁。","所以拜坛下，傥令佐鼓旗。","庶几皇甫谧，犹能知左思。"],"title":"与程右史论诗道"}
