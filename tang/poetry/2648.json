{"author":"杜甫","id":2648,"strains":["平平仄仄○平平，仄仄平仄平平平。","平仄仄平仄仄仄，仄平仄平平仄平。","平平仄平平平仄，仄平○平平仄平。","平平仄仄平仄仄，仄仄仄仄○平平。","平仄仄平仄平仄，仄平平仄○仄平。","仄平平平仄仄仄，仄仄仄仄平平○。","平平仄仄平平仄，平平仄仄平仄仄。","平平平仄仄仄○，仄仄仄仄平平仄。","仄平平平仄平仄，平仄仄仄平平仄。","仄仄仄平仄仄平，仄仄○平平○仄。"],"paragraphs":["姜侯设脍当严冬，昨日今日皆天风。","河冻未渔不易得，凿冰恐侵河伯宫。","饔人受鱼鲛人手，洗鱼磨刀鱼眼红。","无声细下飞碎雪，有骨已剁觜春葱。","偏劝腹腴愧年少，软炊香饭缘老翁。","落砧何曾白纸湿，放箸未觉金盘空。","新欢便饱姜侯德，清觞异味情屡极。","东归贪路自觉难，欲别上马身无力。","可怜为人好心事，于我见子真颜色。","不恨我衰子贵时，怅望且为今相忆。"],"title":"阌乡姜七少府设脍戏赠长歌"}
