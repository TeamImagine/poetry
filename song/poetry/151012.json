{"author":"葛起耕","id":151012,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["谁奏琵琶妒客欢，啼珠泣玉使心酸。","感时多向英雄洒，怨别还从粉黛弹。","每听巴猿愁滴袂，莫烧汉蜡恐堆盘。","阳关一曲君休唱，唱罢人间行路难。"],"title":"泪"}
