{"author":"陆游","id":39008,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["多稼如云获并空，牛阑樵担画图中。","梧桐已逐晨霜尽，乌臼犹争夕照红。","脱网𪡋喁奔远浦，避鹰扑握保深丛。","旗亭人语灯初上，一醉何妨野老同。"],"title":"晓晴肩舆至湖上"}
