{"author":"黄公度","id":21480,"strains":["平平平仄平，仄仄仄平仄。","平平仄仄○平仄，平平仄仄平平仄。","平○平平平仄平，平仄○仄平平平。","仄平仄仄平平仄，仄平平仄平平平。","仄平平仄仄○仄，仄平仄平仄仄仄。","仄平仄仄○仄○，仄○平平仄○仄。"],"paragraphs":["何须轮拥朱，不愿佩悬玉。","青山得去且归去，谋生待足何时足。","林间招提金碧开，门外过客谁能来。","桂花落尽无人问，古墙秋迳生青苔。","旧山泉石故应好，菟裘不营亦可老。","此身已与三径期，未分渊明迹如扫。"],"title":"癸亥秋行县夜寓下生院倦甚慨然有归欤之兴戏用壁间韵以盟泉石"}
