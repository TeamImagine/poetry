{"author":"曾丰","id":72178,"strains":["仄平平仄平仄○，仄仄平平○○仄。","平平○仄仄○平，仄仄仄○平仄○。","平○仄仄平仄平，仄平仄平仄○平。","仄仄平平平仄仄，○平仄仄仄平平。"],"paragraphs":["主人胸次风韵胜，万象皆倾如听命。","开窗凝目立相招，霁月影从溪响应。","神迎气送烦此君，拜嘉有何答殷勤。","棐几蒲团千兔颖，茶瓯酒椀一炉薰。"],"title":"题邬季文送清轩"}
