{"author":"白居易","id":17559,"strains":["平平仄平平，平仄仄平仄。","仄○仄平平，平仄仄平仄。","仄平○仄仄，平仄○平仄。","仄仄平平平，平○平仄仄。","仄仄仄平仄，仄仄平仄仄。","平仄平仄平，平平仄平仄。","平平仄平仄，仄仄平仄仄。","仄仄仄平平，平平平仄仄。","仄平仄平仄，○仄○仄仄。","仄仄仄平平，平仄平○仄。"],"paragraphs":["陶云爱吾庐，吾亦爱吾屋。","屋中有琴书，聊以慰幽独。","是时三月半，花落庭芜绿。","舍上晨鸠鸣，窗间春睡足。","睡足起闲坐，景晏方栉沐。","今日非十斋，庖童馈鱼肉。","饥来恣餐歠，冷热随所欲。","饱竟快搔爬，筋骸无检束。","岂徒畅肢体，兼欲遗耳目。","便可傲松乔，何假杯中渌。"],"title":"春日闲居三首 一"}
