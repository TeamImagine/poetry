{"author":"毕仲游","id":209137,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["病懒逢春不似春，已衰心力未闲身。","入关胜迹都题汉，度陇方言漫计秦。","人会一时亲贾马，交情千里属雷陈。","渐知归计无多事，只待男婚女嫁人。"],"title":"和李文叔寄虢州孙元忠学士"}
