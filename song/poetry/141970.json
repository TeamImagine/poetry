{"author":"刘黻","id":141970,"strains":["平平仄仄平，仄仄○仄仄。","仄平仄仄平，平仄○仄仄。","仄仄仄平仄，仄仄仄平仄。","仄平平平平，仄仄平平仄。","平仄仄仄仄，○仄仄平仄。","平仄仄仄仄，平仄仄仄仄。","仄仄仄仄平，平仄仄仄仄。","仄平仄仄平，仄平平仄仄。","仄仄平平仄，平仄○仄仄。","平仄仄平平，仄仄仄平仄。","平仄仄仄仄，○仄仄平仄。","仄仄仄仄平，仄仄仄仄仄。","平平仄仄仄，仄仄仄平仄。","仄平仄平仄，仄仄仄仄仄。","平仄仄仄仄，平仄仄○仄。","平平仄仄○，仄仄仄平平。","仄仄平平平，平平平仄○。","仄仄平仄平，仄仄仄平○。","平○仄平仄，○○平仄仄。","仄平平平平，平仄仄平仄。","平仄平○平，平平仄○仄。","平平仄平○，平仄仄平仄。","仄仄仄仄平，仄平仄平○。","○仄仄仄仄，平平仄平仄。","仄仄仄平平，平平仄平仄。","仄仄平平平，平仄仄平仄。"],"paragraphs":["西江十二州，自昔闻寇警。","按图览上游，峒俗号最梗。","嗜杀等儿戏，纵掠恣狼犷。","右通崆峒东，左接梅花岭。","郴桂贯肘腋，相据易驰骋。","巢穴聚一邑，流毒烈四境。","宝祐戊午春，童石肆不静。","蔓延及夏秋，养成痈在颈。","聚落焦山寨，廛市空灶井。","田野寂牛鸣，道路息人影。","焚劫不可计，闻问已先哽。","太守赵大夫，一念切救拯。","符移密有置，纪律务森整。","宪钤选精锐，薙狝赫弄梃。","凶丑恶已贯，屠掳势犹逞。","提兵总郡将，指授疾雷霆。","直𢭏姜坑屯，锋交生死顷。","夹击驰若神，贼溃乱奔町。","辎重委荆棘，累累殊首领。","义丁群搜山，擒械半雄猛。","天俾歼其渠，阳精遂昭炳。","窠蜂果何号，花兽亦终阱。","顾汝宇宙同，乃甘犬羊并。","如醉复饮酒，亡生不知醒。","圣德溥涵濡，皇心极忉怲。","造化开生机，春寄雪霜冷。"],"title":"平寇"}
