{"author":"释文珦","id":134662,"strains":["仄平平仄仄平平，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["出游归隠两无心，非慕沃洲支道林。","啖柏自然闲土锉，制荷曾不费金针。","悠悠往事空尘梦，冉冉余生任陆沉。","颇谓天闲千里马，难胜寥廓九皋禽。"],"title":"出游归隠"}
