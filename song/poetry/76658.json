{"author":"赵蕃","id":76658,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["倦能听雨眠窗底，忽起看山到水边。","遂性不如冲露鸟，流行何况下江船。","不臻屈子南征地，宁识秦人避世仙。","邂逅相逢又相别，一杯重把定何年。"],"title":"送王赞子襄"}
