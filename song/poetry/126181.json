{"author":"叶茵","id":126181,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["壮士须张燕角弧，男儿须诵圣人书。","譬如田叟祈多稼，未有春时不荷鉏。","分内功名从早晚，腹中学问怕空疏。","老夫犹记昌黎语，潢潦朝盈夕已除。"],"title":"自和"}
