{"author":"杨亿","id":210360,"strains":["平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["宜春小苑斗城旁，锡宴群仙奉紫皇。","汉沼乳鱼偏傍钓，青陵舞蝶自寻芳。","波平鳌背浮昆阆，日转金茎艶赭黄。","满酌流霞侍臣醉，暖风宫蘂杂炉香。"],"title":"后苑赏花钓鱼应制"}
