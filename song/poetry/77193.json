{"author":"袁燮","id":77193,"strains":["仄仄仄平平，平平仄○仄。","仄平平平平，平平仄平仄。","平平仄平仄，仄○平仄仄。","平平仄仄平，平仄○平仄。","平平平仄平，平仄仄平仄。","仄仄仄○仄，仄平仄仄仄。","○○仄仄仄，仄仄平平仄。"],"paragraphs":["后学寡师承，私知妄穿凿。","缅怀东莱公，天才负超卓。","英词粲星斗，伟量包海岳。","宽平复谨严，精密更恢廓。","哀哉梁木摧，谁欤继前作。","幸有二三友，潜心味博约。","相期在不朽，与道为郛郭。"],"title":"送路德章芾三首  其二"}
