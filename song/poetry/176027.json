{"author":"王珪","id":176027,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["一从奉诏银台路，下马成诗夺鳯毫。","东观已陪窥秘箓，南宫又接较群髦。","芝封紫掖文章贵，星近端门气象高。","今是汉廷三独坐，夜吟犹许醉春醪。"],"title":"呈景彝偶书"}
