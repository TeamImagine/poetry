{"author":"林希逸","id":119877,"strains":["仄仄平仄仄，平平仄仄平。","平平平仄仄，平仄仄○○。","平仄平平仄，平平仄仄平。","仄平平仄仄，平仄仄○○。","平仄平平仄，○○仄仄平。","平平平仄仄，平仄仄平平。"],"paragraphs":["法驾谁摸写，形容比太清。","星陈元肃肃，天运自行行。","阊阖开黄道，璇玑映玉衡。","盖明瞻帝近，旗动认参横。","移得魁台下，如闻警跸鸣。","流光知遣使，招我立通明。"],"title":"星陈天行"}
