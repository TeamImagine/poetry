{"author":"胡宿","id":2067,"strains":["仄仄平平仄，平平仄仄○。","仄平○仄仄，平仄仄平平。","仄仄平平○，平平仄仄平。","○平平仄仄，仄仄仄平平。","仄仄○平仄，平平○仄平。","仄平平仄仄，仄仄仄平平。","平仄○平仄，平平仄仄平。","仄平○仄仄，○仄仄平平。"],"paragraphs":["稼殿秋香熟，烟畦早景鲜。","玉虬乘暇日，铜雀报丰年。","压地黄云重，含风宝粒坚。","三登繄帝力，一豫俯天田。","幸厕标章读，仍陪从跸宣。","赐禾知礼厚，视草觉恩偏。","厘席思前问，经帷惜外迁。","妙诗深雅意，王政食为先。"],"title":"和原甫侍读从幸后苑观稻之什"}
