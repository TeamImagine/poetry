{"author":"李远","id":21219,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["与君同在苦空间，君得空门我爱闲。","禁足已教修雁塔，终身不拟下鸡山。","窗中遥指三千界，枕上斜看百二关。","香茗一瓯从此别，转蓬流水几时还。"],"title":"赠潼关不下山僧"}
