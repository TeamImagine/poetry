{"author":"王十朋","id":23396,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄仄仄仄仄平平。"],"paragraphs":["重闻鸣凤瑞岐阳，不比清斋老太常。","帝里别离头并白，夔门邂逅日初长。","诗篇照眼腾光艳，兰友倾心蔼国香。","天遣西来端有意，要令我辈共壶觞。"],"title":"周漕行可和诗复用前韵并简元章"}
