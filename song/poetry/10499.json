{"author":"朱松","id":10499,"strains":["仄仄平仄平，仄仄平仄仄。","平平仄平平，平仄○平仄。","平平仄平仄，平仄平仄仄。","仄平仄仄平，仄仄仄平仄。","平平平仄仄，仄仄平仄仄。","平平平仄平，仄仄平仄○。","仄平仄仄平，○仄平仄○。","平平仄平仄，仄仄平仄○。"],"paragraphs":["岁晚追土风，独瓮谁与佐。","人心感流光，台馈屏奇货。","鸡豚取牢栅，门户随小大。","去乡二十年，忆此但愁卧。","儿痴元未识，但索梨饤坐。","何时鸦识村，莫作馿转磨。","不须志四方，教子求寡过。","归哉及强健，老去烦剂和。"],"title":"次韵彦继用前辈韵三首 馈岁"}
