{"author":"郑损","id":96577,"strains":["平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["琼花今日多从辩，玉蘂唐人早有诗。","天上神仙曾枉驾，世间草木敢连枝。","无风亦识飘香处，有眼谁看堕地时。","三十年来成一梦，摩挲石刻鬓添丝。"],"title":"琼花  其一"}
