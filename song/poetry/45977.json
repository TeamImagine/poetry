{"author":"杨万里","id":45977,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["迥出千花合受降，不然受拜亦何妨。","行穿小树寻晴朵，自挽芳条嗅暖香。","却恨来时差已晚，不如清晓看新妆。","朗吟清露温风句，恼杀诗翁只断肠。"],"title":"郡圃杏花二首  其二"}
