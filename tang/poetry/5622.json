{"author":"严维","id":5622,"strains":["○仄平○仄，平○仄仄平。","平平平仄仄，仄仄仄平平。","仄仄平平仄，平平仄仄平。","平平○仄仄，仄仄○平平。","仄仄平平仄，平平仄仄平。","平平平平仄，仄仄○平平。"],"paragraphs":["王室符长庆，环中得水精。","任圆循不极，见素质仍贞。","信是天然瑞，非因朴斲成。","无瑕胜玉美，至洁过冰清。","未肯齐珉价，宁同杂佩声。","能衔任黄雀，亦欲应时明。"],"title":"奉试水精环"}
