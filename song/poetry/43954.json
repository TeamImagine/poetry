{"author":"范成大","id":43954,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["仪凰当瑞九韶成，何事栖鸾滞碧城。","公退萧然真吏隠，文名藉甚更诗声。","句从月胁天心得，笔与冰瓯雪椀清。","书到石湖春亦到，平堤梅影縠纹生。"],"title":"次韵同年杨廷秀使君寄题石湖  其一"}
