{"author":"戴叔伦","id":6400,"strains":["仄平仄平仄，仄仄仄仄平。","仄平仄○仄，仄仄平平平。","平平仄仄平，平仄平平平。","平平仄平仄，仄平仄平平。","○平仄平平，○平仄平平。","仄仄○仄仄，平平仄○平。","○仄仄○仄，仄平仄○平。","仄仄○仄仄，平平平仄○。"],"paragraphs":["丈夫四方志，结发事远游。","远游历燕蓟，独戍边城陬。","西风垅水寒，明月关山悠。","酬恩仗孤剑，十年弊貂裘。","封侯属何人，磋跎雪盈头。","老马思故枥，穷鳞忆深流。","弹铗动深慨，浩歌气横秋。","报国期努力，功名良见收。"],"title":"从军行"}
