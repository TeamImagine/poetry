{"author":"李昴英","id":130038,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["佳哉茂士颇圆机，频到萧斋对麈挥。","官长见知因职业，人生最乐有庭闱。","东山至宝身当惜，伯玉中年力去非。","一事说来真可敬，来装罄矣贷金归。"],"title":"黄士奇沿檄送其双亲归闽以诗送之"}
