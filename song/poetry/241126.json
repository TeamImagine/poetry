{"author":"周紫芝","id":241126,"strains":["平○仄仄仄仄平，仄平平仄平平平。","平○仄仄仄仄仄，仄仄平仄平平平。","平仄平平平仄仄，仄○平平仄平仄。","仄○仄仄仄平平，平仄○平仄平仄。","平仄平平仄仄平，仄仄仄○平仄仄。","仄仄平仄平平平，仄○平仄平仄平。","仄仄平平仄仄仄，仄仄仄平平仄平。","仄平平平平仄仄，平仄平平平仄仄。","平平仄仄仄平平，仄仄仄○平○仄。"],"paragraphs":["师行朔野不记年，两淮千里无炊烟。","君王偃革似建武，始遣循吏来安边。","今日安丰非故垒，夜闻夷歌隔淮水。","况当两国不交兵，高堑深沟岂须尔。","朝不鸣刁夜灭烽，吉语上闻天自喜。","但令南亩栖余粮，尽驱流冗归故乡。","会见今年八九月，处处枣红梨子黄。","四郊无兵门有戟，淮上山青淮水碧。","樽前一曲柳枝歌，酿酒击鲜公燕客。"],"title":"送秦德久守安丰"}
