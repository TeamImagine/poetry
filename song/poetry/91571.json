{"author":"释居简","id":91571,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄仄平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一种分蟾各自知，人间不似省中枝。","繁英尽委开仍好，幽馥先来去又迟。","雨后莫忘秋晓步，风鲜曾约夜凉吹。","小山纵有淮南赋，可是蓬山欠景差。"],"title":"次韵玉堂卢蒲江省中木犀"}
