{"author":"梅尧臣","id":46848,"strains":["平仄○仄仄，平仄○仄平。","仄仄平平平，○仄平仄平。","仄平○仄仄，○仄仄仄平。","平平仄○平，仄仄○仄仄。","仄平平仄平，○○平仄○。","仄○仄仄仄，仄仄平平○。","仄仄仄仄平，平仄仄○平。","仄平仄仄○，仄仄○仄仄。","仄○仄仄仄，仄仄仄仄○。","仄仄仄仄平，仄仄平○○。"],"paragraphs":["前日衣上露，今日衣上霜。","我母魂何之，膏火麋我肠。","隔棺三寸地，如在万里乡。","嚎呼不闻声，饮食空置傍。","昔时忧我寒，缝衣纫线长。","线长必絮厚，要与风霜当。","又每恐我饥，羹臛自调尝。","此身内外间，莫得顷刻忘。","举衣不忍着，举箸不下吭。","一念百感生，欲问天苍苍。"],"title":"新霜感"}
