{"author":"韩肖胄","id":231774,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["两持魁柄辅皇图，退隐林泉岁再除。","勋烈早推戡难际，精神不减渡江初。","遥知台岳灵仙窟，雅称磻溪将相居。","好在先声震南楚，一堂风月暂踌躇。"],"title":"建炎丞相成国吕忠穆公退老堂诗  其一"}
