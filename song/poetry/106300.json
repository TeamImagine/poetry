{"author":"程公许","id":106300,"strains":["平平平仄仄，仄仄仄仄平。","平○仄平平，○平平仄○。","仄平平仄仄，仄仄仄仄平。","仄仄仄仄仄，仄仄仄仄平。","仄仄仄平○，平平平仄平。","仄仄仄平仄，平平仄平平。","平平仄仄仄，平仄○平○。","平仄仄仄平，仄仄○仄平。","仄仄平仄仄，平仄平仄○。","仄○平平平，仄仄仄仄平。","平平仄平仄，仄仄平仄○。"],"paragraphs":["荣途惊一世，志士独苦心。","君看曲江公，中宵梁父吟。","岂无平反笑，可使贯索沉。","独醒睨众醉，枉尺那直寻。","世事本前期，朱明多盛阴。","气运有伸屈，扶持要贤能。","金瓯一掷误，天步深渊临。","琼圃撷众芳，愿以遗美人。","绣斧岷雪外，阊阖云海深。","请弹薰风弦，再拜寿斝斟。","功名傥来耳，一念君与亲。"],"title":"上宪使张郎中寿借西山集中甲申秋所赋雨荷诗韵"}
