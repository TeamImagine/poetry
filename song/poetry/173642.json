{"author":"黄庶","id":173642,"strains":["平平仄○平，平仄仄平仄。","平平仄○仄，平仄仄仄仄。","仄○平仄平，仄仄平仄仄。","平平仄平仄，仄仄仄平仄。","平平仄仄仄，仄仄平仄仄。","仄平平平仄，仄平平仄仄。","仄平平仄仄，平仄仄仄仄。","平○仄○仄，平仄平仄仄。","仄仄平仄仄，仄仄○仄仄。","仄仄仄仄仄，仄仄○平仄。"],"paragraphs":["秋风宿兼葭，花落若霜雪。","江山古兴废，荆棘垒出没。","水收凫雁声，夜静寒籁发。","渔舟自来去，笑语载明月。","诗形动笔墨，恨乏风雅骨。","谪仙为黄土，冢平名突兀。","句编天下口，千载字不灭。","人间比兴复，泉底魂魄悦。","坐诵姑熟语，酌酒当枣栗。","醉梦若可见，好句当须乞。"],"title":"宿采石"}
