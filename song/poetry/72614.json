{"author":"曾丰","id":72614,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["族出于仙住傍僧，羞为春事与时争。","长专太白山涵润，独淹中秋月渗清。","色染真空如自失，香熏正觉若相成。","灵云有幸相遭遇，不要桃花作证明。"],"title":"太白山西隠寺木犀"}
