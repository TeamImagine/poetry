{"author":"杨师道","id":12531,"strains":["仄仄仄平平，○平平仄平。","仄仄○平仄，平平仄仄平。","平平仄平○，仄仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。"],"paragraphs":["辇路夹垂杨，离宫通建章。","日落横峰影，云归起夕凉。","雕轩动流吹，羽盖息回塘。","薙草生还绿，残花落尚香。","青岩类姑射，碧涧似汾阳。","幸属无为日，欢娱尚未央。"],"title":"奉和夏日晚景应诏"}
