{"author":"王令","id":188060,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["曾酬唱和向家溪，嫫母终惭敌艶妻。","岂意误将三献玉，翻来轻博一丸泥。","利能绝地同庄剑，巧可凌云上鲁梯。","巾衍珍藏虽已固，祗愁飞去化为霓。"],"title":"谢几道见示佳什因次元韵二首  其一"}
