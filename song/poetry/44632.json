{"author":"范成大","id":44632,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["使君精祷动仙灵，月御俄从毕噣经。","昨夜云头随皂盖，今朝雨脚挂青冥。","池光拍岸浮州宅，湖面粘天涨洞庭。","賸采吴歈歌岁事，传归击壤调中听。"],"title":"次韵袁起岩喜雨"}
