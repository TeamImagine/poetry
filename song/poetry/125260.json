{"author":"王柏","id":125260,"strains":["平平○○平仄平，仄平仄仄平平平。","仄平平仄仄仄仄，仄平平仄平平平。","仄仄仄平○仄仄，仄平仄○平平平。","仄仄仄仄仄仄仄，仄平平仄仄仄平。","平仄仄仄仄平仄，平仄平仄平平平。","仄○仄仄平仄仄，仄仄仄仄平平平。","仄平平平仄平仄，仄仄平仄平平平。","平平仄○○平平，平○平仄○仄平。","平○仄仄仄仄仄，仄平平仄平仄○。","仄仄平平平仄平，平仄仄仄平平平。"],"paragraphs":["惟皇降衷于下民，暴秦莫殄心之仁。","孝哉颜氏一有感，毕逋衔土成丘茔。","彼亦莫知其所以，自甘血觜含余辛。","志壹动气气动志，凤仪麟出理亦均。","环百里地画疆井，千有余载蒙嘉名。","绣衣使者迂六辔，下马肃拜心凌兢。","大书瑰辞镇松柏，便有山鬼呵崖阴。","明刑弼教期无刑，何如先使教化明。","流传墨本到此屋，有人心者俱作兴。","但愿人人常此心，安得作乱干章程。"],"title":"乌伤行"}
