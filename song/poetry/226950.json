{"author":"赵鼎臣","id":226950,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["何郎宿草已生坟，常老题诗翰墨存。","陶令一生惟爱酒，孟郊千古遂无孙。","探花梁苑春骑马，踏雪繁台夜叩门。","欲觅旧游何处在，故人不见漫回辕。"],"title":"次韵夏倪均父见和辕字韵诗六首  其六"}
