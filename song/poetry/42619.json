{"author":"陆游","id":42619,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["病后衣巾尽觉宽，挈提裘领喟然叹。","孤灯不焰荧荧碧，小雨无声惨惨寒。","只道清心灾自退，岂知非意病相干。","平生最爱秋摇落，惆怅今年怯倚栏。"],"title":"九月十一日疾小间夜赋二首  其二"}
