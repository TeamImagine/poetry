{"author":"陈著","id":139638,"strains":["平仄平平平，仄仄平仄仄。","仄平平仄平，平仄仄○仄。","平仄仄平平，仄仄平仄仄。","仄平仄仄仄，平平平仄仄。","仄○仄仄○，仄仄○仄仄。","平仄仄仄平，平平仄平仄。"],"paragraphs":["春雨宜农耕，逆旅愁坐雨。","雪寒饥杀人，豪富雪中舞。","忧乐古来殊，欲说头自俯。","见山岂不爱，身危心不武。","入深复入深，有谷如子午。","生死未可知，谁能问甘苦。"],"title":"避难西坑用瀹韵"}
