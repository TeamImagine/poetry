{"author":"杨万里","id":48017,"strains":["平平仄仄平平仄，仄仄平平平仄仄。","平平仄仄仄平○，平仄平平仄平仄。","平○仄仄仄平○，仄平仄仄仄平平。","仄仄平平仄平○，仄仄仄仄平仄平。","平平仄仄○仄仄，平平仄平平仄仄。","仄平仄仄仄平平，仄仄仄平平仄仄。","仄仄平平平仄平，仄平平仄仄平○。","平○平仄仄平仄，平平仄仄平平平。","平仄仄平仄平仄，平仄仄平平仄仄。","○平仄仄仄平平，○平仄仄平平平。","平仄○仄仄仄○，平平平仄○平平。"],"paragraphs":["周郎昨赞元戎幕，夜眺秦川登剑阁。","函关不用一丸泥，谈笑生风扫河洛。","君王尺一唤渠回，贮之凤阁与鸾台。","不赞元戎赞丞相，笔补造化裨盐梅。","龙媒志在横八极，天闲玉鞯羁不得。","又挥白羽岸纶巾，却去武昌寻赤壁。","一览亭前山月明，志功堂下大江横。","前称公瑾后元吉，君家世有千人英。","公瑾小乔在何许，元吉小蛮花解语。","看君一箭落胡星，如皋一笑倾人城。","金印如斗带万钉，何人为作燕然铭。"],"title":"寄题周元吉湖北漕司志功堂"}
