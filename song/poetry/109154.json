{"author":"陈元晋","id":109154,"strains":["平平仄仄平仄平，平平仄仄平仄平。","平平○○平平仄，仄仄平平仄平仄。","平平仄仄平○○，仄平仄○○平平。","平○○平平○仄，仄仄平平仄平仄。","平平平仄仄仄平，平平仄仄平平平。","仄仄仄平平○仄，○平仄仄仄平○。"],"paragraphs":["春山懒妇忻昼眠，门前女伴邀采莲。","含嚬行过寒烟浦，瞥上兰舟悄无语。","寻花不见花深深，见花不折空愁心。","停桡看花红更腻，却自低头照秋水。","娟娟沙际月一痕，催归几棹菱歌喧。","叶底忽逢花并蒂，折归月下乞郎看。"],"title":"采莲"}
