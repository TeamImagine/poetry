{"author":"李郢","id":43865,"strains":["仄仄平平平仄平，平平平仄平仄平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["腊后闲行村舍边，黄鹅清水真可怜。","何穷散乱随新草，永日淹留在野田。","无事群鸣遮水际，争来引颈逼人前。","风吹楚泽蒹葭暮，看下寒溪逐去船。"],"title":"鹅儿"}
