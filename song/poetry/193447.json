{"author":"苏轼","id":193447,"strains":["仄平平，仄平仄，平平平仄平仄平，平平平仄仄仄平。","仄平仄仄仄○仄，平平仄仄平仄仄。","仄仄仄平仄仄仄，平○仄仄平仄仄。","仄平平，平平仄平平平平。","平○平仄仄平仄，平仄仄仄平平平。","平平平，平平仄。","平仄平仄平平○，仄平仄平仄平平，平平仄仄平仄平。"],"paragraphs":["野鹰来，万山下，荒山无食鹰苦饥，飞来为尔系彩丝。","北原有兔老且白，年年养子秋食菽。","我欲击之不可得，年深兔老鹰力弱。","野鹰来，城东有台高崔巍。","台中公子著皮袖，东望万里心悠哉。","心悠哉，鹰何在。","嗟尔公子归无劳，使鹰可呼亦凡曹，天阴月黑狐夜嗥。"],"title":"襄阳古乐府三首 野鹰来"}
