{"author":"陆游","id":38964,"strains":["仄仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄平平。"],"paragraphs":["未说无功爵位叨，昔人所畏在功高。","印如斗大宁常保，剑拄颐长祇自劳。","酒社极知身可隐，猎场犹得气差豪。","世间见透浑无事，狐貉安能诧缊袍。"],"title":"纵笔四首  其四"}
