{"author":"田锡","id":112144,"strains":["平仄平平仄仄平，仄仄平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["红烛除花酒满卮，绕廓风细动帘帷。","已从半夜分春漏，即是平明受岁时。","或省转官因大庆，元正立仗忆丹墀。","吟思何日承宣召，却得金门和御诗。"],"title":"除夜"}
