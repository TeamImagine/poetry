{"author":"胡宿","id":244184,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["簪笔天阶柱下官，孤风凛凛振台端。","坐曹常佐甘泉计，奏事曾纡武帐冠。","一日雕龙分使节，几年骢马避朝鞍。","商功未是须贤地，荷橐行归侍玉銮。"],"title":"送御史蒋公赴漕江东"}
