{"author":"王珪","id":175901,"strains":["平仄○平仄，平平仄仄平。","平仄平仄仄，平仄仄平○。","平仄平○仄，平平仄仄平。","仄平平仄仄，○仄仄平平。","仄仄○平仄，平平○仄平。","○○仄平仄，平仄仄平平。","仄仄平平仄，平平○仄平。","平平平仄仄，仄仄仄○平。","平仄平平仄，平平仄仄平。","平平仄平仄，平仄仄平平。"],"paragraphs":["皇祐更秋律，明堂奉帝禋。","粢盛虽荐德，霜露本怀亲。","于赫朝三后，无文秩百神。","九筵交玉币，重屋近星辰。","邃幄留飚御，清坛堕月津。","衣冠汉仪旧，金石舜韶新。","受胙开宣室，鸣钟降紫宸。","群阴先伏旦，协气斗回春。","灵贶丛千祝，丰恩渗四垠。","惭非老辞笔，徒学颂尧人。"],"title":"大飨明堂庆成诗"}
