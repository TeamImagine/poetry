{"author":"陆游","id":37513,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["案间官历喜更端，鬓畔罗旛巧耐寒。","筛辣𢭏香𥬠腊酒，染红丝绿簇春盘。","衰容未觉余年迫，佳日犹思一笑欢。","太息儿童痴过我，乡傩虽陋亦争看。"],"title":"岁暮"}
