{"author":"方岳","id":127637,"strains":["仄仄平平仄仄平，平平仄仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["矮屋曾分雪夜灯，相期各已上青冥。","得官谁谓非黄甲，如我今犹祇白丁。","别久不论清浊酒，情亲或梦短长亭。","一生科目十名上，自有君家旧典刑。"],"title":"送滕广叔铨试"}
