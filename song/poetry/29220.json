{"author":"韩元吉","id":29220,"strains":["平平平仄平，仄平仄平平。","平○仄平仄，平仄平平○。","○仄仄仄平，○仄平仄平。","平平仄仄仄，仄仄平平平。","平○仄平仄，仄仄平仄平。","平平仄仄仄，平平仄平平。","仄仄平仄○，○平平仄平。","仄平仄仄仄，仄○仄○平。","仄平仄平仄，仄仄仄仄平。","平平仄平仄，仄仄仄仄平。","平平仄平仄，平平仄○○。","仄○平○仄，仄仄○平平。","○仄仄仄平，平平仄平平。"],"paragraphs":["幽人谁与娱，作堂面溪湾。","堂中有山色，朝暮来云间。","正作杜老狂，颇异韩子奸。","超然物外景，便觉非人寰。","登临得遐瞩，似破天壤悭。","诗成隠几笑，溪山亦开颜。","缭绕明镜中，参差峨髻鬟。","苦无俗客语，但闻鸟间关。","出门曳藜杖，赖有此往还。","虚名两蜗角，自鬭触与蛮。","时平众贤聚，君胡得长闲。","会从车骑出，勒石燕然山。","正恐万里涂，高辕不容攀。"],"title":"溪山堂次韵"}
