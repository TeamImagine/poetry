{"author":"李彭","id":233337,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平平仄平。"],"paragraphs":["已透韶阳向上关，蔬盂茗椀毎开颜。","头颅无意扫残雪，毳衲徒来着坏山。","瘦节直疑青嶂立，道心常与白鸥闲。","归来天末一回首，应在孤峰烟霭间。"],"title":"赠九峰长老"}
