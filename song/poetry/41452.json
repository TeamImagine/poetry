{"author":"陆游","id":41452,"strains":["仄平平平仄仄仄，平平仄仄平平仄。","平平平平平仄仄，仄仄平平仄平仄。","○○平仄仄平平，仄仄平平仄平仄。","平平仄仄平仄平，仄仄平平平仄仄。"],"paragraphs":["会稽城南古大泽，霜晴水落烟波迮。","寒风萧萧凋榉柳，暖日晖晖秀荞麦。","传闻新诏募新军，复道公车纳群策。","忠诚所感金石开，勉建功名垂竹帛。"],"title":"秋日村舍二首  其一"}
