{"author":"董嗣杲","id":154724,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["叠叠流云步步苔，九霄紫气限蓬莱。","后唐刻石初开路，南宋郊天别筑台。","慰眼江湖空岁月，伤心陵寝堕尘埃。","桃花争趁春风老，又引游人一度来。"],"title":"慈云岭"}
