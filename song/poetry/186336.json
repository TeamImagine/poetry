{"author":"吕陶","id":186336,"strains":["平平仄仄仄平平，仄平平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当年累疏彻尧廷，不为虚名自得名。","霜雪盛来松秀茂，风波散后水澄清。","红尘渐与高情隔，绿髪应随喜气生。","否泰卷舒公自悟，不须端䇲问君平。"],"title":"次韵李才元舍人二首  其二"}
