{"author":"许浑","id":22142,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["半年三度转蓬居，锦帐心阑羡隼旟。","老去自惊秦塞雁，病来先忆楚江鱼。","长闻季氏千金诺，更望刘公一纸书。","春雪未晴春酒贵，莫教愁杀马相如。"],"title":"寄献三川守刘公 二"}
