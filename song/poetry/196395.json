{"author":"张舜民","id":196395,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["柳岭相从岁屡迁，南湖同泛又经年。","斋前怪石曾为枕，门外长杨忆系船。","白酒一壶贤圣乐，古书千卷弟兄传。","九衢尘土忙如火，握手相看思黯然。"],"title":"送吴都曹还芜湖"}
