{"author":"周紫芝","id":240171,"strains":["平平仄平仄，仄仄○平平。","平平仄平仄，仄仄平仄平。","平仄仄平平，仄仄平仄仄。","平仄仄仄平，仄仄○仄仄。","平平仄平仄，仄仄平平平。","平平平仄平，仄仄平○平。","平平仄○仄，仄仄仄平仄。","仄平平仄平，平仄仄平仄。","仄平○平仄，仄仄平平平。","平平仄仄仄，平仄平○平。","平仄仄仄平，仄仄仄平仄。","仄仄平仄平，平平仄平○。","平平仄○仄，仄仄平仄平。","仄仄仄平仄，平平仄平平。"],"paragraphs":["东京数人物，矫矫称袁公。","经纶有能事，早岁初未逢。","何许结蓬茅，草树风淅沥。","幽梦寄一椽，暮雪深几尺。","平田已无路，况复知公门。","人言公苦寒，谓死宁当存。","鸣驺入空谷，暖律破寒沍。","岂伊逢异人，天实起僵仆。","汉明号贤主，杖击无名郎。","冤囚我自理，微绪渠当昌。","摩诘亦可人，六幅写奇事。","浩荡怀远图，徘徊有佳思。","炎天挂空壁，一洗毛骨寒。","意岂在冰雪，高风薄云端。"],"title":"题王摩诘画袁邵公卧雪图"}
