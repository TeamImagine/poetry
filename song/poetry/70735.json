{"author":"袁说友","id":70735,"strains":["仄仄平平平仄平，仄平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["圣主方勤西顾忧，大朝临遣遴贤侯。","兰香昔在潜郎地，符竹今分古阆州。","蜀道难时虽万里，汉川佳处正三秋。","莫嗟身落江湖远，魏阙心存记子牟。"],"title":"送吴子明知阆州"}
