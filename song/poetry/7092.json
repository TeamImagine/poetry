{"author":"王之道","id":7092,"strains":["仄仄仄仄仄，平平平仄○。","平仄○仄○，仄仄平○平。","仄平仄平仄，○仄平仄平。","仄平仄平平，仄仄平○平。","平平仄仄平，仄仄平○平。","仄平仄仄仄，平平仄○平。","仄平仄仄仄，仄仄平平平。","仄平平○平，仄平仄平平。","仄平○平○，仄仄仄仄平。","平平仄平仄，仄仄平平平。","平平仄仄○，平平仄平平。","平○平○平，平仄平○平。"],"paragraphs":["百里寄一令，于民为最亲。","休戚咳唾间，讵可非其人。","赵侯古循吏，当世无等伦。","朅来宰濡须，旧政俱更新。","虽无赫赫名，吏戢民称仁。","善良仰若父，奸欺畏如神。","幸哉百里地，两载销颦呻。","果膺君相知，赞书下枫宸。","不终三年淹，径作帅幕宾。","秋风散炎酷，夜雨清埃尘。","宁容卧辙留，高樯舣江濵。","君看眉间黄，华近兹其因。"],"title":"送无为宰赵涣冰仲"}
