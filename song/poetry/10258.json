{"author":"欧阳澈","id":10258,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["冰轮初讶一分亏，结客传觞笑语迟。","云汉无端藏兔影，金波恨不蘸蟾枝。","佐樽痛忆飞琼侣，染翰栽成感鬼诗。","料得中秋月应朗，习池端约捧琼卮。"],"title":"八月十四夜建中二三友过我清话因共把盏赏月从容谈笑不觉云容朦胧桂影淡泊端知是夕聚首骚池再谐佳会遂成四韵"}
