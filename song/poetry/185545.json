{"author":"徐积","id":185545,"strains":["○仄仄平平仄仄，○仄仄平平仄仄。","○平仄仄仄平平，仄平仄仄平仄仄。","仄平平仄仄仄平，仄仄平○平仄仄。","仄平仄仄平平仄，平平仄仄平平仄。","平仄仄○平仄平，仄○○仄平平仄。","仄仄○平仄仄平，仄平仄仄平平仄。","仄仄平平平仄平，○仄平平仄平仄。","仄仄○平仄仄○，○○仄仄平平仄。","仄仄平平仄仄平，仄平○仄○平仄。"],"paragraphs":["县令醉时花满睫，县令卧时云满榻。","其时北面竹轩凉，雨声霎罢风飒飒。","美人争唱醒酒歌，湿透红绡声未匝。","玉容沃以沉香水，瑶槃冻屑珠玑杂。","魂梦适从何处来，帐中犹把浮云踏。","自说骑鸾向阆风，到时玉洞诸仙合。","只被桃花迷杀人，行顾瑶关忽双阖。","枕上犹能走笔吟，累累吐出珠千蛤。","压倒唐时白与元，两翁相顾如何答。"],"title":"和倪敦复  其二"}
