{"author":"苏轼","id":194334,"strains":["仄仄仄平仄仄仄，平仄平平○仄仄。","平平仄○仄○平，仄仄平平仄平仄。","平平仄仄仄仄○，平平仄仄○平仄。","仄○平仄仄仄平，仄仄平平平平仄。","平仄仄○平仄仄，仄平平仄○平仄。","平平仄平仄平仄，仄仄仄平○仄仄。"],"paragraphs":["塔上一铃独自语，明日颠风当断渡。","朝来白浪打苍崖，倒射轩窗作飞雨。","龙骧万斛不敢过，渔舟一叶从掀舞。","细思城市有底忙，却笑蛟龙为谁怒。","无事久留童仆怪，此风聊得妻孥许。","灊山道人独何事，夜半不眠听粥鼓。"],"title":"大风留金山两日"}
