{"author":"孟浩然","id":55301,"strains":["仄平仄平平，平平仄平仄。","仄平仄○仄，仄仄平平仄。","仄平平平平，○仄○仄仄。","平仄平○仄，平平仄仄仄。","平○仄平平，仄仄平仄仄。","平平仄平仄，平仄平平仄。","仄仄平仄平，○平仄平仄。","平仄平平仄，平平仄○仄。","平平平平平，仄仄平平仄。"],"paragraphs":["弊庐隔尘喧，惟先养恬素。","卜邻近三径，植果盈千树。","粤余任推迁，三十犹未遇。","书剑时将晚，丘园日已暮。","晨兴自多怀，昼坐常寡悟。","冲天羡鸿鹄，争食羞鸡骛。","望断金马门，劳歌采樵路。","乡曲无知己，朝端乏亲故。","谁能为扬雄，一荐甘泉赋。"],"title":"田园作"}
