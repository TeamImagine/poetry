{"author":"姚合","id":19892,"strains":["仄平○仄仄，仄仄仄平○。","平仄平平仄，平平仄仄平。","仄平平仄仄，仄仄○平平。","平仄仄平仄，仄平平仄平。","平平平仄仄，仄仄仄平平。","平仄平平○，平平仄仄平。"],"paragraphs":["性同相见易，紫府共闲行。","阴径红桃落，秋坛白石生。","藓文连竹色，鹤语应松声。","风定药香细，树声泉气清。","垂檐灵草影，遶壁古山名。","围外坊无禁，归时踏月明。"],"title":"游昊天玄都观"}
