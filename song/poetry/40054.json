{"author":"陆游","id":40054,"strains":["仄仄平仄平，仄仄平平平。","仄仄平仄仄，仄○平仄平。","仄仄仄仄仄，仄平平○平。","平平平？平，仄仄仄仄平。","仄平仄？仄，仄仄平平○。","平○仄平○，仄仄平仄平。","平仄平○○，仄平仄○平。","平平平仄平，仄仄平平平。"],"paragraphs":["四序虽悉佳，莫若新秋时。","已脱烹煮厄，未兴摇落悲。","鹭集水落渚，鹊争风堕枝。","烟村乌桕丹，晚日望最奇。","岂无一舴艋，往赴幽人期。","婆娑下堂迎，坏衲颠倒披。","丹果垂中庭，碧花蔓疏篱。","秋高财一来，怪我今年衰。"],"title":"游山"}
