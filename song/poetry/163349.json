{"author":"汪元量","id":163349,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["夜来梦里到吾庐，梦破潸然泪似珠。","吴女北游簪素柰，湘娥南望泣苍梧。","风吹远浦秋鸿杳，月出空山夜鹤孤。","忽忆西湖梅与柳，梦随云水度西湖。"],"title":"唐律寄呈父凤山提举  其七"}
