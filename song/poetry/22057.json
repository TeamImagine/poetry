{"author":"王十朋","id":22057,"strains":["平平平仄平，平仄平平仄。","仄平平平平，平仄○平仄。","平平仄○○，平仄平平仄。","平平仄平平，仄仄仄○仄。","平平仄仄○，平仄平平仄。","平平仄平仄，仄仄仄平仄。","平仄仄平仄，仄仄平平仄。","仄平仄平平，仄仄仄仄仄。","平平平平仄，仄仄仄仄仄。","仄仄平平平，平仄仄仄仄。","仄仄仄平仄，仄平平仄仄。","仄平仄○平，平平仄平仄。","仄○平仄仄，平平○平仄。","仄平仄平平，仄仄仄仄仄。","○平仄仄平，○仄仄仄仄。","仄仄平仄平，平平仄平仄。","平平仄仄平，平平平仄仄。","○平仄平平，○仄仄仄仄。","仄平仄仄平，仄平平平仄。","平○仄仄平，仄仄平○仄。","○平仄平平，仄仄仄仄仄。","平仄仄平平，○平仄平仄。","平平仄平仄，平平仄平仄。","○○○仄平，平仄仄平仄。","平平仄平仄，平仄仄仄仄。","仄○平仄仄，平仄仄平仄。","仄平平平仄，平仄平仄仄。","平仄仄平仄，仄○平仄仄。","平仄仄平平，平仄仄平仄。"],"paragraphs":["湖山蓝黛青，湖水琉璃碧。","我时湖边游，山水正秋色。","诗翁偶乘兴，来作湖边客。","谈锋两初交，意气已相得。","诗坛予与盟，文会公为伯。","豪词肆滂沛，淡语入幽寂。","心匠巧雕斵，物态穷搜觅。","壮哉五言城，卓尔万仞壁。","初疑公肠胃，百怪所窟宅。","吐气干云霄，宜欲鬭霹雳。","妙夺解牛术，奏刀声砉剨。","我才寸莛微，洪锺讵能击。","又如鸣蟋蟀，啾然和金石。","未窥学藩篱，敢语讨奥赜。","缪为马慕韩，浪作赤效白。","奖拔非所蒙，猖狂固宜责。","新篇又拜嘉，开缄光艳射。","藏之比明珠，长使夜照席。","惜哉不遇时，岂为臧仓隔。","儒冠五十年，世路疲行役。","操矛赴文场，战艺辄败北。","书剑两无成，泥涂困踪迹。","龙钟似东野，穷愁揽怀臆。","空吟三百篇，高视古无敌。","霜风剪林木，黄叶满泽国。","我思公不见，羸马未能策。","恨无神仙术，安得生两翼。","因召管城颖，免冠加拂拭。","书帛寄征鸿，心目两俱极。"],"title":"次韵谦仲见寄"}
