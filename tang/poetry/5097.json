{"author":"皇甫冉","id":5097,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["江南烟景复如何，闻道新亭更可过。","处处蓻兰春浦绿，萋萋藉草远山多。","壶觞须就陶彭泽，时俗犹传晋永和。","更使轻桡徐转去，微风落日水增波。"],"title":"三月三日义兴李明府后亭泛舟"}
