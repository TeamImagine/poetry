{"author":"苏舜钦","id":90338,"strains":["仄仄仄仄平平平，仄平仄仄仄仄平。","仄平仄○仄平仄，仄仄平平平仄平。","仄平仄仄仄平仄，仄仄平仄仄仄○。","仄平平○○仄仄，平仄仄仄平○平。","○○平平仄仄仄，仄仄仄仄平平平。","平平仄○○仄仄，仄仄平仄平仄平。","仄仄仄仄仄平仄，平仄平仄平平平。","仄平平仄仄仄仄，平仄平仄仄仄平。","仄平仄○仄仄仄，○仄仄仄平平平。","平平仄仄仄仄仄，仄平仄仄○○平。"],"paragraphs":["独坐对月心悠悠，故人不见使我愁。","古今共传惜今夕，况在松江亭上头。","可怜节物会人意，十日阴雨此夜收。","不惟人间重此月，天亦有意于中秋。","长空无瑕露表里，拂拂渐渐寒光流。","江平万顷正碧色，上下清澈双璧浮。","自视直欲见筋脉，无所逃遁鱼龙忧。","不疑身世在地上，祗恐槎去触斗牛。","景情境胜返不足，叹息此际无交游。","心魂冷烈晓不寝，勉为笔此传中州。"],"title":"中秋夜吴江亭上对月怀前宰张子野及寄君谟蔡大"}
