{"author":"李之仪","id":205738,"strains":["仄仄平平仄仄平，平平平仄仄平平。","平平平仄仄平仄，仄仄仄平平仄平。","平仄仄平平仄仄，仄平平仄仄平平。","平平平仄仄平仄，平仄平平仄仄平。"],"paragraphs":["映月西湖漾鸭头，堕红飘碧正飞浮。","逢师来自日边路，如我遂归江上州。","嵩岭异花开未遍，洛川新燕语方柔。","经行须作半年计，归去当知难再求。"],"title":"失题九首  其七"}
