{"author":"韦应物","id":56852,"strains":["平平仄○仄，平平○仄平。","平平仄仄平，仄仄平仄平。","平仄平平仄，平仄仄平平。","仄仄仄平仄，仄仄平平平。","仄仄平仄仄，仄仄平仄平。","仄仄平平仄，仄平仄仄平。","平仄仄仄仄，平平平仄○。","平仄平平仄，平平仄平平。"],"paragraphs":["青山导骑遶，春风行斾舒。","均徭视属城，问疾躬里闾。","烟水依泉谷，川陆散樵渔。","忽念故园日，复忆骊山居。","荏苒斑鬓及，梦寝婚宦初。","不觉平生事，咄嗟二纪余。","存殁阔已永，悲多欢自疏。","高秩非为美，阑干泪盈裾。"],"title":"登蒲塘驿沿路见泉谷邨墅忽想京师旧居追怀昔年"}
