{"author":"陆游","id":41872,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["零落槐花已满沟，江湖又见一番秋。","冰轮有辙凌空上，银汉无声接地流。","丹荔甘寒劳远致，玉醅醇冽喜新𥬠。","移床坐对西南电，好雨心知不待求。"],"title":"夜坐小饮"}
