{"author":"敖陶孙","id":83084,"strains":["平平仄仄平平仄，仄仄平平仄仄仄。","平平平仄平平仄，仄仄仄平平仄仄。","平○平仄仄仄仄，仄仄平平平仄仄。","平平仄仄仄仄仄，仄仄仄仄平仄仄。","仄平仄仄平仄仄，仄仄平平仄平仄。","仄○平仄仄平平，平仄平平仄平仄。","平平仄仄仄平仄，仄仄平○仄平仄。","仄○仄仄平仄平，○仄平平平仄仄。","平平仄仄仄平○，仄仄平○仄平仄。","仄平仄平○仄仄，仄仄平平仄平仄。","平平仄平仄平平，平仄平平平仄仄。","平平平仄平平仄，仄仄平平仄平仄。","平平仄平仄仄仄，平仄平平平仄仄。","平平仄仄平仄仄，仄仄○平仄平仄。"],"paragraphs":["陈侯一榻悬千古，贱子何能望入府。","门前谁者高櫑具，甚口美髯方快睹。","裙衣新失大雪寺，告诉天吴烦拆补。","阴风立我铁户限，起到不供人笑侮。","迩来稍挫牙角勇，一见何知肺肝吐。","绘衣君欲试华虫，鶑领吾方愧桑扈。","新篇直欲命骚仆，寸舌宁当下齐虏。","已从雁荡歌贯休，更向乌江怜项羽。","遥知笔下卷波澜，乞与胸中洗尘土。","魏侯魏侯听我语，醉里江山迭宾主。","吴歌一声落青蒲，遮莫催归啼杜宇。","江南江北知何许，万水千山话僧庑。","因君永嘉说谢客，南海维摩堪泪雨。","樽前卜试鸜鹆舞，一哄从渠较邹鲁。"],"title":"永嘉魏秘校访仆萧寺且言出处甚详属与余同客昆山使人不能无怀魏云欲还故乡而吴中儿女森森如立竹矣因用所惠诗韵聊缀数语以塞来意韵长不复櫽括资客中一噱可也"}
