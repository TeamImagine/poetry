{"author":"许月卿","id":140970,"strains":["平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["楼中图史澹炉墨，中有成都较艺文。","手泽存焉生旧感，心传妙处长新闻。","世科事业无如子，经学源流可致君。","祇恐校雠天禄阁，猿啼楼外满溪云。"],"title":"寄题岩经楼"}
