{"author":"戴叔伦","id":6413,"strains":["平平仄仄平平仄，仄仄○平仄平仄。","平平○平平仄平，仄仄平平仄平仄。","仄平○平平仄平，平平仄平○仄○。","仄仄平平仄平仄，平仄平平仄○仄。","平平仄平仄平仄，仄仄平平仄平仄。","平平仄平平仄平，平仄平平仄○仄。"],"paragraphs":["青楼昨夜东风转，锦帐凝寒觉春浅。","垂杨摇丝莺乱啼，袅袅烟光不堪翦。","博山吹云龙脑香，铜壶滴愁更漏长。","玉颊啼红梦初醒，羞见青鸾镜中影。","侬家少年爱游逸，万里轮蹄去无迹。","朱颜未衰消息稀，肠断天涯草空碧。"],"title":"早春曲"}
