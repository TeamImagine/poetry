{"author":"方岳","id":127553,"strains":["平仄平平仄仄平，仄平仄仄仄平平。","平平平仄仄平仄，平仄仄平仄仄平。","仄仄仄平平仄仄，仄平平仄平平平。","平平仄仄平平仄，平仄平平仄仄平。"],"paragraphs":["山肯相容作此行，又携老石寄江城。","毛锥于我独无补，欢伯向人如有情。","几梦不知连雁远，一诗元只为梅清。","蹇馿欲过吴门尉，云冻商量雪未成。"],"title":"简竹外"}
