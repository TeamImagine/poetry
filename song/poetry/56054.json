{"author":"祖世英","id":56054,"strains":["仄○平平平仄平，平平仄仄平平平。","平平仄仄仄平仄，○仄平仄平平○。","平○仄仄仄平仄，平仄平平仄平仄。","仄平仄仄仄○平，仄仄平平平仄仄。","平平仄仄平平○，平平仄仄平平平。","平平仄仄仄○仄，仄平平仄平平平。","仄平平仄○仄仄，平仄○平○仄仄。","平平平仄平平平，仄仄平○○仄仄。","平平仄仄○平平，平平仄仄平○平。","仄平平仄仄○仄，仄平平仄平平平。","仄平仄仄仄平仄，仄仄仄仄平平平。","仄平平平仄仄仄，仄平仄仄平平平。"],"paragraphs":["洞庭之山天下奇，冈峦百转盘青螭。","金堂玉室白云锁，中有仙客来栖迟。","方睛秀骨郭文举，孤剑青鞋出岩户。","朅来此地访禅翁，共扫松花谈太古。","拏云忽驾升天行，西归只履埋岩坰。","声流影散遽如许，故山惟有松风清。","道师怀古兴不浅，堂宇横陈迎翠𪩘。","悠悠遐想山阿人，水带云衣犹在眼。","凉飙五月吹浮埃，蕉旗竹{/慧}摇空阶。","我来箕踞发长啸，月光飞射云楼开。","寸心浩荡逸天外，欲去复住聊徘徊。","永怀西山五色药，服之羽化登蓬莱。"],"title":"三学院"}
