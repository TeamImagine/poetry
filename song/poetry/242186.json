{"author":"李正民","id":242186,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄平平平仄，仄仄平平仄仄平。"],"paragraphs":["世路功名懒着鞭，闲中乘兴便逃禅。","檀栾林里禽初啭，阿耨池边柳正妍。","未怕俗情嗤北阮，只愁神物戏南泉。","我来不为寻春色，试举开遮问竺干。"],"title":"闻人馀庆见和因再赋"}
