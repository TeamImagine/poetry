{"author":"苏轼","id":194612,"strains":["平仄仄平仄，仄仄○仄仄。","平平平仄平，平仄仄○仄。","仄○仄仄平，仄仄平仄仄。","仄平平平仄，平仄仄仄仄。","○平平仄○，平仄仄平仄。","平仄仄○平，平平仄平仄。"],"paragraphs":["文举与元礼，尚得称世旧。","渊明吾所师，夫子乃其后。","挂冠不待年，亦岂为五斗。","我歌归来引，千载信尚友。","相逢黄卷中，何似一杯酒。","君醉我且归，明朝许来否。"],"title":"陶骥子骏佚老堂二首  其一"}
