{"author":"葛胜仲","id":230969,"strains":["仄仄仄平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄仄平仄，仄仄平平平仄平。"],"paragraphs":["葛帔练裙一散仙，亲携畚锸道蒙泉。","滥觞初见开微溜，中准终能作止渊。","栖亩稻秧滋菶菶，入池藕叶泛田田。","道人跬步不知处，未遇高贤名孰传。"],"title":"依韵和工部兄寻由里山泉眼"}
