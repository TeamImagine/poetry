{"author":"孔武仲","id":200274,"strains":["平平仄平仄，○仄仄仄仄。","平平平仄○，仄仄仄平仄。","平平仄仄仄，仄平平仄仄。","平平仄仄仄，仄仄仄仄仄。","仄平○仄仄，○平仄平仄。","仄仄平○○，平平○平平。","平平仄平○，○仄仄平○。"],"paragraphs":["人生苦南北，相见出偶尔。","喧阗都市中，乃复遇之子。","东莱遽别后，故人今有几。","诜诜塾与序，进学亦可喜。","语阑行色动，轻裘有知已。","去去何当回，山川正芳晖。","边州剩厨传，应不典春衣。"],"title":"送晁无咎之官塞上"}
