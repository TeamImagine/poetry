{"author":"戴昺","id":117686,"strains":["平平仄平仄平仄，仄仄平平仄平仄。","平仄平○平仄平，仄仄平平仄平仄。","平平仄仄仄仄○，仄平仄仄○平仄。","○○仄仄平仄平，仄仄平平平仄仄。","平仄仄，平仄平，平平○仄仄○平。","平○平仄仄仄仄，仄○仄仄平平平。"],"paragraphs":["孤桐结根倚崖石，俯瞰清溪照虚碧。","枝叶扶疏朱夏寒，上有翔鸾旧栖迹。","风霜冉冉岁月深，老柯半朽苍皮蚀。","其中素抱金玉声，以暗投人人不识。","人不识，多苦心，樵夫斤斧莫相寻。","宁教枯死倒涧壑，不从爨下求知音。"],"title":"孤桐行"}
