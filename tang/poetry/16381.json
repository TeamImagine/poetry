{"author":"白居易","id":16381,"strains":["平仄平仄仄，平仄平平平。","○仄仄仄仄，仄平平○平。","平平仄平仄，仄仄平仄○。","仄仄仄仄仄，○平平仄平。","平仄仄平仄，仄平平仄平。","平平仄仄仄，仄仄仄仄平。","仄仄仄○仄，平仄仄平平。","仄仄仄○仄，仄平仄平平。","平仄仄仄仄，仄平仄仄平。","仄○仄平仄，平仄仄仄平。","平仄平仄仄，平仄平○平。","平仄○仄仄，○仄仄○○。","平平平仄平，平仄仄平平。","平仄平仄仄，平平平仄平。","仄仄平○仄，仄○平仄平。","平平平○仄，仄仄平○平。","平平仄仄○，仄仄仄平平。","仄仄仄平仄，仄仄仄仄平。","仄平仄平平，仄仄仄平平。","平仄仄仄仄，平仄仄平平。","平仄仄仄○，仄仄仄仄平。","仄仄○平仄，○平平仄○。"],"paragraphs":["冬旦寒惨淡，云日无晶辉。","当此岁暮感，见君晨兴诗。","君诗亦多苦，苦在兄远离。","我苦不在远，缠绵肝与脾。","西院病孀妇，后床孤侄儿。","黄昏一恸后，夜半十起时。","病眼两行血，衰鬓万茎丝。","咽绝五脏脉，瘦消百骸脂。","双目失一目，四肢断两肢。","不如溘然逝，安用半活为。","谁谓荼蘗苦，荼蘗甘如饴。","谁谓汤火热，汤火冷如澌。","前时君寄诗，忧念问阿龟。","喉燥声气窒，经年无报辞。","及睹晨兴句，未吟先涕垂。","因兹涟洳际，一吐心中悲。","茫茫四海间，此苦唯君知。","去我四千里，使我告诉谁。","仰头向青天，但见雁南飞。","凭雁寄一语，为我达微之。","弦绝有续胶，树斩可接枝。","唯我中肠断，应无连得期。"],"title":"和微之诗二十三首 和晨兴因报问龟儿"}
