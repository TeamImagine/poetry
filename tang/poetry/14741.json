{"author":"元稹","id":14741,"strains":["仄平平仄平○仄，仄平平平仄仄仄。","仄平仄仄仄仄平，仄○仄仄平平仄。","平平仄平平仄平，平平仄平平仄平。","仄平仄平平仄仄，仄仄平平○仄仄。","平平仄仄仄仄平，平平仄仄平仄平。"],"paragraphs":["海波无底珠沈海，采珠之人判死采。","万人判死一得珠，斛量买婢人何在。","年年采珠珠避人，今年采珠由海神。","海神采珠珠尽死，死尽明珠空海水。","珠为海物海属神，神今自采何况人。"],"title":"乐府古题序 采珠行"}
