{"author":"胡寅","id":11723,"strains":["仄仄平平仄平仄，平仄仄平仄平仄。","仄平仄仄仄平平，仄仄○○仄平仄。","平平平仄○平仄，仄平平仄平平平。","仄仄○平仄平仄，平平仄仄平○仄。","仄○仄仄仄平仄，仄仄○平平仄仄。","○平仄○仄○仄，平仄平平仄平仄。","平平仄仄平○○，平平仄平平仄平。","仄平仄仄仄○仄，平仄仄仄平平平。","平平平仄○平仄，○平仄仄平平仄。","平平平仄仄平平，仄仄平平仄平仄。","平平仄仄○平平，平仄○○仄仄平。","平平仄仄仄○仄，平平仄仄○平平。","平仄平仄平仄仄，仄平仄仄平平仄。","平平仄仄平仄平，仄仄平平仄○仄。","仄平平仄仄仄平，仄仄○平平仄平。","仄平仄仄平仄仄，平平仄仄平平平。"],"paragraphs":["浄绿环城亦何有，跳锦潜银不容取。","尚余翠盖拥红妆，两两三三早秋后。","秋官公廨临池傍，结筠为筏开轩窗。","落日轻风泛船好，欢呼取笑徒相望。","忽闻报予酒初熟，亟往从之倾白玉。","疏蝉有思曳长缲，寒露无声洗残燠。","君才岂合州县劳，前云后晖家世高。","一经不但有遗训，千古记注谈滔滔。","新州州土烝岚瘴，从来只是居流放。","于今多住四方人，况复为官气条畅。","山肴野蔌应时须，真率相期久已渝。","君今满秩稍淹此，牛刀又欲将鸡屠。","嗟予衰谢人所去，晚交幸作年家遇。","浮生聚首安得常，一笑倾怀亦难屡。","莫辞瓶罄烛再然，异日重逢歌此篇。","岁时岂忍无记述，明朝仲朔青龙年。"],"title":"赠朱推"}
