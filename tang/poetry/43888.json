{"author":"崔橹","id":43888,"strains":["仄仄平平平仄仄，平平平仄仄平平。","仄平仄仄仄平仄，仄仄仄平仄仄平。","平仄仄平平仄仄，仄平平仄仄平平。","平平仄仄仄平仄，平仄仄平平仄平。"],"paragraphs":["不见江头三四日，桥边杨柳老金丝。","岸南岸北往来渡，带雨带烟深浅枝。","何处故乡牵梦想，两回他国见荣衰。","汀州草色亦如此，愁杀远人人不知。"],"title":"临川见新柳"}
