{"author":"包融","id":45493,"strains":["平平平平仄，平○平仄仄。","○仄仄平仄，仄平○仄仄。","仄平平平平，平平仄平仄。","仄仄仄仄仄，平平仄○仄。","仄平平平平，仄平仄仄仄。","平平仄仄仄，平仄平仄仄。"],"paragraphs":["荒台森荆杞，蒙笼无上路。","传是古人迹，阮公长啸处。","至今清风来，时时动林树。","逝者共已远，升攀想遗趣。","静然荒榛门，久之若有悟。","灵光未歇灭，千载知仰慕。"],"title":"阮公啸台"}
