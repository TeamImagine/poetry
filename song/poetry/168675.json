{"author":"文同","id":168675,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["去年轻舳过巫山，今日羸骖度剑关。","孤客每嗟随断梗，慈亲常把梦连环。","兰陔岁晚虽堪采，桂窟春深正好攀。","决取荣科归旧里，板舆迎侍且承颜。"],"title":"送黄梦得"}
