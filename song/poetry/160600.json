{"author":"黄庚","id":160600,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["白眉公子气昂昂，年少多才姓氏香。","腹饱儒书宗孔孟，心传医学祖岐黄。","秋亭听鹤游吴会，春馆看花忆洛阳。","老我自怜身是客，江湖又送客还乡。"],"title":"送人归洛"}
