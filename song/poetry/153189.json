{"author":"俞德邻","id":153189,"strains":["平仄平平仄仄平，平平平仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。"],"paragraphs":["隃望平山碧四围，鹁鸪啼处见柴扉。","白蘋风起雨初歇，绿叶成阴春又归。","野外樵夫纷避道，溪边鸥鸟独忘机。","深杯百罚人扶醉，一枕西轩月满衣。"],"title":"陪游宣慰游霅归赋"}
