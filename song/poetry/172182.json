{"author":"余杭令","id":172182,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄仄平仄仄仄平。","平平仄仄仄平仄，仄仄平平仄仄平。"],"paragraphs":["野服萧萧款翠微，虚亭高敞射晴晖。","仙归洞府云烟静，春入名山笋蕨肥。","缓饮壶觞聊自适，暂指朱墨便忘归。","何时罢脱利名去，始悟人间万事非。"],"title":"游洞霄"}
