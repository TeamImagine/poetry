{"author":"苏轼","id":194132,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["我欲归休瑟渐希，舞雩何日著春衣。","多情白发三千丈，无用苍皮四十围。","晚觉文章真小技，早知富贵有危机。","为君垂涕君知否，千古华亭鹤自飞。"],"title":"宿州次韵刘泾"}
