{"author":"晁公溯","id":20934,"strains":["平○仄仄平，仄仄○平平。","仄仄平仄○，平平仄平平。","仄平平○平，平平仄仄平。","平仄平仄平，仄平仄平平。","平平仄仄仄，仄仄平仄平。","仄平平仄平，仄仄仄仄平。","仄仄平平平，平仄仄仄平。","平仄平仄仄，仄○仄○○。","仄○平仄○，仄仄仄仄平。","平平仄仄仄，仄仄仄平平。","仄仄仄仄仄，仄仄仄仄平。","○○仄平平，平仄平平平。"],"paragraphs":["家藏五世书，不减王铜川。","仕宦虽陆沈，文章则蝉联。","女归逢其良，辞来亦粲然。","胸次龟负图，笔端骥奔泉。","生朝远寿我，细字书满笺。","手追淇澳诗，句法两汉前。","念昔昌黎公，尝赋猛虎篇。","南纪通古学，已难与并传。","况堕牛李中，百代莫洗湔。","开尊笑谓妇，举酒属青天。","愈也殆我愧，庶几太史迁。","更看敞夫人，叅语东厢边。"],"title":"薛郎远以颂为寿句法崛奇读之喜甚赋此为谢"}
