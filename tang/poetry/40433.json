{"author":"栖白","id":40433,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["景候融融阴气潜，如峰云共火相兼。","霞光捧日登天上，丹彩乘风入殿檐。","行逐赤龙千岁出，明当朱夏万方瞻。","微臣多幸逢佳节，得赋殊祥近御帘。"],"title":"寿昌节赋得红云表夏日"}
