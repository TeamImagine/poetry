{"author":"杜甫","id":2655,"strains":["仄仄平仄仄，仄平平平仄。","仄平仄仄○，仄平仄仄平。","仄仄平平仄，平平平仄平。","仄仄仄仄○，平仄仄平平。","平平仄仄仄，平仄仄平平。","平平仄仄仄，仄仄平平平。","仄平仄仄仄，仄仄平平平。","平○仄○仄，仄仄仄仄平。","平平平平仄，仄仄仄平平。","仄仄○平○，仄仄仄平平。"],"paragraphs":["士卒何草草，筑城潼关道。","大城铁不如，小城万丈余。","借问潼关吏，修关还备胡。","要我下马行，为我指山隅。","连云列战格，飞鸟不能逾。","胡来但自守，岂复忧西都。","丈人视要处，窄狭容单车。","艰难奋长戟，万古用一夫。","哀哉桃林战，百万化为鱼。","请嘱防关将，慎勿学哥舒。"],"title":"潼关吏"}
