{"author":"胡宿","id":244234,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["海岱铅松妄得名，洞庭山脚失寒琼。","漱成一朵孤云势，费尽千年白浪声。","谁向机边逢织女，直疑岩下见初平。","年来赏物多成病，日绕苍苔几遍行。"],"title":"太湖石"}
