{"author":"陆游","id":40523,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["老疾逢秋体自轻，披衣暂起绕床行。","隙风不断灯将灭，檐雨如倾阶欲平。","鳏叟何尝愁枕冷，病夫未免待窗明。","拂书洗砚龟堂上，幽事谁知日有程。"],"title":"雨夜起行室中"}
