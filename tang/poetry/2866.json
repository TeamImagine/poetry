{"author":"杜甫","id":2866,"strains":["平平仄平仄，仄○平仄仄。","仄仄平仄平，平平仄平仄。","仄平仄平仄，仄仄平仄仄。","○仄仄平平，仄平○仄仄。","平平仄仄仄，○仄平平仄。","仄仄仄平平，○平仄平仄。","平平仄仄仄，仄仄平平仄。","○仄仄仄平，平平平平○。","平平平仄仄，平仄○仄仄。","仄仄仄平平，平○平平仄。","平平平仄仄，仄仄○仄○。","○仄仄仄平，仄平仄平仄。"],"paragraphs":["东屯大江北，百顷平若案。","六月青稻多，千畦碧泉乱。","插秧适云已，引溜加溉灌。","更仆往方塘，决渠当断岸。","公私各地著，浸润无天旱。","主守问家臣，分明见溪伴。","芊芊炯翠羽，剡剡生银汉。","欧鸟镜里来，关山云边看。","秋菰成黑米，精凿传白粲。","玉粒足晨炊，红鲜任霞散。","终然添旅食，作苦期壮观。","遗穗及众多，我仓戒滋蔓。"],"title":"行官张望补稻畦水归"}
