{"author":"张嵲","id":8796,"strains":["平平仄平平，平仄○平仄。","仄仄仄平平，仄仄平仄仄。","平平平仄仄，仄仄平平仄。","仄仄仄平平，平平仄平仄。","平仄仄平平，平平仄平仄。","仄仄仄○平，平平仄平仄。","○仄仄平平，平平仄○仄。"],"paragraphs":["天晴白云高，乔木荫初暑。","久客倦红尘，爱此崖寺古。","时危僧饭少，日晏无钟鼓。","下马憩幽轩，光风转林莽。","新竹雨来香，余花夏方吐。","避地适三巴，精蓝暂延伫。","回忆鹿门游，淫淫涕如雨。"],"title":"题营山法幢院"}
