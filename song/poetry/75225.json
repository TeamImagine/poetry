{"author":"赵蕃","id":75225,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["竟日江行历抵寻，耸然高屋在深林。","夷犹未觉矶头远，下上方知磴级深。","好句已从天上落，快谈仍慰别来心。","经行賸约重来见，岭海他年无雁音。"],"title":"过丰城访甘叔异闻在曲江之矶头庵放舟过之棹未及弭迎劳之诗已至次韵上呈"}
