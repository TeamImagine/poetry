{"author":"释文珦","id":134872,"strains":["仄平○仄仄，仄仄平仄○。","平平仄平平，仄仄仄○平。","平平平仄平，平平仄平仄。","仄仄仄仄平，仄仄仄平平。","平平平仄仄，平平仄仄平。","仄○平仄仄，仄○仄平平。","仄仄平仄平，平平平仄平。","○仄仄仄平，仄平平○○。"],"paragraphs":["故人相别去，岁月良已深。","人皆寄音书，我唯寄其心。","心真无转移，音书有浮湛。","所寄匪有它，但愿保斯谌。","毋为威武屈，毋为富贵淫。","与其常戚戚，不如自愔愔。","但使吾道存，何伤贫病侵。","难与昧者言，托之于长吟。"],"title":"寄友  其一"}
