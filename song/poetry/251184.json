{"author":"王洋","id":251184,"strains":["仄○仄平平，仄仄○平平。","仄仄平平平，仄仄○平平。","仄平仄平○，平仄仄仄平。","○平仄平仄，仄仄○平平。","仄平仄平仄，仄仄平仄平。","平平仄仄仄，仄平平仄平。","○平仄○○，仄仄平平平。","仄仄仄平仄，平平仄仄○。","仄平仄平仄，仄仄○平平。","仄仄平仄仄，仄平平仄○。","平仄仄仄仄，仄平仄○平。","平平平平平，仄仄仄仄平。","平平仄平仄，仄仄平仄平。","仄仄平仄○，平○平平平。","仄仄仄平平，仄平平仄平。"],"paragraphs":["客行犯萧条，物态如寒冰。","借问松窗人，久客将何营。","答言慕幽禅，怀抱彻欲清。","当年困流俗，钻纸如痴蝇。","一朝脱尘网，决若飞鸟惊。","斋盂趁后辈，卧{叠毛}陪老生。","从兹辈行间，往往推先鸣。","此道本无学，精粗不可评。","忽然辨疆域，独得分专城。","物外怀抱好，醒来毛发轻。","余事不着意，自然造纯精。","怜君生卑微，也䌸利与名。","持身抱余恨，写物多遁情。","以此游世间，心虑何由平。","再拜谢师言，得闲频寄声。"],"title":"次韵政老夜坐有怀"}
