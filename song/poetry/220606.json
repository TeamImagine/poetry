{"author":"邹浩","id":220606,"strains":["仄仄仄平○仄平，仄仄仄仄平平平。","？平仄平平仄仄，仄仄平平平仄仄。","仄平仄仄平平平，仄仄仄仄平平平。","平平仄仄仄仄平，平平平仄平○平。","平平平仄○平平，仄仄平平仄仄平。","仄仄平平仄平仄，平平平平仄平仄。","平平仄○平仄平，仄仄仄仄平平平。","平平平仄平平平，平平？仄○仄平，仄○平平仄仄○仄仄仄平。"],"paragraphs":["我读醉翁思颍诗，恨不六翮西南飞。","頖宫朅来滨颍水，颍水虽同非颍尾。","羡君匹马秋风前，吏隐去作南昌仙。","霜威凛凛肃普天，环湖潇洒皆当年。","时丰铙鼓如寒蝉，想见丝𦈏上钓船。","太白还光醉翁死，邻家仍无隐君子。","山高水深谁与知，只恐未乐君先悲。","朱方豪士森戈矛，青云蹭蹬犹督邮，不如黄鸡白酒相与醉即休。"],"title":"送裴仲孺摄汝阴尉"}
