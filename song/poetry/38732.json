{"author":"陆游","id":38732,"strains":["平仄平平平仄平，平平仄仄仄平平。","仄平仄仄平平仄，平仄仄平平仄平。","仄仄平平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["江国常年秋雁飞，吾儿远客寄书稀。","道途一见相持泣，邻曲聚观同载归。","草草杯盘更起舞，匆匆刀尺旋裁衣。","从今父子茅檐下，回首人间万事非。"],"title":"三月十六日至柯桥迎子布东还二首  其一"}
