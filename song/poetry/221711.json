{"author":"释仲休","id":221711,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["世续香灯演圣言，再新华构称凭轩。","阴阴松色连僧阁，𫗋𫗋波声入寺门。","飞鹭衔鱼离浅濑，残云带雨渡遥邨。","沃洲相较应相近，树杪啼烟祇欠猿。"],"title":"游梅山寺"}
