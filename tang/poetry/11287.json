{"author":"刘禹锡","id":11287,"strains":["仄仄仄平平，仄○平仄平。","平○仄仄仄，仄仄仄平平。","仄仄平平仄，○平仄仄平。","仄○○仄○，仄○仄平○。","平仄平平仄，平○平仄平。","平平平仄仄，平仄仄平平。","仄仄平平仄，平平仄仄仄。","○平仄仄仄，仄仄仄平○。","仄仄平平仄，平平○仄平。","仄平仄仄仄，仄仄仄平平。","仄仄平平仄，平平仄仄○。","平平平仄仄，平仄平平平。","仄仄平平仄，平？仄仄○。","仄平平仄仄，平仄仄平平。","仄仄平平仄，平平仄仄平。","○○仄平仄，○仄仄平平。"],"paragraphs":["早遇圣明朝，雁行登九霄。","文轻傅武仲，酒逼盖宽饶。","舍矢同瞻鹄，当筵共赛枭。","琢磨三益重，唱和五音调。","台柏烟常起，池荷香暗飘。","星文辞北极，旗影度东辽。","直道由来黜，浮名岂敢要。","三湘与百越，雨散又云摇。","远守惭侯籍，征还荷诏条。","悴容唯舌在，别恨几魂销。","满眼悲陈事，逢人少旧僚。","烟霞为老伴，蒲柳任先凋。","虎绶悬新印，龙舼理去桡。","断肠天北郡，携手洛阳桥。","幢盖今虽贵，弓旌会见招。","其如草玄客，空宇久寥寥。"],"title":"酬杨八庶子喜韩吴兴与余同迁见赠"}
