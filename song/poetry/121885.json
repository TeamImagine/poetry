{"author":"白玉蟾","id":121885,"strains":["仄平平平仄仄平，平平仄仄仄平平。","平平仄仄○平仄，仄仄平平○仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄平。"],"paragraphs":["武夷山前啸一声，云愁雾惨野猿惊。","闲披破衲藏风月，醉把葫芦禁鬼神。","杖弄银蟾搅天地，夜烹金鼎煮星辰。","睡酣不觉机关路，身是红光火一轮。"],"title":"题紫芝院"}
