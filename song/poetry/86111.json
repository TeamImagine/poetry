{"author":"韩淲","id":86111,"strains":["平仄○平仄，平仄仄平平。","仄平仄仄仄，仄平仄平平。","平平平仄平，仄仄平仄平。","平平仄平仄，平平仄平平。","仄○平仄○，仄仄平平○。","平平平平仄，仄平仄平平。","仄平平仄仄，仄仄○平平。","平平仄平仄，仄仄○平平。","仄○仄仄平，仄平仄平平。","平仄平仄平，仄仄仄仄平。"],"paragraphs":["幽讨过真隠，同抱白云眠。","夜呼醉道士，取琴咏琅然。","松鸣檐外山，水落桥下渊。","推窗挂星斗，清神浩无边。","是中宜共如，此外凭谁传。","孙登苏门啸，子猷剡溪船。","古来贤达士，往往如春烟。","浮名竟何益，毕世空林泉。","纵观彼斗筲，畏涂竞争先。","舆马能几时，鼎镬已在前。"],"title":"次韵伯皋真隠道院"}
