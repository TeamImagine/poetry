{"author":"孙应时","id":82464,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["阴阴老木匝平湖，想见房公用意初。","眼底园池那有此，胸中丘壑故须渠。","风流正自能传世，成败应难尽信书。","万里兹游销客恨，不辞一赏醉春余。"],"title":"汉州房公湖"}
