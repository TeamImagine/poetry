{"author":"郑谷","id":31717,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["石门萝径与天邻，雨桧风篁远近闻。","饮涧鹿喧双派水，上楼僧蹋一梯云。","孤烟薄暮关城没，远色初晴渭曲分。","长欲然香来此宿，北林猿鹤旧同群。"],"title":"少华甘露寺"}
