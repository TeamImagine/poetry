{"author":"罗绮","id":163509,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["南越长淮北眺燕，三书上彻九重天。","毡寒馿重幽州雪，剑晓龙吟易水烟。","齐好无移竽尚在，秦酬有爽璧终全。","知音向近西湖上，却不当初早理弦。"],"title":"题汪水云诗卷"}
