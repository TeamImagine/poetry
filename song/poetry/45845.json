{"author":"杨万里","id":45845,"strains":["仄平仄平○仄仄，仄仄仄平仄平仄。","平平仄仄平仄平，平仄○平仄仄仄。","平平平仄平仄平，仄仄仄平平仄平。","平仄仄○○仄仄，仄平仄仄平平平。","平仄平平平仄仄，仄仄仄平平仄仄。","仄○仄仄仄仄平，仄仄仄平平仄仄。","平○平仄仄仄○，平平平仄仄平平。","仄平仄仄平仄仄，仄仄仄平平仄仄。"],"paragraphs":["绝怜法曹三尺喙，不办太仓五升米。","胡奴走送今寂然，公路如何令至此。","春花秋月千首诗，一字不曾堪疗饥。","黄独已空镵底用，玉徽冻脱琴为炊。","穷鬼偏随天下士，再结柳车君但试。","不应满腹贮六奇，岂有逐贫无一计。","诗中哀怨海样深，青灯搔首夜沉沉。","一尊往慰风雨晚，莫管带围宽一眼。"],"title":"和王司法雨中惠诗二首  其一"}
