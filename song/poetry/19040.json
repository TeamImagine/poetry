{"author":"陈棣","id":19040,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["此身阅世一浮沤，无地安巢拙胜鸠。","击节闻君歌喜雨，裹粮知我迫填沟。","凉宵自足庄生梦，丰岁仍宽子美忧。","遥想高人禅寂处，娟娟窗竹不胜幽。"],"title":"次韵喜雨兼简彝老"}
