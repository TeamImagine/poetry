{"author":"方一夔","id":152168,"strains":["仄平平仄平，平平仄平平。","平平平仄仄，仄仄平平平。","平仄平仄仄，仄仄平平平。","仄平平仄平，平仄仄平平。","仄仄仄○仄，仄仄仄仄平。","平仄仄平仄，平平平平平。","平仄仄平仄，仄仄平平平。","仄平仄仄仄，仄仄平平平。"],"paragraphs":["老松逾百围，名为栋梁材。","孤根虽故在，不复萌条枚。","生意无处泄，浩浩还根荄。","结为千岁苓，肤色状琼瑰。","洗曝不遗力，药裹手自开。","羊枣出河北，胡麻来天台。","蒸以白砂蜜，盛以红瓷杯。","一朝服食尽，玉色还婴孩。"],"title":"药圃五咏 茯苓"}
