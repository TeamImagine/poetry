{"author":"吕本中","id":246414,"strains":["仄平平○○仄仄，仄平仄平仄○仄。","平平仄仄仄○平，仄仄平平仄平仄。","平平仄仄平仄仄，仄仄平平○平仄。","○平仄仄仄○仄，仄仄平平○○仄。","仄○仄仄仄平平，○仄平平仄平仄。","平平仄仄仄平仄，仄仄仄仄平平仄。","平平仄仄仄仄仄，仄仄平平仄平仄。","仄平仄仄平仄平，仄仄平仄○平仄。","平平○平仄平仄，仄仄仄仄○平仄。","仄平仄仄仄仄仄，平平仄仄仄○仄。","仄平平仄平仄仄，仄平平平仄平仄。","平平仄平平仄仄，仄仄仄仄平平仄。","平平仄仄仄仄平，仄仄平平仄平仄。"],"paragraphs":["广陵城中听夜雨，倒床不眠问更鼓。","西风万里卷长河，遍与淮山洗尘土。","淮南米贱鱼亦好，敢复摧颓叹羁旅。","重帘复幕懒相负，细字寒灯且如许。","漫如尔雅注虫鱼，更就篇章考齐古。","粗知俛首受寒饿，未暇着意寻豪举。","床头有酒不敢饮，况复闺门画眉妩。","故人此去今几时，亦有文字相撑拄。","东明县前济阳路，每一梦至犹能数。","少年不惮道里远，平生未省别离苦。","只今多病须已白，尚能呼渠醉而舞。","田园未还君可恨，岁月渐晚吾何取。","饥虫遶壁不自聊，尔独何情促机杼。"],"title":"夜坐"}
