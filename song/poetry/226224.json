{"author":"范冲","id":226224,"strains":["仄平平仄仄平平，仄平平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["几回飞锡入红尘，一任随缘自在身。","琢句不妨明日用，援琴谁与听阳春。","扬眉瞬目如相委，捧腹狂歌即是真。","汤餠藜羹奉朝夕，自怜担板小乘人。"],"title":"赠永平寺僧了空"}
