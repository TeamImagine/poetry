{"author":"林景熙","id":160111,"strains":["仄仄仄仄平，仄平平平仄。","平平仄平平，仄仄仄平仄。","平平○平平，平仄仄平仄。","仄平○仄仄，仄仄仄仄仄。","仄仄平平○，仄仄平仄仄。","平平仄仄仄，仄仄平仄仄。","仄仄仄仄平，平仄平平仄。","○○仄平仄，仄平仄平仄。","○平仄平平，平仄仄○仄。","仄仄○○仄，○平○仄仄。","平仄平仄仄，○仄仄平仄。"],"paragraphs":["束艾楚俗愚，铸金秦民怖。","何年斲云根，偶立此翁妪。","千春衣莓苔，偕老食风露。","世人轻结发，覆水或旦暮。","乃习无情缘，永与天壤固。","停舟一访古，久欲祛此锢。","父老向我言，曾是梁朝墓。","衣冠化黄土，古丘亦成路。","当年殉金棺，兹物独如故。","阅世如过客，兴亡了不悟。","时借牛砺角，敲火戏童竖。"],"title":"石翁妪"}
