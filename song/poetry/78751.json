{"author":"陈藻","id":78751,"strains":["平平平仄仄平平，仄仄平平平仄○。","仄平平仄平仄平，仄仄仄仄平平平。","仄平仄仄仄平平，仄平仄仄仄仄平。","仄平仄平仄仄平，○平仄仄仄仄平。","仄仄平仄○仄平，仄仄平平平仄平。","平仄平仄平平○，平仄仄平仄平平。","○仄平仄仄○平，仄平仄平仄仄○。","仄平平仄仄平平，仄○仄仄平○平。","平仄仄平平仄平，○平仄仄仄平平。","仄仄平平仄仄平，仄平平仄○平平。","仄平仄仄平仄○，仄仄仄仄○平平。","平平仄仄平平平，平平仄仄仄仄平。","仄平仄仄仄仄平，仄平○仄仄○平。","○平仄仄仄平○，仄仄平平平仄平。","仄平仄仄平平平，仄平平仄平平○。","○平平仄平○平，平平仄仄平仄○。","仄平仄仄平仄平，仄仄仄仄平平○。","仄平仄仄平平平，平平○仄○平平。","仄平仄仄平仄平，仄平仄仄平平平。","仄仄仄平仄平平，仄仄仄仄仄平平。"],"paragraphs":["吾庐元在亮功坊，祖母东街家姓张。","舅翁官小先富强，有子破荡开书堂。","我随表伯学文章，忽然好怪不好常。","走师月鱼舍莆阳，三山士子厌我狂。","避我谈吐如簸糠，北郭先君吴讳骧。","姨弟余入京朝行，惟此二人见科场。","期我前列每参商，面嗔考官识未长。","我因随老客他乡，一钱亦欠真空囊。","君出凤池游上庠，长洲适值日同房。","我忆东街往事详，得君情话胜琼浆。","百杯饮我何以偿，欲饯一醉难赊尝。","虽然旅困颜无光，狂言欲发藉激昂。","自矜到此亦可伤，末篇听我送行装。","临轩策试亮阴妨，首擢南宫丹桂芳。","奉常格法经先扬，亚魁谁赋非君当。","占牌前引归骑忙，蓝袍色映萱草苍。","美人二八宫样妆，阀阅贵盛金多藏。","爱君坦腹羲之床，红䌷扇鼓迎新郎。","我还尽粜箪食粮，赛君痛饮寻歌娼。","莫学浅夫唾肥羊，傲岸贺客峻门墙。"],"title":"平江送连亨叟赴省"}
