{"author":"刘攽","id":183138,"strains":["平平仄平仄，仄仄○○平。","平○仄平仄，仄仄仄○平。","平仄仄仄仄，仄平仄平仄。","○平仄仄仄，仄仄平仄平。","○平平仄○，仄仄○仄平。","仄平仄仄仄，仄平仄○平。","平平平○平，仄仄○○平。","○仄○仄平，仄平仄平平。"],"paragraphs":["繁阴不时解，雨气如深秋。","朝衣始𫄨葛，暮服乃重裘。","天事亟变易，得为有常不。","如何世上士，欲以全自求。","行身绳墨间，蹜蹜空白头。","唯君可语此，意豪力且遒。","通衢虽泥涂，未至乘扁舟。","兴发骑马来，垫巾故风流。"],"title":"雨中寄子直"}
