{"author":"刘敞","id":174744,"strains":["仄仄仄平○，平仄仄○平。","平仄仄仄○，仄平平仄○。","仄平仄平仄，仄仄平平平。","仄仄仄仄仄，仄仄平平平。","平平仄仄仄，平仄平仄平。","仄仄仄仄仄，仄平仄平平。","仄平仄平仄，平仄仄仄平。","仄平仄仄仄，平仄平平○。"],"paragraphs":["富贵抱忧患，贫贱苦煎熬。","居此二者间，幸无终歳劳。","养生赖裘葛，卜隐开蓬蒿。","既不碌碌冗，又不巍巍高。","炎凉纵所遇，寒暑俱可逃。","竭力供子职，大欢对儿曹。","至人贵真乐，名位岂所饕。","咄嗟路傍子，生死堪悲号。"],"title":"成冬"}
