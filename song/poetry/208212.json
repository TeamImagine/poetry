{"author":"黄庭坚","id":208212,"strains":["平平仄仄平，平平仄○平。","仄仄仄平仄，仄平平仄平。","平平仄平仄，仄○○○平。","平仄仄平平，仄平平平平。","仄仄平平仄，仄平平仄平。","○仄仄平仄，仄仄仄平平。","仄平仄平仄，仄平平平平。","平○仄仄仄，仄仄仄仄平。","平仄仄平仄，平平平仄平。","仄仄平平仄，仄仄仄仄平。","仄仄仄仄○，○平○仄○。","平仄平仄平，平○仄平平。"],"paragraphs":["河南有伏流，经营太行根。","盛德不终晦，发为清济源。","公家济源上，太行正当门。","修竹带藩篱，百禽鸣朝暾。","仰视浮云作，俯窥流水奔。","相望有盘谷，李愿故居存。","主人国之老，实惟商岩孙。","斑行昔供奉，屡进逆耳言。","天子色为动，群公声亦吞。","肃肃冰霜际，不改白玉温。","出处士所重，其微难具论。","公勿怀草堂，朝庭待公尊。"],"title":"寄题钦之草堂"}
