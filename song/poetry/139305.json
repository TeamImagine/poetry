{"author":"陈著","id":139305,"strains":["平平平仄仄仄平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["龙君非是忍忘农，一敬初终自见龙。","雨感通时元有待，天分晓处可曾聋。","雷车怒激腾东海，火伞忙收入下舂。","我辈报神无别事，请裁佳句勒霞峰。"],"title":"次韵前人祈雨未应二首  其二"}
