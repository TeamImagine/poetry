{"author":"司马光","id":178295,"strains":["仄平仄仄○仄平，平仄平仄○平平。","平平仄仄仄平仄，仄仄平平平仄平。","仄平仄仄平平平，平平平仄仄仄○。","仄仄仄○○仄○，平平仄仄平平○。","平平仄仄仄仄平，平仄仄仄平平平。","仄平平○仄○平，○○仄仄仄仄平。","平○仄仄仄仄仄，仄仄仄平平仄平。"],"paragraphs":["昨朝景气如暑天，僮仆流汗衣裘单。","安知向晚暴风作，一变阳春成大寒。","此时结友寻名山，伶俜徒步水石间。","棘刺罥衣行路难，枯藤寿柏同攀援。","惊沙击眼百箭攒，时得闭烁窥林峦。","景仁年长力更孱，牵衣执手幸不颠。","仍闻旁谷有伏虎，赖得与君俱早还。"],"title":"和景仁喷玉潭"}
