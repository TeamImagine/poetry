{"author":"邹浩","id":220879,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["几年幽径委榛芜，此去寒生孰子如。","笔下奔腾三峡水，胸中突兀五车书。","岂惟丽赋欺弘正，会使清时识仲舒。","富贵由来皆骨相，门闾高处莫趦趄。"],"title":"送王幼安赴举"}
