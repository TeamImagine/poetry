{"author":"艾性夫","id":165220,"strains":["仄平平平平仄仄，仄仄平平仄平仄。","平平仄仄平仄平，平平仄仄平平仄。","平平仄仄仄仄仄，仄仄仄平平仄仄。","仄平仄仄○平平，仄仄平平平仄仄。","○平仄仄平仄仄，平仄平平平仄仄。","仄仄仄仄平仄仄平，仄仄仄仄仄平平仄。","平平平仄仄平平，○仄平平仄平仄。"],"paragraphs":["木天荒寒风雨黑，夜气无人验东壁。","天球大玉生土花，虞歌鲁颂谁能刻。","翁持铁笔不得用，小试印材蒸栗色。","我今白首正逃名，运与黄杨俱受厄。","藏锋少俟时或至，精艺终为人爱惜。","固不必附名党锢碑，亦不必寄姓麻姑石。","江湖诗板待翁来，传与鸡林读书客。"],"title":"与图书工罗翁"}
