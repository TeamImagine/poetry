{"author":"项安世","id":53261,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["去年风雨暗元宵，今岁悬知月色饶。","突兀一灯离海峤，苍茫万点赴星桥。","足声殷地仍车马，人语喧天更鼓箫。","定是封夷畏娥婺，断无轻吹一丝摇。"],"title":"正月十四夜月色奇甚"}
