{"author":"韩淲","id":87152,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["在昔君家信不痴，剡中高兴尚何之。","一时雪月宁须我，万古溪山更属谁。","欢动梁园虽共乐，困安袁巷本相宜。","冲寒应见前村笑，冷蘂疏梅又几枝。"],"title":"次韵教授喜雪  其二"}
