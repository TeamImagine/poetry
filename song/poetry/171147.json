{"author":"李庭","id":171147,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["问君为况近如何，若了青衫好事多。","待献嘉谋裨北阙，未容高卧向南坡。","竞辰事业常无倦，垂世功名要不磨。","应笑柏山疏懒客，羊裘鹤髪钓烟波。"],"title":"贺罗将仕拜命"}
