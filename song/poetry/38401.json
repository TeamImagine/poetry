{"author":"陆游","id":38401,"strains":["仄仄仄仄平，平仄仄仄○。","仄仄仄平仄，○仄平平平。","仄平平平平，仄平仄仄平。","平平平平平，仄平平平平。","仄仄平平平，仄仄平仄平。","平平平仄仄，仄仄仄平平。","仄仄平平仄，平平仄平平。","平平仄仄仄，仄仄仄平○。"],"paragraphs":["岁首未入春，风气已稍和。","我睡意慵起，如此鸣禽何。","驾言之东园，落梅亦已多。","江南无坚冰，绿池生微波。","挹彼蒲萄醅，酌我鹦鹉螺。","虽无丝与竹，倚树自高歌。","矫首东南望，稽山郁嵯峨。","儿曹幸力穑，老子得婆娑。"],"title":"人日东园"}
