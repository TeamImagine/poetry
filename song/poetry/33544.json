{"author":"陆游","id":33544,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["把酒孤亭半日留，西岩独擅鹤山秋。","也知绝境终难赋，且喜闲身得纵逰。","鹘起危巢时磔磔，鹿鸣深涧暮呦呦。","人生适意方为乐，甲第朱门只自囚。"],"title":"西岩翠屏阁"}
