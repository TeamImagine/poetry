{"author":"葛胜仲","id":230702,"strains":["仄平平仄仄平仄，仄仄○平仄○仄。","仄平平仄仄平仄，平仄○○仄平仄。","仄平仄仄平仄仄，仄仄平平仄仄仄。","平○平仄仄平平，仄仄仄仄仄平仄。","仄○平平仄平仄，平平仄仄平平仄。","仄平平平仄仄仄，仄仄平平仄平仄。","仄平平平仄平仄，平仄仄仄仄平仄。","仄○仄平仄平仄，仄仄平平平仄仄。"],"paragraphs":["海邦邾莒固多品，此族称珍乃其伯。","沈泉湘瀹付饔宰，姜桂煎调奉佳客。","视书已觉明病眼，点酒偏能醒醉魄。","君看忧愤不眠人，快啖取厌亦何择。","岂如吾曹饮文字，舆台不复霑余沥。","昔官余杭饱下箸，两载杯盘厌凡核。","朅来瑕丘问鲑菜，樽俎遍索未云获。","愿从褚公弃千万，免使刘郎鞭二百。"],"title":"从人求鳆鱼"}
