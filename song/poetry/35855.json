{"author":"梅尧臣","id":35855,"strains":["平平○仄平仄仄，○平仄平平仄平。","仄平平仄仄○仄，仄仄仄○平仄平。","平平仄平仄仄仄，平仄平仄平平平。","仄仄仄仄○仄仄，仄平仄仄仄仄平。","平仄○平仄平仄，仄仄仄平平仄平。","仄平○仄平平仄，仄仄平平平仄平。","平平仄仄仄○仄，仄平仄仄平平平。","仄仄平平仄仄仄，仄仄仄仄仄仄平。","仄仄平平平仄仄，仄仄仄仄仄仄平。","仄平○仄仄仄仄，仄○平平平仄平。","仄仄仄平平仄仄，平仄平仄仄仄○。","○平平仄仄仄仄，○仄平平平仄平。"],"paragraphs":["寒溪浸楮舂夜月，敲冰举帘匀割脂。","焙干坚滑若铺玉，一幅百钱曾不疑。","江南老人有在者，为予尝说江南时。","李主用以藏秘府，外人取次不得窥。","城破犹存数千幅，致入本朝谁谓奇。","漫堆闲屋任尘土，七十年来人不知。","而今制作已轻薄，比于古纸诚堪嗤。","古纸精光肉理厚，迩岁好事亦稍推。","五六年前吾永叔，赠予两轴令宝之。","是时颇叙此本末，遂号澄心堂纸诗。","我不善书心每愧，君又何此百幅遗。","重增吾赧不敢拒，且置缣箱何所为。"],"title":"答宋学士次道寄澄心堂纸百幅"}
