{"author":"释文珦","id":134620,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["一年吟抱寄京华，几度相逢说永嘉。","梦入西山寻枸杞，约归东阁看梅花。","风霜摧拉知何事，雨露生成自有涯。","应笑屈平终不返，空留遗恨在长沙。"],"title":"送赵东阁罢官归永嘉"}
