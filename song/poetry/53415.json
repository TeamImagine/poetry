{"author":"项安世","id":53415,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["新安老子放穷山，星婺仙人古柏间。","今日吾侪随利禄，高风千里断跻攀。","天寒日短双轮去，海阔波深万艇还。","上彻浮图须自力，有为何地不曾颜。"],"title":"送海陵孙县丞三首  其三"}
