{"author":"张伯玉","id":135671,"strains":["平平○平平仄○，仄平平仄仄平平。","平○仄仄仄仄仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，○仄平平平仄○。"],"paragraphs":["东吴王孙归挂冠，玉丝红鲙满雕盘。","狂吟但觉日月久，醉舞不知天地宽。","小圃移花山客瘦，夜窗𢭏药橘童寒。","新书近日成多少，且告先生旋借看。"],"title":"赠陈虞卿"}
