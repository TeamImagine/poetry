{"author":"赵蕃","id":73781,"strains":["仄○平平仄平平，○平仄仄平平平。","仄平仄平仄平仄，仄平平仄仄○平。","平平仄平仄仄仄，平平仄平平○○。","平仄仄平仄平仄，仄仄仄仄○仄平。"],"paragraphs":["夜闻袁宏诵诗声，空山寂寞鱼龙惊。","丈夫有才不贫贱，倦游何乃困长卿。","平生读书得力处，公卿褐夫安重轻。","鸿鹄一飞定千里，俯首莫与燕雀争。"],"title":"呈齐之二首  其二"}
