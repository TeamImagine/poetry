{"author":"李庭","id":171148,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["玉立诸郎总席珍，名登天府早荣亲。","读书闻道超千古，教子如君有几人。","行际风云攀郄桂，先霑雨露及庄椿。","浮山名寿参天翠，长与蓝袍色鬬新。"],"title":"贺萧致政庆恩拜命"}
