{"author":"杨杰","id":186651,"strains":["平仄平平仄仄平，平平仄仄仄平平。","仄平仄仄平平仄，仄平平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["君赋江山数十篇，人疑吟苦鬓皤然。","洞庭有浪寒欺昼，太华无云翠插天。","鸷鸟懦飞徒累百，疲兵重战必当千。","席间莫讶赓酬速，诗债从来笑隔年。"],"title":"再和"}
