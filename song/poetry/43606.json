{"author":"范成大","id":43606,"strains":["仄仄平平仄仄平，平平平仄仄平平。","仄平平仄仄平仄，仄仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄仄平平仄平。"],"paragraphs":["把酒新年一笑非，鹡鸰原上巧相违。","墨浓云瘴我犹住，席大雪花君未归。","万里关山灯自照，五更风雨梦如飞。","别离南北人谁免，似此别离人亦稀。"],"title":"甲午除夜犹在桂林念致一弟使虏今夕当宿燕山会同馆兄弟南北万里感怅成诗"}
