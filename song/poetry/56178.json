{"author":"张孝祥","id":56178,"strains":["○仄平仄平，仄仄仄仄仄。","平仄仄平仄，平平仄平仄。","平仄平平仄，平平仄平仄。","○○仄平○，仄仄○仄仄。","平平仄○仄，平平○仄仄。","仄平平平仄，平仄仄仄仄。","仄平仄仄平，平平仄平仄。"],"paragraphs":["横槊能赋诗，下马具檄草。","忠义乃天赋，勋名要时早。","龙卧南阳客，鹰扬渭滨老。","当其尚栖迟，众或轻潦倒。","风云会相遇，氛祲当独扫。","凤皇翔千仞，驽马顾栈皂。","士为一饱谋，悬知不同道。"],"title":"诸公分韵蹑冒顿之区落焚老上之龙庭得老庭字  其一"}
