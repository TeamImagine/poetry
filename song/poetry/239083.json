{"author":"孙觌","id":239083,"strains":["仄平仄仄○平仄，仄仄○平仄○仄。","仄平仄仄平仄○，仄仄平平仄平仄。","平平仄仄○仄仄，仄仄○○平仄仄。","平仄○平○仄仄，仄○仄仄仄平○。","仄仄仄仄平平仄，平平仄仄平平仄。","仄仄平平仄仄平，仄仄平○仄平仄。"],"paragraphs":["老人昔记观何处，白髪苍颜只如故。","湛然不与生灭期，始信真心有常住。","公今忘物兼忘我，坎止留行无不可。","桑下了无三宿恋，壁间一坐九年过。","振履忽逐秋鸿往，浮杯又趁春潮上。","一片孤云自在飞，不落人中去来想。"],"title":"题灵岩五至堂"}
