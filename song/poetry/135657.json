{"author":"张伯玉","id":135657,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["宛委山前舣画船，攀萝渐入太霄边。","因寻大禹藏书穴，深入阳明古洞天。","万壑秋光含细籁，数峰寒玉立苍烟。","宝函金篆久稀阔，欲就皇人讲数篇。"],"title":"访禹穴至阳明洞"}
