{"author":"陈普","id":161537,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄平平平仄平。","平仄平平平仄仄，平平仄仄仄平平。"],"paragraphs":["阳台春梦逐浮云，灯影西风独闭门。","一点清心霜六月，半帘红叶雨黄昏。","守符终古渐台水，坠血经今金谷园。","何事文君无雅操，琴声一动便思奔。"],"title":"烈女秋  其一"}
