{"author":"方回","id":149815,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["四正为奇偶四隅，旧窥七七古河图。","易虽未画元知有，极果何形孰识无。","方寸天开通造化，半生夜坐下工夫。","老衰多学精专少，病体抠趋但要扶。"],"title":"次韵谢严养晦酒边说易"}
