{"author":"孙昌胤","id":57104,"strains":["仄仄平平仄，平平仄仄平。","平平平○仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","平○仄仄仄，仄仄仄平○。"],"paragraphs":["圣哲符休运，伊皋列上台。","覃恩丹徼远，入贡素翚来。","北阙欣初见，南枝顾未回。","敛容残雪净，矫翼片云开。","驯扰将无惧，翻飞幸莫猜。","甘从上苑里，饮啄自裴回。"],"title":"越裳献白翟"}
