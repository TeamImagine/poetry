{"author":"秦观","id":209804,"strains":["仄仄仄平仄，仄平仄平○。","仄○仄平平，平平仄平平。","○平仄仄仄，仄仄平平○。","平仄仄○仄，仄平○仄平。","仄平仄仄平，平○仄平平。","平平仄平仄，○仄仄平平。","平平仄仄仄，仄仄平平平。","平仄仄平平，平平仄平平。","平仄平仄仄，○○仄平平。","仄平仄仄仄，仄仄平仄平。"],"paragraphs":["太史抱孤韵，畅怀在登临。","别乘载邹枚，佳辰事幽寻。","参差水石瘦，窅窕房栊深。","清磬发疏箔，妙香横素襟。","复登窣堵波，环回瞩嵚崟。","双溪贯城郭，暝色带孤禽。","凉飚动爽籁，薄雨生微阴。","尘想澹清涟，牢愁洗芳斟。","挥箑订往古，援毫示来今。","愧无刻烛敏，续此金玉音。"],"title":"同子瞻端午日游诸寺赋得深字"}
