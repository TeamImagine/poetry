{"author":"释道潜","id":202858,"strains":["仄平平平平仄仄，仄仄平平仄平仄。","平平平仄仄平平，仄仄平平仄仄仄。","平○仄仄平平仄，仄仄仄○平仄仄。","仄平平仄○仄平，仄仄仄平平仄仄。","平平平仄仄仄平，仄仄平平平仄仄。","平平仄仄仄平平，平仄平平仄平仄。","仄平仄仄平平○，仄仄平○平仄仄。","仄○平仄仄平平，仄仄平平仄平仄。"],"paragraphs":["朔风萧萧方振槁，雪压茅斋欲欹倒。","门前谁送一枝梅，问讯山僧少病恼。","强将笔力为摹写，丽句已输何逊早。","碧桃丹杏空自妍，嚼蕊嗅香无此好。","先生携酒傍玉丛，醉里雄辞惊电扫。","东溪不见谪仙人，江路还逢少陵老。","我虽不饮为诗牵，不惜山衣同藉草。","要看陶令插花归，醉卧清风轶轩昊。"],"title":"次韵少游和子理梅花"}
