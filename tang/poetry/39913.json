{"author":"皎然","id":39913,"strains":["平平平仄仄，仄仄平平仄。","仄仄平平○，仄仄平仄仄。","仄平○仄仄，平仄○平仄。","平仄平仄平，仄平平仄仄。","平○平平仄，平仄平仄平。","平仄平仄仄，仄平仄平平。","平平仄仄平，仄平仄平平。","仄平○平仄，仄仄平仄○。","仄仄平仄仄，仄平平仄平。","仄平平平平，仄仄仄平仄。","平平○仄仄，平仄仄仄仄。","平平○平仄，仄仄仄仄仄。","仄平仄仄平，平仄仄仄仄。"],"paragraphs":["青云何润泽，下有贤人隐。","路入菱湖深，迹与黄鹤近。","野风吹白芷，山月摇清轸。","诗祖吴叔庠，致君名不尽。","身当青山秀，文体多郢声。","澄澈湘水碧，泬寥楚山青。","时人格不同，至今罕知名。","昔贤敦师友，此道君独行。","既得庐霍趣，乃高雷远情。","别时春风多，扫尽雪山雪。","为君中夜起，孤坐石上月。","悠然遗尘想，邈矣达性说。","故人不在兹，幽桂惜未结。"],"title":"杼山禅居寄赠东溪吴处士冯一首"}
