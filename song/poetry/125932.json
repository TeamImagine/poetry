{"author":"宋伯仁","id":125932,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["纹楸一著响新棋，惊起英雄睡足时。","南渡欲恢前汉业，北窗谁恋晚唐诗。","熬波沧海徒劳尔，举酒青天欲问之。","吾道正归公造化，暖风须到落花枝。"],"title":"寄呈检正徐侍郎"}
