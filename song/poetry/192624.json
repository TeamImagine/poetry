{"author":"郭祥正","id":192624,"strains":["仄平平仄仄仄平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一朝倾盖若忘年，更把新诗物外传。","侧望风流还入幕，应怜憔悴未成仙。","离樽谩托春风里，短櫂行依瘴海边。","十斛明珠君不惜，珊珊投掷满巴笺。"],"title":"次韵湛判官送别"}
