{"author":"方回","id":149552,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["老眼今犹见雪明，几番绝景慰生平。","三高祠畔吴江棹，百战军前鄂汉城。","颠沛艰难垂欲死，登临慷慨谩多情。","骆驼乳紫青貂暖，老矣无由再玉京。"],"title":"二十八日残雪不消怀旧"}
