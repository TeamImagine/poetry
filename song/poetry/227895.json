{"author":"释德洪","id":227895,"strains":["仄平仄○平仄平，平仄平平平仄平。","仄平仄仄平平平，平平仄仄平平平。","平仄仄仄仄仄平，仄平平仄平仄平。","仄○○仄仄○平，仄○仄仄平平平。","仄平○○仄仄平，？平仄仄○？平。","平○平仄平仄平，平平仄仄仄仄平。","仄仄○仄平平平，仄平仄平仄平平。","平平平仄平平平，仄平仄仄平仄平。","平平仄仄平仄平，仄平仄仄仄仄平。","仄仄仄仄仄仄平，仄平仄仄○？平。","平平仄仄平平平，平平仄仄○○平。","平平○仄平平仄，仄平平平仄平平。","仄平平仄○平平，平○仄仄仄仄○。","平平仄○仄平平，平仄仄仄平平平。","仄平平仄○平平，仄平平仄平仄○。","仄平平仄平平平，仄平仄仄平平平，仄仄仄平平仄平。"],"paragraphs":["不嫌滞留湘水涯，时作新诗夸露芽。","此篇醉墨翻龙蛇，雷锤雨雹飞尘沙。","开卷疾读喜欲哗，此郎真是能世家。","气如横槊万骑遮，妙如琢玉无疵瑕。","缙绅传观众口夸，矧余秃鬓缠袈裟。","崔嵬胸次书五车，于人岂止一等加。","坐令应手开天葩，不因笔端梦生花。","何时词刃诛奸邪，世途嗜好纷万差。","风流扫地吁可嗟，十年去国道路賖。","两手未忍置所拏，贾生岂欲从螾𫚥。","渊明但爱谈桑麻，湘西有舍如藏蛙。","年来颇种东陵爪，爱君才宜践清华。","妙年声誉闻童牙，君看爱客自著茶。","红妆聚观烂朝霞，撑突万卷遭搜爬。","职宜莲烛烧窗纱，不宜槐笏趋早衙。","未甘终老勤山畬，尚能见子昂霄耶，想见雾窗烟缕斜。"],"title":"次韵曾嘉言试茶"}
