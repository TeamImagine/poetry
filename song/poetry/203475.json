{"author":"孔平仲","id":203475,"strains":["仄平平平仄，仄平仄仄平。","仄仄平仄仄，仄平仄仄平。","仄平平平仄，仄仄仄仄平。","○平仄○仄，仄仄仄仄平。","仄平○仄平，仄仄仄仄平。","平仄仄平平，？仄仄仄平。","仄仄平平仄，仄平仄○平。","○平仄平仄，仄仄平○平。","平仄○仄平，仄仄仄仄平。","平平仄仄仄，仄仄仄平平。","仄平仄仄仄，仄仄仄仄○。","仄仄仄仄平，平平仄平平。","仄仄平仄平，仄仄○平平。","仄平仄仄仄，仄平仄平平。","平仄仄仄仄，仄仄平仄平。","仄平平仄仄，仄仄仄仄平。","仄仄仄仄平，平仄仄平平。","平平仄平仄，仄仄平仄平。","仄平仄仄仄，仄仄仄○平。"],"paragraphs":["武宗惟雄俊，有臣委用专。","德裕才略大，感恩罄所宣。","是时岩廊上，六合气可吞。","论兵决胜负，万里在目前。","一平回鹘凶，再洗上党昏。","杨弁不知时，迺敢盗太原。","岂信明光甲，遣人斩其元。","廷谋昧知几，唯有君相然。","成立三大功，慷慨在一言。","风霆运不测，日月朗高悬。","李唐势已去，至此岌复缠。","外内已息兵，崇卑定乾坤。","遂令河北师，弭耳如孤豚。","事书史册上，读之快心魂。","千载若信宿，凛凛风烈存。","世人多说剑，不见斫伐痕。","玩弄反自伤，何用饰玙璠。","迂哉贾生饵，果尔房琯奔。","施为贵寔效，讵主衒空文。"],"title":"武宗"}
