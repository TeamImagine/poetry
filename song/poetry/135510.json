{"author":"释元净","id":135510,"strains":["仄仄仄平仄，仄仄仄平平。","平平仄平仄，仄平平仄平。","平仄仄○仄，平平仄仄○。","平平平仄平，仄仄○平○。","仄○仄仄仄，平仄○平平。","平平仄仄仄，仄仄仄○平。","仄仄仄仄○，仄仄仄平平。","○平平仄仄，平仄仄平平。","仄平仄仄仄，○○平仄平。","仄平平仄平，仄仄平仄平。"],"paragraphs":["暇政去旌斾，杖策访林邱。","人惟尚求旧，况悲蒲柳秋。","云谷一临照，声光半载留。","轩眉狮子峰，洗眼苍龙湫。","路穿乱石脚，亭蔽重冈头。","湖山一日尽，万象掌中浮。","煮茗款道论，奠爵致龙优。","过溪虽犯戒，兹意亦风流。","自惟日老病，当期安养游。","愿公归庙堂，用慰天下忧。"],"title":"龙井新亭"}
