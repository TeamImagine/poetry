{"author":"孟郊","id":13040,"strains":["平仄平仄仄，平仄仄平平。","平平仄平仄，平仄仄平平。","仄仄仄平仄，仄平仄仄平。","平○平仄平，平仄平平平。","仄仄平仄仄，仄仄仄仄平。","平○平仄仄，仄仄平平平。"],"paragraphs":["卑静身后老，高动物先摧。","方圆水任器，刚劲木成灰。","大道母群物，达人腹众才。","时吟尧舜篇，心向无为开。","彼隐山万曲，我隐酒一杯。","公庭何所有，日日清风来。"],"title":"大隐坊 赵记室俶在职无事"}
