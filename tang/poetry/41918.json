{"author":"齐己","id":41918,"strains":["平仄平平仄仄平，仄平平仄仄平平。","仄平平仄仄仄仄，平仄仄平仄仄平。","平仄仄平平仄仄，仄平平仄仄平平。","仄平平仄仄仄仄，平仄仄平平仄平。"],"paragraphs":["门底秋苔嫩似蓝，此中消息兴何堪。","乱离偷过九月九，头尾算来三十三。","云影半晴开梦泽，菊花微暖傍江潭。","故人今日在不在，胡雁背风飞向南。"],"title":"庚午岁九日作"}
