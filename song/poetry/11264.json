{"author":"朱翌","id":11264,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["老去何嫌雪满颠，放怀惟与子周旋。","起趋吴越时难得，上继张余理必然。","岭海断云归雁底，江湖春浪白鸥前。","故人相见问今我，雨笠烟蓑事力田。"],"title":"送邓清臣之行在"}
