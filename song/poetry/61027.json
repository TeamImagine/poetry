{"author":"许及之","id":61027,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["穷当坚似亚夫营，谁似任安事卫青。","欲使威仪还汉旧，未伤风景隔新亭。","功名薄处书慵读，志节高边我爱听。","过午尚思茶一碗，休将后蔡比前丁。"],"title":"酬南寿  其一"}
