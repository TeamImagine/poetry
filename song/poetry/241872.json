{"author":"周紫芝","id":241872,"strains":["○平仄○平，仄仄仄平仄。","仄仄仄平平，仄平○仄仄。","○○仄平平，平仄平仄仄。","仄○仄仄平，仄仄仄平仄。","平平○平平，平仄仄○仄。","仄平仄平平，平仄平仄仄。","仄平○仄平，平仄平仄仄。","仄仄○仄平，平仄仄仄仄。","仄仄仄平平，仄？平仄仄。","仄仄仄平平，仄仄平仄○。","平仄仄仄仄，平仄仄平仄。","仄仄仄○平，平仄仄平仄。","平平仄仄仄，仄仄仄平仄。","○平仄平平，仄仄仄仄仄。","仄仄仄仄仄，平仄仄平仄。","仄平仄平仄，仄○仄平仄。","仄平平平平，○平仄平仄。","仄平平仄○，仄仄仄平仄。","仄仄仄仄仄，仄平○仄仄。","仄仄平仄平，仄仄仄仄仄。","仄仄仄仄平，平仄仄仄仄。","仄平仄仄仄，平平仄平仄。","仄仄平仄平，仄仄仄平○。","平平平仄仄，仄仄平仄仄。","仄仄仄仄平，平平仄平仄。","平平仄平仄，仄仄平○仄。","仄仄仄仄平，平仄仄仄仄。","平仄仄仄仄，平平平仄仄。","仄○平平仄，仄平○○仄。","仄仄仄仄平，平仄仄○仄。"],"paragraphs":["长天望油云，槁黍待甘霔。","一雨有丰凶，死生分旦暮。","颇闻两州民，岩谷多啸聚。","有司幸眼前，白对急追捕。","斯民如婴儿，慈母仰调护。","岂容使之饥，而反贻以怒。","救饥当未然，为食须早具。","不雨三月余，开口久待哺。","岳牧事遨游，傲聣曾莫顾。","遂令出偏师，往往勤远虑。","人亦甚畏死，阶乱岂无故。","汉有大司农，为国最知务。","谁知部使者，出纳反坚固。","输金买朝粮，仅得鸟一嗉。","尚尔吝弗予，民隐独何愬。","几何不为盗，悔过苦无路。","富儿家多金，封财亦良裕。","积金谋子钱，切骨被疽蠧。","闭粜不肯售，叩门如蚁附。","忿气生一时，万死有不惧。","政坐守宰痴，申令苦不素。","有时出万斛，官为复常赋。","大或旌义闾，小或赐朝酺。","民情非木石，岂不遵劝谕。","岁事小不登，彛伦坐成斁。","无良二千石，万事成缪误。","况乃六月师，金甲困暴露。","天道有报施，人情均好恶。","会当明诛赏，典刑正王度。","庶几令远氓，因此出沈痼。"],"title":"五月悯雨颇闻饥民弄兵于严衢两州间三十韵"}
