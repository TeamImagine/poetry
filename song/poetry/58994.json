{"author":"陈造","id":58994,"strains":["平平平仄平？平，仄平仄仄平仄平。","仄平仄仄仄○仄，○仄平○平仄平。","○平平仄仄仄仄，平平仄仄平平平。","仄平仄仄仄仄仄，平仄仄仄平平平。","仄仄仄仄平仄仄，平仄仄平平仄平。","平平平仄○仄仄，仄仄仄仄平仄平。","平平○○仄仄仄，平平仄仄○平平。","平仄仄仄仄平仄，仄仄平仄○仄平。","平仄仄平仄仄仄，平平仄仄平仄平。","仄○仄平仄仄仄，平仄仄仄平平平。","平平仄仄平仄仄，仄仄仄仄平○平。","平平平平仄仄仄，平平仄平仄平平。","仄平○平仄平仄，仄平仄仄平平○。","平平仄平平仄仄，仄仄仄仄仄仄平。","平平仄平仄平仄，仄平仄仄○平平。","仄平平平仄仄仄，仄平仄○平○○。","仄仄仄平仄仄仄，仄平仄仄平平平。","仄平仄仄平仄仄，平平仄○平平平。"],"paragraphs":["君家开宴为酴醾，竹声裂石弦辊雷。","我家芍药继如许，如解商量先后开。","深红妍白各媚妩，琼肌玉骨无纤埃。","日高未觉睡态足，风定亦送龙香来。","素艳压架頩欲雨，妆面卧丛羞未抬。","邢娥微服屏粉黛，众女望影惭莫陪。","真妃娇泥午酒困，红潮作晕回香腮。","春到陋邑好花少，郁郁高柳间古槐。","浓李浅桃不入眼，菖条杏叶何有哉。","喜如足音赏魏紫，愁寄驿使邀江梅。","残春索寞风絮乱，有此二物生庭隈。","维扬金腰可伯仲，闽南素馨但舆台。","倚烟娉盈复妖嫮，等闲力挽春光回。","东皇有情花有意，似欲我辈倒玉罍。","君家赏花我方病，忆花有恨空成堆。","我家花开病适愈，对花发兴知难裁。","簿领困人日作恶，玉山猛判花前颓。","及今乐事须秉烛，风狂雨横谁能猜。"],"title":"长句简诸公"}
