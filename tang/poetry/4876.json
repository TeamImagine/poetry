{"author":"韩翃","id":4876,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["江城五马楚云边，不羡雍容画省年。","才子旧称何水部，使君还继谢临川。","射堂草遍收残雨，官路人稀对夕天。","虽卧郡斋千里隔，与君同见月初圆。"],"title":"寄徐州郑使君"}
