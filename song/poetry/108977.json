{"author":"释永颐","id":108977,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["天低野旷树蒙蒙，尽入金鹅望眼中。","青嶂月生双雁去，碧溪云绕乱帆通。","平篙落照沈烟墅，结阵寒鸦噪暝丛。","岁月飞腾吾懒矣，昏钟迢递起秋宫。"],"title":"金鹅晚眺"}
