{"author":"苏轼","id":193470,"strains":["平平仄平仄，仄仄仄仄平。","平平仄仄仄，○仄仄平○。","平平仄仄仄，仄仄仄仄平。","仄○平平○，平仄平仄平。","仄仄仄仄仄，○平仄平平。","平平平平平，仄仄仄仄平。","仄仄仄平仄，仄仄平平平。","平仄仄平平，仄仄仄平平。","平仄仄平仄，仄仄仄平平。","平○平仄仄，仄平仄平平。","仄仄仄平仄，平平平仄平。","仄○仄仄仄，仄仄仄仄平。"],"paragraphs":["都城日荒废，往事不可还。","惟余古苑石，漂散尚人间。","公来始购蓄，不惮道里艰。","忽从尘埃中，来对冰雪颜。","瘦骨拔凛凛，苍根漱潺潺。","唐人惟奇章，好石古莫攀。","尽令属牛氏，刻凿纷斑斑。","嗟此本何常，聚散实循环。","人失亦人得，要不出区寰。","君看刘李末，不能保河关。","况此百株石，鸿毛于泰山。","但当对石饮，万事付等闲。"],"title":"次韵刘京兆石林亭之作石本唐苑中物散流民间刘购得之"}
