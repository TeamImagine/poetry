{"author":"宋祁","id":13691,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["露门重幄紫云开，何意孤臣得重陪。","攀树已惊刘放老，受厘犹及贾生来。","华绨藉暖瞻宸几，甘露浮香入赐杯。","稽古虽勤成底力，心知不及汉儒才。"],"title":"再侍经筵有感"}
