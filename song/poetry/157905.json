{"author":"韩维","id":157905,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["严冬温气袭人间，忽听繁声慰病颜。","从律好风千里至，执权真令一朝还。","顿抽陇麦全如揠，欲绽江梅已可攀。","主尹勤民嘉岁望，径携歌鼓乐幽闲。"],"title":"冬日喜雨呈穉卿景仁"}
