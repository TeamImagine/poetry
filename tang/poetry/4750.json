{"author":"张继","id":4750,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["灵岩有路入烟霞，台殿高低释子家。","风满回廊飘坠叶，水流绝涧泛秋花。","青松阅世风霜古，翠竹题诗岁月赊。","谁谓无生真可学，山中亦自有年华。"],"title":"游灵岩"}
