{"author":"释卿","id":248774,"strains":["平平仄仄平平仄，仄仄平平平仄仄。","仄平平仄仄平平，仄仄仄平○仄仄。","○○平，仄○仄，仄仄○平平仄仄。","平仄平○仄仄平，仄仄平平平仄仄。","○仄○平仄仄平，仄仄平平平仄仄。","平仄仄，平仄仄。","平仄仄仄平，平仄仄仄仄。"],"paragraphs":["蓬莱突兀无遮护，铁壁银山无入处。","有时关棙一时开，放出毒蛇当大路。","参禅人，早回顾，莫待临时生怕怖。","荆棘林中暗坐时，百尺竿头须进步。","三十三人老古锥，象转龙蟠曾指注。","休指注，成露布。","蚊子上铁牛，无你下嘴处。"],"title":"偈三首  其二"}
