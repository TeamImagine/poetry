{"author":"宋之问","id":48560,"strains":["仄仄平仄仄，平仄平仄平。","仄平仄仄仄，仄仄平仄平。","平仄仄平仄，仄仄平仄平。","平仄平仄仄，仄平仄仄平。","仄平仄平仄，平平○仄平。","仄仄平仄仄，平平平仄平。","平仄平平仄，○平平仄平。","仄平仄平仄，仄仄仄平平。","平仄仄平仄，平仄仄平平。","仄仄○仄仄，平平平仄平。","平仄○仄仄，仄仄平平平。","仄平仄平仄，仄仄仄平平。","仄平仄平仄，平仄仄平○。","平平仄仄仄，平仄平平平。","？平平仄○仄仄仄？？。"],"paragraphs":["世德辞贵仕，天爵光道门。","好仙宅二室，受药居陆浑。","清白立家训，偃息为国藩。","乔树南勿翦，弊庐北尚存。","自惟实蒙陋，何颜称子孙。","少秉阳许意，遭逢明圣恩。","挥翰云龙署，参光天马辕。","一身事扃闼，十载隔凉暄。","陈力试叨进，祗宠固幽源。","况以沈疾久，睽辞金马垣。","天子犹未识，讵敢栖丘樊。","昼怀秘书谷，夕梦子平村。","撷芳岁云晏，投绋意弥敦。","皇私傥以报，无负青春言。","（同前第三五二九页）。"],"title":"忆嵩山陆浑旧宅"}
