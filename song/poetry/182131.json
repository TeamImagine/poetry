{"author":"强至","id":182131,"strains":["平平仄平仄，平仄平仄仄。","仄仄仄仄仄，平仄仄平仄。","仄仄仄仄仄，平平仄平仄。","平平仄平○，仄○仄仄仄。","仄○仄仄平，仄仄平仄仄。","仄仄平○○，仄仄仄平仄。","仄平仄仄仄，○仄仄仄仄。","○仄仄平仄，仄仄○平仄。","仄○仄仄○，平仄平平仄。","平平仄平平，仄仄平平仄。"],"paragraphs":["熙宁岁壬子，春旱初可怪。","不雨讫夏尾，天地一炉鞴。","赤日裂厚土，黄埃没经界。","农夫望云霓，脰折意未懈。","侍中守北门，抚俗先罢瘵。","闵雨忧更深，遍祷剧斋戒。","老宫与佛庙，三日一往拜。","冠者厌于咒，褐者劳于呗。","雨应绝不闻，烦郁何由快。","凭谁诉天公，请执乖龙械。"],"title":"壬子岁旱"}
