{"author":"韩淲","id":87423,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["我圃虽荒亦有梅，云何也会待春回。","寻香逐色从头数，弄蘂攀条着眼催。","老境隙光真野马，新年律琯已飞灰。","一枝千树俱能尔，莫负尊前得句来。"],"title":"次韵昌甫  其五"}
