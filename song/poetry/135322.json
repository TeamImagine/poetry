{"author":"邵雍","id":135322,"strains":["平平平仄仄平平，平仄平平平仄平。","仄仄仄仄仄仄仄，平平仄平平平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫春出时。","一点两点小雨过，三声五声流鶑啼。","杯深似锦花间醉，车稳如茵草上归。","更在太平无事日，尧夫非是爱吟诗。"],"title":"首尾吟  其四四"}
