{"author":"刘一止","id":237603,"strains":["平平仄○仄，仄仄平○平。","仄仄平○平，平平仄平平。","仄仄平仄仄，仄仄仄仄平。","仄○仄仄平，平平仄平平。","平仄平仄○，平仄仄仄平。","平平平仄仄，仄仄平仄平。","平平仄○仄，仄仄平平平。","○平○仄仄，平仄仄仄平。","○平仄○仄，仄仄平仄○。","平平仄仄平，仄仄仄平平。","仄平平仄平，○仄仄○平。","仄平仄平平，仄仄平平平。"],"paragraphs":["卿云覆其上，草木争鲜新。","竹露先参差，晴曦破萧晨。","万石纷拱揖，静默自主宾。","似中有老仙，云霞焕精神。","朝暮林壑间，搜抉出怪珍。","风欹青箬笠，雨垫乌角巾。","山灵指相谓，个是夔龙身。","如何轻世累，萧散意许真。","了知衮衣贵，未若岩石亲。","功名乃弃余，道德受咨询。","我来追步趋，且复结胜因。","剧谈到羲轩，愧此真天人。"],"title":"访石林叶少蕴观文二首  其一"}
