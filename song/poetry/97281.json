{"author":"陈宓","id":97281,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["俯视庸流四海空，纵横万卷贮胸中。","兰台不日看登用，莲幕三年肯奏功。","松迳未荒心已动，雪舟谁办兴先穷。","帝城春事需春到，讵许□菲褪白红。"],"title":"送王推赴调  其一"}
