{"author":"杨亿","id":210425,"strains":["仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["豫章南国一都会，夕拜东台最上流。","捧诏暂辞青锁闼，携家便泛木兰舟。","褰帷听讼民谣洽，解榻延宾主礼优。","只恐征黄在朝暮，西山灵药未容求。"],"title":"董给事知洪州"}
