{"author":"胡仲参","id":136876,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["江湖岁月易销磨，振锡归来鬓欲皤。","性懒吟编多散逸，门闲俗客少经过。","虚檐破处悬蛛网，落叶空中见鸟窠。","一片师心谁会得，半窗竹影绿婆娑。"],"title":"寄竹院方丈孚师"}
