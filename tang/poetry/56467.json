{"author":"李白","id":56467,"strains":["平平仄仄仄，平仄仄仄平。","平仄仄仄平，平平○仄○。","○平平平仄，平仄仄仄平。","平仄仄仄平，平仄仄仄平。","仄仄○○平，平平仄○○。","仄仄仄平仄，仄平○○平。","○平平仄仄，仄仄平平仄。","平仄平平平，平平○仄平。","○○仄○仄，平仄仄平○。"],"paragraphs":["衔悲上陇首，肠断不见君。","流水若有情，幽哀从此分。","苍茫愁边色，惆怅落日曛。","山外接远天，天际复有云。","白雁从中来，飞鸣苦难闻。","足系一书札，寄言难离群。","离群心断绝，十见花成雪。","胡地无春晖，征人行不归。","相思杳如梦，珠泪湿罗衣。"],"title":"学古思边"}
