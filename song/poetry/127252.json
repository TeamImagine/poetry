{"author":"方岳","id":127252,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["钓蓑烟雨断矶头，恋阙丹心付子牟。","腹有一丁长作祟，背无三甲不封侯。","惯贫已识山林趣，投老归从造物游。","自笑骨寒癯似鹤，忍饥犹未怯茶瓯。"],"title":"次韵胡兄  其一"}
