{"author":"章甫","id":64922,"strains":["平平平仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["春风端的解相期，吹尽桃花作雨飞。","政苦无钱供剧饮，可堪临水送将归。","穷愁度日添诗卷，老病忧时减带围。","后夜思君望银汉，双星会处有光辉。"],"title":"送张玉叔"}
