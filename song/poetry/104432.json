{"author":"吕午","id":104432,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["武皇御宇好神仙，帝遣初开此洞天。","山转九回藏紫府，涧萦百折走寒泉。","栖真飞鼠□当日，大涤神龙似昔年。","解与名山传不朽，祇今惟有大苏篇。"],"title":"大涤洞留题"}
