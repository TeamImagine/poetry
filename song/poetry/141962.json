{"author":"刘黻","id":141962,"strains":["仄仄仄平平，仄○平仄仄。","仄仄仄○平，平平仄平仄。","仄平平平平，仄仄仄○仄。","仄仄平仄仄，仄仄平仄仄。","仄仄仄仄平，仄仄平仄仄。","平仄仄仄仄，仄仄仄仄仄。","仄平平仄仄，仄仄平平仄。","仄仄仄平平，平平仄平仄。","仄仄仄○仄，○平仄仄仄。","仄仄平仄仄，平平仄平仄。","平仄仄平平，仄仄仄平仄。","平仄仄仄平，○平仄平仄。","仄仄仄仄平，平仄○平仄。","仄平平仄平，仄仄仄○仄。","平平仄平仄，仄仄平仄○。","仄平仄平仄，平仄仄平仄。","仄仄仄仄平，平仄仄仄仄。"],"paragraphs":["我作寿公诗，倏闻公已古。","道路涕行人，田闾愕农父。","谓公肫肫仁，润泽溢横浦。","谷我艰尔振，寇我惊尔抚。","涉我病尔梁，役我殚尔宇。","冬我瘴尔雪，夏我魃尔雨。","饮乡罗俎豆，建学闱仪矩。","善政袭西都，文风被东鲁。","阖一郡三邑，担簦白绣斧。","草木为动色，禽鱼亦掀舞。","谁趣玉楼文，竟夺鲤城主。","人物落晓星，如公不多数。","岂但贺白伦，端与间平伍。","我崎岖远来，不绝命如缕。","凄风守憔悴，暖意勤噢咻。","我生特蝗粟，公死即倾柱。","顾我莫赎公，龙德啬下土。"],"title":"悼使君赵计院"}
