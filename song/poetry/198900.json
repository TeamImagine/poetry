{"author":"初惟深","id":198900,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一叶生涯逐浪流，悠悠生事共萍浮。","蓑披残雪湘江晚，钩拂红尘渭水秋。","买酒解衣杨柳岸，得鱼吹火荻芦洲。","兴阑却返扁舟去，半掩柴门古渡头。"],"title":"渔父"}
