{"author":"权德舆","id":9179,"strains":["仄仄仄平仄，仄平平○○。","仄平○○○，平仄仄仄平。","平平仄平仄，仄仄平平平。","平平仄仄平，仄仄仄平平。","平仄仄平仄，仄平仄平平。","仄平仄平平，仄○平○平。","仄仄平仄仄，仄平平仄平。","平平仄平○，仄仄仄仄平。","仄仄仄仄仄，平平○仄平。","○平仄仄○，仄仄平平平。","仄平平平仄，仄仄平平平。","仄仄仄○平，仄平平仄平。","仄○平仄仄，仄平仄平平。","平平仄仄平，仄仄平仄平。","仄平平○仄，仄仄平○仄。","平平仄平仄，平仄平平平。"],"paragraphs":["杖策出蓬荜，浩歌秋兴长。","北风吹荷衣，箫飒景气凉。","通逵抵山郭，里巷连湖光。","孤云净远峰，绿水溢芳塘。","鱼鸟乐天性，杂英互芬芳。","我心独何为，万虑萦中肠。","履道身未泰，主家谋不臧。","心为世教牵，迹寄翰墨场。","出处两未定，羁羸空自伤。","沈忧不可裁，伫立河之梁。","晚归茅檐下，左右陈壶觞。","独酌复长谣，放心游八荒。","得丧同一域，是非亦何常。","胡为苦此生，矻矻徒自强。","乃知杯中物，可使忧患忘。","因兹谢时辈，栖息无何乡。"],"title":"浩歌"}
