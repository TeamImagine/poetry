{"author":"项安世","id":54318,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["八千尧历畀秋春，万里嵩高下甫申。","儿女只今多似栉，弟兄他日老于亲。","共夸戏彩随鸠杖，不羡横挝倚凤宸。","看取天台游观主，前衔虚作汉朝臣。"],"title":"三弟校尉生日用去腊见寿韵"}
