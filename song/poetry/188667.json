{"author":"陈尧叟","id":188667,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["旌阙书亭焕水乡，四时烟景似沧浪。","玉浆寒色连莎砌，金障秋阴覆草堂。","田里从来应逊畔，儿孙游戏亦成行。","吾君孝理风天下，谁识讴歌缀乐章。"],"title":"题义门胡氏华林书院"}
