{"author":"吴芾","id":18242,"strains":["平仄平平仄仄平，仄平平仄仄平平。","仄平平仄仄平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["寒士叨尘分已逾，不为归计待何如。","暮年光景那能久，浮世荣华总是虚。","此去直须甘澹泊，个中元自有乘除。","因公拈起余君话，愈使衰翁忆故庐。"],"title":"仆平日闻有此生待足何时足未老得闲方是闲之句每叹服之恨不知作者姓名一日与鲁漕话次方闻此诗乃福唐余倅所作鲁继录全诗及余君所梦始末见示读之使人益起怀归之兴因成小诗以记其事"}
