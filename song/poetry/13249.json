{"author":"宋祁","id":13249,"strains":["仄仄仄平平，平仄平平仄。","仄仄仄平仄，仄仄平平仄。","仄平平仄仄，仄仄仄平仄。","仄平平仄仄，仄仄平平仄。","仄平平仄平，仄仄平平仄。","仄仄仄○仄，仄仄平平仄。","平平仄仄○，仄仄仄○仄。","仄仄平仄○，仄平仄平仄。","平平○平仄，平仄平仄仄。","平仄仄平平，○○仄平仄。"],"paragraphs":["美箭出东南，之子裒然秀。","绰绰令兄弟，茂器偕年就。","九流无近讨，六艺乃遐究。","诏书求异等，二惠兹来觏。","牍均方朔多，辐比吾丘凑。","蹀足蚁封埸，刷羽桐花囿。","孤音或少和，至宝不期售。","肇允褰褐衣，薄言返岩窦。","江皋看鱼乐，山径怀雉嗅。","无忽豫章材，行参柏梁构。"],"title":"送蔡元翰贤良昆仲"}
