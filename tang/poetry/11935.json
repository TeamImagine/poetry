{"author":"孟郊","id":11935,"strains":["仄平平仄平，平平仄平仄。","仄仄平仄仄，○仄平平仄。","仄仄仄仄平，仄平○平仄。","仄○仄平平，平平平平仄。","仄仄平仄平，仄平仄○仄。","仄○仄平○，仄仄仄平仄。","仄平平仄平，仄○仄平仄。","平平仄平仄，平仄平○仄。"],"paragraphs":["昔浮南渡飙，今攀朔山景。","物色多瘦削，吟笑还孤永。","日月冻有棱，雪霜空无影。","玉喷不生冰，瑶涡旋成井。","潜角时耸光，隐鳞乍漂冏。","再吟获新胜，返步失前省。","惬怀虽已多，惕虑未能整。","颓阳落何处，升魄衔疏岭。"],"title":"石淙 九"}
