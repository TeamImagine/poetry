{"author":"权德舆","id":9335,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["崇饰山园孝理深，万方同感圣人心。","已闻东阁招从事，每向西垣奉德音。","公府从容谈婉婉，宾堦清切景沈沈。","与君跬步如同舍，终日相期此盍簪。"],"title":"奉和张监阁老过八陵院题赠杜卿崔员外"}
