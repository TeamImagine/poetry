{"author":"陆游","id":34499,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["茂陵病后非平昔，瘦骨竛竮短发疏。","红烛悔从长夜饮，青灯喜对少年书。","圣贤亲见生非晚，忿欲俱空死有余。","破屋頺垣君勿笑，更阑弦诵满吾庐。"],"title":"冬夜读书"}
