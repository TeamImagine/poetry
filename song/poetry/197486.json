{"author":"苏辙","id":197486,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["事似棼丝拨不开，秋随脱叶暗相催。","城南绿野宜幽步，水北红尘漫作堆。","赤枣青瓜报丰熟，黄鸡白酒劝徘徊。","此中真有醇风在，一亩何年𣃁草莱。"],"title":"城南访张恕"}
