{"author":"邵雍","id":124508,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["八载相逢恨未平，如何别酒又还倾。","虽惭坦率珠多颣，却识清和玉有声。","处世当为天下士，赏花须是洛阳城。","也知今古真男子，造化功夫不易生。"],"title":"依韵和张子坚太博"}
