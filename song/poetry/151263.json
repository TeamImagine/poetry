{"author":"杨公远","id":151263,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["我辈登高崄更遥，闻君独步上乌聊。","休嗟昨日浑无兴，须信明年尚有条。","节后黄花香未减，年高黑鬓雪偏饶。","拂笺续罢新诗句，回首重阳越一朝。"],"title":"十日宋省斋有诗谓不及同登南山独步乌聊山"}
