{"author":"林希逸","id":119496,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["千古兴亡大略同，自为儿戏是天公。","人如流水浮云去，事落残编断简中。","已分尘埃嗟齿发，休将点画污心胸。","香严喜把经遮眼，悟处虽高性未空。"],"title":"老来犹喜看书清晨有警书以自砭  其一"}
