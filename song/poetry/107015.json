{"author":"黄敏求","id":107015,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["新辟书斋鹤栅宽，一帘风月尽幽闲。","百年易向忙中过，万事偏于好处悭。","漫说折腰营斗米，何如留眼看云山。","只消一卷梅花句，留得林逋在世间。"],"title":"书斋"}
