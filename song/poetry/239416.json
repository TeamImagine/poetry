{"author":"孙觌","id":239416,"strains":["平仄○平仄，平平仄仄平。","○平平仄仄，仄仄仄平平。","仄仄平平仄，平平仄仄平。","仄平平仄仄，仄仄平平平。","仄仄○平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。"],"paragraphs":["门鹄犹残雪，林莺已唤春。","相逢青眼见，不恨白头新。","猎猎翻归袖，僛僛落醉巾。","小红齐破蕾，一笑为何人。","绿涨三家渡，红酣万户春。","交情久客见，物态一时新。","缥缈凌波袜，淋漓漉酒巾。","对花身已在，应解笑陈人。"],"title":"次韵周士春晴二首"}
