{"author":"李光","id":236181,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["平生忧道不忧贫，万里风波一叶身。","路滑须凭木上座，天寒那用竹夫人。","闲寻独鹤为仙友，笑指孤云作近邻。","北客不劳频问讯，已拼终老海南滨。"],"title":"独居自遣一首寄厚之"}
