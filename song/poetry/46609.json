{"author":"梅尧臣","id":46609,"strains":["平平仄仄平平仄，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["门荣世美高天下，身退心闲住洛阳。","画鹤能同薛少保，爱书还比蔡中郎。","花阴小酌呼邻父，月下清吟扫石床。","不问从来生计薄，题签盈阁是家藏。"],"title":"寄致仕张郎中"}
