{"author":"虞俦","id":61931,"strains":["仄平仄仄平平平，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平平仄，仄平仄仄仄平平。"],"paragraphs":["万山深处祇空餐，报赠惭无双玉盘。","日晏仅余晨粥半，夜凉更觉夏衾单。","怜渠许国丹心在，付与穷途白眼看。","它日鸡豚燕同社，不烦父老见思栾。"],"title":"有怀广文俞同年  其四"}
