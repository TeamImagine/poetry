{"author":"苏轼","id":193621,"strains":["仄平仄平仄仄平，平平仄平仄仄平。","平平仄平仄仄仄，仄仄平仄平平平。","平平平平○○○，仄仄仄仄平平○。","仄平仄仄平仄仄，平仄仄仄○平平。","○平仄仄仄平仄，仄仄仄仄平平平。","平平仄仄仄平仄，平仄仄仄平○○。","仄平仄仄仄平仄，仄仄仄仄○仄平。","平平仄平仄○○，仄平平仄○平平。"],"paragraphs":["去年送君守解梁，今年送君守历阳。","年年送人作太守，坐受尘土堆胸肠。","君家联翩三将相，富贵未已今方将。","凤雏骥子生有种，毛骨往往传诸郎。","观君崛郁负奇表，便合剑珮趋明光。","胡为小郡屡奔走，征马未解风帆张。","我生本是便江海，忍耻未去犹徬徨。","无言赠君有长叹，美哉河水空洋洋。"],"title":"送吕希道知和州"}
