{"author":"强至","id":182692,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["翠幄初防日影侵，春云送雨信无心。","莫愁客散妨车马，且喜农安得砭针。","侍妓点衣重结束，游人霑盖尚追寻。","临归未尽杯中兴，却放船头醉里吟。"],"title":"游河遇雨"}
