{"author":"仇远","id":164106,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄仄仄仄仄平平。","仄平仄仄平平仄，仄仄平平仄仄平。"],"paragraphs":["不谓村园见此花，娇红数朵眩晴霞。","可怜国色天香种，竟落田夫野老家。","略具杯盘供笋蕨，已拼杖屦污泥沙。","莫愁乳鹿衔春去，自有蓬蒿尽力遮。"],"title":"北村吴园雨中赏牡丹主人留饮"}
