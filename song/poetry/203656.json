{"author":"孔平仲","id":203656,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["每承劳问意何穷，尤喜真行字颇工。","萧散正如君子性，颉颃兼得古人风。","曾经廷诤毫端直，自有家藏砚色红。","雅称玉堂词翰手，枉留山邑簿书中。"],"title":"唐林夫累惠书字法绝精以诗谢之"}
