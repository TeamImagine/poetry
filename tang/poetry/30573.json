{"author":"罗隐","id":30573,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["梁王兔苑荆榛里，炀帝鸡台梦想中。","只觉惘然悲谢傅，未知何以报文翁。","生灵不幸台星拆，造化无情世界空。","划尽寒灰始堪叹，满庭霜叶一窗风。"],"title":"所思"}
