{"author":"郭祥正","id":192663,"strains":["仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["谢家山下双溪阁，水远山深夏亦凉。","霜练两条初合影，菱花一鉴泻余光。","樽罍日日邀宾客，仓廪年年富稻粱。","更约诸孙勤问学，桂科将见绿衣郎。"],"title":"题谢氏双溪阁"}
