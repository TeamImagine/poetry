{"author":"赵蕃","id":73759,"strains":["平平仄平平，平仄仄仄仄。","平平仄仄平，仄仄平仄仄。","平○仄仄仄，仄仄平仄仄。","仄仄○平平，○平仄平仄。","○○仄平仄，平仄平仄仄。","仄仄仄○○，平平仄平仄。"],"paragraphs":["亭然一何奇，枯者亦靡侧。","虽经岁祀多，未觉霜霰迫。","余行再此驿，尔故无变色。","慨念题诗人，深为九泉客。","泥深兀羸马，苔老迷旧刻。","爱尔故苍苍，余今变为白。"],"title":"过爱直驿次张安国韵"}
