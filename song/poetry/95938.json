{"author":"苏泂","id":95938,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["心火调停久不烧，诗书聊以永今朝。","拟寻筇杖游还懒，望见梅花意已消。","原宪既贫应瓮牖，颜回所乐是箪瓢。","岁寒交友今余几，留取人间作后凋。"],"title":"次韵葛天民"}
