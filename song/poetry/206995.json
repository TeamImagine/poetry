{"author":"黄庭坚","id":206995,"strains":["平平平仄仄，仄仄仄○仄。","仄平仄仄平，仄平仄仄○。","仄平仄仄仄，平仄平仄仄。","仄仄仄平仄，仄平平仄仄。","仄平仄仄仄，仄仄仄平仄。","仄平○仄平，○仄平仄仄。","平平仄平平，平仄平○仄。","仄平仄仄平，仄仄仄平仄。","平平仄仄仄，仄仄平仄仄。","平平仄仄平，平仄仄○仄。","平平仄仄仄，平仄○仄仄。","平平仄仄仄，？仄平平平。","○○仄仄仄，仄仄平仄仄。","仄仄平仄仄，仄平平平仄。","仄平仄仄平，仄仄平仄仄。","仄仄平仄平，仄仄平仄仄。"],"paragraphs":["元龙湖海士，毁誉略相半。","下床卧许君，上床自永叹。","丈夫属有念，人物非所玩。","坐令结欢客，化为烟雾散。","武功有大略，亦复寡朋伴。","咏歌思见之，长夜鸣曷旦。","东南望彭门，官道平如案。","简书束缚人，一水不能乱。","斯文媲秬鬯，可用圭瓒盥。","诚求活国医，何忍弃和缓。","开疆日百里，都内钱朽贯。","铭功甚俊伟，迺见儒生懦。","且当置是事，勿使冰作炭。","上帝群玉府，道家蓬莱馆。","曲肱夏簟寒，炙背冬屋暖。","只令文字垂，万世星斗粲。"],"title":"见子瞻粲字韵诗和答三人四返不困而愈崛奇辄次韵寄彭门三首  其三"}
