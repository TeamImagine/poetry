{"author":"释居简","id":91785,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["业从师授巧无师，孟子何曾负子思。","华月不从修处缺，景星还自望中垂。","伪从所恶生成党，判自持方不中规。","欲扣两端今已矣，忘言独与故吾期。"],"title":"次韵郡博士贺龟山祠新成  其三"}
