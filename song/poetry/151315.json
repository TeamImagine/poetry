{"author":"杨公远","id":151315,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄平平平。","平平仄仄平平仄，平仄平平仄仄平。"],"paragraphs":["相伴青灯坐矮窗，老来计拙负年光。","画灰有句羞才短，就枕无眠畏夜长。","世路难跻缘峻崄，人情易见为炎凉。","知心却藉风和月，时度梅花一线香。"],"title":"夜坐  其二"}
