{"author":"黄庭坚","id":207332,"strains":["仄平仄平平，仄仄仄平仄。","平平仄平仄，平仄平仄仄。","仄仄仄仄平，仄仄仄平仄。","○仄仄平○，仄平平仄仄。","○仄仄仄仄，仄仄仄平仄。","平平平平平，平平仄○○。","平仄仄仄平，仄○仄仄○。","平平平平平，仄平仄平仄。"],"paragraphs":["女萝上杉松，野葛蔓畦垅。","蛛丝网祠屋，芝菌生画拱。","去国二十年，雪涕夙严奉。","更历饱艰难，抑搔知痒痛。","闻道下士笑，转物大人勇。","平生随风波，归来梦犹汹。","持此寸草心，负荷九鼎重。","柔嘉无牛羊，保身以为供。"],"title":"明叔知县和示过家上冢二篇复次韵  其二"}
