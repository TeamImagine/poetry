{"author":"王迈","id":107833,"strains":["○平○仄平仄仄，仄平仄平平仄仄。","○仄平○仄仄平，平平仄○平平仄。","平平平平仄仄平，仄○仄仄平平平。","○平○仄平仄仄，仄仄平仄平平平。","仄仄仄仄○仄仄，仄○仄仄平平仄。","仄平仄仄仄平平，平平仄仄○仄仄。"],"paragraphs":["中秋过后才十日，广寒侍人遭谴谪。","堕在人间富贵家，依前不离姮娥侧。","刘郎风流世所无，醉中饮啖无精粗。","三胎闻已俱孕秀，次第门外连悬弧。","老子释氏亲抱送，想应屡入维熊梦。","我今预作弄璋书，君须早办汤餠供。"],"title":"刘氏内政及二宠同孕"}
