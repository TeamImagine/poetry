{"author":"方凤","id":159099,"strains":["平平仄仄仄，仄仄平○平。","仄仄仄平仄，平平仄平平。","仄仄仄平仄，○平平平平。","仄仄平仄仄，仄仄平仄○。","○平仄平仄，仄仄仄仄平。","平仄仄仄仄，仄平仄平平。","仄平平平仄，仄仄平平平。","平平仄仄仄，平仄平○平。","○○仄仄平，仄仄平平平。","平平○仄仄，平仄平平○。","仄平○平仄，仄仄○平平。","平○仄平平，仄仄仄仄平。"],"paragraphs":["仙华矗万仞，我乃庐其东。","日夕与山对，今兹踏玲珑。","起左信奔鹿，当前任啼狨。","大啸崖石裂，一览天宇空。","苍松饱风雨，绝壁挂老龙。","樵斧不得睨，抚根憩吾躬。","邈哉轩辕氏，问道由崆峒。","龙髯一以远，千载悲遗弓。","犹传少女灵，炼玉于焉宫。","山林重帝胄，香火明民衷。","我来重怀古，揽涕临西风。","何当刺飞流，一洗磊磈胸。"],"title":"游仙华山"}
