{"author":"许开","id":73025,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["珠宫梁柱太平年，福地从知接洞天。","曲槛一峰飞怪石，幽亭三峡迸流泉。","骊龙睡重时方旱，白鹤归来客欲仙。","殿上红云西日映，此身如在玉皇前。"],"title":"洞霄宫"}
