{"author":"杨万里","id":47294,"strains":["仄仄仄仄仄仄平，仄仄仄平仄仄平。","平平仄○平仄仄，平平仄仄仄仄仄。","仄平平仄仄平平，仄○仄平仄仄平。","平平仄仄平仄仄，平平仄仄平平○。"],"paragraphs":["食蕨食臂莫食拳，食笋食梢莫食根。","何曾万钱方下箸，先生把菜亦饱去。","岭南风物似江南，笋如束薪蕨作篮。","先生食籍知几卷，千岩万壑皆厨传。"],"title":"船中蔬饭"}
