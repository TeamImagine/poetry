{"author":"杨万里","id":48085,"strains":["平平仄仄平仄仄，仄平平仄平平仄。","仄仄平平平仄○，平仄平平仄平仄。","平○仄仄仄平○，仄仄仄平平仄平。","仄平平平平仄仄，仄平平仄平仄平。","仄仄仄仄平平仄平仄，仄仄平平平仄仄。","平仄仄仄平仄平○仄平，仄仄平平平仄仄平平。","仄仄仄平平仄平平仄仄，○仄仄仄仄○平仄仄。","平平仄仄仄仄平，仄平平平平仄平。","仄平平平仄平平，仄仄仄平仄仄平。"],"paragraphs":["今年日瘦天不喜，玉皇颜惨方诸泪。","草木无光红紫迟，春半何曾有春意。","谁将好手挽春回，割取锦江春色来。","七星桥边杨柳动，百花潭上桃李开。","乃是国子先生赠诗卷，笔下东风随手转。","君不见李家谪仙吟掉头，解道峨眉山月半轮秋。","又不见苏家老仙冰啄句，更说只恐夜深花睡去。","先生办着锦绣肠，朅来西湖山水乡。","乞君湖山入诗囊，法嗣两仙一瓣香。"],"title":"谢谭德称国正惠诗"}
