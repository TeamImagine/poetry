{"author":"王禹偁","id":177386,"strains":["仄仄平平仄，平平仄仄平。","平平仄平仄，平仄仄平平。","仄仄平平仄，平平仄仄仄。","平平仄平仄，仄仄仄○○。","○仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平○仄○，仄仄仄？○。","仄仄平平仄，平平仄仄平。","平平○仄仄，仄仄仄○○。"],"paragraphs":["忽忆今春暮，宫花照苑墙。","琼林侍游宴，金口独褒扬。","立向勾陈内，宣来帝座傍。","丁宁问年纪，委曲叙行藏。","屏息闻天语，酡颜醉御觞。","近臣多健羡，睿眷岂寻常。","盛事谁能及，非才自不遑。","厚恩难负荷，薄命果诪张。","得罪縻山郡，携家出帝乡。","何时重到此，驻马泪浪浪。"],"title":"初出京过琼林苑"}
