{"author":"刘禹锡","id":10801,"strains":["仄○仄平仄，平平仄平平。","平平仄平平，仄仄仄仄○。","平仄仄○○，仄平仄平平。","平平平仄仄，仄仄平○平。","仄仄仄平仄，平平仄平平。","平平平仄仄，仄仄仄平平。","仄仄仄平仄，仄○仄○平。","○平仄平○，仄仄仄○平。","仄仄仄仄仄，仄仄仄平平。","平仄仄平仄，仄平平仄平。"],"paragraphs":["雨过远山出，江澄暮霞生。","因浮济川舟，遂作适野行。","郊树映缇骑，水禽避红旌。","田夫捐畚锸，织妇窥柴荆。","古岸夏花发，遥林晚蝉清。","沿洄方玩境，鼓角已登城。","部内有良牧，望中寄深情。","临觞念佳期，泛瑟动离声。","寂寞一病士，夙昔接群英。","多谢谪仙侣，几时还玉京。"],"title":"和令狐相公晚泛汉江书怀寄洋州崔侍郎阆州高舍人二曹长"}
