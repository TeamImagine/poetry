{"author":"王庭珪","id":237944,"strains":["平仄平平平仄平，○平仄仄平平平。","平平平仄○平仄，仄平平仄○仄平。","仄仄仄仄平○平，仄平平仄平○○。","仄仄平平仄仄平，○仄平仄○○平。"],"paragraphs":["君厌江南卑薄乡，担簦万里趋虞庠。","虞庠黉舍中天起，上游英俊如堵墙。","子欲战艺于其场，亦须旗鼓能相当。","但得同升博士堂，看取官职如驱羊。"],"title":"送彭秀才赴国学试"}
