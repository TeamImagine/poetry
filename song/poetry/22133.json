{"author":"王十朋","id":22133,"strains":["平仄平平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["清峭霜天振羽翰，共观一鹗气轩轩。","愿将拄腹书千卷，尽作忧时策万言。","请系单于同太傅，不阿人主异公孙。","龙头素是君家物，又见传呼贾状元。"],"title":"送元范赴省"}
