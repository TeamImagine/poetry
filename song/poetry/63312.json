{"author":"周孚","id":63312,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["与子相从自小年，孰知术业是家传。","胸中雄略堪推毂，笔下新诗近着鞭。","共叹飘蓬真命尔，相看樗散却天然。","紫萸黄菊何时办，要拍洪崖醉后肩。"],"title":"次崔隠叟韵赠端甫"}
