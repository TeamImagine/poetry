{"author":"王令","id":187738,"strains":["仄仄平仄仄，○○仄平平。","平平仄平平，○仄仄平平。","平平仄平仄，仄仄仄仄○。","平仄仄仄平，仄平仄仄平。","平平平仄平，仄仄仄仄平。","○平仄仄仄，仄仄○○平。","平平仄平仄，仄仄○平○。","平仄仄仄平，仄仄仄仄○。","平仄仄仄平，仄仄平平○。","平仄仄仄平，仄仄平仄平。","仄仄仄平仄，平仄仄仄平。","平平仄仄仄，平仄仄平平。","平平仄平平，○仄仄平平。","平仄仄仄仄，○平仄仄平。","仄平仄○平，仄仄平仄仄。"],"paragraphs":["弱弱谁氏子，鲜鲜一何姝。","来奔富人家，妻与富人俱。","严妆问夫子，我岂彼室如。","夫子笑遣之，彼宁与汝都。","升堂由阼阶，德色溢以舒。","亲宾不敢笑，退语相嚱吁。","髙堂聚群婢，唯诺相咨睢。","家事忽不图，顾指取自如。","朝令拆柱薪，暮遣藩篱除。","风雨半夜来，百衅生不虞。","屋压盗随至，夫死别嫁夫。","东邻有淑子，惟不事铅朱。","端居待人求，正色不敷腴。","清镜见白发，行媒不顾闾。","不知爱妻人，取舍何异欤。"],"title":"弱弱谁氏子"}
