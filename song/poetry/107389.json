{"author":"王迈","id":107389,"strains":["平仄仄平平，平仄平平仄。","平○仄平平，○仄仄仄仄。","仄仄平平平，平平仄仄仄。","平仄仄平平，仄○仄平仄。","平平平仄仄，平仄仄○仄。","平仄仄仄平，平平仄仄仄。","平？仄平平，仄仄平平仄。","平仄平仄仄，仄平平仄仄。","平平仄仄平，仄仄仄○仄。","仄仄平平平，○平平仄仄。","平平仄仄平，仄仄平平仄。","平仄仄平平，平平平○仄。","平仄○平平，仄仄平仄仄。","平平仄平仄，仄平平平仄。"],"paragraphs":["吾祖有方平，曾与麻姑会。","沧溟化为田，弹指五百岁。","又有仙人乔，神游八极外。","朝舄作凫飞，世缘比蝉蜕。","寥寥千载后，之子得正派。","风度亦可人，春秋况未艾。","朝搬紫河车，暮结飞霞佩。","严事锺与吕，信心终不退。","经营白玉坛，肖象俨相对。","四面来青山，献奇飞羽盖。","炉熏彻玉虚，剑水清尘界。","琼笈阅千函，丹方探三昧。","谁谓三凫遥，近在吾境内。","蓬莱若云小，孰能为之大。"],"title":"题弟纲举之奉仙之室曰小蓬莱"}
