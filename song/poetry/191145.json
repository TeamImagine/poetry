{"author":"韦骧","id":191145,"strains":["平平平仄仄平平，仄仄平平仄平平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["东亭清集幸相娱，暮角声休尚柅车。","冷淡莲光灯夕后，微茫桂魄雨天余。","交谈自喜高情合，投老还嗟乐事疏。","况是离怀起朝夕，好凭樽酒豫驱除。"],"title":"和世美以前韵惠诗"}
