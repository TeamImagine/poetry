{"author":"张镃","id":80980,"strains":["平平仄平平平平，仄仄平平平仄平。","平平仄仄仄仄仄，平○仄平仄平仄。","平仄仄○平仄仄，仄平平平仄平仄，仄平仄仄平仄平。","○平仄仄平平平，○仄仄平仄○平。","仄平仄仄○仄仄，○仄仄仄○平平。"],"paragraphs":["飞楼半天真人居，玉幢金蕤龙虎舆。","层门十丈拥翠树，枝磨有声作灵语。","邪劣未除嗟异路，紫云翻袍两仪舞，赤巾使者呼女鬟。","吟风飒飒鹅笙寒，迎月殿高句难攀。","踏珠出水如出雾，三十六凤空银湾。"],"title":"读仙书"}
