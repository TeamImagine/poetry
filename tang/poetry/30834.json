{"author":"罗隐","id":30834,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["往年疏懒共江湖，月满花香记得无。","霜压楚莲秋后折，雨催蛮酒夜深酤。","红尘偶别迷前事，丹桂相倾愧后徒。","出得函关抽得手，从来不及阮元瑜。"],"title":"寄徐济进士"}
