{"author":"彭汝砺","id":201797,"strains":["平平仄仄平平仄，仄仄平仄仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["溪流可到非千里，客梦相望欲十年。","胜概昔闻遗老说，乐游今见令君贤。","月移波影归珠箔，风转滩声落绮筵。","安得浩歌寻涧曲，独飞纶钓醉霜天。"],"title":"和李余干干越亭"}
