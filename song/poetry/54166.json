{"author":"项安世","id":54166,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["饮量诗才总不悭，一襟离绪竟难宣。","横行秦徼看飞将，流落巴山记散仙。","较第宾朋胜酒盏，留连僮仆费金钱。","更阑上马情怀恶，髣髴沧江送画船。"],"title":"崔成州将赴官招客剧饮次袁主管韵  其一"}
