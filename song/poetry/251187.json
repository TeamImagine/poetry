{"author":"王洋","id":251187,"strains":["仄平平仄平，平平仄仄仄。","仄平仄○平，仄仄仄平仄。","仄仄平平平，平平仄平仄。","○平仄仄平，仄仄仄○仄。","仄平仄平平，？仄仄平仄。","仄平仄仄平，平平仄平仄。","平○仄平仄，仄仄仄○仄。","○平平仄○，仄仄仄平仄。","平○仄平平，仄平仄平仄。","仄仄○平平，平平○平仄。","仄仄仄仄平，仄仄平平仄。","？平仄仄平，○仄仄平仄。","仄仄仄仄平，平平仄平仄。","○平仄平平，仄仄仄平仄。"],"paragraphs":["昔年初见君，山头日卓午。","但言奉亲欢，不道作诗苦。","稍稍窥藩篱，清风涤袢暑。","论文及古人，一笑乃相许。","早知没津涯，矧肯起城府。","结交得若人，渠弥有环渚。","风帆笑沉着，健足不留伫。","如何黄卷中，尚对古人语。","田间把犂鉏，笔端洒风雨。","我亦正宫悬，非君更全堵。","往作九奏歌，屈指为君数。","矧今独壮年，献爵未酬旅。","古鼎太庙牲，时花洛城女。","如君作文章，两垒竟安与。"],"title":"和尹少稷经干"}
