{"author":"徐照","id":80053,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["半掩柴门一径深，山中免见俗尘侵。","愁因有酒春生面，老不饶贫雪满簪。","旧井远通幽谷水，翠藤新长小窗阴。","扁舟莫负林间约，好把清诗慰此心。"],"title":"酬翁常之"}
