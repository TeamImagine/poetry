{"author":"释慧空","id":9761,"strains":["平仄仄平仄仄平，仄仄仄平仄平平。","○平○平仄平仄，平平仄仄仄仄平。","仄平平平○平仄，○仄仄仄○平平。","仄○平仄仄平仄，仄仄平平○仄○。"],"paragraphs":["寒士百葅食藉佳，敢比八珍五侯家。","分甘长贫体生粟，谁能一饱面发霞。","自羹青松烧芦菔，更杂石耳相天花。","愿留佳士宿清昼，细引𬬻香深炷茶。"],"title":"与郛郎作骨董羹四首  其三"}
