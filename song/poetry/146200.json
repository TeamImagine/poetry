{"author":"陈洙","id":146200,"strains":["仄平平仄仄平平，平仄仄平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["子方簪笔侍丹墀，忧国忘家世所知。","三谏未终先窜逐，一身虽贱系安危。","火中圭璧含真彩，雪外杉松挺直枝。","荆楚秋风共谁语，劝君频访贾生祠。"],"title":"寄唐子方殿院"}
