{"author":"杨亿","id":210396,"strains":["仄平平仄仄平平，平仄平平仄仄平。","平仄仄平平仄平，仄平平仄仄平○。","仄平平仄平平○，平仄平平仄仄平。","仄仄平平平仄仄，仄平平○仄平平。","仄平仄仄平平仄，仄仄平平仄仄平。","仄仄仄平平仄仄，平平○仄仄平平。","仄平平仄○平仄，平○平平仄仄平。","仄仄平平平仄仄，仄平平仄仄○○。"],"paragraphs":["武夷山秀建溪清，身隐心闲事不萦。","前古是非为己任，故乡人物与谁评。","劝农春垅巾频折，逢客秋郊盖暂倾。","彩服趋翔娱寿母，绛帷谈论诱诸生。","颍流洗耳殊非达，谷口躬耕亦近名。","博奕自堪销永日，丝桐兼得助高情。","莫嫌霜雪将侵鬓，须叹尘埃渐满缨。","早晚鸣驺催上道，圣君虚左欲相迎。"],"title":"章征君见和所寄诗再次本韵酬赠"}
