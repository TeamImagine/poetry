{"author":"苏轼","id":194175,"strains":["平仄仄平仄平平平○○，平仄○仄仄仄平。","仄仄平平平仄仄，仄平仄仄平平平。","仄仄平○○○仄，平仄仄平平仄仄。","平平仄仄平仄平，平平仄仄平平仄。","平平仄仄○平平，仄平仄仄平平平。","仄仄平平仄仄仄，仄平仄仄平平平。","平平○仄○平仄，平平仄仄平平仄。","仄平仄仄仄平○，仄○平平平仄仄。"],"paragraphs":["君不见西汉元光元封间，河决瓠子二十年。","钜野东倾淮泗满，楚人恣食黄河鳣。","万里沙回封禅罢，初遣越巫沉白马。","河公未许人力穷，薪刍万计随流下。","吾君盛德如唐尧，百神受职河神骄。","帝遣风师下约束，北流夜起澶州桥。","东风吹冻收微渌，神功不用淇园竹。","楚人种麦满河淤，仰看浮槎栖古木。"],"title":"河复"}
