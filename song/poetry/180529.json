{"author":"王安石","id":180529,"strains":["平平平仄仄平平，仄仄平平仄仄平。","仄仄平平平仄仄，平平平仄仄平仄。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["超然京洛谅难双，处在家庭誉在邦。","道义门中窥户牖，风骚坛上见麾幢。","素书款款谁怜杜，彩笔遒遒独胜江。","信美贤公有才子，笃诚真复类尨降。"],"title":"次韵酬宋中散二首  其二"}
