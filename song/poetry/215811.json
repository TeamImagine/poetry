{"author":"张耒","id":215811,"strains":["平平仄仄仄，平平仄平平。","仄仄仄平仄，仄仄○平平。","仄仄仄平仄，仄仄平平平。","平平仄平仄，仄仄平平平。","仄平仄○仄，平仄仄平仄。","仄仄仄平仄，仄仄平仄平。","平仄平仄仄，平平○平○。","仄平仄平仄，平仄平仄○。"],"paragraphs":["潭潭故邑井，猗猗上宫兰。","不食自清渫，莫服更幽闲。","志士耻穷极，卷迹甘饥寒。","佳辰邈良觌，触物悬悲端。","入途眇回远，经岁旷音翰。","岂不慕裘马，诡得非所安。","蝉冕多怵迫，绳枢鲜忧患。","枉寻竟何补，方枘诚独难。"],"title":"春日杂兴四首  其四"}
