{"author":"章谊","id":235209,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["平生亲契保初终，梦幻凋零念德宫。","朝路时来陪圣相，家山老去逐逋翁。","珠玑落纸吟豪健，兰菊浮觞醉面红。","台曜转高无复见，除非书雁到江东。"],"title":"谢事东归史馆相公出饯都门宠贶嘉什感旧怆别黯然衰悰谨次疆韵"}
