{"author":"白居易","id":15913,"strains":["仄平平仄仄平平，平仄平平仄仄平。","平仄仄平平仄仄，仄平仄平仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["绿丝文布素轻褣，珍重京华手自封。","贫友远劳君寄附，病妻亲为我裁缝。","袴花白似秋云薄，衫色青于春草浓。","欲著却休知不称，折腰无复旧形容。"],"title":"元九以绿丝布白轻褣见寄制成衣服以诗报知"}
