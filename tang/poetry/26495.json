{"author":"刘驾","id":26495,"strains":["○仄仄仄平，仄仄仄平平。","仄仄仄○仄，仄仄平仄平。","仄仄平仄仄，仄○仄○○。","仄仄仄○平，平平平仄平。","仄平仄仄平，仄仄仄仄平。","仄平○仄仄，仄仄仄仄平。","仄平平仄仄，仄仄仄仄平。","仄平仄平平，平仄仄平平。","平平仄仄平，仄仄仄仄平。","仄仄仄仄仄，平平仄平○。"],"paragraphs":["相别灞水湄，夹水柳依依。","我愿醉如死，不见君去时。","所诣星斗北，直行到犹迟。","况复挈空囊，求人悲路岐。","北门记室贤，爱我学古诗。","待君如待我，此事固不疑。","雁门春色外，四月雁未归。","主人拂金台，延客夜开扉。","舒君郁郁怀，饮彼白玉卮。","若不化女子，功名岂无期。"],"title":"送友下第游雁门"}
