{"author":"范仲淹","id":243268,"strains":["○平仄平平，平平仄平仄。","仄仄仄仄平，平平仄平仄。","仄平仄平仄，仄仄仄平仄。","仄仄仄平平，仄仄平仄仄。","平仄平平○，平平平仄平。","仄仄仄平平，仄仄平平平。","仄平平平平，仄仄平仄○。","○平仄平仄，仄仄平平平。","仄平仄平仄，平平平仄平。","仄平仄仄平，仄仄平仄平。"],"paragraphs":["重君爱诗书，孜孜不知老。","白发末理生，惟谈圣人道。","爱君妙山水，所得是神气。","尺素写林峦，邈有千里意。","今日江南行，孤云无繋程。","直指九华峰，去扫先君茔。","却来华阳川，与我溪上盟。","行歌紫芝秀，坐啸清风生。","炼真变金骨，飘飘朝玉京。","结成物外游，忘此天下情。"],"title":"送徐登山人"}
