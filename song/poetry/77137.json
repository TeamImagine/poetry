{"author":"马之纯","id":77137,"strains":["仄平仄仄仄平平，仄仄平平仄仄平。","平仄仄平平仄仄，仄仄仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["不知象魏欲何为，布政颁条总在兹。","凡有往来须仰视，庶几众庶可周知。","后来江左当新造，好向城隅踵旧规。","却指牛头作天阙，此言多少被人嗤。"],"title":"天阙山"}
