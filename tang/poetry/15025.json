{"author":"白居易","id":15025,"strains":["仄仄平平仄，仄平平仄仄。","平平仄仄平，仄仄平平仄。","平仄平仄仄，平平仄○仄。","仄○仄平平，仄平平仄仄。","仄平仄平仄，○仄平仄仄。","仄仄仄仄平，仄平平仄仄。","○平平仄○，仄平平仄仄。","仄平平仄平，○○平平仄。"],"paragraphs":["有木名丹桂，四时香馥馥。","花团夜雪明，叶翦春云绿。","风影清似水，霜枝冷如玉。","独占小山幽，不容凡鸟宿。","匠人爱芳直，裁截为厦屋。","干细力未成，用之君自速。","重任虽大过，直心终不曲。","纵非梁栋材，犹胜寻常木。"],"title":"有木诗八首 八"}
