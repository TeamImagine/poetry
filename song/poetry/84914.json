{"author":"萧逵","id":84914,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["涪翁笔下千钧重，赵尹胸中万里宽。","宝墨几年藏瑞气，新亭今日敞奇观。","翠屏远带斜阳淡，素练光涵夜月寒。","苔碧印文公事少，谩寻诗句立栏干。"],"title":"玉笥山"}
