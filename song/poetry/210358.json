{"author":"杨亿","id":210358,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["云罗霞绮媚芳辰，琼圃花开烂漫春。","风递清香随凤辇，波涵倒影落龙津。","仙葩四照烘初日，浓艶千苞赐近臣。","向晚天街戴归处，游蜂舞蝶自随人。"],"title":"后苑赏花应制"}
