{"author":"崔橹","id":25418,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["翠烟如钿柳如环，晴倚南楼独看山。","江国草花三月暮，帝城尘梦一年间。","虚舟尚叹萦难解，飞鸟空惭倦未还。","何似不羁詹父伴，睡烟歌月老潺潺。"],"title":"春晚岳阳言怀二首 二"}
