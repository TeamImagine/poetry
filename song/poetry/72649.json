{"author":"曾丰","id":72649,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["青阳用事到玄冥，万汇营营幸岁成。","霜雪不仁偏嗜杀，松筠有道善含生。","巢居冻鹊常高遁，血食饥鹰辄下争。","自反吾其不撄物，悬知物亦不吾撄。"],"title":"穷冬征途触目省身"}
