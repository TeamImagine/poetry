{"author":"陆游","id":32906,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","平仄平平平平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["挽住征衣为濯尘，阆州斋酿绝芳醇。","莺花旧识非生客，山水曾游是故人。","遨乐无时冠巴蜀，语音渐正带咸秦。","平生賸有寻梅债，作意城南看小春。"],"title":"阆中作二首  其二"}
