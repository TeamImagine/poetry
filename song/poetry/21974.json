{"author":"蔡柟","id":21974,"strains":["仄平仄仄仄仄仄，平平仄平仄仄仄。","平平平仄仄仄平，仄仄仄平平仄仄。","仄平仄平仄仄仄，仄仄仄仄平平仄。","平平平仄平仄平，仄仄平平平仄仄。"],"paragraphs":["太师骂贼眼欲裂，由来大刚不获阙。","堂堂忠义八十年，与贼共生宁共灭。","泰山可摧地可陷，不可夺者公之节。","奸邪卢杞知不知，舌舐忠臣头上血。"],"title":"题颜鲁公祠"}
