{"author":"耿𣲗","id":6055,"strains":["仄仄平平仄仄平，仄平平仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["谪宦军城老更悲，近来频夜梦丹墀。","银杯乍灭心中火，金镊唯多鬓上丝。","绕院绿苔闻雁处，满庭黄叶闭门时。","故人高步云衢上，肯念前程杳未期。"],"title":"许下书情寄张韩二舍人"}
