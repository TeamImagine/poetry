{"author":"周紫芝","id":241638,"strains":["平○平仄平平仄，仄仄○平平仄仄。","仄仄仄仄仄○平，仄仄平平仄平仄。","平平平仄平仄○，仄○仄仄○平平。","仄平仄仄平平仄，仄仄平平○仄平。","平平仄仄仄平仄，○仄仄平仄平仄。","仄平仄仄仄仄仄，平仄○平仄平仄。","仄平平仄平平平，仄平仄仄平平平。","仄平仄仄仄仄仄，仄仄仄仄平仄平。","平平仄平平仄仄，仄仄平平○仄仄。","平平仄○仄仄平，仄仄平平平仄仄。"],"paragraphs":["人间南北无同异，四海苍生俱一世。","借令卖友取封侯，一掷成卢亦儿戏。","东平风度人所难，不将白眼看青山。","少年结客知无益，老唤南山相与闲。","人情自是有新故，相好乃能保朝暮。","故人落井已下石，红袖弹筝未移柱。","玉峦排秀天清明，乱峰入眼心先倾。","向来刎颈或蹀血，此地一笑终忘形。","平生爱山心愿见，喜色津津应满面。","宁愁偃蹇不受招，一鹗孤飞谁可见。"],"title":"次韵范元卿题友山堂"}
