{"author":"宋祁","id":13731,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["午阴初转歇余喧，暂到高斋一凭轩。","蒲芡因依残涨沼，枣梨狼藉晚秋园。","轻凉著衽如堪掇，静境留人自不烦。","须信吏中逢隠趣，随宜鲑菜伴芳樽。"],"title":"晚秋北园二首  其二"}
