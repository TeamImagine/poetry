{"author":"岳珂","id":106001,"strains":["仄仄平平，平仄仄平。","仄仄仄平，平平仄平。","平仄平平，仄仄平仄。","仄平○平，平平平仄。","平仄平仄，平○平平。","仄仄○○，仄仄平平。","平○仄平，仄仄仄仄。","仄平平平，平仄仄仄。","仄○仄仄，仄仄平平。","平平平平，仄平平○。","平仄平平，平仄平仄。","仄平平平，平仄平仄。","仄平平平，仄平平平。","平平仄平，平平平平。","平平仄平，平仄仄仄。","平仄平仄，平平仄仄。","仄平仄仄，平仄仄平。","仄平仄平，仄仄平○。","平平仄平，平平仄仄。","仄仄仄平，平○○仄。"],"paragraphs":["道本于身，真积乃全。","贯以一诚，虽人实天。","元祐之初，帝赉良弼。","匪康其躬，为民而出。","龙起于洛，云兴于嵩。","有泽其膏，四海之丰。","方其未骧，一念下土。","九关虽扃，编此守虎。","及其既用，草偃维风。","群贤鳞差，滃然而从。","天以诚开，民以诚格。","混融流通，何索何获。","有崇南山，太平之基。","岩岩具瞻，维公宜之。","平生不欺，涵泳浃洽。","心画之作，为天下法。","取人以直，持己以谦。","岂徒幅笺，二德之兼。","荣光属天，公书在椟。","有德有言，温其如玉。"],"title":"司马文正公集序帖赞"}
