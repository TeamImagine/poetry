{"author":"陆游","id":36423,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["发根萧爽受微风，徙倚阑干月正中。","天宇了无云一点，城楼俄报鼓三通。","庭皋簌簌吹凋叶，江渚翩翩落断鸿。","回首人间尘土恶，骑鲸聊驻水精宫。"],"title":"月下独坐"}
