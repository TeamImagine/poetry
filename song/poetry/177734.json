{"author":"王禹偁","id":177734,"strains":["仄○仄平平，平平仄仄平。","○平平仄仄，平仄仄平平。","仄仄○平仄，平平仄仄平。","○○仄平仄，平仄仄○○。","仄仄平平仄，○○仄仄平。","平平平仄仄，仄仄仄平平。","仄仄平平仄，平平仄仄平。","仄○平仄仄，平仄仄仄○。","仄○仄平仄，仄平平仄平。","○平○仄仄，○仄仄平平。"],"paragraphs":["弱冠珥朝簪，才堪入翰林。","重违君厚遇，聊奉母懽心。","笔削留惇史，囊装贮赐金。","帆张浙河阔，山对括苍深。","暂歇趋朝马，重闻故国禽。","幽兰南涧采，寿酒北堂斟。","务简慵开阁，家丰不典琴。","彩衣方侍养，红药即供吟。","我占掖垣久，自惊年鬓侵。","妨贤兼罔极，相送泪盈襟。"],"title":"送正言杨学士之任缙云"}
