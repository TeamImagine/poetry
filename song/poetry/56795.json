{"author":"释崇岳","id":56795,"strains":["○平仄仄仄平仄，仄仄平平平仄仄。","仄平仄仄仄平平，仄仄平平仄平仄。","仄平○仄平平仄，平仄平平仄仄仄。","仄平仄仄仄平平，仄仄仄平○仄仄。"],"paragraphs":["当头一著没巴鼻，坐断诸方成忌讳。","此心不向白云闲，一锡飘然下层翠。","晦庵过犯弥天大，居士无端也捏怪。","至今落赚有谁知，也要大家偿夙债。"],"title":"送聪首座之弋阳兼呈陈郎中"}
