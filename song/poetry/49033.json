{"author":"杨万里","id":49033,"strains":["平平仄仄仄仄○，仄？仄仄仄仄平。","平平仄仄平平仄，仄仄○平仄平仄。","仄平仄仄仄仄○，仄仄仄平仄平仄。","○平平仄○○平，平仄仄仄仄仄○。","仄平仄仄仄仄仄，平仄平○平○○。","仄平平平平仄仄，仄仄平平○平仄。","仄仄仄仄○平平，仄仄仄平○仄仄。"],"paragraphs":["峨桥小渡十里长，石硊小渡五里强。","斜风细雨寒芦里，下有深潭黑无底。","渡船劣似纸半张，五里却成一千里。","中流风作浪如山，前进不得后退难。","隔溪市井只咫尺，安得飞堕于其间。","大江风涛堪着力，小渡风涛更无格。","咫尺性命轻于毛，只恐一毛犹不直。"],"title":"过石硊渡"}
