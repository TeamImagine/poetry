{"author":"包恢","id":105385,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["庾岭分来峙两山，夹山成峡水成湾。","上林下石森双障，南海西江屹一关。","水若龙藏涵碧色，山如虎伏出苍颜。","人来人往消何许，谁似山长与水闲。"],"title":"过峡山寺"}
