{"author":"邵雍","id":124466,"strains":["平仄平平平仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["年老逢春春正妍，春妍况在禁烟前。","才寒却暖养花日，行雨便晴消酒天。","进退樽罍宜有主，栽培桃李岂无权。","清谈已是欢情极，更把狂诗当管弦。"],"title":"年老逢春十三首  其二"}
