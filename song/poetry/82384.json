{"author":"孙应时","id":82384,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["文章千古一毫端，妙处工夫到底难。","春色无边知造化，海风不断识波澜。","看君健笔凌霄汉，照我清窗醒肺肝。","宝剑莫忧人未识，光芒须动斗牛寒。"],"title":"陈正叔县尉见示所著诗文以诗谢之"}
