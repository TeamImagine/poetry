{"author":"郑刚中","id":252138,"strains":["仄仄○平仄，○○仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄○仄平平。","仄仄○平仄，平平仄仄平。","仄平○仄仄，仄仄仄平平。","平仄平平仄，平○仄仄平。","仄○○仄仄，仄仄仄平平。","仄仄○平仄，平平仄仄平。","平平平仄仄，仄仄仄平○。"],"paragraphs":["久戍思贤日，中兴入觐时。","旌旗生喜气，梅柳动寒枝。","报国心偏苦，安边计自奇。","一军尝北出，万骑绝南窥。","结轨闻修好，櫜弓谨退师。","浩歌藏战甲，雅拜习朝仪。","天近雷风迅，云深雨露滋。","告庭行有命，祖载敢无诗。","雪意留金勒，歌声寄玉卮。","明年秋秫贱，酿酒约归期。"],"title":"拟送杨帅"}
