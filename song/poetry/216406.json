{"author":"张耒","id":216406,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["山下疏钟日夜催，城头画角五更哀。","流年忽忽愁中过，世事纷纷空里来。","沮溺漫高轻世节，管商空尽济时才。","古来扰扰今何有，一熟黄粱梦已回。"],"title":"山下"}
