{"author":"韦应物","id":56585,"strains":["平平仄○仄，○仄平仄○。","○平仄○仄，仄仄平仄平。","仄仄○仄仄，仄○○仄仄。","仄○仄仄平，仄仄仄○○。","平仄仄平仄，仄平平仄平。","仄平平平仄，仄仄仄平平。","仄仄平仄仄，平平平平平。"],"paragraphs":["悠悠远离别，分此欢会难。","如何两相近，反使心不安。","乱发思一栉，垢衣思一浣。","岂如望友生，对酒起长叹。","时节异京洛，孟冬天未寒。","广陵多车马，日夕自游盘。","独我何耿耿，非君谁为欢。"],"title":"寄卢庾"}
