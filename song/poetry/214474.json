{"author":"晁补之","id":214474,"strains":["仄平仄仄平平仄，平平仄仄平平仄。","平平仄仄仄仄平，平仄平平仄平仄。","平平○仄平仄仄，平仄平平仄平仄。","平平平仄仄平平，平仄平平仄平仄。","○平仄仄平仄平，仄仄平平仄平仄。","仄仄平平平仄平，平仄平平平仄仄。","仄平平仄○仄○，仄仄仄平平仄仄。","仄平仄仄○仄平，平仄○平仄平仄。","平仄平平仄仄○，平仄平○仄○仄。"],"paragraphs":["杜侯洒墨春云暮，纷纷满纸栖鸦聚。","文章不犯世故锋，牛鬼荒虚瓦棺古。","平生傀磊宁独此，跻俗唐虞要遭主。","先君诸父尽金兰，申以婚姻况覶缕。","劳心吏卷官有程，得意朋尊美无度。","尚忆花妍春仲时，休沐黄昏来叩户。","苦怜蟾桂将十分，欲赠海棠无一句。","巷南巷北相遇稀，而此从公慰怀慕。","安石榴红傥可期，公不来过我当去。"],"title":"复用前韵呈刑部杜丈君章"}
