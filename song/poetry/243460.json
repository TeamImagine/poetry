{"author":"晏殊","id":243460,"strains":["仄仄平○仄仄平，平平仄仄仄平平。","平平仄仄平○仄，平仄平平仄仄平。","平仄平平平仄仄，仄○平仄仄平平。","平平仄仄平平仄，仄仄平平仄仄平。","仄仄○平平仄仄，仄平○仄仄平平。","仄平仄仄平○仄，仄仄平平仄仄平。"],"paragraphs":["斗柄东回六合春，尧天历象与时新。","铜壶瑞气延疏漏，青辂祥风绕画轮。","云里楼台高郁郁，雨中原隰碧鳞鳞。","千枝彩萼梅英吐，百尺金丝柳带匀。","秉箓调元功有序，在璿观妙政惟醇。","仰瞻魏阙宣和会，共识皇恩子万民。"],"title":"登和圣制新春"}
