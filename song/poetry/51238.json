{"author":"熊克","id":51238,"strains":["平平○仄○，平仄仄仄平。","○平仄仄仄平仄，平平平仄平平○。","平平平平仄仄仄，平仄仄平平仄仄。","仄平仄仄仄平平，平仄平平平仄仄。","仄仄仄仄○平○，仄仄平仄平平平。","仄平○仄仄仄平，平平平仄平○平。","平平平平平仄平，平平仄仄平平平。","平平仄仄仄平仄，仄仄平仄平平平。","仄平○仄仄仄平，仄○仄仄仄仄平。","仄平仄仄平平平，仄平平仄平仄仄。","平平平，仄仄平，仄仄仄，平平平。","平平仄仄仄平仄，仄仄○平平仄仄。","平平仄仄仄平平，仄仄平平平仄平。"],"paragraphs":["秋风吹我衣，秋水洗我心。","乘风直上葛仙顶，仙家楼阁烟霞深。","蓬莱何曾弱水隔，兜率有天才咫尺。","等闲拍手倚阑干，惊起蛟龙移窟泽。","试剑石老苍苔封，洗药池在丹砂红。","老仙骑鹤去未还，投崖何处寻遗踪。","霏霏蒙蒙天欲霜，神州万里何茫茫。","昆明水浅劫灰冷，几见东海成田桑。","洞箫吹断月满堂，梦中恍惚侍玉皇。","觉来两袖携天香，是非忧乐俱两忘。","骖骐麟，翳凤凰，得与尔，高翱翔。","仙翁一笑白云上，赠我长房青竹杖。","明朝去向葛溪滨，莫遣风雷惊世人。"],"title":"葛仙山"}
