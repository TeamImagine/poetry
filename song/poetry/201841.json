{"author":"彭汝砺","id":201841,"strains":["仄仄○平仄仄平，平平平仄仄平平。","平平仄仄平平仄，仄仄○平仄仄平。","平仄仄平○仄仄，仄平平仄仄平○。","平平仄仄平○仄，仄仄平平仄仄○。","○仄？平平仄仄，仄平平仄仄平平。","仄平仄仄平平仄，○仄平平仄仄仄。"],"paragraphs":["壮志当年欲请缨，孤踪今日尚飘萍。","尘埃易染羁容黑，气义难邀俗眼青。","冯客剑寒长自击，伯牙弦古欲谁听。","风云勇胆驰燕塞，社稷丹心望汉庭。","思入鹡原愁四散，梦驰鶑谷涕双零。","客悰愿托诗情见，吟尽清宵卒未醒。"],"title":"寄伯兄兼问子文  其二"}
