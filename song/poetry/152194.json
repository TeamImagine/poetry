{"author":"方一夔","id":152194,"strains":["平平平平仄仄仄，仄仄平平仄平仄。","平平仄仄平平平，仄仄仄平平仄仄。","仄○平仄仄平仄，平仄平仄平仄仄。","平平仄○仄仄○，仄平○仄平○仄。","平平仄仄仄○平，仄○平仄仄平仄。","仄○仄○平仄仄，仄仄平○仄○仄。","仄仄平○平仄平，仄○平仄仄平仄。","平平平仄仄○平，仄仄○仄○平仄。","平平仄仄仄仄仄，仄仄平平平仄仄。"],"paragraphs":["金沙潭头石赑屃，冻蚁纷纷半僵死。","淘江漉海撄龙鳞，领使省金蹲虎兕。","欲将江浙饱虚牝，遮盖谁施千丈被。","先生误堕世网中，死灰更溺无遗毁。","携家北走入深山，雪中高卧那能起。","世间得丧何足道，坎止流行一弹指。","忍冻孤吟寒士歌，力将冰蘗战纨绮。","君穷无比我更穷，湿沫难击三千里。","明朝裹饭约共话，炯炯方瞳岩壑里。"],"title":"宋月山以陶金户遁山中值雪有诗次韵访之"}
