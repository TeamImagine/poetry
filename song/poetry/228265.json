{"author":"释德洪","id":228265,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["随分丛林古格存，龙安真是泐潭孙。","独持一节无求世，勘破诸方不出门。","石虎已忘蹲草见，木蛇久灭住山痕。","遥知百事俱衰落，尚有工夫虱自扪。"],"title":"寄龙安照禅师"}
