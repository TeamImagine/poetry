{"author":"白居易","id":15790,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["朝来暮去星霜换，阴惨阳舒气序牵。","万物秋霜能坏色，四时冬日最凋年。","烟波半露新沙地，鸟雀群飞欲雪天。","向晚苍苍南北望，穷阴旅思两无边。"],"title":"岁晚旅望"}
