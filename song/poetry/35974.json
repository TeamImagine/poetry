{"author":"梅尧臣","id":35974,"strains":["平平平仄平，仄仄平平仄。","仄平仄平平，平仄○平仄。","仄仄○仄○，仄仄仄平仄。","○仄平平平，仄仄○仄仄。","平仄平○仄，仄仄○仄仄。","仄仄平仄平，仄仄仄仄仄。","仄平仄仄平，平仄仄仄仄。","仄平平仄仄，仄仄○仄仄。","仄仄仄平平，平仄仄○仄。","平平平○平，平○仄○仄。","仄仄平平仄，平○仄平仄。","○仄仄仄平，○平平仄仄。"],"paragraphs":["泠泠幽谷泉，近在青峰下。","使君去穷源，林外留车马。","一径穿筿深，蔽日复潇洒。","行尽逢泓澄，翠影如可泻。","云树阴其旁，造物将有假。","引水开石池，结宇覆碧瓦。","乃知爱玩心，朝夕未忍舍。","近移溪上石，怪古苍藓惹。","芍药广陵来，山卉杂夭冶。","春禽时相鸣，宾从不应寡。","欲问淮南趣，还思洛阳社。","胜事已不辜，吟觞无倦把。"],"title":"寄题滁州丰乐亭"}
