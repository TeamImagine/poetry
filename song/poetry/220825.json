{"author":"邹浩","id":220825,"strains":["平平平○仄仄平，平平平仄仄○平。","平平仄仄○平○，仄仄平平仄仄平。","仄仄平平平仄仄，平平平仄仄平平。","○平仄仄○平仄，仄仄○平仄平平。"],"paragraphs":["谁为冥行作指南，青灯黄卷久间关。","逢君岂测陂千顷，许我时窥豹一斑。","骥足拘挛虽未展，龙鳞腾踏会须攀。","如何暗把隋珠掷，欲报殷勤只强颜。"],"title":"次韵崔浚明见赠"}
