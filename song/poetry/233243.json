{"author":"李彭","id":233243,"strains":["仄仄○仄仄，仄平平仄平○仄。","平平仄仄平仄仄，仄仄平仄平平平。","仄○平平仄仄仄，平平平仄仄平○。","仄平仄仄仄仄仄，平仄平仄平○平。","仄仄仄仄仄，仄仄平仄平平○。","平○仄仄○仄仄，仄平仄○平平○。","平仄仄仄仄仄○，仄○仄仄平○○。","平平仄仄仄仄仄，仄仄仄仄仄仄○平仄。"],"paragraphs":["昨日观画䇲，李成山水真难忘。","寒林远近烟暗澹，绝壑稠叠云微茫。","忽看清溪下野艇，惊残鸥鸟不成行。","我尝指此语座客，安得仙骨来中央。","此事数日尔，忽落图上鸣渔榔。","山重水复滩濑急，雅飞不过吴天长。","嗟予老矣两鬓苍，放浪自得宜深藏。","烦于画䇲试检校，恐我割取附益欧峰旁。"],"title":"舟中戏作杂言"}
