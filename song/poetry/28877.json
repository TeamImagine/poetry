{"author":"周麟之","id":28877,"strains":["○平仄，仄○仄仄○平仄。","仄仄平平仄仄平，仄平○仄平平仄。","平平仄平仄仄○，平仄平平仄仄○。","仄仄平平平仄仄，仄平仄仄平平仄。","平平仄仄平平平，仄仄平平平仄仄。","仄平仄仄平平○，平仄○仄平平平。","○平仄平仄平仄，仄仄平仄○平平。","仄平仄仄○○仄，仄仄平平仄平仄。","仄平平仄仄平平，仄仄平平仄平仄。","仄仄仄仄仄仄平，平平仄仄仄仄○。","仄仄平仄平仄平，仄平仄仄平平平。","平平仄仄平○○，仄仄平平仄平仄。","○平仄仄仄平平，平仄平平仄平仄。"],"paragraphs":["燕京小，钜防络野长蛇绕。","展辟城池数倍宽，帝居占尽民居少。","通天百寻殿十重，金爵觚棱在半空。","万户千门歌舞窄，不知九市人声寂。","时时日曀盲风来，杀气冥蒙胡舞塞。","旧来寝处穹庐中，今乃燕坐阿房宫。","犹嫌北方地寒苦，又欲南向观华风。","汴都我宋兴王宅，二百年来立宗祏。","一朝飞瓦下云端，尽毁前模变新饰。","故老恸哭壮士讙，吾宁忍死不忍观。","只恐金碧涂未干，死胡溅血川原丹。","群儿拍手歌相和，此地宁容犬羊涴。","旄头夜落五云开，还与吾皇泰微坐。"],"title":"中原民谣 燕京小"}
