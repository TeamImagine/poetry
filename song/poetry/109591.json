{"author":"黄大受","id":109591,"strains":["仄平仄仄仄，仄仄平平平。","仄平仄平平，仄仄仄仄平。","仄平平○平，仄仄平平平。","仄平平仄仄，平仄仄仄平。","○平仄平仄，平平仄平平。","○平平○仄，平仄平○平。","平平仄仄平，仄仄平平平。","○平仄○平，平仄○平平。","仄平平平平，仄仄平平○。","仄仄仄平平，平仄○仄平。","仄仄仄仄平，平平仄平平。","平仄仄○平，平平○平平。","仄仄仄仄平，仄仄平仄平。","平仄仄仄仄，仄○平平平。","仄平○平平，平仄平平平。","○○○平平，平仄仄仄平。","仄仄仄○○，仄仄○平平。","○平仄平○，平仄○○平。","平仄平平平，仄平平平平。","平仄仄仄仄，平平平平平。","平平仄仄○，平仄平平平。"],"paragraphs":["市人屋井底，栋与江堤平。","大江压堤来，浩浩势欲倾。","古堤腾长蛇，独与江争衡。","积流增巨涨，飘突万马惊。","油河与之合，盘涡沸淜腾。","折旋声汹涌，吞汲翻长鲸。","微茫隔岸村，百尺崩沙赪。","中流有行舟，来往如飞蝇。","巨风推银山，性命鸿毛轻。","设险护东南，天巧如揭绳。","用武莫若荆，豪雄所交争。","玄德欲兴刘，于焉深经营。","坐据此要湍，进退窥敌情。","时事一厄塞，拂衣开西扃。","至今闻西偏，城治余丘陵。","汤汤横乎前，何畏百万兵。","善卫保其吭，坐待其师崩。","更能用吾长，谈笑收其赢。","何者非神机，用之须人英。","机略失所用，山川无常形。","休兵不敢论，凄咽含余情。"],"title":"公安"}
