{"author":"陈宓","id":97301,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["阙下家声世所宗，九侯珪组叠仍重。","清风直节千寻耸，洪度澄陂万顷容。","教子辛勤方折桂，为官清退谩哦松。","活人未遂平生志，挥涕俄惊四尺封。"],"title":"挽建宁林知丞"}
