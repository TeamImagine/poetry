{"author":"曹勋","id":12503,"strains":["平仄○，平仄○，平平仄仄平平平。","平平平平仄平仄，仄仄仄仄平平平。","仄○仄○仄○仄，平平仄仄平平平。","平○○仄仄平仄，仄仄仄仄平仄平。","仄仄平平仄平仄，平仄平仄○平平。","仄仄平平仄平仄，平仄仄仄平平平。"],"paragraphs":["秋夜长，秋夜长，风高月落飞清霜。","征鸿萧萧度湘水，草木露冷蒹葭黄。","铁衣老将尚横槊，胡儿甲马争腾骧。","闺中思妇烬银烛，耿耿念远伤肺肠。","壮士悲歌扣商角，通夕无寐空凄凉。","况是愁人怨遥夜，安得日出升扶桑。"],"title":"秋夜长"}
