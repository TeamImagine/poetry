{"author":"蒲寿宬","id":155031,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平仄仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["偶携琴册傍林泉，坐对梅花记往年。","鸿燕何心成巧避，夔蚿无语自相怜。","才唫瘦影黄昏月，又见残红细雨天。","拟把楚骚重载酒，掀髯抵掌话前缘。"],"title":"和倪梅村"}
