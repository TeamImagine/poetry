{"author":"释德洪","id":229237,"strains":["仄○仄平仄仄仄，仄仄○平仄仄仄。","平仄仄仄仄平仄，平仄仄仄平平仄。","平仄仄平仄平平，仄仄仄仄平○仄。","平平仄○平仄仄，仄平平仄平平仄。"],"paragraphs":["政和八年四十八，一念了知一切法。","颠倒妄想垢消灭，平等性智光通达。","常令现前绝功勋，不欲染污差毫髪。","云庵梦中提诲我，不然何以同登塔。"],"title":"戊戌岁元日梦云庵携登塔问答甚多觉而忘之作此"}
