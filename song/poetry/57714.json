{"author":"梅尧臣","id":57714,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["朝开阊阖九重深，望拜珠旒照玉簪。","霜气稍回龙陛峻，日光微转凤楼阴。","庭中细仗穿旗脚，案外薰炉对殿心。","我预千官少裨补，欲将歌颂播尧音。"],"title":"依韵和王景彝学士紫宸仲冬早谒"}
