{"author":"戎昱","id":6139,"strains":["平○平平仄，平平仄仄○。","仄平平仄仄，平仄○平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["荒徼辰阳远，穷秋瘴雨深。","主恩堪洒血，边宦更何心。","海上红旗满，生前白发侵。","竹寒宁改节，隼静早因禽。","务退门多掩，愁来酒独斟。","天涯忧国泪，无日不霑襟。"],"title":"辰州建中四年多怀"}
