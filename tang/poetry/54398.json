{"author":"王昌龄","id":54398,"strains":["仄仄○平○，平平仄仄平。","平平仄平仄，○仄○○平。","仄仄平平仄，平平仄仄平。","平平平仄仄，平仄仄平○。","仄仄平平仄，平○仄仄平。","仄平平仄仄，仄仄仄平○。","仄仄○平仄，平平仄仄平。","平平仄平仄，平仄仄平平。"],"paragraphs":["土德三元正，尧心万国同。","汾阴备冬礼，长乐应和风。","赐庆垂天泽，流欢旧渚宫。","楼台生海上，箫鼓出天中。","雾晓筵初接，宵长曲未终。","雨随青幕合，月照舞罗空。","玉陛分朝列，文章发圣聪。","愚臣忝书赋，歌咏颂丝桐。"],"title":"夏月花萼楼酺宴应制"}
