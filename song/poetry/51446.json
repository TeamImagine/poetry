{"author":"喻良能","id":51446,"strains":["仄平仄平平，仄仄仄○仄。","仄平平仄平，平仄仄仄仄。","平平仄平仄，平仄仄○仄。","仄仄仄平平，平○仄○仄。","仄平仄○仄，平仄平仄仄。","仄平仄仄仄，平仄○平仄。","仄仄仄平平，仄仄仄仄仄。","仄仄仄平平，仄仄平平仄。","仄平仄仄仄，仄仄仄仄仄。","仄平○仄仄，平仄仄平仄。","平平仄仄平，平仄仄平仄。","平平仄仄平，平仄平仄仄。","○仄仄平仄，平○平仄仄。","平平仄平仄，平仄○仄仄。","仄仄平仄○，平平仄平仄。","平平仄○○，仄仄仄平仄。"],"paragraphs":["薄云漏朝曦，积雨霁中夏。","白波涵磬湖，清影漾茆舍。","轮蹄绝还往，文史富闲暇。","畏友有机云，英标凛王谢。","喜寻范张约，偕命嵇吕驾。","岂徒贵密迩，聊亦重姻娅。","戏彩膝才容，亦好草可藉。","瓦碗荐谿毛，竹箸羞鸡炙。","剧谈掌屡抵，粝食咽亦下。","晚凉过古刹，明月耀修架。","蒲团语上方，篝火耿良夜。","凌晨一瘦藤，支径双不借。","长啸陟云岭，清吟探石罅。","嵚岑近明目，湍激深没胯。","别袂余力掺，归鞍子佣跨。","何时许重临，倒屣肃邀迓。"],"title":"何茂宏茂恭携酒见过复侑以诗次韵一首"}
