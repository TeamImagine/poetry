{"author":"吴儆","id":31470,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["一州如斗带溪山，空翠家家遶画栏。","丘壑自非胸次有，云烟谁暇静中看。","衣冠共识家风在，闾里方知汉法宽。","戴白垂髫相与语，今年有饭饱加餐。"],"title":"和吕守环秀堂三首  其二"}
