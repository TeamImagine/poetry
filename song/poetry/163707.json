{"author":"于石","id":163707,"strains":["平仄仄仄平，平仄平平仄。","平平仄平平，平平仄○仄。","仄仄仄平仄，平仄仄平仄。","仄仄仄仄平仄平，仄仄仄平平仄平。","平仄仄平○仄平仄，仄平○仄平平仄。"],"paragraphs":["鸣不择上林，栖不依华屋。","雄飞各呼雌，翩翩自相逐。","渴饮野田水，饥啄野田粟。","一饮一啄能几何，慎勿远飞投网罗。","君不见金笼老鹦鹉，向人空作闲言语。"],"title":"野田黄雀行"}
