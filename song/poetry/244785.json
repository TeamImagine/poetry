{"author":"李纲","id":244785,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["赤子潢池学弄兵，柄臣仗节到闽城。","布宣威德雷霆奋，慰抚烝黎雨泽倾。","鏖战指踪烦妙略，凯旋铙鼓震驩声。","灵旗径向江湖去，早定艰难底太平。"],"title":"奉赠宣抚孟参政二首  其一"}
