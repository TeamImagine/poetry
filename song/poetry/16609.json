{"author":"冯时行","id":16609,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["雨余虚庑静前墀，坐到空江月上时。","马嚼青刍喧夜寂，人围绿幕梦归期。","一年已是逢寒食，千里谁能慰客思。","留宿春城愁落寞，杏花明日更离披。"],"title":"寒食夜坐"}
