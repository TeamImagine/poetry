{"author":"葛胜仲","id":230822,"strains":["平仄平平仄仄平，平平平平仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["编户相安易得情，年来狴犴毎刑清。","庭闲不复施梧象，俗朴聊同示草缨。","牍背仅能平枉桡，需头那复觊褒荣。","人言官事无由了，暂得居官事了名。"],"title":"圄空讼息复遇肆眚庭事萧然蒙良器解元宠诗辄以二章为谢  其二"}
