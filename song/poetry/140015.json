{"author":"王奕","id":140015,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平平仄平平平。"],"paragraphs":["半生书剑走闽瓯，三十年前欠此游。","赤脚有心尊鲁国，白头无力赋扬州。","花明靴巷新番市，草暗城隅旧敌楼。","桥上更无何逊迹，梅花明月为谁留。"],"title":"题维扬"}
