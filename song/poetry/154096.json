{"author":"金履详","id":154096,"strains":["仄平平平仄仄平，平平仄仄平平平。","仄平平仄仄平仄，仄平平仄平平平。","平平○仄平○仄，仄平仄仄平○仄。","平平平仄平平平，仄平仄仄平平仄。","仄仄○平仄仄平，仄平仄仄平平平。","仄平仄仄仄平仄，○仄平平○仄平。","仄平平仄平平仄，平仄平平平仄仄。","仄仄平平平仄平，仄仄平平平仄仄。","○平平，平仄仄仄○仄仄平平，平平仄仄平平○。"],"paragraphs":["岁寒堂前桂树秋，秋风浩荡君西游。","羡君充此四方志，望尘何异登瀛洲。","人生难得心相识，况君与我心相得。","君心谁似惟梅花，雪霜不改馨香德。","顾我思君日几寻，岁寒又见梅花春。","见梅不见故人面，空咏梅花如故人。","月明千里虽同致，畴昔追随今少异。","始信灯窗朝暮同，此会人生良匪易。","噫吁嘻，安得彼此长似岁寒枝，清芬处处同襟期。"],"title":"和王希夷庐陵观梅"}
