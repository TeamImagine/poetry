{"author":"林尚仁","id":130898,"strains":["平平仄仄仄平平，仄仄平平仄仄平。","仄仄仄平平仄仄，平平仄仄平平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["新营一榻养天和，独喜身闲鬓未皤。","药性不谙缘病少，花名惯识为吟多。","移书晒日防留蠹，写帖临池拟换鹅。","不到玉峰今两载，故人情味近如何。"],"title":"怀蒲一庵许紒岩"}
