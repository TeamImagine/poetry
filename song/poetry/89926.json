{"author":"释居简","id":89926,"strains":["仄平仄仄平，仄平平仄平。","仄仄仄仄仄，仄仄平平平。","仄平仄仄仄，平仄○平平。","仄平仄平平，平平平仄平。","仄平平仄平，仄平○仄平。","仄仄仄○仄，仄仄平平○。","仄仄平平平，平平仄平平。","平平仄仄平，仄平平仄○。","平仄平仄平，仄平平仄平。","仄仄平仄仄，平仄○仄仄。","平平仄○仄，仄平平仄平。","平平○平仄，仄仄仄仄平。","○仄仄○仄，平平仄平平。","仄仄仄仄平，○平○仄平。","仄仄仄○仄，平仄○平平。","仄平仄仄平，仄仄仄仄平。","仄仄仄仄平，○仄仄○平。","仄仄平仄平，平平平平平。","平平平平仄，仄仄仄仄平。","平平仄○○，仄仄仄仄平。","仄平○仄○，仄平仄平平。","仄仄平仄仄，○仄平仄平。"],"paragraphs":["伟哉不世才，要为天下奇。","一鹗不待荐，自受虚皇知。","力精运甓处，心切闻鸡时。","去年镇南徐，前年来合淝。","至今军与民，念之如母慈。","肖象系遗爱，岂特甘棠思。","便合登岩廊，虚襟待畴咨。","春风玉笋班，夜光增陆离。","荆楚天一方，有生怀保绥。","不向繁剧地，何以观设施。","明明九重意，大任端自兹。","诸儒浪夸诧，自许傅与伊。","重内不重外，图安不图危。","一旦大典章，瞢然如乱丝。","始悟少更历，虽悔将安追。","有商六百年，不待试者谁。","版筑与割烹，中有辅相资。","后世伊傅流，纷纷何多为。","公乎风尘际，卓荦起一夔。","轩昂气如虹，霹雳手欲龟。","永怀更一行，策勋早言归。","坐理天下事，迎刃而解之。"],"title":"送宇文尚书宣抚荆湘"}
