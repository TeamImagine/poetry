{"author":"张侃","id":118476,"strains":["仄平平平平，仄仄仄平仄。","仄仄仄仄平，仄仄仄平仄。","仄○平仄仄，平仄仄仄仄。","平平仄仄○，仄○平仄仄。","平平仄仄平，平仄○平仄。","平平○平仄，仄仄○平仄。","仄○仄仄平，仄仄平平仄。","平平仄仄平，仄仄仄仄仄。","平平仄仄仄，平仄平？仄。","仄仄○平○，仄○平仄仄。","○平平○平，仄仄仄平仄。","仄平仄平平，○仄仄仄仄。","仄仄仄○仄，平平平仄仄。","平平仄仄平，仄仄平平仄。","仄仄平仄平，仄仄仄平仄。"],"paragraphs":["画工天机高，腕有万钧力。","把笔解写生，妙处欠人识。","地深烟自引，云敛望不极。","谁知只尺间，卷藏栖座侧。","桃枝糁浅红，羞带燕支色。","经时叹芳跗，数片堕晴碧。","政缘景色饶，讵忍光阴掷。","波心自在流，夕照苦见逼。","雌蜂不受影，容此双㶉𫛶。","睨目且裴回，暂收西去翼。","笼宽终难驯，水满好修饰。","旁人莫痴心，乘势事箭弋。","庶几久相忘，飞浮欣得得。","连旬暑送风，对此融胸臆。","不必形似求，枉费半圭墨。"],"title":"桃花㶉𫛶"}
