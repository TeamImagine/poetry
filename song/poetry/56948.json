{"author":"张栻","id":56948,"strains":["仄仄平仄平，平平仄平○。","平平仄仄仄，仄仄仄仄平。","平平仄平仄，仄仄○仄○。","平平仄仄仄，○○平仄平。","仄平仄平仄，仄仄平平平。","平○平○仄，仄仄平平平。","○平仄○平，仄仄仄○平。","仄平仄仄平，仄平仄平平。","○仄平仄平，○○仄平平。","平平仄仄仄，平仄仄仄平。","平○仄仄平，仄平仄平平。","仄平仄仄仄，仄仄仄○○。","仄平平○仄，平仄平平平。","平平仄平仄，仄仄平平平。"],"paragraphs":["一苇湘可航，风涛逮春深。","裴台咫尺地，勇往复雨淫。","窗前几红药，俯首如不禁。","悠悠览物化，了了知予心。","卜邻得佳士，问学方骎骎。","端如云间鹤，不受尘埃侵。","应门有长须，杖策许相寻。","匪为食有鱼，杞桋采墙阴。","听我清庙诗，三叹有余音。","洋洋百世下，斯道岂陆沉。","君看有本源，发端自涔涔。","愿君勉勿倦，抱膝试长吟。","傥臻名教乐，何必怀山林。","新诗尚来嗣，庶以贻规箴。"],"title":"和吴伯承"}
