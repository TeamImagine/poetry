{"author":"冯山","id":191559,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["闻说巴东暂解颜，两回曾到十年间。","咤滩自古风波险，玉洞无人水竹闲。","霜雪凭虚千尺瀑，烟岚弥望四围山。","登临欲伴春游去，惟恐藤萝不易攀。"],"title":"和冯太博归州春望"}
