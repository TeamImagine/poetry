{"author":"王世则","id":112948,"strains":["仄平仄仄平，平仄仄仄仄。","平平仄仄平，仄仄平平仄。","○平平平仄，仄仄仄平仄。","平仄？仄平，平平仄平仄。","仄平仄平仄，平仄仄平仄。","平平○仄仄，仄平仄平仄。","平平仄仄○，仄仄平仄仄。","平仄仄仄平，仄平仄平仄。"],"paragraphs":["二年白玉堂，挥翰供帖子。","风生起草台，墨照澄心纸。","三年文昌省，拜赐近天咫。","红蓼肦御盘，金幡袅宫蕊。","晚为日南客，环堵隠乌几。","朝来闻击鼓，土牛出墟市。","幽怀不自闲，欲逐春事起。","安是五亩园，种蔬引江水。"],"title":"高岩立春日"}
