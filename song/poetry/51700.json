{"author":"喻良能","id":51700,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["晚驱羸马背重城，晓度层峦淡月明。","醉与别愁相唤醒，秋兼诗思一齐清。","舞风繁蓼堤边影，泣露寒蛩草际声。","欲驻征鞍聊小憩，敢将王事徇私情。"],"title":"再用前韵"}
