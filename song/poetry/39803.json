{"author":"陆游","id":39803,"strains":["平平仄仄仄，仄仄仄仄仄。","平平仄平仄，平仄平仄仄。","仄平仄仄仄，仄仄仄平仄。","仄○平平仄，仄仄仄平仄。","仄平仄仄平，仄仄仄平仄。"],"paragraphs":["经冬少雨雪，所至苦水涸。","园蔬叶多蠹，山步船半阁。","入春一再雨，喜气满墟落。","又闻湖边路，已破小桃萼。","一尊傥可携，父子自酬酢。"],"title":"初春纪事二首  其二"}
