{"author":"释文珦","id":136007,"strains":["仄仄○平仄○，仄仄平仄平平。","平仄仄仄仄○，仄仄仄仄平平。","○平仄仄○平，仄平仄仄○平。","平○仄仄平○，平平仄仄平○。","仄平仄○仄平，平仄仄仄平平。","平仄仄平平平，平仄仄仄仄平。","仄○○平○平，仄仄仄仄平平。","平仄仄仄平平，○仄平○仄仄。","平仄仄仄平平，仄仄仄仄平平。","○仄仄仄仄平，平仄平平仄平。"],"paragraphs":["有客乘车建其，四牡骖服腾飞。","华绶杂佩陆离，指顾绰有余辉。","贲然到我柴扉，我生靡识轻肥。","旋穿敝屣粗衣，延之欲语襟期。","客言子其病而，胡不与世推移。","余曰子言诚非，穷达有命有时。","与其如脂如韦，孰若饭糗羹藜。","颜子陋巷寒饥，尼父尝称庶几。","恬淡道德之基，不义富贵奚为。","将子勿复致辞，吾志非君所知。"],"title":"骖服腾飞行"}
