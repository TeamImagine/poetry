{"author":"刘攽","id":183850,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["夷路驱车势易奔，青冥纵翼自孤骞。","求为散木甘无用，正似灵光幸独存。","汗简老生跻璧府，曳裾贤傅遍王门。","子云寂寞经同病，会待庭枝看有孙。"],"title":"嘉祐末予始为学官同舍六人后二年间钱醇老为秘阁校理杨之美出判颍州刘隠之姜至之麻仙夫李景真相次为王宫教授曩游无复留者初秋夜直偶书寄杨之美"}
