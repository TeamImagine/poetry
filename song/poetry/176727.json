{"author":"司马光","id":176727,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["胜冠自立艰难里，大器由来贵晚成。","松柏傥非生磊落，岩崖何易出峥嵘。","苏秦游困羞妻嫂，主父居贫厌弟兄。","六印佗年拥车骑，会须重过洛阳城。"],"title":"赠吴之才"}
