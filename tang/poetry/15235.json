{"author":"白居易","id":15235,"strains":["平仄仄仄仄，仄仄仄平仄。","仄○平仄平，仄仄仄仄仄。","仄平仄平仄，仄仄仄○仄。","平平仄仄平，仄仄仄平仄。","仄平平仄仄，仄仄平○仄。","仄平平平平，仄仄平平仄。","平仄仄仄平，仄平平仄仄。","平○平平仄，平仄平平仄。","仄平仄仄平，仄仄平平仄。"],"paragraphs":["人各有一癖，我癖在章句。","万缘皆已消，此病独未去。","每逢美风景，或对好亲故。","高声咏一篇，恍若与神遇。","自为江上客，半在山中住。","有时新诗成，独上东岩路。","身倚白石崖，手攀青桂树。","狂吟惊林壑，猿鸟皆窥覰。","恐为世所嗤，故就无人处。"],"title":"山中独吟"}
