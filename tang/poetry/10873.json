{"author":"刘禹锡","id":10873,"strains":["仄仄○○仄平平，仄平平仄仄仄平。","仄平仄仄仄○仄，平平仄仄平平平。","○平仄仄仄仄仄，平仄仄仄平仄平。","平平仄仄平仄仄，仄仄平平平仄平。","仄平仄仄平仄○，平仄○仄平平平。","仄平仄仄平平○，平仄平仄仄平平。","仄仄仄仄仄平仄，平仄平仄平平平。","平平○平仄仄仄，仄平平仄平平平。","平平仄○仄仄仄，仄仄仄仄平平平。","仄平平平仄仄仄，仄仄仄仄平平平。","平平仄仄仄仄仄，仄仄平仄平平仄。","平平仄平平仄仄，仄仄○仄平平○。","仄平仄仄仄仄仄，仄仄仄仄平平平。","仄平仄平仄平仄，仄仄仄平平仄平。","平仄平平平仄仄，仄仄仄仄平○仄。"],"paragraphs":["脱屣将相守冲谦，唯于山水独不廉。","枕伊背洛得胜地，鸣皋少室来轩檐。","相形面势默指画，言下变化随顾瞻。","清池曲榭人所致，野趣幽芳天与添。","有时转入潭岛间，珍木如幄藤为帘。","忽然便有江湖思，沙砾平浅草纤纤。","怪石钓出太湖底，珠树移自天台尖。","崇兰迎风绿泛艳，坼莲含露红{衤廉}襜。","修廊架空远岫入，弱柳覆槛流波霑。","渚蒲抽芽剑脊动，岸荻迸笋锥头铦。","携觞命侣极永日，此会虽数心无厌。","人皆置庄身不到，富贵难与逍遥兼。","唯公出处得自在，决就放旷辞炎炎。","座宾尽欢恣谈谑，愧我掉头还奋髯。","能令商于多病客，亦觉自适非沈潜。"],"title":"和牛相公溪醉歌见寄"}
