{"author":"李之仪","id":205684,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["肮脏从来不易俦，低徊身世亦悠悠。","离群断雁虽难偶，得两明珠岂待求。","强挹余尘时琢句，问寻陈迹自经丘。","清时醉尉知何在，似是人多识故侯。"],"title":"次韵思道送董无求兼寄思道"}
