{"author":"赵蕃","id":76626,"strains":["○平仄仄仄，平仄仄平○。","仄仄平平仄，平平仄仄平。","平平仄○仄，仄仄仄平平。","仄仄○平仄，○○仄仄平。","平平平仄仄，平仄仄○平。","仄仄仄○仄，平平平仄平。","仄○平仄仄，○仄仄仄仄。","仄仄平平仄，平平仄仄平。"],"paragraphs":["中秋不数日，明月未频看。","向晚云无滓，初宵露未团。","幽幽但庭内，渺渺属河干。","地迥空无蔽，滩长静不湍。","巴童挐小艇，渔父举长竿。","墨本句中画，诗工珠在盘。","莫亲谈矻矻，空复夜漫漫。","客枕成疲卧，书窗记读残。"],"title":"见月有怀"}
