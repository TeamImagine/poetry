{"author":"张扩","id":234083,"strains":["仄平平平平仄平，仄仄仄平平仄平。","仄平平仄仄平仄，平仄仄平平仄○。","平平平平仄仄仄，仄平仄仄平平平。","仄平平平仄平仄，仄仄仄仄平平平。","仄○平平○平仄，平○仄仄平仄平。","仄平平平仄仄仄，仄平仄仄○平○。","仄平仄仄平仄仄，平仄仄仄平仄平。","平○仄○仄平仄，仄仄仄仄平平平。","○平平仄仄仄仄，仄仄仄平仄仄平。","平平仄仄仄仄仄，平仄仄仄平平平。","○平平仄仄平仄，仄仄仄平平仄平。","仄○仄仄仄平仄，仄仄平平仄平平。","仄○平平仄仄仄，仄仄仄平平仄平。","仄平○平仄仄仄，仄仄仄仄○仄平。","仄平仄平仄仄仄，仄仄仄仄平平平。","平平仄仄仄○仄，仄仄仄仄仄仄平。","○平○○平仄仄，仄仄平仄平平平。","仄平仄仄平仄仄，仄平○仄○平平。","仄平仄仄仄平仄，仄○仄仄平平平。"],"paragraphs":["烛龙停边天步徐，酒薄肉干唇不濡。","漫郎怜我困蒸溽，为送古风専扫除。","山头逢君日乍午，作诗瘦似仙人臞。","展缄初疑走甘露，熟读政似锵鸾车。","世间痴儿浪摇吻，谈空说有天一隅。","我今冥顽老不入，十年此路空驰驱。","迩来病废关药裹，枵腹日厌葵菽菹。","窗间败毫积霜笴，架上蠹帙繁书鱼。","钱神无耳未易使，斗宿不灵那可斟。","谁门有士料理得，随地驵骏吾家驹。","三珠连树价亡敌，一鹗掣韝名不虚。","近闻扫径避袢暑，竹杖青鞋一籧篨。","枕中邯郸梦不到，户外孔宾渠自呼。","读书澜翻惜昼短，几欲挽断三足乌。","鼎来说诗剧有味，令我坐享商之瑚。","斯文所喜未中绝，五字复见李与苏。","遗音当从牛铎证，废律安取焦桐枯。","亦知大国功九合，一时盟会收微卢。","愿持狗尾彊貂续，未妨举手遭揶揄。"],"title":"大年复用前韵赋诗见赠亦次韵答之"}
