{"author":"刘长卿","id":54873,"strains":["仄仄○平仄，○平仄仄平。","平平平仄仄，平仄仄平平。","仄仄平平仄，○平仄仄平。","仄平平仄仄，○仄仄平平。","平仄平平仄，平平仄仄平。","仄○平仄仄，平仄仄平平。"],"paragraphs":["剡路除荆棘，王师罢鼓鼙。","农归沧海畔，围解赤城西。","赦罪春阳发，收兵太白低。","远峰来马首，横笛入猿啼。","兰渚催新幄，桃源识故蹊。","已闻开阁待，谁许卧东溪。"],"title":"和袁郎中破贼后军行过剡中山水谨上太尉"}
