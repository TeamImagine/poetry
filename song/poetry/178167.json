{"author":"赵湘","id":178167,"strains":["仄平平○仄，○○仄仄平。","○平平仄仄，仄仄仄平平。","仄仄○平仄，平平仄仄○。","仄平平仄仄，仄仄仄平○。","仄仄○平仄，平平仄仄平。","仄平平仄○，○仄仄平平。","仄仄平仄仄，平平仄仄平。","平平平仄仄，平仄仄平平。","仄仄平平仄，平○仄仄平。","仄平平仄仄，平仄仄○○。","平仄平平仄，平平仄仄平。","仄平平仄仄，仄仄仄平平。"],"paragraphs":["柳浑曾吟郡，中间遇牧之。","留连皆往日，寂寞偶多时。","物象应无改，轩车自有期。","忆山辞阙早，采药上官迟。","泽国闲堪赏，公堂静好窥。","扫苔红叶过，临水白蘋移。","树石秋供画，汀洲晓入诗。","讴谣渔父得，孤洁鹭鸶知。","笛外风含酒，楼中月照棋。","野田耕带雨，寒井汲和澌。","城郭烟霞近，人家橘柚垂。","会须寻此景，况与二公宜。"],"title":"寄霅川刁殿丞十二韵"}
