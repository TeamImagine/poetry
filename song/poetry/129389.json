{"author":"李曾伯","id":129389,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["避愁聊复上层楼，上到层楼转更愁。","杳杳青烟榆夹塞，鳞鳞翠浪麦平畴。","山连楚甸三千里，地隔中原四百州。","立尽栏干谁领会，沧波渺处起沙鸥。"],"title":"同罗季能章成父张子直登樊城制胜楼"}
