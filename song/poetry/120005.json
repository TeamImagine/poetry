{"author":"凌云","id":120005,"strains":["平平仄仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["孤山屹屹镇西湖，山上逋仙旧结庐。","地僻真堪供隠逸，鹤驯全不费招呼。","旌贤赐粟来天诏，踏雪寻梅入画图。","留得遗祠表清德，斜阳古木自啼乌。"],"title":"吊林和靖处士"}
