{"author":"毕士安","id":1456,"strains":["仄平仄仄○平仄，仄仄平平仄平仄。","平平仄仄仄平平，○仄平○仄平仄。","仄仄仄平仄仄平，平平仄仄仄平平，平平仄仄平仄平。","平平平仄仄平仄，仄○平仄平平○。","平○仄○平仄仄，平仄平平仄○仄。","○平平仄仄仄○，仄仄平平仄平仄。","仄仄平仄仄平仄，○平仄仄平平仄。","平平仄仄仄平平，平仄平平仄○仄。","○平仄平平仄仄，仄仄平○平平○，平平仄仄平○仄。","仄平仄仄仄○平，仄仄平平仄仄仄。"],"paragraphs":["画师不肯传风蝶，故作枯干逞奇绝。","清秋未合结繁阴，深户何从洒飞雪。","雪里鸭儿苦耐寒，眠沙枕浦白云团，黄芦槭槭枝叶干。","江头鸣雁恰飞起，恍如身到潇湘间。","潇相洞庭云水隔，山路坡陁断行客。","从来冬景画已难，况有翎毛似崔白。","已觉冰漫稻粱少，更疑水宿溪垠窄。","生平有道付沧洲，今日床头动行色。","屏风主人家近远，我昔曾过浔阳县，田芦野雁尝亲见。","出门解榻定相逢，借我家乡令对面。"],"title":"杨照承议芦雁枕屏"}
