{"author":"刘摰","id":187061,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["马蹄轻滑背城闉，广陌朝晖健醉魂。","暑气泛清怜小雨，木阴环翠羡名园。","宦游淹薄风尘熟，时事侵凌耳目昏。","独有空愁慵病客，肯来吟啸伴南辕。"],"title":"离冀州马上示赵湜"}
