{"author":"葛天民","id":84004,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["冢荒无树亦无碑，土面砖痕似灼龟。","坏道尚存翁仲守，传家知是子孙谁。","又成东海终难料，欲锢南山最可悲。","要寄此情浮世去，临流说与落花知。"],"title":"山中题古墓"}
