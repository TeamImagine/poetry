{"author":"郭祥正","id":192210,"strains":["仄仄○仄平，平仄仄○仄。","仄○平仄平，平平平仄仄。","平平仄仄仄，平平仄平○。","○平仄平○，仄仄平仄○。","仄平仄仄平，仄仄平仄仄。","仄平仄仄平，平仄仄平○。","○平仄仄平，仄仄仄仄仄。","平平仄平平，平平仄平○。","平平仄平仄，仄仄仄○仄。","○仄仄平平，平平仄平仄。"],"paragraphs":["暑雨正郁陶，流汗坐深甑。","忽闻公素来，清风先满径。","高谈别后事，琳琅发吾听。","听之复何如，五月冰雪莹。","况逢至治朝，日月开二圣。","大臣用老成，群辟要方正。","如公亦几人，尚未擢谏诤。","浮舟每经年，山川寓幽兴。","皇皇岁华晚，曳屣漫吟咏。","行矣勿徘徊，金门待新命。"],"title":"送孙公素朝奉还台"}
