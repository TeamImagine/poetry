{"author":"谢逸","id":226574,"strains":["仄平仄平仄，仄仄平○平。","仄平○仄仄，仄平仄○平。","仄仄仄平平，仄仄平仄○。","仄平平仄仄，平平仄平平。","○仄仄仄仄，○仄仄仄平。","○仄平仄仄，仄仄仄仄平。","仄仄平平仄，平平仄○○。","仄仄平仄平，仄仄○○平。","仄○仄○仄，平平仄仄平。","平○平仄仄，仄仄仄仄○。"],"paragraphs":["鄙夫拙生事，日晚儿号冬。","白驹穿瓮牖，曲肱起犹慵。","懒惰百无营，有酒时复中。","孰知廊庙具，征骖犯寒风。","行役岂不苦，王事不我容。","劳佚虽有命，造物似不公。","仰羡冲天鹤，孤飞邈难从。","赖有云外山，所至如迎逢。","是中有深意，高怀可默通。","何当浮大白，一醉百念空。"],"title":"和陈倅宜黄书事"}
