{"author":"刘才邵","id":250816,"strains":["仄平○平仄平仄，仄仄平平仄○仄。","平平仄仄仄○平，平仄平平平仄仄。","平平○仄仄仄○，仄仄○平平仄仄。","仄平仄仄平平平，仄仄平平仄平仄。","平平仄仄○平○，平○平平仄○仄。","平平平○平仄仄，平仄○平仄平仄。","仄平平仄平仄○，平仄平平○○仄。","平平平仄平平○，平仄仄○平仄平。","平○仄仄仄平仄，仄仄仄○平平平。","平平仄仄平仄平，平平仄○平仄平。","○○仄仄仄○仄，仄○○平仄仄平。","平平仄仄平平平，仄平仄仄平平平。","仄平仄仄平平仄，平仄平平○仄平。"],"paragraphs":["北风吹云肃天宇，蕙帐寒生月当户。","颓然就枕睡思浓，魂梦悠悠迷处所。","仙宫胜士肯见临，促席从容陪软语。","自言本事清虚君，学佛求仙两无阻。","云𫐌白日降遥空，天衣飘飘袖轻举。","方诸宫深云海阔，金碧禅房隔烟雨。","与君粗有香火缘，聊复东来相劳苦。","方游昆阆还无期，君住世间须善为。","尘劳足厌不须厌，等是实相夫何疑。","前身自是尘外人，端为世缘縻此身。","重闻妙语发深省，若更离尘佛亦尘。","方平羽节何时来，道宫佛庙随烟埃。","未须苦说扬尘事，东海波声正似雷。"],"title":"夜梦一道人见访相与语甚久颇及宗乘中事因戏之曰仙家亦学佛耶其人笑曰仙佛岂有二哉觉而异之作诗纪其事"}
