{"author":"苏颂","id":179279,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["柳浦重城忝建旟，旧吴星分斗牛墟。","鹫峰遗迹奇难状，大士灵光应不虚。","游伴偶陪宾结驷，肴蔬深愧食无鱼。","高谈终日穷幽赏，俗虑尘襟顿释除。"],"title":"和许秘校同游两天竺"}
