{"author":"陆游","id":41938,"strains":["仄仄平平仄仄平，平平仄仄仄平平。","平平仄仄仄仄仄，平仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["寂寂江村数掩篱，吾庐又及素秋时。","横林未脱色已尽，孤鸟欲栖鸣更悲。","小釜莼羹初下豉，矮瓶豆粉正燃萁。","为农幸有家风在，百世相传更勿疑。"],"title":"农家"}
