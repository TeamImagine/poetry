{"author":"李嘉祐","id":2212,"strains":["仄平仄仄平平仄，平仄平平平仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["亦知死是人间事，年老闻之心自疑。","黄卷清琴总为累，落花流水共添悲。","愿将从药看真诀，又欲休官就本师。","儿女眼前难喜舍，弥怜双鬓渐如丝。"],"title":"闻逝者自惊"}
