{"author":"释德洪","id":228477,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["咏君好句欲消魂，想见朱轓画戟门。","解组正当强健日，载书归老水云村。","虚堂风撼牙籖响，密室岚蒸画牒昏。","偶在湘山最佳处，旧游闲与野僧论。"],"title":"陈大夫见和春日三首用韵酬之  其一"}
