{"author":"张镃","id":81317,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["出山犹自雨随车，到得溪桥一点无。","冷月半明云未去，垂杨成行叶全枯。","竹添东墅方清荫，人在南湖已白须。","应是田翁喜侬至，旋吹灯火竞欢呼。"],"title":"离无锡夜入溪庄港口"}
