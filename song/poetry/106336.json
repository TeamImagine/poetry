{"author":"程公许","id":106336,"strains":["仄平仄仄平，仄平仄平仄。","平平平仄平，仄仄仄平仄。","仄仄仄平平，仄平仄平仄。","平平仄仄仄，平仄仄○仄。","仄仄仄平仄，○平平仄仄。","平平仄仄仄，平仄仄平仄。","平平仄仄仄，仄仄平仄仄。","平平仄○仄，平仄仄平仄。","仄平仄仄平，平平仄平仄。","仄平仄平○，仄平仄平仄。","平仄仄仄平，仄平○平仄。","仄平○平平，平仄平仄仄。","仄平仄仄仄，仄仄平平仄。","平仄仄○平，平平仄平仄。","平平仄平仄，○仄平仄仄。","平平仄仄平，仄仄仄平仄。"],"paragraphs":["渎江万里来，武林一年客。","飘摇无定栖，一一得安宅。","委巷远尘嚣，八窗耿虚白。","冰曹省造请，公退味禅寂。","乃者赤熛怒，横为闾井厄。","羁贫幸我贳，安坐有惭色。","侯门意睥睨，府檄加峻迫。","仓皇幞衣被，包裹到书册。","曲台许借居，虚堂暂休息。","砌蛩伴宵吟，树鸦趣晨汲。","随寓亦足娱，一枝更须择。","是身如浮云，何所为定迹。","顾怜性梗野，雅嗜祇泉石。","陈力怯荷殳，康屯况无策。","强颜杂班缀，颇觉非本色。","时清早得归，永愿守蓬荜。"],"title":"入都一年余舍馆五迁最后得杨园空屋僻远市嚣宽洁爽垲火后庄文府以中旨攘夺仓皇徙寓奉常之寅清堂成五言长篇"}
