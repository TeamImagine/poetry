{"author":"陈著","id":139303,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["回头林谷已云迟，心不怀疑遁自肥。","有菊可寻方觉是，无根自药岂吾非。","危时一醉便为福，好客相过莫放归。","欲吊湘累波浩渺，但须珍重芰荷衣。"],"title":"次韵戴帅初以水涨不及赴茂林醵饮重午"}
