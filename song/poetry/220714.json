{"author":"邹浩","id":220714,"strains":["平仄仄平○○仄，仄仄○平仄平仄。","平平平仄仄平平，仄仄平平仄平仄。","仄平平仄仄仄平，仄仄仄平平仄仄。","平平仄仄仄○○，仄仄仄平平仄仄。","仄平平仄○仄平，平仄仄平平仄仄。","仄平平仄仄平○，仄仄仄平○仄仄。","平平平仄平仄平，仄仄平○仄平仄。","仄平仄仄仄平平，仄仄○平仄平仄。","仄平○仄仄平○，平仄平平仄平○。","仄平平仄仄○平，仄仄仄○平仄仄。","仄平仄仄仄○平，仄仄○平平仄仄。","平平平仄仄平平，仄仄平平仄平仄。"],"paragraphs":["龙凤小团分禁户，往往称珍减前语。","元丰天子妙风雷，万古埃尘洒新雨。","壑源春贡识此心，不比豫州常枲纻。","卿云密密拥蜿蜒，御府仅能千百数。","匪颁台阁裁几人，恩逐味增沦骨髓。","帝乡仙去鼎湖空，井閟合门犹玉乳。","龙髯虽在龙莫形，只有云留瑞民伍。","叶家所得最非常，好事殷勤始容取。","故人分赠不遐遗，怜我哀摧病方愈。","莆阳英爽杳难攀，品目纵横谁捍御。","仰惟笔削到茶经，亟以将诚归许与。","诗来寒谷歘然春，坐觉辉光满禾黍。"],"title":"次韵答詹成老谢密云龙之什"}
