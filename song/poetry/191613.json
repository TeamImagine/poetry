{"author":"梁焘","id":191613,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["原庙亲持十月觞，天回宝辇款虞庠。","当阳赭幄翔龙座，属地霜袍振鹭行。","拭目向儒移美俗，虚怀稽古自兴王。","太平重见清风颂，嘉句飞传到玉堂。"],"title":"驾幸太学"}
