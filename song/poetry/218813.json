{"author":"李廌","id":218813,"strains":["平平○○平平平，平平平仄平平。","仄平平○平平平仄仄仄，平平平仄○平仄仄仄平。","仄平仄平平仄平仄，平平平○仄仄仄○○平。","仄仄仄仄仄平仄，仄○仄仄○仄平。","仄平仄平平仄○，仄平平平仄平○，平平平仄仄○仄○平平。","仄平平平，仄平平平。","○平仄仄仄，仄仄仄平平。","平平仄仄仄，平仄平仄平。","○平仄平平，仄平○平平。","仄平仄仄○平平，平平平平仄平平平。"],"paragraphs":["吁嗟憧憧之民兮，何终身不灵耶。","不能挥毫縻青天耀白日，胡为乎布衣韦带事读书。","不能坐穷庐运筹算，胡为乎骑马试剑轻其躯。","项籍耻作百夫勇，禹行舜趣犹贱儒。","惫乎四支愁五脏，不能成功竟何如，胡为乎直待临老空嗟吁。","盍归乎来，盍归乎来。","长桥系白鲤，摆尾向天台。","风流李北海，雄望摩九垓。","长卿向穷时，尚为临邛咍。","北邙古墓空蒿莱，胡为乎须上黄金台。"],"title":"胡为乎行赠丘公美"}
