{"author":"皎然","id":40383,"strains":["仄仄平平平仄平，平○○仄○○平。","？仄平平平仄仄，平平仄仄○○仄。","仄○平仄平仄平，平平仄仄仄○平。","○平仄仄平仄仄，平仄○平平平仄。","仄平平仄仄仄平，仄平平○仄平仄。","平仄平○仄仄平，平平平？仄平○。","平平仄仄仄平仄，仄仄平平平仄平。","平平仄仄○仄仄，平平仄仄○仄仄。","平○仄仄平仄平，○仄○平○平仄。","仄仄平平仄仄○，平平平仄仄○平。","仄平仄仄平平仄，平仄平平仄仄平。","仄仄平平平仄仄，仄仄仄平○仄仄。","平平平平仄仄平，仄仄平平○平仄。"],"paragraphs":["我有云泉邻渚山，山中茶事颇相关。","𫛸鴂鸣时芳草死，山家渐欲收茶子。","伯劳飞日芳草滋，山僧又是采茶时。","繇来惯采无近远，阴岭长兮阳崖浅。","大寒山下叶未生，小寒山中叶初卷。","吴婉携笼上翠微，蒙蒙香{夹刂}罥春衣。","迷山乍被落花乱，度水时惊啼鸟飞。","家园不远乘露摘，归时露彩犹滴沥。","初看怕出欺玉英，更取煎来胜金液。","昨夜西峰雨色过，朝寻新茗复如何。","女宫露涩青芽老，尧市人稀紫笋多。","紫笋青芽谁得识，日暮采之长太息。","清泠真人待子元，贮此芳香思何极。"],"title":"顾渚行寄裴方舟"}
