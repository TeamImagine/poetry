{"author":"方回","id":148717,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["似觉晴光稍不同，天成奇句与衰翁。","雪滋死草芽先绿，冰浴新鹅掌倍红。","荏苒客途惊岁暮，凄凉家事忆江东。","小长桥畔谁知许，一棹孤舟万籁风。"],"title":"小长桥书事"}
