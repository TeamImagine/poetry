{"author":"徐侨","id":88795,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["扶筇剥啄一山中，幽兴偏于此处浓。","前屏树柯呈列岫，旁开林隙出奇峰。","座迎夜月分吾石，栏度朝云对汝松。","俗客不来人籁寂，省心时听数声钟。"],"title":"后坡"}
