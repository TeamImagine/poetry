{"author":"贺铸","id":213209,"strains":["仄平平仄仄平平，仄仄平平仄仄平。","仄仄平平平仄仄，平平仄仄平平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["冷云抛雪未成花，过埭东风冻著沙。","荻浦渔归初下雁，枫桥市散祗啼鸦。","旧闻南国饶春事，行见东风换物华。","老病心情亦何有，药囊诗卷是生涯。"],"title":"广陵茱萸湾晚泊"}
