{"author":"董嗣杲","id":154468,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["富池归去欲相从，几想苍云碧树东。","夜月庾楼懐抱在，春风陶径梦魂通。","前峰路断锄犂少，古渡征苛网罟空。","难语数年牢落恨，千林如海夕阳红。"],"title":"蒙叟悟禅人俗舍在湖口县予留江城闻其归省且有书贶因寄二首  其二"}
