{"author":"郭祥正","id":192028,"strains":["仄平仄平平，○平平○仄。","仄○平仄平，平仄平仄仄。","仄平平仄仄，平平仄平仄。","平平○平平，平仄平仄仄。","平平仄平仄，仄仄仄○仄。","仄仄平○平，平仄仄平仄。","平平仄仄仄，仄仄仄仄仄。","平平平仄○，仄仄平仄仄。","仄仄仄仄仄，○平仄平仄。"],"paragraphs":["予生本无羁，缪为兹县尹。","日长公事余，佳客车接轸。","入林安所食，烹庖就肥笋。","森森苍龙孙，头角遭束窘。","金刀仆争割，紫箨手亲陨。","草火尤相宜，狼藉亦残忍。","聊为一饷乐，得酒辄满引。","喧呼棋屡胜，惨淡诗不敏。","予腹既便便，从君莞而哂。"],"title":"同阮时中秀才食笋二首  其二"}
