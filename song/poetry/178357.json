{"author":"司马光","id":178357,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["寒压春头草未芽，喜闻置酒赏新葩。","官仪赫奕三川守，野意萧疏四皓家。","不用管弦妨淡泊，岂容桃李竞繁华。","昏鸦散乱传呼出，归路林间烛影斜。"],"title":"和君贶任少师园赏梅"}
