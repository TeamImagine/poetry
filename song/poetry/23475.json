{"author":"王十朋","id":23475,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄仄仄仄，仄仄平平仄仄平。","平仄平平平仄仄，平平仄仄仄平平。"],"paragraphs":["去年佳节吴头见，今久秋声峡内闻。","桂魄渐看成半璧，银河犹自掩微云。","晒书空有便便腹，乞巧初无怪怪文。","为向天边牛女道，夫耕妇织莫辞勤。"],"title":"七夕"}
