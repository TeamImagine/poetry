{"author":"陈渊","id":248068,"strains":["仄平平平仄，仄仄仄平仄。","仄仄仄平仄，平平平仄仄。","平○平仄仄，平仄仄平仄。","平平仄平○，仄仄仄仄仄。","平仄平仄仄，仄仄平○仄。","仄仄平平仄，○仄仄平仄。","平平○○○，○仄仄平仄。","平平仄平仄，仄仄平仄仄。","平平平仄仄，仄平仄平仄。","平平仄仄平，仄仄平平仄。"],"paragraphs":["诏书寛逋负，国用岂云阙。","郡邑有常供，征求安敢辍。","稽迟推蚤暮，钩摘剧豪髪。","饥氓困鞭棰，十室九告竭。","连雨催早稻，雪穗迷空阔。","要令公私办，当复俟旬月。","平生虑患深，献玉每遭刖。","忧民已无策，问俗聊省罚。","阳城吾所慕，晚官敢求达。","宁无抚字心，便觉催科拙。"],"title":"被檄下乡督税作释负"}
