{"author":"韩驹","id":237077,"strains":["平平仄仄平仄平，仄平仄仄平平平。","仄平仄仄仄平仄，平仄○仄○平平。","仄平仄仄仄仄仄，仄平平仄仄仄平。","仄○仄仄仄○仄，仄仄仄仄平平○。"],"paragraphs":["旌旗杂沓铙鼓鸣，使君小队来郊坰。","旧时视草判花手，今学操剑驱民丁。","逆胡未灭壮士耻，子虽年少有典型。","短衣匹马肯从我，与子北涉单于庭。"],"title":"二十九日戎服按军城外向仪曹亦至戏赠一首"}
