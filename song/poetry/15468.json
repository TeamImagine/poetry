{"author":"刘子翚","id":15468,"strains":["平平仄仄仄平平，仄仄平平仄仄平。","仄仄平平平仄仄，仄平平仄平平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["侵凌腊尾近春前，冻色冥冥不见天。","一洗氛埃终自洁，暗催花柳为谁妍。","单衣窭巷无朝爨，垂箔高门有醉眠。","闻道江头消息好，玉旌瑶帜满楼船。"],"title":"次韵温其雪"}
