{"author":"韦骧","id":190717,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["解印逾旬君已知，新诗相寄重相违。","由来从宦无期定，不得同时受代归。","揽辔益嗟贤谊远，异乡况是故人稀。","宜春台外空回首，独整区区倦翼飞。"],"title":"次韵和孙世则以诗送别"}
