{"author":"王十朋","id":22841,"strains":["平平仄○仄，仄仄平仄平。","平平仄平平，仄平平仄平。","仄平仄平仄，仄平仄仄平。","仄仄平仄平，仄仄仄仄平。","平仄平平○，仄平仄○平。","○仄仄仄平，平平仄平平。","仄仄平仄仄，平平平仄平。","○平？仄仄，仄平平仄平。"],"paragraphs":["平生少相识，摸索能记刘。","东南小蓬莱，二年同宦游。","濯缨鉴湖水，佩兰以洁修。","自倚肮脏门，不撼富贵头。","西泛吴江澜，委身谩乘流。","回首望故乡，天高路遐悠。","慷慨君自喜，伊优吾亦羞。","乘桴倘有志，愿言呼仲由。"],"title":"再用前韵赠韶美"}
