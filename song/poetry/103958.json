{"author":"吴泳","id":103958,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄平，仄平平仄仄平平。","平平仄仄平平仄，仄仄平平仄仄平。"],"paragraphs":["嶰竹吹香子气分，苍苍有意瑞斯文。","已从嵩岳生申伯，复向西山寿卯君。","鲐背自宜当职任，虎头曾已策功勋。","壶中日月春长在，且试犀沈一瓣薰。"],"title":"寿邹都大  其四"}
