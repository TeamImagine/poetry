{"author":"宋祁","id":13948,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["萧宇斋空夜景深，长康勉力效长吟。","池风过处琴遗韵，墙月斜时树倒阴。","几隠原灰同木槁，书翻故网有鱼侵。","漏壶渐促星榆转，独背篝灯拥薄衾。"],"title":"西斋夜思"}
