{"author":"韩琦","id":101118,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["来守留都第四年，年年元已此开筵。","一春曾喜陈歌舞，三会皆逢去管弦。","无乐只忧辞酒客，多寒谁辨惜花天。","欲看郊外风光野，更上亭西祓禊船。"],"title":"壬子上巳会许公亭"}
