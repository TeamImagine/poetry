{"author":"刘跂","id":211343,"strains":["平平仄仄仄，仄仄仄仄平。","平平仄平仄，仄仄仄仄○。","仄平平平仄，仄仄仄平平。","仄仄仄平仄，平仄平平平。","平平○仄平，仄仄平仄平。","○仄仄平仄，平平平○平。","仄平仄平仄，仄仄仄平○。","仄仄平仄平，平仄平仄○。","仄平仄○仄，仄仄仄仄平。","仄仄仄平仄，平仄仄平平。"],"paragraphs":["逢时乐宦达，既达贵蚤休。","东门两归客，冉冉不可留。","大夫名贤后，出处亦俱优。","筑室在何许，南郭林塘幽。","安车摇佩鱼，步屧随杖鸠。","胜日至佳客，懽颜终献酬。","鄙人最樗散，世用一何缪。","政以无事身，尊俎常见收。","令年扫三径，近不隔虎丘。","欲问杜陵老，来往几风流。"],"title":"题束道辅怀疏亭二首  其一"}
