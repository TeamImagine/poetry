{"author":"赵抃","id":101602,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["越郡江南尽不如，乐天流语信非踈。","人从锁闼中间出，宅在蓬莱向上居。","言念玉符分镇日，却思琼苑拜恩初。","临风又辱诗筒寄，足见优游刃有余。"],"title":"次韵前人寓越廨宇有怀"}
