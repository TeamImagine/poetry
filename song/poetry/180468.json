{"author":"王安石","id":180468,"strains":["仄仄平平仄仄平，仄平平仄平平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["怒水凭风雪垄高，乱流追我祇鱼舠。","忽看淮月临寒食，想映江春听伯劳。","道义当成麟一角，文章已秃兔千毫。","后生可畏吾知子，南北何时见两髦。"],"title":"李君昆弟访别长芦至淮阴追寄"}
