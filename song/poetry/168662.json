{"author":"文同","id":168662,"strains":["平仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["危阁飞空羽翼开，下蟠波面影徘徊。","光摇画板月深浅，声绕曲栏风往来。","暝色四郊烟莽苍，晓云千嶂雪崔嵬。","主人好事民无讼，日夕登游对酒杯。"],"title":"题晋原舒太博清溪阁"}
