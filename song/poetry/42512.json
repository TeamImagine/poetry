{"author":"陆游","id":42512,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["凄风吹雨过江城，缓策羸骖并水行。","古路初惊秋叶堕，荒郊已放候虫鸣。","壮心耿耿人谁识，往事悠悠恨未平。","斜日半竿羌笛怨，西陵寂寞又潮生。"],"title":"郊行"}
