{"author":"陈文蔚","id":83178,"strains":["仄仄○平平，仄平平仄平。","仄仄仄○平，仄仄○仄平。","平仄仄平仄，仄仄平仄平。","平仄仄平仄，平仄平仄平。","仄仄仄仄○，平平仄平平。","平仄仄平仄，○仄平平○。","仄平仄平仄，仄○平仄平。","○仄仄平仄，平平仄仄平。","平平仄仄平，平仄仄仄平。","仄仄仄平仄，仄仄平○平。","平平仄平仄，仄○仄平平。","平仄平仄仄，仄仄平仄平。","平平仄平平，仄仄仄○平。","○仄仄仄仄，平仄○平平。","仄平仄仄平，仄仄仄仄平。","仄仄仄平仄，仄仄平仄平。","仄平仄平仄，仄仄仄平○。","平平仄平仄，平平○平平。","平仄仄仄仄，平平○仄仄。","仄仄仄平仄，○平平仄平。"],"paragraphs":["上帝降斯民，厥初存秉彝。","古昔世教明，大道行坦夷。","裘葛顺冬夏，饮食充渴饥。","非有慕于外，夫妇皆与知。","岳渎气既分，民风日浇漓。","仁义既榛塞，教化悲陵迟。","隠然善端著，不胜奸伪滋。","其至藉吾道，纷纷取世资。","阳尊若示公，阴叛实济私。","孟氏极雄辩，剖晰精毫厘。","言言七篇在，炳如日星垂。","千载嗟晦蚀，大义谁复提。","延陵有佳孙，好学谨操持。","传授有所自，源派分江西。","若为日用功，义利早辨之。","细读象山记，妙意良在兹。","愿言不为获，努力但耘耔。","堂前有松桂，年年长柯枝。","生意不自已，何心论报施。","请子对佳木，长哦经德诗。"],"title":"寄题吴子似所居二首 经德堂"}
