{"author":"杜荀鹤","id":32850,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["刳得心来忙处闲，闲中方寸阔于天。","浮生自是无空性，长寿何曾有百年。","罢定磬敲松罅月，解眠茶煮石根泉。","我虽未似师披衲，此理同师悟了然。"],"title":"题德玄上人院"}
