{"author":"张明中","id":116571,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["见说西京有魏家，瑞云吹紫染芳华。","移将万里豪门贵，幻出千枝倾国葩。","新佩荷囊重渍色，更乘兰馥七香车。","倡花野蕊都销尽，来配姚黄得共夸。"],"title":"三月二日紫牡丹"}
