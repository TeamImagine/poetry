{"author":"释德洪","id":228008,"strains":["仄仄平仄平，○仄？平平。","仄平平仄仄，○平仄平平。","平仄○仄仄，仄仄平平平。","仄仄平平平，仄仄平平平。","仄平平平仄，仄○平○平。","仄○仄○仄，仄仄仄平平。","仄平仄平平，○仄平平○。","仄平平仄仄，仄仄仄仄○。","仄平平仄仄，平仄仄平平。"],"paragraphs":["我昔游潜山，空翠插晴烟。","至今清夜梦，犹能历层颠。","天柱如玉立，贵气朝山川。","下有童师庐，杂遝皆奇贤。","卓途龙山子，靖深波间莲。","近闻亦分座，道眼照人天。","道人使吴来，衣裓余芳鲜。","愿求奇崄句，庶使大法传。","一拳无背触，何处见灵源。"],"title":"送贤上人往太平兼简卓首座"}
