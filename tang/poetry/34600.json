{"author":"张说","id":34600,"strains":["仄仄平平仄，平仄○平平。","仄平平仄仄，仄仄仄平平。","○平平平仄，仄仄仄平平。","平平平仄仄，平仄仄平平。","仄仄仄平仄，仄平平平平。","仄平平平仄，平平仄平平。","仄平平仄仄，平○平仄平。","仄○仄平仄，平仄仄平平。"],"paragraphs":["问子青霞意，何事留朱轩。","自言心远俗，未始迹辞喧。","过蒙良时幸，侧息吏途烦。","簪缨非宿好，文史弃前言。","夕卧北窗下，梦归南山园。","白云惭幽谷，清风愧泉源。","十年兹赏废，佳期今复存。","挂冠谢朝侣，星驾别君门。"],"title":"杂诗四首 三"}
