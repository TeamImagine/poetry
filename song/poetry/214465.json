{"author":"晁补之","id":214465,"strains":["仄平仄仄平平仄，仄仄仄平○仄仄。","平平仄仄仄○平，平仄仄平○仄仄。","仄平○仄平平平，仄仄平平平仄仄。","○平仄仄仄○仄，仄仄平平平仄仄。","平平仄仄仄平平，平仄仄平平仄平。","仄○仄仄平仄仄，○仄仄○○仄平。","仄平仄仄平平仄，平○平平平仄平。","仄平○仄仄仄仄，仄仄平平平仄平。","平○○仄仄平仄，仄仄○平仄○仄。","仄仄仄仄仄仄仄，平仄仄平平仄仄。","平平仄仄平仄仄，仄仄平仄平仄仄。","平平仄仄仄平仄，平仄仄平平仄仄。","仄平仄仄仄平平，平○○仄平平平。","平平仄仄○仄仄，仄仄仄平平仄平。","平○仄仄仄仄仄，仄平平仄平平平。","平平仄仄仄仄仄，仄仄仄平平仄平。"],"paragraphs":["美人窈窕家南国，可与副笄亲黍稷。","平生寂莫凤将雏，惭愧木桃犹报璧。","石城三桨为谁催，万里清江凌不测。","王门酒肉傲胜诡，岂有邹阳仍下客。","危词欲洗大夫冤，千载独怀吾祖贤。","不量腹小文籍博，颇似井蜺轻饮川。","丈夫趣舍无南北，情亲非为墙屋连。","子真正用卧谷口，乃有高名諠日边。","胸中傀磊契何所，自笑柴愚得参鲁。","借令好问忘足茧，狐腋岂堪黄犬补。","吾身栎社真寄耳，趣取无用安足数。","无心俎几彘盘辱，拳曲不羞人厌睹。","土山出火石为融，羲和当午车隆隆。","通渠束带过者寡，乃独葛巾终日同。","倾囷倒廪用饷我，我为牙羽陈编锺。","蝉声入耳廪节改，别我整骖无愧容。"],"title":"赠段万顷"}
