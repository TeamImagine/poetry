{"author":"毕仲游","id":208969,"strains":["○平仄仄平○仄，仄仄平平平仄仄。","平平平平仄仄仄仄平仄，平仄仄仄仄仄平平平仄仄。","平平○仄仄平仄，○仄平平仄平仄。","平仄平平仄仄平，仄仄平平仄平仄。","平平平平平仄仄，仄仄平○仄平仄。","平平仄仄仄仄仄，仄仄平平仄平仄。","仄平平平仄平仄，仄仄平平平仄仄。","平平平仄平仄平，平仄平平仄平仄。","平平平平仄○仄，仄仄平平仄平仄。","○平平仄仄平仄，仄仄○平平仄仄。","平平平仄平仄仄，仄仄平平仄平仄。","仄仄平平仄仄平，平平仄仄平平仄。"],"paragraphs":["欧阳季默年三十，处世虽艰心地吉。","居于颓垣坏屋偪仄之巷，而有倜傥慷慨汪洋之美质。","高才横骛若飞走，横野腾山漫罝毕。","吾懒居家病益生，絮帽蒙头造君室。","儿童惊窥前复后，笑我衰迟见风栗。","升堂发箧数百纸，烂锦繁华照初日。","怒生风云与神会，怪走龙蛇堪股栗。","奇踪虽在人已亡，今也源流苦萧瑟。","吾家绨囊亦三四，纵有名书未充实。","妻孥饥饿谓无用，谇语如蛩常唧唧。","黄签青缥才数种，若比君家百无一。","后会殷勤定若何，人生聚散胡能必。"],"title":"次韵和欧阳季默观书纪事之作"}
