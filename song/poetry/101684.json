{"author":"赵抃","id":101684,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["亭号休休古退藏，岂如溪上构虚堂。","坐邀城市真潇洒，却谓江湖太渺茫。","下笔新题无俗事，搘筇野服是家常。","临流最有清风快，未见故人心已凉。"],"title":"次韵毛维瞻白云庄三咏 平溪堂"}
