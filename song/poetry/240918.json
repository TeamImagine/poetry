{"author":"周紫芝","id":240918,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["九日清尊强挽秋，满庭风雨复谁游。","俗人言下无三语，此老胸中有九流。","白发不妨欺短帽，黄花应解笑痴愁。","客情老去何曾好，双鲤书来几日收。"],"title":"九日风雨终日用怀载扬韵"}
