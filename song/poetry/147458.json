{"author":"方回","id":147458,"strains":["平平平仄仄，仄仄仄平平。","仄○平平仄，平○仄仄平。","仄○平仄仄，仄仄仄平○。","平仄平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","仄平平仄仄，仄仄仄平平。","仄仄平平仄，○平仄仄平。","平平平仄仄，仄仄仄平平。","平仄平○仄，○平仄仄○。","平平○仄○，平仄仄平平。","仄仄平平仄，平平仄仄平。","仄○○仄仄，仄仄○平平。","仄仄○平仄，平平仄仄平。","仄平平仄仄，仄仄仄○平。","平仄平平仄，○平仄仄○。"],"paragraphs":["疲氓多菜色，去守乏棠阴。","属虑千峰旱，俄闻六月霖。","面滩船欲涩，茗务井还深。","香润回瓜圃，声酣起蔗林。","炎官初恣肆，道暍稍侵寻。","畏日方焦野，油云忽冒岑。","此凉苏万病，厥价倍千金。","解郡虽逾岁，留家尚至今。","田登欣米贱，屋老惧书淋。","遥念儿衣醭，兼虞妇灶沈。","凄清传古调，忧闷豁烦襟。","拭汗纰𦈌帨，搔头断玉簪。","却思穿石罅，共坐听泉音。","韭脆鲜鳞缕，梅芳煮酝斟。","一江同照影，两地隔论心。","疑雪佳公子，输君日对吟。"],"title":"次韵张耕道喜雨见怀兼呈赵宾旸"}
