{"author":"仇远","id":164173,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄仄平仄，平仄平平平仄平。","仄仄平平平仄仄，仄平仄仄仄平平。"],"paragraphs":["远从溧里上潼川，渚宿岩栖约半年。","老子情怀原不浅，扁舟风景浩无边。","故乡兵后几人在，明月秋中何处圆。","母氏悬悬兄弟望，顺流及早理归船。"],"title":"又送程公礼侍父归蜀用方万里韵"}
