{"author":"周必大","id":50284,"strains":["仄平仄仄仄平平，仄仄平平仄仄仄。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["溯洄险过峡中船，赖有名山寄静便。","丘壑遂将从栗里，功名何敢梦凌烟。","吾贤才术今谁敌，野老风流未可传。","趁取桃花日千里，蓬莱方丈会群仙。"],"title":"乐顺之司理用杨韵赞予去岁江行游山之乐再次韵"}
