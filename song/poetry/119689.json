{"author":"林希逸","id":119689,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["学深行粹乡评美，三舍成名号胜流。","定价盍归群玉府，横经暂访百花洲。","湖山称侍亲行乐，岁月追思仆旧游。","台府诸贤皆具眼，相知应不待相求。"],"title":"送新饶州陈教授"}
