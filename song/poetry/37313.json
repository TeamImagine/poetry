{"author":"陆游","id":37313,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["春光何止二分空，寒食都无数日中。","密叶成阴花寂寂，旧巢添土燕匆匆。","纸鸢收线愁风恶，秧马掀泥喜雨蒙。","堪叹今年衰更甚，苍颜纵醉不成红。"],"title":"山园杂咏五首  其五"}
