{"author":"宋祁","id":24640,"strains":["平仄仄平仄，平平平仄○。","仄平平仄仄，平仄仄平平。","平仄平平仄，平平仄仄平。","仄平○仄仄，平仄仄○平。","仄仄平平仄，平○仄仄平。","仄平平仄仄，平仄○平平。","仄仄平平仄，平平仄仄平。","仄平平仄仄，○仄仄○○。"],"paragraphs":["门下客逾落，胡为君见从。","坠余仍顾甑，寒罢始知松。","休计流光迈，聊欣此地逢。","已甘漂似梗，宁止哑如钟。","仕路惟希退，乡评幸见容。","病偷它日壮，衰作长年慵。","世态同波荡，交情敌酒浓。","好坚归去约，相伴老三封。"],"title":"喜翟颖先辈至有感"}
