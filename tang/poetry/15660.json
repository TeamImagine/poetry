{"author":"白居易","id":15660,"strains":["仄仄仄平仄，平平仄平平。","平平平仄仄，○仄仄平平。","仄仄仄平仄，仄○平○平。","平平仄仄仄，仄仄平平平。","平仄仄仄仄，○平平仄○。","平平○仄○，仄仄仄平平。"],"paragraphs":["夜雪有佳趣，幽人出书帷。","微寒生枕席，轻素对阶墀。","坐罢楚弦曲，起吟班扇诗。","明宜灭烛后，净爱褰帘时。","窗引曙色早，庭销春气迟。","山阴应有兴，不卧待徽之。"],"title":"春夜喜雪有怀王二十二"}
