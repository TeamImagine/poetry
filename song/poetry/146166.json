{"author":"俞汝尚","id":146166,"strains":["平平仄平平，仄仄平仄平。","仄仄仄仄仄，平仄仄平平。","平平仄平仄，仄仄平平平。","仄仄仄平仄，平平平仄○。","仄仄仄平仄，平仄○仄平。","仄仄仄仄仄，仄仄平平平。","平平仄平平，仄平平仄平。","仄仄○平平，仄仄仄平平。","平仄平平仄，仄仄平平平。","平平仄○平，仄仄平平平。","仄仄仄仄仄，仄仄平平平。","仄仄仄仄○，仄仄平平○。","仄平仄平○，仄仄仄平平。","仄仄○○平，平仄仄平平。","仄仄仄仄仄，仄仄平仄平。","仄仄平仄○，仄○平仄平。","平仄平平仄，○平平平平。","平平仄仄平，仄仄平仄平。"],"paragraphs":["幽人𣃁寒泉，井甃名日蒙。","井贵德不改，蒙以养为功。","非徒玩清冷，润液幽芳丛。","说筑傅岩下，伊耕莘野中。","静守一夫事，勤政王道隆。","孔孟不得志，日月经高穹。","休哉圣贤心，养私而用公。","宇宙间生民，草木与昆虫。","仁渐而秾郁，义惨而庞洪。","泓泓此中泉，与物资天功。","勿谓短绠浅，海底渊源通。","勿谓一勺轻，洗涤人心空。","近林郁青苍，远涧与冲融。","往往中间云，霶霈起天风。","汲引即所利，孰遣榛莽丰。","有道无得丧，孰患番险蒙。","君子修诸业，虑初而图终。","为君赋此诗，勿厌吾道穷。"],"title":"题蒙泉"}
