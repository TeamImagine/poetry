{"author":"陆游","id":34142,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["山中看雪醉骑驴，清赏真成十载无。","高压孤峰增峭绝，斜倾丛竹失枝梧。","松肪火暖眠僧榻，芋糁羮香拥地炉。","病骨虽癯犹健在，未应遽作卧游图。"],"title":"正月二十八日大雪过若耶溪至云门山中"}
