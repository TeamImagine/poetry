{"author":"吕陶","id":186339,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄仄。","仄仄仄平平仄仄，仄平平仄仄平平。"],"paragraphs":["山僧何事下山迎，步彻山腰到寺庭。","清梵一声沈夕籁，碧岚千幅展春屏。","自惭缰锁非真赏，乍见林泉似独醒。","回首暮钟留恨处，断烟层霭倍青青。"],"title":"游交城石壁寺二首  其二"}
