{"author":"苏轼","id":194002,"strains":["平平平仄平仄仄，平○仄平平仄仄。","平○仄仄平仄平，仄仄平平仄平仄。","仄平仄仄仄平平，仄仄○平平仄平。","仄平平平平仄仄，仄平平仄仄仄平。","平平仄仄仄平仄，仄仄平平平仄仄。","平平仄仄仄平平，仄仄仄○平仄仄。","仄仄○平平仄平，○平仄仄仄仄平。","仄平平仄平平仄，平仄○平仄仄平。","仄仄平平仄平仄，仄仄仄平平仄仄。","平平仄仄仄○平，仄仄平平仄平仄。"],"paragraphs":["城东坡陇何所似，风吹海涛低复起。","城中病守无所为，走马来寻铁沟水。","铁沟水浅不容辀，恰似当年韩与侯。","有鱼无鱼何足道，驾言聊复写我忧。","孤村野店亦何有，欲发狂言须斗酒。","山头落日侧金盆，倒著接{罒离}搔白首。","忽忆从军年少时，轻裘细马百不知。","臂弓腰箭南山下，追逐长杨射猎儿。","老去同君两憔悴，犯夜醉归人不避。","明年定起故将军，未肯先诛霸陵尉。"],"title":"铁沟行赠乔太博"}
