{"author":"曹勋","id":12847,"strains":["平○仄仄○平平，仄仄平平仄仄○。","平仄仄平平○仄，仄平平仄仄平平。","仄平仄仄平平仄，仄仄平○仄仄平。","○○仄平平仄仄，仄○仄仄仄平平。","仄平仄仄平平仄，平仄平平仄仄○。","仄仄平平平仄仄，平平平仄仄平平。","仄平仄仄○○仄，仄○平○仄仄平。","仄仄平○平仄仄，平平仄仄仄平平。"],"paragraphs":["名传蔡国冠儒林，二百年来庆泽深。","同德允为贤相法，醉经端向古人寻。","稍提阙里西河意，尽扫桑间濮上音。","行听雨蒙歌迅召，不应衮绣有遐心。","力辞大政勋方著，均佚琳宫道益深。","北阙嘉猷常简在，东山春色寄幽寻。","半言夙契三乘偈，一噫何妨万窍音。","贱子抠衣陪下士，天游六凿已无心。"],"title":"用徐谏议韵上谢参政"}
