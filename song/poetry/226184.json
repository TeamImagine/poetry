{"author":"洪炎","id":226184,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["瓯山闽海两高深，幕府同开阅古今。","堂号止戈贤守意，郡名长乐圣君心。","行看铸剑为农器，即有飞鸮集泮林。","比日东南是洙泗，喜闻弦诵发清音。"],"title":"福州程使君止戈堂二首  其一"}
