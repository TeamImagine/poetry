{"author":"陆游","id":32870,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["驿前官路堠累累，叹息何时送我归。","池馆莺花春渐老，窗扉灯火夜相依。","孤鸾怯舞愁窥镜，老马贪行强受鞿。","到处风尘常扑面，岂惟京洛化人衣。"],"title":"果州驿"}
