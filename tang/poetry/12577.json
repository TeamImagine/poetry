{"author":"虞世南","id":12577,"strains":["平仄仄平平，平○仄仄○。","平平仄平仄，平仄仄平平。","○○○平仄，平平仄仄平。","平平仄仄仄，仄仄仄平平。","仄仄平仄仄，平平仄仄平。","仄仄平○仄，平平仄仄平。","平平平仄仄，平仄仄○平。","平平仄仄仄，平平仄仄平。"],"paragraphs":["驰马渡河干，流深马渡难。","前逢锦车使，都护在楼兰。","轻骑犹衔勒，疑兵尚解鞍。","温池下绝涧，栈道接危峦。","拓地勋未赏，亡城律岂宽。","有月关犹暗，经春陇尚寒。","云昏无复影，冰合不闻湍。","怀君不可遇，聊持报一飧。"],"title":"拟饮马长城窟"}
