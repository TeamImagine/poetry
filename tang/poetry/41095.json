{"author":"贯休","id":41095,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["河北江东处处灾，唯闻全蜀勿尘埃。","一缾一钵垂垂老，千水千山得得来。","奈菀幽栖多胜景，巴歈陈贡愧非才。","自惭林薮龙钟者，亦得亲登郭隗台。"],"title":"陈情献蜀皇帝"}
