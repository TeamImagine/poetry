{"author":"储光羲","id":54183,"strains":["仄平○平仄，仄平仄平平。","平平仄平仄，仄仄平○平。","平平平平平，仄仄平平平。","平○仄平仄，仄仄仄平平。","平仄仄仄平，仄仄平○平。","仄平○仄平，仄○仄平平。","仄平平仄平，平仄仄平平。","仄仄平仄仄，平平仄平平。","仄仄○平平，仄平平仄平。","仄平仄平仄，仄仄平平平。"],"paragraphs":["北河旄星陨，鬼方狝林胡。","群师舞弓矢，电发归燕墟。","皇皇轩辕君，赞赞皋陶谟。","方思壮军实，远近递生俘。","车马践大逵，合沓成深渠。","牧人过橐𫘞，校正引𫘦駼。","烈风朝送寒，云雪霭天隅。","草木同一色，谁能辨荣枯。","四履封元戎，百金酬勇夫。","大邦武功爵，固与炎皇殊。"],"title":"观范阳递俘"}
