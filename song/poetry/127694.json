{"author":"方岳","id":127694,"strains":["平仄○平平，仄仄平仄○。","仄平仄仄仄，平仄平○平。","平平仄仄平，平平仄平平。","平仄平平平，仄仄仄仄平。","仄仄仄平仄，平仄仄仄平。"],"paragraphs":["飞盖临边城，敌在吾目中。","古今一俯仰，衰草迷隋宫。","书生故倦游，庞眉感秋蓬。","安得双飞鸿，跨此万里风。","下视渺尘土，毋与俗士逢。"],"title":"与同幕集南楼再用韵"}
