{"author":"赵湘","id":178135,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["琐闼题诗送赴官，郡斋潇洒谢公闲。","树边棋阁开秋锁，池上吟窗见昼山。","吏散独行红叶外，酒醒时望白云间。","郊原渐有新烟火，知是逋民鸟道还。"],"title":"上谷川尹殿丞"}
