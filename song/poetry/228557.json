{"author":"释德洪","id":228557,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["宴居端若寄虚舟，三峡词源日倒流。","惯与衣冠游泮水，坐看图史认瀛洲。","胸中耿耿观澜术，物外悠悠涉世谋。","莫谓縦横止容膝，济川林叶此中求。"],"title":"题王教授艇斋"}
