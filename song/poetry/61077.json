{"author":"许及之","id":61077,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["两年贰郡半专州，濠上鱼涵惠泽游。","慨念中原变荆棘，图成外国别冠裘。","故宫禾黍悲清汴，落日风沙惨白沟。","汉节提携曾记别，居然展卷涕横流。"],"title":"谢鲍潮州惠归正李媪所作外国图因题卷后二首  其一"}
