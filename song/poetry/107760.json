{"author":"王迈","id":107760,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平平平平仄仄平。"],"paragraphs":["召节飞来湘水滨，笺天乞取自由身。","悬知寿杖宜扶孔，纵有蒲轮莫致申。","老去最能坚晚节，复来应信有全人。","朱虚不作更生死，谁为苍生问大钧。"],"title":"挽赵东岩简叔彦侯四首  其四"}
