{"author":"刘挚","id":186928,"strains":["平仄平平平，平仄仄平仄。","仄仄平平平，平平仄仄仄。","仄平仄平平，仄仄平仄仄。","平平平平平，平仄仄仄仄。","平仄平平仄，仄仄仄○仄。","平平仄仄仄，仄平仄平仄。","平平仄○仄，仄仄仄平仄。","仄平仄○仄，平仄仄仄仄。","仄平平仄平，平仄仄仄仄。","仄仄○○平，平平仄平仄。","平平平○仄，○○仄平仄。","仄○仄○平，平仄仄平仄。","仄仄仄仄平，平仄平平仄。","平仄仄仄平，仄平平仄仄。"],"paragraphs":["江国多阴霖，云气所储积。","贯月仍弥旬，穷朝复竟夕。","太阳暗经天，莫见黄道迹。","风霏淋床帷，檐溜穴砌石。","春泽农之瑞，太甚岂其益。","人言雨有数，四时合均适。","前多后将少，物理固明白。","我居苦湫陋，安得爽垲易。","栋梁生菌苔，书药渍汗液。","塞漏除泥涂，纷纷课奴获。","凌虚逃重膇，颇思两凫舄。","坐观久溟蒙，风伯岂无责。","慰彼望岁人，私我穷居客。","兹事但置之，一觞聊自释。"],"title":"久雨次路韵"}
