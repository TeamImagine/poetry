{"author":"苏轼","id":194254,"strains":["平平平平平，平仄平仄仄。","平平仄平仄，仄仄○仄仄。","平平仄平仄，仄仄平仄仄。","平平仄平平，平仄平仄仄。","○平仄仄仄，仄仄平仄仄。","仄仄平仄平，仄仄？平仄。","平平仄平仄，仄仄仄平仄。","仄平仄平平，平仄平仄仄。","仄平仄仄仄，仄仄仄平仄。","平平平仄仄，仄仄平仄仄。","平平仄平仄，平仄仄平仄。","仄○仄平平，仄仄平仄仄。","平平仄○仄，仄仄平仄仄。","平平仄平平，○仄○仄仄。","平平仄○仄，平仄仄○仄。","仄平仄平平，○仄平仄仄。"],"paragraphs":["窗前堆梧桐，床下鸣络纬。","佳人尺书到，客子中夜喟。","朝来一樽酒，晤语聊自慰。","秋蝇已无声，霜蟹初有味。","当为壮士饮，眦裂须磔猬。","勿作儿女怀，坐念蟏蛸畏。","山城亦何有，一笑泻肝胃。","泛舟以娱君，鱼鳖多可饩。","纵为十日饮，未遽主人费。","吾侪俱老矣，耿耿知自贵。","宁能傍门户，啼笑杂猩狒。","要将百篇诗，一吐千丈气。","萧条岁行暮，迨此霜雪未。","明朝出城南，遗迹观楚魏。","西风迫吹帽，金菊乱如沸。","愿君勿言归，轻别吾所讳。"],"title":"与顿起孙勉泛舟探韵得未字"}
