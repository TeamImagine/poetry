{"author":"牟𪩘","id":150233,"strains":["平仄仄仄仄，平平仄平平。","仄平平平平，○平仄平平。","平平仄仄○，仄仄平仄平。","仄平仄仄仄，平仄仄平平。","平仄○仄平，仄仄平仄平。","仄仄平仄平，平仄平○平。"],"paragraphs":["翁媪老白发，萧然老江干。","大儿荆溪游，折腰岂为官。","诸儿走异县，亦各营一餐。","别多会面少，端复坐饥寒。","诸幼且眼前，笑语开我颜。","勿问贤与愚，怀抱俱相关。"],"title":"东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和  其五"}
