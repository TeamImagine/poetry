{"author":"吴势卿","id":136155,"strains":["仄仄平平仄仄平，平平平仄仄平平。","仄平平仄平平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["佩玉徐行胜急驰，悠然滋味独深知。","地当韩愈分符处，人羡买臣怀绶时。","已出六奇陪授钺，更藏一着要观棋。","经纶毕竟还精密，大任非公更属谁。"],"title":"寿刘监丞  其二"}
