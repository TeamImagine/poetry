{"author":"魏野","id":188587,"strains":["平平仄仄仄平平，仄平平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["鸳鸿出宰去如何，莫为辞亲发浩歌。","淹抑暂因民制锦，骞翔终预帝搜罗。","樽前老泪流虽尽，林下离肠断已多。","却羡使君为旧友，公余开宴日相过。"],"title":"送钱中舍移任洋州兴道县兼呈知郡李屯田"}
