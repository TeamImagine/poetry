{"author":"张纲","id":245399,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["雨余沙迳浄无泥，策杖何妨过竹谿。","迎客野花随处发，劝沽幽鸟向人啼。","峰峦路转攀萝倦，楼观烟深望眼迷。","疑是武陵仙地隔，坐来遐想旧桃蹊。"],"title":"庚午三月十日游茅山"}
