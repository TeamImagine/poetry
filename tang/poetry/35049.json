{"author":"徐夤","id":35049,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平仄仄平。","平仄仄平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["不管人间是与非，白云流水自相依。","一瓢挂树傲时代，五柳种门吟落晖。","江上翠娥遗佩去，岸边红袖采莲归。","客星辞得汉光武，却坐东江旧藓矶。"],"title":"闲"}
