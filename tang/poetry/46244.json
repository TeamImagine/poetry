{"author":"李翔","id":46244,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["见说寻真地势雄，面临湖北倚高峰。","奔涛入夏雷声迅，险嶂凌秋黛色浓。","坛上步虚频降鹤，洞中投简数惊龙。","何劳更访桃源路，水曲云深千万重。"],"title":"寄题寻真观"}
