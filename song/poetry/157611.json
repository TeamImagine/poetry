{"author":"韩维","id":157611,"strains":["平平仄仄平仄平，仄仄仄仄平平平。","平平仄平仄仄仄，仄仄仄仄仄仄平。","仄○仄仄仄仄仄，平仄平仄○○平。","平平仄仄仄仄仄，仄平○仄○平平。","仄平平平仄平仄，仄仄平仄仄平平。","平平仄○仄仄仄，平仄仄仄仄○平平平。","仄平平平仄仄仄，平仄仄仄○仄平。","仄平仄仄仄仄仄，仄仄仄仄平○平。","仄平仄仄平仄仄，○仄仄仄平平平。","仄平平仄仄平仄，仄仄○仄平平平。","仄平平平平仄仄平仄，○仄平仄平平平。","平平仄仄仄平仄，平仄仄仄平○平。","平平仄仄仄平仄，平平仄平平仄○，平平仄仄平仄平。"],"paragraphs":["杨君好古天下无，自信独与常人殊。","勤身所营世或弃，反眼不顾我以趋。","彼其察物类有道，能取精妙遗其粗。","官卑俸薄不自给，买童教乐收图书。","客来呼童理弦索，满面狼籍施铅朱。","樽前一听啄木奏，能使四坐改观为欢娱。","有时陈书出众画，罗列卷轴长短俱。","破缣坏纸抹漆黑，笔墨仅辨丝毫余。","补装断绽搜尺寸，分别品目穷锱铢。","以兹为玩不知老，自适其适诚吾徒。","岂无高门华屋贮妖丽，中挂瑶圃昆仑图。","青红采错乱人目，珠玉磊落荧其躯。","苟非绝艺与奇迹，杨君视之皆蔑如，杨君好古天下无。"],"title":"又和杨之美家琵琶妓"}
