{"author":"强至","id":182690,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉勒牙旌驻水湄，万人齐看柁开时。","此朝河伯想增气，去岁国公还赋诗。","岸蝶偶然穿翠箔，沙禽曾不避红旗。","旬余即报行春足，可厌归轩暮雨随。"],"title":"依韵奉和司徒侍中辛亥三月十八日游御河二首  其一"}
