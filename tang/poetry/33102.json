{"author":"韦庄","id":33102,"strains":["仄仄平平仄仄○，仄平○仄仄平平。","？平平仄平平仄，仄仄平平仄仄平。","平仄仄○平仄仄，仄○平仄仄平平。","仄○平仄平平仄，○仄平平仄仄○。","仄仄仄平平仄仄，平平平仄仄○仄。","平平仄仄○平仄，平仄平平仄○平。","仄仄○平平仄仄，仄平平仄仄平平。","仄○平仄平平仄，仄仄平平仄仄平。","仄仄仄平平仄仄，仄平平仄仄○平。","○平仄仄○平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄仄。","仄仄仄○平仄仄，仄平平仄仄平平。","仄平平仄平平仄，仄仄平○仄仄平。","平仄平平○仄仄，仄平平仄仄平平。","仄平仄仄平平仄，仄仄平平仄仄平。","平仄仄平○仄仄，仄○平仄仄平○。","平平仄仄平平仄，仄仄平平仄仄平。","仄仄仄平平仄仄，仄平○○仄平平。","○平○仄平平仄，○仄平○仄仄平。"],"paragraphs":["帝里无成久滞淹，别家三度见新蟾。","郄诜丹桂无人指，阮籍青襟有泪霑。","溪上却思云满屋，镜中惟怕雪生髯。","病如原宪谁能疗，蹇似刘桢岂用占。","雾雨十年同隐遁，风雷何日振沈潜。","吁嗟每被更声引，歌咏还因酒思添。","客舍正甘愁寂寂，郡楼遥想醉恹恹。","已闻铃阁悬新诏，即向纶闱副具瞻。","济物便同川上檝，慰心还似邑中黔。","观星始觉中郎贵，问俗方知太守廉。","宅后绿波栖画鹢，马前红袖簇丹襜。","闲招好客斟香蚁，闷对琼花咏散盐。","积冻慢封寒霤细，暮云高拔远峰尖。","讼堂无事冰生印，水榭高吟月透帘。","松下围棋期褚胤，笔头飞箭荐陶谦。","未知匣剑何时跃，但恐铅刀不再铦。","虽有远心长拥篲，耻将新剑学编苫。","才惊素节移铜律，又见玄冥变玉签。","百口似萍依广岸，一身如燕恋高檐。","如今正困风波力，更向人中问宋纤。"],"title":"冬日长安感志寄献虢州崔郎中二十韵"}
