{"author":"田锡","id":112169,"strains":["平平仄仄○，仄仄仄仄仄。","平平平仄仄，仄平平仄仄。","平平仄仄仄，平仄平○仄。","平○仄平平，仄仄平平仄。","仄仄仄平平，平平仄平仄。","仄仄平平平，仄仄仄平仄。","仄仄○平平，平平平仄仄。","平平仄仄仄，平平仄平仄。","仄仄平仄平，○仄平平仄。","平平平平平，仄仄○平仄。"],"paragraphs":["黄河泻白浪，到海一万里。","榆关风土恶，夜来霜入水。","河源冻彻底，冰面平如砥。","边将好邀功，夜率鏖兵起。","马度疾于风，车驰不濡轨。","尽破匈奴营，别筑汉家垒。","扩土过阴山，穷荒为北鄙。","天威震朔漠，戎心畏廉李。","所以龙马驹，长贡明天子。","边夫苟非才，怨亦从兹始。"],"title":"塞下曲"}
