{"author":"李流谦","id":31034,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["疏疏帘色映苍苔，屋角诸峰晓翠开。","蝶护残花痴不去，鸟争余食惯仍来。","向来栖遁初无意，从古经纶别有才。","抱杖风前一长啸，破愁安得即时杯。"],"title":"遣兴  其五"}
