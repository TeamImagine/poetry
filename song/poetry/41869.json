{"author":"陆游","id":41869,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["名山处处得幽寻，破砚时时出苦吟。","上药和平无近效，古诗简淡有遗音。","苏门隠去闻孤啸，栗里归来弄素琴。","尚恐俗尘除未尽，每思雪夜宿东林。"],"title":"暑中自遣"}
