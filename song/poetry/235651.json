{"author":"程俱","id":235651,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["五籍纷纶井大春，一言超诣阮参军。","王门设醴重经席，藏室雠书老蠧芸。","问字毫厘分鸟迹，论文领略到皇坟。","他年宿草伤心地，千里衢山隔暮云。"],"title":"何蒙圣挽词二首  其二"}
