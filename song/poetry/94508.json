{"author":"度正","id":94508,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["涵养工夫自野岩，淹该万卷一空函。","何须识者方能识，自是谗人不敢谗。","骐骥栖栖垂皂枥，驽骀扰扰被金衔。","不妨希价咸阳市，未必人人眼目凡。"],"title":"临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正岩字韵赋诗一章以言志正亦用岩字韵为赋三章以勉之云  其二"}
