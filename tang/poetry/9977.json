{"author":"韩愈","id":9977,"strains":["平平仄○仄仄仄，仄仄仄平仄仄仄。","○平仄仄仄仄平，平仄平平仄仄仄。","仄平仄仄○仄平，仄平平仄仄仄平。","平平仄仄仄平仄，平平仄仄○平平。","○平仄仄平仄仄，仄仄○平仄平○。"],"paragraphs":["原头火烧静兀兀，野雉畏鹰出复没。","将军欲以巧伏人，盘马弯弓惜不发。","地形渐窄观者多，雉惊弓满劲箭加。","冲人决起百余尺，红翎白镞相倾斜。","将军仰笑军吏贺，五色离披马前堕。"],"title":"雉带箭"}
