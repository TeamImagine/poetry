{"author":"陆龟蒙","id":28430,"strains":["仄平平仄仄平平，平平平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄仄仄仄仄平平。"],"paragraphs":["一函迢递过东瀛，祗为先生处乞铭。","已得雄词封静检，却怀孤影在禅庭。","春过异国人应写，夜读沧洲怪亦听。","遥想勒成新塔下，尽望空碧礼文星。"],"title":"和袭美为新罗弘惠上人撰灵鹫山周禅师碑送归诗"}
