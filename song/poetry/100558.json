{"author":"郑清之","id":100558,"strains":["平仄平平仄仄平，平平仄仄仄平平。","仄平平仄平平仄，平仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["瀛丈移从弱水间，君恩泮奂得跻攀。","茗香壶酒成三事，巾褐枝筇占独班。","境胜亦能充道胜，官闲何似在家闲。","玄都犹有桃花在，更向西湖访好山。"],"title":"旌德观  其一"}
