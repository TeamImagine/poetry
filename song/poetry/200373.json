{"author":"孔武仲","id":200373,"strains":["仄平仄仄仄仄平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["抱关委吏可忘年，而况吾徒志圣贤。","策马渐随南去雁，寄声应有北归船。","无情尺水犹能鉴，有志精金尚可镌。","愿以此心推一邑，他时不负赠行篇。"],"title":"次韵和欧勉甫见送"}
