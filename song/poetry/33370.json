{"author":"陆游","id":33370,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["小东门外曵笻枝，白葛乌纱自一奇。","闲客逍遥无吏责，茂阴清润胜花时。","茶经每向僧窗读，菰米仍于野艇炊。","便觉眼邉归路近，镜湖禹庙见参差。"],"title":"野意"}
