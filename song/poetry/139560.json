{"author":"陈著","id":139560,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["安排寒事做年华，老手薇垣第一家。","神女先驰行雨旆，冯夷随翦舞风花。","万尘并纳真平等，一色横陈绝点瑕。","养乐堂前清赏处，贺班方退紫宸衙。"],"title":"代京尹吴山云益雪应贺庙堂二首  其一"}
