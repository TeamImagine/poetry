{"author":"范成大","id":44023,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["四征惟是欠东征，行李如今忽四明。","海接三韩诸岛近，江分七堰两潮平。","拟将宽大来宣诏，先趁清和去劝耕。","顶踵国恩元未报，驱驰何敢叹劳生。"],"title":"初赴明州"}
