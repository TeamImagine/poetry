{"author":"李商隐","id":22510,"strains":["仄仄仄○仄，平平○仄平。","仄平平仄仄，？？仄平平。","○仄平平仄，平平仄仄平。","平平平仄仄，仄仄仄○平。","平仄仄平仄，仄平平仄平。","仄平平仄仄，平仄○平平。","仄仄平平仄，平○仄仄平。","平○平仄仄，平仄仄平平。","仄仄平平仄，○○仄仄平。","平○仄平仄，仄仄仄平平。"],"paragraphs":["上国昔相值，亭亭如欲言。","异乡今暂赏，眽眽岂无恩。","援少风多力，墙高月有痕。","为含无限意，遂对不胜繁。","仙子玉京路，主人金谷园。","几时辞碧落，谁伴过黄昏。","镜拂铅华腻，炉藏桂烬温。","终应催竹叶，先拟咏桃根。","莫学啼成血，从教梦寄魂。","吴王采香径，失路入烟村。"],"title":"杏花"}
