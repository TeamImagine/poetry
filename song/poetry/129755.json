{"author":"黄载","id":129755,"strains":["平平仄仄○仄平，仄平平仄○仄平。","○平仄○仄仄仄，仄仄平仄平○平。","仄○仄平仄？仄，平仄○平平仄仄。","仄平平仄仄平仄，○仄平平仄平仄。","平平仄仄○仄平，平仄仄仄平平平。","仄平仄平仄仄仄，平仄仄仄平○平。","○平仄平仄仄仄，平仄仄仄平仄仄。","○仄○平仄仄仄，平仄平平仄平仄。","仄仄仄仄仄仄仄，仄○仄仄仄仄平。","仄平仄仄平仄仄，平仄仄？○○平。","仄平仄仄仄○仄，平平仄仄仄平仄。","仄平仄仄仄平平，仄仄仄平仄平仄。","平○平平仄平平，仄平平平平仄平。","平○仄仄仄仄仄，仄仄仄仄平○○。","仄平平仄○平仄，仄仄平平仄平仄。","○平仄平○平平，仄平仄仄平平仄。","平平仄仄平仄平，○平仄仄○平平。"],"paragraphs":["船头落日如血红，客言今夕当有风。","空山梦回刺骨冷，纩被无力身如弓。","但闻纸窗响僁窣，初意空厨饥鼠出。","忽然扉户竞开阖，犹谓偷儿入吾室。","须臾歘作号怒声，鼙鼓百万渔阳鸣。","室庐动摇地欲转，林木震吼山如崩。","噫嘻异哉那有此，欹枕恍惚疑梦寐。","应是钱塘醉未醒，翻海胥涛骋游戏。","或者客寓紫塞旁，铁骑赴敌古战场。","不然此处安乐国，何遽陧阢犹乘航。","起来穴牖目如割，平湖已卷十堆雪。","乃知跋扈是飞廉，似妒晚来客饶舌。","因思前年到黄冈，朔风摇江惊断肠。","骁将忍冻骨比铁，壮士力鬭身如汤。","此身仿佛临皋上，一感还生百惆怅。","长安贵人正酣眠，日高尚恋销金帐。","东窗未白鸡未啼，相公自起烧松枝。"],"title":"陪侍丞相安晚先生宿觉际寺夜遇大风可畏遂赋大篇"}
