{"author":"赵鼎臣","id":226961,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["眼看簿领眩生花，共指墙阴待日斜。","水部诗名今独步，河梁句法旧传家。","未容碧海归深阔，应许阳春办咄嗟。","莫为琼瑶生校计，古人初不废投瓜。"],"title":"暇日过西曹谒何安中得之李倞冲季咸许出近诗而未也戏以诗索"}
