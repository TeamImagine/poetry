{"author":"赵蕃","id":74770,"strains":["仄仄平平仄，仄○平仄平。","平○仄平仄，○仄仄平平。","平仄平平仄，平平仄仄平。","平平平仄仄，仄○仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平仄仄，○平仄仄平。","平○平仄仄，仄仄仄○平。"],"paragraphs":["入境能知政，昔闻今信然。","吾行万安道，颇识令君贤。","阡陌东西隔，人家远近连。","针青秧出水，穗长麦摇烟。","犬吠稀逢客，牛耕不废鞭。","幽啼催谷布，午霁起蚕眠。","檄罢追呼扰，民争赋入先。","太平真有象，循吏可无前。","径欲捐五斗，从之受一廛。","经行嗟阻免，少日待回船。"],"title":"呈莫大猷令"}
