{"author":"郑思肖","id":159703,"strains":["仄平平仄，平仄○仄。","仄仄仄平，仄平○仄。","仄仄仄仄，平平平仄。","平平平平，仄平仄仄。","平仄仄平，仄平仄仄。","仄仄仄平，仄仄平平。","仄○平平，平仄平仄。","仄仄仄仄，平仄平仄。","仄平平仄，○平平仄。","仄仄仄仄，仄仄平仄。","仄仄仄平，平仄仄仄。","仄仄平平，仄仄仄仄。"],"paragraphs":["大哉春宇，温厚凝聚。","靡有沍寒，暖于吹煦。","厥俗孔洽，恬无憎妒。","高阳之徒，历年熟路。","惟楚屈平，欲来莫赴。","我至是邦，妙莫能喻。","至和滋形，神与天遇。","载朗笑咏，金玉韶頀。","至清之气，嘘呵风露。","喜若悟道，默契玄趣。","陋彼市朝，喧隘弗寤。","愿我遐年，克寿厥寓。"],"title":"醉乡十二首  其一○"}
