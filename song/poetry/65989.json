{"author":"陈傅良","id":65989,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["仰止苕溪近一艘，几年犹未识人豪。","黄堂为客知何夕，白发从公饮此醪。","四海衣冠多后进，两朝几杖旧同遨。","令人仰视冥冥翮，不道微风燕雀高。"],"title":"和郡守沈持要赏柑之什三首  其三"}
