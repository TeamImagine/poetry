{"author":"韦骧","id":190501,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平平仄，仄平仄仄仄平平。"],"paragraphs":["区区邑落四逢秋，敢诧归期占上游。","似得葵丘瓜代信，如销都护玉关愁。","琴弹夜月声还变，诗写溪山兴未休。","幸有台池且同醉，别离到后更何由。"],"title":"再和"}
