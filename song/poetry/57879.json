{"author":"梅尧臣","id":57879,"strains":["仄仄仄○仄，平仄○平平。","平○平仄平，仄仄平仄○。","仄○○平平，仄仄平仄平。","○○仄仄仄，仄仄平○平。","平平仄仄仄，仄仄○仄平。","○平仄平仄，平仄仄平平。","○仄仄○仄，平平平仄平。","平○平平仄，平仄仄仄平。","○仄仄○仄，平仄○仄平。","仄○平平平，平平平仄平。","平仄○仄平，仄仄平仄平。","仄仄平仄仄，仄平平仄○。","平仄仄仄平，仄仄平平平。","平平仄仄仄，平平○仄平。"],"paragraphs":["月落夜正黑，风起庭槐端。","窗间星动摇，枕上人寤叹。","所叹吹阴云，苦热弥不欢。","当其气莫出，曷若无衣寒。","虚堂卧竹簟，汗体如露漙。","驱蚊𦶟蒿艾，宁复袭芝兰。","煎灼一如此，衰枯谁可完。","消磨任寒暑，安有不死丹。","三伏已过二，炎赫应渐残。","试看蜣螂虫，辛勤方转丸。","焉得从钓舟，逆上严子湍。","此事人所易，谢荣为独难。","谁顾万古名，黑石持镌刊。","风声不用撼，床头闲素纨。"],"title":"次韵和永叔夜闻风声有感"}
