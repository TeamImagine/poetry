{"author":"王锴","id":37489,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["长爱吾师性自然，天心白月水中莲。","神通力遍恒沙外，诗句名高八米前。","寻访不闻朝振锡，修行唯说夜安禅。","太平时节俱无事，莫惜时来话草玄。"],"title":"赠禅月大师"}
