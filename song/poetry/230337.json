{"author":"许景衡","id":230337,"strains":["平平平仄仄平平，平仄平平仄仄平。","平仄平平平仄仄，平平平仄仄平仄。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["横塘今作小塘居，斋几萧然一卷书。","心事蹉跎嗟老矣，天涯流落念归欤。","尚烦亲好频携酒，多谢园人日饷蔬。","此境从来无远近，祇应在处是吾庐。"],"title":"德起惠酒"}
