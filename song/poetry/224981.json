{"author":"饶节","id":224981,"strains":["○仄仄○仄，平平平仄仄平仄。","平平仄平仄平仄，仄仄○平仄平仄。","仄平平○仄平仄，○平仄仄仄仄仄。","○平仄平仄○仄，平平仄仄○平仄。","仄平平平平仄平，仄仄平平平仄仄。","仄平仄仄仄○平，○仄平平仄仄平。","○平仄仄平平仄，仄平仄平平仄○。","平仄仄仄仄平仄，仄仄平平仄平仄。","平平○仄仄仄○，平仄仄平平仄仄，仄仄仄仄平平仄。"],"paragraphs":["叹息复叹息，丹砂为土玉为石。","谁家女儿妙无敌，日日当窗泪霑舄。","问之何思复何忆，深颦欲语语不得。","回身抱琴不回面，清商自写昭君怨。","朔风萧萧霜月悬，万里胡沙鸣一雁。","此声此意太分明，犹恐君侯未会情。","从头却欲为君说，恐君断肠君勿听。","黄鹤一去已千里，雉子高飞亦能几。","人生长短要自裁，嗟尔此身今已矣，刺刺促促徒为尔。"],"title":"士大夫湛于不义虽穷极富贵君子过之弗顾而况女子失身于委巷容笑之贱亦岂能自拔哉吾友人赋叹息行有谓而作诸人既属和仆亦拟古乐府为辞伤之于其末开之以正是亦诗人之志也"}
