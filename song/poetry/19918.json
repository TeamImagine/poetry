{"author":"史浩","id":19918,"strains":["仄平仄仄平平仄，仄仄平○○仄仄。","平平仄仄仄平○，仄仄○平○仄仄。","仄平仄仄平仄平，平平仄仄平平平。","平平仄仄仄平仄，平平仄仄○平平。","平○平仄○平仄，平平○仄平平仄。","仄○仄仄平平○，仄仄平○仄平○。","仄○平仄仄平平，仄仄平平仄仄○。","平平仄仄仄仄仄，仄仄平仄平平平。","平平仄平仄○仄，仄仄平平仄平○。","平○仄仄仄平平，○仄仄○平仄仄。","平平平仄仄平平，仄平平仄平平平。","○平仄仄平○仄，仄平平仄平平平。","平平平平仄仄仄，平仄仄平仄平仄。","○仄平平仄？平，仄○平平平仄仄。","平平仄仄○平平，仄仄平平仄仄平。","仄仄平平仄平仄仄仄，平平仄仄平平仄。"],"paragraphs":["鄮峰老子双瞳碧，已悟人间空是色。","群花四季作芳菲，一笑观之如不识。","有时斗酒沽十千，狂歌烂醉群花前。","红红白白自妖艳，谁曾着口论媸妍。","惟闻丹桂藏青蒨，清芬正满姮娥殿。","却思一见无由缘，但写奇标在团扇。","忽闻移本下吾乡，此愿端知合得偿。","园工玉斧与换骨，坐使凡种皆天香。","先皇得之植禁地，饫赏钧天动仙吹。","高烧凤蜡类星繁，正恐夜深花欲睡。","于今哀戚遍幽明，鼎湖仙驾超尘氛。","遗髯注想文王囿，玉阑佳气徒氤氲。","胡君真材一二数，他日补天慕娲女。","正欲攀枝效郗诜，会看声名飞海宇。","雄篇拂地如锵金，俊逸清新洗我心。","怪底斯人掉头不肯住，明年射策君门去。"],"title":"再次韵胡中方赏丹桂之什"}
