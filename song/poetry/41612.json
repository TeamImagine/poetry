{"author":"陆游","id":41612,"strains":["平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄平平。","平仄仄平平仄仄，平平平仄仄平平。"],"paragraphs":["风号四野云如墨，徂岁消磨不满旬。","瑞雪便应平地尺，野梅又报一年春。","长河断渡冰将合，古寺题诗手为皴。","僵卧闭门行路绝，安知今代独无人。"],"title":"岁未尽前数日偶题长句五首  其四"}
