{"author":"李吕","id":30237,"strains":["平平仄平平，仄仄仄仄平。","平平○仄○，仄仄平仄平。","平平仄仄仄，仄仄仄平仄。","○平仄平仄，仄仄仄仄平。","仄平仄仄平，平平仄平平。","仄平平仄○，仄仄平仄平。","平○仄平仄，仄仄平仄平。","仄平仄平仄，平平仄平平。","仄仄平平○，○○仄平平。","平仄平仄仄，平仄平仄平。","平仄仄仄○，仄平○平○。","仄仄平仄仄，平仄○○平。","仄平仄仄仄，仄仄平？平。","仄仄仄仄仄，平仄○平○。","仄仄仄○仄，仄仄○平平。","平平仄平仄，仄仄平仄平。","仄平仄仄仄，平平○平平。","仄仄仄平仄，仄仄平平平。","仄仄仄仄○，○○平平平。","仄仄○○仄，仄平仄平平。","平平仄平仄，仄○仄平平。"],"paragraphs":["君侯七闽英，学问早有余。","年时犹未冠，鼓箧游上都。","文成笔五色，四海仰名誉。","调丞尉江邑，有实不愿图。","朅来对二松，清襟映冰壶。","粹然眉睫间，未变庠序儒。","胸中浩然气，固已雄万夫。","我穷卧洲渚，江鸥以为徒。","屡枉高轩过，峩冠讲唐虞。","驰骋文史乐，时得陪卷舒。","瓜代遽及期，此情将焉如。","耻作儿女态，挥泪沾衣裾。","虎溪岂限我，足创方趦趄。","怅望不远送，搔首空踌躇。","所觊善行李，早达三山隅。","安居未容久，快作朝省趋。","用贤世所急，君才应时需。","愿补仲山衮，再矢皋陶谟。","勿以得失虑，行当翱天衢。","愧乏折棰赠，短篇见区区。","他时旧交念，阔{门扁}寄樵渔。"],"title":"送高丞别"}
