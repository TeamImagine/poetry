{"author":"韩维","id":157957,"strains":["仄仄○○仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄平○○。","仄仄○○仄，平平仄仄平。","仄平平仄仄，仄仄仄平平。","○仄○平仄，平平仄仄平。","仄平平仄仄，仄○仄○平。","平○○平仄，平平仄仄平。","○平仄○仄，○仄仄平平。"],"paragraphs":["北顾兴王府，东瞻象日畿。","稻塍常借润，黍尺讵能晞。","鹭浴菖芽短，鱼跳荇菜肥。","乐亭初置酒，试舞旋裁衣。","逸冀相从老，冥鸿自在飞。","月游刳小艇，雨钓筑新矶。","栽插期春事，追游惜晚晖。","气同均我尔，道胜绝从违。","安燕兴棠棣，艰勤陋采薇。","如何宋中散，留滞不成归。"],"title":"和宋中散寄题景仁新池"}
