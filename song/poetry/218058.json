{"author":"王古","id":218058,"strains":["平仄仄平平，平平○仄仄。","平平平仄仄，仄仄平○仄。","平平○平仄，平仄仄平仄。","平平仄○平，平平仄平仄。","平平平平仄，仄仄平平仄。","平平平平仄，仄仄平平○。","平○○○仄，仄仄平平仄。","仄平平仄平，○○平平仄。"],"paragraphs":["修径转岩阿，危亭临木杪。","清明江练直，紫翠山屏绕。","林峦献奇秀，图画极天巧。","松杉韵轻风，笙箫奏云表。","心知游鱼乐，目送飞鸿杳。","浮生黄粱梦，幻事何时了。","惟应观胜妙，坐可清纷扰。","岂须登泰山，闲看诸峰小。"],"title":"妙峰寺"}
