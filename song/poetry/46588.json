{"author":"梅尧臣","id":46588,"strains":["仄仄平平仄○仄，○○平仄平仄平。","仄平仄平平仄仄，○平○仄平仄平。","仄平○仄平仄仄，平仄仄仄○平平。","○平仄平仄○仄，仄仄仄仄平平平。","○平仄仄仄仄仄，平仄仄平平平平。","○○○平仄仄仄，平平平仄平仄平。","仄○仄仄仄平仄，仄仄仄仄仄仄平。","仄仄○平仄○仄，平平仄○仄仄平。","平平仄仄仄仄仄，仄仄仄平仄仄平。","仄平仄仄仄平仄，仄仄平平仄仄平。"],"paragraphs":["往在河南佐王宰，王收书画盈数车。","我于是时多所阅，如今过目无遁差。","石君屏上怀素笔，盘屈瘦梗相交加。","苍虬入云不收尾，卷起海水秋鱼虾。","毫干绢竭力未尽，山鬼突须垂髿髿。","牵缠回环断不断，秋风枯蔓连蒂瓜。","纵横得意自奔放，体法岂计直与斜。","客有临书在屏侧，豪强夺骑白鼻䯄。","超尘绝迹莫见影，竞爱此家忘彼家。","赏新匿旧世情好，射杀逢蒙亦可嗟。"],"title":"赋石昌言家五题 怀素草书"}
