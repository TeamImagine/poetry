{"author":"曾巩","id":173913,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["蛮荆人事几推移，旧国兴亡欲问谁。","郑袖风流今已尽，屈原辞赋世空悲。","深山大泽成千古，暮雨朝云又一时。","落日西楼凭槛久，闲愁唯有此心知。"],"title":"晚望"}
