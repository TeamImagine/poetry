{"author":"戴栩","id":104189,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["东皇缥仗下层云，来驾和风再浃辰。","勋阀此时生鸑鷟，天家满意抱麒麟。","方瞳的皪辉迟日，绿鬓扶疏受蚤春。","太史谈公甚奇异，老人星即是前身。"],"title":"曹徽猷生日二首  其一"}
