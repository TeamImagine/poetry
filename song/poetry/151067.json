{"author":"杨公远","id":151067,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["竹马才抛又是翁，年来自觉转疏慵。","欲开竹下三三迳，还借毫端六六峰。","处世竟无非理事，对人那有可惭容。","浮沈聊尔从吾好，却笑南阳说卧龙。"],"title":"借虚谷太博狂吟十诗韵书怀并呈太博  其二"}
