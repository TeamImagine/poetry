{"author":"曹勋","id":12514,"strains":["仄平仄○仄，仄仄平○平。","平仄平仄仄，仄仄平平平。","仄仄○平平，仄仄仄仄平。","仄仄○仄仄，仄仄平平平。","仄平平平平，仄仄平仄平。","仄仄仄仄平，平仄平平○。","平仄仄平仄，平平平仄平。","平平仄平平，平平平仄平。","仄仄仄○仄，平仄○○○。","仄平仄仄平，仄仄○平平。"],"paragraphs":["昔辞万乘宠，洁己归其仁。","强谏非矫讦，所守怀真淳。","邈矣思唐虞，去去迹已陈。","夏禹且不让，叔世良悲辛。","采薇歌西山，独往谁与邻。","激节不少渝，终始无缁磷。","优入圣人域，清风高隠沦。","嗟嗟首阳山，今飞胡马尘。","况乃匪汤武，吾子劳谆谆。","已而复已而，缅默思良辰。"],"title":"悲采薇"}
