{"author":"周紫芝","id":241222,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄平，仄平平仄仄平平。"],"paragraphs":["此生难数绛人年，高位由来免疾颠。","自笑晚途聊复尔，相逢云路岂其然。","归心只欲开三径，薄宦何由托二天。","他日据鞍如可强，故人虽老未轻捐。"],"title":"次韵彦恢再示前作"}
