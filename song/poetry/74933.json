{"author":"赵蕃","id":74933,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["清时择士岂充员，大辟贤关务远延。","一日擅场称举子，百年匡国是儒先。","为言行役加餐饭，仍祝涛江稳放船。","意惬归来期不晚，秋风觞酒大人前。"],"title":"送孝显彦博昆仲赴补仍用前韵"}
