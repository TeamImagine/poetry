{"author":"王义山","id":138428,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["阁枕台隍暇日临，兴怀风景寄情深。","江山为友更添我，宇宙皆诗放纵吟。","不尽川流朝复夜，无穷事会古来今。","一般输与渔翁好，闲是闲非不累心。"],"title":"和韩御史题滕王阁韵  其一"}
