{"author":"陈棣","id":18914,"strains":["平平○仄仄，○仄平仄仄。","平平仄平平，仄仄平平仄。","仄平仄平仄，仄仄○仄仄。","平平仄○平，仄仄平仄仄。","仄平平平仄，平仄仄平仄。","平○仄仄平，仄○平仄仄。","仄平○仄仄，平仄平平仄。","仄仄平仄平，仄平平平仄。","平平平仄平，仄仄仄平仄。","平平仄○仄，仄仄平平○。","平平○仄平，○仄仄仄仄。","平平仄平平，仄仄平平仄。","平仄平平平，仄仄平○仄。","平平平仄平，仄仄平仄仄。","仄○平仄仄，仄仄平平仄。","○平仄平仄，仄仄仄平仄。","平平仄平平，仄仄平仄仄。","平平○仄平，平仄○平仄。"],"paragraphs":["吾邦重午节，兴目皆可寓。","游人肆喧阗，画舫纷排布。","溯风伐鼍鼓，击楫观竞渡。","骄豪务相夸，水陆争治具。","醉忧瓶之罄，懽迫日云暮。","朋从喜盍簪，谑浪时一遇。","朅来廷尉府，官冷知谁顾。","吻燥无复濡，腹枵何时饫。","堂堂匡鼎来，解后肯同趣。","携家忽过我，市饮容旋酤。","遥知分已投，更喜首暂聚。","惭非浴沂人，鄙志蒙推与。","怜我孤危资，极力为调护。","高谈惊四筵，坐使儿女怖。","便当追彦国，未肯多文度。","长篇粲珠玉，绮语斥霞鹜。","人生类飘蓬，会合宁有数。","交情看白头，何必论新故。"],"title":"次韵叶梦符端午"}
