{"author":"王十朋","id":22862,"strains":["仄平仄平平仄○，平平仄仄平仄平。","仄平平仄仄仄仄，仄仄平仄平平平。","平平○仄仄仄仄，仄仄平仄○平平。","平平仄仄平仄仄，仄仄仄仄平平平。","平平仄仄仄平仄，平平仄仄平平平。","平平仄仄仄仄仄，○仄仄○平平平。","平平○仄仄仄仄，平仄平仄平平平。","仄○仄仄仄平仄，仄平仄仄○平平。"],"paragraphs":["不为怕寒贪睡迟，东君妙意端可知。","雪英零落眼界寂，放此孤瘦红南枝。","蓬莱更向逸远地，草木宁有夭饶姿。","冰容戏作桃杏色，醉脸雅与神仙宜。","江兄蜡友已前辈，黄生后出非同时。","丹心独与劲节侣，疏影共浸清涟漪。","骚人相顾最不恶，何用车马纷蚩蚩。","典衣莫惜共携酒，对华一展思乡眉。"],"title":"次韵洪景卢编修省中红梅"}
