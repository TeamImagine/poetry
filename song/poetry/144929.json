{"author":"释道璨","id":144929,"strains":["平平仄仄平平仄，○仄平平○仄仄。","仄仄平平平仄平，○仄仄平○仄仄。","平平仄仄平仄平，仄仄仄仄平仄平。","平平仄仄○仄仄，平平仄仄平平平。","仄平仄平仄平仄，平仄平平平仄仄。","仄平仄仄平仄平，平仄仄平仄平仄。","仄平平仄仄仄平，平仄仄仄平○平。","平平仄平仄仄仄，○○仄仄○仄平。","平平○仄仄○仄，仄仄○○平仄仄。","仄○平仄仄平仄，平仄平平仄○仄。","仄○仄仄平平平，仄○平仄平仄平。","○仄平平仄平仄，平仄仄平平仄仄。","仄平仄仄仄仄平，仄仄仄○平仄仄。","○平仄仄平仄平，仄仄平仄平仄平。","仄仄平仄平○○，平平仄仄平平平。"],"paragraphs":["东风已老南风急，浪蕊浮花和露泣。","翠袖盈盈波上来，相向美人如玉立。","轩渠一笑俱动容，彼此一样冰雪踪。","明珠散不论斛斗，清溪化作骊龙宫。","大江以东北山北，时样新妆皆失色。","古心一寸谁得知，江上晚来数峰碧。","普天之下率土滨，容著不尽胸中春。","濂溪爱花我爱叶，难将此意轻语人。","探寻胜处到深杳，两眼眈眈天地小。","不离枝叶见花实，红白纷纷迹如埽。","膝间不着无弦琴，酒中清浊时自斟。","兴寄超然八方内，身在水流香世界。","绿云冉冉拨不开，乐地可中能许大。","中通外直真绝奇，一语能觉千古迷。","二百年后谁传衣，清溪滚滚通濂溪。"],"title":"和余山南佥判清溪观荷"}
