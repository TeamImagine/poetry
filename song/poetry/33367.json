{"author":"陆游","id":33367,"strains":["仄平仄仄平○平，仄仄平仄平仄○。","仄平仄仄平仄平，仄仄仄仄○仄平。","平平平仄平仄平，○平仄仄平仄平。","平平○仄仄仄平，仄仄仄仄仄仄平。","平平仄平仄仄平，仄平仄仄平○平。","仄平仄仄仄仄平，仄仄仄仄平平平。","平平仄平仄仄平，仄仄平○仄仄平。","平仄仄平仄平平，仄仄平平○仄○。"],"paragraphs":["圣贤在世龙行天，出处何至为物牵。","后人竞作驹伏辕，未死奄奄如九泉。","郫孙公者山泽仙，巉岩玉骨寒入肩。","哦诗调苦乱嘒蝉，燥墨瘦字丑不妍。","诸公好之挽使前，六丁力尽山嶷然。","奏书告老不待年，脱手径上岷山巅。","吾侪一官自纠纒，俛首鞭棰不自怜。","强欲作诗诵公贤，事伟辞卑难并传。"],"title":"闻孙岩老挂冠叹仰之余辄赋长句"}
