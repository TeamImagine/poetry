{"author":"杜范","id":105132,"strains":["仄平仄仄平平平，平仄平平仄仄平。","仄仄平平仄平仄，○仄平平平仄平。","平仄平平仄仄平，平平仄平平平平。","平平仄仄仄平仄，平平仄○平平平。","平仄平平平仄仄，仄仄平平仄平仄。","仄平平仄仄平○，平仄○平仄仄平。"],"paragraphs":["子规泣诉春山头，芳草连天不尽愁。","紫陌游人在何处，空有颦眉人倚楼。","溪上悠悠棹木兰，溪边落红纷斑斑。","嗟哉片片逐流水，新篁忽长千琅玕。","多少闲愁推不去，欲问春归杳无处。","少年知已负心期，尊酒从今乐事稀。"],"title":"再次沈节推送春韵"}
