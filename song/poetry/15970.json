{"author":"范浚","id":15970,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["梦想常怀兄弟贤，何如合眼到东川。","客居自幸贫无事，归计犹须大有年。","一丈席间方隔阔，万金书意要频传。","诗筒更喜如飞鸟，愿乞清新一百篇。"],"title":"寓龙丘次韵六兄茂永见寄"}
