{"author":"常建","id":54497,"strains":["平仄平仄仄，平平○仄平。","仄平平○仄，○仄平平平。","平○平仄平，仄仄○平平。","○平平平仄，仄仄平仄平。","平仄仄平○，平平仄平平。","仄平仄平平，仄○平平○。","仄仄仄平仄，仄平平仄○。","○○仄平仄，仄仄平平平。"],"paragraphs":["君去芳草绿，西峰弹玉琴。","岂惟丘中赏，兼得清烦襟。","朝从山口还，出岭闻清音。","了然云霞气，照见天地心。","玄鹤下澄空，翩翩舞松林。","改弦扣商声，又听飞龙吟。","稍觉此身妄，渐知仙事深。","其将炼金鼎，永矣投吾簪。"],"title":"张山人弹琴"}
