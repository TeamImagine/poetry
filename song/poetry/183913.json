{"author":"刘攽","id":183913,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["终日尘劳駷辔还，乍临清济看群山。","飞来独鹤应知倦，过去长云本自闲。","开国东西夸十二，待贤季孟哂中间。","吟君诗句心萧散，旧观神明觉顿还。"],"title":"齐州史君学士有游山诗学官诸生咸和史君又有诗二章赠之以刻石摹本示予因次韵  其二"}
