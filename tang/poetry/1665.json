{"author":"虞羽客","id":1665,"strains":["平○仄仄平，平仄仄平○。","仄平平仄仄，仄仄○平○。","○平平仄仄，平仄仄平平。","仄○○仄仄，仄仄平平平。","平平？仄仄，平○仄平平。","平平平仄仄，仄仄仄○平。","仄平平仄仄，平平仄仄○。","平平平仄仄，仄仄仄平平。","平○平平仄，仄仄仄平平。","平仄平仄仄，平仄仄平平。"],"paragraphs":["幽幷侠少年，金络控连钱。","窃符方救赵，击筑正怀燕。","轻生辞凤阙，挥袂上祁连。","陆离横宝剑，出没惊徂旃。","蒙轮恒顾敌，超乘忽争先。","摧枯逾百战，拓地远三千。","骨都魂已散，楼兰首复传。","龙城含晓雾，瀚海隔遥天。","歌吹金微返，振旅玉门旋。","烽火今已息，非复照甘泉。"],"title":"杂曲歌辞 结客少年场行"}
