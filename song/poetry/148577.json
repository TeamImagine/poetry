{"author":"方回","id":148577,"strains":["平○平仄平仄仄仄平，仄仄仄仄平○仄平。","仄仄仄仄平平○平仄，仄仄仄仄平仄○平平。","仄仄仄平仄仄，仄平平平平仄○平。","○仄平仄仄仄平，仄仄仄平平仄平。","仄仄仄平仄仄平，平仄仄平平平。","平仄仄仄平○平，仄○平平。","仄仄平平平，平平仄平。"],"paragraphs":["山中之乐兮乐可忘饥，饮有菊水兮茹有芝。","辟谷孔易兮何涝何旱，漱咽沆瀣兮曷其耘菑。","野粟稔兮酿酒，醉而歌兮樵者和之。","分半桃食未既兮，烂彼斧柯于局棋。","悯哄市之遏籴兮，形或鹄而肠龟。","谁独有此山中兮，我将焉追。","送子于归兮，聊声我诗。"],"title":"山中之乐三章送徐明叟胡直内苏德翁归严濑并寄夏自然  其一"}
