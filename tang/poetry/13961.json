{"author":"李贺","id":13961,"strains":["仄平平仄○平平，仄仄平平平仄平。","平平仄仄平平仄，仄仄○平平仄平。","平○仄仄平平平，平平仄平仄仄○。","平平仄仄○平仄，仄仄平平仄仄平。","仄平仄仄○平仄，仄仄平仄仄平仄。","仄仄○平仄仄平，仄仄平平仄仄仄。","平平仄仄○平仄，仄仄○○平仄仄。","平平仄仄仄平○，仄仄平平仄平仄。","平平仄仄○平仄，平平仄平平仄仄。","平平仄仄仄平平，仄仄？平仄平仄。"],"paragraphs":["越罗衫袂迎春风，玉刻麒麟腰带红。","楼头曲宴仙人语，帐底吹笙香雾浓。","人间酒暖春茫茫，花枝入帘白日长。","飞窗复道传筹饮，十夜铜盘腻烛黄。","秃衿小袖调鹦鹉，紫绣麻{韦叚}踏哮虎。","斫桂烧金待晓筵，白鹿青苏夜半煮。","桐英永巷骑新马，内屋深屏生色画。","开门烂用水衡钱，卷起黄河向身泻。","皇天厄运犹曾裂，秦宫一生花底活。","鸾篦夺得不还人，醉睡氍毺满堂月。"],"title":"秦宫诗"}
