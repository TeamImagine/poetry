{"author":"吕本中","id":246240,"strains":["仄平仄平仄，仄○仄平仄。","平平仄平仄，仄仄仄仄仄。","平仄○仄平，平仄仄平○。","仄○○仄仄，平仄仄平仄。","平平○平仄，仄仄仄○仄。","平平仄平平，平仄仄平仄。","仄平平平仄，仄仄仄仄仄。","仄平仄平平，仄仄平仄仄。","○仄平仄平，仄仄仄平仄。","仄平○仄平，平仄仄○仄。","仄平仄仄平，仄仄平仄仄。","平○平仄平，仄仄○仄仄。"],"paragraphs":["雨云揽江色，偃蹇破昏睡。","千花闭红紫，妙见一室内。","披政当敛光，芒不必须缘。","饰衣行夜永，明月在船背。","微风过萧瑟，古柳立苍翠。","翛然一蒲团，坚坐觅诗对。","我生无南北，所到意趣遂。","孰知十年游，保此清浄退。","颇念城北人，结友老杉桧。","漫随长铗归，甘作短檠弃。","出门万里涂，已驾安得税。","何当持被来，把酒相就醉。"],"title":"雨后月夜怀沈宗师承务"}
