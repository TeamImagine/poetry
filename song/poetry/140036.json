{"author":"王奕","id":140036,"strains":["仄仄平平仄仄平，仄平平仄仄平平。","仄平仄仄平平仄，平仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["自笑灵龟久不灵，巧逢天地换清宁。","典型顿觉空诸老，肝膈未能忘六经。","朔雪渐深头转白，洛山虽远眼还青。","杏坛寂寂遗音在，靠得汾亭有父兄。"],"title":"别宣尉王中斋"}
