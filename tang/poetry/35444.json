{"author":"曹松","id":35444,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["海上亭台山下烟，买时幽邃不争钱。","莫言白日催华发，自有丹砂驻少年。","渔钓未归深竹里，琴壶犹恋落花边。","可中更践无人境，知是罗浮第几天。"],"title":"罗浮山下书逸人壁"}
