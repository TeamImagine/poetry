{"author":"周孚","id":63566,"strains":["平平平仄平，仄仄仄平仄。","平平仄平○，仄仄仄仄仄。","仄平仄平平，平仄仄平仄。","平平平仄仄，平仄平仄仄。","平平平仄仄，仄仄平平仄。","平○仄仄平，平仄平仄仄。","仄平仄？仄，○仄平仄仄。","○平仄平仄，平仄平○仄。","平平仄平○，仄仄仄仄仄。","仄平仄平仄，仄仄仄平仄。","平平仄○仄，仄仄平仄仄。","平平仄仄仄，平仄平仄仄。","平平仄仄仄，平○仄平仄。"],"paragraphs":["骎骎胡马骄，漠漠楚氛恶。","妖区未灰钉，剧阵猛刺斫。","向来百金躯，垂老付沟壑。","头涔何必疗，心悸还自愕。","平生陈孺子，夙佩千金诺。","渠如早奋飞，艰岁终有托。","那知亦蹭蹬，正复同索寞。","污池杂蛟蜃，丛艾纷燕雀。","穷檐倚楹叹，搏击望一鹗。","祝君鲁曹子，玉陛奏方略。","铭功灿燕石，画像雄汉阁。","平时万户赏，端不羞卫霍。","屠羊反故肆，吾分本藜藿。"],"title":"寄陈德厚"}
