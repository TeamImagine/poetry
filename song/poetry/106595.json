{"author":"程公许","id":106595,"strains":["仄仄平平仄仄平，平平平平仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["破闷孤斟莫厌深，风筝时为送清音。","平生遇境无余恋，令节因君忽怆心。","梅角吹残愁不寐，柳枝放去杳难寻。","蛾眉列屋功成后，未用凄凉学越吟。"],"title":"和冯洁己节夜见过二首  其二"}
