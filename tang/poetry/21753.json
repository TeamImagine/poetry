{"author":"杜牧","id":21753,"strains":["平平平仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["长悬青紫与芳枝，尘刹无应免别离。","马上多于在家日，樽前堪忆少年时。","关河客梦还乡远，雨雪山程出店迟。","却羡高人终此老，轩车过尽不知谁。"],"title":"题孙逸人山居"}
