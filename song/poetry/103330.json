{"author":"魏了翁","id":103330,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["翠舫青帘白玉舟，风轻日淡相兹游。","芙蓉覆地锦衾烂，杨柳雕空印篆缪。","月上酒痕浑未觉，山撩诗思浩难酬。","颇怜此会何时又，相伴江湖归去休。"],"title":"约任千载大卿同王万里杨仲博泛湖任赋二诗和其韵  其二"}
