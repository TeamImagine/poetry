{"author":"张耒","id":215985,"strains":["仄平仄仄仄，仄仄仄仄仄。","仄仄仄仄平，平平○仄仄。","平○仄仄仄，平○仄平仄。","平平仄○平，仄仄平○仄。","平平仄平仄，仄仄仄○仄。","平平仄仄仄，仄仄仄仄仄。","平平仄仄○，仄仄仄○仄。","平平仄平平，○仄○仄仄。"],"paragraphs":["我前十日至，柳叶不蔽日。","我后十日来，芳条如绀室。","枝间有好鸟，鸣和若琴瑟。","渠渠哺其雏，啄我园中实。","梢梢笋成竹，濯濯草过尺。","心惊岁已半，念此日月疾。","朝来数叶堕，盛夏有萎色。","悲哉一阴生，长养从此极。"],"title":"夏日杂感四首  其一"}
