{"author":"程公许","id":106381,"strains":["平平仄仄平平仄，平平平仄平平仄。","平平仄仄仄平平，仄仄平○仄平仄。","平平仄仄仄仄平，仄平平仄平仄平。","平平平平仄仄平，仄仄平平平○平。","仄仄平平仄平仄，仄平平仄平平仄。","仄平仄仄仄平平，仄仄平○平仄仄。","○平仄仄平仄平，平仄仄仄平平平。","仄仄仄平平仄仄，仄仄仄仄平平○。","平仄平平仄平仄，仄仄平平仄平仄。","平平平仄仄仄仄，仄仄平平平仄仄。","平平仄仄○平平，仄仄仄仄平平平。","仄○仄平仄平仄，平仄仄平平仄平。","平平平平平仄仄，仄仄平○平仄仄。","仄仄平平仄仄平，仄平仄仄仄平仄。","平○仄仄仄仄平，平平仄平仄○○。","仄仄仄平仄仄仄，仄平平仄○平平。","平平仄仄○平仄，平仄仄平仄平仄。","仄仄平平仄仄平，○仄仄平仄○仄。","平○仄平仄仄平，平仄仄仄平平平。","仄平仄平○仄仄，仄平仄仄平仄平。","○平仄平仄○仄，仄仄○仄平○仄。","仄平平仄仄平○，仄仄平平仄平仄。","仄平平○平平平，平仄平仄仄仄平。","仄平仄○平平平，○平仄平仄○○。"],"paragraphs":["春风浩荡龙泓口，逢逢船鼓惊雷吼。","皇华使者捧征书，万里飞帆上南斗。","岷峨上下十六城，后先持节知几人。","公来非争赫赫名，止水何曾风浪生。","腕里权衡一丹笔，与天通处惟钦恤。","孰知疾恶有刚肠，乃似霜空鹰隼击。","挠之不浊澄不清，渠自好丑吾何心。","蔽以一言仁者勇，嗜欲浅者天机深。","畴昔声华塞穹壤，旰食遥知渴忠谠。","纷纷鳅鳝困掇拾，纵壑之鳞多漏网。","公归便合横南床，或袖谏纸朝明光。","好将外台督奸手，锄却廿年荆棘荒。","功名时来宁我贷，不朽之传轩冕外。","揽辔埋轮自一时，至今日月炳前载。","才踈意广一腐儒，青冥倚公借吹嘘。","病卧锦江八十日，出门搔首空踟蹰。","西南望远长安日，寒隽陆沉几千百。","乞与开陈政事堂，更把夹囊细收拾。","军兴料须色目繁，师老力屈民烦冤。","养疽一朝思溃裂，庙谋得不忧本根。","三年福星耀参井，爱士如渴民如命。","只今归觐太微庭，勿忘棠郊日延颈。","腐儒州县甘浮沉，肮脏羞作附骥蝇。","伫公入和南风琴，磨崖大书颂中兴。"],"title":"送别周宪使"}
