{"author":"项安世","id":53385,"strains":["平平平仄仄平平，仄仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["风髯飞动俨长身，缥渺襟期不受尘。","岂是恝然忘应物，亦知蕞尔漫劳人。","若非事业惊当世，也合文章作近臣。","此外世间无处著，却须汗漫跨麒麟。"],"title":"送罗机宜秩满东归三首  其二"}
