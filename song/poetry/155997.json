{"author":"文天祥","id":155997,"strains":["平仄仄○平平仄，仄仄仄平仄平仄。","平仄仄仄平仄平，平平仄仄○仄仄。","平平仄平仄仄平，仄平仄仄平平仄。","仄平平仄○平平，仄平平仄平平仄。","平仄平平平平平，仄仄仄仄平平仄。","？仄仄仄平○平，○平平仄仄仄仄。"],"paragraphs":["邹忌不如徐公美，引镜自窥得真是。","门下食客才有求，昏昏便与妻妾比。","徐家耳孙却不然，自名一镜京师市。","世人无用看青铜，此君双眼明秋水。","君以无求游公卿，勿令此镜生瑕滓。","碟子大面何难知，从今光照二百里。"],"title":"赠镜斋徐相士"}
