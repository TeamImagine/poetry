{"author":"胡仲弓","id":136751,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["万树嫣红压锦城，此花宜雨又宜晴。","睡中银烛层层照，醉后朱唇晕晕轻。","携酒独来苏学士，逸诗笑杀杜先生。","雪儿檀板休教唱，见说娇羞不耐惊。"],"title":"次韵赋海棠"}
