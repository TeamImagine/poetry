{"author":"韦应物","id":56930,"strains":["平平仄平仄，仄仄平平平。","仄○仄平○，平平○仄平。","平平仄仄仄，平仄○平○。","仄平平仄仄，平平仄仄平。","仄仄仄平仄，仄仄平仄平。","○仄仄平仄，仄仄仄平平。","仄平仄平仄，仄仄仄平○。","仄仄平平仄，仄仄平仄○。","仄○平平仄，平仄○仄平。"],"paragraphs":["南谯古山郡，信是高人居。","自叹乏弘量，终朝亲簿书。","于时忽命驾，秋野正萧疏。","积逋诚待责，寻山亦有余。","测测石泉冷，暧暧烟谷虚。","中有释门子，种果结茅庐。","出身厌名利，遇境即踌躇。","守直虽多忤，视险方晏如。","况将尘埃外，襟抱从此舒。"],"title":"再游西山"}
