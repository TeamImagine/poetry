{"author":"汪元量","id":163051,"strains":["仄仄平仄平，平仄仄仄仄。","○○仄仄平，平平仄平仄。","仄平平仄平，仄仄仄平仄。","仄仄○仄平，仄仄平仄仄。","仄平平仄平，平仄仄仄仄。","仄仄平仄○，○仄○仄仄。","仄平仄仄平，平仄仄○仄。"],"paragraphs":["忆昔苏子卿，持节入异域。","淹留十九年，风霜毒颜色。","啮毡曾牧羝，跣足涉沙碛。","日夕思汉君，恨不生羽翼。","一朝天气清，持节入汉国。","胤子生别离，回视如块砾。","丈夫抱赤心，安肯泪沾臆。"],"title":"居延"}
