{"author":"释宝昙","id":52525,"strains":["仄平平仄仄平平，仄仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["夜潮明日浙东西，故国征鸿各自归。","白璧一双唯我在，行年六十似公希。","人生自是专城贵，道眼何曾与世违。","剩种春风付桃李，等闲人共惜芳菲。"],"title":"次杨绵州韵二首  其一"}
