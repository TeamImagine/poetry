{"author":"白玉蟾","id":121082,"strains":["仄平仄仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["幕天席地做生涯，凡圣同居气象佳。","拨过浮山供醉眼，斩新风月入诗怀。","花间自舞三台鹤，竹外空歌两部蛙。","不是道人多计较，是渠诸圣早安排。"],"title":"华阳堂二咏  其一"}
