{"author":"王禹偁","id":177251,"strains":["仄平仄平仄，仄仄仄仄○。","平平仄仄平，仄仄平平仄。","平○仄平仄，○仄仄平仄。","仄平仄平平，平仄平平仄。","平平仄仄仄，仄仄仄平仄。","仄平仄平仄，平平仄○○。","平仄平仄仄，平平平仄仄。","仄仄平仄平，○仄平平仄。","仄○平仄平，平仄仄平○。","仄仄仄平平，仄平仄平仄。","平○仄○仄，平仄平仄○。","仄平仄仄仄，仄仄平仄。","平仄仄平平，平平仄平仄。"],"paragraphs":["物形固天造，物景不自胜。","泉乎未遇人，石罅徒流迸。","宫相政多暇，行乐蹑岩磴。","发蒙涨为溪，幽致兹焉盛。","唐贤大历后，峭壁刻名姓。","我来一何暮，今秋始乘兴。","山势环有缺，山门壶引柄。","乍挹清泚姿，颇惬幽闲性。","味将春茗宜，光与晓岚暝。","架竹落僧厨，远声入清磬。","何当宿禅室，欹枕终夜听。","饮多病骨换，照久尘迥。","销尽谪居愁，无心治归艇。"],"title":"八绝诗 庶子泉"}
