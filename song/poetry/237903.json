{"author":"王庭珪","id":237903,"strains":["仄平平仄平平仄，平仄平平仄平仄。","仄○平仄平仄平，仄○○平○仄仄。","平平平平平○平，平○仄仄平平平。","○平仄仄仄平仄，仄仄平仄平平平。"],"paragraphs":["友琴安用胡公节，帘卷鸣弦自清切。","忽闻飞语冲骇机，亦虑过时听反舌。","仁风西来随传车，挥毫落纸蟠蛟蛇。","正逢久旱得霖雨，一洗槎枿皆萌芽。"],"title":"次韵傅彦本三首  其二"}
