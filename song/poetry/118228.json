{"author":"吴惟信","id":118228,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["检残玉历又春来，造化无私命转乖。","照水莫嫌穷面目，看山长有好情怀。","生期惠远眠云过，死问林逋借地埋。","诗到夜寒吟更苦，一枝梅雪映书斋。"],"title":"立春日即事"}
