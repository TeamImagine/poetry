{"author":"刘弇","id":209422,"strains":["仄平仄平平，平平仄平平。","仄仄平仄平，平仄○平平。","平仄平仄平，平仄平○平。","平仄平○○，平平仄平平。","仄仄仄仄仄，○仄○仄平。","平平平平仄，平平仄平平。","仄仄仄平仄，仄平仄平平。","？仄平平平，仄仄平仄平。","仄平仄平仄，○仄○平平。","平平仄平平，仄仄仄平平。","平平仄平仄，仄仄○平平。","平平仄○仄，仄○○平平。"],"paragraphs":["故城邑东南，盘盘蛰修蛇。","借问经始人，云是司徒家。","唐季遭闵凶，群盗纷如麻。","淮海尤剽轻，时时起邀遮。","甚者控壤地，相错临犬牙。","斯人何为者，寻兵啸麏{鹿/加}。","擅此一抔土，仅侔国于蜗。","鍖锧稽天诛，至以功爵加。","百年去随手，遗陼临汀沙。","牛羊阅朝昏，草木自萌芽。","谁非化黄壤，此独遗鸡笯。","停骖一回首，浩叹空歌巴。"],"title":"海门故城"}
