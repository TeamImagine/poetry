{"author":"苏泂","id":95908,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["四朝相业旧仪刑，今代衣冠类晓星。","青眼更谁怜后裔，白头空复抱遗经。","冲霄有路开笼鹤，槁案无时泣卷萤。","吏部观文均所爱，因声廊庙一丁宁。"],"title":"上楼大参  其二"}
