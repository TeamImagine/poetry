{"author":"苏辙","id":198371,"strains":["仄仄仄仄平，○○仄仄平。","仄○平仄平，仄平仄仄平。","平○平平平，平平平仄平。","仄平○○仄，仄○仄仄平。","平平仄○○，平仄仄仄平。","仄平仄○平，平平仄平平。","平仄仄平仄，仄仄平仄平。","仄仄仄仄平，仄仄平仄平。"],"paragraphs":["夜梦被发翁，骑驎下大荒。","独行无与游，闯然款我堂。","高论何峥嵘，微言何渺茫。","我徐听其说，未离翰墨场。","平生气如虹，宜不葬北邙。","少年慕遗文，奇姿揖昂昂。","衰罢百无用，渐以圜斫方。","隠约就所安，老退还自伤。"],"title":"次韵子瞻和渊明拟古九首  其四"}
