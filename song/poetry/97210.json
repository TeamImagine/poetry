{"author":"陈宓","id":97210,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["中年早透利名关，坐看孤云际海还。","昼静架书偏悦目，秋凉庭树倍怡颜。","不陪长者终朝诲，那得尘踪一日闲。","我亦小园初种竹，请君来闯出篱斑。"],"title":"次刘学录韵"}
