{"author":"曾几","id":249243,"strains":["仄仄平平仄仄平，平平仄仄仄平平。","平平仄仄仄仄仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["禅榻萧然丈室空，薰销火冷闭门中。","光阴又似烛见跋，学问只如船逆风。","一歳临分惊老大，五更相守笑儿童。","休言四十明朝过，看取霜髯六十翁。"],"title":"壬戌歳除作明朝六十歳矣"}
