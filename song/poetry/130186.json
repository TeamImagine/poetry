{"author":"赵汝腾","id":130186,"strains":["平平仄仄仄平平，仄仄仄平平仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["皇华相约醉崇台，正月海棠弥望开。","万象呈春杯潋滟，千花炫夜烛萦回。","雨余妃带华清沐，云幕仙从绛阙来。","明岁公归对红药，吟成寄我馆蓬莱。"],"title":"答高耻堂计使招赏海棠"}
