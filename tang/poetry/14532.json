{"author":"元稹","id":14532,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["帝城寒尽临寒食，骆谷春深未有春。","才见岭头云似盖，已惊岩下雪如尘。","千峰笋石千株玉，万树松萝万朵银。","飞鸟不飞猿不动，青骢御史上南秦。"],"title":"使东川 南秦雪"}
