{"author":"陆游","id":34710,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平仄仄平。"],"paragraphs":["病起清羸不自持，年光都上鬓边丝。","昏昏雨细梅黄后，漫漫秧青水满时。","曲几方床娱永日，矮冠高屐骇群儿。","客来莫笑狂颠甚，此处那容世俗知。"],"title":"山居戏题二首  其二"}
