{"author":"韦骧","id":190492,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["纱巾疏爽葛衣寛，簿领无多笑傲间。","黄卷仰持眠昼榻，白云斜敛见晴山。","风荷泻露池声激，烟柳藏蝉野趣闲。","日月淹留非不幸，柅车休叹未西还。"],"title":"偶作"}
