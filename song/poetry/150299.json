{"author":"牟𪩘","id":150299,"strains":["仄平仄仄平平仄，平仄平平仄平仄。","仄平仄仄仄仄平，仄平仄仄仄平仄。","平平仄平平仄仄，仄○仄○○平仄。","平平平仄平仄平，仄平平○○仄仄。","仄○仄仄平仄平，仄仄平平○仄仄。","平平仄○平仄平，仄○仄仄仄平仄。","仄平平仄仄平仄，○平平仄平平仄。","平平○仄仄平平，平仄○仄平仄仄。","平平平仄仄仄○，○仄平○平仄仄。","平平仄仄仄平○，仄仄平○仄○仄。","仄仄仄仄○仄○，仄仄仄○仄平仄。","平平平仄仄仄仄，仄仄平平○平仄。","平平仄仄仄平平，仄仄平平○仄仄。"],"paragraphs":["此邦自是高阳里，陈太丘家好孙子。","十年闭户养隽声，我先子后一时起。","前时送兄今送弟，彩衣拜亲亲为喜。","人言昆令而季强，羡君清标如玉峙。","善和尚有千卷书，一一穷探亲夜几。","新诗那更翻手成，便当拾芥取青紫。","小营甘旨束书去，且烦私淑青衿士。","天公应念友于情，任国相望才尺咫。","苏州明白照两县，正好高吟清影里。","吴江定作对床留，笑隔垂虹脍鲜鲤。","托好我已三世深，待老敢当二生侍。","萧萧风雨起送客，万里飞鸿看双眦。","端明老子旧家声，一举先鞭从此始。"],"title":"送陈正德教谕常熟"}
