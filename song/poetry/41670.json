{"author":"陆游","id":41670,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["笋舆伊轧暮山昏，水败陂塘路仅存。","出谷钟声知过寺，隔林人语喜逢村。","庙壖荒寂新犁地，堤草凄迷旧烧痕。","儿子念翁霜露冷，遥持炬火出柴门。"],"title":"日暮自大汇村归"}
