{"author":"释正觉","id":5506,"strains":["平平仄平，仄仄平平。","仄仄平平，平平仄平。","仄仄仄平，仄平仄仄平平仄。","平平平仄，○平仄○平平平。","仄仄平平仄○仄，平平平仄平仄平。","平平仄仄，○仄平平。","仄仄○○平仄仄，平平仄仄仄平平。"],"paragraphs":["千年气温，琥珀松根。","半夜光吞，珊瑚月魂。","混沌凿开，德云下妙峰之顶。","昆仑推倒，张骞到盟津之源。","出岫之云意闲暇，盈科之水流势奔。","诸尘历历，三昧门门。","妙触应缘还出碍，成家事业付儿孙。"],"title":"禅人并化主写真求赞  其二四八"}
