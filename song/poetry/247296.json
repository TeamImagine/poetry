{"author":"吕本中","id":247296,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["病欲驰驱转不宜，只今筋力十分衰。","平生𫐘轲老更甚，此去艰难心自知。","苛痒未除妨摄念，交游虽近废论诗。","明年更欲寻公去，同上衡山过九疑。"],"title":"送王周士"}
