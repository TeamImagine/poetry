{"author":"华镇","id":212105,"strains":["平仄平平平仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄仄平。","仄平仄仄平平仄，仄仄平平仄仄平。"],"paragraphs":["蜩鸴悠悠祇可怜，抢榆控地已飘然。","早闻达识无诸蔽，晚挹清风胜所传。","会面已欣浑似旧，开怀还肯便忘年。","渌波碧草芳春日，忍咏江生送别篇。"],"title":"送敏修赴官钜鹿"}
