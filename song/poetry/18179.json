{"author":"吴芾","id":18179,"strains":["平仄平平仄仄平，仄平平仄仄平平。","平平仄仄平平仄，平仄仄平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["来守孤城忽两期，可堪登眺又斜晖。","经春不见流鶑语，终日唯看乳燕飞。","风舞新荷青袅袅，烟笼细柳绿依依。","此邦纵美非吾土，莫怪山翁只念归。"],"title":"初夏登城上有感"}
