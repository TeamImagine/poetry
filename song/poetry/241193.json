{"author":"周紫芝","id":241193,"strains":["仄平仄○平平平，平○○平仄仄平。","仄平○○仄仄仄，仄平平仄平平平。","平平○平平仄仄，仄仄平平仄平仄。","平平仄仄○平平，仄仄平○仄平仄。","○平仄平仄仄平，平平仄仄平平平。","仄平仄仄仄仄仄，仄仄○仄○平平。","仄仄仄平平仄仄，仄仄○平仄仄仄。","仄平仄仄仄平平，仄仄仄平平仄仄。","平平○仄平仄平，平平仄仄平仄平。","仄平平平仄平仄，仄仄仄平平仄○。"],"paragraphs":["幅巾饱看西湖春，徐行当车不动尘。","有时乘兴未遽反，武林无此寻春人。","湖山如螺湖水白，几见青天月生魄。","年年马上看吴娃，舞袖双裁越罗窄。","长安贵人百不忧，胡为亦复多穷愁。","出门载酒不可往，倚杖看雨如穷秋。","万事不由人作计，我欲除愁唯一醉。","此生已老复何求，五字但知公臭味。","春风吹雨山泽晴，青山有约翁有情。","故人官高少闲暇，可唤白鸥同此盟。"],"title":"次韵庭藻雨中不出湖上"}
