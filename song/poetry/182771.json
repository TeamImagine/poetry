{"author":"强至","id":182771,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["建储嘉祐发先机，盖世功名古亦稀。","一冠鸳行丹地立，两扶龙德九天飞。","偃藩汲黯时云卧，去国周公遂不归。","星坼中台薨讣入，君王泪湿辍朝衣。"],"title":"挽故司徒侍中赠尚书令韩魏公三首  其一"}
