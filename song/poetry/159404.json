{"author":"师严","id":159404,"strains":["仄平仄平平仄平，仄○仄仄平平平。","平平仄仄○仄仄，平仄仄仄平平平。","仄平仄仄平仄仄，仄仄仄仄平平平。","仄平仄仄仄平仄，仄平○仄平平平。","仄平平仄仄仄仄，仄仄仄平平仄平。","○平仄仄仄仄仄，平平仄仄平平平。"],"paragraphs":["汉阴美人青兕裘，独骑瘦马寻荒丘。","花前下马迎一笑，珠玉在侧形骸羞。","酒酣散发箕踞坐，锦带烂熳悬吴钩。","断蛟刺虎好身手，碧瞳如水涵清秋。","惜哉科目太脱略，壮士岂为章句囚。","中原格鬭困不已，江波木落寒悠悠。"],"title":"蔺五见访"}
