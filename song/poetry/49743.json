{"author":"杨万里","id":49743,"strains":["仄平仄仄仄平平，平仄平平仄仄平。","平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["祖孙接武禊堂前，风物重新六十年。","无恙钧衡旧棠荫，有光台斗继蒲鞭。","手提西郭三山月，下照南湖万顷天。","不要外人来作记，当家自有笔如椽。"],"title":"寄题福帅张子仪尚书禊游堂"}
