{"author":"晁公溯","id":20956,"strains":["平平仄仄仄，平平仄仄○。","仄仄○仄仄，平仄平平平。","平平仄平○，仄仄平仄平。","仄平仄平平，仄仄仄仄平。","仄平仄仄仄，○○仄○平。","平平仄平平，仄仄仄仄平。","○平仄仄仄，仄仄平○平。","○○仄仄○，仄仄平平平。","仄平平平平，仄平仄平平。","仄仄仄平仄，仄仄仄平平。","平仄平○仄，仄仄仄仄平。","仄仄平仄平，平○平平平。","平仄平仄仄，仄平仄○平。","仄○仄仄仄，平仄○仄○。"],"paragraphs":["吾州俗近古，他邦那得如。","饮食犹俎豆，佣贩皆诗书。","今年属宾兴，诏下喧里闾。","白袍五千人，崛起塞路衢。","入门坐试席，正冠曳长裾。","谈经慕康成，对策拟仲舒。","吟诗必二雅，作赋规三都。","传闻选主司，考阅须鸿儒。","果然提权衡，未尝谬锱铢。","得者固惊喜，失者亦欢呼。","乡党为叹息，是事盖久无。","老守蒙此声，增重西南隅。","何以为子谢，举觞挽行车。","少留尽一醉，归驾且勿驱。"],"title":"今岁试士竟置酒起文堂延主司且作诗送之"}
