{"author":"叶茵","id":126388,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平平仄平。"],"paragraphs":["几载江湖兄弟心，老夫吟了听君吟。","休论聚散时难易，要识推敲意浅深。","昼静床头便竹简，风清墙角度松琴。","山灵应是驰山檄，知向孤山何处寻。"],"title":"次韵二首  其一"}
