{"author":"葛立方","id":17627,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平仄仄仄平。","仄仄仄平平仄仄，仄平平仄仄平平。"],"paragraphs":["沈郎终日掩柴扉，游艺虽多道日肥。","东绢丹青真得髓，文楸黑白要知机。","笔添龙眼防颓壁，阵合鱼丽孰解围。","暇日杖藜须过子，一枰赢取画图归。"],"title":"子直近日画笔稍进而棋似倒长作诗戏之"}
