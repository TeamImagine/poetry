{"author":"叶绍翁","id":104373,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["归去田畴问老农，力行新法竟何功。","已知供佛追前过，尚惜修书谢数公。","塑像难陪夫子壁，古祠谁访觉王宫。","都来二百年间事，燕麦戎葵几度风。"],"title":"谒半山祠"}
