{"author":"赵鼎臣","id":226781,"strains":["仄平平仄○，仄仄仄平平。","平仄○平仄，平仄仄平○。","仄仄平仄仄，仄仄○仄平。","仄平○仄平，平仄平仄平。","仄○仄平○，仄平仄平○。","平平仄仄平，仄仄平平平。","平平仄仄仄，仄仄仄平平。","仄平仄仄仄，○仄仄平平。","平平仄仄仄，平仄平平平。","平仄仄仄仄，仄仄仄仄平。","平平仄仄仄，仄仄平平平。","仄仄平○仄，平仄仄仄平。","平平仄仄平，仄○仄平平。","仄○仄平仄，仄仄○平平。","仄仄仄平仄，仄○平仄平。","平平○仄仄，平平仄仄平。"],"paragraphs":["季秋霜未降，草木尚华滋。","萧索重阳雨，黄菊共凄其。","谓此肤寸泽，杲杲行复晞。","那知三日霖，淫潦方在兹。","我行既龃龉，我车遂逶迟。","僧房耿不眠，半夜寒侵扉。","开门怪事发，积雪满前墀。","雨师技止此，更复出新奇。","儿童叫踊跃，僮仆惊嗟咨。","云此太早计，有眼省见稀。","天公岂怪我，不乐愁何为。","幻此千顷玉，伸我一寸眉。","呼儿觅酒家，典衣具醇醨。","醉中见乡社，命驾将言归。","忽忆剡溪友，径吟招隠诗。","嗟余兴岂尽，无因谒戴逵。"],"title":"秉之兄受代还京师余送行次甘陵雨三昼夜不止十二日乃雪平地几尺木压而折者十三四十五日既别秉之于南郭赋其事以寄王履道王时在大名"}
