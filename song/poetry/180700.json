{"author":"王安石","id":180700,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["数百年来王气消，难将前事问渔樵。","苑方秦地皆芜没，山借扬州更寂寥。","荒埭暗鸡催月晓，空场老雉挟春骄。","豪华祇有诸陵在，往往黄金出市朝。"],"title":"自金陵如丹阳道中有感"}
