{"author":"刘敞","id":174627,"strains":["仄○平○仄，仄仄仄○仄。","○仄仄仄○，○仄平仄仄。","平平平仄仄，仄仄仄仄仄。","仄平仄平仄，○仄○仄仄。","仄平平平平，仄仄平仄仄。","平仄平平平，平平仄仄仄。","仄平仄平平，平平仄仄仄。","平仄仄平平，平平仄○仄。"],"paragraphs":["拂衣趋长道，抚剑独叹息。","并岁不易衣，期旦曾一食。","悠悠风俗薄，顾我若异域。","积金要能笑，弹铗轻下客。","岂辞蓬蒿居，未与尘世隔。","黄鹄非池禽，东南举六翮。","出门尚徘徊，悲鸣念旧国。","何日复来还，为君涕沾臆。"],"title":"东门行"}
