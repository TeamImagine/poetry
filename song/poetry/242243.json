{"author":"李正民","id":242243,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["艰难险阻寄余生，重奏埙篪耳屡倾。","静对竹阴谈近事，频看山色验初晴。","老来渐觉忧婚嫁，禄厚宁无耻圣明。","稍喜幽燕通使者，叔孙当使郢投兵。"],"title":"次韵叶舍人  其二"}
