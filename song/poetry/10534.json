{"author":"朱松","id":10534,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["脚底千峰翠浪奔，云端挂此一豪身。","山河了了穷千界，物我纷纷共一尘。","浪趁下方追日步，恨非本色住庵人。","他年八极浮游遍，来读新诗迹未陈。"],"title":"和人游仙峰庵三首  其三"}
