{"author":"张侃","id":118550,"strains":["仄仄○平平，平○仄平仄。","仄仄平仄平，平平仄仄仄。","仄平平平平，仄仄平仄仄。","仄仄仄平平，仄平平仄仄。","○仄仄平平，平平平仄仄。","仄平○仄平，仄仄仄平仄。","○平仄仄○，仄仄平平仄。","仄仄仄平平，仄仄仄○仄。"],"paragraphs":["水浅荷亭亭，风过半欹侧。","入水元不濡，须臾见本色。","偶然成珠玑，至妙人孰测。","乍散起微波，再圆聊作剧。","澜雨未舒晴，浮云时拥墨。","小池弥旧痕，一旦寓新饰。","荷平绿水深，翠满真堪惜。","切勿溅成珠，漾去静如拭。"],"title":"池荷"}
