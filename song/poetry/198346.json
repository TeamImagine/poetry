{"author":"苏辙","id":198346,"strains":["仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄平平。"],"paragraphs":["老罢子卿还属国，功成定远恨阳关。","漂流岂必风波际，颠沛何妨枕席间。","伏腊便应随俚俗，室庐闻似胜家山。","因缘宿世非今日，赖有阴功许旋还。"],"title":"和子瞻新居欲成二首  其一"}
