{"author":"舒岳祥","id":143444,"strains":["仄平平仄仄平○，仄仄平平仄○仄。","仄仄平平仄仄平，仄仄仄○平仄仄。","平平仄仄仄平平，仄仄平平仄仄平。","仄平平平平仄仄，仄平平仄仄平平。","仄平仄仄仄平平，仄平平仄仄○平。","仄仄平平平仄仄，平平仄仄仄平平。","平平仄仄仄平仄，平平仄仄平平○。","仄仄？？仄仄仄，仄○○仄平平仄。","平○仄仄仄平平，仄仄平平仄平仄。","仄仄○平仄仄平，仄○仄仄平平仄。"],"paragraphs":["岁来沙上草头迎，岁去梅边雪中送。","岁去年来不自由，我亦送迎何所用。","人情厌旧只欢新，不道新来老却人。","喜为儿孙添一岁，可怜光景转成尘。","送君此去信悠哉，不知明日肯重来。","宇宙无穷迷道路，追随不见上层台。","萧萧便恐逐风散，茫茫尚想随潮回。","岁去匆匆不复顾，我犹留此君何处。","非缘故岁去无情，自是新年促君去。","送故迎新一百年，不迎不送无新故。"],"title":"饯岁行"}
