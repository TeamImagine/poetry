{"author":"释清远","id":225770,"strains":["平平平仄，仄仄平平。","平平仄仄，仄仄平○。","仄仄仄仄，仄仄仄仄。","平仄平平，平平仄仄。","仄仄仄仄，仄仄平仄。","仄仄平○，仄平○仄。","○平仄仄，仄平仄○。","○仄○仄，仄○仄○。","仄仄平平，○仄平仄。","平仄仄平，仄仄仄仄。","仄仄仄仄，仄平仄仄。","仄仄仄○，○平仄仄。","平平仄仄，仄仄○仄。","仄仄平平，○平仄○。","平仄○平，平仄平平。","仄仄平仄，平平仄平。","仄平仄仄，平○○仄。","○仄平平，仄平仄仄。","仄仄仄仄，○仄平仄。","平仄仄平，仄○仄仄。","仄仄仄仄，平平仄仄。","平仄平平，平平平仄。","○平仄仄，平仄仄仄。","仄仄平平，仄平平仄。","平平仄平，仄仄平平。","平仄○仄，仄仄平○。","仄○仄仄，仄仄平仄。","平平仄仄，仄仄平仄。","仄仄平仄，平平平仄。","仄仄平平，仄平仄仄。","○○仄平，平仄○平。","仄仄仄仄，仄平仄平。"],"paragraphs":["心光虚映，体绝偏圆。","金波匝匝，动寂常禅。","念起念灭，不用止绝。","任运滔滔，何曾起灭。","起灭寂灭，现大迦叶。","坐卧经行，未曾间歇。","禅何不坐，坐何不禅。","了得如是，始号坐禅。","坐者何人，禅是何物。","而欲坐之，用佛觅佛。","佛不用觅，觅之转失。","坐不我观，禅非外术。","初心闹乱，未免回换。","所以多方，教渠静观。","端坐收神，初则纷纭。","久久恬淡，虚闲六门。","六门稍歇，于中分别。","分别才生，似成起灭。","起灭转变，从自心现。","还用自心，返观一遍。","一返不再，圆光顶戴。","灵焰腾辉，心心无碍。","横该竖入，生死永息。","一粒还丹，点金成汁。","身心客尘，透漏无门。","迷悟且说，逆顺休论。","细思昔日，冷坐寻觅。","虽然不别，也大狼籍。","刹那凡圣，无人能信。","匝地茫茫，大须谨慎。","如其不知，端坐思惟。","一日筑著，伏惟伏惟。"],"title":"标指六偈 坐禅"}
