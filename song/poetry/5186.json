{"author":"释正觉","id":5186,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["广堂清白照蒲团，相续真灯未许残。","寂默无声闲口醭，光明不掉寸心寒。","莲开似对秋波浅，梦觉浑疑晓漏干。","十法界身流影事，自他交彻镜中看。"],"title":"观知殿化殿堂灯油求颂"}
