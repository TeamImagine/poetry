{"author":"虞俦","id":62000,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["剪水飞花散又收，天人袖手翠云裘。","待滋宿麦须连陇，政虑流民醉覆舟。","村店浪夸沽酒旆，寒窗谁上钓诗钩。","玄冥岂是痴儿子，且与天工了事休。"],"title":"和汉老弟雪下不聚"}
