{"author":"喻良能","id":51768,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄仄平仄仄平。","平仄平平平仄仄，平平平仄仄平平。"],"paragraphs":["征鞍初自富沙还，乱叶殷红点碧山。","客里黄花惊度节，镜中白发巧摧颜。","三休磴道惟频叹，一饭茆檐得暂闲。","为想成均新榜帖，阿奴才力胜黄间。"],"title":"由建宁回三山道中重阳"}
