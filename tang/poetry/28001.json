{"author":"皮日休","id":28001,"strains":["仄平平仄仄平平，平仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["不知何事有生涯，皮褐亲裁学道家。","深夜数瓯唯柏叶，清晨一器是云华。","盆池有鹭窥蘋沫，石版无人扫桂花。","江汉欲归应未得，夜来频梦赤城霞。"],"title":"寒日书斋即事三首 二"}
