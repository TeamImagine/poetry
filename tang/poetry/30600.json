{"author":"罗隐","id":30600,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野寺疏钟万木秋，偶寻题处认名侯。","官离南郡应闲暇，地胜东山想驻留。","百盏浓醪成别梦，两行垂露澣羁愁。","心知只有韦公在，更对真踪话旧游。"],"title":"秋日禅智寺见裴郎中题名寄韦瞻"}
