{"author":"王迈","id":107775,"strains":["仄平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["昨依绿水芙蓉幕，得傍华堂萱草阴。","座末识裳蒙眄异，羹余分颍念恩深。","巢庐正洒莱衣泪，传驿俄惊楚些音。","二母生荣虽迥别，天寒陟屺一般心。"],"title":"挽邹帅母叶夫人二首  其二"}
