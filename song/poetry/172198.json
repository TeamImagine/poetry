{"author":"何君式","id":172198,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["路转峰回意豁然，逢迎马首更飞泉。","地严九锁红尘外，天近三关黄道边。","奏简夜腾孤鹤表，步虚声彻老龙渊。","会须香火通仙籍，一洗人间未了缘。"],"title":"游天柱宫因留宿观醮"}
