{"author":"戎昱","id":6100,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["童年未解读书时，诵得郎中数首诗。","四海烟尘犹隔阔，十年魂梦每相随。","虽披云雾逢迎疾，已恨趋风拜德迟。","天下无人鉴诗句，不寻诗伯重寻谁。"],"title":"赠岑郎中"}
