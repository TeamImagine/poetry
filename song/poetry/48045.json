{"author":"杨万里","id":48045,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄平平平仄，平仄平平仄仄平。"],"paragraphs":["深著红蓝染暑裳，琢成纹玳敌秋霜。","半含笑里清冰齿，忽绽吟边古锦囊。","雾縠作房珠作骨，水精为醴玉为浆。","刘郎不为文园渴，何苦星槎远取将。"],"title":"石榴"}
