{"author":"张耒","id":216429,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["蓬门鸟雀啅黄昏，归径牛羊各有群。","水阔鱼龙阴后出，山空虎豹夜深闻。","西来客引秦川雨，南去秋连楚泽云。","唐汉废兴无处问，西风禾黍但丘坟。"],"title":"遣兴次韵和晁应之四首  其四"}
