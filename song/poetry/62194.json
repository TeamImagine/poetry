{"author":"虞俦","id":62194,"strains":["平平仄仄平平仄，平仄平○仄仄平。","平平仄仄平仄仄，仄仄平平平仄平。","仄平仄仄平？仄，平仄仄仄○平平。","仄平仄仄仄仄仄，○仄平平平○平。"],"paragraphs":["墙隈绿袅风前竹，池上青横雨后峰。","森然便有濠濮想，若者曾吞云梦胸。","杳无碧涧来㶉𫛶，安得旧水藏蛟龙。","我今齿发亦自料，回首家山归兴浓。"],"title":"初夏凹沼独坐"}
