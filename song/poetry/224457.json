{"author":"洪朋","id":224457,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["伏波勋业风流远，皂盖朱轓尚小州。","一曲阳关双别泪，百壶清酒两遨头。","三年牢落应难借，五马踟蹰更少留。","珍重促装归汉阙，胡床空复庾公楼。"],"title":"代饯无为马使君口号"}
