{"author":"李曾伯","id":129474,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["渊源正学富经纶，炳炳如丹一片心。","中外久期还荷橐，江湖所至是棠阴。","威声足使戎心慑，边腹何虞客气侵。","指日玉阶清问及，盍思长策济当今。"],"title":"送交代董矩堂赴召  其一"}
