{"author":"杜甫","id":2822,"strains":["○平平平平，平仄仄仄平。","平平仄仄○，平仄仄平平。","平仄仄仄仄，平仄平平平。","平仄仄○仄，平平平仄平。","平平仄仄仄，仄平仄仄平。","仄平仄仄平，仄仄仄仄平。","○平仄仄仄，平仄平仄平。","平平仄仄仄，仄仄仄平平。"],"paragraphs":["苍江多风飙，云雨昼夜飞。","茅轩驾巨浪，焉得不低垂。","游子久在外，门户无人持。","高岸尚如谷，何伤浮柱攲。","扶颠有劝诫，恐贻识者嗤。","既殊大厦倾，可以一木支。","临川视万里，何必阑槛为。","人生感故物，慷慨有余悲。"],"title":"水槛"}
