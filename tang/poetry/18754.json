{"author":"李绅","id":18754,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["春风上苑开桃李，诏许看花入御园。","香径草中回玉勒，凤皇池畔泛金樽。","绿丝垂柳遮风暗，红药低丛拂砌繁。","归绕曲江烟景晚，未央明月锁千门。"],"title":"忆春日曲江宴后许至芙蓉园"}
