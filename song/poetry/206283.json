{"author":"黄庭坚","id":206283,"strains":["仄仄仄仄平仄○，仄○平仄仄平仄。","仄仄平平平仄平，仄平仄仄仄平○。","仄平仄仄平仄平，仄仄平平仄平○。","平○仄仄平○平，仄仄仄平平仄○。"],"paragraphs":["抱牍稍退凫鹜行，倦禅时作橐驼坐。","忽忆头陀云外人，闭门作夏与僧过。","一丝不挂鱼脱渊，万古同归蚁旋磨。","山中雨熟瓜芋田，唤取小僧休乞钱。"],"title":"僧景宗相访寄法王航禅师"}
