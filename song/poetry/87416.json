{"author":"韩淲","id":87416,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["别后连绵好句来，朗哦深视百千回。","穷通身外庸何恨，生死人间信可哀。","公既爱闲常隠几，我方疮楚未持杯。","涧梅点点从教白，春到章泉花自催。"],"title":"次韵昌甫所寄  其一"}
