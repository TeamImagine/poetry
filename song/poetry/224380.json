{"author":"洪朋","id":224380,"strains":["仄平平仄平平仄，平仄平仄平仄仄。","仄平仄仄仄平仄，仄仄仄仄仄平仄。","平平平平仄平仄，仄○平平仄○仄。","平平仄仄仄平平，平仄○平仄仄仄。","平平仄○仄平平，仄仄仄仄平仄平。","平平仄仄仄○平，仄仄平平平仄平。","仄平仄仄仄平平，仄平○仄平平平。","○平仄仄仄仄平，平平仄仄平○仄。","仄平平仄仄仄○，仄平○平仄仄仄。","仄仄○平仄平仄，仄平平仄仄平仄。","○平仄仄平仄平，仄仄仄仄平平平。","平平平平仄平仄平仄，仄平平平仄平仄。"],"paragraphs":["楚东之国饶为大，程氏之子吾所爱。","读书尚友有能事，夙昔一见即倾盖。","平生诛茅崒萧爽，十顷青铜就空旷。","朱甍碧瓦俯清流，菱叶荷花映荡漾。","春风一吹百花妍，载酒处处开绣筵。","千株竹柏上参天，白日萧梢朱夏寒。","客来枕簟曲肱眠，丈人颇有前贤风。","藏书万卷插架同，芝兰玉树阶庭内。","道山延阁顾盼中，薄寒中人木叶下。","久客将归秣高马，送君南浦泪盈把。","临岐执手求我歌，老矣奈此登瀛何。","呜呼何时履声上君阁，尚能为公赋濠乐。"],"title":"登瀛阁"}
