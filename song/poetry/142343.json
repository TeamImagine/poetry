{"author":"释绍昙","id":142343,"strains":["仄○平仄平平仄，平○仄仄平平仄。","仄仄平○仄仄平，仄平平仄平平仄。","仄平仄仄仄平平，平仄平平仄平仄。","仄仄平平仄仄平，仄平仄仄平平仄。","仄平平仄平仄平，仄仄平平仄仄仄。","仄平平仄仄平平，仄仄○○平仄平平平仄仄。","仄仄○仄平平平平仄，平平平平平仄仄。"],"paragraphs":["越王城北唐朝寺，千间老屋摧风雨。","塔影凌空落鉴湖，劫初铃子丁东语。","久无本色住山人，愁杀檀门许元度。","剥否穷时复泰来，选差铁面顽翁住。","倒携无柄苕帚桩，积世狐踪尽扫去。","就翻鳗井逗曹源，浩浩汤汤流溢江湖无着处。","岂不胜越人歌来何暮，平生无襦今五袴。"],"title":"贺顽极和尚住越州光孝"}
