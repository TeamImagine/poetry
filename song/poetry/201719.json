{"author":"彭汝砺","id":201719,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平平仄平。"],"paragraphs":["陋学常嗟趣识迷，羡君先得正途归。","直从前哲评高下，羞与时人较是非。","长愤荆蒿埋杞梓，忽惊沙砾得珠玑。","相从未几又相去，东望门阑心欲飞。"],"title":"寄邹广道  其一"}
