{"author":"李白","id":55754,"strains":["平平仄○○平平，仄平仄仄○○平。","仄平仄仄仄平仄，仄仄？平平仄平。","仄平仄仄平平仄，平仄平平平仄仄。","仄仄○平平仄平，平○仄仄平平仄。","仄平仄，仄平平，仄仄仄，仄仄平。","平仄平平仄仄仄，仄○仄仄平平平。","平仄仄仄平平仄，仄仄平平仄○仄。","仄平仄仄平平平，仄仄平○仄○仄。"],"paragraphs":["真僧法号号僧伽，有时与我论三车。","问言诵咒几千遍，口道恒河沙复沙。","此僧本住南天竺，为法头陀来此国。","戒得长天秋月明，心如世上青莲色。","意清净，貌棱棱，亦不减，亦不增。","瓶里千年铁柱骨，手中万岁胡孙藤。","嗟予落魄江淮久，罕遇真僧说空有。","一言散尽波罗夷，再礼浑除犯轻垢。"],"title":"僧伽歌"}
