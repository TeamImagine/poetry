{"author":"王十朋","id":22119,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["贤关当日厕英游，意气轩轩压辈流。","心授广文真翰墨，家传北海旧春秋。","棠阴惠爱留三邑，莲幕声名重一州。","宾客盈门望推毂，蓝田松竹可能留。"],"title":"郑丞生日  其二"}
