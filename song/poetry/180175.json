{"author":"王安石","id":180175,"strains":["仄仄仄仄平，仄仄仄仄平。","仄仄仄平仄，平平平仄平。","○平仄仄仄，仄仄平平仄。","仄仄平仄平，仄仄仄平平。","仄平平仄平，平仄仄平平。","平平平平平，平仄平仄平。","仄平仄仄平，平仄仄平平。","○仄平平○，仄仄平仄平。","仄平平仄平，仄仄仄仄平。","仄平平平仄，平仄○平平。","仄平仄平平，平平仄平平。","仄平平平仄，仄平仄平平。","平平○平仄，仄仄仄平○。","平平平仄○，仄仄仄平平。","仄仄仄仄仄，仄平平仄平。","○平仄仄平，仄仄平○平。","仄平仄仄仄，仄仄平○平。","○仄仄仄仄，平平平仄平。","仄○仄○仄，仄仄平仄平。","○平平○仄，○仄仄仄平。","平○仄仄仄，平○平平平。","平仄仄仄○，○平仄平平。"],"paragraphs":["动者利进为，静者乐止居。","物性有偏得，惟贤时卷舒。","张侯始出仕，所至多名誉。","老矣归偃休，买地𣃁荒芜。","屋成为令名，名实与时俱。","南堂栖幽真，晨起瞻像图。","北堂画五禽，游戏养形躯。","燕有诸宾庭，学有诸子庐。","问侯年几何，矫矫八十余。","问侯何能尔，心不藏忧愉。","问侯客何为，弦歌饮投壶。","问侯儿何读，夏商及唐虞。","嵩山填门户，洛水绕阶除。","侯于山水间，结驷有通衢。","我念老退者，古多贤大夫。","留侯亦养生，乃欲凌空虚。","闭门不饮酒，岂异山中臞。","疏傅稍喜客，挥金能自娱。","不闻喜教子，满屋青紫朱。","张侯能兼取，胜事古所无。","褒称有乐石，丞相为之书。","而我不自量，闻风亦歌呼。"],"title":"张氏静居院"}
