{"author":"晁补之","id":214672,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["笑倚东风几百般，忽疑洛渚在江干。","玉容可得朝朝好，金盏须教一一干。","送目汉皋行已失，断魂巫峡梦将残。","七闽溪畔防偷本，四照亭边更著栏。"],"title":"次韵李秬新移牡丹二首  其二"}
