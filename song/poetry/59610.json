{"author":"陈造","id":59610,"strains":["仄仄平平平仄平，平平平仄仄平平。","平平仄仄平仄仄，平仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["透幕穿帘香雾浮，行云低影傍清讴。","游人是处歌鼓腹，佳客伴翁吟掉头。","令节可孤三日醉，归期犹有一春留。","诗坛酒会容先歃，莫问将军老不侯。"],"title":"再次韵答节推二首  其一"}
