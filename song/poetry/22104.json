{"author":"王十朋","id":22104,"strains":["仄仄平仄平，平平仄仄平。","平平仄仄仄，平仄平○○。","平平平仄平，仄仄平平平。","仄仄平仄平，仄○平仄平。","○平仄仄仄，仄仄平仄平。","平平仄平仄，仄仄仄平平。","仄仄仄仄仄，○平平仄平。","平平仄仄仄，仄平仄仄平。","平仄仄仄平，○○仄平平。","○平平平平，仄仄平平仄。","仄平平平○，仄仄○平平。","平平仄平平，仄仄平平平。","○平仄平仄，仄仄平平平。","仄仄仄仄○，平平○仄平。","平仄仄仄○，仄仄平平平。","平仄仄平平，仄仄仄仄平。","○仄仄仄仄，平仄平平平。","仄平平仄平，仄仄仄仄平。","○平仄平仄，仄仄仄平平。","仄平仄平仄，仄仄仄平平。"],"paragraphs":["我昔居鹿岩，时来潜涧游。","西坡访觉老，终日为迟留。","高谈穷古今，满坐风生秋。","令我名利心，一听浑欲休。","论诗出古律，有唱无不酬。","篇章溢缣素，锦绣烂然浮。","此老岂易得，当于前辈求。","吾生限太晚，见师已白头。","儒释道不同，相从苦无由。","三年游金溪，兀坐颜常愀。","出门无游从，独赋临清流。","金溪可无僧，孰是西坡俦。","深房锁花木，妙供罗珍羞。","益作潜涧思，刚肠如转辀。","魂梦不自禁，夜夜飞山陬。","前日遇诸涂，一笑忘百忧。","相视未及语，归袖风飕飕。","别来能几时，不觉岁月遒。","闻师结莲社，旦莫事真修。","我狂似灵运，此志那能投。"],"title":"寄僧觉无象"}
