{"author":"赵鼎","id":248295,"strains":["仄仄仄平平仄平，平仄仄仄仄平平。","仄平平仄仄平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄仄平平仄平。"],"paragraphs":["数垒小山松桂幽，能令盛暑作凉秋。","故宫于此有遗迹，客子暂来生许愁。","万顷云波朝古堞，一簔寒雨送扁舟。","他年图画归携取，要使北人清两眸。"],"title":"清凉寺"}
