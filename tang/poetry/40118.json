{"author":"皎然","id":40118,"strains":["平仄仄平平，平平仄仄平。","平平平平仄，平平○仄平。","仄平仄仄○，平仄平平平。","仄仄仄平仄，平平平仄平。","平平平仄平，仄仄○○平。","平仄仄仄平，平○仄平平。","仄平仄仄仄，仄○○平平。","平仄平平仄，平平仄仄平。"],"paragraphs":["天子锡玄𫄸，倾山礼隐沦。","君抛青霞去，荣资观国宾。","剑光既陆离，琼彩何璘玢。","夙驾别情远，商弦秋意新。","冥冥鸿鹄姿，数尺看苍旻。","残寇近宋郊，西行恶飙尘。","立身素耿介，处难思经纶。","春府搜才日，高科得一人。"],"title":"送穆寂赴举"}
