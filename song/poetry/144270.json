{"author":"张埴","id":144270,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平仄仄仄仄平平。","平平仄仄平平仄，仄仄平平仄仄平。"],"paragraphs":["老子庐东信手栽，今经乱后实累累。","天风暗拽云裳褪，晓日浓潮酒脸回。","向上可怜无佞处，从旁只恐有偷来。","清晨笑摘枝头熟，且献千年王母杯。"],"title":"小园桃熟"}
