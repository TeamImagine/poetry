{"author":"卫宗武","id":133673,"strains":["平平仄仄仄仄○，仄平平平仄仄仄。","平平仄仄仄平○，平仄平平仄平仄。","平仄平平仄○仄，仄仄平平仄平仄。","仄平仄仄○仄平，仄平平○仄平仄。","平平平平仄平仄，仄仄仄仄○○仄。","仄平平仄仄仄○，仄仄仄平平仄仄。","平平平平仄仄仄，仄平平仄平○仄。","○仄平仄平平平，仄仄平平仄平仄。","平平仄仄仄○平，平平仄仄平平仄。","平平平仄仄仄仄，仄仄○○平仄仄。","平仄平平仄仄平，仄平仄仄平平仄。"],"paragraphs":["淇园既往不足论，渭川徒多未足贵。","森然玉立辟幽深，弥望恢恢有余地。","何异东亭手亲植，遂使南阳日清閟。","绿云障日间弗容，翠涛翻空杳无涘。","冥冥韩林静而秀，窈窈蒋迳深且邃。","洗清袢暑迥莫留，截断俗尘飞不至。","何须层冰置几案，自然凉气生衣袂。","吟弄风月骚人徒，伯季松梅岁寒味。","于斯二仲可论交，谁为六逸宜邀致。","何时徒步许直造，着我其间同一醉。","祇恐君疑庾亮来，角巾岂免还私第。"],"title":"赋竹深处"}
