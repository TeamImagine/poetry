{"author":"项安世","id":53349,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四海诚斋独霸诗，世无仲氏敢言箎。","周公费誓传禽父，宣圣中庸授子思。","锺子期家应善听，邮无恤后定能绥。","真传更在吟哦外，大节如山不授麾。"],"title":"又用韵酬赠潘杨二首  其二"}
