{"author":"郭祥正","id":192204,"strains":["平平○仄仄，仄仄仄平仄。","仄平平仄平，平平仄平仄。","仄平平仄平，平平仄平仄。","平平仄仄仄，仄仄仄仄仄。","仄平仄平平，仄仄仄○○。","○平仄平仄，仄仄仄仄仄。","平平仄○仄，仄仄仄平仄。","平平仄平平，仄仄仄仄仄。","平平仄仄仄，平平仄平仄。","仄平仄仄平，平平仄平仄。"],"paragraphs":["南州三百寺，此寺最辉焕。","石开千丈渠，泉飞日华乱。","供僧无定员，连床接云汉。","经营始十载，物物悉已换。","上人固多才，不独悟禅观。","其师老黄蘖，简肃众所惮。","承音既亲切，妙顶醍醐灌。","登门已清凉，定步济彼岸。","融融接软语，群疑自消泮。","每游即忘还，微风洒尘汗。"],"title":"题净众院赠蒙禅伯"}
