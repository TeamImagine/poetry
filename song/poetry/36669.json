{"author":"陆游","id":36669,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["竹屋茆檐烟火微，长歌相应负禾归。","穷居幸可支朝夕，世事何曾有是非。","新茁畦蔬经宿雨，半开篱槿弄斜晖。","老翁略与吾年等，眷眷遮留莫苦违。"],"title":"西邻亦葺所居复与儿曹过之"}
