{"author":"权德舆","id":9209,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["莲花出水地无尘，中有南宗了义人。","已取贝多翻半字，还将阳焰谕三身。","碧云飞处诗偏丽，白月圆时信本真。","更喜开缄销热恼，西方社里旧相亲。"],"title":"酬灵彻上人以诗代书见寄"}
