{"author":"苏辙","id":198484,"strains":["平平仄平仄仄○，仄仄平平仄平仄。","仄仄平○仄仄平，平平仄仄平平仄。","平平仄仄仄平仄，平仄平仄平平仄。","○平仄仄平仄仄，仄仄平平平仄仄。","仄平平仄仄平仄，仄仄平平○仄仄。","仄平仄仄平仄平，平仄平仄平平仄。","平平仄仄仄平仄，平仄平平仄平仄。","仄平仄仄仄仄平，平仄○平○仄仄。"],"paragraphs":["南归闭门万事了，病卧常多起常少。","未用田间下泽车，何须枥上追风骠。","乡人记我少年日，滇马为致风前鸟。","三年伏枥人共怪，马不能言心可晓。","坐驰千里气蟠结，日食生刍空自笑。","主人自是箕颍人，谁复为送洮岷道。","支公惠眼识神骏，山下泉甘足芳草。","法流一洗百病消，翘足长鸣且忘老。"],"title":"施崇宁寺马"}
