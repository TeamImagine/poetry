{"author":"苏轼","id":195284,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["岚薰瘴染却敷腴，笑饮贪泉独继吴。","未欲连车收薏苡，肯教沉网取珊瑚。","不知庾岭三年别，收得曹溪一滴无。","但指庭前双柏石，要予临老识方壶。"],"title":"程德孺惠海中柏石兼辱佳篇辄复和谢"}
