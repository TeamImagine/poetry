{"author":"杨公远","id":151303,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["书卷携来寓紫虚，凭高凝眺更无余。","五山结邑龙盘踞，一水依城带卷舒。","旦暮鼓钟喧梵宇，高低楼阁壮神居。","年时除却酬香者，阛阓行人往复疏。"],"title":"寓婺源紫虚观"}
