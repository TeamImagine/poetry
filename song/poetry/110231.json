{"author":"刘克庄","id":110231,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["欲赋梅花材藻尽，公分生意到枯桩。","钜题昔只韩联孟，妙手今惟羿愈逄。","守谷尚烦看杏虎，护花难少吠篱尨。","丹崖翠壁宜挥扫，止要游人笔似杠。"],"title":"和方孚若瀑上种梅五首  其五"}
