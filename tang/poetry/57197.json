{"author":"岑参","id":57197,"strains":["仄仄平仄平，仄仄仄平平。","平平仄平仄，仄仄平平平。","仄仄仄○平，平平平仄平。","○平仄仄仄，平仄平平平。","仄仄平仄仄，○平仄平平。","仄○平平平，○仄○仄平。","仄仄平仄平，仄平平仄平。","仄平仄平仄，○平仄○平。","仄仄仄平仄，平平平仄○。","仄平仄平仄，仄仄○平平。"],"paragraphs":["野寺聊解鞍，偶见法华僧。","开门对西岳，石壁青棱层。","竹径厚苍苔，松门盘紫藤。","长廊列古画，高殿悬孤灯。","五月山雨热，三峰火云蒸。","侧闻樵人言，深谷犹积冰。","久愿寻此山，至今嗟未能。","谪官忽东走，王程苦相仍。","欲去恋双树，何由穷一乘。","月轮吐山郭，夜色空清澄。"],"title":"出关经华岳寺访法华云公"}
