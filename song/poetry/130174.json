{"author":"赵汝腾","id":130174,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["蜀浙当年贡亦劳，至今惟重建溪毛。","地灵丹凤衔萱草，水圣苍虬幻雪涛。","笑指茶星夸小范，愁伤民力叹袁高。","皇华早晚归经幄，丁俑应难谏舌逃。"],"title":"登北苑焙呈高计使谢庾使  其二"}
