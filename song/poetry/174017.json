{"author":"曾巩","id":174017,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["法定禅房临峭谷，辟支灵塔冠层峦。","轩窗势耸云林合，钟磬声高鸟道盘。","白鹤已飞泉自涌，青龙无迹洞常寒。","更闻雷远相从乐，世道嚣尘岂可干。"],"title":"灵岩寺兼简重元长老二刘居士"}
