{"author":"释德洪","id":227789,"strains":["平平仄平平，仄仄平仄仄。","仄平仄仄仄，仄仄仄仄仄。","○平仄平平，仄平平仄仄。","平平仄平平，平仄仄仄仄。","仄平仄平平，仄仄平仄仄。","○仄○平仄，平仄仄仄仄。"],"paragraphs":["方忻望庐山，忽见苏养直。","向来败意事，捉手一笑失。","澜翻诵新诗，与山争秀色。","归来对青灯，危坐口挂壁。","翰林谪仙人，隐显吁莫测。","正恐骑鱼去，千里作一息。"],"title":"会苏养直"}
