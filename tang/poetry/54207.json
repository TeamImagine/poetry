{"author":"储光羲","id":54207,"strains":["仄仄平仄○，仄平仄○仄。","平平仄平仄，平仄平仄仄。","平仄仄仄平，仄○仄平仄。","仄平仄平仄，仄仄○平仄。","○仄平仄○，平平平仄仄。","○平仄仄仄，仄平平平仄。","平仄平仄仄，？平平仄仄。","仄平仄平仄，平仄平仄仄。","仄仄平仄平，仄平仄平仄。","平平仄平仄，仄仄平平仄。","○仄平仄仄，平平仄平仄。","平平仄平仄，仄仄○平仄。","平仄○仄平，平平仄○仄。","仄平仄平仄，仄仄仄仄○。","仄仄平仄平，仄平平仄仄。","平平○仄仄，平仄○仄仄。","仄仄平仄○，平平仄平仄。","平平仄○仄，仄仄○平仄。","仄平○仄平，平仄平平仄。","仄平仄○仄，仄仄平平仄。"],"paragraphs":["直道时莫亲，起羞见谗口。","舆人是非怪，西子言有咎。","诬善不足悲，失听一何丑。","大来敢遐望，小往且虚受。","中夜囹圄深，初秋缧绁久。","疏萤出暗草，朔风鸣衰柳。","河汉低在户，蟏蛸垂向牖。","雁声远天末，凉气生霁后。","负户愁读书，剑光忿冲斗。","哀哀害神理，恻恻伤慈母。","妻子垂涕泣，家僮日奔走。","书词苦人吏，馈食劳交友。","寒服犹未成，繁霜渐将厚。","吉凶问詹尹，倚伏信北叟。","鬼哭知己冤，鸟言诚所诱。","诸公深惠爱，朝夕相左右。","束湿虽欲操，钩金庶无负。","伤罗念摇翮，踠足思骧首。","瑾瑜颇匿瑕，邦国方含垢。","眷言出深阱，永日常携手。"],"title":"狱中贻姚张薛李郑柳诸公"}
