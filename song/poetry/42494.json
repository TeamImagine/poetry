{"author":"陆游","id":42494,"strains":["平平仄仄仄平平，平仄平平仄仄平。","仄仄平平仄仄仄，平平平仄仄仄平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["平生到处足间关，天遣残年乐故山。","社日连村餍酒肉，丰年无盗伏茆菅。","秋来梁燕将雏去，雨过林鸠唤妇还。","我亦葛衣新浴罢，为君满意说清闲。"],"title":"闲咏"}
