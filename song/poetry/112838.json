{"author":"潘阆","id":112838,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["谁构危亭已半空，野人时得恣疏慵。","闲观扬子江心浪，静听金山寺里钟。","醉卧岂能妨燕雀，狂吟争不动鱼龙。","夜来雨歇蛙声乱，忆著嵩阳千万峰。"],"title":"瓜州临江亭留题"}
