{"author":"张栻","id":58130,"strains":["平平○仄仄平平，仄仄平平仄仄平。","仄仄仄平平仄仄，平○仄仄○平平。","平平○仄平○仄，平仄平平仄仄○。","仄仄仄平平仄仄，○平平仄仄平仄。"],"paragraphs":["为邦和气满乡闾，袖手还家乐有余。","案上简编元好在，闲中日月更宽舒。","功名且要身长健，寻尺何求计不疏。","好泛菊英斟寿酒，扁舟吾欲赋归欤。"],"title":"寿定叟弟"}
