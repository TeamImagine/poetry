{"author":"李廌","id":218908,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三径就荒陶令宅，两峰高并杜翁情。","悲秋不奈黄花好，落帽谁怜白发生。","远岫薄云收细雨，晚林丹叶弄新晴。","登临俯仰寰区隘，欲驾风轮更上征。"],"title":"和人九日诗"}
