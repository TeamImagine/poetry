{"author":"罗升","id":165105,"strains":["平仄仄平仄，平平○平平。","仄仄仄平仄，○平仄平平。","仄平平平○，仄仄仄仄平。","平平○平平，仄仄仄仄平。","平平仄仄平，○仄仄仄○。","平平仄仄仄，仄○仄仄平。","仄平仄平仄，平仄仄仄平。","平平仄仄仄，仄仄平平平。"],"paragraphs":["冬夜乃常燠，蚊鸣犹薨薨。","客枕本无寐，驱驰困挥肱。","向来炎歊中，意气莫敢膺。","群飞乘幽阴，各以啮自矜。","诗癯肉几何，磨吮恐不胜。","霜风日以劲，利觜那可凭。","奈何逞余毒，糜烂意未惩。","先生忽睡着，汝亦终何能。"],"title":"冬蚊"}
