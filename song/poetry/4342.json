{"author":"邓肃","id":4342,"strains":["平平仄仄○仄仄，仄仄○○仄平仄。","平平平仄仄平平，仄平平平○仄仄。","仄平平仄仄平平，仄仄○平仄平平。","仄平仄仄仄平仄，仄仄仄平平仄平。","平○仄仄平平仄，仄仄仄平平仄仄。","平平平仄仄平平，平仄平平仄仄仄。"],"paragraphs":["人生要在行乐耳，四化相磨逝流水。","溪山佳处饱遨游，莫为膻荤亲俗子。","解龟谁顾谪仙人，玉局题墙亦遭嗔。","世人例作叶公解，但喜画龙谁识真。","何如便与尘寰绝，醉倒莫嫌茅店拙。","青骢门外系垂杨，旋乞青禾锉白铁。"],"title":"和谢吏部铁字韵三十四首 游山三首 其二"}
