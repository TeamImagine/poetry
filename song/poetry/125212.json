{"author":"王柏","id":125212,"strains":["平平平平平平平仄平，平平仄仄平平平仄平。","平仄仄仄平仄平平平，平平仄○平平平仄平。","仄平平仄平仄仄仄平，平平平仄平仄○平平。","平仄平平平○仄平○，平平仄仄平仄仄仄平。","平平仄仄平平平平，仄平仄仄平平○仄平。"],"paragraphs":["瑶岩嵯峨兮龙翔凤飞，玄庐肃启兮松楸露晞。","东望宰陇兮券台依依，灵辰不留兮夷床晓移。","紫萸黄菊兮奠祖一卮，熏炉经卷兮俨如生时。","灵幄香销兮犹有嫔衣，音容寂寂兮万古永归。","龙{巾荒}黼翣兮骖神魌，一声万里兮风号谷悲。"],"title":"马华父母叶氏挽词  其二"}
