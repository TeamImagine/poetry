{"author":"后主煜","id":44092,"strains":["平○仄仄○平仄，仄仄平○仄。","○平仄仄仄平平，平仄仄平平仄，仄○平。","平平仄仄平平仄，平仄平平仄。","仄平平仄仄平○，仄仄平平平仄，○○○。"],"paragraphs":["风回小院庭芜绿，柳眼春相续。","凭阑半日独无言，依旧竹声新月，似当年。","笙歌未散尊罍在，池面冰初解。","烛明香暗画楼深，满鬓清霜残雪，思难禁。"],"title":"虞美人 一"}
