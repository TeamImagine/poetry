{"author":"连文凤","id":159208,"strains":["平平平仄仄，○○平仄仄。","平平仄仄仄，仄仄平仄仄。","仄仄仄平仄，仄仄仄仄仄。","平平仄仄仄，平平仄平仄。","仄平仄平仄，平平仄仄仄。","仄平平平仄，仄仄仄平仄。","平平仄仄平，仄平平仄仄。","平仄仄平平，○仄仄仄仄。"],"paragraphs":["阴阴陵上柏，离离陵上草。","樵儿与牧竖，踯躅陵上道。","蜕骨出榛莽，后土不爱宝。","衰蝉吊寂寞，寒蟾照枯槁。","白云散同漫，西风不敢扫。","盖棺千年后，既往不能保。","人生血肉躯，百年终丑老。","安得紫微书，遗我一火枣。"],"title":"秋怀  其七"}
