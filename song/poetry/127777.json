{"author":"方岳","id":127777,"strains":["仄平平平仄平仄，平平平仄平平仄。","仄平仄仄仄平平，平平仄仄平平仄。","平平仄平○仄平，仄仄仄仄平○平。","仄○仄仄仄平仄，平仄仄仄仄仄平。","仄平仄仄平仄仄，平平平仄平平仄。","仄平平仄平平平，平仄平平○仄仄。"],"paragraphs":["赵君规模要名世，徐君人物南州穉。","欲携老砚共研冰，梅花不许山矾弟。","今年识徐如识春，未识佚老园中人。","似闻竹外一溪碧，天与隔断俗子尘。","此诗到眼情已浃，吾曹终与常人别。","不然持问溪头云，渠自容吾分半榻。"],"title":"用佚老园叟韵简直孺并寄园叟"}
