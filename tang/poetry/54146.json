{"author":"储光羲","id":54146,"strains":["仄仄平仄平，○仄仄平平。","○平仄仄仄，仄仄仄平平。","仄仄仄平仄，平平平仄平。","平平仄平仄，平仄仄平平。","仄平平○平，平仄仄平平。","平仄平平仄，平平仄仄○。"],"paragraphs":["草木花叶生，相与命为春。","当非草木意，信是故时人。","静念恻群物，何由知至真。","狂歌问夫子，夫子莫能陈。","凤皇飞且鸣，容裔下天津。","清净无言语，兹焉庶可亲。"],"title":"同王十三维偶然作十首 五"}
