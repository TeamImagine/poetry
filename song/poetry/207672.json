{"author":"黄庭坚","id":207672,"strains":["○平平仄平平○，仄仄平平○平仄。","仄仄平平仄仄平，○平仄仄平平仄。","平平仄仄仄平平，平平仄○平○仄。","平仄○平仄平仄，平平仄仄平平仄。","仄○平仄仄平平，仄平平○仄平仄。","平平仄仄仄仄平，平仄平仄平○仄。","仄○○仄平平仄，平仄仄仄○平仄。","平平仄仄仄平仄，仄仄平平仄平仄。","平平○○仄仄仄，仄仄仄仄平平仄。","仄○仄平○仄仄，仄仄平仄平仄仄。","仄仄仄○平仄○，仄仄仄平仄平仄。"],"paragraphs":["王郎婚友平生期，学问文章过吾党。","一见悬知白璧奇，三年未负青云赏。","苏秦六印自多金，陶朱再相宜藏镪。","贫贱相知乃为贵，功名所在何须枉。","邺王城下倒清樽，子云书中羃蛛网。","樽前惜别语万千，门外催发人三两。","自从相见开青眼，无处会面如天上。","倾壶倒榼驻车马，岂但呼灯照罂瓬。","平生相从忘岁月，手足割裂诚迷惘。","譬如旁人看疥癞，未易能去肤发痒。","但愿自思恩爱闲，勿以眼前剧愁想。"],"title":"酌别世弼"}
