{"author":"黄庚","id":160614,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["天开正旦宿云收，宇宙阳回和气浮。","岁换上元新甲子，时同太古旧春秋。","朱颜不逐年华改，清思惟从造化游。","柏酒满斟吟兴动，题诗记节自赓酬。"],"title":"甲子岁旦"}
