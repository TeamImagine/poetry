{"author":"陆游","id":37609,"strains":["平平仄仄平，仄仄仄平平。","仄平仄仄仄，平仄平仄平。","仄仄平仄平，平平平仄平。","平仄平仄仄，仄平仄平平。"],"paragraphs":["秦皇酒瓮边，古有钓鱼矶。","我来必竟日，时挈双鲤归。","白鹭真可人，常先孤棹飞。","高咏江练句，令人忆玄晖。"],"title":"舟中咏落景余清晖轻桡弄溪渚之句盖孟浩然耶溪泛舟诗也因以其句为韵赋诗十首  其五"}
