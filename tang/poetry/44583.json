{"author":"李珣","id":44583,"strains":["仄○仄仄仄平○，平平仄仄平平。","仄平平仄，平仄平平，平平平○○平，仄平平。","仄平仄仄，平平仄仄，仄仄○平。","平平平仄仄平平，仄平○仄平平。","仄○○仄，仄仄平○，仄平平仄平平，仄○○。","仄平平仄，○平平仄，平仄平平。"],"paragraphs":["后庭寂寂日初长，翩翩蝶舞红芳。","绣帘垂地，金鸭无香，谁知春思如狂，忆萧郎。","等闲一去，程遥信断，五岭三湘。","休开鸾镜学宫妆，可能更理笙簧。","倚屏凝睇，泪落成行，手寻裙带鸳鸯，暗思量。","忍孤前约，教人花貌，虚老风光。"],"title":"中兴乐"}
