{"author":"李新","id":222871,"strains":["仄仄平平平，仄仄仄平平。","平平仄平仄，仄仄平平平。","仄仄平平仄，平○仄平平。","仄仄仄仄仄，平仄平仄平。","○平○仄仄，平仄平仄平。","仄仄平平○，○仄平平平。","仄仄平仄仄，仄平仄平平。","平○仄平平，平平平仄平。","平平仄平仄，平仄平仄平。","仄仄平平仄，平平平平平。","平平仄平仄，平平○仄○。","平○仄平平，平仄平平平。"],"paragraphs":["撷蕙仙人洲，日下舞雩归。","晴光阔天宇，羃羃祥烟飞。","旦起修羊酒，来观石麟儿。","刮眼玉骨异，无用金络羁。","长杨献赋去，英誉嵩少低。","俯署神仙听，亲植桃花枝。","走马秦树侧，濯缨锦江湄。","春深小瀛洲，西湖生绿漪。","华堂富花气，春酒歌白眉。","彼美南方秀，移根天之涯。","幽岩蔽嘉卉，芳姿长陆离。","谁如古工师，来采穷民诗。"],"title":"送李能"}
