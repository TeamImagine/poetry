{"author":"曾丰","id":72599,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["晴宵如浸昼如蒸，变气知从激处生。","风不相饶乘木败，火犹自负与金争。","纤阿洗月为纯白，少皞澄天作太清。","宋玉所悲吾所喜，长哦聊复发秋声。"],"title":"方罹残热忽值新凉喜而赋反悲秋"}
