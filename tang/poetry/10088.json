{"author":"韩愈","id":10088,"strains":["平平仄平仄，平仄平平平。","仄仄仄平平，仄平仄○平。","仄仄平○平，平仄仄仄平。","平仄仄○平，仄仄仄○平。","仄平平平仄，仄平仄平平。","平平仄仄仄，○仄仄仄平。","仄平仄平平，仄○仄仄平。","○仄平仄平，仄仄仄○平。","仄仄仄仄平，仄平仄平平。","仄平仄平仄，平仄仄仄平。","○仄平仄○，仄仄仄仄平。","仄平平平仄，平仄仄仄平。","仄仄平仄仄，仄仄仄仄平。","平平仄仄平，仄仄平仄平。","平仄仄仄仄，平○仄平○。","平仄仄仄仄，仄仄仄平平。","仄仄平平仄，仄仄仄仄平。","仄仄平仄○，仄平仄平平。","平平仄平仄，○仄○仄平。","仄仄仄平仄，仄仄平仄平。"],"paragraphs":["南山有高树，花叶何衰衰。","上有凤皇巢，凤皇乳且栖。","四旁多长枝，群鸟所托依。","黄鹄据其高，众鸟接其卑。","不知何山鸟，羽毛有光辉。","飞飞择所处，正得众所希。","上承凤皇恩，自期永不衰。","中与黄鹄群，不自隐其私。","下视众鸟群，汝徒竟何为。","不知挟丸子，心默有所规。","弹汝枝叶间，汝翅不觉摧。","或言由黄鹄，黄鹄岂有之。","慎勿猜众鸟，众鸟不足猜。","无人语凤皇，汝屈安得知。","黄鹄得汝去，婆娑弄毛衣。","前汝下视鸟，各议汝瑕疵。","汝岂无朋匹，有口莫肯开。","汝落蒿艾间，几时复能飞。","哀哀故山友，中夜思汝悲。","路远翅翎短，不得持汝归。"],"title":"南山有高树行赠李宗闵"}
