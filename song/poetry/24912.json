{"author":"余靖","id":24912,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一门三组序西雝，又见双旌并训农。","三釜亲庭交禄养，夹河子舍接邻封。","酒阑风雪催行色，吟际江山助笔锋。","我亦思亲求郡绂，东湖南浦好过从。"],"title":"谨吟五十六字攀送仲求殿丞之任赣川窃惟严君国博挂冠归闲而仲求兄弟为邻部守倅其荣至矣诚欲赋述词不逮意"}
