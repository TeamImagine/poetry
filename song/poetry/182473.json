{"author":"强至","id":182473,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["胸中六籍收高谊，手抚辞章应礼闱。","不饮故人相别酒，恐沾寿母自缝衣。","吴河击棹开深冻，汴日迎鞭弄短晖。","四十明年方得仕，平生未与古人违。"],"title":"送施野夫赴举"}
