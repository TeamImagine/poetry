{"author":"陶弼","id":146719,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["路下牂牁水石闲，三分才过二分山。","年光欲尽家犹远，岚气虽疏鬓已斑。","宾从谈笑机独进，儿曹音信喜生还。","南风一夜吹乡梦，数刻飞过五岭间。"],"title":"又"}
