{"author":"师骥","id":242015,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["圣主宽仁念小臣，江湖未许去垂纶。","眷言剑阁出车远，用锡枫宸湛露春。","燕豆恩光浮四坐，旌旗喜气动三辰。","顾余滥辱皇华命，更获从容遇故人。"],"title":"昨传旨劳军彰明蒙文孺智仲皆惠佳句道中先次文孺韵奉寄并以谢智仲"}
