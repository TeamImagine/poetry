{"author":"李自中","id":80715,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["晚节伤弓未足怜，江湖因此累诸贤。","名标宇宙千年在，事属朝廷万口传。","湘水有情空引些，舂陵无事早归田。","多年浪说飞升谶，不拟如今尚悄然。"],"title":"送曾景建道州听读"}
