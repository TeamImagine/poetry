{"author":"王迈","id":107390,"strains":["平仄平平仄，仄平仄仄平。","仄○平仄仄，仄○平仄平。","仄平仄仄仄，仄仄仄平平。","平仄仄仄仄，仄平仄平平。","仄仄平仄平，仄仄仄平平。","平仄仄平仄，○仄仄仄平。","仄平仄平平，仄仄仄仄平。","仄平仄平仄，平仄平○平。","○仄仄仄仄，仄仄仄平平。","○平平○○，平仄仄○平。","仄仄○平仄，仄平平仄○。","仄仄仄仄仄，仄仄平平平。","平平○仄仄，仄○仄○平。","仄平仄平仄，仄仄仄仄平。"],"paragraphs":["吾友黄京甫，器资厚以浑。","自了场屋债，遍参诸老门。","四书不释手，日旰忘晨飧。","超悟到圣处，不能忘于言。","序讲凡五篇，字字比玙璠。","伊洛有心印，传受百圣源。","紫阳有心灯，瞩破万世昏。","得君再䌷绎，提要钩其玄。","如印一洗涤，篆籀宛然存。","如灯增膏油，光焰大且繁。","我昔从师友，是书粗讨论。","老大学不进，德性焉能尊。","因君重感慨，旧闻日当温。","愿言剪枝叶，作意事本根。"],"title":"跋黄京甫必昌提干四书讲义"}
