{"author":"周耕云","id":172211,"strains":["仄平仄仄仄平平，仄仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["近谋吟屋傍浔溪，雁荡山深云未归。","怕恼春光花种少，爱延月色竹栽稀。","宝藏书册教儿读，土视功名与世违。","不是诗人相过处，昼长应是掩柴扉。"],"title":"赋介轩半村新居"}
