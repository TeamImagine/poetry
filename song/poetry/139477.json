{"author":"陈著","id":139477,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["两别因循久酿疑，其如老病骨累累。","心铭自勒家庭苦，手绠曾悬坎井危。","吠雪有声非我累，仰天无愧要相知。","交情须看寒松柏，傲尽春风桃李时。"],"title":"次韵吴应奎解嘲"}
