{"author":"章甫","id":64962,"strains":["平平仄仄仄仄仄，平平平平平仄平。","仄平仄仄平仄仄，平仄○平平仄○。","平平仄仄仄平仄，仄仄仄仄平○平。","仄平平○仄平仄，仄仄仄平平仄平。"],"paragraphs":["藩篱落日鸟雀闹，江湖西风鸿雁高。","病躯已厌秋夜永，农事更伤终岁劳。","穷愁满眼未容遣，俗物败意时相遭。","隠芝庵中有高士，拄杖请来同出遨。"],"title":"简唐先生谷"}
