{"author":"刘弇","id":209503,"strains":["仄仄平平仄仄平，仄○○仄仄○平。","平平仄仄平平仄，仄仄○平仄仄平。","平仄仄○平仄仄，平平平仄仄平平。","仄平平仄平平仄，仄仄○平仄仄仄。","仄仄仄平平仄仄，平○仄仄仄平平。","○平仄仄平○仄，仄仄平平仄仄平。","平仄仄平○仄仄，平平仄仄仄平平。","平○仄仄平平仄，仄仄平平仄仄平。","仄仄平平平仄仄，平○平○仄平平。","仄平仄仄平平仄，平仄○○仄仄平。","平仄仄平平仄平，平平平仄仄平平。","仄平仄仄平○仄，平平平平仄仄○。"],"paragraphs":["自得逍遥物外情，肯将冠冕谩劳形。","门前始种先生柳，斗下重添处士星。","文豹雾中谁逐逐，飞鸿天外自冥冥。","最怜孤竹人高卧，却讶三闾客独醒。","放旷七贤林下洞，栖迟六逸水边亭。","和烟买得花栽润，带雨移来药颗馨。","凫舄印残苍藓绿，蜗庐筑破远山青。","消磨日月棋千局，笑傲云霞酒一瓶。","隠几旋成招隠句，披衣新看养生经。","小轩静把琴开匣，幽苑深将鹤剪翎。","明月有时来竹坞，红尘无路到松扃。","几多九老图中景，都为丹青入障屏。"],"title":"赠致政曾宣德十二韵"}
