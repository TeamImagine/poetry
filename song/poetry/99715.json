{"author":"洪咨夔","id":99715,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["梅花已是隔年香，投老何能面复光。","求则得之青籸饭，归斯受矣白云乡。","果柑微似温生乳，阆柿多于处着霜。","扶起东南风物梦，举觞目送去鸿翔。"],"title":"次李绵州和丁兴元韵  其二"}
