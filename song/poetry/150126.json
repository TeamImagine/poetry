{"author":"方回","id":150126,"strains":["仄仄仄仄○仄仄，平仄平○仄平仄。","平仄平平仄仄仄，仄仄仄仄仄平仄。","平○仄平仄平仄，仄平仄仄仄平仄。","仄仄仄平仄仄平，平仄○○仄平仄。","仄平仄仄仄仄○，仄仄平仄仄平仄。","仄平平平平仄平，仄仄平平平仄仄。","平平仄平仄仄平，平平平仄仄仄仄。","仄平仄平仄仄平，仄仄仄○平仄仄。"],"paragraphs":["以笔写竹如写字，何独钟王擅能事。","同是蒙恬一管笔，老手变化自然异。","胸中渭川有千亩，咄嗟办此箨龙易。","竹叶竹枝竹本根，方寸中藏竹天地。","幼年癖好此亦颇，万卷书右竹图左。","妄希眉山苏谪仙，拟学湖州文与可。","眉山一枝或两枝，湖州千朵复万朵。","李侯有之以似之，袖手独观谁识我。"],"title":"题罗观光所藏李仲宾墨竹"}
