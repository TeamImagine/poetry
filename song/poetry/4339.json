{"author":"邓肃","id":4339,"strains":["仄平仄仄仄平仄，平平仄仄仄平仄。","仄平平仄仄平平，仄仄仄平平平仄。","仄仄平○仄平平，仄仄平○仄平平。","仄仄平平平仄仄，仄○仄仄○平平。","平平○仄平平仄，仄仄平平仄仄仄。","仄仄平平仄仄平，仄平仄仄平○仄。"],"paragraphs":["恶声不入伯夷耳，严陵拂袖钓寒水。","古来豪杰例幽居，佩{革遂}肯随舟人子。","造化炉中忽为人，笑笑随缘又何嗔。","细语粗言俱入妙，醉中不必更陶真。","年来三复韦编绝，得趣无多一味拙。","物外翛然我已仙，不愁石髓坚如铁。"],"title":"和谢吏部铁字韵三十四首 自叙三首 其二"}
