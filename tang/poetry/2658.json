{"author":"杜甫","id":2658,"strains":["仄平仄平仄，平仄仄仄平。","仄平仄平仄，平仄平仄平。","平仄仄平仄，平○平平平。","仄仄平仄平，仄平仄仄平。","平平仄仄仄，○仄仄仄平。","仄○仄仄平，仄仄○平平。","仄平仄仄仄，○仄平○平。","仄仄仄仄平，平○仄平平。","仄平仄仄平，仄平仄仄○。","仄仄仄平仄，仄仄平○平。","平平仄○仄，仄仄平仄平。","仄仄仄仄仄，○○仄○○。","仄仄仄平仄，平仄仄平平。","仄平仄仄平，平仄平平平。","平平平仄仄，平仄仄平平。","仄仄平仄平，仄平平仄平。"],"paragraphs":["四郊未宁静，垂老不得安。","子孙阵亡尽，焉用身独完。","投杖出门去，同行为辛酸。","幸有牙齿存，所悲骨髓干。","男儿既介胄，长揖别上官。","老妻卧路啼，岁暮衣裳单。","孰知是死别，且复伤其寒。","此去必不归，还闻劝加餐。","土门壁甚坚，杏园度亦难。","势异邺城下，纵死时犹宽。","人生有离合，岂择衰老端。","忆昔少壮日，迟回竟长叹。","万国尽征戍，烽火被冈峦。","积尸草木腥，流血川原丹。","何乡为乐土，安敢尚盘桓。","弃绝蓬室居，塌然摧肺肝。"],"title":"垂老别"}
