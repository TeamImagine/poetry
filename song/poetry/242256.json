{"author":"李正民","id":242256,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["跳丸日月走虚空，又见曦轮参尾中。","冰雪侵凌伤暖律，芳菲排办待和风。","家无儋石犹能乐，腹有诗书未是穷。","酒后笑谈无畔岸，更将妙道问鸿蒙。"],"title":"人日和同院  其二"}
