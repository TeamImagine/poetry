{"author":"戴表元","id":161285,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["脱命归来意恍然，余生堪喜亦堪怜。","财逢乱世真如土，人到穷途始信天。","问讯比邻晡爨后，呻吟儿女夜灯前。","明朝又作安西计，饭后谁家沁雪田。"],"title":"兵后复还白岩山所舍作"}
