{"author":"陆游","id":37032,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["黑风卷地连三日，密雪穿帘又一回。","衰病不禁天色恶，笑谈谁共酒尊开。","忍寒瘦马嘶空枥，觅食饥鸦啄废台。","笑遣蛮童撼园竹，辍羮分火待归来。"],"title":"雪中作"}
