{"author":"项安世","id":53282,"strains":["仄仄平平仄仄平，平平平仄仄平平。","仄仄平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["浩浩阴风彻屋号，霏霏寒雨一天毛。","撼醒花柳经年眼，润透郊原百尺膏。","鼓舞孰知神物妙，沾濡方表化工劳。","游人只见春能好，香满园林绿满壕。"],"title":"次韵程尧仲风雨诗  其二"}
