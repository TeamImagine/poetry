{"author":"刘弇","id":209382,"strains":["○平仄平平，仄仄○○仄。","仄○仄平平，平仄平○仄。","仄○仄平平，仄仄平仄仄。","平○仄平平，平仄仄平仄。","平平仄平仄，仄仄平平仄。","仄平平仄平，平仄仄仄仄。","○仄仄仄平，平○仄平仄。"],"paragraphs":["苍山两蟠虬，杰势分夭矫。","不缘事幽寻，兹地终难到。","破暝紫烟生，写谷清樾好。","村长下牛羊，云绽入归鸟。","松风卷孤磬，夜半秋声小。","客怀方未央，千里漫白道。","庭树一鸟惊，愁看楚天晓。"],"title":"宿长山寺二首  其一"}
