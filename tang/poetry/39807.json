{"author":"清江","id":39807,"strains":["仄仄○平平仄平，平平仄仄仄平平。","平平仄仄平○仄，仄仄平平仄仄平。","仄仄仄平平仄仄，仄○平仄仄平平。","仄平仄仄○平仄，仄仄平平仄仄○。","平仄仄平平仄仄，仄平○仄仄平平。","平○仄仄平○仄，仄仄平平仄仄平。"],"paragraphs":["月照疏林惊鹊飞，羁人此夜共无依。","青门旅寓身空老，白首头陀力渐微。","屡向曲池陪逸少，几回戎幕接玄晖。","四科弟子称文学，五马诸侯是绣衣。","江雁往来曾不定，野云摇曳本无机。","修行未尽身将尽，欲向东山掩旧扉。"],"title":"月夜有怀黄端公兼简朱孙二判官"}
