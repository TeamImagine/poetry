{"author":"刘克庄","id":115826,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平平平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["乾鹊查查得许忙，弓寮越境访溪堂。","故交有约过安道，季世无人吊卜商。","聊为先儒增管见，不烦太乙下藜光。","要知韩孟新吟否，此则赓酬第一章。"],"title":"喜大渊至二首  其一"}
