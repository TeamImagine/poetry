{"author":"仇远","id":164400,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["竹筇轻健草鞋宽，野外消磨半日闲。","病叶已霜犹恋树，片云欲雨又归山。","灯分寺塔晴偏见，水隔渔家夜不关。","愧我莫如霜上鹭，霎时飞去便飞还。"],"title":"奉寄田上人"}
