{"author":"陈遘","id":226100,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["不觉霜飞上鬓毛，引杯看剑兴犹豪。","胸开万古天风荡，目拭三山海月高。","投阁羞称扬子易，啜醨爱读楚人骚。","媕婀莫遣无生气，搘住乾坤在我曹。"],"title":"述怀"}
