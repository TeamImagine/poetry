{"author":"晁补之","id":214670,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["无心何用说心灰，庵在青萝绿筿隈。","自可谈间公事了，不妨闲处道书开。","更携邀月清樽上，只著登山小屐来。","桃李他年应勿剪，使君嘉誉在闺台。"],"title":"次韵李秬新庵"}
