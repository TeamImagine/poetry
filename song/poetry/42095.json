{"author":"陆游","id":42095,"strains":["平仄平平仄仄平，平平平仄仄平平。","仄平仄仄仄仄仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["书剑当年遍两川，归来垂钓镜湖边。","老皆有死岂独我，士固多贫宁怨天。","物外胜游携鹤去，琴中绝谱就僧传。","莫言白首诗才尽，读罢犹能意爽然。"],"title":"书剑"}
