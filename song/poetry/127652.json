{"author":"方岳","id":127652,"strains":["平平仄平平，仄仄平仄○。","仄仄平仄平，平平仄平平。","平平仄平仄，平仄平平平。","仄平平平平，平仄仄仄平。","○平仄○仄，仄仄仄仄○。","仄平平仄仄，仄仄○○平。","仄仄平仄平，仄仄平平平。"],"paragraphs":["清明乍佳游，适与元巳并。","但有松叶醪，宁须杏花饧。","渔篷半篙绿，烟雨涵幽清。","缅怀兰亭人，高冢亦已平。","空余数行墨，日月老送迎。","不知狂李白，醉面骑长鲸。","宇宙曾几何，一笑吾诗成。"],"title":"和三四弟韵"}
