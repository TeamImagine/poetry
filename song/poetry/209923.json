{"author":"秦观","id":209923,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["天马蒲萄隔玉门，汉廷谁更勇如尊。","行台晓日屯千骑，祖道春风属一樽。","莫许留犁轻结好，便令瓯脱复游魂。","要须尽取熙河地，打鼓梁州看上元。"],"title":"送蒋颖叔帅熙河二首  其二"}
