{"author":"韩淲","id":87334,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄平平平仄仄仄，仄平平仄仄平平。"],"paragraphs":["谪仙曾昔冠词场，一笑岩花满意芳。","月里直攀蟾桂种，风前常惹御炉香。","从他凡艳倾城色，本自高名观国光。","少为清秋试题品，五云归路鹤天长。"],"title":"呈朱卿  其一"}
