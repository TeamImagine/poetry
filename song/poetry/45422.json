{"author":"杨万里","id":45422,"strains":["仄平仄仄仄平平，仄仄平平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["忽惊骑吏叩柴荆，厚禄移书访死生。","今日犹迟傅岩雨，前身端是谢宣城。","解包兔颖霜盈把，试墨山泉月一泓。","老里苦吟翻作拙，撚须枉断两三茎。"],"title":"谢傅宣州安道郎中送宣城笔"}
