{"author":"释印肃","id":25975,"strains":["仄平平仄仄仄○仄仄，仄○仄平仄仄平平仄。","平平仄，仄平仄。","仄仄仄仄仄平平，平仄平平平平仄。","仄平仄，仄平仄，仄仄仄仄平平仄。","平仄平平仄仄平，○平仄仄平○仄。","平平仄平平仄仄，仄仄平平平仄仄。","平平仄仄仄平平，仄仄○平平仄仄。","仄仄仄，平仄仄，○仄平平仄仄仄。","平平仄仄仄○平，仄仄仄平仄仄仄。","○平仄，平仄平平平仄仄。","仄平○仄仄平平，仄仄仄○平仄仄。"],"paragraphs":["大家同受用此且富贵，不妨普庵一穴真风水。","乾坤巽，本无位。","二十四向绝遮栏，非舌头人云心地。","也无贱，也无贵，眼耳鼻舌通身意。","无限山人不识龙，从前总是虚劳费。","千峰万峰连不断，左右逢源无别水。","荣华富贵几遭埋，益子荫孙无变己。","蓦直下，无忌讳，司马头陀没意智。","随机设化谩留名，个个趁獐失即麂。","更迷己，寒静清明争挂纸。","岂知空界现圆融，不顾浅深捞水底。"],"title":"偈颂十四首  其二"}
