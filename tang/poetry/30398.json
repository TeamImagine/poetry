{"author":"罗邺","id":30398,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["青楼一别戍金微，力尽秋来破虏围。","锦字莫辞连夜织，塞鸿常是到春归。","正怜汉月当空照，不奈胡沙满眼飞。","唯有梦魂南去日，故乡山水路依稀。"],"title":"征人"}
