{"author":"曾丰","id":72609,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["重屋峥嵘据道周，浪行良劝小淹留。","星无匿彩天澄夜，云不遗瑕月粲秋。","金气方张犹重杀，物华已结未多收。","老来姑置行藏事，它日其怀独倚楼。"],"title":"宿上望之桂楼"}
