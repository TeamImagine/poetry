{"author":"程俱","id":235441,"strains":["○平仄○平，平仄平平仄。","仄平仄平平，平仄仄平仄。","平○平仄平，仄仄平仄仄。","仄平○仄平，仄仄仄仄仄。","仄平平平平，仄仄仄平仄。","平○平仄仄，平仄仄○仄。","仄平仄平平，平仄○仄仄。","仄平平平平，仄仄仄仄仄。","平平仄平平，仄仄平仄仄。"],"paragraphs":["三闾老沈湘，嘉颂谁为美。","白华发幽馨，春色荐甘醴。","金衣光出怀，缥实酸裂齿。","岂无三百苞，未见十二子。","缅怀商山翁，善幻亦徒耳。","壶中何足道，千刹一毫比。","我今老而穷，𫗴粥思乞米。","恨无千头奴，杼柚供万指。","殷勤祝移根，勿作江北枳。"],"title":"同叔问诸人以橘栗柿蔗为题以东南之美为韵余得橘美字韵一首"}
