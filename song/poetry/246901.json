{"author":"吕本中","id":246901,"strains":["平○平平平平平，仄○仄仄平仄平。","仄平仄平仄平仄，仄仄仄平平仄○。","平平仄仄仄平仄，仄仄仄仄○○○。","仄○仄仄平仄仄，平仄平平平仄○。","仄平平平○仄平，仄仄仄平平仄仄。","仄平仄仄平仄平，仄仄平平仄仄仄。","仄平平仄仄平仄，仄平○平○仄平。","仄仄平仄平平平，仄仄仄仄平平○。","平仄仄仄平仄平，仄仄仄仄平平平。","仄○平平平仄○，仄仄仄平仄仄平。"],"paragraphs":["君行西游浮沅湘，洞庭岳麓天一方。","岳前老人望君久，岁晚不嫌归路长。","晴天万里去鸿鹄，韫玉未售犹深藏。","远行固是君素愿，多蓄奇谋羞自献。","后生纷纷了目前，大策定非凡所见。","簿书汩没渠自忙，道里嵠岖我不倦。","百州东下例无涧，要君嶷然如断山。","我老无用逢多艰，敢复着脚尘埃间。","胸次偪塞良未寛，日夜矫首须君还。","运斤成风君不难，不使世人漫鼻端。"],"title":"送胡明仲知永州"}
