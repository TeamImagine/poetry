{"author":"陆游","id":33166,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["乌纱白葛一枝笻，罨画池边溯晚风。","云叶初生高树外，雨声已到乱荷中。","凭阑顿觉氛埃远，回首方知暑毒空。","阅世万端惟小忍，何人更事似衰翁。"],"title":"池上晚雨"}
