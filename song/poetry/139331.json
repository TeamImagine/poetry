{"author":"陈著","id":139331,"strains":["仄仄平平仄仄平，仄平仄仄平平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["薄俗交朋赴字斜，可人一见祇惊嗟。","心凭实地应多事，诗引清风归一家。","休看马头秋后叶，自培门里岁寒花。","何时相接从容步，遍历山巅与水涯。"],"title":"又似前人"}
