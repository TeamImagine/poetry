{"author":"林希逸","id":119800,"strains":["仄仄○平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄○。","平平平仄仄，仄仄仄平平。"],"paragraphs":["叫尽三巴月，凄凉杜宇声。","今人谁与语，故主自呼名。","啼血嗟何意，前身恨未平。","转喉曾有讳，弄舌似犹生。","姓字诸禽识，君臣易世轻。","提壶无意绪，醉魄谩飞鸣。"],"title":"杜宇呼名语"}
