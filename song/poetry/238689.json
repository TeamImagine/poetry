{"author":"江端本","id":238689,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["年衰岁晚有谁从，井臼无人伴敬通。","当户秋山横积翠，拥阶霜叶委残红。","倦游自笑裘先敝，赴敌谁知甲已衷。","看取功名垂竹帛，不须咄咄更书空。"],"title":"送人"}
