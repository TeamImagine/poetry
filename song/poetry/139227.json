{"author":"陈著","id":139227,"strains":["仄平仄仄仄平平，平仄平平仄仄仄。","平仄仄平仄仄仄，平平平仄仄平平。","仄平仄仄仄仄仄，仄仄仄平平仄平。","仄仄平平平仄仄，仄平平仄仄平平。"],"paragraphs":["小庵亦是小桃源，时事方难住更便。","啼鸟落花忘客主，青山流水见因缘。","得过一日是一日，浪说百年谁百年。","分付妻儿更深避，扫岩趺坐学枯禅。"],"title":"中和节寓山庵"}
