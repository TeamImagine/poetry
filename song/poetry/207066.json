{"author":"黄庭坚","id":207066,"strains":["平平平平平仄平，○平仄平仄仄平。","平平仄仄仄平仄，仄仄平仄平平平。","平平平平仄仄仄，仄仄平○仄仄平。","平仄仄平○仄仄，仄○平仄仄平平。"],"paragraphs":["吾宗端居丛百忧，长歌劝之肯出游。","黄流不解涴明月，碧树为我生凉秋。","初平群羊置莫问，叔度千顷醉即休。","谁倚柁楼吹玉笛，斗杓寒挂屋山头。"],"title":"汴岸置酒赠黄十七"}
