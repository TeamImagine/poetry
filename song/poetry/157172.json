{"author":"陈襄","id":157172,"strains":["平平仄仄平平仄，仄仄○○仄平仄。","仄平仄仄平平仄，平平仄仄平平仄。","平平仄仄平平平，仄仄平平平仄平。","仄仄平平仄平仄，○仄平平平平平。","仄平平仄平平仄，平仄平平平仄仄。","平平平仄仄平平，平平仄仄平平仄。","仄平平仄仄平平，○○平仄平平平。","仄仄平平○仄仄，平仄平平仄仄平。","仄平仄仄平平仄，平仄○平仄平仄。","仄平仄仄仄平○，仄仄平平仄平仄。","平平仄仄仄平平，仄平平仄平平平。","仄平仄仄仄平平，仄仄仄平平仄平。"],"paragraphs":["番禺地僻岚烟锁，万树累累产嘉果。","汉宫坠落金茎露，秦城散起骊山火。","炎炎六月朱明天，映日仙枝红欲燃。","自古清芬不能遏，留得嘉名为椹仙。","上皇西去杨妃死，蛮海迢迢千万里。","华清宫阙阒无人，南来不见红尘起。","至今荣植遍闽州，离离朱实繁星稠。","一日为君空变色，千里凭谁速置邮。","可怜锦幄神仙侣，为饮凝浆涤烦暑。","绮筵不惜十千钱，酩酊秦楼桂花醑。","秦楼女子绣罗裳，凤箫呜咽流宫商。","醉歌一曲荔枝香，席上少年皆断肠。"],"title":"荔枝歌"}
