{"author":"李彭","id":233357,"strains":["仄仄平平仄平仄，仄平仄仄仄平平。","平平平仄平仄仄，仄仄仄平平仄平。","平仄平平仄仄仄，仄平仄仄仄平平。","平平仄仄平平仄，平仄平平平仄平。"],"paragraphs":["忆昨涪翁虎溪别，雁来一字不宁收。","劳君为传三月信，遣我少宽千斛愁。","烟艇方游建业水，玉人犹在仲宣楼。","何时挂席西湖去，藜杖青鞋鹦鹉洲。"],"title":"贻王充道隐士"}
