{"author":"范成大","id":44087,"strains":["仄仄仄○仄，仄仄仄仄平。","平平仄平仄，仄仄平○平。","仄仄仄仄仄，平平仄平○。","平平仄○仄，平仄平仄○。","平平平仄仄，仄仄平仄平。","仄仄仄仄平，仄仄平平平。","平平仄○仄，仄仄平仄平。","平○平仄仄，仄○平仄○。","仄仄平仄平，仄仄仄平平。","仄平仄平○，平平○仄平。"],"paragraphs":["午枕汗如洗，晓栉气稍苏。","莎蛩试风露，满意鸣相呼。","倦客感节物，流光不踌躇。","秋声已如许，残暑何足驱。","人言今岁热，迥与常岁殊。","此理恐未然，岂不知头颅。","年年有三伏，日日非故吾。","婆娑今尚可，后当弥不如。","病骨须一凉，未暇惜居诸。","坐来有清思，西风摇井梧。"],"title":"晓起信笔"}
