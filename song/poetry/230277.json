{"author":"许景衡","id":230277,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["建溪初采雪芽香，病客分来敢独尝。","一碗聊为金粟供，五篇不学玉川狂。","风雷有信犹嫌晚，草木无情也着忙。","谁似山中老松柏，不知人世有炎凉。"],"title":"寄新茶王圣时蒙示五诗"}
