{"author":"程俱","id":235297,"strains":["平平仄平平，仄仄平仄仄。","平平仄○仄，？仄仄平仄。","仄平仄平平，仄仄平仄仄。","平平仄平平，仄仄○仄仄。","○○仄仄仄，平仄○仄○。","○○仄平平，仄仄○平仄。","平平仄平平，平仄仄平仄。","平○○仄仄，○仄仄平仄。","平平仄平仄，仄仄仄平仄。"],"paragraphs":["披榛不知疲，诘屈岩下路。","俄然见深窾，偊步入岩户。","一泓窈而澄，百步清以骛。","人言紫髯仙，白马从此度。","磷磷尽赤石，丹灶遗滓污。","收藏已儿啼，效速胜麻护。","因知世盲聋，荒怪杂疑误。","虚空如许大，长啸可平步。","胡为万山底，踯躅向烟雾。"],"title":"白马洞"}
