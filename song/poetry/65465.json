{"author":"廖行之","id":65465,"strains":["仄平平仄仄平平，仄仄平平仄仄平。","仄仄仄平平仄仄，仄平平仄平平平。","平仄仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["簿书丛里厌纷埃，夙驾輶轩此地来。","好是板舆将母乐，不妨樽酒为花开。","难拼胜赏哦诗适，生怕严城打鼓催。","明日江头还眺望，松风阁上几徘徊。"],"title":"和游归来园韵  其二"}
