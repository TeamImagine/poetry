{"author":"虞俦","id":62212,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["按剑何由骇夜光，险心真复易羊肠。","未能种橘千奴足，且欲滋兰九畹香。","俗物满前多汩没，玉人在侧独清凉。","夜来忽有家山梦，便向清溪欲舣艎。"],"title":"简友人"}
