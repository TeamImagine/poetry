{"author":"释文珦","id":134223,"strains":["平平○仄平仄平，平仄○平平○平。","平平平○仄平仄，仄平平平仄平平。","仄平平平仄○仄，平平仄平平仄仄。","平平仄仄平仄○，平○平仄平○仄。","平○○平○仄仄，平仄仄平○仄仄。","平平仄仄仄平○，平平仄仄○平平。"],"paragraphs":["吴侬三月春尽时，蚕已三眠蚕正饥。","家贫无钱买桑𫗪，奈何饥蚕不生丝。","妇姑携篮自相语，谁知我侬心里苦。","姑年二十无嫁衣，官中催税声如虎。","无衣衣姑犹可缓，无绢纳官当破产。","邻家破产已流离，颓垣废井行人悲。"],"title":"蚕妇叹"}
