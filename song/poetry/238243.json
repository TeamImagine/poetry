{"author":"王庭珪","id":238243,"strains":["仄仄平平仄仄平，平平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["乱后交游半不闻，天涯沦落始逢君。","黔南可怪无驴养，冀北遂当空马群。","尚使高才淹管库，忽传佳句吐烟云。","十年雠校金銮殿，依旧无毡似广文。"],"title":"和吴思道韵寄郭德耘"}
