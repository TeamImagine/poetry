{"author":"刘克庄","id":110556,"strains":["仄平仄平仄仄仄，仄平平仄平仄仄。","仄平仄仄平平仄，仄平仄仄平○仄。","平平仄仄平平平，仄平平仄平平平。","平平平仄仄平仄，仄平仄仄○仄○。","平平平仄平仄仄，仄平仄仄平平仄。","平平○仄平平平，仄○平仄平平仄。","平平仄仄平○平，平平平仄仄仄○。","仄平仄仄仄仄仄，仄仄仄仄平仄平。","平平仄仄平平仄，仄平平仄平平仄。","平平仄仄仄仄平，仄仄平平平仄仄。","平仄仄平平○仄仄○仄，平平仄仄仄平仄。","平仄平平仄仄平，仄仄○平○平仄。"],"paragraphs":["洛阳牡丹隔万里，棘荒姚魏扶不起。","马堘近在杭州陌，野人只向诗中识。","匀朱傅粉初窥墙，海棠为屋辛夷房。","千林春色已呈露，一株国艳犹閟藏。","多情荀令香透袖，俊游恐落都人后。","摇鞭深入红云乡，解衣旋贳黄縢酒。","淮南芍药初过兵，人生何必塞上行。","坠裀委壤各有命，肯学冻士鸣不平。","移家欲傍园翁住，手开芜地通蘋渚。","寻芳栩栩趁蝶飞，逐臭纷纷怜蚋聚。","君不见玄都吟笔妙燕许，诗人却遣世人怒。","君若拏舟独往时，我亦荷锄相随去。"],"title":"水心先生为赵振文作马堘歌次韵"}
