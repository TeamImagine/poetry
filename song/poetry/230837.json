{"author":"葛胜仲","id":230837,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["前山云物望英英，拘窘无从出户庭。","盖众未知除患术，居闲聊喜卫生经。","客涂淫滞将弥月，王事勤劳毎戴星。","已恨归期误占鹊，阿香何苦更飞霆。"],"title":"青州试院次监门韵四首呈同事李无咎补之签判王柏立之刘及至父二宰郑与权存道司户李致志道县丞  其四"}
