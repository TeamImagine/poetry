{"author":"赵蕃","id":73493,"strains":["仄平仄仄仄，仄仄平仄平。","○平仄平仄，仄平平仄平。","平○仄平仄，仄仄平仄平。","仄平仄平仄，仄仄平仄平。","平平仄仄平，仄平仄仄平。","仄仄仄仄仄，平○○平○。"],"paragraphs":["我姿甚不敏，与俗仍倍殊。","难贪太常酒，顾归陶令庐。","山中亦何有，寂寞谁与娱。","晤言阔无友，展卷聊得书。","人生七十稀，我今半已余。","百里九十戒，踌躇重踌躇。"],"title":"次韵斯远二十七日道中见怀二首  其二"}
