{"author":"孔武仲","id":200580,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["夜泊长芦星满川，晚来吴楚气昏然。","云雷相会还成雨，江海交流独舣船。","废室与人喧白浪，荒村何处起青烟。","文书满眼従抛弃，却倚蒲团学坐禅。"],"title":"系舟长芦作"}
