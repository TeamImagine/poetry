{"author":"李迪","id":200231,"strains":["平平平仄仄，平仄仄○平。","仄仄平平仄，平平仄仄○。","平平平仄仄，仄仄仄○平。","平仄平平仄，平平仄仄平。","平平○仄仄，○仄仄○平。","仄仄平平仄，平平仄仄平。","平平平仄仄，仄○仄平平。","仄仄平平仄，○平仄仄平。","仄○平仄○，平仄仄平○。","○仄平平仄，○平仄仄平。","仄平○仄仄，仄仄仄平○。","平仄平平仄，平○仄仄平。","平平平仄平，平○仄平平。","仄仄仄平仄，平平仄仄平。","平平○仄仄，平仄仄平平。","○仄平○仄，平平○仄平。"],"paragraphs":["灵岩山势异，金地景难穷。","塔影遮层汉，钟声落半空。","千峰罗雉堞，万仞耸屏风。","飞鹤来清窦，刳鱼挂古桐。","名曾参四绝，封合亚三公。","势彻河壖远，形差岳镇雄。","仙闾邻峻极，日观伴穹崇。","邃洞连蓬岛，重峦凿梵宫。","望应销俗虑，登喜出尘笼。","献寿嵩衡并，分茅海岱同。","艮方标出震，午位对升中。","岚滴晴烟碧，崖铺夕照红。","巍峨齐太华，奇胜敌崆峒。","炼句共诗客，模真怯画工。","天孙分怪状，神化结全功。","吟赏慵回首，云泉兴愈隆。"],"title":"灵岩"}
