{"author":"陆游","id":36565,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["春寒还似暮冬天，败絮重披有虱缘。","虽欠高僧分白氎，偶蒙暴客恕青毡。","浊醪盎盎贫犹醉，倦枕昏昏昼亦眠。","年少从渠笑衰懒，相呼禹庙看龙船。"],"title":"次韵范参政书怀十首  其五"}
