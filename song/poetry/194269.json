{"author":"苏轼","id":194269,"strains":["仄仄仄仄平，仄平平仄平。","○平平平仄，仄仄仄仄平。","仄平平仄仄，仄仄仄仄平。","平平平仄仄，仄仄仄平平。","平仄仄仄仄，仄仄○仄平。","仄平平仄仄，平仄仄仄平。","平平仄仄平，平仄○仄平。","平平仄仄仄，平仄平平平。","平平仄平平，平仄○平平。","平仄○○仄，仄仄○仄平。"],"paragraphs":["去国已八年，故人今有谁。","当时交游内，未数蔡克儿。","岂无知我者，好爵半已縻。","争为东阁吏，不顾北山移。","公子表独立，与世颇异驰。","不辞千里远，成此一段奇。","蛾眉亦可怜，无奈思餠师。","无人伴客寝，惟有支床龟。","君归与何人，文字相娱嬉。","持此调张子，一笑当脱颐。"],"title":"次韵王巩留别"}
