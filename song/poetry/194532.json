{"author":"苏轼","id":194532,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平生我亦轻余子，晚岁人谁念此翁。","巧语屡曾遭薏苡，廋词聊复托芎䓖。","子还可责同元亮，妻却差贤胜敬通。","若问我贫天所赋，不因迁谪始囊空。"],"title":"次韵和王巩六首  其五"}
