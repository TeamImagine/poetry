{"author":"沈庄可","id":6190,"strains":["仄平仄○平，仄仄仄仄平。","仄仄平仄仄，仄仄仄仄平。","平平平仄仄，仄仄平仄平。","仄仄平仄仄，仄平平平仄。","仄平仄平仄，仄仄平○平。","平平平○仄，平仄仄平平。","仄仄平仄仄，平仄平？平。","仄仄平仄仄，仄平平仄平。","平平仄○仄，仄仄○平平。","仄平仄○仄，平仄仄仄○。","平平仄仄仄，仄仄平仄平。","平平仄平仄，仄仄仄○平。","平仄平仄平，仄仄仄○仄。","仄仄仄平仄，仄平仄○平。","○○仄平仄，仄仄平○○。","平○平仄平，平仄平仄平。","仄○平仄仄，平仄仄仄○。","仄平仄平○，仄○仄平平。"],"paragraphs":["魏公判相州，始作昼锦堂。","老圃秋色淡，自爱晚节香。","怡斋怀紫绶，得诰归故乡。","葺圃承祖志，构堂先庐傍。","命名仰前哲，阔步追遗芳。","人生随分定，鹏鷃自殊翔。","富贵任适志，余暇聊徜徉。","譬彼兰与菊，托根花卉场。","荣枯有迟速，代谢从暄凉。","百年倏过半，须发各已苍。","多情感会别，聚散安可常。","非惟隔今古，况复阅兴亡。","何以消我忧，一醉万虑忘。","季子久颠沛，买臣早疏狂。","累累暮年印，得失宁相偿。","何如光霁时，呼客同举觞。","静中猿鸟乐，闲处日月长。","愿坚岁寒操，有如傲霜黄。"],"title":"题分宜上松晚香堂"}
