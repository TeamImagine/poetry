{"author":"刘挚","id":187126,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["林梢黄绿野禽鸣，泱漭春阳泛地平。","禁火人家甘冷淡，浴蚕天气趁清明。","谁将马络寻春去，独佩诗囊傍水行。","稚女弄花田叟醉，笑歌真是太平声。"],"title":"次韵李圣和寒食郊居二首  其二"}
