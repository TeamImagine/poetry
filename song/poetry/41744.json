{"author":"陆游","id":41744,"strains":["仄平仄仄仄仄平，平平平平○仄平。","○平仄仄仄仄仄，仄平○仄仄平平。","仄平仄平平仄仄，平平仄仄平平仄。","仄平仄平仄仄平，平平仄仄平平仄。","○平平仄仄平仄，平仄平平仄平仄。","仄仄仄平平仄平，平平仄仄○平仄。","平仄平平仄平仄，仄仄平平仄平仄。","平○仄仄仄仄平，○○平平仄平仄。"],"paragraphs":["我初入蜀鬓未霜，南充樊亭看海棠。","当时已谓目未睹，岂知更有碧鸡坊。","碧鸡海棠天下绝，枝枝似染猩猩血。","蜀姬艳妆肯让人，花前顿觉无颜色。","扁舟东下八千里，桃李真成仆奴尔。","若使海棠根可移，扬州芍药应羞死。","风雨春残杜鹃哭，夜夜寒衾梦还蜀。","何从乞得不死方，更看千年未为足。"],"title":"海棠歌"}
