{"author":"方岳","id":127275,"strains":["平仄平平平仄平，平平仄仄仄平平。","平平平仄仄平仄，平仄平平仄仄平。","仄仄平平平仄仄，平平平仄平平平。","平平平仄平平仄，仄仄平平仄仄平。"],"paragraphs":["家在江南黄叶村，归来重葺柳边门。","溪云排闼砚犹湿，山溜通池水自喧。","但得梅花容著语，无烦桃叶为开尊。","逢迎车马荷衣老，面目何堪向绮园。"],"title":"三用韵酬诸丈"}
