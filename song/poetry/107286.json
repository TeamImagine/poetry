{"author":"方大琮","id":107286,"strains":["平仄平平平仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄仄仄仄仄平平。","平平仄仄平平仄，仄仄平平仄仄平。"],"paragraphs":["秋气高寒公始生，禀姿多得圣之清。","官箴未许冰为洁，心事真堪月比明。","久合紫囊还再世，却令皂盖历三城。","凭谁尽纪前张政，只听村谣里唱声。"],"title":"寿乡守张秘阁  其一"}
