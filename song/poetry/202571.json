{"author":"陆佃","id":202571,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["恰似蒲萄水亦奇，游人多似后园池。","壶中日在归前落，醉里诗成醒后知。","芳径绰开杨柳树，小墙阑出杏花枝。","老拳毒手浑相若，望立降旗是几时。"],"title":"依韵和徐大夫凤凰池九首  其九"}
