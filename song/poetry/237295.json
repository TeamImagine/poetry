{"author":"韩驹","id":237295,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["忆昨飘然下叶闉，十年江海望严宸。","遥知驻跸艰危地，尚有忧时老大臣。","已起阳城司谏诤，又传陆贽掌丝纶。","为公细数能文士，几个麒麟阁上人。"],"title":"次韵曾寺丞观早朝上徐谏议"}
