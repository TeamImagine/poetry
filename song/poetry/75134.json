{"author":"赵蕃","id":75134,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平仄平仄，平平仄仄仄平平。","仄平仄仄平平仄，平仄平平平仄平。"],"paragraphs":["再岁春风把酒杯，今年更觉倍迟回。","海棠消息知渠负，杨柳风流笑我衰。","舟过重湖定安否，书来一纸勿悠哉。","是身老矣腰仍折，宁待田园归未来。"],"title":"留别邢大声昆仲"}
