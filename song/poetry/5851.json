{"author":"张元干","id":5851,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["修门一出十经春，相业时来自奋身。","袖手深谋终活国，挥毫佳句且惊人。","话言每许闻前辈，宾客何堪接后尘。","待扫欃枪洗兵马，两翁玄语记天津。"],"title":"宫使枢密富丈和篇高妙所谓压倒元白末句许予尤非所敢承谨用前韵叙谢"}
