{"author":"郑刚中","id":251936,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["平生闻说西湖好，眼碍红尘未得看。","款奉亲朋今始到，俯临波浪不知寒。","异乡把盏人都醉，同道论情我最欢。","莫向人头听传漏，且将灯烛照更阑。"],"title":"和吴唐辅雪中同游西湖之作"}
