{"author":"黄庭坚","id":207678,"strains":["平平仄平仄平仄，平平仄平仄平仄。","仄平仄仄平平平，平仄平平仄平仄。","仄仄平平仄仄平，仄○平平平平仄。","平平仄平平○平，仄平平平仄仄仄。","仄○○仄○○仄，仄仄平仄仄平仄。","仄平平仄仄○平，仄平仄平平仄仄。","平平仄仄平仄仄，平仄平平仄平仄。","仄平○○○○仄，仄仄仄仄平平仄。","仄平仄仄平仄仄，平仄平平平仄仄。","仄平平仄仄仄仄，○仄仄平仄平仄。","平平仄平平仄仄，平仄仄仄平平仄。","仄平平平仄仄仄，仄平仄仄平仄仄。","平平仄仄○仄平，仄平平仄平平仄。","平平仄仄仄仄仄，仄平仄○仄仄仄。","仄仄仄平平仄○，仄仄○平仄平仄。","仄平平平平仄仄，平仄平平平仄仄。","仄平仄仄平平仄，仄仄平平仄平仄。","仄仄仄○平仄仄，平平平仄平仄仄。","仄仄平平仄仄平，仄仄○○仄平仄。","平仄平○仄仄平，仄？平平仄平仄。"],"paragraphs":["扶亭大夫伯淳父，平生执鞭所欣慕。","蚤年学问多东南，形阻江山想神遇。","阮籍台边有一人，爱叹非为婚姻故。","民言令君明且清，玉壶寒冰不受污。","我从王事驱传马，落日东走骇麏兔。","问知邻境欲过之，简书有程严寸步。","胸怀作恶无处说，天气昏昏月含雾。","故人如从空中落，逼耳好鸟鸣韶濩。","野桃窈窕风剪拂，官柳低昂春燠昫。","政由人好景亦好，烧烛续书笑言聚。","同怀两贤孤此乐，无物可写心倾傃。","邓侯诗成锦绣段，浣花屑玉邀我赋。","今年病起疏酒杯，醉乡荆棘归无路。","诗穷浄欲四壁立，奈何可当杜武库。","不似灞桥风雪中，半臂骑馿得佳句。","济时之才吾岂敢，樗栎初无廊庙具。","上车不落强颜耳，伏食官仓等鸡鹜。","只欲苦留公把酒，都畿千里勤督护。","及得归时谷雨余，已剪轻衣换袍袴。","春色衰从一片飞，况迺纷纷不知数。"],"title":"奉和慎思寺丞太康传舍相逢并寄扶沟程太丞尉氏孙著作二十韵"}
