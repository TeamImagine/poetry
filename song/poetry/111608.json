{"author":"刘克庄","id":111608,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["白首还乡铁铸关，云泥不复计飞蟠。","原田高下雨三日，庵屋中分云半间。","麻麦芃芃回秀色，茅柴薄薄暂酡颜。","若非铃合诗筒至，身在华胥的未还。"],"title":"又和八首  其三"}
