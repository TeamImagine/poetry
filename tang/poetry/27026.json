{"author":"曹邺","id":27026,"strains":["仄仄仄平平，仄平平平仄。","仄○仄平仄，平仄仄○仄。","平○仄仄仄，仄仄仄仄仄。","○平仄平仄，仄仄平仄仄。","仄仄平仄○，仄仄仄平仄。","仄仄仄平平，平平仄○仄。","仄仄平平平，仄仄仄平仄。","平平平仄仄，仄仄平平仄。","平仄仄仄仄，平平仄○仄。","平平平仄仄，仄仄仄平仄。","平平仄平仄，平仄平仄仄。","仄仄仄○平，仄平平仄仄。"],"paragraphs":["大道不居谦，八荒安苟得。","木中不生火，高殿祸顷刻。","谁将白帝子，践我礼义域。","空持拔山志，欲夺天地德。","轵道人不回，壮士断消息。","父母骨成薪，虫蛇自相食。","鼎乱阴阳疑，战尽鬼神力。","东郊龙见血，九土玄黄色。","鼙鼓裂二景，妖星动中国。","圆丘无日月，旷野失南北。","徒流杀人血，神器终不忒。","一马渡空江，始知贤者贼。"],"title":"秦后作"}
