{"author":"方子容","id":184254,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["东岭新成桃李阴，春光日日向人深。","遥瞻广厦惊凡目，自是中台巧运心。","轮奂欲形张老颂，调歌先听伯牙音。","料公不负南堂约，应许衰翁领客临。"],"title":"再访东坡用前韵"}
