{"author":"毕仲游","id":208949,"strains":["仄平仄○仄，平仄仄仄○。","仄平平平平，○仄仄仄平。","仄平仄○平，仄仄平平平。","仄平仄平仄，平平仄平平。","平仄平仄仄，仄仄平仄平。","○平平平平，仄仄平仄平。","平仄仄平仄，仄仄平○平。","仄仄平○平，仄仄平平平。","平仄仄平仄，仄仄平仄○。","仄平平仄仄，平仄○仄平。","○平仄○仄，仄平仄仄平。","仄仄平○平，仄仄平仄平。","平平平平仄，仄○平平平。","仄仄仄○仄，仄仄平○○。","仄仄仄仄仄，仄平仄平○。","仄平仄仄平，仄仄平仄○。","平○○仄仄，仄平○仄平。"],"paragraphs":["作官在闲地，而我不得闲。","有怀南阳书，三载愿未还。","驾言觐中郎，踊跃心桓桓。","软言慰孤寂，芳樽洁晨餐。","词妙编简动，理惬心意安。","期为高人知，匪效男女欢。","珍怪渐倾写，宝墨来三韩。","内愧无衣裾，腼面依门阑。","元匪白眉者，谬作青眼看。","古书罗异代，千百犹未殚。","如何二王迹，到今纸墨完。","若获摩尼珠，寘在承露盘。","开缄龙蛇踊，偃蹇风涛宽。","熟视已收卷，爱惜还重观。","笔意不可尽，始知学书难。","永惭出纳卑，敢近华省观。","珍重难再觌，出门犹据鞍。"],"title":"蒙晁美叔秘监召观书帖继示长句次韵"}
