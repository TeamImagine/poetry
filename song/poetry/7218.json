{"author":"王之道","id":7218,"strains":["平平仄仄平平平，仄仄仄仄平平平。","平平平仄仄仄仄，仄平仄仄平平平。","○平仄仄仄○仄，仄仄平平仄○仄。","平平仄仄仄仄仄，○仄平平平仄仄。","平平平平平仄平，仄平仄仄平平平。","仄平仄仄仄仄仄，平平平仄○○○。","仄平仄仄○平仄，○仄平平○仄仄。","平○仄仄仄平○，○仄平平仄仄仄。"],"paragraphs":["新诗滚滚江流东，一泻万里谁能穷。","平生清峭不近俗，雪山突兀江头峰。","相逢一笑莫相避，自古高人苦难致。","涪翁骨冷唤不醒，且向新诗求笔势。","君于涪翁真后身，有同次律前身僧。","语言直下见理窟，何须辛苦从张凭。","对君令我思秋菊，三月褒山如一宿。","君看玉局感秋吟，叹息流光岂予独。"],"title":"次韵因老胡避游"}
