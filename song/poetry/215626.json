{"author":"吴可","id":215626,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["仆已疲劳马已颓，忍能日日犯风埃。","前山断处后山出，旧雨晴时新雨来。","梅子有情沿路熟，麦花无数及时开。","一春客里消磨尽，举眼豫章安在哉。"],"title":"豫章道中"}
