{"author":"羊士谔","id":9590,"strains":["仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","平平仄平仄，仄仄仄平平。"],"paragraphs":["晚沐金仙宇，迎秋白帝祠。","轩裳烦吏职，风物动心期。","清镜开尘匣，华簪指发丝。","南宫有高步，岁晏岂磷缁。"],"title":"和萧侍御监祭白帝城西村寺斋沐览镜有怀吏部孟员外幷见赠"}
