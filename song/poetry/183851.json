{"author":"刘攽","id":183851,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["终南秋雨色如新，旧国登临易思人。","废塞池台余气象，埋藏金玉见精神。","三公七相空丘垅，万户千门尽棘薪。","安得身随飞鸟翼，相从谈笑折西宾。"],"title":"寄仲冯"}
