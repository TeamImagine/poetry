{"author":"陈与义","id":3174,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["镜中无复故人怜，却愧谋生后计然。","叔夜本非堪作吏，元龙今悔不求田。","怀亲更值薪如桂，作客重看栗过拳。","万事巧违高枕卧，忧来一夕费三迁。"],"title":"谨次十七叔去郑诗韵二章以寄家叔一章以自咏  其三"}
