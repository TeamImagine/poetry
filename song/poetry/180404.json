{"author":"王安石","id":180404,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["承华往岁幸踌躇，风月清谈接绪余。","并辔趁朝今已老，连墙得屋喜如初。","诛茅我梦江皋地，浇薤公思洛水渠。","敛退故应容拙者，先营环堵祭牢蔬。"],"title":"和吴相公东府偶成"}
