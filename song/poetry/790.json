{"author":"杨徽之","id":790,"strains":["平平仄仄○平平，仄仄平平仄仄平。","平仄平平○仄仄，平平仄仄仄平平。","○平仄仄平平仄，平仄平平仄仄○。","仄仄仄○○仄仄，平平平仄仄平平。","仄平○仄平平○，仄仄○○仄○平。","平仄平平平仄仄，仄平仄仄仄平平。"],"paragraphs":["星移岁律应青阳，得奉群英集玉堂。","龙凤双飞观御札，云霞五色咏天章。","禁林渐觉清风暖，仙界元知白日长。","诏出紫泥封去润，朝回莲烛赐来香。","二篇称奖恩尤重，万国传闻道更光。","何幸微才逢盛事，愿因史册纪余芳。"],"title":"禁林䜩会之什"}
