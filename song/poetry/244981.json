{"author":"李纲","id":244981,"strains":["平仄平平，平平仄平。","仄仄平仄，仄仄仄平。","仄平仄平，平平仄平。","平平仄仄，仄仄○○。","仄平平平，平平仄平。","仄仄仄仄，平平仄平。","仄○仄仄仄仄仄平，仄仄仄○平仄仄。"],"paragraphs":["华屋千楹，贪夫所娱。","一念休歇，袤丈有余。","是轩廓然，含容太虚。","森罗万象，体自如如。","道人何为，于焉宴居。","动静语默，随时卷舒。","盖将即此以善已而，又以示其徒者欤。"],"title":"如如轩赞"}
