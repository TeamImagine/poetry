{"author":"刘攽","id":183016,"strains":["平平平平平，仄仄平平仄。","平平仄平仄，仄仄平仄仄。","○平仄仄仄，○仄仄平仄。","仄平仄○平，仄仄平仄仄。","平仄平仄平，仄平仄平仄。","平仄仄仄平，仄平仄平仄。","平仄平仄○，仄仄仄○仄。","平平仄仄平，仄仄仄仄仄。","平平平○仄，仄仄平仄仄。","仄平平平仄，仄○仄平仄。","平仄○平平，仄平仄平仄。","平仄○平平，仄仄仄平仄。","仄平仄平仄，平仄○仄仄。","○平仄○○，仄平平仄仄。"],"paragraphs":["江南多名山，少有琅琊比。","琅琊盛泉石，晚得幽谷美。","将非造物者，留以待君子。","乃知智且仁，必好山与水。","公有高世材，此山共森峙。","公有济物心，此泉共清泚。","泉始居地中，隠塞未如此。","今为万丈流，近自一勺始。","东浮沧溟广，下益松桧喜。","奈何公之惠，及更局千里。","安得从公居，曲肱偃吾几。","安得从公游，枕石洗吾耳。","是非付天壤，尘事如脱屣。","当为谷中叟，肯为轩冕起。"],"title":"题欧阳永叔新凿幽谷泉"}
