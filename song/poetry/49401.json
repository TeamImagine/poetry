{"author":"杨万里","id":49401,"strains":["平平仄平平，平仄仄仄平。","平平平仄仄平仄，仄平仄仄仄仄○。","仄平仄仄仄，仄仄平平仄。","仄平仄仄平，仄仄仄平○。","平平平仄仄平仄，平仄仄○仄平仄。","平平平仄仄仄平，平仄仄仄平○平。","仄平平仄仄平仄，平仄平平仄○仄。","仄平平仄仄平○，平仄平○仄平仄。"],"paragraphs":["阿兄作云巢，阿弟作月窗。","乾坤清气只云月，一家两手并取将。","作巢不用木，只架云为屋。","作窗不用棂，只掇月为庭。","兜罗绵上住兄子，银色界中著吾弟。","阿兄云向笔下生，阿弟月向诗中明。","弟兄云月两清绝，云月何曾有分别。","不知云月入胸中，为复胸中有云月。"],"title":"题曾无愧月窗"}
