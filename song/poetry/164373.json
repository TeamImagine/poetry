{"author":"仇远","id":164373,"strains":["仄平仄平仄仄仄，仄仄○平仄平仄。","仄平仄仄平平平，仄仄平平仄平仄。","平平仄平仄○平，仄仄○平平仄仄。","仄平仄○平仄○，平仄仄○仄仄仄。","平平仄仄仄平平，平仄○○仄平仄。","平平○○平仄平，仄仄平平仄平仄。","平平仄仄仄仄仄，平仄平平仄平仄。","仄○仄仄○平平，仄仄平平平平仄。","仄平仄仄○仄平，仄仄平平○仄仄。","平仄平平○平仄，仄仄平平仄平仄。","仄平平仄平○平，平平仄平仄平仄。"],"paragraphs":["葛家女儿十四五，不向深闺学针缕。","遍身绣出蛟螭文，赤手交持太阿舞。","红罗帕兮锦缠头，口吐长安游侠语。","侧身捷如飞鸟轻，嗔目勇如独鹘举。","云窗雾阁岂无情，终欠娇娆太麤武。","黄堂张燕灯烛光，两耳喧喧厌歌鼓。","人言葛氏善舞剑，曾向梨园奉尊俎。","短衣结束当筵呈，壮士增雄懦夫沮。","我怜健妇胜丈夫，却欲骄兵如处女。","安得成军如娘子，直气端能捷秦楚。","只愁逢著裴将军，公孙大娘汗成雨。"],"title":"葛雄女子舞剑歌"}
