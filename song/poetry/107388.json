{"author":"王迈","id":107388,"strains":["平仄仄平○，仄仄平仄仄。","仄仄仄平仄，平仄平平仄。","平平仄仄平，平平仄仄仄。","平平平平仄，平仄仄○仄。","仄平平仄平，仄平仄平仄。","仄仄○仄○，仄仄仄平仄。","仄平仄仄仄，仄仄仄平仄。","平平仄仄仄，仄仄仄平仄。","平平平平平，平仄平平仄。","平平仄仄平，仄仄平仄仄。","平平仄仄平，仄仄仄平仄。","仄仄仄仄仄，平平平仄仄。","平平平平仄，平仄仄仄仄。","平平仄仄○，仄仄仄仄仄。","○平○仄平，仄仄仄平仄。","平仄仄仄○，○○仄仄仄。"],"paragraphs":["终日在山中，不见山可爱。","欲识爱山趣，须在山之外。","南山不古今，悠然与意会。","西山无朝暮，佳致固长在。","蔡君金玉人，结亭避阛阓。","面面苍璧屏，坐卧与青对。","晚曦射紫翠，宿雨濯蓝黛。","能消几两屐，不赏此奇槩。","芙蓉为君裳，兰茝为君佩。","今非避世时，乃学陶谢辈。","诸公富唱酬，拔戟各成队。","我出一转语，功成身始退。","君为端明胄，忠孝后必大。","山灵纵有盟，一出合破戒。","苍生正有求，富贵不渠贷。","山债会一偿，相期在晚岁。"],"title":"题元山蔡行可对青亭"}
