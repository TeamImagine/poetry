{"author":"戴表元","id":161077,"strains":["仄平○平平仄平，仄仄仄仄平○平。","平平仄仄仄○仄，平仄仄平○仄平。","仄平仄仄○平平，平仄仄平○仄○。","平平仄平仄○○，仄平○平平仄平。","仄平平平平仄仄，仄仄平平仄平仄。","平平仄仄平仄平，仄仄平平平仄仄。","平平平，平平仄，平平○平○仄仄。","○平仄仄平仄平，仄平仄○平○仄。"],"paragraphs":["北风吹沙溪倒飞，白日未落山中归。","千邀万觅不相就，谁信有人穿翠微。","幅巾大带长襦袍，韦箧锦囊鲜彩毫。","名门发身合燕颔，一经传家真凤毛。","坐车侯嬴吾不让，白社寒林气清放。","骖麟翳鹤谁不能，要识神光牛背上。","蓬莱山，丹霞谷，天仙留书三万轴。","闻君暂去还复来，许君细和沧浪曲。"],"title":"赠赵子实"}
