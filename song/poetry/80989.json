{"author":"张镃","id":80989,"strains":["仄平平平仄平仄，平○仄平仄仄仄。","仄平仄仄平仄平，仄仄平○仄平仄。","○平仄仄○平平，仄仄平平平仄平。","仄仄平○仄平仄，○平仄仄○○平。"],"paragraphs":["美人娟娟似秋月，宫中女儿妒欲杀。","恶言忽入恩爱移，自是君王不情察。","深宫夜冷调秦筝，曲曲翻成哀怨声。","愿得风吹落君耳，回心照妾相思情。"],"title":"美人曲"}
