{"author":"吴泳","id":103908,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["莫风浩荡忽吹葭，一室阳春病已差。","把酒认为天一水，见梅题作玉真花。","燕常会族宁随俭，祭则从先不尚华。","过此肥冬疆事静，亦呼槃也早还家。"],"title":"至日示诸甥侄"}
