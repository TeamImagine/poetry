{"author":"李白","id":56384,"strains":["仄平○仄仄，平仄仄平平。","仄仄平平仄，平○平○平。","仄平仄平平，平仄平仄平。","仄平平平仄，平仄平仄○。","仄平○平平，平仄平仄平。","平仄仄○仄，平平仄平平。","仄仄仄平仄，仄平平仄平。","平平仄平仄，仄仄仄平平。"],"paragraphs":["北风吹海雁，南渡落寒声。","感此潇湘客，凄其流浪情。","海怀结沧洲，霞想游赤城。","始探蓬壶事，旋觉天地轻。","澹然吟高秋，闲卧瞻太清。","萝月掩空幕，松霜结前楹。","灭见息群动，猎微穷至精。","桃花有源水，可以保吾生。"],"title":"秋夕书怀"}
