{"author":"陈纪","id":166680,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["起舞簪花老尚狂，梅花应记旧高阳。","蕊宫仙子无尘韵，幽谷佳人有靓妆。","斜月半檐微弄影，断桥深夜忽闻香。","真成坐对被渠恼，不信先生铁石肠。"],"title":"和赵华颠梅花"}
