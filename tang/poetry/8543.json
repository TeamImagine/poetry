{"author":"陈翊","id":8543,"strains":["平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄○○。","仄仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。"],"paragraphs":["青春光凤苑，细草遍龙池。","曲渚交蘋叶，回塘惹柳枝。","因风初苒苒，覆岸欲离离。","色带金堤静，阴连玉树移。","日光浮靃靡，波影动参差。","岂比生幽远，芳馨众不知。"],"title":"龙池春草"}
