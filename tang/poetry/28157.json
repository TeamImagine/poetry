{"author":"陆龟蒙","id":28157,"strains":["仄仄仄○仄，平平平仄平。","平平仄平仄，仄仄平平平。","平平仄平○，平仄平○平。","仄仄仄平仄，平○平仄平。","仄平平○平，仄仄○平平。","仄仄平仄仄，○平平仄平。","○平○仄平，仄仄平○○。","仄仄仄平仄，平平仄平平。","○平仄平平，○仄平平平。","平平仄平仄，仄仄平平平。"],"paragraphs":["渺渺洞庭水，盈盈芳屿神。","因知古佳丽，不独湘夫人。","流苏荡遥吹，斜领生轻尘。","蜀彩駮霞碎，吴绡盘雾匀。","可怜飞燕姿，合是乘鸾宾。","坐想烟雨夕，兼知花草春。","空登油壁车，窈窕谁相亲。","好赠玉条脱，堪携紫纶巾。","殷勤拨香池，重荐汀洲蘋。","明朝动兰檝，不翅星河津。"],"title":"奉和袭美太湖诗二十首 圣姑庙"}
