{"author":"徐夤","id":33956,"strains":["平平平仄仄平平，平仄平平仄仄平。","仄仄仄平平仄仄，仄平平仄仄仄平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["熊罴先兆庆垂休，天地氤氲瑞气浮。","李树影笼周柱史，昴星光照汉酂侯。","数锺龟鹤千年算，律正乾坤八月秋。","勋业定应归鼎鼐，生灵岂独化东瓯。"],"title":"府主仆射王[抟]生日"}
