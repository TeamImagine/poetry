{"author":"杨公远","id":151382,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄仄平仄，平仄平平仄仄平。"],"paragraphs":["每忆吾庐隠者居，天然景物足清娱。","树林阴翳鶑求友，帘幕深沈燕引雏。","可钓可耕盘谷序，堪诗堪画辋川图。","何当归去北窗卧，能胜羲皇以上无。"],"title":"初夏旅中  其五"}
