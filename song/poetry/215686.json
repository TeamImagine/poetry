{"author":"张耒","id":215686,"strains":["仄平平平仄仄平，仄仄仄仄仄平平。","平平平○平平平，平平仄仄平平平。","平平平仄仄仄平，仄平仄仄平仄平。","平平平○平仄平，仄平仄仄平仄平。","○仄仄仄平仄平，仄平仄仄仄平平。","平平平仄平仄平。","仄仄仄平仄仄平，仄○仄平仄平平。","平○平平仄平○，仄平仄仄仄平平。","仄平平平仄○平，仄○仄平平仄平。","仄仄仄平仄仄平，仄○平仄平仄平。","平仄平仄仄仄平，平平仄仄平平平。","仄仄仄仄○平平，仄平平○仄平平。","仄平平平仄平○，平仄○仄平仄平。","平平仄仄○仄平，平平仄仄仄仄平。","仄平仄仄仄仄平，平平仄仄平平平。","平○平○仄平仄，平仄仄仄平平仄。","仄平平平平仄仄。","仄平平平仄平平，平平平仄平仄平。","仄平平仄平仄仄，仄平平平仄仄平。"],"paragraphs":["火维荒茫地轴倾，下有积水潜鲲鲸。","鳌身翻澜山为崩，金乌下啄狞龙腾。","狂须奇鬣万族朋，巨神日月双手擎。","夸娥愁思乌戢翎，老鱼战死风雨腥。","长彗下扫千里惊，浅洲一席块为城。","蛮儿夷女奇弁缨。","大舶映天日百程，怒帆吼风战飞鹏。","舟中之人怪眉睛，兽肌鸟舌髻翘撑。","万金明珠络如绳，白衣夜明非缟缯。","以有易无百货倾，室中开橐光出楹。","非石非玉色绀青，昆吾宝铁雕春冰。","表里洞彻中虚明，宛然而深是为瓶。","补陀真人一铢衣，攀膝燕坐花雨飞。","兜罗宝手亲挈携，杨枝取露救渴饥。","海师跪请颡有胝，番禺宝市无光辉。","流传人间入吾手，包以百袭吴绵厚。","择人而归今子授。","烂然光辉子文章，清明无垢君肺肠。","比君之德君勿忘，与君同升白玉堂。"],"title":"琉璃瓶歌赠晁二"}
