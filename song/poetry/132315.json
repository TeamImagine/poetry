{"author":"潘牥","id":132315,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一夜风吹恐不禁，晓来冷落已骎骎。","忍看病鹤和苔啄，空遣饥蜂绕竹寻。","稚子踌躇看不扫，老夫索莫坐微吟。","窗前最是关情处，拾片殷勤嗅掌心。"],"title":"落梅"}
