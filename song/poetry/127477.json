{"author":"方岳","id":127477,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["江上归来即定巢，墙阴野竹破新梢。","有人问字时相过，无事观书手自抄。","世态十年多客梦，月明千里少朋交。","茅斋亦有秋崖藁，留与青山作解嘲。"],"title":"寄至能"}
