{"author":"翁卷","id":80288,"strains":["仄平仄平平，仄仄平平平。","仄○仄平平，仄仄平平平。","平平仄平平，○平仄平平。","平仄仄平仄，平仄平平○。","平平平仄平，仄仄仄平○。","仄仄平平平，平仄平平平。","仄平仄平仄，平仄平仄○。","仄仄○○平，仄仄平仄平。","平平仄平平，平仄平平平。","仄平仄平平，仄仄平仄平。","仄仄平○平，平仄平仄平。","平平仄仄平，仄仄仄仄平。"],"paragraphs":["局居厌纷丛，荡志寻岖嵚。","拂衣出城隅，杖策循湖阴。","何年彼真仙，遗宫寄幽岑。","连树窈蒙密，灵洞疑虚沈。","攀条承藓飙，立石弄澄深。","眺睐增殊欢，超忽涓烦襟。","美人逝云远，青草畴与吟。","感昔兴重嗟，会意良在今。","山公悦崇资，嵇氏陶清音。","保真道无违，逐欲情易淫。","顾乏安期资，华鬓能不侵。","虽非尚子贤，傥遂毕娶心。"],"title":"登飞霞山作"}
