{"author":"胡寅","id":11958,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["爱花从使二毛侵，叹赏孤高与靓深。","调护腊前珠结蘂，荡摇年后玉成林。","莫教三弄飘飘落，剩把千篇得得禁。","姑射肌肤最温润，夜眠无用辟寒金。"],"title":"冬至前半月赴季父梅花之集与韩蒲向宪唐干诸人唱和十首  其八"}
