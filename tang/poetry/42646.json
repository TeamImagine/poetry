{"author":"吕岩","id":42646,"strains":["○平平仄仄平平，仄仄平平仄仄平。","平仄平平平仄仄，平平仄仄仄平平。","平平○仄平平仄，仄仄平平仄仄平。","仄仄仄平平仄仄，平平○仄仄平○。","平平仄仄平平仄，平仄平平仄仄平。","仄仄平平○仄仄，○平仄仄仄平平。","仄平仄仄平平仄，平仄平平平仄平。","平仄平平平仄仄，○平平仄仄平平。"],"paragraphs":["三清宫殿隐昆巅，日月光浮起紫烟。","池沼泓泓翻玉液，楼台叠叠运灵泉。","青龙乘火铅为汞，白虎腾波汞作铅。","欲得坎男求匹偶，须凭离女结因缘。","黄婆设尽千般计，金鼎开成一朵莲。","列女擎乌当左畔，将军戴兔镇西边。","黑龟却伏红炉下，朱雀还栖华阁前。","然后澄神窥见影，三周功就驾云𫐌。"],"title":"直指大丹歌"}
