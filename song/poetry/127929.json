{"author":"方岳","id":127929,"strains":["仄平仄仄平平仄，平仄○○仄平仄。","仄平○仄仄平平，仄仄仄仄平仄仄。","仄平仄仄○仄平，仄仄平平○仄仄。","仄平平仄平平平，仄仄仄平平仄仄。"],"paragraphs":["海棠寂寂香埋玉，山雨浪浪负欢足。","闭门长憾虎头痴，对客不供貂尾续。","径呼伯雅相拍浮，试坐毛锥三沐浴。","满身花片为谁春，政欠太虚明月烛。"],"title":"海棠落尽次谢司法韵  其二"}
