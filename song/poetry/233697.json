{"author":"王安中","id":233697,"strains":["平平仄仄仄平平，仄仄仄平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["呼龙种玉夜相先，亲祷那凭太史占。","天借春容装苑木，晓催风片舞宫檐。","胜游独许梁宾友，高卧谁寻汉孝廉。","垅麦青青无近远，三农知自帝恩霑。"],"title":"进和御制喜雪诗  其一"}
