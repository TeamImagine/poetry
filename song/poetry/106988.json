{"author":"程公许","id":106988,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["雨过春塘水慢流，唤船聊作石湖游。","水亭风槛今余几，越垒吴台相对愁。","笑拂壁题如觌面，忆从乡老话遨头。","不知化鹤曾归否，更撚梅花一饷留。"],"title":"游石湖"}
