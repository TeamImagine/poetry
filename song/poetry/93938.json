{"author":"戴复古","id":93938,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["几夜林间哭杜鹃，东风又作落花天。","青春不觉过三月，白发谁能满百年。","日射江波光闪闪，天连烟草碧芊芊。","异乡欲作登楼赋，心逐归鸿到海边。"],"title":"兴国军晚春简吴提干"}
