{"author":"孙应时","id":82373,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["肌肤冰雪定何神，不用灵犀自辟尘。","一笑未妨娱独夜，百花谁敢鬭先春。","孤山诗侣须君复，吴市仙踪只子真。","此外纷纷莫相污，风姨月姊故情亲。"],"title":"陈传朋和余梅花旧作余再赋此"}
