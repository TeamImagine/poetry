{"author":"萧立之","id":131895,"strains":["平平仄仄平平平，仄平仄仄平仄仄。","仄平仄仄○平平，仄平仄平○平仄。","仄平平平仄平平，平平平仄平平平。","仄平平平仄仄平，仄仄平仄平平平。"],"paragraphs":["高原陆地无莲花，此峰刻画天与状。","李君下构三千楹，读书月明调悲壮。","向来濂溪卜庐山，莲花峰下溪之源。","半山争墩未苦贤，掘地何处无流泉。"],"title":"寄题李叔谊莲峰书院"}
