{"author":"李正民","id":242245,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["吴越飘零已十年，侵寻绿髪变华颠。","身闲且运陶公甓，力弱难先祖逖鞭。","兵火广陵无旧业，沟渠檇李有新田。","此怀应被元龙笑，更傍苕溪卜一廛。"],"title":"卜居"}
