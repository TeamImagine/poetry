{"author":"李纲","id":244727,"strains":["仄平仄平平，仄仄仄仄仄。","平平平仄仄，平仄仄平仄。","仄平平仄平，仄仄仄仄仄。","平平平平仄，仄仄平仄仄。","平○仄平仄，仄仄仄平仄。","平○仄仄平，仄仄仄平仄。","平平仄仄○，仄仄仄平仄。","平平平仄平，平仄平仄仄。","仄平仄平仄，仄仄仄平仄。","平平仄仄平，平仄仄平仄。","仄仄○仄仄，平仄仄○仄。","○平仄平平，○仄平仄仄。","平平平仄平，仄仄仄○仄。","仄平平仄○，仄仄仄○仄。","仄平平仄平，平仄仄平仄。","？平○仄仄，仄仄仄平仄。","仄平平仄仄，平仄仄平仄。","仄平仄仄○，仄仄平仄仄。","平平○平仄，仄仄仄平仄。","仄平仄仄○，？仄仄仄仄。","○平仄平平，仄仄平○仄。","○仄仄平平，○平仄○仄。"],"paragraphs":["我来寓杉江，客馆未煖席。","纷然群盗起，环境暗锋镝。","束装呼仆夫，又复事远适。","峨峨章源岭，峻峭初未识。","攀援仅能进，十步九倾侧。","风吹雾雨冰，草木尽矛戟。","朝登暮始降，落日半天赤。","儿童饥屡啼，徒御疲已极。","薄游玉华洞，庶可稍休息。","东郊遽不开，蜂蚁迭吞食。","避寇如避弩，吾敢惮行役。","驱车适沙阳，颇喜田野辟。","虽经兵火余，邑屋幸如昔。","旧游疑梦中，一一有遗迹。","寓轩存佛宫，修竹自春色。","峥嵘凝翠阁，尚对七峰碧。","故人皆避地，谁与道胸臆。","理舟剑浦行，稍就寛旷域。","溪流正湍暴，恶子亦充斥。","脱身险阻中，恊济藉众力。","吟哦杜陵诗，妙语皆中的。","丧乱古今同，临风意如织。"],"title":"闻建寇逼境携家将由乐沙县以如剑浦"}
