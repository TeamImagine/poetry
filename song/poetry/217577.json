{"author":"张耒","id":217577,"strains":["仄○平平平仄仄，仄仄仄仄平仄平。","仄平仄仄平仄仄，仄○平○仄仄平。","仄平平平○仄仄，仄○平仄平平平。","平平仄仄仄仄仄，平仄平平仄仄平。"],"paragraphs":["暗空无星云抹漆，邑犬吠野人履霜。","岁云暮矣风落木，夜如何其斗插江。","屋头眠鸡正寂寂，野县严鼓先逢逢。","摩挲老面起构火，春色床头酒满缸。"],"title":"寒夜"}
