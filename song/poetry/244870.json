{"author":"李纲","id":244870,"strains":["平平仄仄○仄平，仄仄仄仄平仄平。","仄○平平仄仄仄，仄仄仄仄○平平。","仄平仄仄仄平仄，○○仄仄○平平。","仄平平仄仄仄仄，仄仄仄仄仄仄仄。","仄平仄仄仄仄仄，仄仄仄仄平平平。","平平平仄仄平仄，仄平○仄仄仄平。","○平平仄仄仄仄，仄平平平仄○平。","仄平仄仄仄仄仄，仄平仄仄仄仄○。","仄○仄仄仄○仄，仄仄仄仄平平平。","仄○平仄○仄仄，仄平仄仄平平平。","平平平仄仄仄仄，仄平仄仄○○平。","平平仄仄○平仄，平平仄○仄仄平。","仄平仄仄仄平仄，仄仄○仄平平○。","仄平仄仄仄仄仄，平仄仄仄○○平。","仄平仄仄仄仄仄，仄仄仄仄仄仄平。","仄平仄仄仄○仄，○仄仄平平仄平。"],"paragraphs":["萧郎画竹称逼真，与可所作尤绝伦。","不将丹青借粉饰，直把宝墨传精神。","渭川万个在胸次，援毫戏扫如烟云。","眼前先见欲画者，兔起鹘落气益振。","稚枯偃仰尽变态，笔力斡转风霆春。","平生知作几千幅，得心应手老斵轮。","当时谁是识画者，谪仙东坡盖其人。","老坡亦善作此画，意虽已到法未亲。","是中妙处不传授，但得木石枯鳞皴。","自从兵火丧乱后，锦囊玉轴随埃尘。","公于何处得此本，四枝墨色犹鲜新。","风梢雨叶间浓淡，纷披屈折节脉匀。","置之座右涤炎暑，飒飒更觉秋声闻。","子猷会见定绝倒，安用日事栽培勤。","只今与可骨已朽，妙迹散落此幸存。","愿公秘惜勿轻示，更筑小堂名墨君。"],"title":"题刘仲髙提刑所藏文与可墨竹"}
