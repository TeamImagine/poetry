{"author":"吉康国","id":227107,"strains":["仄仄平平仄，平平仄仄平。","○平平仄仄，平仄○平平。","仄仄平平仄，平平仄仄平。","平平仄平仄，平仄仄平平。","仄仄平平仄，平平仄仄○。","仄平○仄仄，平仄仄平平。","仄仄平平仄，○平仄仄平。","平平平仄仄，平仄仄平平。","平仄平平仄，平○仄仄平。","○平仄仄仄，仄仄○平平。","平仄平平仄，平平仄仄平。","平平○仄仄，平仄仄平○。","○○平平仄，平平仄仄平。","平平平仄仄，仄仄仄平平。"],"paragraphs":["被命经营始，鸠工结构初。","深严开殿奥，高敞称楼居。","室外飞檐𪩘，岩隈下屋渠。","钟声薄霄汉，祠事走邱墟。","遁世谁能洒，登高迥莫如。","鹤游三岛驾，人望五云车。","绮井风光润，疏寮月影舒。","威仪模紫极，形势巩堪舆。","池有泉球旧，坛空级石余。","霓旌那复下，绛简更谁书。","童子追前躅，愚生泣太虚。","烟霞犹赫奕，松竹自扶疏。","封号方连进，休祥已密储。","跻兹仁寿域，率土庆于胥。"],"title":"和运使修升阳观落成"}
