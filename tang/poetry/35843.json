{"author":"伍唐珪","id":35843,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["十年耕钓水云间，住僻家贫少往还。","一径绿苔凝晓露，满头白发对青山。","野僧采药来医病，樵客携觞为解颜。","空恋旧时恩奖地，无因匍匐出柴关。"],"title":"山中卧寄卢郎中"}
