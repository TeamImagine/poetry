{"author":"苏颂","id":179045,"strains":["仄仄仄平仄，平平仄平仄。","仄仄仄仄平，平仄平平仄。","平平仄平平，平仄仄仄仄。","平平仄仄仄，平平仄平仄。","平○仄平仄，平仄仄平仄。","仄○平仄平，仄○仄○仄。","仄仄仄仄○，平○仄平仄。","仄平平仄平，平仄仄○仄。","仄○仄仄仄，仄仄平仄仄。","仄平仄○平，仄平平仄仄。","平平仄平仄，平平仄平仄。","仄仄平○平，仄○平仄仄。","○仄○○平，○仄仄平仄。","仄平仄仄仄，仄仄仄仄仄。","平平平仄平，仄○○仄仄。"],"paragraphs":["赵子抱经术，儒林挺孤秀。","策足入上庠，高谊诸生右。","秋闱再程文，怀宝不见售。","京师首善地，翘然俊贤囿。","朝廷举新诏，多士四方走。","主司搜择艰，有如羿张彀。","小善或不遗，宁当舍良茂。","岂非绳准高，刀尺下难就。","得丧不在己，自信非我疚。","岁穷感亲心，倚门方远候。","都亭谢知己，飘飘拂归袖。","乐彼闽中幽，里中贤友旧。","且复从其游，行义益充厚。","道存贵有用，独善古所陋。","明时无滞才，子行当勉懋。"],"title":"送赵君权中归福唐兼呈陈季中"}
