{"author":"吕陶","id":186429,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄仄平。","平平仄仄平平仄，平仄平平仄仄平。"],"paragraphs":["六十年前里巷游，北归重此接朋俦。","据鞍矍铄夸朱绂，把酒殷勤劝白头。","况是三春同对景，何妨一笑自忘忧。","闲中岁月非难遣，须仗新诗共唱酬。"],"title":"昨日汉公承议见召与二三老友谈笑退而为诗少谢勤意"}
