{"author":"杜光庭","id":52079,"strains":["平平仄平仄，平仄仄仄平。","平仄平平仄，平仄平仄平。","仄仄仄仄仄，仄仄仄仄平。","平仄平仄仄，平仄仄○○。","平平仄仄仄，仄仄仄仄平。","平平平仄平，仄平○仄平。","仄仄平平仄，平仄仄仄平。"],"paragraphs":["飘飘太虚岭，流景在上玄。","经始无终劫，常保天地人。","国主学理世，道士诵得仙。","贤者今奉受，依法以相传。","时无至德子，保秘不妄宣。","宗之升太清，弃之堕九泉。","我说无为道，冲寂得自然。"],"title":"授经赞"}
