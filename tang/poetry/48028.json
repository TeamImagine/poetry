{"author":"王绩","id":48028,"strains":["平仄仄平平，平平仄仄平。","仄平○仄仄，平平仄仄平。","仄平平仄仄，仄仄仄平平。","平○平○仄，仄仄仄平平。","仄仄○平仄，平平仄仄平。","平平平仄仄，仄仄仄平平。","仄仄○平仄，平○仄仄○。","平平平仄仄，仄仄仄平平。","平仄平平仄，○平仄仄平。"],"paragraphs":["公干苦沉绵，居山畏不延。","白驴迎蒯子，青牛下葛仙。","度符南灶曲，写咒北阶前。","龙行初禁火，鸟步即凌烟。","净席三天坐，香𬬻五帝筵。","埋沙禳疫气，镇石御凶年。","鬼用泥为壁，神将纸作钱。","山精愁镜厌，野魅怯灯然。","今日扬雄宅，应堪草《太玄》。"],"title":"病后醮宅"}
