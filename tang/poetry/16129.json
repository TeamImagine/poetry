{"author":"白居易","id":16129,"strains":["平仄平平仄仄平，平○平仄仄平平。","○仄平平○仄仄，仄○仄仄仄○平。","○平平仄平平仄，仄仄○平仄仄平。","仄仄平平平仄仄，仄平○仄仄平平。"],"paragraphs":["游宦京都二十春，贫中无处可安贫。","长羡蜗牛犹有舍，不如硕鼠解藏身。","且求容立锥头地，免似漂流木偶人。","但道吾庐心便足，敢辞湫隘与嚣尘。"],"title":"卜居"}
