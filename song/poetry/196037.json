{"author":"苏轼","id":196037,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["十年不向此凭栏，景象依然一望间。","龙蜃吐云天入水，楼台倒影日衔山。","僧于僻寺难为隠，人在扁舟未是闲。","孤鹤似寻和靖宅，盘空飞去复飞还。"],"title":"西湖寿星院明远堂"}
