{"author":"袁说友","id":70633,"strains":["仄仄平平仄仄平，平平仄仄平平平。","仄平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["皓魄埋云未肯收，佳娥寂寞为谁羞。","可怜数点不多雨，误却一轮无限秋。","急扫妖氛天外去，莫教微影暗中流。","终当永夜清如水，我为停杯便倚楼。"],"title":"中秋无月"}
