{"author":"李纲","id":243191,"strains":["仄仄仄仄仄，仄平平仄仄。","平平○平平，平仄仄平仄。","平平平平仄，平仄平仄仄。","仄○仄仄仄，平仄平平仄。","平平仄仄平，仄仄○平仄。","平平仄○平，仄仄仄平仄。","平仄平仄平，仄仄平仄仄。","平平仄仄平，仄仄平仄仄。","仄平仄平仄，仄仄仄平仄。","仄仄平仄仄，平平仄平○。"],"paragraphs":["涉世几灭顶，欲为多掣肘。","功名如浮云，于我亦何有。","惟兹华胥国，风土谙已久。","坐中可断取，聊试维摩手。","昏昏一卷书，兀兀三杯酒。","飘然到其乡，自觉乐而寿。","嗟我蒲柳姿，未老先已朽。","何尝慕管萧，但欲师广受。","未能脱羁束，洗濯愈瑕垢。","已矣姑两忘，蘧蘧学庄叟。"],"title":"次韵谪居三适 午窗坐睡"}
