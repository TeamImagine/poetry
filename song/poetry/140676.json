{"author":"姚勉","id":140676,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["入境欢声听野农，题舆今有曲江公。","官居寒露清冰里，人在光风霁月中。","席有新诗吟客满，案无滞牍讼庭空。","只愁骥足难淹久，行捧丝纶入汉宫。"],"title":"代谒张别驾  其一"}
