{"author":"杜甫","id":3519,"strains":["平平平仄仄，平仄仄平平。","仄平仄平仄，平平平仄平。","仄○平○仄，仄仄仄平平。","○仄平平仄，平平仄仄平。","平平平仄○，○仄仄平平。","仄仄仄平仄，仄○平仄平。","平○仄仄仄，○仄仄平平。","平仄平平仄，平平仄仄平。","○平○仄仄，仄仄仄平○。","仄仄平○仄，平平仄仄平。","○○仄仄仄，仄仄仄平平。","仄仄平平仄，仄平平仄平。","平平仄平仄，仄仄仄平平。","仄仄平仄仄，仄平平仄平。","平平仄仄仄，仄仄仄平平。","仄仄仄平仄，○平平仄平。","仄○平仄仄，○仄仄平平。","仄仄平平仄，平○仄仄平。","仄平平仄仄，仄仄仄平仄。","仄仄平平仄，平平仄仄平。"],"paragraphs":["飘飘西极马，来自渥洼池。","飒飁定山桂，低徊风雨枝。","我闻龙正直，道屈尔何为。","且有元戎命，悲歌识者谁。","官联辞冗长，行路洗欹危。","脱剑主人赠，去帆春色随。","阴沈铁凤阙，教练羽林儿。","天子朝侵早，云台仗数移。","分军应供给，百姓日支离。","黠吏因封己，公才或守雌。","燕王买骏骨，渭老得熊罴。","活国名公在，拜坛群寇疑。","冰壶动瑶碧，野水失蛟螭。","入幕诸彦集，渴贤高选宜。","骞腾坐可致，九万起于斯。","复进出矛戟，昭然开鼎彝。","会看之子贵，叹及老夫衰。","岂但江曾决，还思雾一披。","暗尘生古镜，拂匣照西施。","舅氏多人物，无惭困翮垂。"],"title":"赠崔十三评事公辅"}
