{"author":"邵雍","id":124945,"strains":["平仄平○平，仄仄平平平。","平仄○○仄，平平仄仄平。","平平平仄○，仄仄仄平平。","平仄平平仄，仄平平仄平。","仄平仄仄平，平仄仄仄仄。","仄平仄仄平，平○仄仄仄。","仄仄仄平平，平仄仄平仄。","仄平仄仄平，平仄仄仄仄。","仄仄平仄仄，仄仄平平仄。","仄平仄仄仄，仄仄平仄仄。"],"paragraphs":["天道无长春，地道无常珍。","须禀中和气，方生粹美人。","良田多黍稌，薄地足荆榛。","樗栎蓬蒿类，止能充恶薪。","既为万物灵，须有万物粹。","既无万物灵，徒分万物类。","欲出至珍言，须有至珍意。","欲彰至美名，须作至美事。","济事为美事，悟主为珍意。","柰何此二者，我独无一与。"],"title":"岁暮自贻吟"}
