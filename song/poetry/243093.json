{"author":"李纲","id":243093,"strains":["平仄仄平仄，仄仄○仄平。","平平仄仄仄，仄仄仄平平。","仄平仄平仄，仄仄平平平。","平○仄平仄，仄仄平仄平。","平平平仄仄，仄仄平平平。","仄仄○仄仄，仄仄平平平。","仄仄平仄仄，仄平○仄平。","仄仄仄平仄，平平仄仄○。","平平平仄平，平仄仄仄平。","平仄仄平仄，平平仄平平。"],"paragraphs":["星斗照淮楚，绿野如砥平。","兹亭结构小，景物有余清。","我来值袢暑，霁雾褰高甍。","登临得佳友，坐使怀抱倾。","方塘杨柳合，极望菰蒲生。","仰德思谢傅，吊古伤芜城。","浊酒聊共酌，小鳞鲜可烹。","抱拙卧江海，胡为复此行。","区区萤爝光，何补日月明。","稽古得车马，平生笑桓荣。"],"title":"过召伯埭游斗野亭次司谏孙公韵"}
