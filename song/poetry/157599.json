{"author":"韩维","id":157599,"strains":["仄平仄仄仄，平仄仄平仄。","平平仄○仄，仄仄平平仄。","平平仄平仄，仄仄仄平仄。","平平仄仄平，仄仄○仄仄。","仄○平平仄，仄仄平仄仄。","平平仄○仄，仄仄仄平仄。","仄平仄仄平，仄仄○平仄。","仄仄○平仄，平平仄○仄。"],"paragraphs":["汉衰奄寺炽，威柄敢专有。","桓桓李司隶，誓夺还君手。","登门盛贤俊，破柱发奸丑。","身虽以此亡，慕者犹恐后。","我行襄之野，把酹孤冢右。","精诚有相激，泪落入卮酒。","剖心死亦仁，灭顶过何咎。","大雅称明哲，于君岂其谬。"],"title":"过李膺墓同曼叔作"}
