{"author":"杜甫","id":1741,"strains":["○仄○仄平仄平，○平仄平平仄平。","仄平仄仄仄○平，平仄仄仄仄仄平。","仄平○平仄仄平，仄平仄仄平平平。","平仄平仄仄，仄平平仄平仄平。","仄仄平仄仄，平仄平仄仄○平。","仄○平仄平平○，仄平仄仄仄仄平。","仄平平平仄仄仄，仄平平平○仄平。","平仄仄仄仄仄仄，平平仄仄○平平。","平平平仄仄仄平，仄平平仄仄仄平。","平仄平○仄仄平，平○仄仄仄仄平。","仄平平仄平平平，○平仄仄仄仄平。","平平仄仄仄仄平，平仄平仄平平平。","仄仄仄仄仄仄平，仄仄仄平平○平。"],"paragraphs":["三月三日天气新，长安水边多丽人。","态浓意远淑且真，肌理细腻骨肉匀。","绣罗衣裳照暮春，蹙金孔雀银麒麟。","头上何所有？翠微{盍勹}叶垂鬓唇。","背后何所见？珠压腰衱稳称身。","就中云幕椒房亲，赐名大国虢与秦。","紫𫘞之峰出翠釜，水晶之盘行素鳞。","犀箸厌饫久未下，鸾刀缕切空纷纶。","黄门飞鞚不动尘，御厨丝络送八珍。","箫鼓哀吟感鬼神，宾从杂遝实要津。","后来鞍马何逡巡，当轩下马入锦茵。","杨花雪落覆白蘋，青鸟飞去衔红巾。","炙手可热势绝伦，慎莫近前丞相嗔。"],"title":"杂曲歌辞 丽人行"}
