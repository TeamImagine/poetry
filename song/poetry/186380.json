{"author":"吕陶","id":186380,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["请得琳宫别未央，西行行色重增光。","官曹冷淡如逋客，风物鲜明类故乡。","归去林泉谋已定，闲中诗酒味偏长。","市桥侧畔邻居日，应许过从亦道装。"],"title":"送戴正仲大夫归玉局"}
