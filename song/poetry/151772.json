{"author":"何梦桂","id":151772,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄仄平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["神君当日蔼民谣，复见君来试割刀。","花下帘栊闲讼牒，柳边亭榭见旌旄。","农桑课最茧丝殿，刍秣征宽马骨高。","泉出后田浑不饮，恐他滴滴是民膏。"],"title":"赠乔县尹"}
