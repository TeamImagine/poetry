{"author":"岳珂","id":105928,"strains":["平平○仄平仄平，仄平平仄平平平。","仄平仄仄○仄平，仄仄平仄平○平。","仄平仄仄平仄平，平仄仄仄平平平。","仄平仄平仄仄○，仄仄仄仄平平平。"],"paragraphs":["麟台正字垂拱臣，手持鸿笔扶金轮。","喔咿自拟教牝晨，尚欲圭璧全其身。","笔精墨妙虽有神，千载乃作无端人。","以人废言古所闻，尚可展卷书吾绅。"],"title":"陈子昂无端帖赞"}
