{"author":"程俱","id":235272,"strains":["平平平仄仄，平仄平仄平。","仄平平平仄，仄仄仄仄平。","平仄仄仄仄，仄平平仄○。","○平仄平仄，平平仄平平。","平平仄仄仄，平仄仄仄平。","平平平平仄，平仄仄仄平。","仄仄仄平仄，平平平仄平。","平平仄平仄，仄仄仄仄平。","仄仄○仄平，○仄仄○平。","平平○平仄，仄○仄○平。","仄仄仄平仄，仄平仄平平。","仄仄仄仄○，平○仄平○。","仄仄仄平平，平平仄平平。","平平仄平仄，仄仄○平平。","仄平仄平平，仄仄仄仄○。","平仄仄平仄，○平○仄平。","○平平仄仄，仄仄仄平平。","○平仄平仄，仄仄平平○。","平仄仄平仄，平平○平平。"],"paragraphs":["京华真陆海，声利之所阛。","向来山林士，往往去不还。","濡足未肯已，没身何足叹。","张侯翰林客，金龟著朝班。","生平用一指，谈笑起废残。","纷纷多卢子，名誉莫敢攀。","五十未云老，幡然归故山。","归来谢奔走，治此五亩园。","养树如养生，斤斧不浪干。","医花如医疾，察标见其源。","上有十围木，蓊然午阴寛。","下有百步荷，红鲜映清澜。","爽气日多佳，西山挂檐端。","安能九衢内，髀肉磨鞯鞍。","我今坐奇穷，进退坎井间。","违己恨纡辔，长饥思抱关。","当时彭泽令，四壁唯瓢箪。","折腰未为辱，径去曾无难。","而我亦何者，栖栖犹强颜。"],"title":"题张大丞明园亭"}
