{"author":"李之仪","id":205705,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["主人好客久闻名，曾约江鱼对酒烹。","邂逅相逢同一笑，逡巡不觉到三更。","屠龙手段元非策，画虎工夫浪有声。","便欲与君论卒岁，却忧舟子报潮平。"],"title":"石碛朱希仲馆谷甚勤因题壁间"}
