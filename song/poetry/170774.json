{"author":"无名氏","id":170774,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["转战谯门日再晡，空拳犹自把戈𫓧。","身垂虎口方安坐，命弃鸿毛更疾呼。","柱下杲卿存断节，袴间杵臼得遗孤。","可怜三尺英雄气，不愧山西士大夫。"],"title":"题旌忠亭  其一"}
