{"author":"苏过","id":230036,"strains":["仄平仄仄仄平平，仄仄平仄仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["采椽竹屋亦天真，但喜相望北阮邻。","等是南柯游此世，聊将传舍诳吾身。","高门恐负于公志，近市空惭晏子仁。","定枕不闻尨也吠，荜门圭窦固应贫。"],"title":"卜居城南二首酬兄弟甥侄  其二"}
