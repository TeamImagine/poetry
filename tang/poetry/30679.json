{"author":"罗隐","id":30679,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["江蓠漠漠树重重，东过清淮到宿松。","县好也知临浣水，官闲应得看灊峰。","春风绿野吴歌怨，雪霁平郊楚酒浓。","留取余杯待张翰，明年归棹一从容。"],"title":"送舒州宿松县傅少府"}
