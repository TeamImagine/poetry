{"author":"李处权","id":8556,"strains":["平仄平平平仄平，仄平仄仄仄平平。","仄仄仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["坡老仇池安在哉，佛家鹫岭解飞来。","但令气象侔衡霍，可要孤高切斗魁。","涡处正堪承雨露，浪中莫使长莓苔。","明窗净几无尘入，想对诗翁墨沼开。"],"title":"送石与德孺"}
