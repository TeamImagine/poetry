{"author":"陈著","id":139391,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["误辱高轩访子云，须知我自是玄真。","石心已落千寻海，霜鬓难留一发春。","门外道途新旧眼，兵前朋友死生身。","如今聚首休轻别，他日黄金枉铸人。"],"title":"弟观喜董稼山至有诗因次韵二首  其二"}
