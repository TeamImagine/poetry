{"author":"陆游","id":34038,"strains":["仄○仄仄平平仄，仄仄仄平○仄仄。","平平平平仄仄仄，平仄平仄平仄仄。","仄○仄平仄平仄，仄仄○○仄○仄。","仄平平平仄平仄，平仄平○仄平仄。","平平仄平仄平仄，仄○仄仄○○仄。","○平仄仄平仄平，平仄平平平仄仄。"],"paragraphs":["昔烧大药青牛谷，磊落玉床收箭镞。","扶桑朝暾谨火候，仙掌秋露勤沐浴。","带间小瓢鬼神卫，异气如虹夜穿屋。","点成黄金弃山海，挥手人间一裘足。","明年服丹径仙去，洞庭月冷吹横玉。","相逢只恐惊倒君，毛发毵毵垂地绿。"],"title":"烧丹示道流"}
