{"author":"方回","id":148135,"strains":["仄平平○仄仄平，仄平仄仄○平平。","平平仄仄平○仄，仄仄平平仄仄平。","仄仄平平仄平仄，仄○平仄仄平平。","平平仄仄○平仄，仄仄○平仄仄平。"],"paragraphs":["崛强轮囷谓绝奇，刮摩剔抉更多疑。","彭门峻步勤除道，栗里高风晚得师。","乃后容赊十年死，定应全废一生诗。","根柯直待如铜石，始是参天溜雨时。"],"title":"悔少作"}
