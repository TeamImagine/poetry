{"author":"郭祥正","id":192697,"strains":["仄平○平仄仄平，仄平平仄仄平平。","平平○仄平平仄，仄仄平平仄仄平。","○仄仄平平○仄，平平○仄仄○○。","平平平仄平○仄，仄仄平平仄仄平。"],"paragraphs":["宅据中洲四望寛，隔江山势舞青鸾。","岧嶤更起千寻阁，汗漫平吞万里湍。","传业有儿须折桂，开樽留客共弹冠。","霜消冰泮春将暖，魏阙遥瞻独倚栏。"],"title":"题濮阳氏新阁"}
