{"author":"释德洪","id":228338,"strains":["仄平平仄平平仄，仄仄平平仄仄平。","仄仄仄平平仄仄，平平平平仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["水边修竹才堪数，竹外苍崖已半颓。","我辈自追方外乐，轩窗谁为此间开。","待邀山月三人共，要听松风万壑哀。","坐久篆畦香遶遍，碧消烟缕雪残灰。"],"title":"锺山悟真庵西竹林间苍崖千尺岁久折裂余与敦素行山中至此未尝不徘徊庵僧为开轩向之尽收其形胜名曰两翁作此"}
