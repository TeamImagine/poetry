{"author":"黄裳","id":204599,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["不卜西湖卜此山，江天方作洞天寒。","海门有信蓬莱近，丹室无尘宇宙宽。","一箭昔人曾却浪，五云何日便骖鸾。","小桥流水通幽径，休向朋宾说内观。"],"title":"江下山居"}
