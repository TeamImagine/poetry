{"author":"郑清之","id":100612,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一奁鸣瀑写天绅，怪石鲸奔欲化鳞。","灵隠飞来真相后，老坡重证戒师身。","居山活计今成趣，造物工夫总待人。","自喜爱闲逢胜绝，杖藜端不负残春。"],"title":"余自东山往金峨住山戒师迎于中涂到上方泉石幽胜有心匠助天巧者因成数语以赠"}
