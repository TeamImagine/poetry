{"author":"魏野","id":188391,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["带掌丝纶出镇时，乐天当日未如之。","九迁官职光鹓鹭，百二山河壮虎貔。","汉殿旧题司马赋，秦楼新唱舍人诗。","相思大欲相寻处，酒户如何敌酒卮。"],"title":"寄赠长安孙紫微"}
