{"author":"苏轼","id":193940,"strains":["仄平仄平平，平仄仄平仄。","仄平仄仄仄，仄平○平仄。","仄平平平仄，仄平仄仄仄。","平○平仄仄，仄仄平○仄。","仄○○仄平，仄仄○平仄。","仄仄仄平仄，仄仄平仄仄。","平平仄仄仄，仄仄平仄仄。","仄仄仄仄平，仄仄仄仄仄。","仄平平仄仄，仄仄仄○仄。","平仄仄仄平，仄平仄仄仄。"],"paragraphs":["法师住焦山，而实未尝住。","我来辄问法，法师了无语。","法师非无语，不知所答故。","君看头与足，本自安冠屦。","譬如长鬣人，不以长为苦。","一旦或人问，每睡安所措。","归来被上下，一夜无着处。","展转遂达晨，意欲尽镊去。","此言虽鄙浅，故自有深趣。","持此问法师，法师一笑许。"],"title":"书焦山纶长老壁"}
