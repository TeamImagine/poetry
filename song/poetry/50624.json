{"author":"周必大","id":50624,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["鄞川人物拟三川，公似香山更永年。","杨柳夭桃俱是幻，蓬莱兜率孰非仙。","平生名脱虞卿历，岁晚诗齐梦得肩。","近岸连樯多贾客，定携新句海东传。"],"title":"仲嘉致政敷学尚书汪兄宠和鄙句且寄适轩记诗铭等皆慕白乐天语也敬以来意尽用乐天事次韵"}
