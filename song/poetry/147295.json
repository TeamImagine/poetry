{"author":"谢枋得","id":147295,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["老树犹能识道回，好怀长对碧天开。","青山绿水何人管，明月清风要我来。","少日曾闻黄石教，平生几掷左慈杯。","道兄惯见人间事，快抱棋枰信手推。"],"title":"题东观壁  其二"}
