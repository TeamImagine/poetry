{"author":"无名氏","id":38453,"strains":["平○○平仄，仄仄平平仄。","平仄○平平，仄平仄平仄。","平平仄平仄，仄仄○○仄。","仄仄仄平平，平平平仄仄。","平平仄仄仄，仄平平仄仄。","仄仄平仄平，仄平仄平仄。"],"paragraphs":["裴回空山下，晼晚残阳落。","圆影过峰峦，半规入林薄。","余光澈群岫，乱彩分重壑。","石镜共澄明，岩光同照灼。","栖禽去杳杳，夕烟生漠漠。","此境谁复知，独怀谢康乐。"],"title":"落日山照曜"}
