{"author":"李彭","id":233334,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["传诗句句烂生光，妙手殷红入象床。","本自奉常参定脉，定从儋耳悟神方。","玉花自合归天厩，黄鹄应须下建章。","见说年来真欲隐，转身一路直须强。"],"title":"寄何斯举"}
