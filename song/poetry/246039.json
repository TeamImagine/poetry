{"author":"张守","id":246039,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["泽国秋霖涨渺弥，天都久客厌驱驰。","不辞短褐供莱戏，苦忆长头课楚词。","帐望巾车陶靖节，浪闻推毂郑当时。","此身长恐儒冠误，已愧当年学稼迟。"],"title":"李道士惠诗次韵二首  其一"}
