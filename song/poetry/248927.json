{"author":"曾几","id":248927,"strains":["仄平仄平平，仄仄仄仄仄。","平平仄平平，仄仄仄平仄。","平平仄平仄，仄仄仄○仄。","仄○仄平平，平仄仄平仄。","仄平仄仄平，仄仄仄仄○。","仄平仄平平，仄仄仄平○。","平平仄平仄，平仄仄平仄。","○仄仄平平，平平仄○仄。"],"paragraphs":["竹窗纳虚明，棐几亦滑净。","幽人坐清秋，倦对古贤圣。","丹田阅千息，一气忽空静。","岂期黑甜乡，于此得栖径。","倒床未必佳，邂逅乃复胜。","觉来欠伸余，两眼半开瞑。","吾身竟何许，神意久方定。","从此谢衾帷，蒲团日相倩。"],"title":"坐睡"}
