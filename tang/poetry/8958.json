{"author":"武元衡","id":8958,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["云连万木夕沈沈，草色泉声古院深。","闻说羊车趋盛府，何言琼树在东林。","松筠自古多年契，风月怀贤此夜心。","惆怅送君身未达，不堪摇落听秋砧。"],"title":"至栎阳崇道寺闻严十少府趋侍"}
