{"author":"许浑","id":22041,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["西岩一迳不通樵，八十持杯未觉遥。","龙在石潭闻夜雨，雁移沙渚见秋潮。","经函露湿文多暗，香印风吹字半销。","应笑东归又南去，越山无路水迢迢。"],"title":"题灵山寺行坚师院"}
