{"author":"文同","id":173379,"strains":["仄平平平平，平仄仄仄仄。","平平仄平仄，平仄平仄仄。","仄平平仄仄，仄仄仄平仄。","仄○仄仄仄，仄仄平仄仄。","仄平平仄仄，○仄平平仄。","平平仄平仄，仄仄仄平仄。","平仄仄平○，仄仄平仄仄。","平平仄仄○，仄仄仄平仄。"],"paragraphs":["紫垣之东藩，群宇合四翼。","天家积图史，编简何万亿。","介之才艺选，此地典文墨。","纵横四部内，骋骤千古力。","久为光禄校，颇倦承明直。","尝言石渠树，五见弄春色。","前自启君相，得请均外职。","翩然驾别乘，去矣大河北。"],"title":"送周介之学士通判定州  其一"}
