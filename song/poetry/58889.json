{"author":"陈造","id":58889,"strains":["仄平平平，平平仄仄。","平平仄平，仄仄平仄。","仄平平平，仄仄平仄。","仄平仄平，平仄仄仄。","平平○平，仄仄平平。","仄平仄仄，○仄仄平。","平仄平仄，○平仄平。","仄仄仄仄，仄仄仄○。","平平平仄，平仄仄平。","仄平仄平，仄平仄平。","仄仄平○，仄平平平。","仄仄平仄，平仄平平。","仄平仄仄，仄平仄平。","平仄平平，仄平仄○。","仄仄仄平，仄仄仄平。","平平仄平，平○仄平。"],"paragraphs":["我瞻西郊，云停不雨。","鸡栖乱山，十舍千阻。","一书缄春，慰厉存抚。","望之或违，搔首企伫。","停云酾之，蜚雨蒙蒙。","启筒有获，如渴吸江。","孤月河汉，轻飔牖窗。","忆侍诲色，杖屦后从。","盱衡推予，褒衮俪荣。","靡怀不倾，靡言不情。","会晤良难，欻然西征。","孰谓愁斛，无自而生。","竹萌触雪，粟花缀柯。","风日山城，未春已和。","命驾取涂，计日不多。","官曹简书，公其谓何。"],"title":"程帅和陶二诗见忆次韵"}
