{"author":"陆游","id":38469,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄平平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["受廛故里老为氓，三十余年学养生。","倩盼作妖狐未惨，肥甘藏毒鸩犹轻。","忠言何啻千金药，赤口能烧万里城。","陋巷藜羹心自乐，傍观虚说傲公卿。"],"title":"养生"}
