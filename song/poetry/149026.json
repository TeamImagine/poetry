{"author":"方回","id":149026,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["纷纷肉食笑儒冠，赖有吾徒耐岁寒。","心远要期来哲共，眼高不受俗书瞒。","樽前笑语窥胸次，灯下工夫见笔端。","好向故都求益友，归时敢作去时看。"],"title":"送紫阳王山长俊甫如武林五首  其二"}
