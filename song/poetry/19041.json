{"author":"陈棣","id":19041,"strains":["仄仄平平平仄平，平平仄仄仄平平。","仄平平仄平平仄，仄仄平平仄平平。","平仄仄平平仄仄，平平平仄平平平。","平平平仄平平仄，仄仄平平仄仄平。"],"paragraphs":["雨气侵人襟袖凉，诗愁恼起沈东阳。","诘朝秧马催田畯，昨夜雷车动阿香。","鸠妇岂知忧旱去，商羊聊亦为时忙。","芙蓉秋水须佳句，妙意宜搜到渺茫。"],"title":"次韵喜雨"}
