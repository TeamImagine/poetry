{"author":"陈造","id":58821,"strains":["仄平平仄○，仄仄仄○仄。","平平○平仄，○仄平平仄。","平？仄平仄，平仄平仄仄。","仄仄仄仄仄，仄仄平仄仄。","○仄仄仄仄，平仄仄平仄。","平仄仄仄仄，仄仄仄平仄。","仄仄仄○仄，仄仄仄平仄。","仄仄仄平仄，○仄平仄仄。","○仄仄○仄，平仄平仄仄。","仄仄仄仄仄，平○平平仄。","平平仄仄仄，仄仄仄平仄。","平平仄平平，仄仄平仄仄。"],"paragraphs":["汉江多恶滩，赤口乃其最。","前年将家上，正值江流杀。","奔衖震沟{亩犬}，狼石森戟镦。","赑屃取进寸，一跌寻丈退。","闻此尚痛定，躬履况儿辈。","今者劈箭去，未觉有湍汇。","一雨动三日，远岸卷澎湃。","向者险巇地，了不经眼界。","三老笑相语，无复忧滞碍。","路可屈指计，归将平心待。","穷涂偶快意，此惠莫谋大。","龙公本何心，贱子多感慨。"],"title":"赤口滩"}
