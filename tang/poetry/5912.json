{"author":"耿𣲗","id":5912,"strains":["仄仄○平平，平平仄○仄。","平平仄○仄，平仄仄平仄。","仄平仄○平，仄仄仄○仄。","仄仄平仄○，仄仄平○仄。","仄仄仄平平，平平仄平仄。","仄仄平平仄，○仄○○仄。","仄仄○仄平，平平仄平仄。","平平仄○平，仄仄仄平仄。"],"paragraphs":["倦客乘归舟，春溪杳将暮。","群林结暝色，孤泊有佳趣。","夜山转长江，赤月吐深树。","飒飒松上吹，泛泛花间露。","险石俯潭涡，跳湍碍沿溯。","岂唯垂堂戒，兼以临深惧。","稍出回雁峰，明登斩蛟柱。","连云向重山，杳未见锺路。"],"title":"发南康夜泊灨石中"}
