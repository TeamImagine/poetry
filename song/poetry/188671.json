{"author":"李维","id":188671,"strains":["平平平仄仄，平仄○平○。","仄仄平○仄，平平仄○平。","平平平仄仄，仄仄仄○平。","仄仄平平仄，○○仄仄平。","平平仄平仄，仄仄仄平平。","仄仄平○仄，平平仄仄仄。","仄平平○仄，仄仄仄平平。","仄仄平平仄，平平仄仄平。"],"paragraphs":["青规前席暇，归沐兴何长。","北第秋将晚，东篱菊正芳。","幽丛霏薄雾，桂色艳轻霜。","已近黄金印，兼临白玉堂。","甘疑掩萍实，秀肯让芝房。","有佞还应指，无忧可要忘。","蘂浮丞相酒，气馥令君香。","好固松椿寿，仙经识秘方。"],"title":"王左丞新菊"}
