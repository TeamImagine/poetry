{"author":"楼钥","id":66884,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。","平平平仄仄平仄，仄仄平平平仄平。"],"paragraphs":["阿斗生来十五年，未曾一日去翁前。","闻诗勿废家庭问，习吏仍求城旦篇。","婚宦有涯真是幸，巾箱所蓄要相传。","荣罍虽小性非鲁，口授诗书加爱怜。"],"title":"送杓孙随侍上虞"}
