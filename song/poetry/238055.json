{"author":"王庭珪","id":238055,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄仄平仄，仄仄平平平仄平。","平仄仄平平仄仄，仄平平仄仄平平。"],"paragraphs":["天公剪水落空虚，似借东风暖力驱。","未用春禽催脱袴，宁闻沽酒劝提壶。","歌楼人唱郢中曲，野寺烟生香积厨。","何必万钱方办酒，一杯随分岂难图。"],"title":"再次前韵二首  其二"}
