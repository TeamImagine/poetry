{"author":"陆游","id":39822,"strains":["平平仄平平，平仄○仄平。","平仄平仄○，仄仄仄仄平。","平平仄平仄，仄仄平○平。","平仄仄平仄，仄仄平平平。","平平○仄仄，仄仄平平○。","平仄仄平仄，仄仄平平平。"],"paragraphs":["晡时发柯桥，申夜过鲁墟。","灯出篱落间，七世有故庐。","门低不容驷，壁坏亡遗书。","高树宿羁鸟，废沼跳惊鱼。","移船过古埭，水面涵星疏。","安得病良已，毕世浇春蔬。"],"title":"夜过鲁墟"}
