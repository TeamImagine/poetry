{"author":"刘克庄","id":114002,"strains":["仄○平平仄仄仄，仄仄仄平平仄仄。","仄平仄仄平平平，仄平仄仄仄仄仄。","仄平仄仄平仄仄，平仄仄平平仄仄。","仄平平仄仄仄平，仄平平仄○仄○。","仄平仄仄仄平仄，仄平仄平仄仄仄。","○平仄仄平平仄，仄仄平平仄平仄。","仄平○仄仄平仄，仄仄平仄仄平仄。","平平仄平仄仄仄，平仄平仄平平仄。","仄平仄仄○平仄，平仄平仄仄仄仄。","平平平仄仄平○，？仄仄平平仄仄。","仄平仄○仄仄仄，仄平仄平仄平仄。","平平仄仄仄仄仄，平仄平仄○平仄。","仄○○仄平？？，？？？？？平仄。","平仄○平仄仄仄，？？？？仄平仄。","仄平仄仄仄平平，仄○平仄仄○仄。","仄平仄平平仄仄，平仄仄仄平？仄。","仄平仄仄○○仄，仄仄平平仄平仄。","平平平仄平平仄，仄平仄仄仄平○。","仄平仄平平平仄，○仄平仄仄？仄。","仄平平仄仄平平，仄仄仄仄平仄仄。"],"paragraphs":["昔闻华胥与净土，道释寓言非目睹。","此图物色皆华人，太平气象在里许。","竞披野服装束俭，旋泻薄醪盆盎古。","小姑丘嫂丑骇人，襁儿于背行伛偻。","峄桐泗磬未尝试，手持蒉桴叩土鼓。","当时四里安耕凿，百姓焉知有官府。","帝心犹不奈丛脞，欲以黄屋让支父。","乌乎放勋去已远，朝野多事民愁苦。","腐儒未暇论秦汉，齐榷鱼盐鲁税亩。","舟鲛衡麓设讥禁，□若海神愁摘煮。","计臣各操享上说，祸先及农次商贾。","南邻责米借斗斛，西舍诛帛空机杼。","又闻更盼平□□，□□□□□官庾。","何况防秋羽檄急，□□□□选材武。","下乡卒毒惨于蛇，坐衙官恶猛如虎。","十家九亡村落静，存者鬼质身䍀缕。","有时适野挑荠食，亦或逢场戴花舞。","披图茅屋晴窗下，偶然释耒一摩拊。","老农未知陶唐世，过予瞪视口谵语。","暮年憔悴欲移乡，借问此是何处所。"],"title":"击壤图"}
