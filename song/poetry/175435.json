{"author":"刘敞","id":175435,"strains":["平平仄仄仄仄仄，仄仄仄平平仄平。","仄仄仄平仄平仄，平平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["微霜欲堕木叶脱，积潦已收天宇清。","皎皎日华映林莽，潇潇风色闭柴荆。","正怜戎马秋防塞，何处悲笳暮绕城。","回首浮云满西北，七哀还见古人情。"],"title":"秋晚西楼"}
