{"author":"欧阳修","id":79129,"strains":["平平仄仄平仄仄，仄仄平○平仄仄。","仄平仄○平仄仄，仄仄平平平仄仄。","仄平仄仄○仄○，平平平○仄仄平。","○○平仄平，平仄仄仄平。","平平仄平平仄仄，仄仄平仄平仄仄。","仄仄平○仄仄平，仄平平仄仄平平。","平平仄平仄平仄，平仄仄平仄平仄。","平仄平仄仄，○仄○○平。","○仄仄平平，仄仄仄仄平。","平○仄平仄仄平，平仄○仄仄仄仄。","仄仄平平仄平仄，仄仄平仄仄平平。","仄仄仄，仄仄平。","仄平仄仄仄，仄仄平平平。"],"paragraphs":["田家种糯官酿酒，榷利秋毫升与斗。","酒沽得钱糟弃物，大屋经年堆欲朽。","酒醅瀺灂如沸汤，东风来吹酒瓮香。","累累罂与瓶，惟恐不得尝。","官沽味醲村酒薄，日饮官酒诚可乐。","不见田中种糯人，釜无糜粥度冬春。","还来就官买糟食，官吏散糟以为德。","嗟彼官吏者，其职称长民。","衣食不蚕耕，所学义与仁。","仁当养人义适宜，言可闻达力可施。","上不能宽国之利，下不能饱尔之饥。","我饮酒，尔食糟。","尔虽不我责，我责何由逃。"],"title":"食糟民"}
