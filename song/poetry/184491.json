{"author":"杨绘","id":184491,"strains":["平平平仄仄平平，仄仄平平仄仄平。","平仄平平仄仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["倾城追逐艳阳天，上巳清明节序连。","桃李光阴足骀荡，湖山风月更鲜妍。","谷中答响飘新曲，波底妆光飏彩船。","迟日未西人已醉，绿杨柔弱舞秋千。"],"title":"游春"}
