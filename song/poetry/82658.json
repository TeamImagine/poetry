{"author":"刘过","id":82658,"strains":["平平平仄仄，仄仄平○平。","仄平仄○○，仄仄仄平平。","○平仄平仄，平仄平平○。","仄平仄平平，仄仄○仄平。","仄平仄平仄，仄平○平平。","仄平仄仄仄，仄仄平平平。","仄平仄平仄，○仄仄仄平。","仄平平仄平，平仄仄仄平。","平平仄平平，仄仄○○平。","平仄仄仄仄，平仄仄仄平。","平平平仄平，仄仄平平○。","平平平平平，平仄○平平。"],"paragraphs":["淮民穷到骨，忍复捶其肌。","不知铁钱禁，作俑者为谁。","行商断来路，清野多流离。","主人日边来，四牡驱以驰。","或云易之是，或云收之宜。","几人困往返，遂逐文书移。","救焚卒无策，燎火久益滋。","缅怀征榷初，山海煮摘时。","虽云便公家，亦复挠其私。","今者纵虎豹，而使渴与饥。","萧萧芦苇林，日夜边风吹。","悲哉淮南民，持此将安之。"],"title":"悲淮南"}
