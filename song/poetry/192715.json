{"author":"郭祥正","id":192715,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["熙宁治迹俨如新，圣主今朝用旧臣。","松冒秋霜方见节，玉经炉炭始知真。","具瞻尽喜周公入，论道谁先孟子醇。","试作云霖苏旱暵，西疆犹有未来人。"],"title":"闻宣州王左丞被召还阙拟送"}
