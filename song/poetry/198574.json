{"author":"苏辙","id":198574,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["老人身世两相遗，绿竹青松自蔽亏。","已喜形骸今我有，枉将名字与人知。","往还但许邻家父，问讯才通说法师。","燕坐萧然便终日，客来不识我为谁。"],"title":"初成遗老斋待月轩藏书室三首 遗老斋"}
