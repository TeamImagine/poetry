{"author":"晁补之","id":214412,"strains":["仄平平○仄仄○，平平仄仄平平平。","平平仄仄○仄仄，仄平○仄平平平。","平平仄仄仄平仄，平仄仄仄仄平平。","仄仄仄仄仄仄仄，平平仄仄平平平。","仄○平仄仄仄仄，○仄仄仄仄仄平。","平平仄仄仄平仄，○仄仄仄平平平。","仄平平仄平平平平仄仄仄，○平平仄○平仄。","○平平仄仄平○，仄平仄仄平平仄。","仄平仄○○平平，平○仄仄平○仄。","平平仄仄仄仄平，仄平仄仄仄仄○。","平平平平平仄仄，仄平平仄仄平平。","仄平仄○仄仄仄，仄仄平仄平○平。","平平○仄仄仄仄，仄○平仄平平○。","仄平平仄平平仄，仄○仄仄平平○。","仄○仄仄仄平仄，平仄仄仄○平平。","平仄仄平平平平仄仄仄，仄仄仄平仄仄仄。"],"paragraphs":["广陵形胜昔所闻，昆冈作轴江为门。","西来蜀道从万里，伏堆藏阜争崩奔。","盘挐蹙踏得江住，精铁一亩岿然存。","半潜屋牖半出户，鼍龟见背熊罴蹲。","我行平地是绝顶，叹息但以指爪扪。","谁言一水限南北，壅遏势极逾腾骞。","不然安得江南之山踊跃出，中流浮玉犹崷崒。","操权高视竞瓜分，岛夷索虏何烦述。","木兰水调更凄凉，延和小语尤苍猝。","周公卜雒贵坦平，亦言有德易以兴。","真人龙飞狐兔窘，御营周堑压芜城。","大明寺中老竹在，九曲池上新荷生。","君胡闻此不数往，地中顽矿烦嘲评。","自言家世西湖侧，惯闻洗土开南屏。","欲空息壤发幽秘，河曲定笑劳精诚。","君不见珊瑚玲珑石上吐，海底有山那可睹。"],"title":"和缙云守关彦远浮山作"}
