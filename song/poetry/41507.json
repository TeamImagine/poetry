{"author":"陆游","id":41507,"strains":["仄仄平仄平，仄仄仄仄仄。","平平平平仄，仄仄仄平仄。","平平仄仄○，仄仄○仄仄。","平平仄仄仄，平仄仄平仄。","平平仄○平，平仄仄仄仄。","仄平○仄仄，平仄平仄仄。","○仄平○平，仄仄平仄仄。","平○仄平仄，平仄○仄仄。","平平仄平仄，○仄平平仄。","仄平○仄仄，仄仄○平仄。","平平平仄仄，仄仄平仄仄。","平○仄平平，仄仄仄仄仄。"],"paragraphs":["老境惟闭门，不与事物接。","时逢佳山水，尚复快登涉。","山程策小蹇，水泛摇短楫。","今兹税驾地，佳事喜稠叠。","云生湿行縢，风细掠醉颊。","旅羹芼玉糁，僧饭敷白氎。","葑火煨芋魁，瓦甑炊豆荚。","经行出幽圃，怀抱颇自惬。","枯篱络丹实，深涧堆黄叶。","白云横谷口，绿筿穿山胁。","还家宁迫暮，取路羞径捷。","何当倚蒲龛，一坐十小劫。"],"title":"梅市暮归"}
