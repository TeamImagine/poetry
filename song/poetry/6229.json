{"author":"郑作肃","id":6229,"strains":["仄平○平仄，平平○仄平。","仄仄平仄平，仄平○仄平。","平平○仄仄，仄仄仄仄平。","仄仄平平仄，仄仄仄平平。","仄仄仄○仄，仄平平仄平。","仄仄仄平仄，平平仄仄平。","平平仄仄仄，仄仄平平平。","平仄仄仄仄，平平○平平。","仄仄平平仄，平平仄平平。","仄仄仄仄平，仄仄平仄○。","平仄仄平仄，仄平平仄平。","仄平仄○仄，仄仄仄平平。"],"paragraphs":["去年中秋节，邻州正弄兵。","羽檄方四驰，酒觞难一倾。","今年当此日，往事久已平。","不但櫜弓矢，又复见丰登。","桂魄十分满，暮容千里晴。","节物向人好，江山入眼明。","群峰翠霭郁，静练秋光澄。","霜竹裂石响，焦桐号钟清。","嶪嶪高台上，飘飘欲云凌。","矫首宇宙宽，顾影尘滓轻。","今夕定何夕，此身非幻身。","谓言坐中客，不饮若为情。"],"title":"中秋登青原台"}
