{"author":"赵蕃","id":73697,"strains":["仄仄○平平，平仄○平平。","仄仄仄○仄，仄仄平仄平。","仄平仄仄○，平平仄平平。","仄平平仄仄，仄仄平平平。","仄平仄仄平，仄仄平仄平。","○仄仄平仄，仄仄平平平。","仄仄仄○仄，仄平○仄平。","仄仄仄仄平，平仄平仄平。","平仄仄仄平，平平仄○平。"],"paragraphs":["久不观陶诗，仿佛如前生。","忽此迫重九，意是渠所名。","我方卧病中，斋居忘昏明。","不知檐雨落，但觉奔涛声。","两儿绝可怜，弱者才五龄。","深悯乃翁惫，取酒前为倾。","岁月已如许，我衰难复荣。","但愿此可安，闾里无异情。","何必议徙居，终焉计将成。"],"title":"重九才四日尔风雨如此病卧殊亡聊小儿辈取酒饮予且索作诗强和渊明九日闲居一首"}
