{"author":"白居易","id":16161,"strains":["仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["自知群从为儒少，岂料词场中第频。","桂折一枝先许我，杨穿三叶尽惊人。","转于文墨须留意，贵向烟霄早致身。","莫学尔兄年五十，蹉跎始得掌丝纶。"],"title":"喜敏中及第偶示所怀"}
