{"author":"刘敞","id":174279,"strains":["平仄平平平，仄仄仄仄仄。","平平仄平仄，仄仄平仄仄。","平平平平○，仄仄平仄仄。","仄仄平仄平，○仄仄仄仄。","仄仄仄平仄，平平仄○仄。","平仄仄平仄，仄仄平仄仄。","仄○平仄仄，○仄仄平○。","仄仄仄平仄，平平仄○仄。","平平仄○平，仄仄仄平仄。"],"paragraphs":["秋夜何迢迢，一梦八九觉。","孤舟寄风雨，短烛才自照。","冥冥高云过，寂寂山鬼啸。","展转谁与欢，漂泊未可料。","昔我自兹迈，春华巧相笑。","今我复来此，落叶纷满道。","客行无远近，劳苦略同调。","一歳再羁旅，人生岂长少。","良无二顷田，讵得守蓬藋。"],"title":"自京师泛舟还郡作三首  其一"}
