{"author":"刘攽","id":183750,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["帝家三正付惟清，岑寂容台最古厅。","长日斋居空旦旦，几年华发欲星星。","霜风洒叶都成赤，篱菊疏花杂间青。","多少旧溪招隠兴，暂因厘事绕林坰。"],"title":"和陈五祠九宫致斋"}
