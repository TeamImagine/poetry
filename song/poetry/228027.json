{"author":"释德洪","id":228027,"strains":["仄仄平平平仄仄，平仄平平仄平仄。","仄平平仄平平平，仄平平仄平仄仄。","仄平仄仄平平仄，仄仄平平仄平仄。","仄平仄平仄仄仄，仄○平平平仄仄。"],"paragraphs":["碧苇萧萧风淅沥，村巷沙光泼残日。","隔篱炊黍香浮浮，对门登网银戢戢。","刺舟渐近桃花店，破鼻香来觉醇酽。","举篮就侬博一醉，卧看江山红绿眩。"],"title":"宋迪作八境绝妙人谓之无声句演上人戏余曰道人能作有声画乎因为之各赋一首 渔村落照"}
