{"author":"李颀","id":53934,"strains":["仄仄仄平仄，仄平平仄平。","平○仄仄仄，平仄平平○。","仄仄仄仄平，仄平○仄平。","平平仄仄仄，平仄平平平。","仄仄仄○仄，仄平平仄平。","○平平仄仄，仄仄？○平。","仄仄平平仄，○平仄仄平。","平平仄仄仄，仄仄平仄平。","○仄仄平仄，○○平仄平。","仄平仄仄仄，平仄○平○。"],"paragraphs":["濩落久无用，隐身甘采薇。","仍闻薄宦者，还事田家衣。","颍水日夜流，故人相见稀。","春山不可望，黄鸟东南飞。","濯足岂长往，一樽聊可依。","了然潭上月，适我胸中机。","在昔同门友，如今出处非。","优游白虎殿，偃息青琐闱。","且有荐君表，当看携手归。","寄书不待面，兰茝空芳菲。"],"title":"东京寄万楚"}
