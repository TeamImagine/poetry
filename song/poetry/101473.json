{"author":"赵抃","id":101473,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["二年官役愧能名，贤得斯人幸合并。","几度孝廉交郡辟，一生文行出乡评。","君庐皂水江头远，我马青泥岭顶行。","西首胡为书以赠，欲持同邑寄诸生。"],"title":"过岭回寄张景通先生示邑下同人"}
