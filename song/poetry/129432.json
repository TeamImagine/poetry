{"author":"李曾伯","id":129432,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["雨覆云翻越月余，苦疑滕六欠工夫。","倏敲窗竹清成玉，细剪檐花碎作珠。","已喜新冬三白有，不愁嗣岁二红无。","地炉纸帐杯行了，呼起诗翁为撚须。"],"title":"久雨之余隔窗闻雪简书院诸丈  其一"}
