{"author":"王初","id":19157,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["池阳去去跃雕鞍，十里长亭百草干。","衣袂障风金镂细，剑光横雪玉龙寒。","晴郊别岸乡魂断，晓树啼乌客梦残。","南馆星郎东道主，摇鞭休问路行难。"],"title":"送王秀才谒池州吴都督"}
