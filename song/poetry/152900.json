{"author":"汪梦斗","id":152900,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["朝来收拾挂风蒲，肯效当年贱丈夫。","尚有耕庐寄汾曲，岂无卜肆在成都。","荷移凉意归红蓼，竹让秋声与碧梧。","寂寞南朝亡国恨，当时为不用真儒。"],"title":"羁燕四十余日归兴殊切口占赋归  其一"}
