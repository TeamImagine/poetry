{"author":"陆游","id":34216,"strains":["仄仄平平仄仄平，平平仄仄仄平平。","平平平仄平仄仄，平仄平平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老子堪咍老转痴，幽居喜及早寒时。","芋魁加糁香出屋，菰首芼羮甘若饴。","颠倒朱黄思误字，纵横黑白戏拈棋。","此怀敢向今人说，骨朽诸贤却见知。"],"title":"幽居"}
