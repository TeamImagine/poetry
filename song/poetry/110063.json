{"author":"刘克庄","id":110063,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["秣陵一见叹魁梧，每恨斯人不业儒。","几度剧谈俱抵掌，有时大醉劝留须。","探梅尚忆陪山屐，煨芋何因共地炉。","我已休官师退院，肯来林下卓庵无。"],"title":"怀保宁聪老"}
