{"author":"陆游","id":37624,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["漫道年来未极衰，穷途憔悴实难支。","半分臂减休文瘦，七尺躯存曼倩饥。","尚忆青衫陪众隽，宁期白首负明时。","悠然万里烟波兴，除却沙鸥总不知。"],"title":"书怀"}
