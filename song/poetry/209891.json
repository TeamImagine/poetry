{"author":"秦观","id":209891,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["诛茅北户结圆庐，从事风流入画图。","珠箔粉垣藏混沌，葛巾藜杖造虚无。","春闲居士天花室，昼静仙人白玉壶。","遥想吏行凫鹜散，沉烟一穗对团蒲。"],"title":"寄题王钦之自圆庵"}
