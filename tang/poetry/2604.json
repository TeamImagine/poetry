{"author":"杜甫","id":2604,"strains":["平平仄平平，平仄平仄平。","平平仄仄仄，仄仄○仄平。","平仄仄仄平，○仄仄平平。","仄平仄仄仄，平仄○○平。","仄平仄仄仄，仄平平平平。","仄平仄○仄，○仄仄仄○。","平平平仄平，○仄平仄平。","平○平仄仄，仄仄平平平。","○仄仄仄仄，平平平仄平。","仄平平平仄，仄仄○平平。","仄○平仄平，平仄仄○平。","仄平仄仄○，平平平仄○。","平仄仄仄○，仄平○仄平。","平平○平○，平仄○平平。","仄平平仄平，仄平仄平平。","平平平平平，仄仄仄仄平。","仄平仄平仄，○仄仄仄○。","仄平平平仄，仄仄○平平。","平平平仄平，平仄平平平。","仄平仄仄仄，平仄○仄平。"],"paragraphs":["东山气鸿蒙，宫殿居上头。","君来必十月，树羽临九州。","阴火煮玉泉，喷薄涨岩幽。","有时浴赤日，光抱空中搂。","阆风入辙迹，旷原延冥搜。","沸天万乘动，观水百丈湫。","幽灵斯可佳，王命宫属休。","初闻龙用壮，擘石摧林丘。","中夜窟宅改，移因风雨秋。","倒悬瑶池影，屈注苍江流。","味如甘露浆，挥弄滑且柔。","翠旗澹偃蹇，云车纷少留。","箫鼓荡四溟，异香泱漭浮。","鲛人献微绡，曾祝沈豪牛。","百祥奔盛明，古先莫能俦。","坡陀金虾蟆，出见盖有由。","至尊顾之笑，王母不肯收。","复归虚无底，化作长黄虬。","飘飘青琐郎，文采珊瑚钩。","浩歌渌水曲，清绝听者愁。"],"title":"奉同郭给事汤东灵湫作"}
