{"author":"方回","id":147818,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["两公诗思欲飞扬，颇似繁台俯大梁。","潇洒道装衣袖阔，昂藏寿相耳毫长。","持身未惯全随俗，玩世何嫌略放狂。","我有平生八叉手，兴来举酒尚洋洋。"],"title":"八月二十四日宾旸华父同登秀亭二首  其二"}
