{"author":"强至","id":182448,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄仄仄仄平平仄，平仄平平仄仄平。"],"paragraphs":["夫子文章却异端，横流遏尽见平湍。","间于风雅能臻极，粹甚圭璋不假刊。","累句辄尝论盛美，赐篇还与作荣观。","起予自愧无商学，何敢言诗向杏坛。"],"title":"某前日以鄙诗叙谢通判国博特垂宠和谨复依韵上答"}
