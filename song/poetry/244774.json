{"author":"李纲","id":244774,"strains":["平仄平平仄仄平，仄○平仄仄平平。","仄○仄仄平平仄，仄仄平平仄仄平。","平仄平平○仄仄，○平平仄仄平平。","平平仄仄平平仄，仄仄平平仄仄平。","○仄平平平仄仄，平○仄仄仄○平。","平平仄仄平平仄，○仄○平仄仄平。"],"paragraphs":["奔走连年厌庾尘，每观前史愧良臣。","退藏愿学灵龟蛰，进取宁希尺蠖伸。","黄帽青鞋从素志，苍颜华髪愧陈人。","功名老去浑无味，麹蘖愁来觉有神。","且把江山聊寓目，须将梦幻与观身。","羲书得象谁知者，更抱遗经究获麟。"],"title":"次韵陈中玉大卿见赠  其一"}
