{"author":"王令","id":188013,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["拂拂春郊起绿烟，群农日日望丰年。","龙移海去遗天漏，蚓得泥深乐地穿。","忆酒有心吞俗价，伤春无语寄哀弦。","无田却作无忧者，赢得丰凶一听天。"],"title":"和人久雨"}
