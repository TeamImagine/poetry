{"author":"耿𣲗","id":6036,"strains":["平平仄○仄，○仄仄平平。","仄仄平○仄，平平仄仄平。","仄○平仄仄，平仄仄平平。","仄仄○平仄，平平○仄平。","平○平仄仄，仄仄仄平平。","平仄平平仄，○○○仄平。"],"paragraphs":["何须学从宦，其奈本无机。","蕙草芳菲歇，青山早晚归。","广庭余落照，高枕对闲扉。","树色迎秋老，蝉声过雨稀。","艰难逢事异，去就与时违。","遥忆衡门外，苍苍三径微。"],"title":"晚夏即事临南居"}
