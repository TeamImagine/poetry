{"author":"苏过","id":230065,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄仄平仄平平仄，平仄平平仄仄平。"],"paragraphs":["自欲担簦拾紫朱，谁能碌碌守吾庐。","割鲜固已夸多获，贾勇今将试有余。","环堵未成三径业，束装惟载五车书。","要令洙泗行江汉，归伴诸儒校石渠。"],"title":"送李文儒赴汉东教授"}
