{"author":"戴表元","id":161227,"strains":["平平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["苍茫一片莓苔地，随意触来还有声。","定是战坑余箭戟，不然琴屋贮瓶罂。","名真过客多能记，迹古居人不敢耕。","孙叟有灵应索笑，赋成留此试𫓩铮。"],"title":"黎州山下有坡曰响地平黎州自孙兴公经始至今有祠其上"}
