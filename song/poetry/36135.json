{"author":"陆游","id":36135,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄仄平仄，平仄仄平平仄平。","仄仄平平平仄仄，仄平平仄仄平平。"],"paragraphs":["镜湖清绝胜吴松，家占湖山第一峰。","瓜冷霜刀开碧玉，茶香铜碾破苍龙。","壮心自笑老犹在，狂态极知人不容。","击壤穷阎歌帝力，未妨尧舜亦亲逢。"],"title":"七月十日到故山削瓜瀹茗翛然自适"}
