{"author":"李曾伯","id":129373,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平仄仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["诗怀今古浩无垠，谁寄梅花陇首人。","刍豢悦心文字趣，筌蹄忘象性情真。","相望夜月袁宏渚，一洗西风庾亮尘。","我欲莼鲈便归去，雁来应问五湖春。"],"title":"和吴叔永见寄韵  其二"}
