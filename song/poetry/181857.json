{"author":"郑獬","id":181857,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["天面玻璃滑欲流，淮光浮动浩难收。","夜凉明月都如水，雨后清风却似秋。","几日重来还把酒，一回相忆却登楼。","穷愁著得新书就，好寄双鱼碧海头。"],"title":"夏夜淮上寄随子直"}
