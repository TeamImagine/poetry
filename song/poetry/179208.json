{"author":"苏颂","id":179208,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄仄平仄仄平平。","仄平平仄平平仄，仄仄平平仄仄平。"],"paragraphs":["二纪书林得并迁，升沈俱喜在樽前。","非才幸复登群正，大笔犹稽直五砖。","欣听友声同伐木，坦忘情类似虚船。","白头光景尤须惜，乐事相逢且豁然。"],"title":"用诸公本韵各和一篇共三首  其二"}
