{"author":"苏泂","id":95674,"strains":["仄平仄平○，仄仄平仄仄。","平平仄平仄，平仄平仄仄。","仄平仄仄平，平仄○仄仄。","平平仄平仄，平仄平仄仄。","平平仄平仄，平仄仄仄仄。","仄平平平仄，平仄仄平仄。","仄仄平仄平，仄仄平平仄。","仄平仄平仄，仄仄仄○仄。","平平○仄仄，仄仄仄平仄。","仄平平平仄，仄仄平仄仄。","平平仄平平，平仄仄平仄。","仄平仄平○，平平平仄○。"],"paragraphs":["若人大槐中，不作蝼蚁梦。","春风鬓须绿，文字凌屈宋。","昨朝我访之，杯酒颇自奉。","鱼虾杂淮海，狼藉蔬果众。","妍谭到嘲谑，嘉我一笑共。","末言神仙事，于世本无用。","但可于世人，矫首飞鸿送。","故公所言者，大抵静观动。","胡能更八十，异日亦高冢。","绝怜稽山下，不逐梅笋贡。","堂前谩名龟，堂下或歌凤。","寿公晚唐衣，聊为吾道重。"],"title":"正月五日谒放翁留饮欢甚"}
