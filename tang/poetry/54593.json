{"author":"陶翰","id":54593,"strains":["仄平○仄平，平○○平仄。","平○仄仄仄，平仄仄平仄。","平平平仄○，仄仄平平仄。","平仄仄仄仄，仄平平○仄。","○平平仄仄，平仄仄平仄。","仄仄平仄平，平平仄平仄。","仄平仄仄仄，仄仄平○仄。"],"paragraphs":["夜来三渚风，晨过临淮岛。","湖中海气白，城上楚云早。","鳞鳞鱼浦帆，漭漭芦洲草。","川路日浩荡，惄焉心如𢭏。","且言任倚伏，何暇念枯槁。","范子名屡移，蘧公志常保。","古人去已久，此理今难道。"],"title":"早过临淮"}
