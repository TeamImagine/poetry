{"author":"陈普","id":161448,"strains":["仄仄仄仄仄，平平平仄平。","仄仄仄仄仄，平平○仄平。","仄仄仄仄平，平平平仄平。","仄平○平仄，仄仄○平平。","○平平仄仄，○仄仄仄平。","平平平仄平，仄仄仄○平。","○○仄仄平，仄仄仄仄平。","仄仄仄仄仄，○仄仄仄平。","仄平平仄仄，平仄仄平平。","平平仄仄仄，平平仄平平。","仄平平仄仄，平平仄仄○。","仄平仄平仄，平仄仄平平。","仄平平仄仄，仄仄平仄平。","平平仄仄平，平仄平平平。","仄平○仄仄，平平平仄平。","○○平仄仄，平仄仄平平。","仄仄仄平仄，仄平仄仄平。","○平仄平仄，仄仄仄平平。","仄仄仄仄仄，平仄仄仄平。","仄仄平仄仄，仄仄平○平。","平平仄平仄，仄○仄仄平。","仄平平仄仄，平仄○○平。","仄仄平○仄，平平平仄平。","仄仄○平平，平仄平○平。","○平仄平仄，平平○仄平。","平平仄○仄，平仄仄平平。","仄平仄平仄，○仄仄平○。","仄平平仄仄，平仄平平平。","仄平仄平仄，仄仄仄平平。","平仄平仄平，仄仄平仄平。","仄平仄平仄，仄仄平仄平。","平仄平平仄，仄○仄仄平。","平平仄仄平，○○平○平。"],"paragraphs":["造化运可见，浑天何用仪。","日月转两毂，阴阳分四时。","化育出万形，加之成气姿。","倚筇看生意，莫测其神奇。","和风随土至，膏雨著物肥。","千红咸竞晨，万玉亦乘机。","深深起蛰龙，一一破伏龟。","险不畏臲卼，难不避石藜。","启荆披瓦砾，撑屋触藩篱。","头头出兕角，身身水犀皮。","大方欺小弱，尖先后止迟。","不知水先颊，游客戴鸱夷。","六经无此物，昉见韩奕诗。","韩侯富贵人，何况贫儒饥。","咏形兼咀味，东坡韩退之。","长镵君莫讶，容我踏朝曦。","内戒𢭏虀妇，外征老圃师。","留先凤凰止，勿积蜜蜂脾。","味既不可极，斑亦勿再窥。","待尔林下友，一洗胸中痴。","清风翠阴动，羽扇日接篱。","此时林下客，何以并其儿。","作未争长日，滕高陵薛低。","一旦并夷齐，兄弟无相疑。","庭前耸矛戟，栖鸦犹不知。","斜阳遶三匝，疑事不能归。","岂徒固吾圉，且不染尘泥。","此儿真世宝，何必他谋惟。","古来贵高上，盛德恶浇漓。","宁令烹不鸣，勿杀全德鸡。","莫言一林竹，此路终不迷。","何必趋青琐，亦胜对紫薇。","携琴对此君，三叹锺期希。"],"title":"笋  其二"}
