{"author":"朱翌","id":11026,"strains":["仄仄平仄平，仄仄○仄平。","仄仄仄仄平，仄仄平平平。","平平仄平平，平仄仄仄平。","仄仄仄仄平，仄平仄仄平。","仄仄仄平仄，仄仄平仄平。","仄仄○仄平，平平平仄平。","仄仄仄平仄，仄仄平仄○。"],"paragraphs":["坐对研旁峰，卧阅屏上山。","一事不挂心，万病方穷源。","吾君礼南郊，吾母望北还。","一岁几得书，五年阙问安。","是自取之尔，尚复何所言。","手种庭下梅，花开聊喜欢。","系日既无术，缩地良独难。"],"title":"予居曲江五年今岁又暮慨然有感"}
