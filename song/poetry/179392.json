{"author":"苏颂","id":179392,"strains":["平平平仄仄平平，平仄平平仄仄平。","平仄平平平仄仄，仄平仄仄仄仄平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["书名曾伏庾征西，词命宜封玉检泥。","前日星垣同属咏，即时墨客已潜携。","岂惟家集分门录，直待郊居满壁题。","更览晋祠新石刻，从来文体压梁齐。"],"title":"答胡完夫示及四和前篇"}
