{"author":"沈与求","id":250493,"strains":["平平仄仄仄平平，仄仄平平仄仄仄。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["平生狗曲视骊驹，妙语琅琅独起予。","酒面那能伴从事，笔头翻欲戏中书。","官曹似是惊莲幕，问讯何如念石渠。","只恐浮名不论数，要须人识士非虚。"],"title":"无言颁政以诗寄行简辄次韵  其二"}
