{"author":"刘攽","id":183939,"strains":["平平仄平仄，平仄仄平平。","平仄平平仄，平平仄仄平。","仄平○仄仄，平仄仄平平。","平仄平平仄，平平○仄平。","仄平平○仄，仄仄仄平仄。","仄仄平平仄，平平仄仄平。","平平仄平仄，仄仄仄平平。","平仄○平仄，平平○仄平。"],"paragraphs":["频年洛阳道，秋月照征车。","关口朝烟上，伊川晓日初。","舣船看饮马，投策数游鱼。","蝉嘒随林静，钟鸣应谷虚。","夙龄怀胜尚，吏役久愁予。","及此娱山水，翻知喜简书。","名都士渊薮，盛德世璠玙。","羁旅如倾盖，詹言兴有余。"],"title":"将至洛中先寄宋次道诸幕府"}
