{"author":"冯时行","id":16674,"strains":["平平仄平仄，○仄仄仄仄。","仄平○仄仄，仄仄仄平仄。","平○平平仄，平平仄仄仄。","仄平仄仄平，仄仄仄平仄。","平平仄仄平，仄仄仄平仄。","平平平平○，仄仄仄平仄。","平平平仄平，平仄平仄仄。","○仄仄平仄，仄仄平仄仄。","○仄仄平仄，平仄仄仄仄。","仄仄仄仄平，仄仄仄仄仄。","平平仄平仄，仄仄平平仄。","仄平仄平仄，仄平仄仄仄。","平平仄平仄，仄仄仄仄仄。","仄仄仄平平，仄仄仄仄仄。"],"paragraphs":["高堂丽丹雘，燕衎谢迫隘。","揭名屏物色，所取一何迈。","艰难丕平后，南陔日废坏。","借锄记父恩，紾臂饱兄嘬。","惟君肖古先，学识洞源派。","尊承天伦重，愧赧绝纤芥。","遥遥曾闵心，千载知勉励。","雍穆粹闺阃，里闬消螫虿。","培植诞嘉种，芟蕴殄莠稗。","善积庆自余，福履可不卦。","斯堂寄丹抱，永焕曾玄戒。","白华粲堂下，紫荆老不杀。","吁嗟嗣芳烈，世世勿剪拜。","感激自成诗，谩往致壁疥。"],"title":"题綦母氏孝友堂诗"}
