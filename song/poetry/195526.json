{"author":"苏轼","id":195526,"strains":["仄仄仄平平仄平，仄平仄平仄仄平。","仄仄仄仄仄仄仄，仄仄仄平平仄平。","平平仄仄仄仄仄，仄仄仄仄○平平。","平仄○平仄平仄，平平○仄平○平。","平仄仄平仄仄仄，平平仄仄平○平。","仄平仄仄平仄平，平平平平平仄平。","平仄平平仄平仄，平平平平平平平。","仄仄平平仄，平仄仄仄平。","仄仄仄仄平平○，仄○仄仄平平平。","平平仄仄平？平，仄平平仄○平平。","○平平仄平平平，平平仄○平平○。","平平仄仄仄○仄，平平仄平平仄平。"],"paragraphs":["一气混沦生复生，有形有心即有情。","共见利欲饮食事，各有爪牙头角争。","争时怒发霹雳火，险处直在嵌巌坑。","人伪相加有余怨，天真丧尽无纯诚。","徒自取先用极力，谁知所得皆空名。","少微处士松柏寒，蓬莱真人冰玉清。","山是心兮海为腹，阳为神兮阴为精。","渴饮灵泉水，饥食玉树枝。","白虎化坎青龙离，锁禁姹女关婴儿。","楼台十二红玻璃，木公金母相东西。","纯铅真汞星光辉，乌升兔降无年期。","停颜却老只如此，哀哉世人迷不迷。"],"title":"赠陈守道"}
