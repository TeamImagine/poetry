{"author":"杜荀鹤","id":32911,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["回头不忍看羸僮，一路行人我最穷。","马迹蹇于槐影里，钓船抛在月明中。","帽檐晓滴淋蝉露，衫袖时飘卷雁风。","子细寻思底模样，腾腾又过玉关东。"],"title":"长安道中有作"}
