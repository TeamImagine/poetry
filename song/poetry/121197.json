{"author":"白玉蟾","id":121197,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["何人皮里有阳秋，谁绢能包得许羞。","早趁黄书丞相押，莫空白了少年头。","既无顾恋于人己，便请清闲袖手休。","岂必灭秦安汉后，始来寻个赤松游。"],"title":"次韵紫岩潘庭坚  其二"}
