{"author":"李贺","id":14038,"strains":["平平仄平平平平，平仄仄仄平平平。","仄平仄仄平平平，平平仄平平仄平。","仄仄平平○仄仄，平仄平平仄○仄。","仄平仄仄仄平平，仄仄平平仄平仄。","仄仄平平仄平仄，仄平仄仄○○仄。","仄平仄仄仄平平，平仄平平仄平仄。","○仄仄仄平平仄，仄仄平平平仄仄。","平平仄仄仄○平，仄仄平平仄平仄。","仄平平仄○仄平，仄平仄仄平平平。","平平仄○仄○仄，平平仄仄平平平。","仄仄平平仄○仄，仄仄仄仄平○仄。"],"paragraphs":["青騘马肥金鞍光，龙脑入缕罗衫香。","美人狭坐飞琼觞，贫人唤云天上郎。","别起高楼临碧筿，丝曳红鳞出深沼。","有时半醉百花前，背把金丸落飞鸟。","自说生来未为客，一身美妾过三百。","岂知𣃁地种苗家，官税频催勿人织。","长得积玉夸豪毅，每揖闲人多意气。","生来不读半行书，只把黄金买身贵。","少年安得长少年，海波尚变为桑田。","荣枯递传急如箭，天公不肯于公偏。","莫道韶华镇长在，发白面皱专相待。"],"title":"啁少年"}
