{"author":"许景衡","id":230151,"strains":["平平平仄平平平，平平仄仄平仄平。","○平仄仄○平仄，仄仄平仄平平平。","平平平平仄仄仄，平○仄仄仄平平。","平平仄仄仄仄仄，仄仄平平平仄平。","平平仄仄平仄仄，平仄○仄平平平。","平平仄仄仄○仄，平仄仄○平平○。","平平仄仄仄仄仄，仄仄平平平平平。","○平仄仄仄仄仄，仄仄平仄○平平。","仄○○仄仄仄仄，仄平仄仄平平○。","仄平仄平仄仄仄，仄？平仄平○平。","仄平仄○仄○仄，仄仄平仄仄平平。","仄平平平仄平仄，平仄平仄○○平。","仄平平平仄仄平，○仄仄仄平○平。","仄○平○仄平仄，仄平平仄平仄平。","平平平平仄平仄，平仄○○○平平。","仄平仄仄仄仄仄，平仄平仄平平平。","平平仄仄仄仄仄，平仄仄仄平平平。","仄平平平仄平仄，仄仄平仄平平平。","仄平仄仄仄平仄，平○平仄○平平。","仄平平○仄平○，平平平仄平平平。"],"paragraphs":["山僧栖在山之巅，胡为振锡来市廛。","且言自得相形术，愿与多士谈媸妍。","津涂穷通可逆数，名分巨细潜开先。","庞眉合享寿考福，鼎角堪持丞弼权。","人生肖貌虽若尔，天理应效非皆然。","条侯饿死始难必，裴度果相终何缘。","亨衢第以直道致，吉祉多为阴功延。","操修向善或向恶，感召凶吉如蹄筌。","予观传记考物理，谓师语议非无传。","出言少偷信不免，受玊苟堕知难全。","况乎素行未中积，敢以虚表要诸天。","富哉荀卿骋雄辩，推本心术深磨研。","九州功崇夏禹跳，三面德至成汤偏。","仲尼何长子弓短，古今无害为圣贤。","林宗知人出明性，清澈鉴裁犹澄渊。","大端亦贵器与识，规矩安可私方圆。","君平卜筮达至理，探索造化穷推迁。","与臣言忠子言孝，利害之际尤拳拳。","古人术学务原本，宁将浮说相拘挛。","羡师通论近名教，为师条列终吾篇。"],"title":"赠五台妙空师"}
