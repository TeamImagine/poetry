{"author":"章甫","id":64757,"strains":["平平平仄平仄仄，仄仄平平仄平仄。","仄平平仄仄平平，仄仄平平仄平仄。","仄仄平○平仄平，平平仄仄○○平。","仄○仄仄仄仄平，○仄仄平平仄平。","平仄○平平仄仄，仄仄平平平仄仄。","平平平仄仄平平，仄平平仄平平仄。","平平○平仄平平，仄平平仄仄平平。","仄仄仄平平仄仄，平○平仄仄○平。"],"paragraphs":["江南江北虽一水，欲济无由若千里。","那知奔走避边尘，邂逅西津见君子。","一饭山间同野僧，花前把酒看张灯。","醉吟落纸笔不停，留客夜阑双眼青。","才气如公端有几，半刺江城聊复尔。","新年华省用名郎，汇征公合联翩起。","人生相知贵知心，道同何必问升沉。","客袂此时成暂别，诗盟他日会重寻。"],"title":"别陆务观"}
