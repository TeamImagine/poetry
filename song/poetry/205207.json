{"author":"李之仪","id":205207,"strains":["平平仄平平，仄仄仄仄仄。","仄仄仄平平，平仄仄平仄。","仄平仄仄仄，仄仄○平仄。","平平仄○平，仄仄平仄仄。","平平仄平仄，平仄平仄仄。","平仄仄平平，平平仄平平。","仄平仄平仄，仄仄仄仄仄。","○仄平平平，○平平○仄。"],"paragraphs":["秋阴报初寒，惨惨日遽晚。","有客自宣城，明爽叩昏懒。","手持两巨轴，六幅从而展。","披图画如生，竟轴诗尽选。","平生说匡鼎，今日真到眼。","何止辨䯄骊，于焉识淄渑。","爱之不能已，欲挂恨壁短。","犹冀逢他时，更疑探深远。"],"title":"题杨子仪虎图"}
