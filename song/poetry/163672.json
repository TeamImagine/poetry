{"author":"于石","id":163672,"strains":["平平仄平平，平仄仄○仄。","平平仄仄平，平仄平仄仄。","平平○仄仄，平仄仄平仄。","仄平仄仄平，仄仄平平仄。","平仄仄平仄，平平仄平仄。","仄仄平○○，平仄平仄仄。","平平仄平平，仄仄仄仄仄。","平平仄仄仄，平仄仄○仄。"],"paragraphs":["愚公欲移山，精卫欲填海。","嗟乎智力穷，山海元不改。","春秋更战国，仁义日荒怠。","近趋管晏功，远受仪秦诒。","杨墨骋邪说，申韩祸无罪。","孔孟生其间，迂阔谁复采。","群嚣竞纷纭，智力几百倍。","山崩海可竭，吾道固长在。"],"title":"感兴  其一"}
