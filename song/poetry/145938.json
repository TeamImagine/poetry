{"author":"释行海","id":145938,"strains":["平平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["千金溪上归云阁，双桧峰前听雨斋。","两地相思春冷淡，尺书难尽客情怀。","风兼水汽寒吹帽，雨积檐声夜滴阶。","想得梅边旧行径，履痕闻被落花埋。"],"title":"寓归云阁怀上竺听雨斋馨果二友"}
