{"author":"范纯仁","id":184692,"strains":["平仄平平仄仄平，平平仄仄平平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["东海抛官勇退时，邦人留止任牵衣。","三朝报国丹心尽，万里还乡一棹归。","身向清闲添寿考，德因潜隠更光辉。","常思把酒亲高议，何日单车遂扣扉。"],"title":"寄临邛致政常郎中"}
