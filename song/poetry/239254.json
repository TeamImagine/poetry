{"author":"孙觌","id":239254,"strains":["仄仄平平仄仄仄，平平仄仄仄平平。","平平仄仄仄平仄，仄仄仄平仄仄平。","平仄平平仄仄仄，仄平仄仄仄平平。","平平仄仄平平平，仄仄平平仄仄仄。"],"paragraphs":["覆雨翻云一霎中，雷鞭击柱起乖龙。","推愁正倚三杯酽，破睡那能一枕浓。","桑下持鉏如许健，席间失箸若为容。","诗翁只作啼婴看，万斛珠玑唾手供。"],"title":"正月十四日半夜大雷雨许楙仲有诗次韵三首  其二"}
