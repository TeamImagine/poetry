{"author":"苏过","id":229794,"strains":["○平仄平平，仄仄○○平。","仄平平平平，仄仄平仄平。","仄平平平仄，仄仄仄仄平。","平平仄仄○，○仄○平平。","仄平○平平，平仄仄仄平。","平平仄平仄，仄仄平平平。","○平仄仄仄，平？平平○。","仄平仄仄仄，仄仄平○平。","仄仄仄平○，仄平仄平平。","仄平仄仄○，仄平平仄平。"],"paragraphs":["滩声已悲秋，涧色犹藏春。","驾言东山游，缅彼千载人。","使君平阳意，客至但饮醇。","风松作鼓吹，迎送长江滨。","尔来乘桴翁，归路物色新。","高情寓箕颍，绝意登麒麟。","三吴有负郭，{禾巴}䅉秋盈囷。","瘴茅喜欲脱，下泽还当巾。","缥缈九疑行，此生定知津。","故人傥见思，尺书凭素鳞。"],"title":"次韵大人与藤守游东山"}
