{"author":"苏轼","id":193617,"strains":["平仄仄仄仄平，平仄仄仄仄。","仄平仄仄仄平平，仄○平仄仄平仄。","仄平仄仄平，仄平仄平平。","仄平平仄仄仄仄，仄平仄仄平平平。","平平仄仄仄○仄，平平仄仄平平仄。","平平仄，仄平○。","平平○仄仄，平平平仄平。"],"paragraphs":["君不见阮嗣宗，臧否不挂口。","莫夸舌在齿牙牢，是中惟可饮醇酒。","读书不用多，作诗不须工。","海边无事日日醉，梦魂不到蓬莱宫。","秋风昨夜入庭树，莼丝未老君先去。","君先去，几时回。","刘郎应白发，桃花开不开。"],"title":"送刘攽倅海陵"}
