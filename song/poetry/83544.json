{"author":"高似孙","id":83544,"strains":["平平平平平平，仄平平平平平。","仄平平平平○，仄○○平平平。","平仄平平仄平，平仄平平平平。","平仄仄平平仄，仄仄平平平平。","仄仄仄平平平，平仄平平仄平。","平平平平仄，平平平仄仄。","平平平仄平，平平仄平仄仄。","仄仄平平○，平仄平仄仄。","仄仄平○平，平平平平平仄。","○仄仄平平平平，平仄仄平平仄平。","平○仄平平平平，仄仄仄平○平平。","平仄平平仄仄平，平仄○平仄平平。"],"paragraphs":["君之来兮鞭潮，令冰夷兮毋骄。","抚余车兮安驱，海难填兮魂销。","龙翼辀兮既东，旌翠昏兮生埃。","蛟抗刃兮波赤，咽雾光兮蓬莱。","乐莫乐兮佳游，哀莫哀兮忘归。","箫锺兮铙鼓，吴歌兮楚舞。","鱼飞兮雁奔，君之乐兮俣俣。","憩跸兮嵯峩，陈席兮楚楚。","撰德兮苍崖，秦夸声兮豪诩。","骑杂遝兮銮玲珑，穷禹迹兮窥践宫。","民如蟹兮谁能聪，海水作兮号鱼龙。","欢未殚兮乐未终，金母号兮汉旌红。"],"title":"九怀 浙水府"}
