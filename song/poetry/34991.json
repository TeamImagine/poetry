{"author":"陆游","id":34991,"strains":["平平仄仄平，平仄仄仄仄。","仄平平平仄，仄仄○仄仄。","平平仄仄仄，仄仄仄仄仄。","平仄平平平，平平仄○仄。","平○仄平仄，○仄仄仄仄。","仄平仄平平，平平仄平仄。","仄○仄仄仄，○仄○平仄。","仄平平平平，仄仄仄仄仄。"],"paragraphs":["秋山瘦益奇，秋水浅可涉。","出城西风劲，拂帽吹脱叶。","新霜拆栗罅，宿雨饱豆荚。","枯柳无鸣蜩，寒花有穿蝶。","郊行得幽旷，颇觉耳目惬。","断云北山来，欣然与之接。","挂冠易事尔，看镜叹勋业。","永怀桑干河，夜渡拥马鬛。"],"title":"秋郊有怀四首  其四"}
