{"author":"杨亿","id":210372,"strains":["平仄平平仄仄平，平平仄仄仄平○。","平平平仄平平仄，平仄○平仄仄平。","仄仄仄平平仄仄，仄平○仄仄平平。","平平仄仄平平仄，仄仄平平仄仄平。","仄仄仄平平仄仄，仄○平仄仄平平。","平○平仄平平仄，○仄平平仄仄平。","平仄仄○平仄仄，平平平仄仄平平。","仄○仄仄平平仄，平仄○平仄仄平。","仄仄仄平平仄仄，仄平○仄仄平平。","平平仄仄○平仄，仄○○平仄仄平。"],"paragraphs":["乡国驰名几十春，鸣皋一旦九天闻。","翔鸾栖棘曾为吏，金鼎调梅未致君。","百里象雷嫌碌碌，片言折狱厌云云。","诗名已是齐康乐，笔力何曾减右军。","抗表忽然干凤扆，拂衣殊欲谢人群。","都缘梁苑慵为赋，且免锺山被勒文。","清夜独吟牛渚月，高秋时望帝乡云。","鲤庭禀训门逾盛，兰畹传芳气益薫。","尽室远依洪井侧，直钩犹钓楚江𣸣。","西山有药应须饵，待看蜺旌入紫氛。"],"title":"次韵和致仕李殿丞寅见寄之什因以纪赠"}
