{"author":"孙渤","id":231417,"strains":["仄平平仄○，仄仄仄○仄。","平仄仄仄平，平仄平仄仄。","平平平○仄，平○仄仄仄。","○平仄○平，仄仄平仄仄。","平平仄平平，○仄仄平仄。","仄平仄仄仄，仄仄平仄仄。","仄仄仄平平，仄仄平平○。","仄仄平平平，仄仄○平仄。"],"paragraphs":["巀峰山峡间，有地窄如掌。","虽得百二谋，硗确非沃壤。","胡雏姿相异，图虑似不广。","如何蚁封微，欲作南面享。","孤城出云层，遗址尚千丈。","我来一把酒，慷慨追昔往。","崛起亦奇才，晋室方肮脏。","敢与南阳公，逐鹿中原上。"],"title":"石勒城"}
