{"author":"蔡戡","id":71410,"strains":["仄平平仄仄平平，仄仄平平仄仄平。","平仄平平平仄仄，仄平仄仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["几年奔走困尘埃，愧仰高风得得来。","乔木参天应手种，好花夹路为谁开。","芳辰不惜终朝醉，晚色何堪恶雨催。","极目青林无限意，归鞍欲去更徘徊。"],"title":"游归来园追想主人高风恨不及见因赋二诗  其二"}
