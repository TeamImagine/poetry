{"author":"许及之","id":60921,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["拟访南山自北山，长堤信马只如闲。","画船瞥见矜红粉，紫燕惊飞透白鹇。","三过名园成选胜，再临高阁似知还。","兹游不负花时节，寡和阳春更许攀。"],"title":"喜子仪侍郎同游"}
