{"author":"陈傅良","id":66064,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["曷不放言追𫛳赋，岂无幽思续离骚。","去年比屋余三釜，昨夜沿江长一篙。","白发岂曾缘吏役，青衫那更有儿曹。","鱼轩肯为公来否，相约春光访蟹螯。"],"title":"舟中奉呈赵帅一首且速迎侍相与满岁"}
