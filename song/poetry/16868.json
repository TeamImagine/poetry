{"author":"王之望","id":16868,"strains":["平平仄仄平平平，平平仄仄平平平。","仄○平平平平仄仄，仄○平仄平平平。","平平○平○仄仄，平平仄平平仄平。","仄平平平平仄仄，仄仄仄仄平平平。","平○仄仄仄平仄，○仄平平○仄平。","平平平仄仄平仄，平○○○平仄○。","○○仄仄平仄仄，仄仄平仄○平平。","仄仄平平平仄仄，平平仄仄平平平。","仄平平平仄仄仄，仄仄平仄平平平。","仄平仄仄仄平仄，仄仄仄平平仄○。","仄平平平○平仄，平仄平仄平平○。","平平仄平平仄仄，仄仄平仄○平○。"],"paragraphs":["天申上寿开明堂，群公祝圣多新章。","不论文南山成带砺，要看东海生禾桑。","君恩中台燕百辟，金罍兕觥雕玉觞。","饭抄香粳云子白，酒泻法酿鹅儿黄。","宫衣拜赐近端午，轻叠香罗如雪霜。","功臣彯甲奉朝请，貂冠峩峩来异王。","中兴盛事须记述，乐府宜得张文昌。","感寓诸孙今列宿，诗鸣省户为时祥。","每逢朝家有庆瑞，辄以篇咏赓休光。","腐儒白首谬通籍，博士一经惭后苍。","敢陪诗人论风雅，祇与渔父歌沧浪。","升平颂声还大手，白傅才力兼诸长。"],"title":"次韵陈庭藻赴天申燕诗二首  其二"}
