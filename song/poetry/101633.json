{"author":"赵抃","id":101633,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["湖上初经上巳春，水边遥见碧芜新。","轻舟竞泛无涯乐，夹岸希逢不醉人。","厨酝旋斟浮蚁酽，府茶深点卧龙珍。","诗筒往复余知幸，垂老亲仁得善邻。"],"title":"寄酬前人上巳日鉴湖即事三首  其二"}
