{"author":"许浑","id":22161,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["归作儒翁出致君，故山谁复有遗文。","汉庭使气摧张禹，楚国怀忧送范云。","枫叶暗时迷旧宅，芳花落处认荒坟。","朱弦一奏沈湘怨，风起寒波日欲曛。"],"title":"经李给事旧居"}
