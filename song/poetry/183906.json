{"author":"刘攽","id":183906,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平仄仄仄平平仄，仄仄平平仄仄平。"],"paragraphs":["池上君今得凤毛，阶庭兰玉见儿曹。","横参气象开衡石，丹桂芬香近赭袍。","冀北群空经相马，海滨人去复连鳌。","西亳里第乌衣巷，贺客无辞应接劳。"],"title":"与宋次道舍人同在殿中覆考进士次道子侄同就御试赠次道二首  其一"}
