{"author":"孙应时","id":82488,"strains":["平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["衰年回首少年事，尚喜初心炯自如。","俗态可怜人厚薄，交情那问势亲疏。","懒陪康乐登山屐，且醉渊明采菊庐。","一笑相寻非易得，河渠执手更踟蹰。"],"title":"妻兄张伯高来访横河感旧与拜先君墓下有作次韵  其一"}
