{"author":"方回","id":148669,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["天地元知一指齐，樗庵小小架榱题。","故应懒散身常健，孰谓昂藏意未低。","神气自调丹鼎火，仙班不藉紫芝泥。","落成此老来酣饮，酬爵端容据席西。"],"title":"白云李处士于大樗下筑小庵用题王子由书斋韵赋之"}
