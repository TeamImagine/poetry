{"author":"温庭筠","id":26132,"strains":["平平仄仄平平仄，仄仄平平仄平仄。","平仄平平平仄平，平平仄仄平平仄。","仄平仄仄平平平，仄仄平平平仄平。","平仄平平平仄平，平平仄仄平平平。"],"paragraphs":["韶光染色如蛾翠，绿湿红鲜水容媚。","苏小慵多兰渚闲，融融浦日䴔䴖寐。","紫骝蹀躞金衔嘶，岸上扬鞭烟草迷。","门外平桥连柳堤，归来晚树黄莺啼。"],"title":"春洲曲"}
