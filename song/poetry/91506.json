{"author":"释居简","id":91506,"strains":["平仄平平仄仄平，平平平仄仄平平。","仄平平仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["华玉初痕陇树颠，朣朣俄顷散澄鲜。","已无纤翳浄如洗，犹有些儿修未全。","竺友啸闻青嶂外，胡床移近绿筠边。","怀人长恨千山隔，云淡天低鹤未眠。"],"title":"十四夜竹间对月客有说丹霞张郡博已还豫章"}
