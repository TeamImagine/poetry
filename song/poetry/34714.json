{"author":"陆游","id":34714,"strains":["平平仄仄仄平仄，平仄平平○仄仄。","仄平仄仄平仄平，仄○仄○○平仄。","平平平仄仄平仄，仄仄平仄平仄仄。","仄平平仄仄仄○，仄仄平平仄平仄。","平平仄仄仄仄仄，仄仄平平平仄仄。","仄平仄仄仄仄○，仄仄平平仄平仄。"],"paragraphs":["天光水色合为一，舟出西城犹落日。","一规忽见寒璧升，万顷坐叹溶银溢。","哀哀姑恶诉何苦，熠熠萤火光自失。","苇低时见小艇过，水响遥知大鱼出。","铜壶玉酒我径醉，短发垂肩蓬不栉。","缓篙溯月勿遽行，坐待湘妃鼓瑶瑟。"],"title":"月中过蜻蜓浦"}
