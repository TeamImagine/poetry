{"author":"李颀","id":53940,"strains":["仄平仄仄仄，平仄仄平○。","仄仄仄平平，仄平○仄平。","○平平仄仄，仄仄仄平平。","仄仄平仄仄，平平○仄平。","仄平仄○仄，平仄平平○。","仄仄仄平仄，○平○仄平。","仄平仄平仄，仄仄仄平平。","平仄仄平仄，平平平仄平。","○平平平仄，平仄仄平平。"],"paragraphs":["古人已不见，乔木竟谁过。","寂寞首阳山，白云空复多。","苍苔归地骨，皓首采薇歌。","毕命无怨色，成仁其若何。","我来入遗庙，时候微清和。","落日吊山鬼，回风吹女萝。","石崖向西豁，引领望黄河。","千里一飞鸟，孤光东逝波。","驱车层城路，惆怅此岩阿。"],"title":"登首阳山谒夷齐庙"}
