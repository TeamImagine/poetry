{"author":"梅尧臣","id":35270,"strains":["仄仄平平仄，平○仄仄平。","仄○平仄仄，仄仄仄平平。","仄仄平平○，○平仄仄平。","○平○仄仄，平仄仄○平。","仄仄平平仄，平平仄仄平。","平平仄平仄，平仄仄○平。"],"paragraphs":["自昔居门下，游观必许偕。","岂将千里别，遂作九泉乖。","已恨霜松折，行嗟玉树埋。","苍生空有望，丹旐不胜怀。","曩日言归里，飞章愿乞骸。","今朝赤松畔，烟垅对苍崖。"],"title":"谢宾客挽歌三首  其二"}
