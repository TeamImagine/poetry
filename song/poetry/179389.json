{"author":"苏颂","id":179389,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["荷橐相从两掖西，清尘自不间污泥。","恩颁玉醴同霑醉，坐簇宫花任折携。","幸接剧曹联四选，曾观大笔赋三题。","因吟将相门生咏，牛白声名便欲齐。"],"title":"和胡完夫侍郎再次前韵见寄"}
