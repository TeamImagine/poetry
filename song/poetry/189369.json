{"author":"沈辽","id":189369,"strains":["平仄平平仄仄仄，平仄仄平仄平仄。","平仄平平平仄仄，○○仄仄仄○仄。","平平仄仄仄仄平，平平平仄平平仄。","平仄仄仄仄仄仄，仄仄平平平仄仄，平平仄仄仄仄仄。","仄仄平平平，仄仄○仄平平仄。","平平平平仄仄，仄仄仄仄仄。","平仄平仄仄，仄仄平○平。","○平仄平平，仄平仄仄仄。","平平仄仄仄平○，仄仄仄仄仄平平。","○仄平仄仄，仄仄平仄○。","仄平平仄平仄仄，仄仄平平平仄仄仄平。","平○仄平平仄仄，仄平平仄平仄仄。","平○平平仄仄仄，仄仄仄仄○仄仄。"],"paragraphs":["龙尾山盘八十里，龙尾有潭下无底。","秋月亭亭潭气黑，其中有石色如墨。","山川秀气散不为，风云顽不为砂砾。","融结至宝有物主，水上经营无处所，经年始获不敢贾。","我昔游江南，有客遗我夸龙子。","吾知龙能变化，是或不可制。","追琢为巨砚，大笔挥离骚。","中圆体天形，外方作地象。","精光熠熠角生浪，熟视乃有绀罗文。","莹润无与比，玩爱何可论。","我今樗散无所事，特赠华阳鸿笔丽藻人。","吾闻蜀都多学士，寘诸文府为战具。","君如穷经遂绝笔，请典大轴传后嗣。"],"title":"赠磻翁龙尾砚"}
