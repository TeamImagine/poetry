{"author":"范成大","id":43687,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平仄仄仄平。","仄仄仄平平仄仄，仄平平仄仄平平。"],"paragraphs":["钻天岭上已飞魂，判命坡前更骇闻。","侧足三分垂坏磴，举头一握到孤云。","微生敢列千金子，后福犹几万石君。","早晚北窗寻噩梦，故应含笑老榆枌。"],"title":"判命坡"}
