{"author":"邓谏从","id":83722,"strains":["平平仄仄○平仄，仄仄平平仄○仄。","平平仄仄平仄○，仄仄○平平仄仄。","平平仄仄仄仄平，平仄仄○平仄仄。","平平平仄仄平○，仄仄○○○平仄。","平平仄仄仄仄平，平仄平平平仄仄。","仄平○仄仄平仄，仄仄平平仄平平。","平平仄仄仄平平，平仄平○仄平仄。","仄平平仄仄仄仄，仄仄平平平仄○。","平平平仄仄平仄，仄仄平平平仄仄。","仄平仄仄仄○仄，仄仄仄平○仄仄。","仄○平仄○仄平，仄仄平平○平仄。","平平平仄仄平仄，平仄平平仄平仄。","○平仄仄平○仄，仄仄平平仄平仄。","仄平平仄仄平仄，仄仄平平平仄仄。","平平仄仄仄平仄，平仄○平仄平仄。","平平平平仄仄仄，仄仄○平平仄仄。","平平平仄平平仄，平仄仄平平仄仄。","仄平平仄仄平平，仄仄平平仄平仄。","仄平平平仄仄○，平仄平平平仄仄。","平平仄仄仄平平，仄仄平○仄平仄。"],"paragraphs":["崚嶒玉削三千丈，翠泼岚光冷相向。","风含太古云气长，变化溟蒙纷万象。","阴晴一日具四时，天籁壑深虚自响。","神山娟妙擢群参，锦绣铺张献奇状。","蟠根积铁汇百川，龙矫蛟翻饶跌宕。","势连三楚此开国，故垒荒宫带溪瀼。","楼台井邑老风烟，环珮清闻驻仙仗。","竹林风味便读易，久与江山为辈行。","鸣弦余暇豁心眼，戏著飞阑云雨上。","爽明自可达壅蔽，野获又何劳草创。","政和民气长似春，景迥心平过于掌。","征鸿明灭志何杳，黄鹄追随意尤放。","当年李杜经行处，太史银钩刻青嶂。","宝刀珠瑟出耕垦，曲水纤腰迷草莽。","牢盆古隶杂秦篆，飞动闲摹永平样。","珊瑚交柯炯不蚀，髣髴将军勋业壮。","英雄繁盛随流水，时有竹枝赓牧唱。","孔泉文物起骚经，国色明妃守孤尚。","我家峨眉紫翠间，为爱奇峰甘蒟醤。","秋风野水忆丝莼，击汰夷犹理烟榜。"],"title":"题巫山瞻华亭"}
