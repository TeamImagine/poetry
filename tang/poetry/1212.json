{"author":"戎昱","id":1212,"strains":["仄平平平平，仄仄平平平。","平平仄仄仄，平仄平平平。","○仄仄○仄，平平仄仄平。","仄平仄仄仄，平仄○平平。","平平平平平，仄仄平平平。","平平平平仄，仄仄平平平。","平平平平平，○仄平仄平。","平平仄平平，仄仄平平平。","仄平仄仄仄，仄仄平平平。","仄平○○平，仄仄○○平。"],"paragraphs":["妾家青河边，七叶承貂蝉。","身为最小女，偏得浑家怜。","亲戚不相识，幽闺十五年。","有时最远出，祗到中门前。","前年狂胡来，惧死翻生全。","今秋官军至，岂意遭戈鋋。","匈奴为先锋，长鼻黄发拳。","弯弓猎生人，百步牛羊膻。","脱身落虎口，不及归黄泉。","苦哉难重陈，暗哭苍苍天。"],"title":"相和歌辞 苦哉行五首 四"}
