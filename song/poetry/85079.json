{"author":"周南","id":85079,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["少年并马曲江游，曾到慈恩塔上头。","过眼流光真露电，惊心宦海半沉浮。","君今又隔重泉梦，世事嗟伤逝水流。","独立东风数华发，不堪春草起离愁。"],"title":"同年葛签挽章  其二"}
