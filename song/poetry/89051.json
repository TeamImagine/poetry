{"author":"徐玑","id":89051,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["客路归时雨似烟，归来还近菊花天。","寸心不到青云上，一事难成白发前。","风外松声如昨夕，竹间梅蘂接新年。","闲来得句频相送，自有高人住屋边。"],"title":"奉酬翁松庐见寄"}
