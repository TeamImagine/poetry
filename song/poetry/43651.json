{"author":"范成大","id":43651,"strains":["平平仄仄平，仄仄○仄平。","○仄仄平仄，○○平仄平。","平平仄平仄，仄仄平仄平。","仄平仄仄仄，仄仄平平平。","仄○平仄○，○平仄平平。","平仄仄平○，平平仄平平。","平仄仄平仄，平平仄平平。"],"paragraphs":["阿香搅客眠，夜半驱疾雷。","空水受奇响，如从船底来。","嘈嘈雨窗闹，轧轧风柁开。","睡魔走辟易，耳界愁喧豗。","有顷飘骤过，滩声独鸣哀。","灯婢烛囊衣，篙师理樯桅。","烦扰到明发，村鸡亦喈喈。"],"title":"夜泊湾洲大风雨未至衡州一百二十里"}
