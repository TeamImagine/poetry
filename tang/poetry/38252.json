{"author":"徐至","id":38252,"strains":["仄仄平平仄，平○仄仄○。","○平○仄仄，平仄○平平。","仄仄仄○○，平平仄仄○。","仄平平仄仄，○仄仄平平。","仄仄平平仄，平○仄仄平。","平平平仄仄，仄仄仄平平。"],"paragraphs":["积数归成闰，羲和职旧司。","分铢标斗建，盈缩正人时。","节候潜相应，星辰自合期。","寸阴宁越度，长历信无欺。","定向铜壶辨，还从玉律推。","高明终不谬，委鉴本无私。"],"title":"闰月定四时"}
