{"author":"汪梦斗","id":152907,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["商量何必又商量，休笑吾人议论长。","事欠剸裁多积压，心犹疑忌少担当。","无由把袖舒衷愤，空负悬弧射四方。","只恐秋风破茅屋，急归烂赏木犀香。"],"title":"羁燕四十余日归兴殊切口占赋归  其八"}
