{"author":"陈深","id":167441,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["风流翰墨传千古，议论文章自一家。","静爱云林披白苎，懒趋阊阖草黄麻。","江山故国闲停櫂，风雨僧窗自瀹茶。","甚欲从翁俱隠去，云深何处问桃花。"],"title":"和龚翠岩雨中述怀韵"}
