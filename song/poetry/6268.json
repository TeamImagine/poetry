{"author":"张九成","id":6268,"strains":["仄仄平仄平，仄仄平平仄。","平仄平平○，平平平仄仄。","仄仄平平平，平平仄○仄。","仄仄仄仄平，仄仄平平仄。","平平仄○平，仄仄平平仄。","平平仄平仄，仄○仄平仄。","仄平仄仄平，仄仄平平仄。","仄平仄仄平，平平仄平○。","平平仄仄仄，仄仄仄平仄。","平仄○平○，平平仄○仄。","仄仄○仄平，平仄○平仄。","平○平仄平，平仄平平仄。","仄仄○仄○，仄平平仄仄。"],"paragraphs":["仲远英俊人，落笔惊飞电。","来自神仙中，风姿冰雪盥。","我谪天南陲，君来适相见。","忆昔我与君，射策麒麟殿。","君时气横秋，九万抟风便。","文辞洒星斗，议论倒江汉。","便宜上玉堂，不尔登蓬馆。","别来二十年，青衫尚州县。","兰薰麝所忌，玉洁女多怨。","嗟我正衰迟，何阶往论荐。","岂有如此人，而得长贫贱。","朝廷方急贤，珠璧联清贯。","去去行勿迟，九天春昼暖。"],"title":"送郑仲远"}
