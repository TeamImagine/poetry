{"author":"赵抃","id":101419,"strains":["仄平平仄仄，平仄仄平平。","仄仄平○○，平平○仄平。","仄平平仄仄，仄仄仄平平。","仄仄平平仄，○平仄仄平。","仄平平仄仄，平仄仄平平。","仄仄平平仄，○平仄仄○。","仄平平仄仄，平仄仄平平。","仄仄平平仄，平平仄仄平。"],"paragraphs":["浃恩颁汉检，沿牒别熊川。","免作徒劳叹，聊为从事贤。","贮文囊制锦，赞画幕依莲。","志尚心非石，标仪骨是仙。","赠言惊去矣，携手觉凄然。","远目浑疑断，离肠已似煎。","马嘶枫叶道，人醉菊花天。","到日成优绩，宸纶伫九迁。"],"title":"送同年何推官"}
