{"author":"洪咨夔","id":100322,"strains":["仄仄平平仄仄平，平平平仄仄平平。","仄平仄仄仄平仄，平仄仄平平仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["露满中庭月满天，秋来怀抱转凄然。","客程恨不日千里，归思乱如云一川。","故国伤心那忍说，遗民望眼几回穿。","当家旧事堪垂泪，海上看牛十五年。"],"title":"奉使燕山回早行书事"}
