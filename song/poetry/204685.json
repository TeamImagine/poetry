{"author":"黄裳","id":204685,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["想见高风梦已飞，无心中有道心微。","此生独断来修养，何处相逢得指归。","融结几人知火候，斡旋惟子识天机。","松庵欲对禅床坐，莫问朝曦与夕晖。"],"title":"贻冲和子"}
