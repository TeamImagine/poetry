{"author":"赵冬曦","id":45159,"strains":["平仄平○仄，平平平仄平。","平○○仄仄，仄仄仄平平。","仄平平仄仄，平仄仄平平。","平平仄仄仄，仄仄仄平平。","仄仄平平仄，平平仄仄平。","平平平仄仄，仄○仄○平。","仄仄平平仄，平平仄仄平。"],"paragraphs":["穷鸟婴笼缀，孤飞任播迁。","鹪鹩王佐用，复此挫冲天。","楚云何掩郁，湘水亦回邅。","怀哉愧木雁，忽尔枉兰荃。","愈疾同枚叔，销忧比仲宣。","归途书可畏，弱操石犹坚。","覆载虽云广，涔阳直块然。"],"title":"奉酬燕公见归田赋垂赠之作"}
