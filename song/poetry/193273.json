{"author":"钱忠","id":193273,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["小舟泛泛游春水，竹笠团团覆败蓑。","盈棹长风三尺浪，满船明月一声歌。","非干奔走厌浮世，自是情怀慕素波。","惟有仙翁为密友，就鱼携酒每相过。"],"title":"赠仙翁三首  其二"}
