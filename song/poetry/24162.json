{"author":"宋祁","id":24162,"strains":["仄仄平平○，平平仄仄平。","平○仄平仄，平仄仄○平。","仄仄平○仄，平平仄仄平。","平平仄平仄，平仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，平仄○平平。","平仄平平仄，平平仄仄平。","平平平仄仄，仄仄仄平平。"],"paragraphs":["帝念西南重，频年辍俊翘。","还临二星野，催驾一封轺。","地出褒中险，梯连剑外遥。","蹲鸱蔽川沃，流马饷军饶。","檄去方移蜀，书成遂荐谯。","客橙薰露夕，官锦濯霞朝。","卓市醪华美，渝僮舞势趫。","省兰聊罢幄，亭柳重攀条。","烦使资游刃，归怀极本朝。","前知宣布曲，即日遍欢谣。"],"title":"送胡学士赴益州漕"}
