{"author":"李郢","id":43868,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄○。","仄平平仄仄，平仄仄平平。","仄仄平平仄，平平仄仄平。","平平仄平仄，平仄仄平○。"],"paragraphs":["自笑腾腾者，非憨又不狂。","何为跧似鼠，而复怯于麞。","落拓无生计，伶俜恋酒乡。","冥搜得诗窟，偶战出文场。","爱雪愁冬尽，怀人觉夜长。","石楼多爽气，柽案有余香。","运去非关拙，时来不在忙。","平生两闲暇，孤趣满沧浪。"],"title":"即目"}
