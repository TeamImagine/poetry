{"author":"韩维","id":157777,"strains":["○平平仄仄平平，仄仄平平仄仄平。","平仄仄平平仄仄，仄平平仄仄平○。","平平仄仄○平仄，仄仄○平仄仄平。","仄平平平平仄仄，仄平平仄仄平仄。"],"paragraphs":["长条飞动不依栏，淡粉浓朱巧作团。","无语不辞终日立，有情曾是隔年看。","春罗试舞衣新换，古锦藏诗墨未干。","我为愁多悲节物，欲酬佳句泪霑翰。"],"title":"宝奎殿前花树子去年与宋中道同赋今复答宋诗"}
