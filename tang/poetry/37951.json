{"author":"解彦融","id":37951,"strains":["平平仄仄仄，仄仄仄平仄。","仄仄平仄○，仄仄仄平仄。","仄平○仄平，仄仄平仄仄。","仄仄仄平平，平平仄仄仄。","平平仄仄仄，平仄平平仄。","仄仄○仄平，平平仄仄平。","平○平仄仄，仄仄仄平平。","仄仄仄平仄，仄平平仄平。","平平仄仄仄，仄仄仄平○。","仄仄○平仄，平平仄仄○。"],"paragraphs":["峥嵘澈倒景，刻峭俯无地。","勇进攀有缘，即崄恐迷坠。","窅然丧五蕴，蠢尔怀万类。","实际罔他寻，波罗必可致。","南山缭上苑，祇树连岩翠。","北斗临帝城，扶宫切太清。","餐和裨日用，味道懿天明。","绿野冷风浃，紫微佳气晶。","驯禽演法要，忍草藉经行。","本愿从兹适，方知物世轻。"],"title":"雁塔"}
