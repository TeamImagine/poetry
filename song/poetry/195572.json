{"author":"苏轼","id":195572,"strains":["仄仄仄仄平，仄仄平平仄。","○○仄仄仄，平仄仄仄仄。","仄平仄平仄，仄仄平平仄。","仄○仄仄平，平仄仄平仄。","仄平仄仄仄，仄仄仄仄仄。","仄平仄平仄，仄仄平仄仄。","仄仄平仄平，仄平平平仄。"],"paragraphs":["有客叩我门，系马门前柳。","庭空鸟雀散，门闭客立久。","主人枕书卧，梦我平生友。","忽闻剥啄声，惊散一杯酒。","倒裳起谢客，梦觉两愧负。","坐谈杂今古，不答颜愈厚。","问我何处来，我来无何有。"],"title":"和陶拟古九首  其一"}
