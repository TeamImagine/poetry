{"author":"刘克庄","id":111368,"strains":["平平平仄仄平平，仄仄平平仄仄平。","平仄仄平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["佳山祠畔结茅茨，犹记吹埙更和箎。","苏氏旧称小坡赋，秦家晚重少章诗。","交游一老今华发，畴昔诸昆最白眉。","子不可来吾欲去，壁间尘榻拂何时。"],"title":"题宋谦父诗卷"}
