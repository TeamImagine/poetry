{"author":"吴可","id":215608,"strains":["平○平平仄平平，平平仄平平仄平。","仄平仄仄仄仄平，平平仄仄○平平。","仄平平平仄平仄，平仄平平平仄仄。","仄仄平平仄仄平，仄仄平平仄平仄。","○平仄平仄仄仄，仄仄平平○平仄。","平仄仄平仄平仄，仄仄平平仄平仄。"],"paragraphs":["孤吟梅花望神京，浇愁恨无双玉瓶。","上林顾影一坐倾，高楼忍作昭华声。","避兵南州老云壑，风味依然殊不恶。","岁暮浑无驿使来，一笑天涯共流落。","行寻岭头路几许，欲买幽园叹贫窭。","清客那知日边事，独坐茅茨对烟雨。"],"title":"山居见梅"}
