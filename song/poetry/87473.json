{"author":"韩淲","id":87473,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["海内师门复几人，书来善诱意循循。","休论用舍与斯世，试较仙凡隔彼尘。","是道渊渊书自若，相传本本话常新。","三山想像陈黄学，五马归来各素贫。"],"title":"次韵陈肤仲又过铅山见寄兼怀真卿丈"}
