{"author":"吴芾","id":18271,"strains":["仄仄平平仄仄平，平平平仄仄平仄。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["一笑同登卷雨楼，相欢曾记昔年不。","几凭诗句论心曲，屡折花枝作酒筹。","醉里忘形俱可乐，别来握手两无由。","何时倾倒还如旧，月下花前恣献酬。"],"title":"和鲁宪见寄"}
