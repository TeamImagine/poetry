{"author":"唐庚","id":227357,"strains":["平平平仄平○平，仄○仄仄仄仄平。","平平平仄仄平仄，平仄平仄○平平。","平平仄○仄○平，○仄○仄○平平。","仄平仄仄仄仄平，仄仄平仄平平平。","仄仄仄仄平平平，○平仄平平仄平。","平平仄仄仄仄仄，○仄仄平平仄平。","仄平○平仄平○，仄仄仄仄平平平。","平仄平仄平平平，仄平仄仄○平仄。","仄平仄仄仄平仄，仄仄平仄平平平。","仄平仄仄仄仄仄，平仄仄仄○仄平。","平平平仄仄○仄，仄仄仄仄平平平。"],"paragraphs":["檐前群鹊鸣相呼，法当有客或远书。","吾今何处得书尺，而况宾客乘轩车。","平生眼中抹泥涂，泛爱了不分贤愚。","卒为所卖罪满躯，放逐南越烹蟾蜍。","百口寄食西南隅，三年莫知安稳无。","家书已自不可必，更望故人双鲤鱼。","故人顷来绝能疏，况复万岭千江湖。","鸡肋曾是安拳余，至今畏客如於菟。","岂惟避谤谢还往，此日谁肯窥吾庐。","杜门却扫也不恶，何但忘客兼忘吾。","喧喧鸣鹊汝过矣，曷不往噪权门朱。"],"title":"鸣鹊行"}
