{"author":"郑思肖","id":159802,"strains":["仄仄仄仄仄仄仄，平仄仄平平仄仄。","仄平仄平仄仄○，○平仄○仄○仄。","平仄仄仄仄仄仄，仄平仄仄平仄仄。","仄仄○仄仄仄平，平仄仄○仄平仄。","○平仄仄仄仄○，仄仄仄平仄平仄。","仄仄平仄仄平平，仄仄仄仄○仄仄。","仄平仄平平○平，仄平○仄○仄仄。","平仄平○仄仄平，平仄平仄平平仄。","平平仄仄平平平，仄仄仄仄平平仄。","平仄仄仄仄仄平，仄仄仄仄平仄仄。","○仄仄仄仄仄仄，仄平仄仄平仄仄。","平仄仄仄○○○，仄仄仄仄仄仄仄。","○平平，仄仄仄，仄仄仄○平○仄。","仄平仄仄○平平，平仄○平仄仄仄。","平平○，仄仄平，仄○仄平仄仄平。","平平平仄平仄仄，仄仄仄仄平○平。"],"paragraphs":["混沌破后复混沌，知是几番开太极。","四方地偏气不正，中天地中立中国。","神禹导海顺水性，太章步地穷足力。","悖理汤武暂救时，谋篡莽操大生逆。","离而复合合复离，卒莫始终定于一。","粤自炎帝逮唐尧，两汉大宋传火德。","我朝圣人仁如天，历年三百犹一日。","形气俱和礼乐修，谁料平地生荆棘。","风轮舞破须弥山，黑雹乱下千钧石。","铜蟒万舌咀梵云，玉帝下走南斗泣。","中有一宝坏不得，放光动地神莫测。","云是劫劫王中王，敕令一下罔不伏。","燕南垂，赵北际，忽必烈正巢其地。","一声霹雳吹云飞，真火长生世永世。","山山深，水水清，纵横十方变化身。","恒河沙数天坏壳，独我志气常如新。"],"title":"大宋地理图歌"}
