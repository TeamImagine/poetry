{"author":"胡宿","id":2072,"strains":["平仄仄平平，平平仄仄平。","仄平平仄仄，仄仄○平平。","○仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。"],"paragraphs":["皋壤乏生涯，羁游越绝赊。","一区扬子宅，四壁长卿家。","囷粟知谁指，囊钱苦自嗟。","秋林惊脱叶，夕枕怨啼鸦。","海月随孤棹，天风曳落霞。","山城饶露蔓，水驿遍霜葭。","孝子兰方秀，先生菊未华。","楚辕无久滞，把酒待回车。"],"title":"送刘阅东游"}
