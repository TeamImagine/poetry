{"author":"周必大","id":50082,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["一挂吴帆不计程，几回系缆几回行。","天寒有日云犹冻，江阔无风浪亦生。","数点家山常在眼，一声寒壶正关情。","长年忽得南来鲤，恐有音书急遣烹。"],"title":"舟行忆永和兄弟"}
