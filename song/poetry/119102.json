{"author":"严羽","id":119102,"strains":["仄平仄仄平平仄，仄仄平平仄平仄。","平平○仄仄平平，仄仄平平仄平仄。","平平仄仄仄○平，仄仄平○仄仄平。","平○仄仄平平仄，○仄○平仄仄平。","平平平仄○○平，仄仄平平仄仄平。","仄平仄仄平平仄，仄仄○平○仄平。","仄平仄仄平平仄，仄平仄仄平○仄。","○平仄仄仄平平，平平仄仄平平仄。","仄平仄仄仄平平，平仄○平仄仄平。","仄平○仄平平仄，○仄○○仄仄平。"],"paragraphs":["去年醉与东湖别，欲上衡湘泛秋月。","君家留我却邅回，怅望还成阻修阔。","西山缥缈翠屏开，复忆滕王倒玉杯。","经过始识洪崖井，调笑重登孺子台。","台前呼酒折荷花，水净烟明散落霞。","举杯失笑君何在，望断行云空咄嗟。","故人别后还愁绪，此都不是余留处。","兴来目送海边鸿，归心挂在闽谿树。","路逢估客有情人，因得题诗一寄君。","大鹏正展图南翼，空有相思隔海云。"],"title":"孺子台吟"}
