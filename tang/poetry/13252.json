{"author":"张籍","id":13252,"strains":["仄仄○○仄仄平，仄平○仄仄平平。","平平仄仄仄○仄，仄○仄仄仄平平。","平平平仄平仄仄，仄仄仄仄平平仄。","○平平○平仄平，平平平仄平仄平。"],"paragraphs":["织素缝衣独苦辛，远因回使寄征人。","官家亦自寄衣去，贵从妾手著君身。","高堂姑老无侍子，不得自到边城里。","殷勤为看初著时，征夫身上宜不宜。"],"title":"寄衣曲"}
