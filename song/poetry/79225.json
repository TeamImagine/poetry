{"author":"欧阳修","id":79225,"strains":["仄平平仄平，平仄仄平平。","平平仄仄仄，仄仄仄平平。","仄仄仄平仄，平平仄平平。","仄平平仄仄，平仄仄○平。","平平仄仄仄，仄仄仄平平。","平仄仄平仄，平平○仄平。","平平仄仄仄，仄○仄平仄。","仄仄仄仄仄，○平平仄○。","○平仄平仄，平仄仄平平。"],"paragraphs":["洛人皆种花，花发有时阑。","君家独种玉，种玉产琅玕。","子弟守家法，名声耸朝端。","岁时归拜庆，闾里亦相欢。","西台有道气，自少服灵丸。","春酒养眉寿，童颜如渥丹。","清谈不倦客，妙思喜挥翰。","壮也已吏隐，兴余方挂冠。","临风想高谊，怀禄愧盘桓。"],"title":"寄题洛阳致政第少卿静居堂"}
