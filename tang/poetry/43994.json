{"author":"姚揆","id":43994,"strains":["平平仄仄仄平平，仄仄仄平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["迢迢驱马过江东，此际令人恨莫穷。","一撮秋烟堤上白，半轮残日岭头红。","路岐滋味犹如旧，乡曲声音渐不同。","含思看看到梁苑，画楼丝竹彻遥空。"],"title":"秋日江东晚行"}
