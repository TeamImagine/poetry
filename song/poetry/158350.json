{"author":"王镃","id":158350,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["去年泛菊醉重阳，今日谁知各异乡。","落叶石阑霜信早，败荷池屋雨声凉。","人情好恶花甘苦，世事荣枯草短长。","别有骏雕双翮健，刚风摩透入苍茫。"],"title":"暮秋寄仙洲舍弟"}
