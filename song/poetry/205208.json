{"author":"李之仪","id":205208,"strains":["平平平平平，仄仄平○平。","仄仄仄○平，仄仄平仄平。","仄仄仄平仄，平平仄平平。","仄仄仄平仄，仄平仄平平。","平平仄平仄，平仄○○○。","仄平仄仄○，仄仄仄仄○。","平○仄仄平，平仄平平平。","仄○仄平平，仄仄仄仄平。"],"paragraphs":["冥冥天边鸿，荡荡风中云。","一笑偶相逢，击节聊送君。","我室岂无酒，胡为不开樽。","所贵乐文字，固非异莸薰。","天门直牛渚，南北如相分。","想君月下吟，未厌俚语闻。","霜空夜自明，江月寒微昏。","会当借饥鲸，永谢五浊浑。"],"title":"送人"}
