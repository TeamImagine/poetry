{"author":"岳珂","id":105771,"strains":["平平仄仄仄平平，仄仄仄平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["单轺从此历湖阴，自愧便蕃圣泽深。","赠策不烦秦士叹，埋轮聊见汉臣心。","主忧未解诚知辱，民瘵犹思力不任。","表语拳拳怀美报，用中聊以当虞箴。"],"title":"六月二十一日内引赐对缉熙殿玉音宣问漏下数刻将退赐金币香茗有差既而御笔除长地官将旨八路复赐一札兼镇姑孰敬纪感遇以昭恩荣四首  其四"}
