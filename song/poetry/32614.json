{"author":"陆游","id":32614,"strains":["仄仄○仄仄，平平仄平平。","仄○仄平仄，平平平仄○。","仄○仄仄平，平平仄○平。","平平仄平平，仄仄○平平。","平仄仄平平，仄平仄平○。","平仄平仄仄，平仄仄仄平。","平仄仄仄仄，平平平仄平。","○仄仄平仄，仄仄平平平。"],"paragraphs":["我不如列子，神游御天风。","尚应似安石，悠然云海中。","卧看十幅蒲，弯弯若张弓。","潮来涌银山，忽复磨青铜。","饥鹘掠船舷，大鱼舞虚空。","流落何足道，豪气荡肺胸。","歌罢海动色，诗成天改容。","行矣跨鹏背，弭节蓬莱宫。"],"title":"航海"}
