{"author":"苏过","id":230063,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄仄。","平仄平平仄仄仄，仄平平仄仄平平。"],"paragraphs":["蓬莱异石出珠宫，远涧幽龛定几重。","玉井分明太华顶，洞天疑是括苍峰。","穿云细路屏间见，落谷幽泉砚可供。","谁遣飞来在几案，伴君文史老三冬。"],"title":"张庭实得石名小括苍"}
