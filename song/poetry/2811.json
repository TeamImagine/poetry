{"author":"宋庠","id":2811,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["几日章街认锦鞯，平明颁节抚秦汧。","严庐侍从宣劳久，郄府诗书得帅贤。","彀骑千蹄嘶陇月，城笳三叠破羌烟。","宾簪自古从军乐，别梦空随使幕莲。"],"title":"送总阁学士守秦亭二首  其一"}
