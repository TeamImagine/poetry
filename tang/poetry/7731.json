{"author":"司空曙","id":7731,"strains":["平平○仄平，平仄○平○。","仄仄平平仄，平平仄仄○。","○平平仄仄，仄仄仄平平。","仄仄平平仄，○○平仄平。","○平平仄仄，仄仄仄平平。","仄仄平平仄，平平仄仄平。"],"paragraphs":["新琴传凤凰，晴景称高张。","白玉连徽净，朱丝系爪长。","轻埃随拂拭，杂籁满铿锵。","暗想山泉合，如亲兰蕙芳。","正声消郑卫，古状掩笙簧。","远识贤人意，清风愿激扬。"],"title":"同张参军喜李尚书寄新琴"}
