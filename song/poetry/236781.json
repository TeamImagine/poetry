{"author":"汪藻","id":236781,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["眼中烟水复云林，地胜身闲得细寻。","沙暖凫鸥浑得意，日长桃李自成阴。","风光欲尽今余几，杯酒相逢莫厌深。","报答春江无好语，浪陪诸彦恣窥临。"],"title":"次韵张闳道西池小集"}
