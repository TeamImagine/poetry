{"author":"释德洪","id":227799,"strains":["平平○仄平仄仄，平仄平平仄平仄。","仄平平仄平仄平，平平仄仄仄平仄。","仄平仄仄○平平，仄仄平平仄平仄。","仄平平平仄○仄，平仄平平仄平仄。","仄仄仄平仄仄平，仄○仄仄仄○仄。","○平平平仄仄仄，平仄平平仄平仄。","平平仄仄仄平平，仄仄○平平仄仄。","平平仄平仄平仄，仄仄平平仄平仄。","仄○平仄仄平平，仄仄平平仄平仄。","平仄平平仄仄平，平仄仄○○仄仄。","仄平平仄仄平○，仄仄平平仄仄仄。"],"paragraphs":["茅檐分首才信宿，佳句俄惊照云谷。","两翁諠閴姑置之，银钩勒出鬼神哭。","识君笔力回春工，妙语天成绝雕㔉。","是时秋阴泼庭户，微月珑璁隔寒竹。","便觉玉川照映人，譬如六月失三伏。","深云开轩亦不恶，窗户青红照林麓。","方欣杖履日追随，渐喜并崖村路熟。","平生与山寔神会，戏语嘲词杂山绿。","要当终副此轩名，绝境于君岂宜独。","悬想青灯夜对床，香火净缘期昔夙。","此诗烦寄谪仙看，要使轩渠笑捧腹。"],"title":"王敦素李道夫游两翁轩次敦素韵"}
