{"author":"梅尧臣","id":46642,"strains":["平平仄平○仄仄，平平仄仄平平仄。","平平仄仄平平仄，仄仄平平仄平仄。","仄仄仄仄仄○仄，仄○仄仄平仄仄。","仄仄仄仄仄仄仄，仄平仄仄仄仄仄。","平○仄仄平平仄，仄仄○平平仄仄。"],"paragraphs":["天池鲫鱼长一尺，鳞光鬣动杨枝磔。","西城隠吏江东客，昼日驰来夺炎赫。","冷气射屋汗收额，便教斫脍倾大白。","我所共乐仲与伯，羡君赴约笑哑哑。","持扇已见飞鸾翮，欲往从之云雾隔。"],"title":"戏酬高员外鲫鱼"}
