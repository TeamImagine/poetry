{"author":"李彭","id":233308,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["城上栖乌尾毕逋，寒塘乌影过相呼。","一天欲放山阴雪，六幅如观栗里图。","问老自应师粲忍，扶衰初喜得封胡。","香醪已熟糟床注，唤客无劳满眼酤。"],"title":"城上"}
