{"author":"赵资道","id":233939,"strains":["○仄平仄仄○平，仄平○仄仄平平。","平平平仄平平○，仄仄○平仄仄○。","平仄○平平仄仄，仄平○仄仄○平。","仄平仄仄平平仄，仄仄平平仄仄仄。"],"paragraphs":["燕坐都忘俗虑萦，小桥横截跨幽亭。","涟漪池面银开鉴，筿荡庭心玉展屏。","桃李并蹊春竞丽，桧松分径岁长青。","我来每觉尘心豁，客至还同醉眼醒。"],"title":"题清心堂"}
