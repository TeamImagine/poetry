{"author":"郑刚中","id":252298,"strains":["仄仄仄平仄，仄平平仄仄。","仄仄仄平平，仄仄○平仄。","平仄平平仄，仄仄平平仄。","平仄○平平，平平仄平○。","仄平○仄平，平仄平平仄。"],"paragraphs":["积雨荡阑暑，一凉才有望。","夜气入灯花，细影摇书幌。","枫叶飞红薄，梦到吴江上。","孤笛过蒹葭，鲈鱼出烟浪。","觉来空惘然，猿子啼青嶂。"],"title":"白居易有望阙云遮眼思乡雨滴心之句用其韵为秋思十首  其一"}
