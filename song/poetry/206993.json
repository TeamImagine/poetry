{"author":"黄庭坚","id":206993,"strains":["平平○平平，仄仄平仄仄。","平仄仄平平，仄仄仄仄○。","平仄仄仄平，平平平仄仄。","仄平仄仄仄，平仄平仄仄。","仄仄仄○平，仄平平仄仄。","平仄仄平平，平平仄平仄。","平平仄仄仄，仄仄平仄仄。","平仄○平平，平平平平仄。","仄平仄仄仄，平仄仄平仄。","仄平平仄平，仄仄仄平仄。","平仄仄平平，平平平仄仄。","○○仄仄仄，平仄仄平平。","仄仄仄仄平，平平平仄仄。","平平○平平，仄仄仄平仄。","仄平仄仄平，仄仄仄平仄。","仄仄仄平平，平平仄仄仄。"],"paragraphs":["公才如洪河，灌注天下半。","风日未尝撄，昼夜圣所叹。","名世二十年，穷无歌舞玩。","入宫又见妒，徒友飞鸟散。","一饱事难谐，五车书作伴。","风雨暗楼台，鸡鸣自昏旦。","虽非锦绣赠，欲报青玉案。","文似离骚经，诗窥关雎乱。","贱生恨学晚，曾未奉巾盥。","昨蒙双鲤鱼，远托郑人缓。","风义薄秋天，神明还旧贯。","更磨荐祢墨，推挽起疲懦。","忽忽未嗣音，微阳归候炭。","仁风从东来，拭目望斋馆。","鸟声日日春，柳色弄晴暖。","漫有酒盈樽，何因见此粲。"],"title":"见子瞻粲字韵诗和答三人四返不困而愈崛奇辄次韵寄彭门三首  其一"}
