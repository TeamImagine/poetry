{"author":"苏轼","id":193680,"strains":["仄仄平仄仄，仄仄仄仄平。","仄仄仄平仄，平仄仄仄仄。","平仄仄○仄，○平平仄平。","平仄仄平平，○仄平仄平。","仄仄仄平仄，平仄仄仄平。","仄平平○平，仄平平仄平。","平平仄○平，仄仄平○平。","仄仄仄平仄，仄仄仄平平。","平仄仄仄仄，仄仄○仄○。","○○仄仄仄，仄仄仄仄平。","仄仄仄平平，仄仄仄仄○。","平○仄平仄，平仄仄平平。"],"paragraphs":["懒者常似静，静岂懒者徒。","拙则近于直，而直岂拙欤。","夫子静且直，雍容时卷舒。","嗟我复何为，相得欢有余。","我本不违世，而世与我殊。","拙于林间鸠，懒于冰底鱼。","人皆笑其狂，子独怜其愚。","直者有时信，静者不终居。","而我懒拙病，不受砭药除。","临行怪酒薄，已与别泪俱。","后会岂无时，遂恐出处疏。","惟应故山梦，随子到吾庐。"],"title":"送岑著作"}
