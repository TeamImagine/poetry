{"author":"孔平仲","id":203552,"strains":["仄○仄平平，仄仄平仄仄。","仄平平仄仄，仄仄仄○仄。","○平仄平仄，仄仄仄○仄。","仄平仄平平，仄仄平仄仄。","平仄仄○平，平平仄平仄。","○平仄平仄，仄仄仄仄仄。","仄仄仄平平，平平仄平仄。","仄○仄仄平，仄仄平仄仄。","○平仄仄仄，？仄仄仄仄。","仄仄仄平平，仄平○仄仄。","仄仄仄平平，○平平仄仄。","仄平仄平平，仄仄○平仄。","平平仄平平，平仄○仄仄。","仄仄平仄平，？平仄平仄。","○平仄仄仄，仄仄仄仄仄。","仄仄平平平，○平○仄仄。"],"paragraphs":["广庭试群材，俊笔驰短晷。","锁厅争第一，乃后二三子。","骑龙失头角，十载困泥滓。","泛舟自淮南，得邑穷楚尾。","江上始相逢，清名久吾耳。","油然睹颜色，悦泽已可喜。","博学有渊源，高谈见根柢。","有如万斛锺，久叩声益起。","如君岂易得，蹭蹬乃在此。","棫朴析为薪，奈何遗杞梓。","我本世畸人，儳焉顽似鄙。","一官傍松楸，自足胜朱紫。","功名已灰心，藜藿思没齿。","欲结方外游，徜徉访云水。","闻君亦有意，不恋五斗米。","笑指庐山高，论交从此始。"],"title":"诗赠王从善"}
