{"author":"陈子昂","id":34391,"strains":["仄平仄仄仄，平仄仄平平。","平仄平平仄，平平平仄○。","平○平平仄，平仄仄平○。","仄平平平仄，平仄仄平平。","平仄平平仄，平平平仄平。","仄平仄仄仄，平仄平平平。","平平仄平仄，平仄仄平平。"],"paragraphs":["圣人不利己，忧济在元元。","黄屋非尧意，瑶台安可论。","吾闻西方化，清净道弥敦。","奈何穷金玉，雕刻以为尊。","云构山林尽，瑶图珠翠烦。","鬼工尚未可，人力安能存。","夸愚适增累，矜智道逾昏。"],"title":"感遇诗三十八首 十九"}
