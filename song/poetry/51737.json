{"author":"喻良能","id":51737,"strains":["平平平仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["谁将春色到山家，湖绿平堤草满沙。","细刻真酥水仙蘂，匀搓绛蜡海红花。","芳林得日鶑还啭，香径无风蝶自斜。","聊与后生修故事，未妨诗酒作生涯。"],"title":"亦好园即事"}
