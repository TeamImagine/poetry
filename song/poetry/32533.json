{"author":"曾季狸","id":32533,"strains":["平○仄仄平，仄仄仄平仄。","平平仄仄○，平仄仄平仄。","平○仄仄平，仄仄平仄仄。","○平仄仄○，平仄平仄仄。","平○仄○平，仄○平仄仄。","平平○○○，平仄仄仄平。","仄平平仄平，仄仄仄仄仄。","平平○仄仄，仄平平仄仄。","仄平仄平仄，仄○仄平仄。","平平仄仄仄，仄仄仄○仄。","平平仄仄仄，平仄平平仄。","仄○平仄平，平平仄平仄。"],"paragraphs":["吾闻大幻师，种种示方便。","虽于土石中，神力亦周遍。","君看此翠琅，乃有罗汉面。","殷勤作礼相，形质皆可辨。","初观顶相殊，次观双足现。","僧袍如轻绡，风举势转旋。","得非方广尊，影落此石片。","千年磨不尽，若坚金百炼。","我来一瞻敬，赞叹未曾见。","摩挲谛玩久，欲去反留恋。","叮咛善守护，尊者俱神变。","会当清夜阑，神光照金殿。"],"title":"罗汉石"}
