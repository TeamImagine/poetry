{"author":"韩淲","id":87149,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["云意昏明欲雪天，冷风吹叶满流泉。","短檐半影荒荒日，曲迳微笼冉冉烟。","山色不嫌灵运屐，溪光先上子猷船。","林边喜有春消息，梅点长梢已粲然。"],"title":"雪天"}
