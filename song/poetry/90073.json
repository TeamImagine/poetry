{"author":"张方平","id":90073,"strains":["仄平仄平仄，仄平平仄○。","○仄仄平○，仄平仄平○。","○○仄平仄，仄仄平仄平。","仄仄仄○仄，仄平平仄平。","仄仄仄平仄，仄平平仄○。","平平仄仄仄，仄○平仄平。","○○平平仄，仄仄平平平。","仄平仄平仄，平仄平平平。","平仄仄平仄，仄仄平平平。","仄仄仄平平，仄仄平仄平。"],"paragraphs":["杜陵有穷老，白头惟苦吟。","正气自天降，至音感人深。","昭回切云汉，旷眇包古今。","万壑入溟海，一枝成邓林。","掩抑鬼神泣，寂寥星月沈。","珠凭罔象得，玉看晶采寻。","穰穰丰年谷，磊磊殊方琛。","病源问岐伯，兵略须淮阴。","流寓四方路，浩荡平生心。","每览述怀篇，使我清泪淫。"],"title":"读杜诗"}
