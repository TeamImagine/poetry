{"author":"陈著","id":139393,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["楼阁高虚压翠微，诗囊酒担答春晖。","山环水抱花相映，天阔云开鹤自飞。","已有新阴共醉卧，何妨清话放迟归。","浮生难得如今日，回首人间万事非。"],"title":"八句呈董稼山"}
