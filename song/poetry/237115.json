{"author":"韩驹","id":237115,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["日月驱车及莽苍，今朝一眼楚山长。","共看社燕将鶵急，谁见秋鸿刷羽光。","晚渡河流皆倒影，夜题驲壁作斜行。","道边草木应相笑，解笑年来为底忙。"],"title":"至襄城家君有诗命某属和"}
