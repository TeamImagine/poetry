{"author":"彭汝砺","id":201850,"strains":["仄平平仄仄平平，平仄平平仄仄平。","仄仄仄○平仄仄，○平仄仄仄平○。","平平仄仄平平仄，仄仄○平仄仄平。","平仄平平○仄仄，仄平平仄仄平仄。"],"paragraphs":["病夫憔悴浙江边，谁恻穷途旧橐单。","尺素不闻倾塞雁，扁舟未至望沙滩。","羁栖久客情无赖，邂逅相逢意倍欢。","幽夜冥冥思取火，与君同取白榆钻。"],"title":"喜择之子文至桐江次伯兄韵"}
