{"author":"孔平仲","id":203504,"strains":["仄仄仄平仄，平仄仄仄平。","仄仄仄仄○，○平仄平平。","平平平仄平，仄仄仄仄平。","仄平仄仄平，平仄仄仄平。","平○平仄○，仄仄平仄平。","平仄仄仄仄，仄平平仄○。","仄平平仄仄，仄○仄平平。","平仄平仄仄，仄仄平平平。","平平仄平仄，仄○仄仄○。","仄仄平仄仄，○平仄平平。"],"paragraphs":["坐食者南卒，骄与子弟俱。","负甲则俯偻，荷戈不能趋。","嘈然金鼓鸣，气骇失所图。","固无一技良，徒有七尺躯。","吾闻孙子教，弱女成武夫。","吾欲练汝辈，使之虓虎如。","奈何天子诏，苦禁蓄兵书。","军旅非素习，壮士心踟蹰。","群蛮屡骚动，主将复左除。","有急何以报，思之可惊吁。"],"title":"南卒"}
