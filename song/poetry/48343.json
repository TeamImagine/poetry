{"author":"杨万里","id":48343,"strains":["仄仄仄○仄，仄平仄○仄。","仄仄平仄平，○平仄平仄。","仄平平平仄，平仄仄仄仄。","平平仄仄仄，仄平仄平仄。","平平平平平，平○仄平仄。","仄平○仄仄，仄○仄平仄。","仄仄仄仄平，平仄平仄仄。"],"paragraphs":["野寺隔疏樾，远舟见深殿。","独迳通绝崖，长萦度微线。","曩游携童弱，攀岸已震眩。","前瞻足未到，下窥意先转。","朝来经云根，尘思起清羡。","野夫三二辈，走过疾于箭。","俛仰二十年，今老怀昔健。"],"title":"舟过柴步寺"}
