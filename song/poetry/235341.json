{"author":"程俱","id":235341,"strains":["仄平仄平平，平仄仄仄仄。","仄仄仄平平，仄平平平仄。","○平仄平仄，平○仄仄仄。","仄仄仄平平，平平仄平仄。","仄○平平仄，仄仄平仄仄。","仄仄仄○平，仄仄○仄仄。","仄平平平仄，仄仄平仄仄。","仄仄仄仄仄，平平○平仄。","仄平○平平，仄仄仄仄仄。","仄仄仄平平，平平仄平仄。"],"paragraphs":["一生共悠悠，今者曷不乐。","二十起东山，误为微官缚。","三年瞬眸耳，邮传那久托。","四壁自萧然，青编束高阁。","五更霜钟动，起视星错落。","六律聿其周，忽忽更岁籥。","七哀哦幽韵，感念惊独鹤。","八极岂不广，衰怀了无托。","九原叹多贤，死者那可作。","十里望烟村，天随去寥廓。"],"title":"数诗述怀"}
