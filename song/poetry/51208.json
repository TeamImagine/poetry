{"author":"李远","id":51208,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["秋风吹却九皋禽，一片闲云万里心。","碧落有情应怅望，青天无路可追寻。","来时白雪翎犹短，去日丹砂顶渐深。","华表柱头留语后，不知消息到如今。"],"title":"失鹤"}
