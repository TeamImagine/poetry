{"author":"冯山","id":191547,"strains":["平仄平平仄仄平，平平平仄仄平平。","平平仄仄平仄仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["千首诗兼百首文，宗韩之子拾遗孙。","吾乡此道嗟几绝，先世余风喜仅存。","三变声名徒自惜，平生襟抱向谁论。","相知惟有贫相见，拨置穷愁付酒樽。"],"title":"与陈万石"}
