{"author":"严武","id":5585,"strains":["仄平○平仄仄仄，平仄平平仄平仄。","○平仄仄平仄平，平仄平○平仄平。","平平仄仄仄仄仄，仄仄仄平平仄仄。","平仄平平仄仄平，平平仄仄平平仄。","○仄平平仄仄平，平平仄仄仄平平。","仄平仄仄平平仄，平？平○仄仄平。","○平平仄仄平仄，仄仄平平平仄仄。","仄平平仄仄平平，○仄○平仄平仄。"],"paragraphs":["楚江长流对楚寺，楠木幽生赤崖背。","临谿插石盘老根，苔色青苍山雨痕。","高枝闹叶鸟不度，半掩白云朝与暮。","香殿萧条转密阴，花龛滴沥垂清露。","闻道偏多越水头，烟生霁敛使人愁。","月明忽忆湘川夜，猿叫还思鄂渚秋。","看君幽霭几千丈，寂寞穷山今遇赏。","亦知钟梵报黄昏，犹卧禅床恋奇响。"],"title":"题巴州光福寺楠木"}
