{"author":"李龏","id":120329,"strains":["平平平仄仄平平，仄仄平平仄仄平。","平仄仄平平仄仄，平平仄仄平平平。","仄仄平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["吟肠凄断月苍苍，促织声中露未凉。","高挂酒经缘抱病，闲看药录为参方。","久要兄弟书皆绝，旋雇奴童住不常。","拟续逐贫扬子赋，笔黏尘网砚池荒。"],"title":"秋初漫吟"}
