{"author":"王质","id":63652,"strains":["平仄平仄仄平平，仄平平仄平平平。","平平仄仄平平仄，平○仄仄平○○。","仄仄○平仄仄○，平平平仄仄仄平。","仄○平仄平？平，平仄仄平平仄○。","仄平平平仄平○，平平仄仄平平平。","平仄仄平○平平，平平平仄平平平。","仄平仄仄平平平，仄仄平○○平平。","仄平仄仄平平平，仄仄平平仄平平。","平平○仄平平平，○平○仄○平平。","仄仄平仄平？平，平仄平仄平平平。","平平○仄○○平，平○平仄平○平。","平仄平平仄平○，仄平仄仄平平平。","仄○○仄平平平，平○仄仄○平平。","仄平平仄平平平，平仄仄仄平○平。","平平仄仄平○平，仄仄仄仄平平平。","平仄平仄仄仄○，仄仄平仄平平平。","仄仄平仄○平平，仄仄仄○平平平。","平平仄仄平平平，仄仄○仄平平平。","平平仄仄平平平，平平仄仄平平平。","平平仄平平平平，仄平○仄平平平。","平平仄仄平平平，仄平平仄平平平。","仄仄平平平仄平，平○平仄平平平。","平平仄仄平平平，仄○○仄○平平。","仄仄仄仄○平平，平平平仄平平平。","仄仄平仄平平平，仄○仄仄平○仄。","○平平平平仄平，○平平仄平平平。","仄平平仄平平平，仄仄仄平仄平○。","仄平仄仄平平平，仄仄平平仄平○。","○○平平仄仄平，仄平平仄○平平。","平仄平平仄○仄，仄平仄仄○平平。"],"paragraphs":["渔隠渔隠在何方，海门潮白江沙黄。","吾尝袖手江之旁，西兴草树烟苍苍。","欲往从之道阻长，波涛澎湃不敢航。","仰观河汉翔鹔鹴，安得与之俱颉颃。","得非兰亭会诸王，清湍茂竹联崇冈。","无乃镜湖留知章，兰蘅风露生寒凉。","不然此地何铿锵，宿昔名胜沈光芒。","俟今焜燿名方昌，恨不登时到侯乡。","循墙三匝徐升堂，观山观水观松篁。","以及鱼鸟同徜徉，而俟南益仍西凉。","青霄空阔横参商，无繇交臂咨其详。","鸿雁同天不同行，爱而不见魂飞扬。","梦从县圃周扶桑，逢迎跪揖如平常。","齿牙砰磕摇风霜，秦汉魏晋周隋唐。","江河滚滚倾兴亡，指画所隠声琅琅。","欢喜奇特不可当，继以惊愕怀慞惶。","倏忽烟雾轻腾骧，径跨越峤超吴泷。","秦碑禹穴稽山阳，隠约中有神仙庄。","申椒菌桂连沙棠，江蓠薜芷多同芳。","春风澹沲秋风香，木兰冠佩芙蓉裳。","杉烟竹月无时荒，白蒲青荇春悠扬。","秀似黄家双井塘，雄如苏老峨嵋江。","冰壶雪瓮涵瑶浆，梦回空阔嘹天篁。","缥缈羽客搴云纕，清都飞露寒侵肠。","涕唾尘窟掀翻床，俟其与世毋相忘。","且为清明开吉祥，苍生环堵栖平康。","是时桐渚寻严光，否则孺缨濯沧浪。","不然楚竹然清湘，下乃汀花静鸣榔。","间骑麒麟翳凤凰，玉京群帝参翺翔。","吾在风埃渺相望，大千世界空茫茫。"],"title":"寄题陆务观渔隠"}
