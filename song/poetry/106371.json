{"author":"程公许","id":106371,"strains":["仄平○○仄仄平，仄仄仄仄平平平。","平平仄仄仄仄○，仄平○○仄平平。","仄仄仄仄○仄平，平平仄平仄○平。","○○平仄平平平，仄平平仄仄仄平。","平平○仄平平平，仄仄平仄平仄平。","仄仄○仄仄仄平，平平仄仄平仄平。","平仄仄平平平平，仄仄仄平○仄平。","平平仄仄平○平，仄平仄仄平仄○。","仄仄○平平平平，仄仄仄仄○○平。","仄仄仄仄仄仄平，平平仄仄平平平。","平仄平仄平平平，平平平仄仄仄平。","仄平平平仄平平，平平平仄○平平。","仄仄○平仄平平，平仄仄仄○平平。","仄平平仄仄仄○，仄○平○○平平。","平仄平平仄仄平，○仄仄仄平仄平。","仄仄仄仄○仄平，仄平平仄平平○。","平平仄仄平仄平，平平仄仄平仄平。","仄仄仄仄仄仄平，仄平平仄○平平。","仄平仄平平仄平，仄仄仄仄平平平。","仄仄仄仄平仄平，仄仄平平仄平平。","仄仄仄仄平仄平，○仄仄平平仄平。"],"paragraphs":["赤城峩峩五岳尊，帝命作镇西南坤。","崇冈远自太白分，旁骞三峩下荆门。","黛面负扆如帝宸，群峰翼趋候临轩。","眈眈千柱楼云根，黍禾之福此骏奔。","丛霄其上为昆仑，上帝宫阙森五云。","统御三界庀列真，精庐福地周八垠。","稽首丈人希夷君，鼎峙潜庐犹弟昆。","仙班峻极何司存，事严迹秘谁得闻。","我亦三生师玄元，失脚世网如笼樊。","雨泪忏洗一炷熏，琅函蘂笈披灵文。","龙𫏋无路寻轩辕，洪崖何处避俗喧。","上皇罗家插青旻，麻姑公远相为邻。","欲往从之蹑飚轮，凡骨未蜕空逡巡。","白云英爽恐未泯，似闻樵叟犹花坪。","高尚无为默不言，遗世独立非不仁。","世自迫隘污我清，一杯聊共云端论。","松风忽作天籁鸣，浮云富贵何足云。","度世可不保此身，寸田荆棘当锄耘。","郁仪结璘时吐吞，不愿泛海寻蓬瀛。","不愿驾鹤朝玉京，只愿餐霞饵黄精。","闭息默坐持洞经，长与玉皇为外臣。"],"title":"题会庆建福宫长歌"}
