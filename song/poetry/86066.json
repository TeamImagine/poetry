{"author":"韩淲","id":86066,"strains":["平平仄平仄，仄平仄○平。","平平仄○仄，仄仄平平平。","平平仄平仄，仄仄平仄○。","平平仄○平，仄仄仄仄平。","平仄仄仄仄，平仄仄仄平。","仄平仄平平，平○平平平。"],"paragraphs":["南风满修竹，两贤凛如生。","残僧具汤餠，茗椀寒泉清。","归来涉城市，货殖何纵横。","溪明漾长桥，履此复畅情。","喧寂等一境，人世不足惊。","北窗卧微凉，神思才清平。"],"title":"茶山  其二"}
