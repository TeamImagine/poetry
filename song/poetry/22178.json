{"author":"王十朋","id":22178,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["食苹开燕副招求，梦草诗成宠士流。","要得异才联虎榜，亦容下客盗狐裘。","早修慧业钦灵运，妄赞元经愧子游。","刺史笑谈风满席，定应吹拂到瀛洲。"],"title":"丁卯秋赴鹿鸣宴次太守赵殿撰韵"}
