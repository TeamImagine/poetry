{"author":"吴沆","id":27154,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["闻君早晚趋宁化，尚有新诗别故人。","试问几程端可到，还忧半载不相亲。","伤心岁律峥嵘暮，解事梅花摘索新。","去去冰霜频莫厌，庭闱和气即如春。"],"title":"友人趋宁化"}
