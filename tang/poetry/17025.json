{"author":"白居易","id":17025,"strains":["平平平平平平平，平平仄仄平平平。","平平平平仄仄仄，平仄仄○平仄平。","仄平平仄平平仄，仄仄平平平仄平。","平仄仄平仄平仄，平平仄仄○平○。","平仄仄平仄仄仄，平仄仄平平仄平。","仄平仄仄仄平仄，平仄仄仄○平○。","仄仄平平仄平仄，仄平平仄仄○平。","平平仄仄平仄仄，仄仄○仄仄仄平。","○平仄平仄○仄，平仄仄仄平仄平。","仄仄仄○仄仄仄，仄平仄仄平仄平。","平？仄平仄仄仄，仄平仄仄平平平。","仄平仄○平仄仄，仄仄○仄平平平。","仄平平平仄○仄，仄仄平平平仄○。","仄平仄平仄仄仄，○仄仄仄○仄○。","仄平仄仄平平仄，仄平平仄平仄平。","仄平平仄仄仄○，平仄仄仄平仄平。","仄○仄平平仄仄，平平仄仄平平○。"],"paragraphs":["秋天高高秋光清，秋风袅袅秋虫鸣。","嵩峰余霞锦绮卷，伊水细浪鳞甲生。","洛阳闲客知无数，少出游山多在城。","商岭老人自追逐，蓬丘逸士相逢迎。","南出鼎门十八里，庄店逦迤桥道平。","不寒不热好时节，鞍马稳快衣衫轻。","并辔踟蹰下西岸，扣舷容与绕中汀。","开怀旷达无所系，触目胜绝不可名。","荷衰欲黄荇犹绿，鱼乐自跃鸥不惊。","翠藻蔓长孔雀尾，彩船橹急寒雁声。","家酝一壶白玉液，野花数把黄金英。","昼游四看西日暮，夜话三及东方明。","暂停杯觞辍吟咏，我有狂言君试听。","丈夫一生有二志，兼济独善难得幷。","不能救疗生民病，即须先濯尘土缨。","况吾头白眼已暗，终日戚促何所成。","不如展眉开口笑，龙门醉卧香山行。"],"title":"秋日与张宾客舒著作同游龙门醉中狂歌凡二百三十八字"}
