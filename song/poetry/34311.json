{"author":"陆游","id":34311,"strains":["仄平仄平平仄平，仄仄仄仄仄仄仄。","仄仄平平仄平仄，平仄仄仄仄仄仄。","仄仄仄○平平仄，仄仄平○平仄○。","仄仄仄平平仄仄，仄平○仄？平仄。","平平平仄○平仄，仄仄仄平平仄○。","仄平仄仄平仄平，○仄平平仄平仄。"],"paragraphs":["水边小丘因古城，上有巨竹数百个。","一径蛇蟠不容脚，平处乃可十客坐。","袅袅共看风枝舞，簌簌时听春箨堕。","古佛不妆香火冷，瘦僧如腊袈裟破。","门前西去长安路，日夜舳舻衘尾过。","老夫本乏台省姿，且就清阴曲肱卧。"],"title":"城西接待院后竹下作"}
