{"author":"李纲","id":244587,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["置散徒怀报国心，还家欣得故园音。","钩辀晓岸云林密，款乃暮江烟水深。","壮志已同灰灺冷，班毛从使雪霜侵。","卧龙只合耕南亩，抱膝空为梁甫吟。"],"title":"江行即事八首  其三"}
