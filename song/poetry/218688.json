{"author":"李廌","id":218688,"strains":["平平仄平仄，仄仄仄○仄。","平平仄平平，平平仄平仄。","仄平平平○，平仄仄仄仄。","平仄平仄○，平仄平○○。","仄平○平平，仄仄平仄仄。","仄平平平平，仄仄仄仄仄。","平平仄平仄，仄仄平仄仄。"],"paragraphs":["名园气虚阔，怪柏独凝偃。","高枝翳浮云，翻然志飘远。","赤松来何迟，黄鹤去未返。","苏武游虏庭，矜傲何蹇蹇。","朔风吹寒枝，日暮羊在坂。","乃疑高坚材，独得造化本。","萧萧古池上，不与凡木混。"],"title":"偃柏"}
