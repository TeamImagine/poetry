{"author":"韦庄","id":33149,"strains":["仄仄平平仄仄平，仄平平仄仄平平。","仄平平仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["洛岸秋晴夕照长，凤楼龙阙倚清光。","玉泉山净云初散，金谷树多风正凉。","席上客知蓬岛路，坐中寒有柏台霜。","多惭十载游梁士，却伴宾鸿入帝乡。"],"title":"和集贤侯学士分司丁侍御秋日雨霁之作"}
