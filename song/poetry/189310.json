{"author":"程颢","id":189310,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["新蒲嫩柳满汀洲，春入渔舟一棹浮。","云幕倒遮天外日，风帘轻飏竹间楼。","望穷远岫微茫见，兴逐归槎汗漫游。","不畏蛟螭起波浪，却怜清泚向东流。"],"title":"春日江上"}
