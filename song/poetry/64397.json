{"author":"罗愿","id":64397,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["素餐深觉愧涟漪，后稷勾龙实吏师。","平土至今犹有赖，配天在昔盖多仪。","操豚底用勤巫祝，饷黍行看媚妇儿。","海内和平颂声作，登歌还有载芟诗。"],"title":"春社礼成借用寺簿释奠诗韵呈诸同官"}
