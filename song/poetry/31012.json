{"author":"李流谦","id":31012,"strains":["仄仄平平仄仄平，仄平平仄仄平平。","平平仄仄平仄仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["太少城中敛板初，识公鸾鹄自清癯。","持心要是忠厚者，遇事决非章句儒。","豺豹欲前终落爪，参辰无地可弯弧。","他年白鹤同归否，犹有髯龙老未枯。"],"title":"挽郭敦复"}
