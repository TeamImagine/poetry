{"author":"邹浩","id":220677,"strains":["仄仄仄仄仄仄○，仄仄仄平平仄仄。","平平仄平仄仄平，仄仄平平平仄仄。","平平仄仄仄平平，平仄平平○仄仄。","仄仄平平平仄平，仄仄仄平仄○仄。"],"paragraphs":["道德不与禄位期，富贵自随时命至。","君宾以明故自销，御寇于羊知去意。","城南岂复异墙东，诗句由来胜刺字。","直作朱游真丈夫，莫使小生敢相吏。"],"title":"寄仲弓"}
