{"author":"乐雷发","id":145810,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平平仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["拟寻岣嵝看蟠螭，且解青鞋濯禹溪。","吊古犹疑九枝柏，谈禅且问一茎虀。","虎抓崖树供僧爨，猿摸廊碑认客题。","应接溪山无好句，满林空羡乱蝉嘶。"],"title":"雪峰寺"}
