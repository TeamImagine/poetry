{"author":"刘黻","id":142142,"strains":["平平平仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["人夸之子得春早，道眼看来春最迟。","万木已悲山欲瘦，一花才与水相宜。","乾坤寂寞常如客，今古平章无尽诗。","说着色香犹近俗，丹心祗许伯夷知。"],"title":"梅花"}
