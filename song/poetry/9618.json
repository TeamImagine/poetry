{"author":"顾禧","id":9618,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["高卧烟萝饮上池，姓名独许古人知。","我来欲补洪家传，入坐先寻沈约诗。","舒卷闲云看不厌，参差玉蝶放偏迟。","殷勤送客过方井，古道真堪照一时。"],"title":"赠洪善庆兴祖和壁闲沈□□韵"}
