{"author":"王安石","id":181445,"strains":["平平平仄平，仄仄仄平仄。","平平平平仄，平平仄○仄。","平○仄仄仄，仄仄平○仄。","仄仄仄平仄，平仄平仄仄。","平平仄仄仄，仄仄平平○。","平仄○○平，平平仄○仄。","平平仄○○，平平平○仄。","平平○仄平，仄仄平仄仄。","平○○仄仄，仄仄○平仄。","平○○仄平，仄仄平平平。","平平仄仄仄，平仄○平仄。","平仄仄仄平，平平仄平仄。","平○仄仄仄，仄仄平○仄。","仄平平○平，仄仄平仄仄。"],"paragraphs":["津津河北流，嶭嶭两城峙。","春秋诸侯会，澶渊乃其地。","书留后世法，岂独讥当世。","野老岂知此，为予谈近事。","边关一失守，北望皆胡骑。","黄屋亲乘城，穹庐矢如猬。","纷纭擅将相，谁为开长利。","焦头收末功，尚足夸一是。","欢盟从此数，日月行人至。","驰迎传马单，走送牛车疲。","征求事供给，厮养犹珍丽。","戈甲久已销，澶人益憔悴。","能将大事小，自合文王意。","语翁无叹嗟，小雅今不废。"],"title":"澶州"}
