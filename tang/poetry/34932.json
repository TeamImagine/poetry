{"author":"岑羲","id":34932,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["和风助律应韶年，清跸乘高入望仙。","花笑莺歌迎帝辇，云披日霁俯皇川。","南山近压仙楼上，北斗平临御扆前。","一奉恩荣同镐宴，空知率舞听薰弦。"],"title":"奉和春日幸望春宫应制"}
