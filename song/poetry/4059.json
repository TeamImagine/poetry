{"author":"苏籀","id":4059,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["金昌亭下泊舟舻，木马关西赵郡苏。","建邺鱼飧武昌水，延陵皋壤霸王都。","吾髯轩轶登楼赋，汝器切磨清庙瑚。","刷羽三余鸿鹄举，亨衢甲乙看先驱。"],"title":"送苏念八郎下第西归梁益"}
