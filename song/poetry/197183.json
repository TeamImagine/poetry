{"author":"苏辙","id":197183,"strains":["仄仄仄平平仄平，平平仄仄仄平平。","平平仄仄平平仄，平仄平平仄仄平。","平仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["卜筑共山功欲成，新河入县巧相萦。","谁将畚锸千夫力，添上园林一倍清。","生长鱼虾供晚馔，浮沉鹅鸭放春声。","为邻有意非今日，丐我余波伴濯缨。"],"title":"和柳子玉共城新开御河过所居墙下"}
