{"author":"傅察","id":3017,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["朝廷庶事备成康，郡邑承风底事忙。","要使幅员无旷土，始知冀北有留良。","疏狂似我徒劳耳，术业如君讵易量。","奔走幸容陪笑语，每观醉墨屡琳琅。"],"title":"方量牧地次韵工曹王亚叟"}
