{"author":"孔武仲","id":200249,"strains":["平平○○仄平平，平平仄仄○○平。","平仄仄仄仄○仄，平平仄○○平平。","仄○仄仄平平仄，○仄仄仄平平平。","仄？仄仄仄平仄，仄仄平仄平平平。","○平平平○仄仄，平仄仄仄平○平。","仄平平平仄○仄，仄仄平平平仄平。","仄○○仄仄○仄，平仄仄仄平平平。","仄○仄平仄仄仄，仄仄平仄平平平。","平平仄仄仄仄仄，仄仄仄仄平平平。","平○仄仄仄仄仄，平仄仄仄平○平。","仄○○仄仄仄仄，仄仄平○○平平。","仄平平平仄仄仄，仄仄平仄平平平。","平平仄仄平仄仄，平仄仄平仄平平。","○平仄仄仄平仄，仄仄仄仄○平平。","仄仄平平仄仄仄，仄仄平平仄○平。","仄○○仄仄○仄，平仄平仄平平平。","平平仄仄仄平仄，仄平平平平仄平。","仄仄平平仄平仄，仄平平仄○平平。"],"paragraphs":["寒云行空乱春华，西风凛凛空吹沙。","夫子抱膝若丧魄，谁知巧思中萌芽。","败毫淡墨任挥染，苍莽菌蠢移龙蛇。","略増点缀已成就，止见枯木成槎枒。","更无丹青相掩翳，惟有口鼻随穿呀。","往年江湖饱观画，或在山隈溪水涯。","腹中空洞夜藏魅，巅顶突兀春无花。","径深最宜系画舸，日落时复停归鸦。","苏公早与俗子偶，避世欲种东陵瓜。","窥观尽得物外趣，移向纸上无毫差。","醉中遗落不秘惜，往往流传藏人家。","赵昌丹青最细腻，直与春色争豪华。","公今好尚何太癖，曾载木车出岷巴。","轻肥欲与世为戒，未许木叶胜枯槎。","万物流形若泫露，百岁俄惊眼如车。","树犹如此不长久，人以何者堪矜夸。","悠悠坐见死生境，但随天机无损加。","却笑金城对宫柳，泫然流涕空咨嗟。"],"title":"子瞻画枯木"}
