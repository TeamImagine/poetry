{"author":"孙觌","id":239055,"strains":["平平仄平平，仄仄○平平。","平平仄仄○，仄仄仄仄平。","平仄仄仄仄，仄仄○平平。","平平仄平仄，仄仄仄平○。","平平仄仄仄，仄仄仄仄平。","平平仄○仄，仄仄平平平。","平平平平平，平平仄平平。","平平仄仄○，仄平仄平平。","平平仄○仄，仄平仄平平。","平○仄平仄，仄仄平平平。","仄○平仄仄，仄仄仄仄平。","○仄仄○平，仄平仄平平。"],"paragraphs":["云根瘴滔天，万叠如连环。","峨峨一镜中，绾结十二鬟。","坛殿岁月古，敝石苍苔斑。","毛公已仙去，故物尚人间。","群胡射汉月，猎火焮百蛮。","安知橘中乐，避世真商山。","英英东阳孙，高情寄人寰。","诛茅择地胜，斩崖破天悭。","开轩叠苍玉，乱峰刻孱颜。","循除绕罗带，浅溜鸣潺湲。","意行云共出，地坐草可班。","兴至亦乘桴，一簔卧沧湾。"],"title":"洞庭沈氏园亭"}
