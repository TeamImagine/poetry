{"author":"曾丰","id":72368,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平仄仄仄，仄仄仄平平。"],"paragraphs":["饱送欹眠美，寒添兀坐愁。","从雄容有酒，访戴岂无舟。","怯出风前立，妨陪雪里游。","想余盐絮句，题遍仲宣楼。"],"title":"坐病不及赴少卿罗春伯登楼观雪之集因成小诗驰呈兼简何同叔判院徐用之帐干"}
