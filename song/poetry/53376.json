{"author":"项安世","id":53376,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["掖垣清夜十年愁，梦遶西南处处州。","忽向江陵逢太白，同嘲楚国看倡优。","梅花赋就行人远，白雪歌残两桨流。","日暮江空魂欲断，更题九辩说悲秋。"],"title":"和宋帅出示所送李大著诗  其一"}
