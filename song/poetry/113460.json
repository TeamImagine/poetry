{"author":"李觏","id":113460,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["多少儒衣只假涂，贵来谁肯更观书。","其间或以文争胜，未见如君识有余。","长把六经为准的，最应三代是权舆。","可怜后世名空在，直钓而今岂得鱼。"],"title":"谢宋屯田见示永平录海南编"}
