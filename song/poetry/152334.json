{"author":"方一夔","id":152334,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["田怕秋阳老怕贫，谁能肮脏拔风尘。","穷年兀坐少生计，末路相逢无故人。","自爱漂摇栖倦翼，谁分浩荡慰穷鳞。","区区温饱何须较，莫负秋来风月身。"],"title":"初秋杂兴三首  其三"}
