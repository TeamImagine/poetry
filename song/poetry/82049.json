{"author":"孙应时","id":82049,"strains":["平平仄平仄，平仄平仄平。","平仄仄平仄，仄仄平仄平。","仄仄平平平，仄仄仄仄平。","仄平仄平仄，仄仄平平平。","平平平平仄，○平仄平平。","仄仄仄平平，仄平仄平平。","仄仄仄仄仄，仄平仄平平。","仄平仄平仄，平仄仄平平。"],"paragraphs":["维舟小孤下，终夜风水声。","鸡唱起推户，耿耿残月明。","四望无纤云，景气穆以清。","碧山吐红日，绿树啼鸧鹒。","兹峰何娟妙，临流竦春荣。","再拜款灵宫，缅然念平生。","一役已万里，百年定何成。","隔江见彭泽，怀古有余情。"],"title":"小孤山晓望"}
