{"author":"李纲","id":244450,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["竹屋茅檐三四家，土风渐觉异中华。","碧榕枝弱还生柱，红荔春深已着花。","社燕不巢南候别，塞鸿无信北音赊。","海山此去犹千里，会见安期枣似瓜。"],"title":"象州道中二首  其二"}
