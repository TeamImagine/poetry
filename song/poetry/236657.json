{"author":"汪藻","id":236657,"strains":["○仄仄平仄，平平平仄○。","平平仄仄仄，仄仄平平平。","仄仄仄平仄，平平仄平平。","仄平平仄平，仄仄平仄平。","平仄仄仄仄，平平仄平平。","○平仄仄仄，仄仄平○○。","仄仄平仄仄，平平○○平。","仄平平仄平，仄仄平仄○。","平○仄平仄，平仄平仄平。","平平仄仄仄，仄仄平仄平。","平仄仄平仄，平平平仄平。","平平仄仄仄，仄仄平仄平。","平平○仄仄，仄仄平平平。"],"paragraphs":["长簟北窗下，抛书任纵横。","娟娟穉筿上，熠熠丛榴明。","眷此感佳节，怊然怆平生。","少年文翰场，结客俱擅名。","瑶草俟采掇，云鸿肆遐征。","如何二十载，日与忧患并。","骨肉随逝水，儿童长柴荆。","向来交臂人，接武霄汉行。","姻亲岁时会，尊酒怀抱倾。","兹余岂复愿，顾影良自惊。","飞雨夜来急，涛翻江上城。","田家梦亦好，想像秋稼成。","新春了在眼，续我斋庖清。"],"title":"偶书"}
