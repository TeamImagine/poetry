{"author":"赵蕃","id":74982,"strains":["平仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["红紫矜春一梦空，绿阴青子竟匆匆。","那知黛色二千尺，况说苍髯十八翁。","万卷读书余旧习，百年种德待成功。","吾家相望牛鸣地，来往悬知亦许同。"],"title":"寄题周氏园亭"}
