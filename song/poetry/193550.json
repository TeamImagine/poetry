{"author":"苏轼","id":193550,"strains":["○平仄仄仄仄仄，○仄仄仄平平仄。","仄○仄仄仄平平，仄仄○平平仄仄。","仄○平仄平仄仄，仄仄平平○仄仄。","平平平仄仄○平，仄仄平平仄平仄。","仄平仄仄仄○仄，仄仄平平仄平仄。","仄平仄仄仄平平，平仄平平仄平仄。","仄仄仄平平仄仄，仄平仄仄平平仄。","仄○仄仄仄○平，仄仄平平仄平仄。","平平平仄仄平仄，平仄仄仄平平仄。","平平平平平仄平，仄仄平仄平平仄。"],"paragraphs":["横槎晚渡碧涧口，骑马夜入南山谷。","谷中暗水响泷泷，岭上疏星明煜煜。","寺藏巌底千万仞，路转山腰三百曲。","风生饥虎啸空林，月黑惊麏窜修竹。","入门突兀见深殿，照佛青荧有残烛。","愧无酒食待游人，旋斫杉松煮溪蔌。","板阁独眠惊旅枕，木鱼晓动随僧粥。","起观万瓦郁参差，目乱千巌散红绿。","门前商贾负椒荈，山后咫尺连巴蜀。","何时归耕江上田，一夜心逐南飞鹄。"],"title":"二十七日自阳平至斜谷宿于南山中蟠龙寺"}
