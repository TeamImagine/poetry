{"author":"白居易","id":15641,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["秋月高悬空碧外，仙郎静玩禁闱间。","岁中唯有今宵好，海内无如此地闲。","皓色分明双阙榜，清光深到九门关。","遥闻独醉还惆怅，不见金波照玉山。"],"title":"八月十五日夜闻崔大员外翰林独直对酒玩月因怀禁中清景偶题是诗"}
