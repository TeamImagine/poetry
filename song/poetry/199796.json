{"author":"林逋","id":199796,"strains":["仄仄平平平仄仄，平平平仄平平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["入夜跏趺多待月，移时箕踞为看山。","苔生晚片应知静，云动秋根合见闲。","瘦鹤独随行药后，高僧相对试茶间。","疏篁百本松千尺，莫怪频频此往还。"],"title":"林间石"}
