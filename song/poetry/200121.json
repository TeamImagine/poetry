{"author":"刘筠","id":200121,"strains":["仄仄平○仄，平平仄仄平。","仄平平仄○，仄仄仄平平。","○仄○平仄，平平仄仄平。","平○平仄仄，仄仄仄平平。","平仄平平仄，平平仄仄平。","平平平仄仄，平仄仄平平。","平仄○平仄，○平仄仄平。","平平平仄仄，仄○仄平平。"],"paragraphs":["暂困秦王痔，无疑广客蛇。","职清唐内相，宅僻鲁东家。","行药虹梁阔，披襟蕙径斜。","香凝虚白室，露泫紫微花。","冰饮何尝热，琼餐益自嘉。","熊经仙有术，龟息寿无涯。","珍簟裁湘竹，轻巾覆越纱。","逍遥成雅咏，属和肯容巴。"],"title":"属疾"}
