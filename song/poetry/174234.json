{"author":"刘敞","id":174234,"strains":["仄仄仄平仄，仄平仄平仄。","仄仄仄平仄，仄仄平仄仄。","平仄平○仄，平仄仄仄仄。","仄仄仄平仄，仄平平仄仄。","平平仄平平，平○仄仄仄。","仄仄平仄仄，平平仄○仄。"],"paragraphs":["凿井取泉饮，上山采薇食。","岂不信憔悴，所愿皆我力。","泉也非难致，薇也亦易得。","志士耻徒饱，众人苟所获。","牺牲畏刍拳，樊笼害羽翼。","悟理宜在早，无为晚更惑。"],"title":"杂诗二十二首  其一六"}
