{"author":"叶适","id":78190,"strains":["平平仄平平，仄仄平仄仄。","○平仄平仄，○仄仄○仄。","仄平平仄仄，平仄平平仄。","平平仄平仄，仄仄仄平仄。","平平仄平仄，平仄仄平仄。","平平平仄平，平仄平仄仄。","仄平仄○仄，仄仄仄平仄。","仄平仄仄仄，平仄平○仄。","仄平仄仄仄，仄○○仄仄。","○仄仄平○，平仄○仄仄。"],"paragraphs":["春风逝无涯，夏潦生未已。","思君溯江汉，行锐业难止。","事繁丝唾乱，神静鱼鳞理。","前年浙东幕，借助获专美。","边头值闲暇，人物盛储歭。","荒村鱼米场，孤戍花药市。","雅知足禅味，玩世失忧喜。","但疑柳上白，时杂髯间紫。","岂非久不遇，感叹妨隠几。","回首旧隆中，畦垅长薿薿。"],"title":"送郑虞任赴京西检法官"}
