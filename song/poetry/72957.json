{"author":"曾丰","id":72957,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["曾谓东风意向偏，也从僻处放春妍。","山山长草青无间，树树成阴绿不专。","黠兽幽居疑辟地，俊禽高举欲登天。","物情不一吾何择，出处升沉任自然。"],"title":"颓春涉途"}
