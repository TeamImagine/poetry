{"author":"赵蕃","id":73605,"strains":["平平仄平平，仄仄平仄仄。","平平仄平仄，仄仄仄平仄。","○平仄平仄，○仄仄平仄。","平平仄平平，平仄○仄仄。","仄平○仄平，仄仄平仄仄。","平平平○仄，平仄平仄仄。","平平仄平○，仄仄平仄仄。","平平仄平平，仄平平仄仄。","平平仄平平，仄平仄平仄。","仄仄仄平平，○○仄平仄。"],"paragraphs":["穷冬固多悲，冻雨仍并作。","真成昼连夜，直欲寐无觉。","其阴似春仲，其令岂天错。","林栖未归休，萧寺犹旅泊。","孰宽留滞怀，政赖朋友乐。","梅华开且半，芒屦曾未著。","溪亭纵微吟，破屋成细酌。","悠然起遐心，彼哉羞好爵。","渊明念田园，幼舆志丘壑。","坐钓有羊裘，峩冠自麟阁。"],"title":"寒雨感怀呈斯远三首  其一"}
