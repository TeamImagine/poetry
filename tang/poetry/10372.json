{"author":"贾棱","id":10372,"strains":["仄仄平○仄，平平仄仄平。","仄平平仄仄，仄仄仄○平。","仄仄平平仄，平平仄仄平。","○平仄平仄，平仄仄○平。","仄仄平○仄，平平仄仄平。","○平○仄仄，平○仄平平。"],"paragraphs":["御苑阳和早，章沟柳色新。","托根偏近日，布叶乍迎春。","秀质方含翠，清阴欲庇人。","轻云度斜景，多露滴行尘。","袅袅堪离赠，依依独望频。","王孙如可赏，攀折在芳辰。"],"title":"御沟新柳"}
