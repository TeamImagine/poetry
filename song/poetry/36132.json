{"author":"陆游","id":36132,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，仄仄仄平平仄平。","平仄仄平平仄仄，仄平平仄仄平平。"],"paragraphs":["东归剡曲只三程，旅泊还如万里行。","灯影动揺风不定，船声鞺鞳浪初生。","曳裾非复白头事，瞑目那求青史名。","归去若为消暮境，一蓑烟雨学春耕。"],"title":"宿渔浦"}
