{"author":"韩维","id":157774,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["夜来飞雨濯残芳，绿遍童童佛树行。","把酒可劳悲暮节，振衣还自喜微凉。","清帘不下轻飏燕，别院时来暗霭香。","自是嵩阳欲归客，为公聊尽次公狂。"],"title":"浴普静同江二李叔中道赋"}
