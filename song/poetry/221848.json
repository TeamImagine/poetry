{"author":"穆修","id":221848,"strains":["仄平平仄仄平仄，平平○仄平仄平。","平平平平平仄仄，平仄仄仄平平平。","仄仄平平仄平仄，平○仄仄平仄平。","仄平仄仄仄平仄，平仄仄平平仄平。"],"paragraphs":["寂寥村郭见寒食，风光更着微雨遮。","秋千闲垂愁稚子，杨柳半湿眠春鸦。","白社皆惊放狂客，青钱尽送沽酒家。","眼前不得醉消遣，争奈恼人红杏花。"],"title":"村郭寒食雨中作"}
