{"author":"胡寅","id":11710,"strains":["仄平仄平○平仄，○仄平平仄平仄。","仄○○仄仄仄平，仄仄仄平平仄仄。","平平仄○仄仄仄，仄仄平平○仄仄。","平平仄仄仄平仄，仄仄平○○仄仄。","平平平○仄○平，仄仄平平平仄仄。","平平平平平仄仄，平仄○○○仄仄。","仄平平仄仄平仄，仄仄平平仄平仄。","平平平仄仄平仄，仄仄平平仄平仄。","平平平仄平仄平，平仄仄平○仄仄。"],"paragraphs":["白云不为轻风起，闲影融融映秋水。","静中观物万象呈，借问此心何所始。","蚊飞蠓过那足问，要识人生行乐耳。","君开小圃富幽致，自外而观如画里。","陶公高兴只柴桑，晏子之居徒近市。","春归森森青竹上，秋尽离离从草靡。","岁华流转只常在，月魄盈亏未尝死。","经纶胸次自开泰，语笑尊前即倾否。","君知消息何处来，于穆我师纯不已。"],"title":"仁仲小圃"}
