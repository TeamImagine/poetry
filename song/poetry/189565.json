{"author":"沈辽","id":189565,"strains":["平仄平平平仄平，平仄仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["红叶飘萧秋后山，相望止在一嵠间。","老夫无用方安命，夫子何为蚤闭关。","世事不随歌吹乐，此身略与水云闲。","经年不见宁相外，安在区区事往还。"],"title":"奉简莘叟"}
