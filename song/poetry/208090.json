{"author":"黄庭坚","id":208090,"strains":["仄平仄仄，仄仄○平。","仄平仄○，仄平仄平平。","仄仄仄平，平平○仄。","仄仄仄平，仄仄○仄。","仄仄仄仄，仄仄仄仄。","○仄平平，平○仄仄。","○仄仄仄，○仄平仄。","平平仄仄，平仄仄仄。","平平仄平，平仄仄仄。","仄仄○仄，平仄平仄。","仄平平仄，仄仄平平。","仄平仄平，仄平仄○。","仄仄仄仄，平仄平平。","仄仄仄仄，仄仄平平。","平平仄仄，平仄平仄。","仄平平平，平仄平仄。","仄仄仄平，仄仄仄仄。","仄仄仄仄，平仄仄○。"],"paragraphs":["定光古佛，不显其光。","古锥透穿，大千以为囊。","卧像出家，西峰参道。","亦俗亦真，一体三宝。","彼逆我顺，彼顺我逆。","过即追求，虚空鸟迹。","驱使草木，教诲蛇虎。","愁霖出日，枯旱下雨。","无男得男，无女得女。","法法如是，谁夺谁予。","令君威怒，免我伽梨。","既而释之，遂终白衣。","白帽素履，须发皤皤。","寿八十二，与世同波。","穷岩草木，枯腊风雨。","七闽香光，家以为祖。","萨埵御天，宋有万姓。","乃锡象服，名曰定应。"],"title":"南安岩主定应大师真赞"}
