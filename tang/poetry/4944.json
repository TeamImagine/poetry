{"author":"独孤及","id":4944,"strains":["仄仄仄○仄，仄○仄仄平。","仄仄○仄平，仄平仄平平。","仄平平平仄，仄仄仄仄平。","仄仄仄平平，平平仄平平。","平仄仄○仄，平平○仄○。","仄平平平仄，平仄仄平平。","仄仄仄仄平，仄平仄平平。","仄平仄平仄，仄仄平平平。","平仄平仄仄，平○○仄平。","仄平平○仄，仄仄仄平平。","仄仄仄平平，平○平仄平。","○平仄仄仄，○仄平平○。","平平仄平仄，仄仄○平平。","平○仄○仄，○平○仄平。","仄平仄仄平，仄仄平平平。","平平仄仄仄，仄仄平平平。","仄仄仄平平，仄平仄平○。","平平仄平仄，平仄仄仄○。","仄仄仄仄仄，平平平仄平。","仄平仄仄仄，仄仄平仄○。","仄仄仄平仄，仄平平仄平。","平平仄仄平，仄仄仄平○。","仄仄仄○仄，仄平○仄○。","仄平仄平○，仄仄平平平。"],"paragraphs":["结绿处燕石，卞和不必知。","所以王佐才，未能忘茅茨。","罢官梁山外，获稻楚水湄。","适会傅岩人，虚舟济川时。","天网忽摇顿，公才难弃遗。","凤凰翔千仞，今始一鸣岐。","上马指国门，举鞭射书帷。","预知大人赋，掩却归来词。","天子方在宥，朝廷张四维。","料君能献可，努力副畴咨。","旧友满皇州，高冠飞翠蕤。","相逢绛阙下，应道轩车迟。","高侯秉戎翰，策马观西夷。","方从幕中事，参谋王者师。","贾生去洛阳，焜耀琳琅姿。","芳名动北步，逸韵陵南皮。","肃肃举鸿毛，冷然顺风吹。","波流有同异，由是限别离。","汉塞隔陇底，秦川连镐池。","白云日夜满，道里安可思。","梦想浩盈积，物华愁变衰。","因君附错刀，送远益凄其。","四海各横绝，九霄应易期。","不知故巢燕，决起栖何枝。"],"title":"送陈兼应辟兼寄高适贾至"}
