{"author":"李廌","id":218622,"strains":["○平仄仄仄，仄○平平平。","仄平仄平仄，平平○仄平。","仄仄仄仄仄，○仄仄○平。","平○平仄○，仄仄仄仄平。","仄仄仄平仄，仄仄仄平平。","平平仄仄仄，○仄仄平平。"],"paragraphs":["三方各虎踞，猛将皆成群。","屹然万人敌，惟髯称绝伦。","仗节气盖世，横矟勇冠军。","艰难戎马间，感慨竹帛勋。","凤阙控蛮楚，庙食汉江𣸣。","神游旧战地，庭树起黄云。"],"title":"关侯庙"}
