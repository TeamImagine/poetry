{"author":"释宝昙","id":52508,"strains":["仄平仄仄仄，仄仄仄平仄。","仄仄平仄平，仄平仄平仄。","平平仄平仄，仄仄仄平仄。","仄○平仄○，平平仄平仄。","仄仄○仄仄，○平仄○仄。","仄平○仄平，仄仄仄○仄。","仄平仄平仄，○仄仄仄仄。","仄仄○仄平，平仄仄平仄。","仄平○仄○，平仄平平仄。"],"paragraphs":["两趺尺寸地，屹立万夫目。","四海霖雨心，溉霑一夔足。","何曾动声气，万象意沉缩。","譬如雷蛰藏，春风不虚辱。","世界如许大，犹吾体中粟。","是心如许宽，不着世间欲。","散花果无地，拊卷或可熟。","好鸟如可人，鼾睡勿惊促。","八风吹得行，颠倒任掁触。"],"title":"史魏公蜗室"}
