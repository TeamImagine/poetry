{"author":"苏舜钦","id":90332,"strains":["仄平平仄平仄平，仄平○仄平平平。","平平○○仄平仄，仄仄仄仄平平平。","平平仄仄平仄仄，仄仄仄仄平平平。","平平仄仄仄○仄，平仄仄仄平平平。","仄平平仄仄仄仄，平仄平仄平平平。","平平平仄仄平仄，仄仄○仄○平平。","平平仄平仄○仄，仄仄平仄平○平。"],"paragraphs":["去年春雨开百花，与君相会欢无涯。","高歌长吟插花饮，醉倒不去眠君家。","今年恸哭来致奠，忍欲出送攀魂车。","春晖照眼一如昨，花已破蕾兰生芽。","唯君颜色不复见，精魄飘忽随朝霞。","归来悲痛不能食，壁上遗墨如栖鸦。","呜呼死生遂相隔，使我双泪风中斜。"],"title":"哭曼卿"}
