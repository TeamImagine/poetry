{"author":"董嗣杲","id":154303,"strains":["平平平仄仄平仄，平仄○○仄平仄。","仄仄仄平仄○仄，仄仄平○仄仄仄。","平○平平仄仄仄，仄仄平平平仄仄。","平平平仄仄仄仄，仄仄仄平○仄仄。","平仄○平平仄仄，仄平○仄平平仄。","平平仄○平平仄，仄仄仄平平仄仄。","○仄仄仄平仄仄，仄仄仄平仄○仄。","仄平仄仄平仄仄，仄仄○平仄○仄。"],"paragraphs":["湓江城里九江驿，今作分司主人宅。","我脱富池榷茶责，借住寛闲忘主客。","移栽庐山竹半百，障得西厢斜日赤。","西风揺影失半壁，梦觉只疑泥土窄。","呼酒当天聊复适，说诗正可凉风夕。","银河万顷镕琼色，旷放莫名狂太白。","留此亦好归亦得，免使向人说离拆。","月明酒醒尘绝迹，直欲骑鲸泛空碧。"],"title":"官廨凉夕醉成"}
