{"author":"周紫芝","id":241805,"strains":["平仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["归去来兮复几时，临流屡欲唤篙师。","种秔有地供饥腹，佩犊无人作去思。","偶着衣冠真是梦，倦寻丘壑已嫌迟。","如今真在庐山里，二妙堂成更乞诗。"],"title":"次韵强幼安中大以仆筑室濂溪见寄"}
