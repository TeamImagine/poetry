{"author":"张嵲","id":9091,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["九日当年菊蕊迟，今年庭下半芳菲。","禾收原野将成廪，枫落江湖欲授衣。","何处好山饶胜概，拟携家酿趁晴晖。","病衰不复能捜句，聊插红茰满帽归。"],"title":"九日三首  其三"}
