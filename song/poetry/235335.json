{"author":"程俱","id":235335,"strains":["平平仄平仄，仄平仄仄仄。","平平仄仄仄，仄仄仄平仄。","平平仄平仄，平仄仄仄仄。","仄○平平平，仄仄平仄仄。","平平仄平○，仄仄仄仄仄。","○平仄仄○，平仄平仄仄。"],"paragraphs":["清霜扫蕃庑，岂为一草木。","方春万物遂，苑籞及冰谷。","乾坤本平施，憎爱岂有属。","不应怀偏悭，独遇吾党酷。","奇穷坐迂疏，此事计已熟。","如何半世间，生理常刺促。"],"title":"秋夜写怀呈常所往来诸公兼寄吴兴江仲嘉八首  其八"}
