{"author":"刘攽","id":183164,"strains":["平平仄○仄，平仄仄○仄。","○平仄平仄，○仄仄平○。","仄仄仄仄○，仄仄仄仄仄。","平仄仄仄○，平仄仄仄平。","仄○仄平仄，仄仄仄平仄。","仄仄平○平，仄平平仄仄。"],"paragraphs":["川形直如线，川水疾如箭。","扁舟急鸣橹，顷刻异州县。","晤语不及闻，注视目已眩。","川后扈予桡，黄鹄莫我先。","客行自超越，快意令人羡。","寄语幽并儿，勿夸鞍马便。"],"title":"舟行"}
