{"author":"张侃","id":118542,"strains":["平仄仄平平，仄仄仄平○。","仄仄平仄平，平平平仄仄。","仄仄仄平平，平平○仄仄。","平平仄仄平，平平仄平仄。","○仄平仄平，仄仄平平仄。","平平仄仄平，仄○平平仄。","仄仄平平仄，仄仄仄仄仄。","仄平仄仄平，仄仄仄平仄。","平平仄仄平，平仄平平仄。","平平仄平平，平仄○○仄。","仄仄平仄○，平平○仄仄。","仄平仄仄仄，平仄仄仄仄。","仄平仄平平，仄仄平平仄。"],"paragraphs":["霜色白皑皑，与雪竟无间。","不独齐国人，凌晨歌瓮饭。","古瓦灿奇葩，纤微分六瓣。","云寒晓不开，雝雝有孤雁。","犹记前十年，蹑舄青螺绾。","舒徐酌细泉，委折登危栈。","独恨来仓卒，野服未易办。","去年买小舟，敛板作微宦。","荒凉屋数椽，门外多车輚。","旋呼市居人，觕葺如缝绽。","寂坐冬夜深，霜风吹两骭。","旧书不敢废，官事不敢慢。","达哉漆园翁，出处任鹏鷃。"],"title":"岁时书事  其五"}
