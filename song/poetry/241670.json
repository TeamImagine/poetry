{"author":"周紫芝","id":241670,"strains":["平○平○仄平仄，仄仄平平平仄仄。","平平平仄○平仄，平仄平平仄平仄。","平平○仄平仄○，仄平平仄平○平。","平平仄仄仄？仄，仄仄平平平仄平。","仄平平平平仄仄，平仄仄仄平平仄。","仄仄平平平仄平，仄仄仄平○仄仄。","仄○平平○仄平，仄仄仄平○○仄。","○○平仄仄平平，仄仄仄平平仄仄。","仄平仄仄平平○○平，仄平仄仄仄仄平。","仄○仄平平仄仄，○平平仄平仄○。","仄平仄仄仄平仄，平○平仄平○平。","平平仄仄仄平仄，仄平仄仄平平平。"],"paragraphs":["吴王宫中半吴女，选入吴宫歌白苎。","姑苏台上看西施，羞得红妆不歌舞。","青丝笼髻云剪衣，玉垂双乳肤凝脂。","香罗对画两㶉𫛶，半约胸酥人未知。","迩来红鱼新入馔，西施乳入诗翁眼。","酽白还惊春雪温，细理不知燕玉软。","坐中嘉名思昔人，未许八珍当禁脔。","更将人乳作蒸豚，可笑此郎风味浅。","不知柱下风流张相君，暮年饮乳不饮醇。","帐中侍儿知有几，当时西子今未闻。","白头自笑竹坡老，烹鲜谁饷杯中珍。","江瑶敛袂敢争席，一尊伴我抛青春。"],"title":"河鲀之美唯西施乳得名旧矣而未有作诗者戏作此诗"}
