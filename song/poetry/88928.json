{"author":"徐玑","id":88928,"strains":["平平平仄平，平○平仄○。","仄平仄平仄，仄仄平平平。","仄仄仄仄仄，平仄仄平平。","仄仄平仄仄，仄平仄○平。","平仄仄仄平，仄仄平○平。","仄仄○平平，仄仄仄仄平。","仄仄平仄平，平平仄○○。","平平仄○仄，仄仄○平平。","平平仄平平，仄仄平仄平。","平平平仄○，仄仄仄仄平。","○平仄平仄，平仄平仄平。","仄仄○仄平，仄仄仄仄平。","平仄平○平，平仄仄仄平。","仄平平仄仄，仄仄仄仄平。","平仄平仄平，仄仄仄仄平。","仄仄仄平仄，平仄平仄平。","平平仄仄平，仄仄平仄平。","仄平平仄仄，仄仄平平○。","？平平仄平，平仄仄仄○。","仄仄仄平仄，○平平仄平。","平平○仄仄，仄仄平平平。","仄平仄平仄，仄仄平平平。","仄仄仄仄仄，平平仄仄平。","平○仄仄○，○仄仄仄平。"],"paragraphs":["南州冬日佳，风和霜气收。","出门访良友，散策寻清游。","负郭有野趣，荒草带寒流。","信步任所止，款扉得深幽。","初若隠者居，忽上云中楼。","揽以三层颠，恍与万象浮。","绿野宽作围，青山远相蟉。","凌然欲轻举，久乃思冥搜。","团团荔枝林，往往丛叶稠。","时于阴木间，略见碧瓦沟。","苍然晚烟集，红者枫树头。","𥩟立思转赊，顾盼目不周。","何意城中身，而对海上州。","要须千幅尽，未可一语酬。","时已梅萼春，景迈浙水秋。","远地得心赏，良会非宿筹。","黄柑况可餐，绿酒方出𥬠。","十年真契阔，再见方绸缪。","矧兹天一方，无异水上沤。","把盏不知暮，论文殊未休。","俄惊庭叶落，始觉昏鸦投。","独怜下弦月，未挂初旬钩。","绝景尚可揖，归途谅匪修。","何当雁荡间，相与老一丘。"],"title":"登三层楼与王仲言联句"}
