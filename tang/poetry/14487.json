{"author":"元稹","id":14487,"strains":["平平仄仄平平仄，平仄平平平仄平。","平仄平平仄平仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["山前古寺临长道，来往淹留为爱山。","双燕营巢始西别，百花成子又东还。","暝驱羸马频看堠，晓听鸣鸡欲度关。","羞见窦师无外役，竹窗依旧老身闲。"],"title":"华岳寺"}
