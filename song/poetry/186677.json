{"author":"杨杰","id":186677,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["讣闻孰不泪盈巾，宝鉴云亡社稷臣。","帝猎渭滨先得吕，神还崧岳旧生申。","默调一气归元鼎，坐致群伦入大钧。","孤贱无能报知遇，文章曾许继前人。"],"title":"申国吕公挽词"}
