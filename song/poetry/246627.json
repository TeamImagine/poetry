{"author":"吕本中","id":246627,"strains":["平平仄仄平，仄仄仄仄仄。","仄平平仄仄，仄仄仄仄仄。","平○仄仄仄，仄仄平仄仄。","○平仄平平，仄仄仄仄仄。","仄平仄平平，仄仄仄仄仄。","仄仄平仄仄，○仄仄仄仄。","平平平仄仄，仄仄平仄仄。","平平仄仄仄，仄仄仄仄仄。","平平仄仄仄，仄仄仄仄仄。","○仄仄仄平，平平○平仄。"],"paragraphs":["穷乡未寂寥，五月富笋茁。","近山新得雨，此物晚亦发。","初看数寸出，意有千尺抜。","长条不成鞭，乃以美见伐。","锦绷罢骈头，玉指已不袜。","坐令藜藿口，如受滫瀡滑。","连年江海病，未免鱼蟹罚。","甘津到齿颊，恐此或未察。","居闲快一饱，我已久断杀。","更莫厌比邻，时时听羮戛。"],"title":"食笋"}
