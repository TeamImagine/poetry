{"author":"崔致远","id":47094,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["望中旌斾忽缤纷，疑是横行出塞军。","猛焰燎空欺落日，狂烟遮野截归云。","莫嫌牛马皆妨牧，须喜狐狸尽丧群。","只恐风驱上山去，虚教玉石一时焚。"],"title":"野烧"}
