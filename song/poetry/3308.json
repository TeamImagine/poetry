{"author":"陈与义","id":3308,"strains":["仄仄平仄○，○仄仄平平。","仄平平平仄，仄仄仄仄○。","仄仄仄仄○，平仄仄平平。","仄平仄平仄，平仄平平平。","○平仄平○，仄仄平仄平。","仄平平平仄，仄仄仄仄平。","平仄仄仄仄，仄仄平○平。","平○平仄平，仄仄○仄平。"],"paragraphs":["客子寒亦行，正月固多阴。","马头东风起，绿色日夜深。","大道不敢驱，山径费推寻。","丈夫不逢此，何以知岖嵚。","行投舞阳县，薄暮森众林。","古城何年缺，跋马望日沉。","忧世力不逮，有泪盈衣襟。","嵯峩西北云，想像折寸心。"],"title":"次舞阳"}
