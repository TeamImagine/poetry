{"author":"戴栩","id":104161,"strains":["仄平仄仄平仄平，平平○仄仄仄仄。","仄平平仄仄平仄，平平○仄平平平。","仄平仄仄仄平仄，平平仄仄平平仄。","○平平仄○平平，平仄仄平仄平仄。","仄平○平平仄○，平平平平平仄○。","仄平平仄○平仄，仄仄平平仄仄平。","平平○○平仄仄，○平仄仄平平仄。","平仄平平仄仄平，平平○仄平平仄。","平平仄仄仄仄○，仄仄平仄平仄平。","平平平平仄仄仄，平仄平仄平平平。","仄仄平平平仄仄，平仄平○仄仄仄。","仄○平仄平仄○，仄○平平平仄仄。","平○平仄平平平，平平○仄○平平。","仄平仄仄仄平仄，○仄平平仄仄平。"],"paragraphs":["建安七子云锦裳，东阿冠珮俨帝傍。","美人依约驻何许，卮言和饰含芳芗。","虎头妙处似痴绝，丹青貌出花边月。","空词无色重徘徊，多态有颦转萧屑。","软风吹香熊耳苍，蘅皋芝田晴翠长。","玉笙飘断牵情梦，羽葆翻开顾影光。","兰钗横峩双凤翥，调高不染巫峰雨。","龙髓生霞谢露铅，蝉衫如水萦金缕。","瀛洲学士老率更，服暗编简谁施嫱。","平生肝肠忽妩媚，神气钩画同飞扬。","阅晋经唐今几昔，光景常鲜日月白。","绍兴天子曾品题，价重珊瑚何翅百。","吾闻商雒神灵居，祗今王会临皇舆。","愿公翊我九畴主，更睹龟呈绿字书。"],"title":"题顾恺之画洛神赋欧阳率更书高宗御跋寿右司"}
