{"author":"王十朋","id":23003,"strains":["仄平仄仄仄，仄○平平仄。","平仄○平平，平平仄平仄。","仄仄○平平，平平平仄仄。","平仄平平平，平平仄平仄。","○仄平仄平，○○仄平仄。","平平仄○○，仄仄仄仄仄。","仄仄○仄平，○仄平仄仄。","平平仄仄平，仄仄仄平仄。"],"paragraphs":["久伤伐木废，每叹吾生晚。","黄鸟从何来，乔林绿垂幰。","忽作相呼声，朋来无近远。","高翥凌云烟，斜飞集池苑。","中有幽谷姿，迟迟下遥𪩘。","群音巧相和，出语独不婉。","哑哑如老乌，闻者弓欲挽。","知心有杜鹃，劝尔故园返。"],"title":"馆中三月晦日闻鶑胡邦衡有诗用东坡酴醾韵有君侧无谗人发口不须婉句某次韵"}
