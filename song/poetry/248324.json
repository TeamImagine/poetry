{"author":"赵鼎","id":248324,"strains":["平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["鸣铙叠鼓两山傍，晓泛回潮石佛洋。","漠漠东风吹瘴雾，曈曈暖日上扶桑。","如闻鹤驭来空阔，知有神洲在渺茫。","何必山林啖灵药，他年鼓枻访东皇。"],"title":"过石佛洋"}
