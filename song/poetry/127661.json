{"author":"方岳","id":127661,"strains":["平平仄平○，仄仄仄平仄。","仄平仄平仄，○仄仄平仄。","仄○仄平平，仄仄仄仄仄。","仄平○平平，平仄平仄仄。","仄平仄仄平，平平平○仄。","平平平平平，仄仄平仄仄。","仄仄仄仄平，仄仄平仄仄。","○○○仄○，○仄仄？仄。","平平平仄平，○仄仄平仄。","平平仄仄平，仄仄平平仄。"],"paragraphs":["秋宵一何长，客梦一何短。","坐为识丁累，弹铗落孤馆。","所思渺寒江，苦惜会面罕。","岂无相携人，情话谁与款。","昔为爨下桐，今为沟中断。","江风摇青灯，几砚尘欲满。","不惯事典签，与子书亦懒。","传闻教辟雍，如乐得嶰管。","诸生声利尘，颇欲一湔澣。","何时夜雨床，共话晴云碗。"],"title":"寄陈国录"}
