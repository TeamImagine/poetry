{"author":"释德洪","id":228520,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["吏散东园胜践多，落花起舞鸟能歌。","故应毛颖曾同泛，不独龙文惯自磨。","弄影风枝空掩冉，困人天气近清和。","倚栏欲去犹回首，奈此霄晴月色何。"],"title":"题使园眄柯亭"}
