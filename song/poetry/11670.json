{"author":"胡寅","id":11670,"strains":["仄平○○仄平○，仄仄平仄平平平。","平平平平仄仄仄，仄仄平仄平平平。","仄平仄仄仄仄○，仄仄平仄平平平。","仄平仄仄仄平仄，仄仄仄仄平平平。","平平仄仄○仄仄，仄仄仄平平仄平。"],"paragraphs":["大堤蜿蜒挟江长，卉木同泛春风香。","青青嘉蔬不用买，采撷烹瀹皆堪尝。","羜肥豕腯白黑正，酒美鱼贱吞江乡。","岂惟物产具丰好，地势固可争雄强。","归来作赋兴不浅，一饭美芹心讵央。"],"title":"和仁仲归乡有感"}
