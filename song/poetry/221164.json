{"author":"邹浩","id":221164,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平平平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["淮海维扬第一流，三关齐透万缘休。","真心岂复随灰劫，遗骨终然寄橘州。","専为流通深叹赏，莫相钝置豁愁忧。","觉来欲语无人听，屋角荧荧空斗牛。"],"title":"梦秦少游"}
