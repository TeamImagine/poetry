{"author":"释德洪","id":227823,"strains":["仄仄仄平平仄仄，仄仄平平仄平仄。","仄平平仄仄仄平，？平仄平平仄仄。","仄平平平仄平仄，仄平仄平仄仄仄。","平仄○平仄平仄，仄○平平平仄仄。","平平平仄仄○仄，仄仄平平平仄仄。"],"paragraphs":["六月稻田龟兆坼，十日愁霖潦翻室。","试来嵒下酌此泉，□寒一泓无减溢。","以杯浮之著沙石，戏投鲋鱼露尾脊。","谁令空阶响环珮，卧听泠然心境寂。","诗成窗户湿空翠，便觉西山排闼入。"],"title":"游荐福题浅沙泉"}
