{"author":"鲍溶","id":18942,"strains":["仄仄平仄平，○平仄平平。","平○仄仄仄，平仄平平仄。","仄仄仄仄平，仄平仄仄平。","仄仄仄仄仄，平平仄平平。","平仄仄仄仄，平平平仄平。","平平仄仄仄，仄仄平平平。","平平平平平，○仄仄平平。","平仄平仄仄，仄平平仄平。","平仄平仄仄，平平仄平平。","仄仄仄仄平，平平仄平平。","仄仄平平仄，仄仄平仄平。","仄平平仄平，仄仄仄仄平。","平平仄仄平，仄仄仄仄平。","仄仄仄平仄，平平仄平平。"],"paragraphs":["帝命河岳神，降灵翼轩辕。","天王委管籥，开闭秦门北。","顶戴日月光，口宣雨露言。","甲马不及汗，天骄自亡魂。","清冢入内地，黄河穷本源。","风云寝气象，鸟兽翔旗旛。","军人歌无胡，长剑倚昆仑。","终古鞭血地，到今耕稼繁。","樵客天一畔，何由拜旌轩。","愿请执御臣，为公动朱轓。","岂令群荒外，尚有辜帝恩。","愿陈田舍歌，暂息四坐喧。","条桑去附枝，薙草绝本根。","可惜汉公主，哀哀嫁乌孙。"],"title":"述德上太原严尚书绶"}
