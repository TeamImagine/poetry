{"author":"晁说之","id":219945,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄仄仄仄平平仄，仄仄平平仄仄平。"],"paragraphs":["帝室中兴运更赊，如闻庙议尚堪嗟。","和亲费尽三公力，兵革伤残百姓家。","解使亚夫营细柳，却教贾谊傅长沙。","顾予岂是奔亡者，独抱寒枝愧暝鸦。"],"title":"有感"}
