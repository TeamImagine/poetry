{"author":"黄庭坚","id":206162,"strains":["仄平平仄仄，平仄平仄仄。","平平仄仄仄，平仄仄平仄。","平平平仄仄，仄仄○仄○。","平平平平平，平仄平仄仄。","平○仄平平，○平仄平仄。","平平仄平平，平仄平仄○。","仄仄仄平平，仄平平仄仄。","仄平仄平平，仄仄平仄仄。","仄平平仄仄，平仄仄仄仄。","平平仄仄平，○仄仄平○。","平平平平仄，○仄仄平仄。","仄平仄仄平，仄仄平仄○。","平平仄仄○，平仄仄平仄。","平平仄平仄，仄仄仄仄仄。","平仄平仄平，○平仄○仄。","平平仄平仄，仄仄平平仄。","平平仄仄平，平仄○仄仄。","○平○仄仄，平仄○仄仄。","仄仄○平仄，○仄平仄仄。","平仄仄仄平，平平仄仄仄。","仄仄仄平平，仄平仄平仄。","仄平仄平平，仄仄平仄仄。","仄仄仄平平，平仄平仄仄。","平仄仄○平，平平平平仄。","平平仄仄平，平仄平平○。","○仄仄平平，仄仄仄平仄。","平平仄仄平，仄仄仄平仄。","仄仄仄平平，仄平○仄仄。","○○平平○，仄仄平仄○。","平○平仄仄，仄○仄平仄。"],"paragraphs":["种萱盈九畹，苏子忧国病。","炎蒸卧百战，山立有余劲。","斯人廊庙器，不合从远屏。","江湖摇归心，毛发侵老境。","艰难喜归来，如晴月生岭。","仍怀阻归舟，风水蛟鳄横。","补衮谏官能，用儒吾道盛。","上书诋平津，蠹藁初记省。","至今民社计，非事颊舌竞。","方来立本朝，献纳继晨暝。","人材包新旧，王度济宽猛。","必开曲突谋，满慰倾耳听。","斯文吕与张，泉下亦苏醒。","天聪四门辟，国势九鼎定。","身得遭太平，分甘守闲冷。","天津十年面，想见颀而整。","何时及国门，休暇过煮茗。","烧灯留夜语，鸿雁看对影。","但恐张罗地，颇复多造请。","维此礼部公，寒泉甃旧井。","谪去久羸瓶，召还汲修绠。","太任决斋宫，陛下天统庆。","日月进亨衢，经纬寒耿耿。","西走已和戎，南迁无哀郢。","谁言两逐臣，朝辔天街并。","王子窜炎洲，万死保躯命。","还家颊故红，信亦抱渊静。","税屋待车音，扫门亲帚柄。","行当怀书传，载酒求是正。","端如尝橄榄，苦过味方永。"],"title":"次韵子由绩溪病起被召寄王定国"}
