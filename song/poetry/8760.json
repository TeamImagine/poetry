{"author":"张嵲","id":8760,"strains":["仄平平仄仄，仄仄仄平平。","平仄仄平平，仄平仄平平。","仄○平仄平，仄仄○平平。","平仄仄平仄，仄仄平平平。","○平仄平平，仄平仄仄○。","○平仄平仄，仄仄仄仄平。","平平仄仄仄，仄仄平平平。","仄仄仄○仄，仄仄仄平平。","平平仄平○，平平仄平平。"],"paragraphs":["泊舟依聚落，水色澹余辉。","红树满秋山，夕烟上霏微。","稍观渔火明，渐见行人稀。","孤客畏遥夜，况乃穷秋时。","疏篷见天星，朔风左右吹。","重衾不能煖，展转枕屡移。","怀归意恋恋，感旧心凄凄。","骤使百虑集，起坐复搘颐。","人生谅多牵，吁嗟竟何为。"],"title":"舟中独夜"}
