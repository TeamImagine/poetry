{"author":"孙觌","id":239287,"strains":["仄平平仄仄平平，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，平仄平平仄仄平。","仄仄平平平平仄，仄平仄仄仄平平。"],"paragraphs":["玺书光丽九芝涂，绣斧煌煌刺史车。","当路狐狸那足问，漫山藜藿未应鉏。","使星尚供天南极，卿月终环帝北居。","此夜光华贲岑寂，故侯留落在郊墟。"],"title":"谢景思提举见过用药寮韵赋三诗寄谢  其一"}
