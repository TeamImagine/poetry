{"author":"马廷鸾","id":145425,"strains":["仄仄平平平仄平，平平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["彼美人兮无古今，挑灯勘史夜沉沉。","昌唐无复浯溪颂，哀郢常多楚泽吟。","麟获自伤王迹息，鹃啼谁念帝魂深。","祇今莫唱贞元曲，但忆曾闻正始音。"],"title":"北平家传成  其三"}
