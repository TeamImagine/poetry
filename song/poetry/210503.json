{"author":"杨亿","id":210503,"strains":["平平平仄仄平仄，平仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["乡关迢遰数千里，场屋蹉跎二十年。","三献犹垂卞和泪，几人先著祖生鞭。","风尘漫索长安米，禾黍全荒负郭田。","关外贤豪遍投分，赵囊回日满金钱。"],"title":"黄觉东游"}
