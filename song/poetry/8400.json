{"author":"李处权","id":8400,"strains":["平仄仄○仄，仄仄平平平。","平平仄平仄，仄仄平仄平。","平仄仄仄仄，仄○平仄○。","仄仄仄仄仄，平平仄平平。","仄平平仄仄，仄仄仄仄平。","平平平仄平，平仄仄○平。","平平仄○○，仄平仄平平。","平○仄平平，仄仄○仄平。"],"paragraphs":["舟子厌牵挽，峻濑凌风湍。","烟霏丽初日，水汽生早寒。","鹾物直六伯，始叹生理难。","一月不食肉，凄然对盘餐。","客程方浩渺，念此道里賖。","秋林伤客情，霜叶色胜花。","溪鱼不论钱，我饥岂无涯。","何当见升平，四海如一家。"],"title":"将至兰陵道中以远岫重叠出寒花散漫开为韵  其六"}
