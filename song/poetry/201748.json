{"author":"彭汝砺","id":201748,"strains":["平平仄仄仄平平，仄仄平平仄仄平。","仄仄仄仄平平仄，平平仄仄仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["风波久与故人违，临水登山百尔思。","世事易令人苟简，年华稍恨我衰迟。","尚迁乔木出幽谷，忍舍灵龟观朵颐。","鱼雁不应嫌寂寞，时将一字寄天涯。"],"title":"答赵正夫"}
