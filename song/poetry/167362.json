{"author":"宋无","id":167362,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["荒园日日涉蓬蒿，破屋年年盖把茅。","向石侧生花倚势，缘墙直上豆攀高。","归兮春草芜三径，老矣松风有二毛。","莫笑家贫拙于事，长须能压榨头糟。"],"title":"秣陵寓居"}
