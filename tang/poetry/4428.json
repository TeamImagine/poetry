{"author":"钱起","id":4428,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平仄仄仄平仄仄，仄仄仄仄仄平平。"],"paragraphs":["日暮穷途泪满襟，云天南望羡飞禽。","阮肠暗与孤鸿断，江水遥连别恨深。","明月既能通忆梦，青山何用隔同心。","秦楚眼看成绝国，相思一寄白头吟。"],"title":"七盘岭阻寇闻李端公先到南楚"}
