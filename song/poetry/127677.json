{"author":"方岳","id":127677,"strains":["仄平平仄平，仄仄平仄平。","仄平仄平仄，平仄○仄平。","仄平仄平仄，平仄仄仄○。","平平仄平仄，仄仄平平平。","仄平仄仄仄，仄仄仄仄平。","仄仄仄仄仄，仄仄仄仄平。","仄仄仄仄仄，平仄平平平。","仄○平仄平，仄仄平○平。","仄平仄仄平，平平仄仄平。","平仄仄仄仄，仄仄平平平。","仄仄平仄平，平平仄平平。"],"paragraphs":["我贫良亦囏，未老生白须。","策名奉常第，年已三十余。","半生苦无几，宁不欲疾驱。","山麋野而僻，所至皆崎岖。","一登督视府，两驾太守车。","意见有不合，索去不待炊。","所以二十载，同一优侏儒。","岂如云水身，自适瓜芋区。","夕吾酒一瓢，朝吾饭一盂。","贫贱与富贵，本自无羞殊。","寄语刘伯龙，毋烦鬼揶揄。"],"title":"读白诗效其体  其一"}
