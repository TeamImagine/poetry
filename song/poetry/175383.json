{"author":"刘敞","id":175383,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["东风万木竞纷华，天下无双独此花。","那有灵霙凌暖日，不为琪树隔流沙。","祠城寂寂春空老，江雨冥冥日易斜。","仙品国香俱绝妙，少倾高兴尽流霞。"],"title":"无双亭观琼花赠圣民"}
