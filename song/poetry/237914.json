{"author":"王庭珪","id":237914,"strains":["平平平仄仄平仄，仄仄○平平仄仄。","仄平仄仄平仄平，平○仄仄仄平仄。","仄仄平平仄仄○，仄○平仄仄○平。","平平平仄○平仄，仄仄平平平仄平。"],"paragraphs":["君家梁苑妙人物，羯末封胡咸勃窣。","子今二十能缀文，诗如阵马敢驰突。","此去荆湖道路长，要吟秋水动三湘。","归时蕉叶应黄落，賸入骚人春草香。"],"title":"送向丰之"}
