{"author":"韩愈","id":10162,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["幸自同开俱隐约，何须相倚鬬轻盈。","陵晨并作新妆面，对客偏含不语情。","双燕无机还拂掠，游蜂多思正经营。","长年是事皆抛尽，今日栏边暂眼明。"],"title":"戏题牡丹"}
