{"author":"包融","id":45494,"strains":["平仄仄平仄，仄平仄仄平。","仄平仄平仄，仄仄仄平平。","平仄仄仄仄，平平平仄平。","仄平仄平仄，仄仄平平平。","平仄仄平仄，仄仄平平平。","平平仄仄仄，仄仄仄平平。","平仄○平仄，仄仄○○平。","平仄仄平仄，仄平仄平○。","仄平仄仄仄，仄仄仄平平。","平仄平○仄，仄平平仄平。"],"paragraphs":["江外有真隐，寂居岁已侵。","结庐近西术，种树久成阴。","人迹乍及户，车声遥隔林。","自言解尘事，咫尺能辎尘。","为道岂庐霍，会静由吾心。","方秋院木落，仰望日萧森。","持我兴来趣，采菊行相寻。","尘念到门尽，远情对君深。","一谈入理窟，再索破幽襟。","安得山中信，致书移尚禽。"],"title":"酬忠公林亭"}
