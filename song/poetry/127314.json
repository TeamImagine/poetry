{"author":"方岳","id":127314,"strains":["平平仄平平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["妖蟆不为中秋地，老兔先奔昨夜寒。","世事相违剧晴雨，人生何苦许悲欢。","云窗自照青藜杖，月户重修白玉盘。","坐想西风万袍鹄，政飞健笔写琅玕。"],"title":"八月十四月食中秋遂无月"}
