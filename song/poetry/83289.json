{"author":"陈文蔚","id":83289,"strains":["平平平仄仄平平，仄仄平平仄仄平。","平仄平平仄平仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["清时何故有遗材，酒胆如虹亦壮哉。","多谢论交比金石，自惭进德未涓埃。","政须尊酒风前共，莫作扁舟月下回。","风雪当门须有夜，要观四物一时来。"],"title":"和徐子融见寄"}
