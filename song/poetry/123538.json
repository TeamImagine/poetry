{"author":"郑宅","id":123538,"strains":["平仄平平仄仄平，仄平平仄仄平平。","平平仄平平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["云谷高风挽不留，尚余书泽贲松楸。","山瞻泰华岩岩耸，水接濂伊混混流。","千古为渠开日月，百年知我有春秋。","自怜晚学无仙骨，空把遗编记话头。"],"title":"题朱文公唐石坟庵"}
