{"author":"陆游","id":40489,"strains":["仄仄仄○平，平平仄仄平。","平○仄平仄，仄仄仄平平。","平仄平平仄，平平仄仄平。","仄平平仄仄，平仄仄○平。","仄仄○○仄，平平仄仄平。","平平仄仄仄，平仄仄平平。"],"paragraphs":["节物喜更新，清秋最可人。","徐行曳藤杖，小立岸纱巾。","烟雨迷衰草，汀洲老白蘋。","鹤巢时托宿，猿果每分珍。","羽客期烧药，毛人约卜邻。","兰亭故不远，千载见清真。"],"title":"秋兴"}
