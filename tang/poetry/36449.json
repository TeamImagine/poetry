{"author":"李建勋","id":36449,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["粉蝶翩翩若有期，南园长是到春归。","闲依柳带参差起，困傍桃花独自飞。","潜被燕惊还散乱，偶因人逐入帘帏。","晚来欲雨东风急，回看池塘影渐稀。"],"title":"蝶"}
