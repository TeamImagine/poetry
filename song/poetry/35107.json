{"author":"梅尧臣","id":35107,"strains":["仄仄平仄平，平平平仄仄。","平平仄○平，平仄仄平仄。","平仄仄平○，平平平仄仄。","仄平平仄○，仄仄平平仄。","平平平仄仄，平仄仄○仄。","仄仄仄平平，平平仄平仄。"],"paragraphs":["雉节居杜陵，南山常在目。","今兹羡行游，因以谢岩谷。","环锡恣探胜，棕綦方践陆。","五门岚翠横，八水秋阴覆。","云峰多隠见，林岭乍回复。","若见采芝人，余非恋微禄。"],"title":"元政上人游终南"}
