{"author":"许应龙","id":95069,"strains":["仄仄平仄平，平仄平仄仄。","仄仄仄平平，平平仄平仄。","仄仄仄仄平，仄仄平○仄。","平平○仄平，平仄仄平仄。","○仄仄平平，仄仄平仄仄。","仄仄仄平平，仄平仄平仄。","仄仄仄平平，○平○仄仄。","平平仄平平，仄仄平平仄。","○仄平○平，仄仄仄平仄。","仄仄仄平○，仄平平仄仄。","○仄仄平平，仄○平仄仄。"],"paragraphs":["帝念畿甸民，财力俱有限。","俗吏肆贪残，侵渔荡赀产。","致治在得贤，刺史尤当拣。","明公如范滂，清节迈杨绾。","疏宠畀仓台，一道俱刮眼。","籴贵望公平，敛苛冀公刬。","察吏贵精明，临民当敬简。","高才固优为，伫见鸠功僝。","将令愁叹民，喜至笑声莞。","绣节暂驰驱，玉堂资著撰。","行矣促公归，饯行聊举盏。"],"title":"送人赴仓台"}
