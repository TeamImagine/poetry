{"author":"文天祥","id":156637,"strains":["仄平仄仄平，平平仄平仄。","平平平仄○，平仄平仄仄。","仄平仄平仄，仄仄仄仄平。","仄平平仄平，仄仄仄仄平。","仄仄仄仄平，平平仄仄仄。","仄仄平平平，仄仄仄平仄。","仄仄仄平平，仄仄仄仄平。","平平仄仄仄，平仄仄仄平。","仄平平仄平，平仄平平仄。","平平仄仄仄，平平平仄仄。","平平平仄平，仄平平仄平。","平仄仄○仄，○平平平平。"],"paragraphs":["路逢一石碑，亭亭傲风雨。","停骖仿佛看，云是无主墓。","末书戊申岁，屈指九十秋。","是时龙渡江，甲子恍一周。","借问葬者谁，承平百世祖。","亦有周余民，战骨委黄土。","太祖下江南，誓不戮一人。","神孙再立国，天以报至仁。","大河流血丹，屠毒谁之罪。","潼关忽不守，皇皇依汴蔡。","螳螂知捕蝉，不知黄雀来。","今古有兴废，重为生人哀。"],"title":"葬无主墓碑"}
