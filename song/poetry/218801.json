{"author":"李廌","id":218801,"strains":["平平仄仄仄平○，平平仄○仄仄平。","仄○仄平仄平仄，仄仄仄仄平平平。","仄平平仄仄仄仄，平平仄仄○平平。","○平仄平仄平仄，仄仄仄仄平平平。","平平平平仄平仄，仄平平仄平○平。","仄平仄仄仄平仄，平平仄仄平仄平。","仄平仄○平仄仄，仄仄仄仄仄仄平。","仄平仄仄仄○仄，平平平仄平平○。","仄平仄仄仄仄仄，仄仄○仄平平平。","仄仄平平仄○仄，仄仄仄仄平平平。","仄○平平平平仄，仄仄○仄○平平。","仄○仄仄平仄仄，仄平仄仄○平平。","仄平平平仄平仄，仄○平仄平○平。","仄平仄仄仄平仄，平平仄平仄仄○。","仄平仄平仄○仄，仄○仄仄○平平。","仄平仄平仄○仄，仄仄平仄平仄平。","仄平仄仄平仄仄，平仄仄仄平平○。"],"paragraphs":["吴砧已碎乐生论，京江昔沈瘗鹤铭。","半裁紫阳立砆石，考击化度求金籯。","乃知金石有厄会，名碑旧叠长安城。","顷年醴泉有贤令，政誉蔼蔼多流馨。","为怜文星足人杰，昔皆祔葬陪昭陵。","坏垣粪壤得颜碣，榛丘棘垅求魏徵。","史讹遂正冲远字，石阙再树六骏形。","板图列籍示过客，龟趺螭首罗齐廷。","后来谬令类俗子，辄去其籍人皆惩。","昔到般舟访遗迹，季海寺记今雕零。","晓闻晨钟呼僧粥，石磬嘹亮穿云清。","往观乃是唐短碣，大穷索缚乘前楹。","字形峥嵘笔萧散，远过名殿诸题经。","劝僧拂拭置高壁，安知野僧不我听。","十年再游尚如昔，击拊刻划将俱平。","急归入城讽县令，立使舁至无久停。","此碑复立非我力，奇物久废天须兴。"],"title":"自山中归至登封遂讽高宰令取峻极中院厨前石钟板盖唐人寺记字甚奇丽也"}
