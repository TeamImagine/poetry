{"author":"龚大明","id":95008,"strains":["仄仄平平平仄仄，平平仄仄平平仄。","○平仄仄仄平○，仄仄平平仄平仄。","平平仄仄仄平平，平仄平平仄平仄。","平平仄仄仄平平，平平仄仄平平仄。"],"paragraphs":["九转工夫真妙绝，丹炉进火徐徐热。","离龙坎虎自归降，姹女婴儿共欢悦。","天机密运造元微，精采神光迥然别。","枝头结果有时红，骖鸾跨鹤神仙列。"],"title":"赠道友怡云潘先生"}
