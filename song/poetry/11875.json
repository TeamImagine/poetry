{"author":"胡寅","id":11875,"strains":["仄仄平平仄仄平，仄仄平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["闻道园池各著名，起予归梦过临蒸。","已开尘外寻山眼，更曲堂中饮水肱。","有地且须多种秫，好闲何必苦邀僧。","杖藜他日端来去，但恐公朝正与能。"],"title":"又和湘滨卜居"}
