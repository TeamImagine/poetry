{"author":"杨时","id":215127,"strains":["平平仄平仄平仄，平仄平仄平○○。","平平仄仄仄仄仄，平仄仄仄平○平。","平平平平仄仄仄，仄平仄仄○仄平。","平○仄仄平仄仄，○平平仄○仄平。","平平仄○仄平仄，平平仄仄平平平。","平平平平仄平仄，仄仄仄平平平平。","平平仄仄仄○仄，平仄仄仄平平平。","平平仄平仄仄仄，平平仄仄平平平。","平○仄仄○仄平，仄仄平○平平仄。","仄平仄平仄平仄，仄平平仄平平平。","平平仄仄平平平，平平仄仄○平平。","平仄仄仄仄平仄，仄仄仄仄平平平。","平平平仄仄仄仄，仄仄仄仄平平平。","平平平平仄仄仄，仄仄仄○平平平。","平○仄仄仄平仄，平平○仄平○平。","平平仄仄仄平仄，仄○○仄平平平。"],"paragraphs":["衡湘侧南二千里，清淑之气常蜿蜒。","丹沙玉石气所感，融结万状非磨镌。","穷源荒蹊异岱畎，不逢禹绩轻弃捐。","苔封土蚀谁复问，嶙峋僵卧当市廛。","龟山老叟见之喜，鸠徒辇置罗前轩。","岧峣孤峰露仙掌，屹若太华青摩天。","倾崖断壑坐中见，葱蒨似玉生云烟。","初疑祖龙未死日，浮梁拟跨咸池渊。","神号鬼怒驱不前，捶系刓磷成枅圈。","又疑巨人出龙伯，揭竿来自昆仑巅。","连鳌合负云涛翻，蓬壶簸荡留平川。","繄予竟日倚栏槛，矫首便欲追灵仙。","尻轮神马自足驾，已觉两腋风泠然。","琼台浮游与世隔，醉傲笑拊洪崖肩。","山间草木即灵饵，含英茹实资长年。","悠悠广息变今古，坐看溟渤成桑田。"],"title":"假山"}
