{"author":"张嵲","id":8866,"strains":["仄仄仄○平，平平平仄仄。","仄仄平仄○，平平仄平仄。","仄仄仄平平，平○仄仄仄。","平平仄仄仄，仄○平平仄。","仄仄仄平平，平平○仄仄。","平○平仄仄，仄仄平平仄。","仄○○仄平，仄仄○○○。","仄仄○平平，○仄平平仄。"],"paragraphs":["野鹤本长生，孤云无定意。","托迹虽世间，游心乃尘外。","请问绛人年，曾观柏寝器。","微言洞倚伏，妙中惊人世。","往夏识方瞳，今春分别袂。","飞帆烟雨外，驻锡云林际。","逸兴轻远游，滞念牵离思。","后夜听钟鸣，应在寒山寺。"],"title":"赠相僧杨懒散"}
