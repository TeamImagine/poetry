{"author":"王十朋","id":22379,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["鹿岩重见鹿门翁，襟宇浑然太古风。","负郭良田全种德，起家难弟已收功。","花间麟冢经年就，木杪龟趺指日丰。","门婿自惭非李汉，鄙文何足状韩公。"],"title":"贾府君挽词"}
