{"author":"释正觉","id":5120,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["飘飘捉杖出烟萝，行丐身心遽许多。","针鼻细中投玉线，机头密处度金梭。","应缘片片云成雨，分照团团月在波。","底意周旋便回首，旧巢寒卧雪林柯。"],"title":"应禅人开田求颂"}
