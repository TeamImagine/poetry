{"author":"刘攽","id":183044,"strains":["仄○仄平仄，平仄仄仄○。","仄平仄仄平，平平平平平。","平仄仄仄仄，仄平○仄○。","平平仄平平，仄平仄平平。","平平平仄平，平仄平平○。","仄仄仄仄仄，平平平仄平。","平平仄仄仄，仄平平仄平。","平仄仄仄平，仄平○仄平。","仄仄仄平仄，平平仄仄○。","仄仄平平平，仄仄平平平。","仄平平平仄，仄仄仄平平。","仄○仄平平，平平仄平平。","仄平仄平仄，平仄○平平。","仄平仄平平，平平平仄平。","平平平仄仄，平平○平平。","仄平○平平，仄○仄平平。"],"paragraphs":["六王昔崩荡，秦帝按剑兴。","虎争四十年，方隅为之平。","豪气竟未已，用民如不胜。","因河既为池，起洮复坚城。","嘉哉诸老翁，携手西山行。","避世往不返，逍遥尘外情。","明星备洒扫，巨灵为友朋。","饥食玉井莲，手携三秀英。","世事一朝变，龙蛇复纵横。","石火咸阳焚，蚁聚成皋争。","致身青云外，顾视不为惊。","万期乃须臾，安知谷为陵。","尔来见图画，真气犹冥冥。","世人但蓬蒿，安知鸿鹄征。","桃源迷去路，蓬莱浪知名。","异时三峰游，会当慰平生。"],"title":"华山隠者图"}
