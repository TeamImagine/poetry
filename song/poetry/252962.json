{"author":"李弥逊","id":252962,"strains":["平平仄仄仄，平平○平○。","平平仄平平，平仄平仄平。","平平平仄○，平仄平仄○。","？平仄平平，仄仄○平平。","仄仄仄仄仄，仄平仄平平。","平平仄仄仄，仄仄平平平。","平平？○仄，平仄平平○。","平平仄平仄，平仄平平平。","平○仄平仄，仄仄○平平。","平平仄平仄，平平仄平平。"],"paragraphs":["春云覆老屋，孤僧正安禅。","缤纷雨天花，云是千岁莲。","谁知天上相，来结林下缘。","倘徉爱亭阴，灌木苍虬然。","古意吊鳯穴，祖风契渔船。","丰隆亦解事，一扫千林烟。","光风尚骀荡，芳物俱蕃鲜。","诗成唤阿买，平处凌羲𫐌。","登临赖陶写，可但思平泉。","郊原问农事，柔桑起蚕眠。"],"title":"次韵叶观文游贤沙鳯池安国之作"}
