{"author":"孔平仲","id":204013,"strains":["仄仄平平仄仄平，平平平仄仄平平。","仄平仄仄平平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["口吐丝纶一代英，央央旌旆发神京。","小堂且作蕃宣守，寸晷昔闻弦诵声。","耳白于颜君有誉，言藏之默我无营。","吕溪傅野何须出，山野嫌人问姓名。"],"title":"因来诗有题桥之句呈陆农师  其二"}
