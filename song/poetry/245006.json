{"author":"李纲","id":245006,"strains":["平平仄平平仄平，仄仄仄仄平仄平平。","仄仄○平仄仄平，平仄平平仄○仄。","仄平平平仄平平，平仄仄平仄平平。","仄平仄平仄仄平，平平仄平平平平。","仄仄平仄平仄平平。"],"paragraphs":["秋风起兮黄叶飞，远客异土兮未能归。","白露降兮悴众芳，怀美人兮怅难忘。","变星霜兮阻山河，风异响兮水增波。","溯明月兮发浩歌，群阴积兮浮云多。","岁聿云暮兮奈愁何。"],"title":"秋风辞"}
