{"author":"陆游","id":40912,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["赫日炎威岂易摧，火云压屋正崔嵬。","嗜眠但喜蕲州簟，畏酒不禁河朔杯。","人望息肩亭午过，天方悔祸素秋来。","细思残暑能多少，夜夜常占斗柄回。"],"title":"六月十七日大暑殆不可过然去伏尽秋初皆不过数日作此自遣"}
