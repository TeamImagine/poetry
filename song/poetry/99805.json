{"author":"洪咨夔","id":99805,"strains":["仄平仄平仄○平，平平仄仄平平平。","仄仄平平平平平，平仄仄平仄仄平平平。","仄平仄仄平仄仄，仄仄○仄平平○。","平平仄仄仄平平，平仄平仄仄仄平平平。","平仄仄仄平仄仄，平仄仄仄平平平。","仄平平仄仄仄仄，仄仄平仄平平平。","仄平仄仄平仄平，仄平仄仄平平○。","平平仄仄仄仄平，平平仄仄平○平。","仄平仄仄仄○仄，仄仄平仄平平平。","平○平仄仄仄仄，平平仄平○平平。","平平○仄仄○仄，仄○仄仄平仄平。","仄平仄平仄仄仄，平平仄仄平平平。","平平平仄平仄仄，平仄平仄○平平。","平○仄仄仄仄仄，仄仄仄仄平平平。"],"paragraphs":["富儿种卮敌封君，贫翁结柳呼奴星。","物理亏盈蛇夔蚿，惟有读书可以逃天刑。","守玄老死天禄阁，巧宦三入承明庭。","人生得失雉枭卢，惟有知道可以垂芳馨。","嗟予钝甚炉底矿，陶写淬濯谁为硎。","买书充屋手点勘，杞菊门巷槐花零。","九流七略宗六经，大川小浍趋东溟。","骚人墨客几汗青，秦姬赵女争娉婷。","圣贤气脉眇如线，义理门户元无扃。","圆冠方屦弗见道，金貂玉櫑空图形。","君年正壮眼如漆，一过万字披不停。","借书一瓻走赤脚，灯前急雨鸣高瓴。","扶舆磅礴天两目，渟蓄云气藏风霆。","钩深造极猛着力，会插八翼抟青冥。"],"title":"次韵子有赋著图书所"}
