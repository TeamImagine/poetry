{"author":"石景立","id":146289,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雁荡天台路险艰，多应特地隔尘寰。","不辞登陟来千里，为是东南第一山。","争望台星从海上，方知蓬岛在人间。","武林二老图中见，重惜官师远莫攀。"],"title":"迎赵清献公游雁荡"}
