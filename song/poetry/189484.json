{"author":"沈辽","id":189484,"strains":["仄仄仄平仄，仄平平仄平。","仄平平仄仄，仄仄平平平。","仄仄仄仄仄，○仄平平平。","仄仄仄平仄，平平仄平平。","仄仄平平仄，仄仄仄平平。","平平仄○仄，仄仄平平平。","仄仄平仄平，平仄仄平平。","○平仄仄仄，平仄平平平。"],"paragraphs":["卧病甬东久，偶寻吴会游。","不知陶令意，乃与身为雠。","恤隐岂不美，更恐增人愁。","黾勉有余暇，强来访林丘。","此地多山石，鸟道与云浮。","松筠郁回合，四顾皆良畴。","仆本山野人，聊此谢羁愁。","从容日已夕，归意良悠悠。"],"title":"惠聚上方"}
