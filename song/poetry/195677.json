{"author":"苏轼","id":195677,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["活水还须活火烹，自临钓石取深清。","大瓢贮月归春瓮，小杓分江入夜瓶。","雪乳已翻煎处脚，松风忽作泻时声。","枯肠未易禁三椀，坐听荒城长短更。"],"title":"汲江煎茶"}
