{"author":"许及之","id":60674,"strains":["仄平平仄仄仄平，仄仄仄仄仄仄平。","仄仄仄○○○仄，仄平仄平平仄平。","仄平仄仄仄平仄，仄仄仄平○仄仄。","仄平仄仄仄仄平，仄仄仄平平仄仄。","仄平仄仄平仄○，仄平平仄仄仄平。","仄仄平平仄平仄，仄仄平仄平仄平。","仄仄平平平仄仄，○仄平平仄平仄。","仄平平仄○平平，○仄仄平平仄仄。"],"paragraphs":["雪霜之忍有至慈，一片到地五谷滋。","所以腊中重三白，史讥失时书直辞。","我公卧护北门北，百姓爱公如爱日。","及冬祷雪乃爱民，若有鬼神宜率职。","要晴要雨天必从，玉山何独閟烛龙。","一夜风师擘冰絮，坐使东国成雪宫。","晓起清愁无复有，如在春风饮醇酒。","欲歌零雨劳公归，正尔补天须妙手。"],"title":"次徐漕韵贺留守刘观文祷雪感应"}
