{"author":"陆游","id":41751,"strains":["平平仄仄仄平平，平仄平平仄仄平。","平仄仄仄平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["纶巾羽扇影翩翩，湖上彷徉莫计年。","桃李已忘畴昔分，禽鱼犹结后来缘。","山前虚市初多笋，江外人家不禁烟。","莫恨幽情无与共，一双白鹭导吾前。"],"title":"湖上"}
