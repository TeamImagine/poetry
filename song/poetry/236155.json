{"author":"李光","id":236155,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["燕归茅屋草芊绵，节物方惊海外偏。","风扫落花春寂寂，雨添幽涧水涓涓。","腊醅每谢邻邦馈，北果来从贾客船。","胜日漫逢聊一笑，白头那问岁时迁。"],"title":"人日偶得酒果因与客饮成鄙句并纪海外风物之异"}
