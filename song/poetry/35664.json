{"author":"梅尧臣","id":35664,"strains":["仄平○仄○，仄仄平仄仄。","仄平仄仄仄，仄仄平平仄。","平平仄仄平，仄○仄平仄。","仄平仄仄仄，仄仄平仄仄。","仄平○平平，仄仄仄平仄。","平平仄平仄，平仄平平仄。","平平仄仄仄，仄仄仄平仄。","平仄○平平，仄○平仄仄。"],"paragraphs":["拜官将近亲，不畏千里险。","溯流上赣水，石乱波惊飐。","舟人素已谙，曲折就回闪。","岂虞失便利，倚惯忧亦掩。","昔余从平流，悸梦尚成魇。","今逢子方去，青{纟乍}丝新染。","沙头有堠吏，惴立板方敛。","鸿雁正来翔，竞看朱服俨。"],"title":"送李殿丞通判处州"}
