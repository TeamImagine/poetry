{"author":"陆游","id":38461,"strains":["仄仄平平仄仄平，平平平仄仄平平。","平平仄仄平平仄，平仄平仄仄仄仄。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["三月园林日渐长，闲从邻曲答年光。","酴醿独殿群芳后，醽醁能令万事忘。","下豉莼羹夸旧俗，供盐梅子喜初尝。","乌靴席帽知何乐，自古京尘眯眼黄。"],"title":"东园小饮四首  其三"}
