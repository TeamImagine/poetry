{"author":"杜周士","id":38250,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平○仄仄平。","平平平仄仄，仄仄○○○。","平仄平平仄，平平仄仄平。","○平平仄仄，平仄仄平○。"],"paragraphs":["得闰因贞岁，吾君敬授时。","体元承夏道，推历法尧咨。","直取归余改，非如再失欺。","葭灰初变律，斗柄正当离。","寒暑功前定，春秋气可推。","更怜幽谷羽，鸣跃尚须期。"],"title":"闰月定四时"}
