{"author":"洪适","id":28150,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["析别梁谿七换春，海边相过意能勤。","袴襦不羡千金子，简策无惭万石君。","豪气掀雷须给札，他时修月待挥斤。","镂衢又揖东风去，情话无人可夜分。"],"title":"送石初平归四明"}
