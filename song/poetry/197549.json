{"author":"苏辙","id":197549,"strains":["平平仄○平，仄仄○平仄。","平平仄平仄，仄仄仄仄仄。","仄平仄仄仄，平平平仄仄。","仄平仄平仄，仄仄仄平仄。","仄仄仄平平，仄仄仄○仄。","平平仄平平，仄仄仄○仄。","仄平仄平仄，仄仄平仄仄。","平仄仄平平，仄仄仄平仄。","仄平仄○仄，仄仄○仄仄。","平平平仄○，平仄仄仄仄。","○平仄仄仄，○仄仄仄仄。","平平平仄仄，仄仄仄平仄。","平平仄平平，○平仄平仄。","仄平仄平平，仄仄仄平仄。","仄平仄平仄，○仄仄仄仄。","○平仄○仄，仄仄仄○仄。","仄平平仄平，平○仄仄仄。","平平仄仄平，平仄平平仄。","平平○平仄，仄仄○仄仄。","平平仄○平，仄○平仄仄。"],"paragraphs":["飞霜委中林，不废长松绿。","惊风振川野，未省劲草伏。","我贫客去尽，君来常不速。","愧君赠桃李，永愿报琼玉。","我性本山林，苦学笔空秃。","骅骝塞康庄，病足顾难逐。","锦文衒华藻，敝褐非所续。","家有五车书，恨不十年读。","济南昔相遇，我齿三十六。","谈谐倾盖间，还往白首熟。","从君饮浊酒，过我饭脱粟。","西湖多菼薍，白昼下鸿鹄。","城西野人居，柴门拥修竹。","后车载鸱夷，下马泻醽醁。","醉眠卧荒草，空洞笑便腹。","疏狂一如此，岂望世收录。","别来今几何，归期已屡卜。","西南有薄田，茅舍清溪曲。","耕耘三男子，伏腊当自足。","君能远相寻，布衣巾一幅。"],"title":"答孔武仲"}
