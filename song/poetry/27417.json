{"author":"王灼","id":27417,"strains":["平平仄仄仄仄平，平平○仄平平平。","○平仄仄平平仄，仄仄平平平仄平。","平仄平平平仄仄，仄仄平平仄仄仄。","平平仄仄仄平平，平仄平平仄仄仄。","○平仄仄○仄平，仄仄平平平仄平。","仄平○仄仄○仄，仄平平仄平平○。","仄平仄仄平○仄，仄仄平平仄仄仄。","平平○仄仄平平，仄仄仄平○仄仄。"],"paragraphs":["新桥酒作琥珀浓，平生颇羡江南翁。","扁舟尚系清涪尾，却对炉香开病容。","何必探囊寻旧谱，一见诗筒喜欲舞。","奇芬丽句两争雄，苏合芝兰谩旁午。","当时俊气轻百年，父老而今悲逝川。","得公操笔吊兴废，定知诗与香俱传。","我生自是痴中绝，懒学诸儒议盐铁。","枯肠空洞费搜寻，兀坐忍饥三百月。"],"title":"范元通见和仍邀再赋"}
