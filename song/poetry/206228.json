{"author":"黄庭坚","id":206228,"strains":["平仄平平仄仄平，仄平平仄仄平平。","仄平平仄平仄仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["家在江东不系怀，爱民忧国有从来。","月斜汾沁催驿马，雪暗岢岚传酒杯。","塞上金汤惟粟粒，胸中水镜是人材。","遥知更解青牛句，一寸功名心已灰。"],"title":"送顾子敦赴河东三首  其二"}
