{"author":"郭印","id":250034,"strains":["平平仄仄仄平平，仄仄平仄仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["还淳反朴似山农，与物相忘即大同。","造理自超言意表，发机不离见闻中。","批云切月能无事，转地回天别有功。","公案见成何必举，请君于此嗣宗风。"],"title":"宋子渊有诗及性宗事用韵寄之二首  其一"}
