{"author":"李弥逊","id":252995,"strains":["平仄○○仄○仄，平平仄平仄平仄。","仄平仄仄平仄○，仄平仄平平仄仄。","平平○仄平仄平，平平仄平平仄平。","仄平仄仄仄平仄，仄仄平仄○平○。","平平平平仄仄仄，仄仄仄○平仄仄。","平平平平平仄平，仄仄仄平平仄仄。","平平仄仄平平平，○○平平仄平平。","仄平平仄○仄仄，仄平仄仄仄平平。"],"paragraphs":["桑柘如钱柳如雪，南村北村欲蚕月。","老翁饭饱摩腹行，白鸥自随闲唤铁。","扳花正恨颜色干，哦公七言毛骨寒。","惜花不似爱诗苦，即遣愁海回狂澜。","公今为郎尚黑发，仕路不应嗟歇灭。","江头官闲来雁多，莫使故人书断绝。","春风步马芳兰皋，思如哀鸿独求曹。","几时怀抱相对尽，桂浆酌斗供诗豪。"],"title":"客诵故人刘立道梅花诗有怀用其韵以寄之"}
