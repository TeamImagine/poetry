{"author":"董嗣杲","id":154652,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["园门当路掩清华，乔木灵根裹翠霞。","地拥楼台齐葛岭，天分香影傍林家。","中兴勲将曾营业，外邸王孙且看花。","月色水光三十里，何人来此泛仙槎。"],"title":"水月园"}
