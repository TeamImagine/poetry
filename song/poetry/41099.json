{"author":"陆游","id":41099,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["断山支径得行吟，度磵穿林不厌深。","雉挟两雌飞谷口，乌将数子下墙阴。","前三喜接高人语，方寸宁容俗虑侵。","少待新春好风日，不妨携客更相寻。"],"title":"寺壁偶题"}
