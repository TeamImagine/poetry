{"author":"陆游","id":32913,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["残钟断角度黄昏，小驿孤灯早闭门。","霜气峭深摧草木，风声浩荡卷郊原。","故山有约频回首，末路无归易断魂。","短鬓萧萧不禁白，强排幽恨近清樽。"],"title":"三泉驿舍"}
