{"author":"杜甫","id":2826,"strains":["平仄仄○仄，仄○仄平平。","仄平仄平仄，仄仄仄仄平。","平平仄平平，平仄仄仄○。","○○仄仄仄，？仄平平平。","○○仄平仄，仄仄仄平平。","平○平平仄，仄仄平仄平。","平平仄平仄，仄仄仄仄平。","○○仄仄仄，平仄平平○。","○平仄仄平，仄仄平仄平。","平平仄仄仄，仄仄平平平。","仄平仄仄平，平仄仄仄平。","平平○平平，平仄平仄平。"],"paragraphs":["江雨飒长夏，府中有余清。","我公会宾客，肃肃有异声。","初筵阅军装，罗列照广庭。","庭空六马入，𫘟騀扬旗旌。","回回偃飞盖，熠熠迸流星。","来缠风飙急，去擘山岳倾。","材归俯身尽，妙取略地平。","虹霓就掌握，舒卷随人轻。","三州陷犬戎，但见西岭青。","公来练猛士，欲夺天边城。","此堂不易升，庸蜀日已宁。","吾徒且加餐，休适蛮与荆。"],"title":"扬旗"}
