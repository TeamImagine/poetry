{"author":"文天祥","id":156456,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["半生几度此登临，流落而今雪满簪。","南浦不知春已晚，西山但觉日初阴。","谁怜龟鹤千年语，空负鹏鹍万里心。","无限故人帘雨外，夜深如有广陵音。"],"title":"隆兴府"}
