{"author":"赵蕃","id":73481,"strains":["仄平平仄平，○平平仄平。","仄○平平仄，仄仄平仄平。","仄平仄平平，平平○平平。","仄平仄仄仄，仄○平平○。","○平仄仄平，仄○仄仄平。","平平平平○，仄○仄仄平。","平仄仄平仄，平平仄平平。","仄平平仄仄，仄仄仄平平。"],"paragraphs":["我居怀玉山，茶山非一游。","每观文清竹，凛若人好修。","往来道嘉禾，诗曾长公投。","十年再建业，问劳加绸缪。","中歌殄瘁诗，尺疏去莫由。","虽微荆州论，感叹自不休。","今日复何日，兰溪系归舟。","典型君尚有，一见写余忧。"],"title":"赠曾槃乐道"}
