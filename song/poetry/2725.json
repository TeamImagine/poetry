{"author":"宋庠","id":2725,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["皇心精祷动昭回，嘉雪乘时弭岁灾。","先作飞霙随腊舞，便含膏泽趁春来。","天渊百顷移星汉，禁籞千枝傲岭梅。","一曲巴人虽下里，愿持欢意助康哉。"],"title":"立春前二日嘉雪应祈呈昭文相公"}
