{"author":"方岳","id":127740,"strains":["仄平仄仄○，仄仄平平○。","○仄仄仄平，平○仄仄平。","仄平仄平仄，平○仄平平。","平平仄仄仄，仄仄平○平。","仄平○平平，仄仄平仄平。","仄平仄仄平，平仄平平平。","仄平仄平仄，仄仄平仄平。","平仄仄○仄，平仄平○平。","平仄仄仄平，平仄平○平。","○平平仄仄，平仄平仄○。","平仄仄平○，仄仄平平平。","仄仄平仄平，仄仄仄仄○。"],"paragraphs":["建旗凛大将，负弩纷前驱。","除此两不能，锄荷则有余。","满畦老菘韭，贫犹未饥虚。","平生错料事，不到齐王竽。","定无相携人，岁晚谁与娱。","执杯手欲龟，风雪侵貂褕。","破颜划孤啸，郁屈终不舒。","危坐发深省，宁若巾柴车。","成败未可知，芜我瓜芋区。","收身黄觳觫，心迹何裕如。","开口不言钱，未害书生迂。","闭户聊课诗，政与俗士疏。"],"title":"用简斋建除体韵"}
