{"author":"洪刍","id":224544,"strains":["平平仄平平，仄仄仄仄仄。","仄○○平平，平仄仄○仄。","仄仄○仄平，平平仄平仄。","平平仄仄平，仄仄平仄仄。","仄仄仄○仄，平平仄○仄。","仄仄仄平平，○平仄平仄。","平平仄仄○，平平仄平○。","平平仄仄○，平平仄平仄。"],"paragraphs":["莲峰耸崔巍，在眼昔未到。","发兴空盘纡，舒写属吟啸。","五老如有情，遥岑动清眺。","新篇下紫霄，语我游历妙。","物景会相忘，烟霞领其要。","坐石掬清流，缘云睨奔峭。","悠然俛仰间，无心乃同调。","偕游会有期，山灵勿腾笑。"],"title":"莲华洞答友人"}
