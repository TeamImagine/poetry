{"author":"宋祁","id":13983,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["年少青春苦惜春，溪头风物更留君。","无花地展如茵草，欲雨天垂似鹤云。","船近鹅儿频引颈，水清鱼子忽分群。","吟情饮量皆豪俊，酒盏须斟一百分。"],"title":"和赵南正溪上二首  其一"}
