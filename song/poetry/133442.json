{"author":"朱南杰","id":133442,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄仄平平仄平。"],"paragraphs":["四月湖边冷若秋，先贤堂下系扁舟。","山头积翠来新意，波面飘红忆旧游。","无柰杨花欺倦客，已多荷叶护轻鸥。","堤边谁道春归了，犹有一声黄栗留。"],"title":"同陈明叔游湖作"}
