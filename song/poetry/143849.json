{"author":"舒岳祥","id":143849,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["弄日微阴驾笋舆，柴桑五子共携扶。","云门锺鼓先朝赐，丞相门庭近日殊。","绿树两行溪贯串，青峦百折路萦纡。","惟余守冢鹰窠在，采捕令严无牧刍。"],"title":"游潘墺魏都冶墓庵"}
