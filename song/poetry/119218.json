{"author":"林希逸","id":119218,"strains":["平平仄仄平仄○，仄仄平平仄平平。","仄平仄○平仄仄，仄平○平平仄○。","平平平仄仄仄仄，平○仄○○平仄。","仄○平仄仄○仄，平平仄仄平平仄。","仄平仄仄平○○，仄仄平平平仄平。","仄平仄平仄仄仄，仄仄平平仄仄平。","平平平○仄仄仄，仄仄平平仄平仄。","平平仄○仄仄平，仄仄平○○仄仄。","平平仄仄仄平平，平平平仄仄平平。","○平仄仄仄仄仄，仄平仄仄平平平。","仄平仄仄平○仄，平仄平平平仄仄。","仄平仄仄○平○，仄仄仄平仄平仄。"],"paragraphs":["芙蓉帐暖春觉迟，玉笛真人恣荒嬉。","弄权宰相杨与李，老奴将军专北司。","延秋门外目未睹，宫中但教霓裳舞。","薛王沉醉寿王醒，天公自击催花鼓。","锦鸡索鬭金笼疏，宝马登床伶走趋。","只愁海棠睡不足，肯信渔阳有反书。","青娥阿{女监}发种种，海上依然髻斜拥。","游魂血污纵得归，不伴君王行蜀陇。","周郎此笔妙殊常，琛台初见惜匆忙。","重来把玩转烛许，十年去我春堂堂。","按图雅欲谈遗事，西墅无人谁考异。","少公锦卷长公题，共说少公各挥泪。"],"title":"和后村明皇按乐图歌"}
