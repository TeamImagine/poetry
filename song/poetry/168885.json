{"author":"文同","id":168885,"strains":["仄平○平仄平仄，仄平仄平○仄仄。","平平仄○仄平仄，仄仄仄仄仄平仄。","仄仄平仄仄平仄，平平仄平仄平仄。","平仄平○仄平平，仄仄平平仄平仄。"],"paragraphs":["北风吹云落寒水，逆波刺船行五里。","层峦夹空抱丛石，万剑侧脊翠烟起。","草木枝叶自殊别，禽虫羽毛亦奇诡。","安得鸡冠数棱田，便可诛茅此居止。"],"title":"自斜谷第一堰溯舟上观石门两岸奇峰最为佳绝"}
