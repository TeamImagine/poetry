{"author":"胡宿","id":244198,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["八十磻谿用钓翁，丈人冰雪在颜容。","乞身未及调缘鹄，济世何当起卧龙。","先觉令名侔大蔡，后雕遐福集寒松。","怜才好客还依旧，终日清谈绿酒醲。"],"title":"寄致政蒋侍郎"}
