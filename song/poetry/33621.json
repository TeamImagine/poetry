{"author":"陆游","id":33621,"strains":["平仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["公府还家鬓未秋，镜湖南畔决归休。","读书精舍岂轻出，采药名山成远游。","白堕兴来犹小醉，青精才足又何求。","俗间毁誉惟堪笑，常隘韩公咎斗牛。"],"title":"岁晚怀镜湖旧隐慨然有作"}
