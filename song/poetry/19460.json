{"author":"史浩","id":19460,"strains":["平平平平平仄○，平平仄仄平平平。","仄仄仄仄平仄平，仄平仄仄平仄○。","平平仄平仄平○，平仄平仄平仄平。","仄平○仄仄仄平，仄仄仄仄仄仄平。","平平仄平平仄平，仄平平○○仄平。","仄○平仄平仄○，仄平平平仄○平。","平平仄平仄平平，仄仄○平仄○仄。","平平平平仄平平，仄仄平仄○平平。","○平仄仄平平平，平平仄仄仄仄○。","仄仄仄仄平○平，仄平○○○平平。","仄平仄平○仄平，仄仄平仄○仄平。","仄仄仄仄仄仄平，仄平○仄平平平。"],"paragraphs":["吴山高兮江水长，江山郁郁蟠光芒。","上帝靳固锺俊良，数千百岁谁可当。","西徐老人鬓眉苍，身着秋碧云锦裳。","驭风骑气下大荒，帝命锦绣裹肺肠。","天门赐之龙虎章，下为人间除不祥。","主盟吾道承素王，向来斯文病膏肓。","公于此时气堂堂，道配欧苏力相望。","朝游蓬壶暮扶桑，黼黻河汉回辉光。","临流拯溺为舟航，人生废置不可量。","万里放逐蛇虺乡，翦翎笼中看雕翔。","小儒愿公如子房，不愿公贵如六郎。","玉烈石髓请饱尝，不须更待龙宫方。"],"title":"代上孙仲益尚书生日"}
