{"author":"许及之","id":61676,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["身世重逢舜继尧，谏垣收拾到刍荛。","若无阙事关愚虑，何有微尘答圣朝。","卿列骤迁妨骏颖，君恩宽许逐渔樵。","江神何事风波恶，冒雨钱塘试晚潮。"],"title":"雨度西兴"}
