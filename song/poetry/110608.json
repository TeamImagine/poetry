{"author":"刘克庄","id":110608,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["短笺小草墨痕斜，句法来从和靖家。","吟赏岂无神助笔，护持疑有物司花。","莫因山鸟啼榕树，便忆河豚饱荻芽。","多少邦人沾賸馥，愿碑遗爱永传夸。"],"title":"太守林太博赠瑞香花  其七"}
