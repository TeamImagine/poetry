{"author":"周孚","id":63337,"strains":["仄平仄仄平平仄，平仄平平仄仄平。","仄仄平平仄平仄，平平平仄仄平平。","平平平仄平平仄，仄仄平平仄仄平。","平仄平平平仄仄，平仄平仄仄平平。"],"paragraphs":["十年卧病江湖上，今日苏郎解寄书。","末路何人肯怜客，穷途惟子独知余。","苍苔红叶诗应好，紫燕黄鹂夏正初。","耆旧雕零无可语，差彊人意正思渠。"],"title":"得苏四庭藻书"}
