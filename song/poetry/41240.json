{"author":"陆游","id":41240,"strains":["平平仄仄仄，平仄仄平○。","仄○仄平仄，仄仄仄仄平。","平仄仄仄平，平平仄平平。","平平平仄仄，○仄○平○。","○平仄仄仄，仄仄平仄平。","平平仄平仄，仄仄平○平。"],"paragraphs":["秋风树瘦劲，春露叶扶疏。","夙兴立堂上，短发未暇梳。","高谢世俗撄，游于物之初。","青黄灾断木，三四调群狙。","长生岂有巧，要令方寸虚。","今年幸差健，小雨聊荷锄。"],"title":"春晚南堂晨起二首  其一"}
