{"author":"方一夔","id":152205,"strains":["平平仄仄仄平平，仄平仄仄○仄平。","平仄仄平仄平仄，平○平仄○平平。","平平仄平平平仄，仄仄平平仄平仄。","○平仄仄仄平仄，平平仄仄平平仄。","仄平仄仄平平平，○仄○平仄仄○。","仄平仄○平平仄，仄仄平仄平平平。","○平仄仄平平仄，仄仄仄○仄仄仄。","仄仄平○平仄○，仄仄平平○仄仄。"],"paragraphs":["牛郎咫尺隔天河，鹊桥散后离恨多。","今夕不知复何夕，遥看新月横金波。","抛梭掷纴愁零乱，彩凤飘飘度霄汉。","重来指点昔游处，香奁宝箧虫丝满。","一年一度承君颜，相别相逢比梦间。","旧愁未了新愁起，已见红日衔青山。","当初谩道仙家别，日远月长不见接。","不似人间夫与妻，百岁光阴长会合。"],"title":"七夕织女歌"}
