{"author":"杜范","id":105250,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平仄仄仄平。"],"paragraphs":["时运遭逢亦偶然，着鞭莫讶祖生先。","闭门终负三冬用，脂箧徒夸十部贤。","玉树幸能光旧德，爵罗宁复叹当年。","生平未快荆州愿，有泪空令落九泉。"],"title":"挽翟亲"}
