{"author":"蒲宗孟","id":184298,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["拟作南湖当北湖，劝教老圃罢耕锄。","此间有景待垂钓，何处无田可种蔬。","长夏便应浮藻荇，高亭行看走龟鱼。","秋风一棹荷花里，醉卧烟波欲自如。"],"title":"新开湖诗 将废西园开南湖先谕老圃"}
