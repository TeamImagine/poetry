{"author":"陆游","id":36717,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄仄平仄仄平平。"],"paragraphs":["狂夫与世本难谐，醉傲王侯亦壮哉。","奕奕方收岩际电，酣酣已起枕间雷。","回天力在人终叹，入月星来敌自摧。","千载鬼雄皆国士，直令穷死未须哀。"],"title":"狂夫"}
