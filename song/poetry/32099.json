{"author":"姜特立","id":32099,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["非农非吏本同尘，胸次何时不是春。","户外松筠随意好，山中风景逐时新。","择乡幸喜仁为里，省己深惭德有邻。","事契姻联非一日，向来俱是异邦人。"],"title":"和王粹中"}
