{"author":"葛胜仲","id":230606,"strains":["平平仄平平，仄仄仄平仄。","○平平仄平，仄仄平仄仄。","仄仄平仄仄，仄仄平仄仄。","平平仄仄平，平仄仄仄仄。","平平仄仄平，仄平仄仄仄。","平平○仄平，仄仄平仄仄。","仄平仄○平，仄仄仄仄仄。","平平仄○仄，仄仄仄○仄。"],"paragraphs":["阳城拙催科，贾谊困迁谪。","骑曹呼马曹，罚满何止百。","一笑为阔略，坐免投此帻。","铃斋父党尊，均礼不赐隔。","人疑典午公，岂尝有此客。","连年三露章，慰荐飞络绎。","自惭骨相屯，顾使议见格。","途穷窘论报，纸札谩摇擘。"],"title":"送宁守罢任赴阙四首  其三"}
