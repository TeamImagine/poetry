{"author":"徐积","id":185358,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["酷贼奸雠既已除，衔冤抱耻正号呼。","当时但痛君非命，今日方知妾累夫。","舍义取生真鄙事，杀身沈子乃良图。","几年污辱无由雪，长使清淮涤此躯。"],"title":"淮阴义妇  其一"}
