{"author":"罗邺","id":30466,"strains":["仄仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["一点灯残鲁酒醒，已携孤剑事离程。","愁看飞雪闻鸡唱，独向长空背雁行。","白草近关微有路，浊河连底冻无声。","此中来往本迢递，况是驱羸客塞城。"],"title":"早发"}
