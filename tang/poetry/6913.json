{"author":"卢纶","id":6913,"strains":["仄仄平平仄，平平仄仄平。","仄平平仄仄，平仄○平平。","仄仄平平仄，平平仄仄○。","平平平仄仄，仄仄仄仄平。","仄仄平平○，平平仄仄平。","平平仄平仄，仄仄仄平平。"],"paragraphs":["得接西园会，多因野性同。","引藤连树影，移石间花丛。","学就晨昏外，欢生礼乐中。","春游随墨客，夜宿伴潜公。","散帙灯惊燕，开帘月带风。","朝朝在门下，自与五侯通。"],"title":"同耿拾遗春中题第四郎新修书院"}
