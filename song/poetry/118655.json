{"author":"张侃","id":118655,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["月魄诗魂两鬭清，却嫌歌管揭危亭。","遥知山鬼形难遁，谁洗天公眼暂明。","物外风光何皛皛，人间爝火谩荧荧。","酒狂径欲骑鲸去，一拂鸿蒙散窅冥。"],"title":"和中秋韵"}
