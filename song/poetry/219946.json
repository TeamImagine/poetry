{"author":"晁说之","id":219946,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["远戎深入震中原，为问何人守蓟门。","功业论天初已缪，和亲割地竟难存。","将军不战喜三北，逐客何堪厌七奔。","尚有微诚思献策，千行血泪叩天阍。"],"title":"远戎"}
