{"author":"陆游","id":38036,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["自闭庵门不点灯，惰耕村叟罢参僧。","一生已是胶黏日，投老安能夏造冰。","顽面敢辞干汝唾，蔬餐聊得曲吾肱。","高舂睡熟无多笑，那有禅师解放鹰。"],"title":"庵中独居感怀三首  其二"}
