{"author":"贺铸","id":212962,"strains":["平平平仄○，仄仄平平仄。","仄仄平平○，平○平仄仄。","平平平平平，平仄仄平平。","平仄平平仄，平○仄仄平。","平平○平仄，平仄平平仄。","仄仄仄平平，平平仄○仄。","仄平平仄平，平仄仄○○。","平仄平平仄，仄平平仄平。","平平仄○仄，仄仄平平仄。","仄仄仄平平，○平平○仄。","平仄仄○平，○平仄仄○。","平平平仄仄，○仄仄平平。","平平平仄仄，仄仄平○仄。","平仄○平平，仄仄平仄仄。","○平仄仄平，仄仄仄平平。","○仄仄平○，平平平仄○。","仄○仄○仄，仄仄仄平仄。","仄仄仄平平，仄平平仄仄。","平仄仄平平，平平仄仄平。","仄平○仄仄，仄仄仄平平。"],"paragraphs":["无端嵇氏叟，早结曹家偶。","不遂龙蛇藏，翻从牛马走。","东西祇强颜，清镜照人顽。","敧枕知归路，开屏认旧山。","甘心折腰膂，为饱来西楚。","始验釜生鱼，还悲厕中鼠。","两君冰玉人，倾盖许相亲。","何意尘埃地，欻游云汉津。","佳时第行乐，不与华年约。","大白酒交酬，长笺诗间作。","俄报戍期秋，扁舟去莫留。","台乡淮水北，和氏玉坑头。","飘飖同李郭，到岸逢摇落。","俱是长年人，得忘弥日恶。","劳生不自知，会合复何时。","笼鸟槛猿思，烹鸡炊黍期。","此期谅难必，幸勿忘今日。","固有梦依依，可无书一一。","徐国壮山河，黄楼入望多。","后时三五夕，奈尔月明何。"],"title":"送寇元弼王文举"}
