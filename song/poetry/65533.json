{"author":"廖行之","id":65533,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["平生饱听无双誉，一见全胜得异书。","妙语从君闻梗概，清尊酌我更踌躇。","希踪伯氏情何限，惜别吾曹意有余。","若见滁州新博士，为言湘水愧污渠。"],"title":"送黄尉解官因简黄德亨  其二"}
