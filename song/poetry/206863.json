{"author":"黄庭坚","id":206863,"strains":["仄仄仄仄平，仄平平仄仄。","○仄平仄仄，平平仄平仄。","平仄○仄平，仄○平仄仄。","平仄仄平平，平○仄平仄。","平平仄○平，仄仄仄平仄。","仄平平仄○，平仄？仄仄。","平平○仄仄，仄仄仄仄仄。","仄平仄仄仄，仄仄仄平仄。","平平仄平仄，仄仄仄仄仄。","平平平平平，平仄仄仄仄。"],"paragraphs":["柳径雨著绵，竹斋风陨箨。","屏处人事少，晴余鸟声乐。","诗卷堕我前，谓从天上落。","君有古人风，诗如古人作。","箪瓢谢膏粱，翰墨化糟粕。","误蒙东海观，吾浅迺可酌。","真成闻道百，自谓莫己若。","谢生石韫玉，志尚本丘壑。","虽无首阳粟，饮水亦不恶。","跫然何时来，为我一发药。"],"title":"奉答子高见赠十韵"}
