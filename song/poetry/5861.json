{"author":"张元干","id":5861,"strains":["平平平仄仄平平，仄仄平平仄仄平。","平仄仄平仄仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["阳和生发验葭灰，但见江梅欠蜡梅。","风味向人忘冷落，岁寒乘月重徘徊。","从来对酒遭花恼，何独题诗被雨催。","公子唾珠无限思，更看铁画写离堆。"],"title":"才元思如涌泉愈和愈好晨兴遣骑扣门披衣疾读走笔再酬严韵"}
