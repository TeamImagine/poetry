{"author":"邓肃","id":4267,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","平仄平平仄仄仄，仄平仄仄仄平平。","平平仄仄平平仄，仄仄仄平仄仄平。"],"paragraphs":["万里归来一小窗，利名心灭不须降。","虽无何子食钱万，未到潘郎雪鬓双。","楼上诗狂欲骑月，晚来酒渴思吞江。","从今痛饮须论日，琐琐那能问几缸。"],"title":"洪丞和来再次韵  其三"}
