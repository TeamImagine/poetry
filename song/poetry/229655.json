{"author":"廖刚","id":229655,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["年登千室富桑麻，谁似弦歌度岁华。","紫府賸延天上客，黄金同醉月中花。","龙山胜集成追感，巴岭新篇许拜嘉。","倚徙更怜灯火市，笙箫无数酒旗斜。"],"title":"和魏奉议九日夜饮县楼"}
