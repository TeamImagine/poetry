{"author":"李益","id":7114,"strains":["仄仄○仄仄，仄平平仄仄。","仄仄平平○，仄平仄平仄。","仄平平平仄，平仄平仄仄。","○平仄平仄，仄仄仄平仄。","平平仄平平，○仄平仄仄。","平平仄○仄，平仄仄平仄。","平平仄仄平，仄平仄平仄。","仄仄仄仄平，仄平仄平○。"],"paragraphs":["予本疏放士，朅来非外矫。","误落边尘中，爱山见山少。","始投清凉宇，门值烟岫表。","参差互明灭，彩翠竟昏晓。","泠泠远风来，过此群木杪。","英英二三彦，襟旷去烦扰。","游川出潜鱼，息阴倦飞鸟。","徇物不可穷，唯于此心了。"],"title":"自朔方还与郑式瞻崔称郑子周岑赞同会法云寺三门避暑"}
