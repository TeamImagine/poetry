{"author":"黄公度","id":21425,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平仄平仄仄平平。","平平平仄平平仄，平仄平平仄仄平。"],"paragraphs":["道屈时危且茹藜，不妨去鲁尽迟迟。","一轩容膝分蓝宇，十里携筇闯麦岐。","杜老皓头真可惜，陶潜知命更奚疑。","干戈淮上无消息，愁绝南山独步时。"],"title":"和余子美春日缓步"}
