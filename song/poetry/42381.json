{"author":"陆游","id":42381,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平平仄平平。"],"paragraphs":["旧交多已谢明时，孟达奇才最所思。","晚岁立朝虽小试，平生苦学竟谁知。","尊前一笑终无日，地下相从却有期。","恸绝寝门霜日暮，短篇聊为写余悲。"],"title":"哭李孟达"}
