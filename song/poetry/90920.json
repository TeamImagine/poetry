{"author":"韩琦","id":90920,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["迁笔褒扬逸少书，孤风拂拂起襟裾。","孝心知睹英灵在，世系元承福庆馀。","永向浄居同相好，任从深谷改丘墟。","君诗意主称人善，义节轩然到古初。"],"title":"先君写真得永叔为之赞而君谟书其侧崔公孺国博以诗称美次韵答之"}
