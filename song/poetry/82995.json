{"author":"敖陶孙","id":82995,"strains":["仄平仄仄仄平仄，仄平仄仄平平平。","仄平仄仄仄平仄，仄仄平平平仄平。","平平仄平平仄仄，仄仄平平仄平仄。","仄○仄仄平平平，仄仄平平○仄仄。","仄平仄平○仄平，仄平仄○平平平。","仄平仄仄仄平仄，仄仄平平平仄平。"],"paragraphs":["竹君得姓起何代，渭川鼻祖兹云来。","主人好事富千埒，日报平安知几回。","平生好山仍好画，意匠经营学盘马。","别裁斗地规摩围，自汲清池行播洒。","一杯寿君三径成，请君静听风来声。","醉眠煮得石根烂，以次平章身与名。"],"title":"竹闲新辟一地可坐十客用前韵刻竹上"}
