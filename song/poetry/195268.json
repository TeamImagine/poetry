{"author":"苏轼","id":195268,"strains":["仄仄○平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平○仄，平○仄仄平。","仄平平仄仄，平仄仄平平。","平○平平仄，○平仄仄○。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平○平仄仄，○仄仄平平。"],"paragraphs":["帝出乘昌运，天心予太平。","文章三代继，制作七年成。","大祀乾坤合，刚辰日月明。","泰坛朝埽地，魄宝夜垂精。","仰御圆苍盖，环观海岳城。","北流吞朔易，西极落欃枪。","升燎灵光答，回銮瑞雾迎。","需云遍枯槁，解雨达勾萌。","可颂非天德，因箴亦下情。","民言知有酌，帝谓本无声。","富国由崇俭，祈年在好生。","无心斯格物，克己自销兵。","化国安新政，孤臣返旧耕。","还将清庙什，留与野人赓。"],"title":"郊祀庆成诗"}
