{"author":"宋祁","id":13750,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晚雨跳珠万盖匀，红房高下照池新。","采时双艇须加桨，行罢微波不见尘。","解把清香贻密坐，忍将芳意付萧晨。","如何老帅残风味，三占秋英作主人。"],"title":"荷花"}
