{"author":"戎昱","id":6140,"strains":["平仄平平仄，平○仄仄平。","仄○平仄仄，平○仄平平。","仄仄平平仄，平平仄仄○。","平平仄仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["今日辞门馆，情将众别殊。","感深翻有泪，仁过曲怜愚。","晚镜伤秋鬓，晴寒切病驱。","烟霞万里阔，宇宙一身孤。","倚马才宁有，登龙意岂无。","唯于方寸内，暗贮报恩珠。"],"title":"上桂州李大夫"}
