{"author":"黄介","id":31272,"strains":["仄仄仄平平，○仄仄平仄。","仄仄平平仄，仄仄平平仄。","平平平仄平，平平仄平仄。","平平仄仄仄，仄仄仄仄仄。","仄平仄仄仄，仄平仄平仄。","仄○仄仄平，平仄平平仄。","仄仄平仄平，平平仄平仄。","仄仄平平仄，仄平仄平仄。"],"paragraphs":["策马国门南，行役感时节。","唧唧寒螀乱，皎皎层峦洁。","修途遵广川，衰林夕阳灭。","含情不忍语，眷旧讵忍别。","抱疴谢绂冕，寄情恋岩穴。","树临越海潮，山背吴门雪。","各勉畴昔心，音书戒辽绝。","傥讯幽栖子，杜关理丹诀。"],"title":"故旧相送出城门"}
