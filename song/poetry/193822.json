{"author":"苏轼","id":193822,"strains":["平平平仄平，平仄仄○仄。","平○仄仄仄，仄仄仄仄○。","仄平平平平，仄仄仄平仄。","平平平仄仄，平仄仄平仄。","仄平平平仄，平仄仄仄仄。","仄平○平仄，平仄仄平仄。","平平平仄仄，仄仄平平仄。","平平仄仄仄，仄仄平平仄。","平○仄平仄，平仄○仄仄。","仄平平仄平，仄仄仄平仄。","○平仄平仄，平仄仄仄仄。","平平平平平，仄仄仄平仄。","仄平仄仄仄，平仄平平仄。","○平仄平仄，仄仄仄平仄。"],"paragraphs":["江山虽有余，亭榭苦难稳。","登临不得要，万象各偃蹇。","惜哉垂云轩，此地得何晚。","天公争向背，诗眼巧增损。","路穷朱栏出，山破石壁很。","海门浸坤轴，湖尾抱云𪩘。","葱葱城郭丽，淡淡烟村远。","纷纷鸟鹊去，一一渔樵返。","雄观快新获，微景收昔遁。","道人真古人，啸咏慕嵇阮。","空斋卧蒲褐，芒屦每自捆。","天怜诗人穷，乞与供诗本。","我诗久不作，荒涩旋锄垦。","从君觅佳句，咀嚼废朝饭。"],"title":"僧清顺新作垂云亭"}
