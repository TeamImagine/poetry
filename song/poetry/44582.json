{"author":"范成大","id":44582,"strains":["仄○平仄仄仄仄，仄仄平平平仄仄。","平平仄仄仄平○，仄仄平平平仄仄。","平平平仄平平平，仄仄仄仄○仄平。","平平平仄仄仄○，仄平仄仄仄平平。","仄平仄平○仄○，仄仄仄仄平平平。","仄平仄○仄仄仄，平平仄仄平仄仄。","平平仄仄仄仄平，仄仄平平平仄仄。","平○平○平○平，平平仄仄仄仄平。","平平平仄平○平，仄仄平平平仄平。"],"paragraphs":["腊中储蓄百事利，第一先舂年计米。","群呼步碓满门庭，运杵成风雷动地。","筛匀箕健无粞糠，百斛只费三日忙。","齐头圆洁箭子长，隔箩耀日雪生光。","土仓瓦龛分盖藏，不蠹不腐常新香。","去年薄收饭不足，今年顿顿炊白玉。","春耕有种夏有粮，接到明年秋刈熟。","邻叟来观还叹嗟，贫人一饱不可赊。","官租私债纷如麻，有米冬舂能几家。"],"title":"腊月村田乐府十首 冬舂行"}
