{"author":"项安世","id":54308,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["一弦光上五云端，恰共乘弧势一般。","畴昔熊罴和梦到，只今雕鹗待秋抟。","红榴色借丹枝重，碧藕香摇翠袖寒。","堂上双亲虽白发，情怀偏向试闱懽。"],"title":"十六弟生日  其二"}
