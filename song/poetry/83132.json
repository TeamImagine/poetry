{"author":"敖陶孙","id":83132,"strains":["仄仄平○仄，平平仄平平。","仄平仄平仄，平仄平平平。","仄平平仄○，仄仄平仄平。","平平仄平平，仄仄○平平。","○平仄仄○，平仄○平○。","平仄仄仄仄，平平仄○平。"],"paragraphs":["雪后天正碧，须臾白龙鳞。","暮寒急归鸟，新月生微颦。","帝居时节正，物肃天地仁。","黄旗在何方，指画分星辰。","拊拦发浩叹，肝胆空轮囷。","儿女顾我笑，微霜湿衣巾。"],"title":"旅舍七首  其二"}
