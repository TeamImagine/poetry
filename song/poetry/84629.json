{"author":"曹彦约","id":84629,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["人皆托物涤尘襟，我亦于棋了寸阴。","散诞不知身老大，从容聊与世浮沉。","诸君误作机关说，老子初无胜负心。","收拾定应全局在，清风明月照书林。"],"title":"弈棋戏作"}
