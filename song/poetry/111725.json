{"author":"刘克庄","id":111725,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["向来岁月雪萤边，老去生涯井臼前。","举孝廉科非复古，给灵寿杖定何年。","空蟠万卷终无用，专巧三场恐未然。","犹记儿时闻绪论，白头不敢负师传。"],"title":"听蛙方君作八老诗效颦各赋一首内三题余四十年前已作遂不重说倡言别赋二题足成十老 老儒"}
