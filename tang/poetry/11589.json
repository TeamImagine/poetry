{"author":"李程","id":11589,"strains":["仄平仄平仄，仄仄仄平平。","仄仄平○仄，平平仄仄平。","仄○○仄仄，平仄仄平平。","平仄平平仄，平平仄仄平。","平平平○仄，○○仄平平。","○仄平平仄，平平仄仄平。"],"paragraphs":["曲台送春目，景物丽新晴。","霭霭烟收翠，忻忻木向荣。","静看迟日上，闲爱野云平。","风慢游丝转，天开远水明。","登高尘虑息，观徼道心清。","更有迁乔意，翩翩出谷莺。"],"title":"春台晴望"}
