{"author":"徐铉","id":37280,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["名遂功成累复轻，鲈鱼因起旧乡情。","履声初下金华省，帆影看离石首城。","化剑津头寻故老，同亭会上问仙卿。","冥鸿高举真难事，相送何须泪满缨。"],"title":"送礼部潘尚书致仕还建安"}
