{"author":"康文虎","id":84944,"strains":["平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["中兴以后谁堪数，名满东南震昔贤。","旧论当时存喘息，微波今日塞天渊。","承平格力回全盛，人物风流继往年。","太息何人知所自，此心时复一潸然。"],"title":"挽吕东莱  其一"}
