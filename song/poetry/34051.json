{"author":"陆游","id":34051,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["高栋虚檐六月凉，野人谁遣寄华堂。","炎威自避重重幕，清吹时生曲曲廊。","白苎出箱开叠雪，甘瓜随刃落轻霜。","凭谁为报金羁客，满帽京尘有底忙。"],"title":"所居堂极凉虽三伏常有秋意也偶得长句"}
