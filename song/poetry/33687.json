{"author":"陆游","id":33687,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["玻瓈江上送残春，叠鼓催颿过玉津。","蜀苑莺花初破梦，巴山风月又关身。","幅巾久已忘朝帻，短剑惟思隐市尘。","莫倚诸公容此老，西曹那许吐车茵。"],"title":"舟过玉津"}
