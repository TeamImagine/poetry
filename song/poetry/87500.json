{"author":"韩淲","id":87500,"strains":["平仄平平平仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蚕麦登时天气晴，农田水利复关情。","才看令尹灵祠祷，喜见闾阎甘雨倾。","宣境飞蝗犹猛虎，淮壖小丑致饥氓。","经从治国吾何幸，一枕新凉更解酲。"],"title":"初十日婺源得雨呈郑宰"}
