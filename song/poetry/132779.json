{"author":"罗与之","id":132779,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["六尘缘影政堪嗟，二竖乘虚势益加。","忆昔鼻头能出火，即今眼底已生花。","妇言伐性多因酒，医戒伤生少试茶。","悟罢本来安得病，角弓谁使认为蛇。"],"title":"卧疴"}
