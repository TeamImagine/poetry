{"author":"郭祥正","id":192209,"strains":["平平平平平，仄仄仄仄仄。","○平平仄平，仄仄平仄仄。","○平仄平平，仄仄仄仄仄。","平平平○○，仄仄仄平仄。","平平仄仄仄，平仄仄仄仄。","仄平仄平平，平仄仄仄仄。","○○平平平，仄仄仄平仄。","平平○平平，仄仄平平仄。","○平平仄仄，仄仄仄平仄。","仄仄仄○仄，仄仄平平仄。"],"paragraphs":["忧民登危亭，注视万里外。","溟蒙云气浮，势与江海汇。","苍山恐低沉，况复问畎浍。","禾麻安更论，老稚念颠狈。","蛟鼍自出没，牛马失向背。","雨师恣侵凌，人理亦可罪。","殷殷非雷声，远近屋庐坏。","君臣正逢时，上下宜交泰。","驱云清白日，朗彻照幽怪。","一雨即弥漫，孰谓乾坤大。"],"title":"临漳亭观水分得大字"}
