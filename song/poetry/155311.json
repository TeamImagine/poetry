{"author":"陈观国","id":155311,"strains":["平平仄平平，仄仄平○仄。","○平仄○仄，仄仄仄平仄。","仄平仄平仄，平仄仄平仄。","仄仄仄平仄，平仄仄平仄。","平仄仄平○，仄平仄○仄。","仄仄平平仄，仄仄仄仄仄。","仄○平仄仄，仄仄仄平仄。","平○仄平平，平仄平仄○。","仄仄平仄仄，平仄平仄仄。","平○平仄平，平仄仄○仄。"],"paragraphs":["名山隔游尘，九锁尘更少。","闲云抱苍石，古涧茁灵草。","一亭瞰蛟舞，曾此憩坡老。","水性自云静，潴泄寄人巧。","聊复助奇观，未须纵澜倒。","小挹丹泉润，侧步石壁峭。","洞深篝火入，志险极幽讨。","人间几何年，仙迹棋未了。","向夕山月吐，光碎松下道。","天空琼馆寒，禽响药如捣。"],"title":"游九锁山"}
