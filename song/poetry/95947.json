{"author":"苏泂","id":95947,"strains":["平平仄仄平仄仄，平仄仄平平仄平。","仄仄仄平平仄仄，平平仄仄仄平平。","仄平平仄仄平仄，平仄仄平仄仄平。","平仄平仄仄仄仄，平平平平仄仄平。"],"paragraphs":["郊居近郭非寂寞，蟠竹结茅依野塘。","白屋老人谈黍稷，青云学士送文章。","藕花开后满船月，枫叶落时缘路霜。","年过三纪不称意，随分江湖作醉乡。"],"title":"走笔谢高秘书送示诗文"}
