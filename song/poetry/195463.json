{"author":"苏轼","id":195463,"strains":["仄平仄仄仄，○仄平平平。","仄平平仄仄，仄仄平仄平。","仄平平仄○，仄仄仄仄平。","仄仄仄仄仄，仄仄○平平。","仄仄仄仄仄，仄平仄平平。","平平仄平仄，仄仄平○○。"],"paragraphs":["老詹亦白发，相对垂霜蓬。","赋诗殊有味，涉世非所工。","杖藜山谷间，状类渤海龚。","半道要我饮，意与王弘同。","有酒我自至，不须遣庞通。","门生与儿子，杖屦聊相从。"],"title":"和陶贫士七首  其六"}
