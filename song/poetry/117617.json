{"author":"徐鹿卿","id":117617,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["化感儿嬉七十翁，波余犹足活喑聋。","肯安恬退淡中味，大觉催科拙处工。","及物坐看驯乳雉，苏民更欲骂尸虫。","恢恢游刃浑余地，赢得赓酬伴赞公。"],"title":"再和聋字韵诗一谢史宰一呈黎丞  其一"}
