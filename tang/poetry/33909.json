{"author":"徐夤","id":33909,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["旧历关中忆废兴，僭奢须戒俭须凭。","火光只是烧秦冢，贼眼何曾视灞陵。","钟鼓煎催人自急，侯王更换恨难胜。","不如坐钓清溪月，心共寒潭一片澄。"],"title":"忆长安行"}
