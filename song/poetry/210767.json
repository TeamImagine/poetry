{"author":"杨亿","id":210767,"strains":["平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["清浅银河暝霭收，汉宫还起曝衣楼。","共瞻月树怜飞鹊，谁泛星槎见饮牛。","弄杼暂应停素手，穿针空待贶明眸。","匆匆一夕填桥苦，不似人间有造舟。"],"title":"七夕"}
