{"author":"陆游","id":33832,"strains":["平平仄仄平平仄，仄仄平平仄平仄。","仄平仄仄仄仄仄，仄仄平平仄平仄。","平平仄仄平仄平，仄平仄仄仄仄平。","仄平仄仄平平仄，平平仄平○平仄。","平平平○仄平仄，仄○仄平平仄仄。","仄平仄仄仄仄仄，平仄平平○○仄。"],"paragraphs":["霏微入戸黄梅雨，磊落堆盘碧筒黍。","病来一滴不饮酒，但嗅菖蒲作端午。","人生忽忽东逝波，白头奈此节物何。","去年已作归州客，今年建州更愁绝。","归州猿吟鸟啼里，屈沱醉归诗满纸。","即今忆此那可得，西望归州三叹息。"],"title":"建宁重五"}
