{"author":"李纲","id":242862,"strains":["仄仄仄平仄，仄平平仄平。","仄平平仄平，仄平仄仄平。","平平仄仄仄，○仄平平平。","平平仄仄仄，仄仄平平平。","○仄平○仄，仄仄平仄平。"],"paragraphs":["九日但孤坐，悄然无世喧。","菊花殊未开，始知气候偏。","开轩寓远目，相对惟青山。","昏鸦已接翅，独鹤何时还。","且尽杯中物，此外无足言。"],"title":"和陶渊明采菊东篱下二首  其一"}
