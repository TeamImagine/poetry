{"author":"范成大","id":43626,"strains":["仄○平平○，平仄平仄平。","○平仄平仄，平平仄平平。","仄平仄仄仄，仄仄仄仄平。","仄平仄仄平，仄仄仄仄平。","仄平仄平平，平仄平仄平。","平平○平仄，仄仄平仄平。","平平仄平平，仄仄平平平。","仄仄仄平仄，平○仄平平。","平○仄仄仄，平仄○平平。","仄仄平平仄，仄仄平○平。"],"paragraphs":["午行清湘县，妍暖春事嘉。","柴荆闹桃李，冥冥一川花。","故园岂少此，愈此百倍加。","我宁不念归，顾作失木鸦。","百年北窗凉，安用天一涯。","君恩重乔岳，敢计征路赊。","乡心与官身，凿枘方聱牙。","橘柚走珍贡，何如系匏瓜。","明当复露奏，天日临幽遐。","傥许清江使，曳尾还污邪。"],"title":"清湘县郊外杂花盛开有怀石湖"}
