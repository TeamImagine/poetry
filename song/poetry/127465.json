{"author":"方岳","id":127465,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["杜宇声中鬓欲华，春风将绿又天涯。","欠随江夏无双士，共看扬州第一花。","想像烟云人跨鹤，淋漓诗句字栖鸦。","蹇馿不管唐衫湿，醉兀归鞍暮雨斜。"],"title":"约黄成之观琼花予不及从以诗代简"}
