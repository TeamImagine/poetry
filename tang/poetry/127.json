{"author":"明皇帝","id":127,"strains":["仄○仄平○，平仄仄○平。","仄仄平？仄，平○仄仄○。","仄仄平仄仄，平平仄仄平。","仄平平平仄，○平仄平平。","平平仄平仄，仄仄平仄平。","平仄平平仄，仄平仄仄平。"],"paragraphs":["昔闻有耆叟，河上独遗荣。","迹与尘嚻隔，心将道德幷。","讵以天地累，宁为宠辱惊。","矫然翔寥廓，如何屈坚贞。","玄玄妙门启，肃肃祠宇清。","冥漠无先后，那能纪姓名。"],"title":"经河上公庙"}
