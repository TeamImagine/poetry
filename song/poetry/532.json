{"author":"徐铉","id":532,"strains":["仄仄○平仄，○平仄仄平。","平平○仄仄，○仄仄平平。","仄仄○平仄，平平仄仄平。","○平平仄仄，○仄仄平平。","仄仄平平仄，平平仄仄○。","仄平平仄仄，仄仄仄○平。","仄仄平○仄，平平平仄平。","仄平平仄仄，平仄仄平平。"],"paragraphs":["院静苍苔积，庭幽怪石欹。","蝉声当槛急，虹影向檐垂。","昼漏犹怜永，丛兰未觉衰。","疏篁巢翡翠，折苇覆鸬鹚。","对酒襟怀旷，围棋旨趣迟。","景皆随所尚，物各遂其宜。","道与时相会，才非民所羁。","赋诗贻座客，秋事尔何悲。"],"title":"奉和右省仆射西亭高卧作"}
