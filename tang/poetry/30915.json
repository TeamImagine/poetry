{"author":"罗隐","id":30915,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["年年模样一般般，何似东归把钓竿。","嵒谷谩劳思雨露，彩云终是逐鹓鸾。","尘迷魏阙身应老，水到吴门叶欲残。","至竟穷途也须达，才能长与世人看。"],"title":"下第作"}
