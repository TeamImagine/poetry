{"author":"刘克庄","id":116142,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["少狂费尽一生心，丛稿如山雪满簪。","杨子雕镌夸赋丽，唐人锻炼说诗深。","寒来尚可披裘钓，穷杀何妨带索吟。","社友萧疏吾老大，安知来者不如今。"],"title":"抄戊辰十月近稿七首  其六"}
