{"author":"高适","id":2430,"strains":["仄平仄○平平平，○仄平平平仄平。","仄○平○仄平仄，仄平平仄平平平。","仄仄平平仄平仄，平平仄仄平平仄。","平平仄仄○仄仄，仄仄平平仄平仄。","平仄平平仄仄○，平平仄平平仄平。","○平仄仄平平仄，仄仄○平仄仄平。","仄平○仄平平仄，仄仄平平仄平仄。","仄仄○○平仄平，○平仄仄平平仄。","仄仄平平仄仄平，仄平仄仄○平平。","平仄平平仄仄仄，仄平仄仄仄平平。"],"paragraphs":["古城莽苍饶荆榛，驱马荒城愁杀人。","魏王宫观尽禾黍，信陵宾客随灰尘。","忆昨雄都旧朝市，轩车照耀歌钟起。","军容带甲三十万，国步连营一千里。","全盛须臾那可论，高台曲池无复存。","遗墟但见狐狸迹，古地空余草木根。","暮天摇落伤怀抱，倚剑悲歌对秋草。","侠客犹传朱亥名，行人尚识夷门道。","白璧黄金万户侯，宝刀骏马填山丘。","年代凄凉不可问，往来唯有水东流。"],"title":"古大梁行"}
