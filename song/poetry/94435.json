{"author":"蔡沈","id":94435,"strains":["○平○，○○仄仄○平○，平平仄仄平平平。","仄平仄仄平平平，平仄仄仄平平平。","平平平仄仄仄仄，平仄仄仄平平平。","仄仄仄仄仄仄仄，仄平○平平平平。","平平平平平仄仄，仄仄仄仄平平平。","平平仄仄仄仄仄，仄仄平仄平平平。","仄平平仄仄仄仄，仄平平仄平平平。","平平平仄仄平仄，仄仄平平平○仄。","○平仄仄平平平，仄仄平平仄○仄。"],"paragraphs":["噫吁嚱，噫嚱一曲难为听，桑麻垅亩今荆榛。","子规夜诉仓庚鸣，时至气化能无声。","高皇神武百世业，安汉小子为凭陵。","九十六万目可掩，奈何从臾皆群臣。","臣乎臣乎胡乃尔，富汝贵汝庸何生。","炎精白昼欲晦蚀，日角眉目尤精神。","古来权柄不早去，止为鱼肉涂生灵。","生灵涂炭自兹始，古往今来祇如此。","重华一去何时还，志士幽人泪如雨。"],"title":"读王莽传寄廖判府"}
