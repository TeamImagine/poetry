{"author":"王铚","id":14884,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["神游眇邈海边城，捧诏躬祠盛此行。","九代衣冠汉原庙，百年礼乐鲁诸生。","东山世德声名早，南省仙班气象清。","晓雨都门携锦帐，路人更羡彩衣荣。"],"title":"送谢景思假太常少卿奉祀温州太庙先至三衢省觐"}
