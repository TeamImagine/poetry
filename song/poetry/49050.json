{"author":"杨万里","id":49050,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄仄平平仄平。","仄仄平平仄仄仄，仄平平仄仄平平。"],"paragraphs":["白头灯火共书林，自少论交老慰心。","官职坏人饧里鸩，忠贤到骨锻中金。","朝阳鸣凤祗今见，夜雨对床何日寻。","回雁峰前雁回后，紫薇红药待渠吟。"],"title":"送孙从之司业持节湖南二首  其二"}
