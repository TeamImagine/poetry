{"author":"苏泂","id":95937,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["黄花已判一年休，短褐无端又去秋。","环堵肯云原宪病，卜居那免屈平愁。","交情白发知难有，故里青山未拙谋。","醑我横戈陪季孟，人间棠棣薄公侯。"],"title":"十月二十八日迁入赵氏借屋适有名酒及延致内黄侯约兄弟共醉颍季有诗次韵一首"}
