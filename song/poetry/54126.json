{"author":"项安世","id":54126,"strains":["仄仄平平仄，平平○仄平。","平平平仄仄，仄仄仄平平。","仄仄平○仄，平平仄仄○。","平平平仄仄，仄仄仄平○。","仄○平平仄，平平仄仄平。","平平平仄仄，平仄仄平平。","仄仄平平仄，○平仄仄平。","仄仄平仄仄，仄仄仄平平。"],"paragraphs":["驷马开华屋，祥罴降绮栊。","婴襦斑似锦，子珮绿于葱。","好日逢重四，芳醪判一中。","丰神春日柳，意气雨天虹。","未论龟巢藕，休言珀化枫。","诸孙今远大，吾祖旧冲融。","努力名场近，收功鼎甲崇。","但令贤弟贵，不怕老兄穷。"],"title":"用韵为十九弟寿"}
