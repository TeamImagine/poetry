{"author":"释智圆","id":221377,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["地绝纤尘万籁清，当门幽致画难成。","黛妆峰岫高低影，练卷波涛旦暮声。","侵竹古廊秋藓合，倚云禅阁夜灯明。","上方别有幽栖处，树石参差称野情。"],"title":"游开化寺"}
