{"author":"梅尧臣","id":46944,"strains":["平仄仄平○，仄仄○○平。","仄仄平仄○，○仄○仄平。","平平平平仄，仄平仄仄平。","平仄平平仄，平仄平仄平。","仄平平仄○，平仄仄仄平。","仄仄仄○平，仄仄平平平。","○○仄仄平，平仄仄平○。"],"paragraphs":["儒者服褒衣，气志轻王公。","一落该网中，折节长俯躬。","山东多豪士，片言不可穷。","青土饶嘉枣，无以人钝蒙。","彼知南楚轻，强始必弱终。","矫志合其情，乃是吾徒通。","行当问友生，为我举杯空。"],"title":"送杨辩青州司理"}
