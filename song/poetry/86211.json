{"author":"韩淲","id":86211,"strains":["平仄仄○仄，仄仄仄○○。","平平仄平仄，平仄平平平。","平平仄平仄，仄仄平平平。","平平仄平仄，仄仄平平平。","平平平仄仄，仄○平平○。","○平仄仄平，仄仄平仄平。","○平○平平，仄仄平○平。","仄仄仄仄○，平仄平平平。"],"paragraphs":["初不畏离别，亦不爱过从。","周游老江浙，风雪还穷冬。","君侯故家秀，雅步非凡踪。","鸣弦寄真尚，万古开心胸。","胡为怜我懒，纵论容愚憃。","留连一再旬，欲去寒意浓。","当知思齐贤，出处诚难逢。","草木冻欲折，冬岭惟孤松。"],"title":"别元默"}
