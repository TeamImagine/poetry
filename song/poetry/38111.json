{"author":"陆游","id":38111,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄仄平仄，平仄平平平仄平。","仄仄平平平仄仄，仄平仄仄仄平平。"],"paragraphs":["孤村寂寂潮生浦，小院昏昏雨送梅。","蔬食一箪宜面槁，畏涂九折自心灰。","古人骨朽有书在，今雨泥多无客来。","散发阳狂非寄傲，世间万事本悠哉。"],"title":"题庵壁二首  其二"}
