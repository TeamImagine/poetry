{"author":"李白","id":56341,"strains":["仄仄仄平仄，仄平仄仄平。","平平仄平仄，平仄仄平平。","仄仄平平仄，仄平仄仄○。","平平平仄仄，仄仄仄平平。","仄仄仄平仄，平平平仄平。","平平○仄仄，仄仄仄○平。","仄仄仄○仄，平平仄仄平。","仄平○平仄，○仄仄平平。","平仄○平仄，平平仄仄平。","平平仄平仄，平仄平平平。"],"paragraphs":["小隐慕安石，远游学屈平。","天书访江海，云卧起咸京。","入侍瑶池宴，出陪玉辇行。","夸胡新赋作，谏猎短书成。","但奉紫霄顾，非邀青史名。","庄周空说剑，墨翟耻论兵。","拙薄遂疏绝，归闲事耦耕。","顾无苍生望，空爱紫芝荣。","寥落暝霞色，微茫旧壑情。","秋山绿萝月，今夕为谁明。"],"title":"秋夜独坐怀故山"}
