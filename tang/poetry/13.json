{"author":"太宗皇帝","id":13,"strains":["平平平○仄，平仄仄平平。","仄平仄平仄，仄仄平仄平。","平平仄仄仄，仄平平仄平。","平仄平仄仄，平平仄仄平。","仄仄仄○仄，平平仄仄平。","仄○平平仄，平仄仄平平。","仄仄平平仄，平仄仄平平。","平平平仄仄，平仄仄平平。"],"paragraphs":["条风开献节，灰律动初阳。","百蛮奉遐賮，万国朝未央。","虽无舜禹迹，幸欣天地康。","车轨同八表，书文混四方。","赫奕俨冠盖，纷纶盛服章。","羽旄飞驰道，钟鼓震岩廊。","组练辉霞色，霜戟耀朝光。","晨宵怀至理，终愧抚遐荒。"],"title":"正日临朝"}
