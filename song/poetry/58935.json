{"author":"陈造","id":58935,"strains":["仄仄○仄平仄○，平平仄平仄仄○。","平仄平仄仄仄仄，平仄平平平仄平。","平平平仄平仄仄，○平仄仄仄○平。","平平仄平仄平仄，○○仄仄平平平。","平平平平仄○仄，仄平仄仄仄仄平。","仄平仄仄仄平仄，仄仄仄○仄仄平。","仄平仄平仄仄仄，平仄仄仄平平平。","仄仄仄仄仄○仄，仄平○仄平仄平。","平平平仄平平仄，仄仄仄仄仄仄仄。","平平仄仄仄？○，仄仄平平○仄平。","仄平仄仄平仄仄，○仄平平平仄平。","平平仄仄仄平仄，平平平仄平○○。","仄平仄仄仄平仄，○仄仄仄○平平。","仄平仄仄○仄仄，平平平平仄仄○。","平平仄仄仄仄仄，仄仄仄仄平平平。","平平仄仄仄仄仄，○仄平平○仄平。","○○平仄仄平仄，仄○仄平仄仄平。","仄平仄○仄仄仄，仄仄仄仄平○平。"],"paragraphs":["玉颗莹澈珠就磋，吴乡早秔莫计过。","无乃风露秀结异，移种昆仑之水禾。","君家厨妇穷百技，三舂九淅付重罗。","银丝万寻忽萦积，中疏外洁生搓挼。","扶桑仙蚕大如盎，缲之本供织女梭。","恍惊万喙鬭新巧，罥作米茸雪网窠。","即今拟形供食事，纤手幻出千絇多。","倒甑入箸第三绝，色香兼味皆可歌。","周官宾祭珍飺饵，有此复具理则那。","诗翁物色及粔{米如}，得此来前当见诃。","鲙盘漫诧金缕饤，汤餠徒夸银线窝。","琼酥玉腻信非匹，胡麻崖蜜仍相和。","感君泛爱记衰朽，回首一笑分余波。","腐儒口实长作累，馋噇之名定不磨。","金山别去每挂梦，老眼复见还双摩。","婪酣得饱问便腹，如汝平生相负何。","更从公子乞方法，日当饫之老涧薖。","买田二顷不种秫，未怕酒客来操戈。"],"title":"谢韩干送丝糕"}
