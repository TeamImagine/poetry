{"author":"卢肇","id":50066,"strains":["仄仄平平仄，仄平仄仄平。","仄○平仄仄，平仄仄平平。","仄仄平平仄，平平仄仄平。","仄○○仄仄，平仄仄平平。","仄仄平平仄，平？平？平仄仄平。","仄平平？仄仄？平？？仄仄，平仄仄平平。","仄仄平平仄，平仄仄仄平，仄平○仄仄，仄仄仄平○。","仄仄平平仄，平平仄仄平。","仄平平仄仄，平仄仄平平。","平仄平平仄，平平仄○○。","仄○平仄仄，平仄仄○平。","仄仄平平仄，○平仄仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，平仄仄平○。","？仄平平仄，平平仄仄平。","仄仄平仄仄，○仄仄平平。","仄○平平仄，○平仄仄平。","仄平平仄仄，平仄仄平平。","仄仄平平○，平平仄仄平。","仄平平仄仄，○仄仄平平。","仄仄平平仄，平？平？平仄仄仄。","○○平仄仄，仄仄仄○平。","平仄○○仄，平平平平平。","仄平平仄仄，平仄仄○平。","仄仄平平○，平平仄仄平。","仄平平仄仄，平○仄平平。","○平○平仄，○○仄仄平。","仄○平仄○，平仄仄平○。","？仄平仄平平仄○仄仄？。"],"paragraphs":["绝代祇西子，众芳唯牡丹。","月中虚有桂，天上谩夸兰。","夜濯金波满，朝倾玉露残。","性应轻菡萏，根本是琅玕。","夺日霞千片，[凌]（陵）风绮一端。","稍宜经（一作“霑”）宿雨，偏觉耐春寒。","见说开元岁，初令植御栏，贵妃娇欲比，侍女妒羞看。","巧类鸳机织，光攒射月团。","渐移公子第，还种杏花坛。","豪士倾囊买，贫儒假乘观。","叶藏梧际凤，枝动镜中鸾。","似笑宾初至，如愁酒欲阑。","诗人忘芍药，释子愧梅檀。","酷烈宜名寿，姿容想姓潘。","素光翻露羽，丹焰赩鸡冠。","燕拂惊还语，蜂贪困未安。","傥令红脸笑，兼解翠眉攒。","少长呈连萼，娇矜寄合欢。","息肩移九轨，无胫到千官。","日耀香房折，风披蘂粉干。","好酬青玉案，称贮碧冰盘。","璧要连城与，[珠]（殊）堪十斛判。","更思初甲拆，那得异泥蟠。","骚咏应遗恨，农经祇粗刊。","鲁般雕不得，延寿笔将殚。","醉客同攀折，佳人惜犯干。","始知来苑圃，全胜在林峦。","泥潭当浇洒，庭除又绰宽。","若将桃李并，方觉效嚬难。","（见《文苑英华》卷三二一）。"],"title":"牡丹"}
