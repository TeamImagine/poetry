{"author":"刘敞","id":174881,"strains":["○平仄平仄仄仄，平平仄仄仄○平。","平平仄仄仄仄仄，仄仄仄仄平平平。","平平平仄○仄仄，仄仄仄仄平？平。","平平仄仄仄平仄，仄仄仄仄平平平。","平平仄仄平仄仄，仄仄仄仄仄○平。","平○仄仄平仄仄，仄仄仄仄平平平。","平平仄仄平仄仄，仄仄仄仄平平平。","平平平○仄平仄，平仄平平仄仄仄。"],"paragraphs":["三清殿前木槿树，朝繁夜暗自相催。","晨光始出洛水上，暮雨又下云阳台。","仙姬神女衣服丽，紫玉杂佩垂玫瑰。","春余众木苦寥落，况乃渐逼清秋来。","繁花满目真可惜，稍稍万户铺苍苔。","黄冠道士情意薄，见似不见年年开。","清风满席车马少，莫与共赏倾金罍。","尝疑壶中有仙术，安得升天系白日。"],"title":"三清殿木槿"}
