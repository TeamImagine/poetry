{"author":"吴少微","id":34962,"strains":["仄仄仄平平，平平仄仄平。","平○仄仄仄，仄仄平平平。","仄仄仄平仄，平平仄平平。","○平仄仄仄，仄仄平平平。","仄仄平平仄，○平仄仄○。","○平○仄仄，○仄仄平平。"],"paragraphs":["月出映层城，孤圆上太清。","君王眷爱歇，枕席凉风生。","怨咽不能寝，踟蹰步前楹。","空阶白露色，百草寒虫鸣。","念昔金房里，犹嫌玉座轻。","如何娇所误，长夜泣恩情。"],"title":"长门怨"}
