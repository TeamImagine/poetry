{"author":"朱松","id":10458,"strains":["平平○仄仄，仄仄○仄仄。","平平仄平平，仄仄平仄仄。","仄平○仄仄，平仄仄平仄。","仄平平仄仄，平仄平仄仄。","仄平仄平平，仄仄○仄仄。","仄仄仄仄平，仄○仄平仄。","平平平平仄，仄仄仄仄仄。","仄○仄平平，○仄平仄仄。","平平仄仄仄，平○○平仄。","平平仄仄○，仄仄仄仄仄。","仄平平平仄，平仄平平仄。","平仄平平平，仄仄仄仄仄。","平平平仄仄，平仄仄○仄。","仄平○平仄，仄仄平仄仄。"],"paragraphs":["千峰收宿雨，坐见空翠滴。","携筇出城隅，试此腰脚力。","竹阴穿窈窕，僧户扣岑寂。","小轩清樾底，磐礴聊自适。","闯然见幽禽，百啭深拔隙。","即此与晤歌，绝胜眼前客。","幽怀层冰结，屃赑不可释。","忽如散春风，回首无处觅。","天游失六凿，真观了千息。","乾坤鼎鼎中，指马坐可一。","不知双清老，何者为心迹。","持问跏趺人，首肯复面壁。","山烟明欲合，归舸兀深碧。","此心除溪月，炯炯谁复识。"],"title":"三月十日游报国院小轩颇幽胜为名曰双清仍书此诗"}
