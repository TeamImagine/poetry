{"author":"刘克庄","id":114133,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一念拳拳帝所临，士民皆谅使君心。","随车雨每孚精祷，下濑船多出俸金。","两载公真茹蘗苦，百年人尚爱棠阴。","从今紧闭袁安户，庭雪平腰径草深。"],"title":"饯潘使君二首  其二"}
