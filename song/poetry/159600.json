{"author":"郑思肖","id":159600,"strains":["平仄平平○仄平，仄仄仄仄平平仄。","仄平仄仄仄平仄，仄仄仄仄平平仄。","平平仄仄平平平，平仄○平仄仄平。","仄○○仄平仄平，平平仄仄仄仄平。","仄平仄仄平仄仄，仄仄仄仄平平仄。","仄平仄仄仄○平，仄平平仄平平仄。","平平仄仄仄仄平，仄仄仄仄平平平。","平仄仄平平仄仄，平○仄仄平○平。"],"paragraphs":["玄雪冥冥凝不飞，朔雪洒洒晴还落。","水神恣意弄奇怪，宇宙一白阴风恶。","南州客子心飘飖，狂发长歌破寂寥。","醉中浏亮金石声，精神秀发意气骄。","故人睨目嗔我怪，抚掌大笑群儿骇。","我家万卷列中堂，古人颠怪皆曾载。","须臾酒醒那得知，索纸落笔蛟龙飞。","明晓火轮飞出海，来看壁上新题诗。"],"title":"雪中醉题"}
