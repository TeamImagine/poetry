{"author":"王建","id":8129,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["枯桂衰兰一遍春，唯将道德定君臣。","施行圣泽山川润，图画天文彩色新。","开阁覆看祥瑞历，封名直进薜萝人。","应怜老病无知己，自别溪中满鬓尘。"],"title":"上崔相公"}
