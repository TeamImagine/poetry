{"author":"赵蕃","id":73884,"strains":["仄平仄仄平仄平，仄平平平仄平○。","仄平仄平仄平仄，平仄平仄平○平。","仄平仄平仄平仄，仄平平仄○平仄。","仄平○仄平○平，仄仄平仄○平仄。","○平平仄仄仄○，平平仄仄平仄平。","仄○仄仄仄平仄，平平仄仄○仄○。","平○仄仄仄平仄，仄平仄仄平仄仄。","仄平○仄平仄平，平平平平仄仄仄。","仄平平仄仄仄平，仄仄仄仄仄仄平。","○平仄仄○仄仄，仄平平平○仄○。"],"paragraphs":["石田渡口钲鼓鸣，忆同居民送君行。","至今是邦数廉吏，君与韦陆俱其名。","别来忆君已腾趠，故人无复思渔钓。","岂知更作畿县丞，未免流俗轻嘲傲。","如君为学未易论，渊源固自知所尊。","使其策足上台省，𪫺人吉士当以分。","韬藏自是玉之美，奈何有道贫贱耻。","汉宣且识东海萧，吾君聪明岂不尔。","愿君强饭力自持，九十半百古语之。","扁舟仅可顷刻住，便风催人当语离。"],"title":"简子崧时丞建德"}
