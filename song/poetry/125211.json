{"author":"王柏","id":125211,"strains":["平平平仄平平仄平平，仄○仄仄平仄○仄平。","平仄平平平仄仄仄平，○平平仄平仄仄仄○。","平平平仄平平仄平平，平平仄平平仄仄○○。","平仄仄平平仄仄平平，○平仄仄平平仄仄○。","仄仄○仄平平仄平平，仄仄平平平平○仄平。"],"paragraphs":["苕溪猩鬼兮呼啸幽篁，绣衣一出兮血膏斧铓。","笳鼓归来兮拜舞北堂，潢池夷靖兮母训是将。","慈颜开喜兮家国之祥，薰风自南兮草木正长。","胡不百年兮俾寿而康，庭萱夜殒兮奁玉昼藏。","使者菲屦兮桐杖皇皇，一道生灵兮悲如我伤。"],"title":"马华父母叶氏挽词  其一"}
