{"author":"陆游","id":42557,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["圣门妙处不容思，千古茫茫欲语谁。","晞发庭中新沐后，舞雩沂上咏归时。","研求岂足窥微指，博约何由遇硕师。","小疾扫空身尚健，蓬窗更作数年期。"],"title":"圣门"}
