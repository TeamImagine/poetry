{"author":"王十朋","id":23578,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["扫地焚香待客来，煎泉瀹茗漉官醅。","相公溪近何曾汲，白帝城寒正可杯。","江上诗成风叶落，阁中兴动雪梅开。","嘉宾饮散铃斋静，月照虚窗有影陪。"],"title":"同僚和诗复用前韵"}
