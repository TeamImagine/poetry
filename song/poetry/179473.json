{"author":"苏颂","id":179473,"strains":["仄仄平平仄仄平，平平平仄仄平平。","仄平仄仄平平仄，平仄仄平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["莽莽寒郊昼起尘，翩翩戎骑小围分。","引弓上下人鸣镝，罗草纵横兽轶群。","画马今无胡待诏，射雕犹惧李将军。","山川自是从禽地，一眼平芜接暮云。"],"title":"观北人围猎"}
