{"author":"张谓","id":57134,"strains":["平平仄仄平平仄，仄仄平平仄仄平。","平仄平平平仄仄，平平仄仄平平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["将军帐下来从客，小邑弹琴不易逢。","楼上胡笳传别怨，尊中腊酒为谁浓。","行人醉出双门道，少妇愁看七里烽。","今日相如轻武骑，多应朝暮客临卭。"],"title":"送皇甫龄宰交河"}
