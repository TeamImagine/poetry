{"author":"王洋","id":251284,"strains":["平平仄平仄仄仄，平仄平平仄平仄。","○平仄仄平仄○，平仄平平平仄仄。","平仄平○仄仄平，仄平○仄○○平。","平平仄仄仄平仄，仄○○仄平平○。","仄平仄仄仄仄平，仄平仄仄平平平。","平平仄仄仄仄仄，平平仄仄平平平。","仄平平仄○仄仄，仄平平仄○○仄。","仄平平仄仄平仄，仄平○仄平仄仄。","平平平平仄仄平，仄仄平平仄仄平。","平平仄仄仄○仄，仄仄平平仄仄平。"],"paragraphs":["今年结巢不近地，门户人言解知岁。","了知积累功力劳，投伴鸤鸠无此智。","闾里争如恶少年，不持弹射操空拳。","探巢取子尽居室，旁观禁止无由缘。","父翔母噪力不加，小雏在手鸣楂楂。","群儿不逞至若此，增巢不得安生涯。","汉家春夏禁采捕，诏书非止行三辅。","可怜科罪挂墙壁，国家禁绝非不预。","鹑居熙熙太古民，就令窥巢不用嗔。","同游饮啄不相害，海上鸥飞不避人。"],"title":"鹊巢"}
