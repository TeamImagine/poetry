{"author":"方回","id":148982,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["穷凶极诈肆淫贪，宾主湖山昼夜酣。","世事可欺沙武口，天诛难免木绵庵。","赀财已籍宫宜赭，腰领犹全首欠函。","地下丽华应有语，不因玉树失江南。"],"title":"悲歌五首  其五"}
