{"author":"释了元","id":189785,"strains":["平平仄平平，平仄仄平仄。","仄仄仄仄平，仄仄平平仄。","仄○仄○平，○平仄仄仄。","仄仄平平平，○平仄平仄。","○仄仄○○，仄仄仄○仄。","仄○仄平平，仄仄仄仄仄。","仄○平平○，平平仄○仄。","平仄仄平平，平平仄平仄。","平仄仄平平，平平仄平仄。","仄仄仄平仄，平平平○仄。","平○平仄平，平仄仄平仄。","平仄仄平仄，仄平平平仄。","仄○平仄○，平平平平仄。","平仄平平平，平平仄平仄。","仄平仄平仄，平仄仄○仄。","仄仄仄仄○，仄仄仄仄仄。","平○仄仄仄，仄仄仄平仄。","平仄○平平，仄仄○仄仄。","平平仄平平，平平仄平仄。","平平仄平仄，平仄仄仄仄。","仄仄平平○，仄仄平仄仄。"],"paragraphs":["吾侪客京师，晨夕厌欢聒。","僦舍八九椽，郁溽增烦渴。","有如辙中鱼，𪡋喁不可活。","百鸟趋高门，{走参}{走覃}互挥喝。","论辩苦难裁，气焰欻相夺。","所丧或捐躯，所得未易撮。","我闻江湖间，连山翠如抹。","山下走沧波，山巅富松栝。","凫鸭乱菰蒲，鱼鼋聚坡堨。","世事剧飞电，人生真漂沫。","谁其违乐游，而此卷颦额。","君直秘书阁，日趋黄金闼。","忽思云水行，飘然谁能遏。","朝出都门东，襟胸迥披豁。","放舟下淮楚，天地顿空阔。","莫苦道路难，暑令恍已末。","君看日月疾，俯仰换裘葛。","无谓监州微，孔孟犹短褐。","时来发光华，春阳奋枯枿。","惟君饱才术，流辈服颖脱。","早作归朝期，岂学弦与筈。"],"title":"送刘贡父悴海陵"}
