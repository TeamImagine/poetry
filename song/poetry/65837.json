{"author":"陈傅良","id":65837,"strains":["仄平仄平仄，仄仄仄仄仄。","平○仄仄仄，仄仄仄平仄。","○仄仄平仄，○仄○平仄。","仄平平仄○，仄仄平○○。","平仄仄平仄，仄平平仄仄。","仄平○平仄，仄仄平平仄。","平平仄仄仄，仄仄仄仄仄。","？平仄平平，仄仄○平仄。","○平仄○○，平仄仄仄仄。","仄○平仄平，平○仄平仄。","仄平仄仄仄，仄仄仄仄仄。","平平仄平平，平仄平仄仄。"],"paragraphs":["守边岂无事，治圃亦有说。","朝看士饮羽，暮与客投辖。","且以示多暇，且以劳同列。","我生肠九回，世故肱三折。","环堵仅寻丈，短亭聊岁月。","忽蒙当宁记，滥补专城缺。","区区自米盐，在在欲黼黻。","矧惟有兹山，未省从何月。","张罗上空庭，寻斧及劲节。","旧观谁缉熙，新思盖绵𫈵。","幸方一小治，尚可六太息。","胡然召南人，而骤歌所茇。"],"title":"和王教授谦叔述郡圃韵"}
