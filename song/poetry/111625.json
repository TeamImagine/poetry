{"author":"刘克庄","id":111625,"strains":["仄仄平平仄仄平，仄平平仄仄平平。","仄平仄仄平仄仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["病著经旬卧小斋，一窗萤雪与谁偕。","季宣易尚资到溉，茂叔书曾取寿涯。","志苦白头宁退惰，论孤黄吻竞攻排。","兔园册子俱拈起，且放芙蓉月照怀。"],"title":"用强甫蒙仲韵十首  其一"}
