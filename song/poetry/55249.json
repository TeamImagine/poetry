{"author":"朱熹","id":55249,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["去岁潇湘重九时，满城寒雨客思归。","故山此日还佳节，黄菊清樽更晚晖。","短发无多休落帽，长风不断且吹衣。","相看下视人寰小，祇合从今老翠微。"],"title":"九日登天湖以菊花须插满头归分韵赋诗得归字"}
