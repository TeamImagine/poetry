{"author":"韩淲","id":86060,"strains":["仄平平仄仄，仄仄平仄仄。","仄仄仄平平，？仄？平仄。","平平平仄平，仄仄仄平仄。","平平仄仄仄，平仄仄仄仄。","平平○仄平，平仄仄仄仄。","平平○仄平，平仄仄平仄。","仄平仄仄仄，仄仄平平仄。","仄仄平平平，仄仄仄平仄。","平平○仄仄，平仄仄平仄。","仄平仄平平，仄仄仄平仄。","平平仄○平，仄仄仄平仄。","平平○仄平，仄仄平仄仄。","○仄平仄平，平○○仄仄。"],"paragraphs":["避喧甘猛虎，杜语诚有味。","况此古城游，尽迥尽无畏。","扪萝鱼贯登，荦确入荒蔚。","俄而得峻极，天阙逼象纬。","春风犹未旬，芳事已髣髴。","凭虚了不寒，清淑满肠胃。","眼高物破碎，意广身良贵。","隘彼微尘歊，邑郭亦何谓。","同来三二友，斯道久泾渭。","偶然一尊携，物笑我频喟。","焉知酒行多，但觉饮之既。","烟峦屏障环，秀润仍蔽芾。","更对西日红，轮囷缠海气。"],"title":"霞山"}
