{"author":"陈著","id":139495,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["乾坤万里一长吁，老惫悠悠据槁梧。","未死自惭前死欠，有生不若此生无。","纵闻新诏开途辙，难把陈言入范模。","寄语嵩峰子张子，山林深隠是耆儒。"],"title":"次韵张子华中秋感时"}
