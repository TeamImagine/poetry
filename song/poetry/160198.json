{"author":"林景熙","id":160198,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["苦热如焚想雪山，清商一夕破愁颜。","炎光断雨残虹外，凉意平芜远树间。","忙踏槐花犹入梦，老催蒲扇共投闲。","城头遥望累累冢，辽海荒寒鹤未还。"],"title":"立秋日作"}
