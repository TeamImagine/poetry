{"author":"梅尧臣","id":35525,"strains":["平仄平仄平，○仄平平平。","○仄仄○仄，仄仄仄平平。","平仄○仄仄，仄仄平平平。","平平○仄平，仄仄仄仄平。","仄仄仄平仄，仄仄平平平。","仄平○仄仄，仄仄平平平。","仄仄平仄平，仄仄仄平平。","平平仄平仄，仄仄平仄平。"],"paragraphs":["畴昔居洛阳，看尽名园花。","临水复荫竹，艳色照彤霞。","良友相与至，竞饮欢无涯。","而今犹老翁，鬓发但未华。","昨日到湖上，碧水涵蒲芽。","此情颇已惬，薄宦非初嗟。","况乃蒙见怜，带雨摘春葩。","虽无向时乐，惠好仍有加。"],"title":"胡武平遗牡丹一盘"}
