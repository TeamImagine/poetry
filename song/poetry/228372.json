{"author":"释德洪","id":228372,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平仄仄仄平。","平仄仄平平仄仄，仄平仄仄仄平平。"],"paragraphs":["圣朝贤佐蔚如林，天独于君着意深。","喜气欲传黄阁信，夏窗先露绿槐阴。","望云匆起怀亲念，隐几难忘济世心。","他日此轩成故事，壁间应载野僧吟。"],"title":"朱世英守临川新开轩而轩有槐高数尺因名之作此"}
