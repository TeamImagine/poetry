{"author":"王肱","id":229771,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["莲桥琢石跨松蹊，满院真香种木樨。","欲得淡轩谈寂照，须将明水洗沉迷。","云峰黯黯巴猿啸，竹岭苍苍杜宇啼。","从此邦人知胜概，为师增贲此招提。"],"title":"瑞莲桥"}
