{"author":"周紫芝","id":240867,"strains":["仄仄仄仄平，平仄平仄仄。","平平仄仄仄，仄仄仄平仄。","仄○仄○平，仄仄仄仄仄。","平平仄仄平，仄仄平仄仄。","仄○平仄平，○仄○仄仄。","仄仄○仄平，仄仄○仄仄。","平平平○平，仄仄平仄仄。","仄仄平仄平，平仄平仄仄。","平平仄仄仄，仄仄仄平仄。","仄仄仄仄仄，○仄平仄仄。","○平平仄○，仄仄仄仄仄。","仄仄平平○，平平仄平仄。","仄平○平平，仄平仄平仄。"],"paragraphs":["圣道不可穷，探取随已欲。","平生所受用，政可一言足。","子思著中庸，暗室戒慎独。","危微恐惧心，此念旋已熟。","学从西洛来，标榜相品目。","袖手看屋梁，表表如鹤鹄。","谁知胸中尘，往往盈斗斛。","伋也而有知，宁不贻彼忸。","吴侯蚤作吏，未肯事边幅。","得妙自圣处，了不关世俗。","颇知幽隐中，日月所照烛。","不敢欺秋毫，高情洁冰玉。","愿言从君游，着鞭蹈前躅。"],"title":"题南金慎独斋"}
