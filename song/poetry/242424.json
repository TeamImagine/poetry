{"author":"李纲","id":242424,"strains":["仄平仄平平，仄平仄平仄。","仄平仄○平，仄仄仄仄仄。","平仄平平平，平平仄平○。","平仄仄平平，仄仄仄仄仄。","平仄仄仄仄，仄仄平平仄。","○仄仄仄○，仄仄仄○仄。","仄仄仄平平，平仄仄仄○。","○○仄平平，○○仄仄仄。"],"paragraphs":["退之守潮阳，戚嗟见章表。","贾生傅长沙，自广托𫛳鸟。","拘达言虽殊，均为未能了。","今我谪龙津，管库素所晓。","粗令职事办，便觉溪山好。","燕坐一室间，妄念悉除扫。","岂复计穷通，端亦忘寿夭。","回观古人心，颇叹二子小。"],"title":"韩贾"}
