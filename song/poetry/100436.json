{"author":"郑清之","id":100436,"strains":["仄平仄仄平仄仄，平平平仄○仄仄。","仄仄仄平仄平仄，仄仄仄平仄仄仄。","平仄仄平○仄平，仄仄平仄平仄仄。","仄仄平仄仄仄平，仄○仄平平仄仄。","平仄仄仄○平平，仄仄平平○平仄。","仄仄平仄平○平，○仄平平仄平仄。","平○平平○仄平，平仄○○仄仄仄。"],"paragraphs":["士惟食志非食力，于陵奚事亲屦织。","静乐一门自师友，篑进不为子贡息。","元仲季方从太丘，海内人士俱愿识。","案上惟作羽籥声，室中定无鉏帚色。","申旦督课如园蔬，子夜程书过衡石。","举似翁妪笞其儿，教育英才笑安得。","文献超群王谢家，韦布当磨铁砚墨。"],"title":"静乐用元韵为劝学之什再和"}
