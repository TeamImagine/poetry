{"author":"葛胜仲","id":230937,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["西笑惟携插架书，雍容车骑不求都。","观光鳯阙前踪在，寄恨鸰原往事徂。","喜见教忠跻显仕，勉从迎养涉修途。","新诗清婉追棠棣，乐孺当年共究图。"],"title":"叔父承事用先公旧韵作诗次韵和呈"}
