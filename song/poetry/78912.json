{"author":"陈藻","id":78912,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平仄。","平平平仄平平仄，平仄平平仄仄平。"],"paragraphs":["恰已论心四十秋，朱颜化作素丝头。","种田有获须知足，应物无贪亦寡尤。","浮世欲回残梦未，男儿休管读书否。","任他门户随时变，尊酒相逢且劝酬。"],"title":"暮秋闰月平步楼口占"}
