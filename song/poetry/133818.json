{"author":"卫宗武","id":133818,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["冯夷剪水抑何悭，祇怕天工未许闲。","上瑞先春才破白，屡丰卜岁已窥斑。","可怜俄顷消成水，不怕明朝失却山。","金帐羊羔非我事，汲清煮茗课奴蛮。"],"title":"次韵雪积即消"}
