{"author":"杨万里","id":49297,"strains":["平仄仄平平，仄仄仄平仄。","仄仄平仄平，仄仄仄仄仄。","仄仄仄平仄，仄仄仄仄仄。","仄○仄仄平，仄仄仄仄仄。","仄仄平仄平，平仄仄仄仄。","仄仄仄仄仄，仄仄仄仄仄。","平平仄仄仄，仄仄仄平仄。","仄平平仄仄，仄仄仄仄仄。","仄平仄仄仄，仄仄平仄仄。","仄仄仄仄平，仄平平仄仄。","平仄仄仄平，仄仄平仄仄。"],"paragraphs":["刘驾及于𣸣，死爱作愁语。","未必真许愁，说得乃尔苦。","一字入人目，蜇出两睫雨。","莫教雨入心，一滴一痛楚。","坐令无事人，吞刃割肺腑。","我不识二子，偶览二子句。","儿曹劝莫读，读著恐愁去。","我云宁有是，试读亦未遽。","一篇读未竟，永慨声已屡。","忽觉二子愁，并来遮不住。","何物与解围，伯雅烦尽护。"],"title":"读唐人于𣸣刘驾诗"}
