{"author":"曾几","id":249282,"strains":["平平仄仄仄○平，仄仄平平仄仄平。","平仄平平○仄仄，仄平平仄仄平平。","平平仄仄平平仄，仄仄○平仄仄平。","平仄平平仄平仄，仄平平仄仄平仄。"],"paragraphs":["年年歳歳望中秋，歳歳年年雾雨愁。","凉月风光三夜好，老夫怀抱一生休。","明时谅费银河洗，缺处应须玉斧修。","京洛胡尘满人眼，不知能似浙江不。"],"title":"癸未八月十四日至十六夜月色皆佳"}
