{"author":"周孚","id":63248,"strains":["○平平仄仄，仄仄平平平。","平平仄平仄，仄平仄○仄。","平仄仄○平，仄平平仄平。","平平平平仄，仄仄平仄平。","平平仄仄平，平仄仄仄平。","平平仄仄仄，平平○平平。","仄仄仄平仄，○仄平○平。","仄○平仄仄，○仄仄仄○。","仄仄仄○平，○仄仄仄平。","○○○平平，仄仄平仄平。"],"paragraphs":["闲阶尘没屦，隙户风翻裳。","欹倾数椽屋，易知独难忘。","为此室中人，久薰知己香。","兰雕潘洪逝，璧碎韩吕亡。","非渠妙语言，何以浣我肠。","蒲团两默坐，寒窗堕斜阳。","我炙彼能嗜，叹息时拊床。","缅思争夺境，其险剧太行。","病马已虺隤，三径可忍荒。","相期荷锄归，岁晏天欲霜。"],"title":"赠宋安民"}
