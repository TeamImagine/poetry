{"author":"张子容","id":45592,"strains":["平仄平平仄，平○仄仄平。","仄平○仄仄，仄仄仄平平。","平仄○○○，平平仄仄平。","仄平平仄仄，平仄仄平平。","仄仄平○○，平平仄仄平。","平平平仄仄，平仄仄平平。"],"paragraphs":["凉夜窥清沼，池空水月秋。","满轮沈玉镜，半魄落银钩。","蟾影摇轻浪，菱花渡浅流。","漏移光渐洁，云敛色偏浮。","似璧悲三献，疑珠怯再投。","能持千里意，来照楚乡愁。"],"title":"璧池望秋月"}
