{"author":"张耒","id":216365,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄仄平。","仄平仄仄平平仄，仄仄平平仄仄平。"],"paragraphs":["洛岸东风送马行，桥横落日半川明。","天连观阁云垂地，春入山河秀满城。","老去飘萍甘屏迹，兴来怀古未忘情。","短歌一曲聊回首，不待悲秋白发生。"],"title":"水南春望"}
