{"author":"张纲","id":245491,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["一尊相别未经时，情话如今忍复思。","老去交亲能有几，年来怀抱更谁知。","谿桥路断秋风急，香火庭空晓日迟。","三尺孤坟闭千古，伤心东望涕交颐。"],"title":"徐献仲挽词"}
