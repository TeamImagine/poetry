{"author":"白玉蟾","id":121100,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["闲傍珠帘散漫初，垂垂欲下得风扶。","绣床渐满圆还碎，醉目遥看有似无。","只见鱼吞池面水，不知萍满岸头湖。","往来无数香球子，粘缀春衣自不须。"],"title":"柳花"}
