{"author":"韩琦","id":101082,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["时节清明府事闲，压沙高会敞禅关。","妓歌沈席摧莺舌，花影摇樽衒粉颜。","春色满添膏泽后，人心和入醉游间。","坐中尤觉风来好，白雪飞香混博山。"],"title":"清明会压沙寺"}
