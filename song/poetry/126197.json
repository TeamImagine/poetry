{"author":"叶茵","id":126197,"strains":["仄仄仄○平，平平仄仄平。","○平平仄仄，仄仄仄平平。","仄仄平平仄，平平仄仄○。","仄平○仄仄，仄仄仄平平。","仄仄平平仄，平平仄仄平。","平平平仄仄，○仄仄平平。","平仄○平○，平平仄仄○。","平○平仄○，仄仄仄平○。","平仄平平仄，平平仄仄平。","仄平○仄仄，平仄仄○平。"],"paragraphs":["圉圉洞庭阴，西风苦不情。","堕罾云叶乱，落刃雪花明。","列俎移桃菊，香齑捣桂橙。","四腮传雅咏，巨口窃嘉名。","误上仙翁钓，羞陪虏使觥。","甘腴殊机肉，鲜脆厌侯鲭。","银鲫将同调，丝莼久共盟。","祗缘乡味重，自觉宦情轻。","风度偏宜酒，头颅尚可羹。","谪仙空汗漫，何处脍长鲸。"],"title":"鲈脍"}
