{"author":"高斯得","id":128510,"strains":["平平平平平平仄，○平平仄○○仄。","仄平仄仄仄平平，平仄仄平平仄仄。","仄平平仄仄仄平，○仄○平仄平仄。","仄平仄仄仄平仄，○仄仄平仄平仄。","○平平平○平仄，仄○仄仄○平仄。","平平平仄仄○仄，平仄仄仄仄平仄。","仄仄平平○仄平，○仄平平仄○仄。"],"paragraphs":["南楼幽帘虽粗适，犹嫌尘务妨闲逸。","读书老圃四无人，啼鸟落花春寂寂。","试垂修绠汲义泉，更把长才𣃁玄窟。","已无俗物败人意，犹有睡魔入吾室。","且须时擎看山脰，不妨暂著穿花屐。","君平身世两相弃，韩子老大百无益。","但愿残生更几年，了我床头二三策。"],"title":"园中读书"}
