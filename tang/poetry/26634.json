{"author":"刘沧","id":26634,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","仄平平仄仄平仄，平仄平平仄仄平。"],"paragraphs":["罗帐香微冷锦裀，歌声永绝想梁尘。","萧郎独宿落花夜，谢女不归明月春。","青鸟罢传相寄字，碧江无复采莲人。","满庭芳草坐成恨，迢遰蓬莱入梦频。"],"title":"代友人悼姬"}
