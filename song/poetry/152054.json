{"author":"方一夔","id":152054,"strains":["平平平仄仄，平仄○平仄。","平平仄平仄，仄仄仄平仄。","仄仄仄平平，仄仄仄仄仄。","平仄○平平，平仄仄平仄。","平平仄仄平，仄仄仄仄仄。","仄仄平仄仄，平仄○仄仄。","仄仄平仄仄，仄仄仄仄仄。","仄平仄仄仄，仄平平仄仄。","平平仄○仄，仄仄仄仄仄。","平平仄○仄，仄仄仄○仄。"],"paragraphs":["青山围四旁，南断如金玦。","残霞映寒碧，杳杳鸟孤没。","我本忘机人，忽忽老岁月。","身系三家村，心到极穷发。","萧然病脚僧，丈室坐说法。","事业谁做尽，尧舜行不彻。","义理谁说尽，孔孟引不发。","有心阻世用，自来同一辙。","人生直如寄，世路会有役。","何时拂衣去，结筏造溟渤。"],"title":"晚坐有感"}
