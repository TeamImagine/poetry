{"author":"施枢","id":131673,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["身世如萍漫浪休，机心谁遣误沙鸥。","从来风月惊人句，即是湖山买屋谋。","访友定寻云外寺，携壶须上竹边楼。","知音自有渔樵侣，莫被人称第一流。"],"title":"和菊潭韵题秋潭买山图后"}
