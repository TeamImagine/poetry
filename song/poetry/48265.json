{"author":"杨万里","id":48265,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄仄平平仄平。","平仄平平平仄仄，平平仄仄仄平平。"],"paragraphs":["仙人白日上青冥，千载如闻月下笙。","南北万山俱在下，中间一水独穿城。","江西个是绝奇处，天下几多虚得名。","滕阁孤台非不好，祇缘犹带市朝声。"],"title":"留题碧落堂"}
