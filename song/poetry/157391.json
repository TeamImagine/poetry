{"author":"韩维","id":157391,"strains":["平平仄平仄，○仄仄仄平。","平平仄平仄，仄仄○平平。","○平仄○平，仄仄平仄○。","仄平仄○○，仄仄仄仄平。","平平平仄仄，仄仄平仄○。","仄仄仄仄仄，仄○仄○平。","仄平仄仄仄，仄平仄平平。","平平仄仄仄，仄仄○平平。","仄平仄平仄，平平○仄平。","平平仄平○，○仄仄平平。","平平仄仄仄，仄仄平平平。","仄仄平仄仄，平平平仄平。","仄仄平仄仄，○仄○平○。"],"paragraphs":["君虽宦游者，闲适意有余。","平居对樽酒，口诵离骚书。","援琴写其声，世事皆蔑如。","不知万乘相，可易此乐无。","诸诗来不竭，若有神物输。","予病废学久，腹中日空虚。","苦遭大敌压，便甘等缧俘。","清风濯我圃，竹树相倾扶。","益之以佳雨，清凉如可斟。","聊休据梧瞑，且复带经锄。","鸣鶑久不去，乳鹊时惊呼。","即此良自逸，安知城郭居。","此与君不浅，相望重踌躇。"],"title":"答江邻几"}
