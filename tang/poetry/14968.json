{"author":"白居易","id":14968,"strains":["平仄仄仄仄，平仄平○○。","平平平平仄，仄平仄仄平。","仄○平平平，平平平仄平。","仄仄仄仄仄，仄仄平平平。","平平仄平仄，仄仄○仄平。","平平仄仄仄，平仄平平○。","平仄平仄仄，平仄仄仄平。","平平仄平仄，平仄仄平平。"],"paragraphs":["陵上有老柏，柯叶寒苍苍。","朝为风烟树，暮为宴寝床。","以其多奇文，宜升君子堂。","刮削露节目，拂拭生辉光。","玄斑状狸首，素质如截肪。","虽充悦目玩，终乏周身防。","华彩诚可爱，生理苦已伤。","方知自残者，为有好文章。"],"title":"文柏床"}
