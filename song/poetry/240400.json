{"author":"周紫芝","id":240400,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["兵气纒沧海，斜阳入暮林。","魂伤春落絮，泪湿晚啼禽。","只有衣成结，浑无髪受簪。","残生已飘泊，老日更侵寻。"],"title":"元素僻在草野群盗纵横久不得问新作鼎来喜次其韵三首  其一"}
