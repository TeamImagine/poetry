{"author":"乐雷发","id":145728,"strains":["仄平平平仄平平仄仄，平仄平平平仄平。","平平平仄平仄仄，平平仄仄平平平。","平平平平仄平仄，仄仄仄○仄仄平。","仄平平平仄仄仄，仄仄○平仄仄○。","仄仄仄平仄仄，○仄平平平平。","仄仄平平仄仄平平仄，平仄仄平平平仄平平。","仄仄○平仄平仄，平平仄仄平平平。","平平平平○平仄，仄平仄仄平？平。"],"paragraphs":["赠君昆吾湛卢之宝剑，青雀黄龙之巨航。","悬黎垂棘之美玉，都梁笃耨之名香。","佳人佳人在何处，濯足洞庭望八荒。","{艹揭}车馡馡薜芷绿，欲往从之道阻长。","倚宝剑兮翼轸，胶巨航兮沅湘。","玉以彰君子洁身之德，香以表骚人流世之芳。","我所思兮隔秋水，天吴翕忽蛟螭翔。","佳人佳人蹇谁与，爱而不见心衋伤。"],"title":"寄雪蓬姚使君"}
