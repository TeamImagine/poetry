{"author":"李纲","id":243058,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平仄仄仄，平平平仄仄平平。","仄平平仄平平仄，仄仄平平仄仄平。"],"paragraphs":["旰起幽居尚闭关，忽传尺素破愁颜。","迂疏似我宜深隐，才术如公岂暂闲。","雅意未曾忘北阙，胜游今日且东山。","十年回首当时事，叹息人生似梦间。"],"title":"吴元中书言近不作诗以所著豳七月诗义见示因成三篇赠之  其一"}
