{"author":"刘长卿","id":55060,"strains":["仄平仄仄仄平平，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["送君不复远为心，余亦扁舟湘水阴。","路逐山光何处尽，春随草色向南深。","陈蕃待客应悬榻，宓贱之官独抱琴。","傥见主人论谪宦，尔来空有白头吟。"],"title":"送宇文迁明府赴洪州张观察追摄丰城令"}
