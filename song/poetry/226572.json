{"author":"谢逸","id":226572,"strains":["平○仄仄平，平平仄仄仄。","仄仄仄平仄，平平平仄仄。","仄○仄平平，仄○○平仄。","仄平仄○仄，仄仄仄平仄。","平平仄仄仄，○仄仄仄仄。","平平平仄仄，仄仄仄仄仄。","仄仄平平仄，仄仄○平仄。"],"paragraphs":["初闻季子贤，词源涨万派。","未倒蔡邕屣，先倾程本盖。","自从得斯人，议论颇宏大。","迩来卧苫块，病骨剧疲瘵。","兹游独不预，颇觉气宇隘。","平生憎俗物，每见意即败。","后会君强起，免食三年艾。"],"title":"怀季智伯以洪龟父赠智伯诗气盖关中季子心为韵探得盖字"}
