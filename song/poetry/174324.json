{"author":"刘敞","id":174324,"strains":["仄仄仄平仄，仄平仄平平。","仄平平仄平，仄仄○平平。","仄仄平平仄，仄仄仄平平。","仄○仄仄平，仄仄仄○平。","平仄仄仄平，○○仄平平。","仄仄平仄平，仄平平仄平。"],"paragraphs":["就列贵陈力，立功尚成名。","两君虽异时，令望相提衡。","治狱多阴德，不战屈人兵。","去思独至今，奉祀见遗氓。","文武百世师，将相一时荣。","念我谁与归，怆然悲九京。"],"title":"狄梁公李太尉庙"}
