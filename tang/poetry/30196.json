{"author":"方干","id":30196,"strains":["仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["日夜役神多损寿，先生下世未中年。","撰碑纵托登龙伴，营奠应支卖鹤钱。","孤垅阴风吹细草，空窗湿气渍残篇。","人间别更无冤事，到此谁能与问天。"],"title":"哭喻凫先辈"}
