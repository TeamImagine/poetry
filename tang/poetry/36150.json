{"author":"李密","id":36150,"strains":["平平仄平仄，仄仄平仄平。","仄仄平平仄，仄平平仄平。","仄平平仄仄，平平平仄○。","仄○平平仄，仄仄仄平平。","平平平仄平，仄平平仄仄。","平仄○仄平，仄仄○平仄。","平仄仄仄平，平平平仄仄。","仄平平仄仄，平仄○平仄。","仄平仄仄平，平平平仄仄。"],"paragraphs":["金风荡初节，玉露凋晚林。","此夕穷涂士，郁陶伤寸心。","野平葭苇合，村荒藜藿深。","眺听良多感，徙倚独霑襟。","霑襟何所为，怅然怀古意。","秦俗犹未平，汉道将何翼。","樊哙市井徒，萧何刀笔吏。","一朝时运会，千古传名谥。","寄言世上雄，虚生真可愧。"],"title":"淮阳感怀"}
