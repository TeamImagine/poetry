{"author":"郑谷","id":31774,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄平平平。"],"paragraphs":["小梅零落雪欺残，浩荡穷愁岂易宽。","唯有郎吟偿晚景，且无浓醉厌春寒。","高斋每喜追攀近，丽句先忧属和难。","十五年前谙苦节，知心不独为同官。"],"title":"右省张补阙茂枢同在谏垣连居光德新春赋咏聊以寄怀"}
