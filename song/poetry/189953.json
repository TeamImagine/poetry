{"author":"刘季孙","id":189953,"strains":["平平仄○仄，平仄○○平。","平平仄○仄，仄仄平仄平。","平平仄仄仄，平仄平平平。","平○平仄仄，○仄平平平。","平仄仄平仄，平仄平仄平。","仄平仄平仄，仄仄仄平平。","○平仄仄仄，平仄平平○。","仄○仄仄仄，仄仄平平平。","仄仄仄平仄，仄仄平平平。","平平仄平仄，平○平平平。","仄平仄仄仄，平仄平平○。","平平仄○○，仄仄平平平。","仄○仄仄○，平仄仄平平。","平平仄平仄，仄仄仄仄○。","平平仄仄仄，平平仄平平。","平平仄平仄，仄仄平平平。","仄仄仄平仄，仄平○仄平。","仄仄仄平仄，平平平仄平。","仄平仄平仄，平平平仄平。","平平仄○仄，仄仄○仄平。"],"paragraphs":["吴江净如镜，吴艇轻如飞。","吴山远如画，此景天下稀。","秋风晓槭槭，秋雨凉霏霏。","谁将菰菜撷，正是鲈鱼肥。","时有季鹰者，怀此知所归。","浩歌有余乐，肯乐首阳饥。","亲朋不可挽，飘忽云边衣。","亦闻有富贵，大第严朱扉。","食必列钟鼎，侍妾鸣珠玑。","簪裾望颜色，宾从生光辉。","一言转造化，枯朽生芳菲。","功高责更重，势或干天威。","福深祸亦称，颠覆始知机。","斯人悟兹理，吊世潜欤欷。","浮沉顾宠禄，安能与心违。","沧波浩无际，草木情依依。","可以恣幽步，白云藏钓矶。","静引一杯酒，高歌怜昨非。","数峰太湖上，斜阳明翠微。","虚亭展遗像，想见犹忘机。"],"title":"三高祠咏古三首  其二"}
