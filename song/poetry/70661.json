{"author":"袁说友","id":70661,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["开门喜得故人音，访我浮生一旅亭。","老大区区惊岁月，功名落落负簪缨。","有谁知己头空白，举世如君眼独青。","羡子百篇诗在手，湖山相望不胜情。"],"title":"和董显之留西湖韵"}
