{"author":"苏颂","id":179120,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["泉山南望海之滨，家乐文儒里富仁。","弦诵多于邹鲁俗，绮罗不减蜀吴春。","怀章近辍枢廷杰，制锦重纡学馆人。","岂独光荣生邑里，须知美化浃瓯闽。"],"title":"送黄从政宰晋江"}
