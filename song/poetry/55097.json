{"author":"朱熹","id":55097,"strains":["平平平平平，平平仄○○。","仄平仄平仄，仄仄仄仄平。","仄仄○○平，仄仄仄○平。","平平仄仄仄，仄仄平○平。","平平仄平仄，平仄平平○。","平平仄仄仄，仄仄平仄○。","平平仄平仄，平平仄平平。","仄平仄仄仄，仄平仄○平。","仄仄仄平平，平平平仄平。","仄仄○○仄，平平仄仄平。","仄仄仄仄平，仄仄○仄○。","平平仄仄仄，仄仄平平平。","仄仄仄平平，仄仄平平○。","平平仄仄仄，仄仄平平○。","平仄仄○平，平仄仄仄平。","平平仄平仄，○平仄平平。","仄仄仄○平，平仄仄仄平。","平平仄平仄，？仄平○仄。","仄仄平仄平，仄平仄平平。","仄仄仄仄仄，仄平仄平○。","平平平仄平，仄仄仄仄平。","○平仄平平，平仄仄平平。","平平仄平○，仄仄仄仄平。","平平仄仄仄，仄仄平平平。"],"paragraphs":["衡山何巍巍，湘流亦汤汤。","我公独何往，剑履在此堂。","念昔中兴初，孽竖倒冠裳。","公时首建义，自此扶三纲。","精忠贯宸极，孤愤摩穹苍。","元戎二十万，一旦先启行。","西征奠梁益，南辕抚江湘。","士心既豫附，国威亦张皇。","缟素哭新宫，哀声连万方。","黠虏闻褫魄，经营久徬徨。","玉帛骤往来，士马且伏藏。","公谋适不用，拱手迁南荒。","白首复来归，发短丹心长。","拳拳冀感格，汲汲勤修攘。","天命竟难谌，人事亦靡常。","悠然谢台鼎，骑龙白云乡。","坐令此空山，名与日月彰。","千秋定军垒，岋嶪遥相望。","贱子来岁阴，烈风振高冈。","下马九顿首，抚膺泪淋浪。","山颓今几年，志士日惨伤。","中原尚腥膻，人类几豺狼。","公还浩无期，嗣德炜有光。","恭惟宋社稷，永永垂无疆。"],"title":"拜张魏公墓下"}
