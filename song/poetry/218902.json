{"author":"李廌","id":218902,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["禅老家风古少林，道场遗迹蔽烟岑。","山遮石脚斜阳早，云碍钟声出谷深。","只履度关天杳杳，九年面壁海沉沉。","欲知苗裔能传法，柏树犹明圣主心。"],"title":"少林寺诗"}
