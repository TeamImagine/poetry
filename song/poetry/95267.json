{"author":"罗相","id":95267,"strains":["平平平仄仄仄平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["深渊蟠屈久潜幽，化作狂澜石涧浮。","亭宇翚飞闲日月，风云蹭蹬老春秋。","天机尽放源难测，地轴阴收迹莫搜。","多谢坡仙特拈出，当年得得动宸游。"],"title":"和翠蛟"}
