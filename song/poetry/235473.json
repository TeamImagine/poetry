{"author":"程俱","id":235473,"strains":["仄平仄平平，仄仄○仄仄。","仄平仄平平，仄仄仄○仄。","平平仄仄仄，平仄平平仄。","平平仄平平，平○平仄仄。","平平仄平仄，仄仄○仄仄。","平平仄平平，仄仄仄○仄。","○○仄平平，仄仄仄平仄。"],"paragraphs":["汝年近知非，我老过艾服。","向来万金书，一纸百过读。","安知复一处，林壑时追逐。","茅茨稍经营，秔稌今已熟。","壶觞悦情语，步屧三径竹。","安能舍冰墟，虮虱吊汤沐。","相期戢良规，不辱在知足。"],"title":"和柳子厚诗十七首 示从父弟伟"}
