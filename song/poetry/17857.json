{"author":"吴芾","id":17857,"strains":["平仄平仄平，仄仄仄仄仄。","仄仄仄平仄，仄平仄仄平。","仄平平○平，平仄平平平。","仄仄○仄仄，平仄平仄平。","平○○仄仄，平仄仄平平。","平平○平○，仄仄平平○。","仄仄仄平仄，仄仄仄平○。","平平仄平○，仄平仄仄○。","仄仄平仄仄，仄平仄平平。","仄仄仄平仄，平平仄仄平。","平平平平仄，仄仄平仄平。","○仄仄平仄，仄仄平仄平。","平平仄平仄，仄仄○○平。","平平平平仄，平仄平平平。","仄○平仄平，仄仄○平平。","仄○仄平仄，仄仄平○平。","平仄仄平仄，仄仄平平平。","○仄仄平仄，仄仄平仄平。","○仄仄平仄，仄平仄平平。","平仄平平仄，仄仄仄平平。","仄平平仄仄，仄仄仄平平。","仄○平仄仄，仄平平仄平。","仄仄仄仄仄，○仄○平平。","平平仄平仄，仄仄平平平。"],"paragraphs":["嗟我椎钝姿，处世百不便。","性独爱山水，固非嗜好偏。","本来山中人，家与青山连。","仕宦三十载，尘事虽满前。","登临兴不减，佳处辄盘旋。","搜奇更探胜，往往穷游观。","所恨坐艰窘，苦乏买山钱。","年来足忧患，杜门绝世缘。","百念俱不起，此心已休焉。","尚欲对山水，茅茨架短椽。","非为求安计，盖守知足言。","如我百无似，自视仍阙然。","余生亦何幸，获睹中兴年。","贤能随任使，熙运逢周宣。","退量驽钝姿，老去难加鞭。","有如不才木，偶未沟中捐。","宁复几寒暑，白骨埋黄泉。","且趁此身健，饱食仍醉眠。","衣葛谢轩冕，杖藜守丘园。","朝蹑登山屐，暮上泛湖船。","保真师古语，乐圣继前贤。","有妻能执爨，有儿能力田。","万事不介意，过眼如云烟。","无荣亦无辱，庶以全吾天。"],"title":"再和"}
