{"author":"陈必复","id":144516,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["数檐隙地葺幽斋，小作轩窗傍竹开。","行蚁上缘风折笋，饥鸦争啄雨残梅。","闭门惟有读书乐，爱客苦无佳士来。","最忆西湖柳阴底，扁舟欲去尚徘徊。"],"title":"书斋戏题"}
