{"author":"窦常","id":6242,"strains":["平○平平仄，平平仄仄平。","○平平仄仄，平○仄平○。","平仄平平仄，平平仄仄平。","平○仄仄仄，平仄仄○平。","平仄平平仄，○○仄仄平。","平平仄仄仄，仄仄仄○平。"],"paragraphs":["仙禁祥云合，高梧彩凤游。","沈冥求自试，通鉴果蒙收。","文墨悲无位，诗书误白头。","陈王抗表日，毛遂请行秋。","双剑曾埋狱，司空问斗牛。","希垂拂拭惠，感激愿相投。"],"title":"求自试"}
