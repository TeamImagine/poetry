{"author":"萧立之","id":131948,"strains":["仄平平平平仄仄，平平仄仄平平仄。","平平仄仄仄仄平，仄仄平平平仄仄。","仄平仄仄仄仄平，仄平仄仄平平平。","平平仄仄仄仄仄，仄仄平仄○平平。","仄平仄仄平○仄，○仄平平仄平仄。","仄平仄平仄仄仄，仄仄平○仄平仄。"],"paragraphs":["小槽无声檐溜歇，银缸满贮猩红血。","撑囊礧磈腹果然，压以千钧枯欲裂。","曲生有味取试尝，粉身不惜糜成浆。","春风往往醉入骨，赐以葅醢犹能香。","赠君活火烹锜釜，芼以青葱渫姜缕。","食之以匙不以箸，白玉盘中涨红雾。"],"title":"红糟送陈广文"}
