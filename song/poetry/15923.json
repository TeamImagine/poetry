{"author":"范浚","id":15923,"strains":["平平仄仄平平仄，平仄仄平平仄仄。","平平仄仄平仄平，仄仄平平仄平仄。","仄平仄仄平平仄，仄仄平平仄平仄。","平平仄仄仄平平，仄仄平平仄平仄。"],"paragraphs":["黄梅雨歇春归后，抟黍哺雏鸠唤妇。","红残小颊蹊上花，翠刷浓眉陌头柳。","箨痕半脱烟篁瘦，露裛幽香逗书牖。","云容漠漠晓阴愁，麦信风前一搔首。"],"title":"四月十六日同弟侄效李长吉体分韵得首字"}
