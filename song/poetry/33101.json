{"author":"陆游","id":33101,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["上尽苍崖百级梯，诗囊香椀手亲携。","山从飞鸟行边出，天向平芜尽处低。","花落忽惊春事晚，楼高剩觉客魂迷。","兴阑扫榻禅房卧，清梦还应到剡溪。"],"title":"游修觉寺"}
