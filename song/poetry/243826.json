{"author":"谢绛","id":243826,"strains":["平平仄仄平，○平仄平仄。","平平仄平仄，仄仄○平仄。","仄平平○○，平○平仄仄。","仄仄仄仄平，仄○仄平仄。","仄平平仄平，平仄仄○仄。","仄平平平仄，仄仄平仄仄。","平平仄○平，仄仄仄平○。","○平仄平平，仄仄平平仄。","○平仄仄仄，平仄仄平仄。","平仄平仄平，平平仄平仄。","平○仄平仄，仄仄○仄仄。","平平平仄平，仄仄○平仄。","平平平仄仄，仄仄平平仄。","平平仄仄仄，仄仄平○仄。","平平仄仄平，仄仄○仄仄。","平仄平仄平，仄仄仄平仄。","仄仄平○平，平平仄平仄。","平仄仄仄仄，仄仄仄仄仄。","平仄仄平仄，仄平平仄仄。","仄平平平平，平仄仄平仄。"],"paragraphs":["贤侯谢郡归，从游乐吾党。","林泉富余地，卜筑疏陈莽。","是时春正中，来燕音下上。","若贺大厦成，喜留众宾赏。","得名因笑谈，挥墨粲题榜。","所夸贤豪盛，岂上池榭广。","人心乐且闲，鸟意颉而颃。","吟樽敞花轩，醉枕酣风幌。","轻云薄藻栋，初日丽珠网。","红袂生暗香，清弦泛余响。","林深隐飞盖，岸曲迟去桨。","波光栏槛明，竹气衣巾爽。","虚容凉樾入，影与文涟荡。","晨飚转绿蕙，夕雨滋膏壤。","嘉辰喜盍朋，命驾期屡往。","觞咏陶淑真，世俗岂吾仿。","得以为胜游，萧然散烦想。","公子固好士，世德复可像。","今此大基构，不图专奉养。","美哉风流存，来叶足师仰。"],"title":"来燕堂联句"}
