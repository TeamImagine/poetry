{"author":"释宝昙","id":52327,"strains":["平平仄仄○仄仄，仄仄仄平○仄○。","平○平平仄平仄，○仄仄仄平平平。","平○仄仄仄平仄，仄仄平平平仄○。","平仄平仄仄平仄，仄仄平平平仄平。"],"paragraphs":["潇然独出泥滓外，不待好风相濯磨。","红如咸池浴朝日，莹若璧月沉秋波。","强将国色鬭清绝，辄莫天人谁敢过。","香阁容我小舟入，不怕鸳鸯惊棹歌。"],"title":"和史魏公荷花"}
