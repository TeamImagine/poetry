{"author":"梅尧臣","id":57064,"strains":["平仄平仄仄，平○仄平仄。","仄仄仄平平，平平仄○仄。","仄○○平平，仄仄仄平仄。","○平平仄仄，平仄平平仄。","仄平平仄平，仄仄平平仄。","仄仄仄平平，仄仄仄平仄。","仄仄平○仄，仄平平平仄。","仄平平仄仄，仄仄平平仄。"],"paragraphs":["江上双画舸，风帆或先后。","晚共泊芦洲，欣同幕中友。","一过长风沙，一住贵池口。","当时骢马客，今是凭熊守。","每怜诸女贤，与婿来为寿。","上去至南康，嫁妹事箕帚。","不畏杨澜险，不为庐峰秀。","二君情义著，我送何须酒。"],"title":"送李节推挈内归宁池阳并李察推往南康军嫁妹二君同行"}
