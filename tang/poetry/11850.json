{"author":"孟郊","id":11850,"strains":["平仄仄仄仄，○仄平平平。","平○仄平仄，平仄平仄平。","○平仄仄仄，仄平仄仄平。","平平仄仄仄，仄仄平平平。","仄平仄仄○，平平仄仄○。","平仄仄平平，仄平○平○。","平仄○仄仄，仄仄平仄○。","仄仄平○仄，○○仄仄平。"],"paragraphs":["君子勿郁郁，听我青蝇歌。","人间少平地，森耸山岳多。","折辀不在道，覆舟不在河。","须知一尺水，日夜增高波。","叔孙毁仲尼，臧仓掩孟轲。","兰艾不同香，自然难为和。","良玉烧不热，直竹文不颇。","自古皆如此，其如道在何。"],"title":"君子勿郁郁士有谤毁者作诗以赠之 一"}
