{"author":"黄庭坚","id":207449,"strains":["平仄平平平仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["丁未同升乡里贤，别离寒暑未推迁。","萧条羁旅深穷巷，蚤晚声名上细毡。","碧嶂清江原有宅，白鱼黄雀不论钱。","槟榔一斛何须得，李氏弟兄佳少年。"],"title":"次韵胡彦明同年羁旅京师寄李子飞三章一章道其困穷二章劝之归三章言我亦欲归耳胡李相甥也故有槟榔之句  其二"}
