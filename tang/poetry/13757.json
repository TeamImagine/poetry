{"author":"卢仝","id":13757,"strains":["仄平仄仄仄○平，平○仄平平平平。","仄平仄仄仄平仄，仄仄平○○仄仄。","平平仄仄仄仄仄，仄仄仄平○仄仄。","○仄平平仄平仄，仄平平仄平平仄。","平仄平平平仄○，仄仄仄仄平平平。","平平仄仄平仄？，平平平仄平平平。","仄○仄平平○仄，仄平仄仄○仄平。","仄平平平仄○平，平仄仄仄平平平。","○平仄平平仄仄，平仄○平仄○仄。","仄平仄平○仄仄，仄平平平○仄仄。","仄仄平仄仄，仄仄仄平仄。","○仄平平平，仄仄平仄仄平仄。","仄仄仄○仄，平平仄平仄。","仄仄平仄仄，仄仄平仄平。","仄仄平平平，仄仄仄仄仄仄。","仄仄仄仄仄仄平平平，平平平，仄平仄。仄平仄，○仄平平仄平仄。","平仄平平○仄仄，仄仄平平仄平仄。","平仄平仄仄仄○平仄，○仄平平仄平仄。","仄平仄仄仄○平，仄平平仄平仄仄。"],"paragraphs":["日高丈五睡正浓，军将打门惊周公。","口云谏议送书信，白绢斜封三道印。","开缄宛见谏议面，手阅月团三百片。","闻道新年入山里，蛰虫惊动春风起。","天子须尝阳羡茶，百草不敢先开花。","仁风暗结珠琲瓃，先春抽出黄金芽。","摘鲜焙芳旋封裹，至精至好且不奢。","至尊之余合王公，何事便到山人家。","柴门反关无俗客，纱帽笼头自煎吃。","碧云引风吹不断，白花浮光凝椀面。","一椀喉吻润，两椀破孤闷。","三椀搜枯肠，唯有文字五千卷。","四椀发轻汗，平生不平事。","尽向毛孔散，五椀肌骨清。","六椀通仙灵，七椀吃不得也。","唯觉两腋习习清风生，蓬莱山，在何处？玉川子，乘此清风欲归去。","山上群仙司下土，地位清高隔风雨。","安得知百万亿苍生命，堕在巅崖受辛苦。","便为谏议问苍生，到头还得苏息否。"],"title":"走笔谢孟谏议寄新茶"}
