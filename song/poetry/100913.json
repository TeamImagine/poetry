{"author":"锺兴嗣","id":100913,"strains":["仄平仄平仄，平仄仄平平。","仄平仄平仄，仄仄仄仄平。","平平仄平仄，仄仄○平平。","平仄仄仄仄，平仄仄平平。","仄平平仄仄，○仄仄仄平。","平仄仄平仄，仄仄仄○平。","平平仄○○，仄平仄仄平。","仄仄平○○，仄仄平平平。","平仄平平仄，仄平○平平。","平平仄仄仄，平仄平仄平。","仄平仄仄仄，仄仄仄仄平。","仄仄仄平仄，仄仄仄平平。","仄仄仄仄仄，仄仄平平平。","仄○仄仄平，平仄○○平。","平平仄仄仄，仄仄仄平平。","平平仄平仄，仄仄仄仄平。","平仄○仄仄，仄平○仄平。","仄仄仄仄仄，仄仄平仄平。","仄平仄仄仄，平仄仄仄仄。","平仄仄仄仄平平仄，平平仄仄平。","仄仄仄平仄，平仄○○平。","仄仄平仄平，仄仄仄平平。","平平仄仄仄，平仄仄○平。","平平仄仄仄，仄仄仄平平。","仄平仄○平，仄仄○○平。","仄仄仄仄仄，平仄平平平。"],"paragraphs":["羯奴祸唐室，宗社已倾危。","翠华幸西蜀，大物孰主持。","储君起灵武，事亦从权宜。","人望既有属，奸孽就诛夷。","次山忧国切，闻此喜可知。","归美颂君父，隠恶义当为。","涪翁仗正论，凛然寓刺规。","指擿心中过，并及宫闱微。","兹用春秋法，肃宗其何词。","曾无一半语，追咎元子非。","后来好事辈，往往互诋讥。","或立党同意，或费解嘲诗。","识者具眼力，理解夫奚疑。","盍观我宋朝，崖上中兴碑。","光尧再造绩，炳若日星垂。","功成体天道，退处志莫移。","神器亲付授，嗣皇犹恳辞。","数四不获命，黾勉祗受之。","饬躬备敬养，朝夕益孳孳。","君不见帝典书之盛，端由揖逊基。","二圣尽慈孝，尧舜并驱驰。","俯视于李唐，德业有醇疵。","惟余克复愿，天每靳其机。","孙支继述责，未有易今时。","出兵吊遗黎，孰不迎王师。","免使读颂者，怀愤徒伤悲。"],"title":"浯溪"}
