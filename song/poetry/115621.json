{"author":"刘克庄","id":115621,"strains":["平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["人夸晚节犹鲜健，谁信朝华已谢披。","空有朵云盈箧笥，竟无片雪上钳椎。","槁枯毋怪芳菲歇，退惰常因血气衰。","自叹龙钟真髦矣，不如茗艼一中之。"],"title":"和竹溪披字韵二首  其二"}
