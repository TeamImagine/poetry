{"author":"程公许","id":106588,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["百乘去为天下宰，暮年岭瘴隔京都。","君看封禁严边琐，力碎调停此范模。","赤舄傥来金铉贵，青衫依旧纸屏糊。","秦关北望烟云渺，何日重还旧地图。"],"title":"广漠亭二首和陈宪益之旧韵  其一"}
