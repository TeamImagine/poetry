{"author":"许棐","id":116896,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["白发萧萧客帝都，故园闲却种瓜鉏。","平时不信为儒误，今日方知涉世疏。","烟浦未寻归去艇，雪窗犹读借来书。","诗名压尽江湖客，要在唐人向上居。"],"title":"赠元耘轩"}
