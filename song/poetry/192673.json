{"author":"郭祥正","id":192673,"strains":["平仄仄仄仄平平，仄仄平平仄仄平。","○仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄○平。"],"paragraphs":["青幢碧盖俨天成，湿翠蒙蒙滴画楹。","禅客自陪千岁老，游人时把一樽倾。","耻随桃李春风短，夺尽松篁夜气清。","安得鬼仙提巨笔，不容左纽独传名。"],"title":"芜阴北寺桧轩"}
