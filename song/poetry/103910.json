{"author":"吴泳","id":103910,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["觱篥声中气序过，谿头燕子又归窠。","清涵夜色花无睡，翠洗晨妆脸半酡。","红萼尚怀乡国旧，锦心空抱客愁多。","饮酣乐极翻成感，泪湿胭脂雪满坡。"],"title":"和季永弟赋袁尊固海棠"}
