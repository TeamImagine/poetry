{"author":"罗椅","id":132389,"strains":["平平仄平仄平仄，平仄仄平仄仄仄。","仄平仄仄仄平平，仄仄平平仄平仄。","平平平平平仄平，平平仄仄仄仄平。","仄仄平平仄平仄，仄仄平仄平平平。","仄平平仄平平仄，平平平平仄仄仄。","仄平○仄平仄平，平平仄仄平仄仄。","仄仄仄平○仄仄，仄仄平平仄平仄。","平平平仄平平平，仄仄平平○仄仄。","平平平仄平平仄，平仄平平○仄仄。","平平仄仄○平平，仄仄平平仄平仄。"],"paragraphs":["春衫未成锦机语，棠棣半花凤一羽。","象床雪综小龙梭，细穴银光吐冰缕。","西邻郎君东海归，芙蓉露白杏雨肥。","十二栏边说幽怨，劝织南浦双鸳飞。","匿兰含蕙无消息，春酲彤霞乱玉色。","小龙嘘出风雨声，奔腾触裂双白石。","白石国城三十六，女子军来两城覆。","鸾歌猿啸强低昂，北户风来如箭镞。","章台公子真豪纵，能以微词相感动。","郎君辄莫更痴肠，忍作肝心可人痛。"],"title":"折齿歌"}
