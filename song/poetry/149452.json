{"author":"方回","id":149452,"strains":["仄平○仄平，平仄仄平仄。","平平仄平仄，仄平仄仄仄。","○平仄仄平，○仄仄平仄。","平仄仄仄平，仄仄仄仄仄。","仄仄仄仄仄，仄仄仄○仄。","仄平仄平平，仄仄仄平仄。","○仄仄仄仄，仄平仄平仄。","仄○仄仄仄，平仄○平仄。"],"paragraphs":["五男三女儿，侥幸肖吾祖。","贤愚挂怀抱，笑陶敢效杜。","长男近寄书，长女化为土。","嗟予七十翁，哭此四十女。","此女抱恨久，嫁不得其所。","厥夫实鸱鸮，厥舅乃狼虎。","谰讼欲杀予，破家谢官府。","不禁毁璧痛，何啻茹荼苦。"],"title":"七十翁吟五言古体十首  其四"}
