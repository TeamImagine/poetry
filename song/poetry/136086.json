{"author":"利登","id":136086,"strains":["仄仄仄平仄，平平仄平平。","平平仄平仄，平仄仄○平。","？平仄仄仄，仄仄仄○平。","平平仄仄仄，仄○平平平。","平平仄仄平，仄仄仄仄平。","○○仄平平，仄平仄平平。","仄仄仄仄平，平○仄平平。","平仄○○仄，平○仄平平。","仄平仄平平，仄仄仄平○。","平平仄平仄，仄仄平仄平。","平平仄仄平，仄仄平平平。","仄仄仄○仄，仄○平仄平。","平平仄仄仄，仄仄仄平平。","平平仄平平，○仄平平平。","仄仄仄仄仄，平平仄平平。"],"paragraphs":["歉岁古多盗，于今起丰年。","村村递迁偪，旗鼓莽相联。","蚍蝣信有力，复此走兴安。","淋漓雨万壑，骇浪惊前山。","携持母妹孤，寄此一叶寒。","犹胜去年冬，我身落梅川。","母子各一方，而中隔妖躔。","呼酒相劳苦，兹犹幸团栾。","百年几星霜，十九落忧患。","人生亦何乐，四顾愁我颜。","平生百事贫，所得惟林泉。","亦复不过取，溢量常恐颠。","天公尚不与，谓我取伤廉。","前登马岗云，回首东南天。","恻恻不得语，萧然泪潺湲。"],"title":"盗犯金川境扶侍母妹复走兴安有怀"}
