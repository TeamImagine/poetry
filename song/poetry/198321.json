{"author":"苏辙","id":198321,"strains":["平平平平仄，仄○平仄平。","仄平仄平仄，○仄平平平。","平平平仄○，仄仄平仄○。","平仄仄仄平，仄仄平○平。","仄仄仄仄仄，仄○平仄平。","仄平仄平仄，平仄平仄平。","平平仄仄仄，平平仄平平。","仄仄平平平，平平仄平平。","仄仄仄平仄，仄仄平仄平。","仄仄平仄仄，○平仄平平。"],"paragraphs":["谁怜东坡老，独看南海灯。","故人隠山麓，燕坐销床棱。","人生天运中，往返成废兴。","炎起爨下薪，冻合瓶中冰。","赖有不变处，寂如方定僧。","建城亦岩邑，灯火高下层。","头陀旧所识，天寒发鬅鬙。","问我何时来，嗟哉谷为陵。","幸此米方贱，日食聊一升。","夜出随众乐，𫗦糟共腾腾。"],"title":"次韵子瞻上元见寄"}
