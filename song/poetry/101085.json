{"author":"韩琦","id":101085,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["修禊园林枕御津，宴亭轩豁足娱宾。","羲皇治世舒长日，昆阆仙风烂熳春。","脱俗且将诗送酒，纵吟须仗笔争神。","会余俯仰皆陈迹，不醉山阴定笑人。"],"title":"辛亥上巳会许公亭"}
