{"author":"黄公度","id":21692,"strains":["平仄仄平○仄仄，平平仄仄仄平平。","平平仄仄平平仄，平仄仄仄○仄平。","平平平仄仄平仄，仄仄平平仄仄平。","○仄平平平仄仄，平平仄仄仄平平。"],"paragraphs":["蘋藻洁羞遗训在，芝兰奕叶庆源赊。","何人诔德须千字，他日冢傍应万家。","秋风摧谢忘忧草，古木悲啼反哺鸦。","犹忆升堂初拜跪，依然象服俨笄珈。"],"title":"挽陈夫人卓氏二首  其二"}
