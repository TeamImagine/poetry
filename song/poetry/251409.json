{"author":"王洋","id":251409,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["天有阴晴地有艰，一山如隔万重山。","偶逢冬少三余雨，况置身无百虑关。","岁熟役车容借客，闲来崖寺可开颜。","悬危既免逢饥虎，又得休公半偈还。"],"title":"至法海寺"}
