{"author":"艾性夫","id":165266,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["向来涂抹趁春妍，老去栖迟叹雪颠。","一倍法灵君说数，三生缘定我随天。","正须花外羁奔马，莫向桥南听杜鹃。","见说侯封容易觅，紫茸靴袴锦鞍鞯。"],"title":"赠数学姜兄"}
