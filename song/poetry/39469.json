{"author":"陆游","id":39469,"strains":["○仄仄平平，仄仄仄仄仄。","仄仄仄仄○，仄仄仄仄仄。","平平仄平平，平仄仄平仄。","仄平仄平仄，平仄○仄仄。","平平仄○平，仄仄仄仄仄。","平平仄平平，仄仄仄仄仄。","平○仄仄仄，仄仄仄平仄。","仄○仄仄平，○平平平仄。","平平仄仄仄，平仄○仄仄。","平○○仄平，仄仄仄仄仄。"],"paragraphs":["中岁抱沉绵，讵敢望七十。","造物偶脱遗，俯仰耄已及。","宁知辱弓旌，扶惫去乡邑。","受恩不知报，怀抱空怏悒。","天门邈难窥，地芥亦懒拾。","随身一诗囊，副以两药笈。","何当复得谢，浩荡脱维絷。","擘浪画楫飞，穿云青鞋湿。","余年尚有几，登览当汲汲。","狂吟题寺廊，大笔蘸墨汁。"],"title":"新年七十有九"}
