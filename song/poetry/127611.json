{"author":"方岳","id":127611,"strains":["平仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["云卧空山抱月明，不将此手揖公卿。","诗狂肯换五花马，酒兴径乘双玉缾。","老子胸吞云梦泽，夜寒笔卷雪涛声。","三生杜牧能容否，醉眼何妨一笑横。"],"title":"寄史监丞"}
