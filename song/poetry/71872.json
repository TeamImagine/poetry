{"author":"彭龟年","id":71872,"strains":["仄平仄仄平○○，平平仄仄平平平，平平仄仄平仄平。","仄仄仄仄平平平，平平仄仄○仄平，仄仄仄仄○平平。","仄仄仄仄平仄○，平平仄仄仄仄平，仄仄仄仄平仄○。","仄○平平平平平，平仄仄仄仄仄平，仄平仄仄平平平。","平平仄仄平平平，平平仄平仄仄平，平平仄仄○仄平。","平平仄仄仄仄平，平仄平仄仄仄平，仄仄仄仄仄仄平。","仄仄仄仄○仄平，仄○仄仄平平平，平仄平仄平平平。","平○平平仄○平，平仄平仄仄○平，仄平仄仄仄仄平。","仄仄平仄平平平，平平仄仄仄仄平，仄仄○○平仄平。","仄仄仄仄平仄平，仄平仄平仄仄仄，仄平仄仄○平平。","仄平仄仄平仄平，仄仄仄仄仄仄平，仄○仄平仄仄平。","平平仄仄仄仄仄，○仄仄○平平平，仄平仄仄○平○。","仄平仄仄○平平，仄仄仄平平仄平。","仄平○仄平仄平，仄仄仄仄平仄平。"],"paragraphs":["朔风猎猎搜离思，千山木叶飞东西，山声互答轰鼓鼙。","日影倒乱摩旌旗，琼山太守行赤帷，父老出饯相扶携。","把袂惜别车去迟，仙都散吏挈榼随，洗盏酌酒歌别离。","别离之歌歌声希，儿女子态不愿为，圣皇择守先南陲。","朱崖况复环生黎，黎山插天海四围，黎人出没如鬼魑。","凶鲸蚋集不可羁，无异生缚虎与罴，乃令错处海一涯。","一日万变藏几微，赵张缩手龚黄痴，良二千石非公谁。","公行南方易如归，公举南事易如携，向来盐䇲一局棋。","白黑纷乱杨朱岐，公能辨晰是与非，袖有长疏天下知。","口不可惜人可悲，鬼魑虎罴日夜伺，此时此事分安危。","想公再拜辞玉墀，睿意恳恻亦在兹，九重寄公万里师。","纷纷狱讼不足治，从驲遽听东南驰，定知召节封金泥。","不然盐䇲更畴咨，服岭以南公一夔。","与公离别歌此词，愧不以颂而以规。"],"title":"送王仲显赴琼州"}
