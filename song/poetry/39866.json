{"author":"陆游","id":39866,"strains":["仄仄平平仄仄平，平平平仄仄平平。","平平平仄平仄仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["冉冉流年不贷人，东园青杏又尝新。","方书无药医治老，风雨何心断送春。","乐事久归孤枕梦，酒痕空伴素衣尘。","畏途回首涛澜恶，赖有云山著此身。"],"title":"春晚雨中作"}
