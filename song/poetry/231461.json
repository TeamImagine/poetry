{"author":"谢薖","id":231461,"strains":["仄仄平仄平，平平○平平。","仄平仄○仄，仄仄平仄平。","平平平○平，平仄仄平平。","仄仄仄仄平，仄仄仄仄平。","仄平仄仄平，仄平仄平平。","平○仄仄仄，仄仄○平平。","仄仄平仄平，仄○平○平。","仄平仄平仄，平平○平平。","○平仄仄平，仄仄○○平。","仄平平平仄，仄仄仄仄平。","平平仄仄平，○平平仄平。","平平仄平仄，仄仄○平平。","平平仄仄仄，仄仄○平平。"],"paragraphs":["翠叶蕃夏初，清阴胜花时。","闭关轨长埽，步屧园屡窥。","青青溪中蒲，移植井之湄。","下有九节根，服食可不迷。","往时手种桃，只今与檐齐。","枝间有美实，少日将成蹊。","采菊香满襜，撷荠甘如饴。","箨龙露新绿，椅梧长孙枝。","观身要若蕉，卫足当如葵。","节怜孤筠直，恶戒蔓草滋。","天津白玉郎，看花惊洛师。","吾人守环堵，草木相娱嬉。","逍遥各自适，慎勿相唐嗤。"],"title":"初夏观园中草木"}
