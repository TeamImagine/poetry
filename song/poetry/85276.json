{"author":"裘万顷","id":85276,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平仄仄，平仄平平平仄平。","仄仄仄平平仄仄，平平平仄仄平平。"],"paragraphs":["少年挟策上金銮，三拜郎官鬓未斑。","不说知音在霄汉，但知投老向云山。","柳丝阴里陶潜乐，花锦香中潘岳闲。","逝者不堪人事异，洪崖亭下水潺潺。"],"title":"挽霞溪高县丞二首  其一"}
