{"author":"李峤","id":23738,"strains":["仄仄平平仄，平平仄仄平。","仄平平仄仄，平仄仄平平。","仄仄○平仄，○平仄仄平。","平平○仄仄，平仄仄○平。","仄平平仄○，平仄仄平平。","平平仄仄仄，平仄仄平平。"],"paragraphs":["玉塞边烽举，金坛庙略申。","羽书资锐笔，戎幕引英宾。","剑动三军气，衣飘万里尘。","琴尊留别赏，风景惜离晨。","笛梅含晚吹，营柳带余春。","希君勒石返，歌舞入城闉。"],"title":"送骆奉礼从军"}
