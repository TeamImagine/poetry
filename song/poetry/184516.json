{"author":"贾收","id":184516,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["彭越孙多伏下风，蝤蛑奴视敢称雄。","江湖纵养膏腴紫，鼎镬终烹爪眼红。","嗍称吴儿牙似镀，劈惭湖女手如葱。","独怜盘内秋脐实，不比溪边夏壳空。"],"title":"和沈君与送蟹"}
