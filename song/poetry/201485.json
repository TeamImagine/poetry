{"author":"彭汝砺","id":201485,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["日华苒苒在波澜，水色依依照面颜。","汉上仙槎浮八月，海中金阙隠三山。","芙蓉开席成阴处，杨柳维舟倒影间。","景物向人情不浅，频将风月送公还。"],"title":"和范学士韵  其三"}
