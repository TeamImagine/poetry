{"author":"魏了翁","id":102922,"strains":["平平平仄仄，仄仄仄平仄。","平仄平仄○，仄仄仄平仄。","仄仄仄仄平，仄平平仄仄。","平平仄平仄，仄仄仄仄仄。","平仄仄仄平，○平平平仄。","仄仄平仄平，平平仄平仄。","仄平平仄○，仄仄仄平仄。","平仄○平平，仄平仄仄仄。","仄○仄平仄，仄仄仄仄仄。","仄平平仄平，仄仄仄○仄。","平仄平○○，仄平仄○仄。","仄平仄平仄，仄仄仄○仄。","平仄平平平，○平○仄仄。","平平仄平平，仄仄仄平仄。","平○仄平平，平平仄○仄。","？平平○仄，仄仄仄仄仄。","仄仄平仄平，平仄仄平仄。","平仄仄平平，仄平仄平仄。"],"paragraphs":["乾坤包万有，纳纳百囊罟。","人位乎两间，利与害为御。","一气贯四时，五风偕十雨。","神龙以为畜，扰御不予侮。","河有背负图，庭无漦流女。","义理之不明，人情自疑沮。","范围吾职分，往往若违拒。","同室操戈鋋，一身隔肺腑。","帝王豢龙意，弃置那复取。","四灵非不灵，有不得其所。","生息之相吹，古今镇如许。","古人体天意，万物我其主。","虫莫知于龙，拊循如士伍。","今何故无人，亦足验胸府。","声和凤来仪，心平辔如组。","矧伊人中瑞，治乱系嘿语。","欲入而闭门，谁出不由户。","兹事阙人心，作诗附农圃。"],"title":"阁学袁侍郎以朝鲤豢龙两图见寄索和 豢龙"}
