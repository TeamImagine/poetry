{"author":"陈著","id":139189,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["自紫岩来百载余，我公德量世闲无。","官高也只如韦布，家庆真堪入画图。","忙处转多闲气象，平时惟做实工夫。","此行当坐经纶阁，须念苍生已及肤。"],"title":"送沿江制使姚橘州尚书自金陵赴召三首  其一"}
