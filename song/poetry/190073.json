{"author":"陈轩","id":190073,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["蓬莱观下瑞烟飘，刘氏曾经此地超。","桃圃昔谐王母约，烟霄自赴玉皇朝。","白鹅乘去人何在，青鸟飞来信已遥。","若使何郎有仙骨，也须吹引凤凰箫。"],"title":"题蓬莱观"}
