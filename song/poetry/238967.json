{"author":"孙觌","id":238967,"strains":["仄○仄平平，平仄○仄仄。","仄平仄仄仄，仄仄平仄仄。","平平仄仄平，仄仄仄仄仄。","平平仄仄○，仄仄○平仄。","平平仄平仄，仄仄○平平。","平平仄仄仄，仄仄仄平仄。","平平仄仄平，仄仄平仄仄。","仄仄仄平平，平平仄平仄。"],"paragraphs":["橘中隐商颜，桑下荫羽葆。","古人日已远，贵迹今未扫。","英英八桂堂，屹立表众草。","名随五柳传，寿待三松倒。","南堂驻金莭，伏剑收蛮獠。","駪駪立万马，猎猎卷千纛。","元戎领客来，小摘羞涧藻。","醉缬乱繁花，移来插晴昊。"],"title":"桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城闉之趾居高望远夸雄鬭丽殆不可状择其尤者以十诗记之名之曰桂林十咏 八桂堂"}
