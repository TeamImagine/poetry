{"author":"杨衡","id":17837,"strains":["平仄仄仄平，仄○○仄平。","仄平平仄仄，平仄仄平平。","仄仄平仄仄，平平仄仄平。","仄平平○仄，○仄仄平平。","平仄○仄仄，仄平平仄○。","平平仄仄仄，○平○○平。"],"paragraphs":["秋至触物愁，况当离别筵。","短歌销夜烛，繁绪遍高弦。","桂水舟始泛，兰堂榻讵悬。","一杯勾离阻，三载奉周旋。","鸦噪更漏飒，露濡风景鲜。","斯须不共此，且为更留连。"],"title":"秋夜桂州宴送郑十九侍御"}
