{"author":"王维","id":45888,"strains":["平仄仄平平，仄平○仄平。","平平仄平仄，平○仄平平。","平仄○○平，仄平仄○平。","平仄平平平，仄平仄平平。","仄仄仄○平，平○仄平平。","平平仄仄仄，仄仄○平平。","仄平仄平平，仄仄仄平平。","○平平平仄，仄仄平仄平。","平仄平平仄，仄仄○平平。","平平仄○仄，平仄仄○平。","○仄平仄仄，仄仄○平平。"],"paragraphs":["余适欲锄瓜，倚锄听叩门。","鸣驺导骢马，常从夹朱轩。","穷巷正传呼，故人傥相存。","携手追凉风，放心望乾坤。","蔼蔼帝王州，宫观一何繁。","林端出绮道，殿顶摇华幡。","素怀在青山，若值白云屯。","回风城西雨，返景原上村。","前酌盈尊酒，往往闻清言。","黄鹂啭深木，朱槿照中园。","犹羡松下客，石上闻清猿。"],"title":"瓜园诗"}
