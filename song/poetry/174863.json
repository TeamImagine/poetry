{"author":"刘敞","id":174863,"strains":["平仄仄平平平，仄平平平○。","仄○平○仄，平仄平○平。","平平平平仄，仄仄○平平。","○平仄平仄仄○○仄，平仄○平○平平。","仄平平仄○，仄仄仄仄平。","仄○仄平仄平○仄平仄仄，仄仄平仄○平平。","平仄仄平仄仄仄，仄仄仄平仄仄平。","仄仄仄仄平，仄平平仄平。","仄平平仄平仄仄，平仄仄仄平平平。","仄平仄仄○，○仄平○平。","○仄仄○○平仄，仄平仄仄平平平。"],"paragraphs":["君不见江都宫，昔时何崔嵬。","下临雷陂水，前踞吴王台。","台倾无余级，水竭空尘埃。","隋人已曾顾此长叹息，今世更为隋人哀。","乃知天地间，一盛亦一衰。","但从伏羲已来三十余万岁，未有书契胜言哉。","尧桀是非可两忘，我欲劝人辟草莱。","种稻水一方，艺麻陵四颓。","爽鸠之乐非我有，聊独玩此田莓莓。","未知百世间，更复谁当来。","且欲及闲从宾客，省耕访此时徘徊。"],"title":"雷陂劝耕作杂言"}
