{"author":"孔武仲","id":200640,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["拜赐匆匆早上朝，公卿前列尽金貂。","日留爱景明双阙，春逐恩辉下九霄。","灵沼轻凘犹覆水，上林微绿已萦条。","自惭羽翮非鸾凤，亦预彤庭舞舜韶。"],"title":"初赐幡胜戏和诸公二首  其二"}
