{"author":"陆游","id":40646,"strains":["平平平平平，仄平仄○○。","平仄仄仄仄，平仄平仄平。","平仄平仄仄，平平平仄平。","平平仄仄？，仄仄仄平平。","○仄仄平仄，平仄平平平。","平仄平○平，平仄平平平。","仄仄平仄平，平平仄平平。","○仄○仄仄，仄仄○仄仄。","仄仄平平仄，仄仄仄仄平。","仄平仄平仄，仄仄仄平平。","平平仄平平，仄仄平平○。","平平平仄仄，仄仄平○平。","平仄仄平仄，平平○仄○。","平○平仄仄，平仄平仄○。","仄平仄仄仄，仄仄平仄平。","○平仄仄仄，仄仄平平平。","平○仄○平，仄仄平平平。","仄平仄仄○，○仄仄平平。","仄仄仄仄平，仄仄仄仄平。","仄平仄仄○，仄仄平○○。"],"paragraphs":["稽山何巍巍，浙江水汤汤。","千里亘大野，勾践之所荒。","春雨桑柘绿，秋风秔稻香。","村村作蟹椴，处处起鱼梁。","陂放万头鸭，园覆千畦姜。","舂碓声如雷，私债逾官仓。","禹庙争奉牲，兰亭共流觞。","空巷看竞渡，倒社观戏埸。","项里杨梅熟，采摘日夜忙。","翠篮满山路，不数荔枝筐。","星驰入侯家，那惜黄金偿。","湘湖莼菜出，卖者环三乡。","何以共烹煮，鲈鱼三尺长。","芳鲜初上市，羊酪何足当。","镜湖滀众水，自汉无旱蝗。","重楼与曲槛，潋滟浮湖光。","舟行以当车，小伞遮新妆。","浅坊小陌间，深夜理丝簧。","我老述此诗，妄继古乐章。","恨无季札听，大国风泱泱。"],"title":"稽山行"}
