{"author":"祖无择","id":113751,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["禁烟故事存遗俗，改火平时有旧章。","纵道齐民皆按堵，堪惊烜氏昧修方。","晨炊已绝供宾馔，春酒何来独酌觞。","不似前年为客日，富邻犹许借余光。"],"title":"庚辰清明州衙不送新火"}
