{"author":"周紫芝","id":241738,"strains":["仄平仄平○，仄○仄平○。","○仄平仄平，仄仄○仄平。","仄平仄仄仄，仄仄平平平。","平平仄平仄，○平仄平平。","仄仄仄仄仄，平仄平仄平。","平○仄仄仄，仄仄仄平平。","平平仄○平，仄平平仄平。","平○平仄仄，仄仄平平平。","平平仄仄仄，仄仄仄仄平。","仄平平平仄，仄仄平仄平。","仄仄平平仄，平仄仄仄○。","平仄平平仄，仄仄平仄平。","仄平平仄仄，仄仄平平平。"],"paragraphs":["蔚宗草香传，水沈贵盈斤。","标置何必高，有德当自薫。","士成稍蕴藉，往往嗔斯文。","人生顾安用，浪为此纷纷。","我静偶获趣，君意良复勤。","摩娑辨款识，共玩古曹纹。","青烟既司寒，小孤方插云。","诗应神所授，句与炉争芬。","悬知我辈事，俗子未必欣。","不容芝兰室，杂以蒿艾荤。","政恐千年后，余臭尚有闻。","惟爱青云士，亟拜黄屋恩。","未知谁氏子，肯对香氤氲。"],"title":"刘德秀县丞凡五和前篇仆亦五次其韵  其三"}
