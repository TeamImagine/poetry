{"author":"郭祥正","id":192494,"strains":["仄仄平平仄，平平仄仄平。","仄○平仄仄，仄仄仄平○。","仄仄平平仄，平平仄仄平。","○平平仄仄，仄仄仄○○。","仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄○。","仄平平仄仄，平仄○平平。","仄仄平平仄，○平仄仄平。","○○平仄仄，平仄仄平平。"],"paragraphs":["宝塔疑神运，擎天此柱雄。","势分吴越半，影插斗牛中。","拔地无层限，登霄有路通。","三城依作镇，一海自横空。","礼佛诸蕃异，焚香与汉同。","祝尧齐北极，望舶请南风。","瑞气凝仙露，灵光散玉虹。","铎音争响亮，春色正冲融。","视笔添清逸，凭栏洗困蒙。","更当高万丈，吾欲跨冥鸿。"],"title":"同颖叔修撰登蕃塔"}
