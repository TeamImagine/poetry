{"author":"梅尧臣","id":35769,"strains":["平平平平仄，仄仄仄仄○。","仄平○仄仄，仄仄仄○○。","平平平平仄，平仄平仄平。","仄仄仄仄仄，仄仄仄平平。","仄仄○平仄，仄仄仄平平。","仄仄仄仄仄，仄仄平平平。","仄平○平仄，平仄仄仄平。"],"paragraphs":["平生交游少，海内寡与期。","识君且恨晚，一见已将离。","人言何嗟别，曾此非旧知。","借曰匪我旧，亦既接音词。","譬彼空林鸟，止息偶同枝。","忽有振翮去，尚尔鸣声悲。","我今临流送，安顾俗所为。"],"title":"刘牧殿丞通判建州"}
