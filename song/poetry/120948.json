{"author":"白玉蟾","id":120948,"strains":["仄平平仄仄，平仄平平仄。","仄仄仄仄平，平○平仄仄。","仄仄仄平平，平仄平平仄。","仄平仄平平，平平仄仄仄。","仄平仄平仄，平仄仄平仄。","仄○平○平，仄○仄仄仄。","仄仄平仄○，平平○平仄。","仄○平平平，仄仄平平仄。","平平仄平平，仄仄仄平仄。","平○仄○仄，仄仄仄仄仄。"],"paragraphs":["水澄秋月现，云散春山出。","镜内影去来，杯中形出没。","释氏慧之源，儒者诚之骨。","忘躯见天机，灰心契造物。","落花问啼鸟，流水噪幽石。","不如窗间云，不如屋角月。","此意谁与论，知音更何说。","悄如寒岩烟，寂似阴崖雪。","栖神要山林，晦迹老岩穴。","吾当叫张葛，起与共散发。"],"title":"定斋为杨和甫赋"}
