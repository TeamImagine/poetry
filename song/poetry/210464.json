{"author":"杨亿","id":210464,"strains":["○仄平平平仄仄，平平仄仄仄平平。","仄○○仄○平仄，仄仄平平仄仄○。","平仄仄平平仄仄，平平仄仄仄平平。","仄○仄仄平平仄，仄仄○平○仄平。","平仄仄平平仄仄，平平仄仄仄○○。","仄平平仄平平仄，仄仄平平仄仄平。"],"paragraphs":["王谢江东推世胄，机云洛下振才名。","忽思油幕从知去，便挈幐囊冒暑行。","高第自须求甲乙，嘉招未用赴弓旌。","待看万里抟羊角，即是三秋听鹿鸣。","朝彦赋诗争送别，藩侯置驿定相迎。","不知谁啖牛心炙，又见清谈一座倾。"],"title":"元道宗弟兄东游"}
