{"author":"郑清之","id":100339,"strains":["仄仄平仄平仄，仄平仄仄平平。","平平平仄平仄，仄○仄仄○平。","仄平仄仄平仄，仄平○○仄平。","仄仄○平平仄，平平仄仄平平。","平平仄○平仄，平仄仄平仄○。","○仄平平仄仄，平仄平平仄平。"],"paragraphs":["梦觉无两庄子，是非只一东坡。","颜渊箪食为乐，启期带索行歌。","鲁侯不遇天也，伯寮其如命何。","世事如棋新局，人生落叶辞柯。","谁人见张平叔，何处觅蓝采和。","且服单方妙药，般若波罗蜜多。"],"title":"感风闷坐戏成六言一首示云岑"}
