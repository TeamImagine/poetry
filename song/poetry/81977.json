{"author":"孙应符","id":81977,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["初度追思夜向晨，敢安暇逸负青春。","鸰原友悌同三益，鹤发康宁拱二亲。","未遂功名酬诲育，勉将诚孝信乡邻。","从今且愿蒙天祐，日侍慈颜拜北辰。"],"title":"应符生日大人作诗以示恭次元韵"}
