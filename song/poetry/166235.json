{"author":"陆文圭","id":166235,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["杜康桥下水如倾，九里冈头路转城。","风雨小楼清梦远，山河古道几人行。","别怀渐觉伤安石，祖席何曾傲正平。","珍重去逢南国友，为言白髪老书檠。"],"title":"送魏叔华归杭州得行字  其二"}
