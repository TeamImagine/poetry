{"author":"舒岳祥","id":143429,"strains":["仄仄平平仄仄仄，○平平仄仄平平。","仄平仄平○仄平，平仄仄仄仄仄平。","仄平仄仄仄○仄，○平仄仄○平平。","○仄平平仄仄仄，仄仄仄仄平平平。","平仄平仄仄仄仄，仄仄仄仄平仄○。","仄○○仄仄○仄，仄仄仄平平仄仄。","仄平平○平仄○，平仄平平仄平仄。","仄平平仄仄仄平，平仄平○平仄仄。","仄平平仄○平平，平仄平平仄仄平。","○平仄仄平平仄，仄平仄仄平平平。","仄平仄平平平○，○平平仄平平平。","仄仄○仄仄仄仄，仄仄○平仄仄仄。"],"paragraphs":["邵子花开二十四，吟诗惊动洛诸公。","我家两株三十枝，欢喜亦与邵子同。","作诗七绝恼正仲，过旬不见回邮筒。","正仲材高气浩博，鄙我琐细无豪雄。","文叔今见小敌怯，八骏岂肯盘蚁封。","再三思索得其意，笑我不知时节异。","洛阳城中天地中，春色花光好天气。","此时高韵一两篇，流出胸中真乐事。","我生初见钱塘春，歌舞西湖早已颦。","如今不见湖山面，鸟歌似哭花为尘。","作诗告人谁为听，当哀而乐非天真。","我谢正仲此意厚，请不吟诗但饮酒。"],"title":"近作对江牡丹吟七章呈正仲正仲于拙吟无不亟和者独此七章未和携而归茭湖半月矣递筒未至歌以趣之"}
