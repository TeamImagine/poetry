{"author":"释道潜","id":202892,"strains":["仄仄仄平仄，仄平平仄仄。","平平平仄仄，平仄○平平。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平？仄，仄仄仄平平。","仄仄平平仄，平平仄仄平。","○平平仄仄，仄仄仄平平。","仄仄仄平仄，○○平仄平。","○○○仄仄，仄仄仄平平。"],"paragraphs":["弱性嗜幽散，出门随所便。","莲房纷可袭，林幄正高褰。","群木含晨景，孤撑破宿烟。","逶迤屯秀崿，宛转滀清涟。","岸匝藤花暗，崖垂桂影圆。","引鶵鸣鴶鵴，解箨露婵娟。","恍若经愚谷，浑疑渡辋川。","葑田青泛泛，石葛蔓绵绵。","缅想醉山简，相从狂谪仙。","援毫更妙韵，愧乏碧云妍。"],"title":"吴兴道中寄子瞻"}
