{"author":"周密","id":153806,"strains":["○平平平仄平仄，仄仄平平○仄仄。","仄平平仄仄平○，仄仄平平仄平仄。","平平平仄○平平，平○平仄平平平。","平平仄仄仄平仄，平仄平平平仄平。"],"paragraphs":["空江沄沄鸟飞疾，别浦斜阳帆影直。","水程依约雁前回，日日沙头候风色。","江蓠摇落三湘秋，云中烟树谁归舟。","危樯数尽碧云合，人倚高楼生暮愁。"],"title":"潇湘八景 远浦归帆"}
