{"author":"虞俦","id":62104,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一识荆州已是荣，二年尤足慰平生。","从来东粤轻公子，只有临邛贵长卿。","惨别翻令诗句钝，临行重把酒壶倾。","故人闻道开东阁，拭目云霄九万程。"],"title":"送朱宰  其二"}
