{"author":"方一夔","id":152109,"strains":["仄○仄平平，仄仄平仄仄。","○仄仄仄○，平仄平○仄。","仄○仄平仄，仄仄仄平○。","平仄平仄平，仄仄仄仄仄。","仄仄仄仄仄，仄仄平仄○。","平平○平仄，仄仄平仄○。","○平仄平平，仄仄仄仄仄。","平平仄平○，仄仄○平仄。","平仄平仄平，仄仄仄○仄。"],"paragraphs":["我观古人书，得见千载上。","正闰互立论，南北纷相谤。","自从获麟后，法度久沦丧。","非是千万端，史笔不可仗。","我欲作野史，笔法师素王。","文章行诛赏，约束归至当。","其人负吾诛，勿谓已属纩。","书成不流传，则本留千嶂。","还有知我人，百世永相望。"],"title":"感兴二十七首  其二七"}
