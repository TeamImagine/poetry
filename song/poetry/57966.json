{"author":"梅尧臣","id":57966,"strains":["仄仄平平仄仄平，平平平仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄仄平仄，仄仄仄平平仄平。"],"paragraphs":["赖得春巢燕未归，高檐终日雨衰衰。","细笼芳草踏青后，欲打梨花寒食时。","美景已嗟空过尽，名园犹许悮相随。","锦鞍切莫九衢去，拍拍一如鹅鸭池。"],"title":"次韵和永叔雨中寄原甫舍人"}
