{"author":"陆佃","id":202578,"strains":["平平平仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄平平。","仄仄仄平平仄仄，平平仄仄仄平平。"],"paragraphs":["重渊谁道探珠难，恰值骊龙睡重间。","工部藩篱今梦草，司空门馆旧衔环。","心肠何啻吞云梦，身手犹堪擘华山。","况有旧家仙桂在，姮娥留着待君攀。"],"title":"依韵和查许国二首  其一"}
