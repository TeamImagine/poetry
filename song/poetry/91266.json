{"author":"释居简","id":91266,"strains":["平○仄仄平平平，平平仄平平仄平。","平平平仄仄平仄，平仄仄仄平平○。","平平仄平平平仄，平仄平○○仄仄。","仄平平仄仄平平，仄仄仄仄平平仄。","？？平○○仄平，平仄仄平平仄平。","平平○○仄仄仄，○仄仄平平仄平。","仄平仄仄平○仄，○仄仄○平仄平。","仄仄平平仄仄平，仄○平仄平平仄。"],"paragraphs":["山行两袖皆华风，游人未多花未红。","堂堂春去已无几，晴趁一日来山中。","山人寸金酬天地，都种芳菲留客醉。","粉桃商略待绯桃，坐令羯鼓催无计。","匆匆归兴如酒浓，零落断云流水踪。","明朝乘兴尚可再，应笑武陵蓑笠翁。","判花大手今燕许，收拾是中春一坞。","小待巴东制锦归，尽吹红雨为霖雨。"],"title":"冷水谷桃花未开次竹岩韵"}
