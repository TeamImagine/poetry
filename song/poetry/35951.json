{"author":"梅尧臣","id":35951,"strains":["仄仄仄平平，仄仄平仄仄。","仄仄平○○，仄○仄仄仄。","仄平仄仄仄，仄仄仄平仄。","○平○仄平，仄仄平○仄。","平平仄仄仄，○仄○仄仄。","仄平仄仄平，仄仄平仄仄。"],"paragraphs":["陆乏百钧𫘞，水假孤艇进。","颍苦湾滩长，曲折剧篆印。","蔡方阻浅涸，寸步出悭吝。","胶舟看在前，暗碛疑难慎。","谁能使奡荡，空自思禹濬。","丈夫少壮时，必在驰驵骏。"],"title":"蔡河阻浅"}
