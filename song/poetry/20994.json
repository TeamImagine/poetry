{"author":"晁公溯","id":20994,"strains":["平○仄平平，仄平仄平平。","仄仄仄仄仄，○仄平仄○。","仄○平仄平，仄平仄仄平。","平仄○○平，仄仄仄仄平。","仄平平平平，仄仄仄仄平。","平平仄仄仄，仄仄平仄平。","仄平平平仄，仄仄平仄○。","仄平平仄平，仄仄仄仄平。","仄○平仄仄，仄仄仄仄平。","○平仄仄平，仄仄平仄平。","仄平仄仄仄，○仄平平平。"],"paragraphs":["吾犹蠹书鱼，岂能味斯文。","但以性所嗜，颇与黄卷亲。","喜闻天下言，孝章有大名。","苟得从其游，亦足慰此生。","向来昌黎翁，始获拜北平。","停鸾与峙鹄，未见心已倾。","朅来涪江上，适遇君远行。","我穷天所怜，特使见异人。","令闻金石奏，暂破蟋蟀声。","相逢已定交，遽别宁忘情。","谪仙不可见，空望江东云。"],"title":"与鲜于茶干"}
