{"author":"何澹","id":65051,"strains":["仄仄平仄平，○平仄平仄。","仄仄平平仄，○平○仄仄。","仄平平平仄，仄仄仄仄仄。","○○平平平，仄平平○仄。","仄仄仄平平，○平仄平仄。","平○平仄仄，仄仄平仄仄。","仄仄平平仄，仄仄平平仄。","平平仄仄平，仄仄仄○仄。","平○平仄○，平仄平仄仄。","仄仄仄平○，仄平平仄仄。"],"paragraphs":["我本麋鹿姿，牵来入京阙。","举动违真性，驱驰了岁月。","自惭西湖水，照见种种发。","乘兴陪诸公，放舟烟浪窟。","小雨裛风埃，轻霾翳林樾。","春深桃李竞，路滑车马歇。","已办登山屐，不羡凌波袜。","沿堤逐树阴，傍寺访禅衲。","杯行知已深，欢意殊未竭。","日暮碧云横，两山高突兀。"],"title":"两监同舍出游和吴监丞韵"}
