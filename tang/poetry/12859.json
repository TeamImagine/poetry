{"author":"李百药","id":12859,"strains":["平仄○○仄，平仄○平平。","平平仄平仄，平仄仄平平。","仄仄平平仄，平平仄仄平。","○平○仄仄，仄仄仄平平。","仄平平仄仄，仄仄仄平平。","平平仄平仄，平仄仄平平。"],"paragraphs":["朝宰论思暇，高宴临方塘。","云飞凤台管，风动令君香。","细草开金埒，流霞泛羽觞。","虹桥分水态，镜石引菱光。","上才同振藻，小技谬连章。","怀音自兰室，徐步返山庄。"],"title":"安德山池宴集"}
