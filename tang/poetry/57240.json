{"author":"岑参","id":57240,"strains":["平平平仄○，平仄仄○○。","仄平平平仄，平仄○平平。","仄仄平仄平，平平仄平平。","平仄○仄仄，仄平平仄○。","仄仄平平平，仄仄平仄平。","○平○平仄，仄仄平平平。","仄仄仄仄平，○仄平仄平。","仄平仄平仄，仄仄平平平。","平仄平平平，平仄仄仄平。","仄平仄仄仄，平仄平平平。","平○仄○平，仄仄仄平平。","仄仄平平平，○平仄平平。","平仄仄平平，仄仄？仄平。","平仄平仄仄，仄仄平仄平。","平仄平仄平，仄平平仄平。"],"paragraphs":["南州林莽深，亡命聚其间。","杀人无昏晓，尸积填江湾。","饿虎衔髑髅，饥乌啄心肝。","腥裛滩草死，血流江水殷。","夜雨风萧萧，鬼哭连楚山。","三江行人绝，万里无征船。","唯有白鸟飞，空见秋月园。","罢官自南蜀，假道来兹川。","瞻望阳台云，惆怅不敢前。","帝乡北近日，泸口南连蛮。","何当遇长房，缩地到京关。","愿得随琴高，骑鱼向云烟。","明主每忧人，节使恒在边。","兵革方御寇，尔恶胡不悛。","吾窃悲尔徒，此生安得全。"],"title":"阻戎泸间群盗"}
