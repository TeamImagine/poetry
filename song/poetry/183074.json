{"author":"刘攽","id":183074,"strains":["仄平仄平平，平仄平仄仄。","仄平仄○仄，平仄仄平仄。","平平仄平平，○仄平仄仄。","平平仄平平，仄仄平平仄。","平平仄平仄，仄仄仄平仄。","仄○○仄○，仄仄平仄仄。","平仄平平平，平○仄平仄。"],"paragraphs":["百芳与春违，嘉树成密叶。","上枝下相副，朝影暮还接。","徐风气清凉，重露香浥裛。","关关变鸣禽，杳杳飞孤蝶。","神仙彼何有，静境我心惬。","万期犹视荫，寸景疑度劫。","何用窥蟠桃，沧溟惮舟楫。"],"title":"树下"}
