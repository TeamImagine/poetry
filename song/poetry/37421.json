{"author":"陆游","id":37421,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["野堂地僻无车马，草径柴门昼亦扃。","栗里虽贫储旧粟，玉川终老抱遗经。","病身凛凛残秋叶，故友寥寥欲旦星。","赖有吾儿堪暖眼，夜阑常共一灯青。"],"title":"野堂四首  其三"}
