{"author":"陈渊","id":248023,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["畏途千里可宵行，正是邻邦道路平。","谕蜀昔传司马檄，备吴今罢亚夫营。","阴云扫地千林出，晓月凌空万骑迎。","缓带驿亭留险语，春雷端使蛰虫惊。"],"title":"次韵运使龙图宠示道中夜行之什"}
