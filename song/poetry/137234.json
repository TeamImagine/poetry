{"author":"薛嵎","id":137234,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["满山残雪满溪云，唯有沙鸥独见亲。","往事不堪频入梦，吟篇无数更愁人。","扁舟欲渡同谁载，破衲蒙头近六旬。","尚拟来生因可结，凄凉何处问苍旻。"],"title":"渔村远望因思槐迳弟同游之乐"}
