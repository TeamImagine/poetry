{"author":"陆文圭","id":166254,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["紫荆庭下列三株，十五年中次第枯。","馀庆后来英俊有，老成先辈典刑无。","每怀素志甘瓢饮，不觉长身要杖扶。","头白少公门下客，酸风吹泪洒輤涂。"],"title":"挽丘景南"}
