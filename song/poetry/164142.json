{"author":"仇远","id":164142,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["双桂峥嵘万竹间，云枝露粟缀高寒。","轩窗日日吹香过，冠盖时时载酒看。","月里曾舂金杵臼，雨余乱点石棋盘。","乘槎仙子清如鹤，一曲霓裳舞素鸾。"],"title":"永迥观赏桂刘君佐黄景岩治酒"}
