{"author":"陈棣","id":18912,"strains":["仄仄仄平平，平○仄平仄。","平○仄仄平，仄仄平平仄。","仄仄平仄平，平仄平平仄。","仄平平平仄，平平仄仄仄。","仄仄仄平平，平平○平仄。","平平仄平平，仄仄仄平仄。","平平仄○仄，仄仄平平仄。","平平平仄仄，仄平仄平仄。","仄平平○仄，仄仄平平仄。","平仄仄仄平，平平平仄仄。","平○平仄平，平平仄平○。","平平仄平仄，仄仄平平仄。","仄仄○仄平，平仄平○仄。","平○仄○平，○○平平仄。"],"paragraphs":["与客到先春，衰思觉飞越。","时当万卉凋，似补群花阙。","始信元化功，生意何曾辍。","却疑钧天宴，群仙委珮玦。","不数藐姑仙，神肤莹冰雪。","癯然抱清幽，卓尔负奇绝。","生香巧藏密，静艳羞容悦。","阳萌知独复，岁寒见孤洁。","我来觞其下，坐对垂垂发。","头白不待摧，颜赪为尔设。","因思年少时，高枝手攀折。","林逋与何逊，妙语谁优劣。","老矣吟事悭，人笑心如铁。","何当夜深来，更看梢头月。"],"title":"先春赋梅一首"}
