{"author":"吕本中","id":246227,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["鸟语花香变夕阴，稍闲复恐病相寻。","正应独有江山分，素自都无廊庙心。","堂上老亲双白髪，门前稚子旧青衿。","儿曹不会庵居意，古涧寒泉疑至今。"],"title":"庵居"}
