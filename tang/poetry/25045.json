{"author":"薛能","id":25045,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["少年流落在幷州，裘脱文君取次游。","携挈共过芳草渡，登临齐凭绿杨楼。","庭前蛱蝶春方好，床上樗蒲宿未收。","坊号偃松人在否，饼炉南畔曲西头。"],"title":"幷州"}
