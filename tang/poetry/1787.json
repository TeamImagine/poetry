{"author":"李颀","id":1787,"strains":["仄平平平平仄仄，仄仄仄平仄平仄。","仄平仄仄仄平平，仄仄平平平仄平。","仄仄平○仄平仄，平平仄仄仄平平。","平仄○平仄仄仄，仄平仄仄平平平。","仄平仄仄平平仄，仄仄平平平仄仄。","○平仄仄平平平，仄仄平仄○平平。","仄平仄仄平平仄，平仄○平仄平仄。","平平仄仄仄○平，仄仄○平仄平仄。","仄仄平平○○平，○平平仄仄平平。","仄平仄仄仄平仄，仄仄平平○仄平。"],"paragraphs":["汉家名臣杨德祖，四代五公享茅土。","父兄子弟绾银黄，跃马鸣珂朝建章。","火浣单衣绣方领，茱萸锦带玉盘囊。","宾客填街复满坐，片言出口生辉光。","世人逐势争奔走，沥胆隳肝惟恐后。","当时一顾生青云，自谓生死长随君。","一朝谢病还乡里，穷巷苍茫绝知己。","秋风落叶闭重门，昨日论交竟谁是。","薄俗嗟嗟难重陈，深山麋鹿下为邻。","鲁连所以蹈沧海，古往今来称达人。"],"title":"杂曲歌辞 行路难"}
