{"author":"赵抃","id":101669,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，仄仄平平仄仄平。"],"paragraphs":["自愧孤忠荷圣慈，恩荣恳向九天辞。","于今蒲柳衰残日，好是云烟放旷时。","玉阙累章烦赐诏，瀫江两桨蹉归期。","宵征自有高人笑，漏尽钟鸣晓未知。"],"title":"屡乞致政诏答未允述怀"}
