{"author":"曾极","id":80853,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["杖策行行访楚囚，也胜流落峤南州。","鬓丝半是吴蚕吐，襟血全因蜀鸟流。","径窄不妨随茧栗，路长那更听钩辀。","家山千里云千叠，十口生离两地愁。"],"title":"往舂陵作"}
