{"author":"吴芾","id":18029,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["华发萧萧我与君，未能免俗尚驰奔。","相看已是成三老，得暇何妨共一樽。","我欲丐闲归故里，君行趣召入修门。","亦知聚首无多日，且把交情更细论。"],"title":"前日小诗并呈鲁漕"}
