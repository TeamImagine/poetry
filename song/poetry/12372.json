{"author":"曹勋","id":12372,"strains":["仄仄仄○平，平平○仄仄。","平平仄平平，平○仄仄仄。","仄仄仄平平，仄仄仄○仄。","仄仄平平平，仄仄平平仄。","？平平平平，平平仄平仄。","○仄平平平，仄仄平○仄。","仄仄平平平，○仄仄○仄。","仄○平平平，仄仄平平仄。","仄仄仄平平，平仄平平仄。","○平仄平平，平仄平平仄。"],"paragraphs":["汉马饮长城，匈奴空塞北。","东胡与乌丸，先驱出绝域。","月氏合康居，受诏发疏勒。","右校罗天山，左出林胡国。","嫖姚登狼居，旌旗照穹碧。","号令明秋霜，虏帐余空壁。","瀚海无惊波，献捷走重译。","大将朝甘泉，后部腾沙碛。","九宇动声容，功烈光篇籍。","将军拜通侯，歌舞连朝夕。"],"title":"饮马长城窟行"}
