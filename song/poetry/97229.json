{"author":"陈宓","id":97229,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["先生心事本韬藏，无奈诗名宇宙香。","古柏干隆宜壑卧，野梅心苦不羹尝。","百年忽遇中兴主，九袠犹烦告老章。","岁晚雪深难出户，谢篇遥拜德公床。"],"title":"谢赵昌父寄诗"}
