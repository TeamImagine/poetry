{"author":"方回","id":150062,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["世间春暖此间寒，万树阴阴万竹攒。","骢马来游人不避，画龙谁写我频看。","余生久已忘三黜，高会犹容预四难。","闲赏孤山梅五绝，樽前剩爱一枝酸。"],"title":"乙巳三月十五日监察御史王东溪节宿戒方回万里饮灵隠冷泉亭赵宣慰君实赵提举子昂灵隠寺知事晦坛治具西方僧四人两提领北人放泉喷雪观猿掷果予醉先退赋诗五首记之  其三"}
