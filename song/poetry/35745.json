{"author":"梅尧臣","id":35745,"strains":["仄○仄平仄平仄，○仄仄平仄平平。","仄仄仄平平仄仄，仄平平仄平仄平。","平平平平仄平仄，仄仄仄仄平仄平。","仄平仄仄仄仄仄，仄仄仄仄平平平。","仄平仄平仄仄仄，仄平仄仄仄○平。","仄平仄○平仄仄，仄平仄仄平平平。","仄平平仄仄平仄，仄平平仄仄平平。","平平平平仄平仄，仄仄仄仄平○平。","仄平平平平仄仄，仄平平仄仄仄平。","仄平仄仄仄平仄，仄平仄仄平仄平。","仄平平仄仄平仄，○仄仄平平仄平。","仄仄仄平仄仄仄，仄○○仄仄仄平。","仄平仄仄仄○仄，仄仄仄仄平仄平。","仄平仄仄平仄仄，仄仄仄仄仄平平。"],"paragraphs":["昔闻退之与东野，相与结交贱微时。","孟不改贫韩渐贵，二人情契都不移。","韩无骄矜孟无腼，直以道义为己知。","我今与子亦似此，子亦不愧前人为。","北都健儿昨日至，扣门乃是所遗诗。","上言病中初有寄，下言我咏蟠桃枝。","盛衰开落感残杏，暮春无事羡游丝。","班班鸠鸣忽怀念，一扫十幅无闲辞。","洛川花图多品目，鬭新争巧始可疑。","读书又忆石夫子，似蚕作茧诚有之。","镇阳归梦北潭北，吟此八章谁谓痴。","最后有文吊尹子，寿夭难问信所悲。","共书大轴许传玩，一日百展曾忘疲。","报君亦欲赍满轴，恐费纸墨令人嗤。"],"title":"永叔寄诗八首并祭子渐文一首因采八诗之意警以为答"}
