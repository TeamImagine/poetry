{"author":"梅尧臣","id":57572,"strains":["平平○平仄仄仄，平平○○平平仄。","平○平仄仄仄平，○仄平平○仄仄。","平平仄仄平仄平，仄仄仄平平仄仄。","仄平仄仄仄仄仄，平仄仄○仄仄仄。","平○仄仄仄仄仄，平仄平平仄平仄。","○平仄仄仄仄平，平平仄仄平平仄。","平平○仄平平平，仄仄○平平仄仄。","仄仄平平仄仄平，仄○仄仄平平仄。","平仄平平仄仄平，仄平平仄平平仄。","平平○仄平○平，平平○仄平平仄。","仄平仄仄平仄平，仄仄平平○仄仄。"],"paragraphs":["桃花夭红竹浄绿，春风相间连溪谷。","花留蜂蝶竹有禽，三月江南看不足。","徐熙下笔能逼真，茧素画成才六幅。","萼繁叶密有向背，枝瘦节疏有直曲。","年深粉剥见墨纵，描写工夫始惊俗。","从初李氏国破亡，图书散入公侯族。","公侯三世多衰微，窃贸担头由婢仆。","太学杨君固甚贫，直缘识别争来鬻。","朝质绨袍暮质琴，不忧明日铛无粥。","装成如得骊颔珠，谁能更问龙牙轴。","竹真似竹桃似桃，不待生春长在目。"],"title":"和杨直讲夹竹花图"}
