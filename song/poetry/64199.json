{"author":"丘崈","id":64199,"strains":["平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["西来江水浮天远，卧看飞鸿入杳冥。","云过有山皆点点，潮回无地不青青。","风光浩荡连淮海，气象高寒近日星。","醉里不禁频极目，敔峰如黛涕先零。"],"title":"浮远堂  其一"}
