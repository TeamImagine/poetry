{"author":"陈造","id":59290,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["旗亭风月小披襟，慰我东归听足音。","潮水去来当有信，岫云出入自无心。","酒杯乘兴从妨梦，诗律缘愁久废吟。","明日扬舲回白首，烟横北固櫂千寻。"],"title":"再用韵寄丁知县三首  其一"}
