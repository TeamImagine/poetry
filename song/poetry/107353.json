{"author":"林表民","id":107353,"strains":["平平平仄仄平平，平仄平平仄仄平。","仄仄平仄仄平仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["楼头残月映储胥，人在西窗酒醒余。","梦里都忘阆风路，吟边如到玉霄居。","邻墙共作无何饮，别墅期看未见书。","祇恐弓旌便招去，汉家答诏待相如。"],"title":"次韵刘允叔丈主簿读予所编天台集见赠之作"}
