{"author":"李光","id":236172,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["壮节滋培雨露深，褎然文采冠儒林。","恩霑二族全纯孝，忠贯三朝秉一心。","墓木未悬吴札剑，断弦谁续伯牙琴。","伤情故箧存遗帖，洒泪行间自不禁。"],"title":"悼程伯宇尚书  其二"}
