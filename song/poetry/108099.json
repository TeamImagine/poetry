{"author":"袁甫","id":108099,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["紫阳自是神仙窟，谁泛仙槎竞问津。","二妙先传联璧喜，九人齐著赐袍新。","自怜十载龙门客，来领三科燕席宾。","酌颂年家无浪语，黄山高节两嶙峋。"],"title":"新安乡会"}
