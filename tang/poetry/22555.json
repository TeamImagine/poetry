{"author":"李商隐","id":22555,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["敛笑凝眸意欲歌，高云不动碧嵯峨。","铜台罢望归何处，玉辇忘还事几多。","青冢路边南雁尽，细腰宫里北人过。","此声肠断非今日，香灺灯光奈尔何。"],"title":"闻歌"}
