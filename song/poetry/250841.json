{"author":"刘才邵","id":250841,"strains":["平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄平○仄，平平仄仄平。","平平平仄仄，平○仄平平。","仄仄○平仄，仄平平○平。"],"paragraphs":["春光何处盛，先满帝皇州。","日近恩辉动，天低淑气浮。","繁花迷彩仗，弱柳媚芳沟。","风软尘难动，烟酣翠欲流。","驩声连绮陌，仙吹咽琼楼。","愿遂观光志，曲江追胜游。"],"title":"赋得春色满皇州"}
