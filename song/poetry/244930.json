{"author":"李纲","id":244930,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["霏霏玉屑洒层霄，皓色轻盈已覆凹。","留客径须开绿蚁，探春何处认青梢。","阶庭充积无庸扫，松竹欹摧尚惜敲。","深愧主人修具薄，嘉宾徒使献酬交。"],"title":"再次前韵  其二"}
