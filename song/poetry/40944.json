{"author":"陆游","id":40944,"strains":["仄仄平平平仄平，仄平仄仄仄平平。","仄平平仄仄平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["病骨羸然山泽臞，故应行路笑形模。","记书身大似椰子，忍事瘿生如瓠壶。","美酒得钱犹可致，高人折简孰能呼。","不如净扫茅斋地，卧看微香起瓦炉。"],"title":"小病两日而愈"}
