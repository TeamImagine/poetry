{"author":"于石","id":163720,"strains":["仄仄仄仄仄仄仄，仄仄仄平仄仄仄。","平仄仄平○仄平，平仄平仄平平平。","仄平平平仄仄仄，平平仄平仄○仄。","仄仄仄平平仄平，仄仄仄仄平平平。","平平仄仄平平仄，平平平平平仄仄。","平平平仄仄仄平，仄仄仄○平仄平。","平平仄仄平仄仄，仄仄平平仄平仄。"],"paragraphs":["六月不雨至七月，草木脆干石欲裂。","方士画符如画鸦，呵叱风伯鞭雷车。","九天云垂海水立，骄阳化为雨三日。","万口竞夸方士灵，彼亦自谓吾符神。","谁知水旱皆天数，贪天之功天所恶。","吾心修德可弭灾，大抵雨从心上来。","桑林自责天乃雨，岂在区区用方士。"],"title":"祈雨"}
