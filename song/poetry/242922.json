{"author":"李纲","id":242922,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["独构幽轩福地阴，飞云对面起青岑。","但知映日能成色，谁信崇朝解作霖。","苒苒行云宁有迹，霏霏出岫本无心。","道人默坐观舒卷，至理应符妙意深。"],"title":"寄题观妙师阁皂山旧隐观云轩"}
