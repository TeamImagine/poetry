{"author":"薛能","id":25036,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["晋国风流阻洳川，家家弦管路岐边。","曾为郡职随分竹，亦作歌词乞采莲。","北榭远峰闲即望，西湖残景醉常眠。","墙花此日休回避，不是当时恶少年。"],"title":"平阳寓怀"}
