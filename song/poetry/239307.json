{"author":"孙觌","id":239307,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["秀发豪眉覆两颧，身长九尺地行仙。","楚人尚记庚寅日，晋客浑疑甲子年。","批鳯玺书光洗眼，刻鸠灵杖稳随肩。","世人欲计吾公事，膝上郎君雪满颠。"],"title":"张希元承事挽词二首  其一"}
