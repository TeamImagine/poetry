{"author":"赵希逢","id":130575,"strains":["仄仄平平仄仄平，平平平仄仄平平。","平平平仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["不用堆钱更买山，群峰前后翠遮阑。","玻璃千顷清无滓，星月一天光动寒。","得趣吟成千首易，逃空降服寸心难。","梦魂胜境飞难到，只把翠微诗细看。"],"title":"和幽居  其一"}
