{"author":"释居简","id":91677,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["自与先贤分不生，酒船隙地鹤随行。","桥阑架碧疑虹跨，葑畛围香拟岸横。","凉度绿云花不寐，尽余红泪烛须更。","明朝秋思谁先得，笑听蘋花与蓼争。"],"title":"次韵盘隠陆别驾先贤堂下月夜见寄"}
