{"author":"叶茵","id":126161,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["一亩清阴覆客衣，相逢疑是草堂时。","隠然错节盘根势，欠者昂霄耸壑姿。","天遣蛰龙凭石窟，人攀巢鹘俯霜枝。","百年培植今谁属，何待岁寒然后知。"],"title":"蟠松灵岩寺草堂之前旧有蟠松尤古"}
