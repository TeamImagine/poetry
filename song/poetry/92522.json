{"author":"释居简","id":92522,"strains":["仄平平平，平平仄仄。","仄仄○平，仄仄仄○。","仄○平仄，平○平平。","平仄○○，○仄仄平。","仄○仄平，○仄平仄。","平平平平，仄平仄仄。","仄平○仄，仄平○平。","平仄仄平，仄仄仄平。","仄仄仄平，平仄平仄。","仄平○仄，平平○仄。","仄仄平仄，仄仄仄平。","仄平平仄，平平平平。"],"paragraphs":["帝哀先生，为天下忌。","速反其辕，卒不慭遗。","遂骑箕尾，而分天章。","云汉昭回，衣被八荒。","载驱六丁，收拾文字。","神京遐陬，旁罗曲致。","落人间者，太山毫芒。","寒者绮纨，馁者稻粱。","取彼谮人，投畀豺虎。","既粱其饩，而纨其袴。","豢以人爵，俾敏厥修。","息公之谮，承天之休。"],"title":"东坡画像赞"}
