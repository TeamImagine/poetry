{"author":"陆游","id":34726,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["逢水逢山到处留，可怜身世寄孤舟。","一汀蘋露渔村晚，十里荷花野店秋。","羽檄未闻传塞外，金椎先报击衙头。","煌煌太白高千丈，那得功名取次休。"],"title":"秋夜泊舟亭山下"}
