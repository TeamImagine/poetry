{"author":"陆九渊","id":70221,"strains":["平仄平平平仄平，平平平仄仄平平。","平平仄仄平平仄，平仄平平仄平平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["墟墓兴哀宗庙钦，斯人千古不磨心。","涓流积至沧溟水，拳石崇成泰华岑。","易简工夫终久大，支离事业竟浮沈。","欲知自下升高处，真伪先须辨古今。"],"title":"鹅湖和教授兄韵"}
