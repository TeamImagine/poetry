{"author":"柳宗元","id":10572,"strains":["平仄仄仄，平平平平。","平平仄平，仄仄○平。","平平平平，仄仄仄平。","仄仄平仄，仄平仄仄。","仄仄平仄，仄○仄平。","仄○平平，仄仄仄○。","仄仄平平，○平仄平。","仄仄平○，仄仄仄平。","平○仄平，仄平仄平。","平仄仄平，仄仄仄平。","仄仄仄平仄，平仄平仄。","仄○仄仄，仄○平仄。","仄平仄平，平仄仄平。","仄平平仄，平平平仄。","平平平平，平○平平。","平平仄平，平平平平。","仄平平仄，仄仄平平。","仄平平平，平仄仄平。","仄平平仄，仄平仄仄。","仄平平仄，仄仄平仄。","仄平仄平，平平仄平。","平仄平平，仄仄仄平。","仄平仄仄平，仄仄仄平。","仄仄平平，仄仄平平。","平平仄平，仄仄仄○。","仄○平平，平仄平平。","平仄平平，平仄仄平。"],"paragraphs":["于穆敬德，黎人皇之。","惟贞厥符，浩浩将之。","仁函于肤，刃莫毕屠。","泽熯于爨，{沸/鬲}炎以澣。","殄厥凶德，乃驱乃夷。","懿其休风，是喣是吹。","父子熙熙，相宁以嬉。","赋彻而藏，厚我糗粻。","刑轻以清，我肌靡伤。","贻我子孙，百代是康。","十圣嗣于理，仁后之子。","子思孝父，易患于已。","拱之戴之，神具尔宜。","载扬于雅，承天之嘏。","天之诚神，宜鉴于仁。","神之曷依，宜仁之归。","濮沿于北，祝栗于南。","幅员西东，祗一乃心。","祝唐之纪，后天罔坠。","祝皇之寿，与地咸久。","曷徒祝之，心诚笃之。","神协人同，道以告之。","俾弥亿万年，不震不危。","我代之延，永永毗之。","仁增以崇，曷不尔思。","有号于天，佥曰呜呼。","咨尔皇灵，无替厥符。"],"title":"贞符"}
