{"author":"袁说友","id":70760,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["同年几合几分违，三十年间见日稀。","尊酒相逢今也幸，诗书论政旧焉依。","慈恩故事嗟回首，吴地清谈对落晖。","平世功臣在公等，尚期努力佐龙飞。"],"title":"同张元善集癸未同年"}
