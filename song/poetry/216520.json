{"author":"张耒","id":216520,"strains":["仄仄平平仄平平，平平仄仄仄平平。","仄平平仄平平仄，仄仄仄平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["自煮新酥笼旋开，秦霜犹污紫梨腮。","旧园歌舞唐宫废，灌顶醍醐佛国来。","寄我远传千里意，憾君不举百分杯。","西来新味饶乡思，淮蟹湖鱼几日回。"],"title":"寄蔡彦规兼谢惠酥梨二首  其一"}
