{"author":"鱼玄机","id":39258,"strains":["仄○平仄平平仄，平仄平平仄仄○。","平仄○○平仄仄，仄平○仄仄平平。","平平仄仄○平○，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄○平。","仄仄仄平平仄仄，仄平○仄仄平平。","○平仄仄平平仄，仄仄平平仄仄平。","仄仄仄○平仄仄，仄平平仄仄平平。","仄平平仄平○仄，仄仄○平仄仄平。","平仄仄平平仄仄，平平平仄仄○○。","仄平平仄平○仄，仄仄平平仄仄平。","仄仄平平平仄仄，○平平仄仄平平。"],"paragraphs":["昔闻南国容华少，今日东邻姊妹三。","妆阁相看鹦鹉赋，碧窗应绣凤凰衫。","红芳满院参差折，绿醑盈杯次第衔。","恐向瑶池曾作女，谪来尘世未为男。","文姬有貌终堪比，西子无言我更惭。","一曲艳歌琴杳杳，四弦轻拨语喃喃。","当台竞鬬青丝发，对月争夸白玉簪。","小有洞中松露滴，大罗天上柳烟含。","但能为雨心长在，不怕吹箫事未谙。","阿母几嗔花下语，潘郎曾向梦中参。","暂持清句魂犹断，若睹红颜死亦甘。","怅望佳人何处在，行云归北又归南。"],"title":"光威裒姊妹三人少孤而始妍乃有是作精粹难俦虽谢家联雪何以加之有客自京师来者示予因次其韵"}
