{"author":"文同","id":173366,"strains":["仄仄仄仄仄，仄仄平仄平。","○平平仄仄，仄平平仄平。","○平仄平仄，仄仄○平○。","平平仄平仄，仄仄仄仄平。","仄仄仄仄平，平平仄○平。","平平仄仄平，仄仄仄仄平。","仄仄仄仄仄，平仄○平平。","平平仄平平，平平平平平。","○仄仄○仄，平仄平仄平。","仄平仄仄仄，仄仄平平平。","仄平仄仄平，平仄平仄平。","平平仄仄平，仄仄○平平。","平仄仄仄仄，○仄仄仄平。","仄仄仄平仄，仄仄仄仄○。","平平仄仄仄，仄仄平仄平。","平平仄平仄，仄仄平○○。"],"paragraphs":["魏主用死力，构彼铜雀台。","当时台上瓦，百澄为一坯。","烧成比坚玉，翠甲横崔嵬。","西陵既归后，此地日以摧。","后历典午朝，群雄力相豗。","兹台既已倾，此瓦只自堆。","岁久岸谷变，埋没深蒿莱。","初谁得耕人，刳之研松煤。","其理密且润，端歙真可咍。","彦升所有者，一一皆珍材。","自言欲购时，经岁无一枚。","琴纹与锡花，此乃如琼瑰。","前日秘阁下，重匣手自开。","示我者佳绝，恰用一朴裁。","形模甚古野，用可资怪魁。","归来作诗乞，愿致无迟回。"],"title":"问陈彦升觅古瓦砚"}
