{"author":"员兴宗","id":21964,"strains":["平仄仄平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["夫子宦游三十年，乞身归老旧林泉。","须知朝路抽簪后，不要乡人负弩前。","儒素生涯图史富，官清门户子孙贤。","羡君此去浑无事，满眼青山剑外天。"],"title":"清贤堂"}
