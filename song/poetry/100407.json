{"author":"郑清之","id":100407,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["赤明瀹篆正恢台，戏挹雄风涤闷怀。","病骨喜随新箨换，好诗忽馈宝珠来。","巨鱼未纵王褒壑，陋室聊淹禹锡阶。","且共理身如理国，小须握手咏康哉。"],"title":"病后和黄玉泉韵  其二"}
