{"author":"梅尧臣","id":35422,"strains":["仄平平仄平仄平，仄仄仄仄平平平。","仄○平平仄○仄，仄仄平仄平平平。","仄平仄仄仄○仄，仄仄仄仄平仄平。","平平仄仄○仄仄，仄仄仄仄平仄○。","平平仄仄仄仄仄，仄平仄仄仄仄平。","平平平○仄仄仄，仄仄○仄平平平。","○平仄仄平仄仄，仄○○仄平平平。","仄平平平仄仄仄，仄仄平仄平平平。","平平仄平仄仄仄，仄仄仄仄平仄平。","仄仄仄平仄仄仄，平仄平仄仄平平。","平平平平仄仄仄，平平仄仄平平平。","平平仄○○平仄，平平仄仄平平平。","平平○仄仄仄仄，仄仄仄仄○平平。","仄仄平○平仄○，平平平仄仄平平。"],"paragraphs":["昨朝人自东郡来，古纸两轴缄縢开。","滑如春冰密如茧，把玩惊喜心徘徊。","蜀笺蠹脆不禁久，剡楮薄慢还可咍。","书言寄去当宝惜，慎勿乱与人翦裁。","江南李氏有国日，百金不许市一枚。","澄心堂中唯此物，静几铺写无尘埃。","当时国破何所有，帑藏空竭生莓苔。","但存图书及此纸，辇大都府非珍瓌。","于今已逾六十载，弃置大屋墙角堆。","幅狭不堪作诏命，聊备麤使供鸾台。","鸾台天官或好事，持归秘惜何嫌猜。","君今转遗重增愧，无君笔札无君才。","心烦收拾乏匮椟，日畏扯裂防婴孩。","不忍挥毫徒有思，依依还起子山哀。"],"title":"永叔寄澄心堂纸二幅"}
