{"author":"晁补之","id":214342,"strains":["仄平仄平平，仄仄仄○仄。","仄平平平○，平仄仄仄仄。","平平仄仄平，仄○仄仄仄。","仄○○仄仄，○仄仄平仄。","仄平仄仄仄，平仄平仄仄。","仄仄平平平，仄仄平仄仄。","平平平平仄，平○仄平仄。","平○平仄仄，平仄仄仄仄。","仄平平平平，平仄仄平仄。","仄平平仄○，仄仄平仄仄。","仄平仄平仄，仄仄仄仄平。","仄平仄仄仄，平仄仄平仄。","○平仄平仄，仄仄平仄仄。","平平仄仄仄，平仄○仄仄。","平平仄仄仄，仄仄平仄仄。","平平平仄仄，平仄仄仄仄。","仄○平平仄，仄仄仄仄仄。","仄平平仄平，平仄○仄仄。","仄仄仄平平，平○仄平仄。"],"paragraphs":["我生譬天星，𪾢睆但空誉。","学经羞轮扁，常恐老窜句。","南游上会稽，弱冠肆远步。","便当期汗漫，如鸟铩修羽。","入宫又独晚，谣诼遭众嫮。","坐令平生交，室冷毡不具。","君公墙东客，清鉴美无度。","风期山水意，千载见此遇。","定疑丹青仙，方我以痴顾。","岂繄才自疏，阅世真异趣。","伐柯理无远，要以一马喻。","古人本不死，方寸有佳处。","三年禹河曲，日见车马渡。","何知谢剥啄，黄土衣易污。","无人尚有子，独载城下路。","功名喧口实，簪组托肺腑。","请看缾罂满，取踬病不去。","脱黏窥本初，须子遗所寓。","怵迫倦东西，林间尚宽裕。"],"title":"赠王推官允中"}
