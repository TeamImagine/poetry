{"author":"周紫芝","id":240802,"strains":["仄仄平平平，仄仄仄平仄。","仄仄仄平平，平平仄平仄。","仄仄仄平平，平平仄○仄。","仄仄仄平平，仄仄仄平仄。","○平仄平平，平仄仄仄○。","○平平仄○，仄仄仄仄仄。","平平仄仄平，仄仄平平仄。","平○○仄仄，仄平仄平仄。","仄平平仄平，平平仄平仄。","仄平○○平，平仄仄仄仄。","平平仄仄仄，平仄仄○仄。","仄○平平平，平仄○仄仄。","仄仄平○平，平平仄平仄。"],"paragraphs":["忆昔东南居，结屋古城背。","野色带危墙，花阴弄寒砌。","月彩淡微云，春风入衣袂。","万籁悄无声，独立与谁对。","殷勤古壕蛙，为我作鼓吹。","号昏初两三，闹雨忽鼎沸。","悬知世俗憎，自可幽人意。","胡行如鬼速，十年满天地。","弊庐飞劫灰，生涯转零替。","迩来三间茅，风雨仅可蔽。","青春不改色，人事有兴废。","一闻群蛙鸣，怀旧如梦寐。","抚事为叹嗟，伤心极流涕。"],"title":"山居闻蛙"}
