{"author":"苏颂","id":179532,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["宠禄功名孰与同，平津儒者仕三公。","前言往行通今古，素节清规壹始终。","岩庙犹传风采盛，燕堂俄怆笑谈空。","从来操尚人知少，独有遗思在圣衷。"],"title":"仆射文庄高公挽辞二首  其二"}
