{"author":"李廌","id":218677,"strains":["平平仄○仄，仄平仄平平。","仄平○平仄，平仄平仄平。","平○○平○，仄○平仄平。","平仄平仄平，仄仄仄平平。","平平平平仄，仄仄仄平○。","仄平平仄？，平仄仄平平。","仄仄仄仄仄，平平仄平平。","仄仄平平仄，仄○平仄平。","平平平仄仄，仄仄仄平平。","仄仄仄仄仄，平平仄平平。","仄○仄平仄，平仄仄平平。"],"paragraphs":["吾生一漂梗，触焉泊东周。","十年叹流滞，吞默垂远猷。","胸中犹汪陂，万顷蟠一瓯。","舆羽欺镒金，寸木傲岑楼。","图南平生志，腐鼠讵能留。","寸心徒自憞，双鬓飒先秋。","物理有否泰，奚为久休囚。","尚爱东方朔，处污能若浮。","悲鸣非不切，岁月老骅骝。","莫笑扫一室，吾心若虚舟。","会当扫天下，归老卧沧洲。"],"title":"廌葺介堂元聿作诗某次韵"}
