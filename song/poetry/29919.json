{"author":"汪大猷","id":29919,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["衰年已过纵心期，安得聪明及往时。","既老固应全晚节，虽贫岂暇计留资。","元非矫饰求为异，自是行藏要合宜。","曾记诗僧林下约，为将踪迹报渠知。"],"title":"次韵奉答诸公  其二"}
