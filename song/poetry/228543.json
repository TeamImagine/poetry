{"author":"释德洪","id":228543,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["幽寻野外兴何如，蚕市村嚣忆故墟。","煮茧生涯春老大，饷田时节意苏舒。","吹开麦浪南风至，落尽花房小雨余。","暂借僧窗聊假寐，梦惊身世两蘧蘧。"],"title":"次韵嘉言机宜"}
