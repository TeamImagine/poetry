{"author":"章公权","id":136068,"strains":["仄○平，仄仄仄平平，仄平平仄平仄○。","平平仄仄平仄仄，仄平仄仄仄仄仄。","仄平平平平，仄平平仄平。","○平仄仄仄，平平仄平平。","平平仄仄平平平，仄平平仄平仄仄。","仄仄仄平平仄仄。","○平仄，仄仄平平仄平仄。","平平仄仄仄平平，平仄○平仄○仄。","仄仄○平仄，平仄仄○平，仄○仄仄平平平仄平。","仄平仄仄仄，平仄平平仄。","仄仄○平平○平，仄平仄仄平平平，平仄仄仄仄平平。","平平○仄仄，平仄平平仄。","平平仄平仄仄○平，○平平仄平。","平平仄仄仄○仄仄，仄仄仄平仄。","平平仄平仄，仄平○仄仄。","平平仄平平，仄平仄平平。","平仄仄平平仄，平平仄，仄仄平平平仄仄。","平平仄仄仄平平，平仄○平平仄仄。","仄平仄仄仄平平，○仄平平仄仄平。","平平仄仄○平仄，仄平仄仄仄平平。"],"paragraphs":["问长江，以汝卫南邦，北人遥想心已降。","方今大势全倚汝，不知汝亦许不许。","国人皆悠悠，我心良独忧。","长城已坦道，黄河已安流。","淮边日夜风飕飕，汝今孤矣非昔比。","问汝若何真可倚。","长江对，壮尔南邦以吾在。","今来古往只东流，人世兴亡自更改。","句践临齐晋，刘裕入长安，项王北渡黄河西破关。","北方或可取，吾不为君阻。","赤壁中流曾丧兵，广陵望见波涛惊，瓜步欲渡说虚声。","南方长可守，吾独为君有。","吾之势何但抵长城，长城今已平。","吾之力可以当百万，百万昔尝散。","吾能限南北，不能输事力。","吾能鼓风涛，不能用英豪。","君不见吴之末，陈之季，岂必斯时吾独异。","朝无政事国无人，乌有长江专可倚。","辱君有问答君知，正恐知之亦忽之。","烦君奉此献之国，索裘勿俟大寒时。"],"title":"长江问对篇"}
