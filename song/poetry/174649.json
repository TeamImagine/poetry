{"author":"刘敞","id":174649,"strains":["仄平平○平，仄仄平仄仄。","平平○○仄，平平仄平仄。","平仄仄仄平，仄仄仄平仄。","仄仄仄平仄，平平仄平仄。","仄仄仄仄仄，仄平仄仄仄。","○平仄平仄，仄仄平仄仄。"],"paragraphs":["劲云翔空林，积雨荒茂草。","哀鸣闻离兽，惊栖见羁鸟。","时逝运自颓，物壮势还老。","感至境寥怆，悲来色枯槁。","玩此岂有极，辨之苦不早。","如何复伤别，咫尺成远道。"],"title":"寄贡弟"}
