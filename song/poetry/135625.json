{"author":"张伯玉","id":135625,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄仄平平仄平。","平仄平平仄平仄，仄平平仄仄平平。"],"paragraphs":["龙盘山影倒寒流，十里屏风翠入楼。","画笔肯归涵碧手，湖光疑对涌金秋。","主翁爱客排三雅，渔父忘机任直钩。","为访红云遶花岛，满船歌舞按梁州。"],"title":"新定望湖楼"}
