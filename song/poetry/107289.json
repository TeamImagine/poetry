{"author":"方大琮","id":107289,"strains":["仄仄平平仄仄平，仄平仄仄仄平平。","平平仄仄平平仄，仄仄平○仄仄平。","仄仄仄平平仄仄，平平平仄仄平平。","仄平平仄○平仄，仄仄仄平平仄仄。"],"paragraphs":["有美羊城一钜儒，菊坡气脉最关渠。","村高懒宿郎官被，色养姑乘使者车。","曩日绿林功未赏，今年清社事堪书。","福星何事轻移去，久矣世无公毁誉。"],"title":"送俊明李提举  其一"}
