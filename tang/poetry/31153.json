{"author":"翁洮","id":31153,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["陶公为政卓潘齐，入县看花柳满堤。","百里江山聊展骥，九皋云月怪驱鸡。","高楼野色迎襟袖，比屋歌声远鼓鼙。","只恐攀辕留不住，明时霄汉有丹梯。"],"title":"上子男寿昌宰"}
