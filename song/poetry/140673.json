{"author":"姚勉","id":140673,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["作者于今已几人，谢天放我出红尘。","寻渠林鹿沙鸥伴，乞得孤云野鹤身。","闲味圣贤皆古意，静观景物四时春。","元正除授君知否，食邑西风号逸民。"],"title":"西山庵居"}
