{"author":"刘攽","id":183713,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["铜壶上水掖门扃，岑寂回廊起独行。","日下屋山三面赤，月临天井四方明。","校经灯火初无禁，汗简文书不计程。","坐忆故人清夜语，淡云飞去隔层城。"],"title":"馆宿有怀平甫"}
