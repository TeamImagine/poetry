{"author":"陈造","id":59751,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平章景物我何功，犹博宾筵醉颊红。","欢甚锐戈思却日，吟余豪兴欲凌风。","急觞泛滟春浮渌，掺鼓喧轰雁堕空。","白雪拜嘉仍袖手，汗颜终恐坐雷同。"],"title":"次韵赵帅登平山堂  其二"}
