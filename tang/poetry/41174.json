{"author":"贯休","id":41174,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["五岳烟霞连不断，三山洞穴去应通。","石窗欹枕疏疏雨，水碓无人浩浩风。","童子念经深竹里，猕猴拾虱夕阳中。","因思往事抛心力，六七年来楚水东。"],"title":"山居诗二十四首 十"}
