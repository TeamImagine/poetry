{"author":"周文璞","id":94924,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["夜夜推敲学苦吟，一如锻炼假黄金。","石间真隠何时出，地下狂魂无处寻。","独鹤尚知长袖舞，哀猿空作断肠音。","故墟杞菊今何似，桂落小山春水深。"],"title":"感兴七言三首  其三"}
