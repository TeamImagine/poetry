{"author":"贾岛","id":26011,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["二十年中饵茯苓，致书半是老君经。","东都旧住商人宅，南国新修道士亭。","凿石养蜂休买蜜，坐山秤药不争星。","古来隐者多能卜，欲就先生问丙丁。"],"title":"赠牛山人"}
