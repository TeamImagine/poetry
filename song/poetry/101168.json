{"author":"韩琦","id":101168,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["三边伊昔喜延枚，每向良辰命宴杯。","几遇雪天留兔苑，尝因风赋重兰台。","锦衣宽病恩何厚，琳馆甘闲老未催。","白首又同吹菊会，且将愁臆暂时开。"],"title":"次韵答提举陈龙图重阳感旧"}
