{"author":"杨万里","id":48766,"strains":["平平仄仄平平仄，仄平平仄平平仄。","仄仄平平仄仄平，仄仄仄○仄平仄。","仄平仄仄仄仄平，平平仄仄仄平平。","仄平○仄○仄仄，仄仄平平平仄仄。","平○仄仄仄平仄，仄仄平平平仄仄。","平平仄仄仄○平，仄○平平○仄平。","○仄仄平平仄仄，平○仄○平平仄。","仄平仄仄平仄仄，仄平仄仄仄仄仄。","○平○○平仄平，○仄平平○仄平。"],"paragraphs":["愁城不着狂诗客，径超天外华胥国。","苦海惟愁热恼人，别有月中水精域。","浣花一老已九京，何人再筑五言城。","竹斋衣钵传锦里，咄咄云烟飞落纸。","胸中磊磈有余地，语下飘萧无俗气。","诗坛笔阵制中权，势如常山看率然。","观者堵墙颜色沮，惊闻柘弹金盘句。","老夫性癖耽此趣，被渠夜半赤手取。","重阳过了元不知，犹有黄花三两枝。"],"title":"和沈子寿还朝天集之韵"}
