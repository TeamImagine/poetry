{"author":"杨亿","id":210575,"strains":["平仄平平仄，平平仄仄平。","平○仄仄仄，仄仄仄○平。","仄仄平平仄，平平仄仄平。","平○仄平仄，平仄仄平平。","平仄平平仄，○平仄仄平。","仄平○平仄，仄仄仄平平。","○仄平平仄，平平平仄平。","平平仄平○，平仄仄平平。"],"paragraphs":["吴会商功利，蓬丘辍史臣。","同僚供祖帐，属郡望行尘。","富国催流马，编年废获麟。","櫜鞬二千石，襦袴几州人。","名姓丹台籍，封疆析木津。","片言空犴狱，密启到钩陈。","且运方船粟，初尝千里莼。","江山助诗思，新咏掩汀蘋。"],"title":"姚起居赴两浙转运"}
