{"author":"刘克庄","id":115927,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["药囊价重百车渠，肯受村翁折简呼。","失喜迎君瞻紫气，必能为我索玄珠。","晨兴舐鼎尝残药，夕暝吹灯据槁梧。","乞取刀圭补精髓，天公岂忍瞎癯儒。"],"title":"再赠一首"}
