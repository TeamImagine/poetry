{"author":"刘克庄","id":110473,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆昔浮江更涉淮，早秋天气最佳哉。","塞垣榆落蝉初少，泽国芦疏雁已来。","风露入怀诗笔健，关山满目笛声哀。","南州九月犹𫄨绤，纵有清樽底处开。"],"title":"秋热忆旧游二首  其一"}
