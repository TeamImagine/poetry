{"author":"褚珵","id":113148,"strains":["平仄平平仄○平，平平平仄仄平平。","平平仄仄平平仄，仄仄○平仄仄平。","仄仄仄○平仄仄，平平○仄○平平。","仄平平仄平平仄，仄仄平平仄仄平。","○仄平平仄平仄，仄平平仄仄平平。","仄平仄仄○平仄，仄仄平平仄仄平。"],"paragraphs":["元稹唐朝辅相材，全家曾住小蓬莱。","公今得请为藩去，事异当时谪宦来。","雅意未应亡魏阙，归心且喜过苏台。","茂林修竹仁风动，紫蟹黄柑宴席开。","听讼初承召公后，递诗须继乐天才。","政成不待三年报，入告谋猷岂晚哉。"],"title":"送程给事知越州"}
