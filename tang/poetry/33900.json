{"author":"徐夤","id":33900,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["武夷春暖月初圆，采摘新芽献地仙。","飞鹊印成香蜡片，啼猿溪走木兰船。","金槽和碾沈香末，冰椀轻涵翠缕烟。","分赠恩深知最异，晚铛宜煮北山泉。"],"title":"尚书惠蜡面茶"}
