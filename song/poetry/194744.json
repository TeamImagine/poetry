{"author":"苏轼","id":194744,"strains":["仄○仄平仄，仄仄平平平。","平平仄仄仄，仄仄平平平。","仄仄仄仄平，仄仄仄平平。","仄平○仄仄，仄仄仄仄平。","平平仄仄平，仄仄平平平。","平平仄仄平，仄仄仄仄平。","平平仄仄仄，仄平仄仄平。","仄○仄平仄，仄仄平平○。","仄平○平仄，仄仄平○平。","○仄仄仄平，○平仄平平。"],"paragraphs":["落帆谢公渚，日脚东西平。","孤亭得小憩，暮景含余清。","坐待斗与牛，错落挂南甍。","老僧如夙昔，一笑意已倾。","新诗出故人，旧事疑前生。","吾生七往来，送老海上城。","逢人辄自哂，得鱼不忍烹。","似闻绩溪老，复作东都行。","小诗如秋菊，艳艳霜中明。","过此感我言，长篇发春荣。"],"title":"次韵孙莘老斗野亭寄子由在邵伯堰"}
