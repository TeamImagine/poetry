{"author":"胡寅","id":12178,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平仄平仄仄平平。","平平仄仄平平仄，仄仄平平仄仄平。"],"paragraphs":["南国虽云有学堂，了无松菊径徒荒。","瘴痕元爱冰花洗，衰鬓聊依玉树芳。","便觉小池招秀影，更令寒月映新妆。","从今賸酝萸香酒，指拟春风摘子尝。"],"title":"谢朱推梅栽"}
