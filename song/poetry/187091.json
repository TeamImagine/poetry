{"author":"刘摰","id":187091,"strains":["仄平平仄仄平平，仄仄平平仄仄平。","平仄仄平平仄仄，仄平平仄平平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["武昌江口见江梅，紫萼瑶芳取次开。","穷腊雪寒新霁后，满枝春色为谁来。","坐嗟陇首无人寄，莫使城楼有角哀。","犹喜东风慰岑寂，暗香时许度蒿莱。"],"title":"岸次见梅花不果折"}
