{"author":"戴复古","id":93302,"strains":["仄仄平仄仄，平平仄○平。","平平○平仄，仄仄仄仄平。","平平仄仄平，平平仄○平。","仄仄仄平平仄仄，平○平平仄仄仄。","仄平平平仄仄平，仄平平平平仄平。","平仄仄平平，仄平平平平。","仄平平仄平，仄仄仄平平。","仄平仄仄平，平平仄平○。","平平平平，仄仄仄平。"],"paragraphs":["妾本秦氏女，今春嫁王郎。","夫家重蚕事，出采陌上桑。","低枝采易残，高枝手难扳。","踏踏竹梯登树杪，心思蚕多苦叶少。","举头桑枝挂鬓唇，转身桑枝勾破裙。","辛苦事蚕桑，实为良家人。","使君奚所为，见妾驻车轮。","使君口有言，罗敷耳无闻。","蚕饥蚕饥，采叶急归。"],"title":"罗敷词"}
