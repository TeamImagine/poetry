{"author":"陆游","id":38589,"strains":["仄仄仄平平仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["三百里湖新月时，放翁艇子出寻诗。","城头蜃阁烟将合，波面虹桥柳未衰。","渔唱苍茫连禹穴，寒潮萧瑟过娥祠。","祖龙虚负求仙意，身到蓬莱却不知。"],"title":"舟中作"}
