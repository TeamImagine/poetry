{"author":"陆游","id":39499,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["天赋元无满谷羊，不烦粱肉污龟肠。","忽逢客釜莼羹美，遥忆山厨麦饭香。","正有一箪元自足，纵嘲三韭亦何伤。","江边烟岫参差路，便唤渔舟莫治装。"],"title":"对食"}
