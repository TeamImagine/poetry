{"author":"杜审言","id":23788,"strains":["○仄平平仄，平○仄仄平。","平平仄平仄，仄仄仄平平。","平仄○○仄，平平仄仄平。","平平平仄仄，仄仄仄平平。","仄仄仄平仄，平平平○平。","平平仄仄仄，仄仄仄平平。","仄仄○○仄，平平仄仄平。","仄平○仄仄，仄仄仄平平。","仄仄平○仄，平平仄○○。","平平平仄仄，仄仄仄平平。"],"paragraphs":["分野都畿列，时乘六御均。","京师旧西幸，洛道此东巡。","文物驱三统，声名走百神。","龙旗萦漏夕，凤辇拂钩陈。","抚迹地灵古，游情皇鉴新。","山追散马日，水忆钓鱼人。","禹食传中使，尧樽遍下臣。","省方称国阜，问道识风淳。","岁晚天行吉，年丰景从亲。","欢娱包历代，宇宙忽疑春。"],"title":"扈从出长安应制"}
