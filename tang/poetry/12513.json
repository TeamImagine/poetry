{"author":"陆敬","id":12513,"strains":["平平平仄仄，平仄仄平平。","平平平仄仄，○平仄仄平。","仄平平仄仄，仄仄仄平平。","仄仄平平仄，平平○仄平。","平平仄仄仄，仄仄仄平平。","仄仄平平仄，平平仄○平。","平平仄仄仄，平仄仄○平。","平平仄仄仄，○仄仄平平。"],"paragraphs":["聊排灵琐闼，徐步入清都。","青谿冥寂士，思玄徇道枢。","十芒生药笥，七焰发丹炉。","缥袠桐君录，朱书王母符。","宫槐散绿穗，日槿落青柎。","矫翰雷门鹤，飞来叶县凫。","凌风自可御，安事迫中区。","方追羽化侣，从此得玄珠。"],"title":"游清都观寻沈道士得都字"}
