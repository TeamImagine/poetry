{"author":"李建勋","id":36430,"strains":["仄仄仄平平，平平仄仄○。","平平仄仄仄，平仄仄○平。","仄仄○平仄，平○仄仄平。","平平○仄仄，仄仄仄平平。","仄仄平○仄，○平仄仄平。","平平平仄仄，平仄仄○平。","仄仄平仄仄，平平仄仄平。","平平仄平仄，○仄仄平平。"],"paragraphs":["羽翼势虽微，云霄亦可期。","飞翻自有路，鸿鹄莫相嗤。","待侣临书幌，寻泥傍藻池。","冲人穿柳径，捕蝶遶花枝。","广厦来应遍，深宫去不疑。","雕梁声上下，烟浦影参差。","旧地人潜换，新巢雀谩窥。","双双暮归处，疏雨满江湄。"],"title":"归燕词"}
