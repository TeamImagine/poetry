{"author":"张道洽","id":132569,"strains":["仄平平平仄○平，仄平平仄仄平平。","平平仄仄仄平仄，仄仄仄平平仄平。","仄仄平仄平仄仄，平平仄仄仄平平。","仄平仄仄平平仄，仄仄平○仄仄平。"],"paragraphs":["冻花无多树更孤，一溪霜月照清癯。","终身只友竹君子，雅志绝羞松大夫。","白玉都拼雕作蕊，黄金不惜撚为须。","亦知世有春风伴，问万花中著得无。"],"title":"梅花二十首  其四"}
