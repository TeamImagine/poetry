{"author":"黄庚","id":160606,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["三山秀气孕英奇，表表才名冠一时。","唐殿策高蕡不第，荆州人去粲何依。","传家有子犹堪羡，埋骨无山亦可悲。","留得帚金诗稿在，灯窗读罢泪沾衣。"],"title":"哭别月邨  其二"}
