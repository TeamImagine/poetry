{"author":"丘葵","id":162203,"strains":["平平仄仄仄仄平，仄仄仄平平仄平。","平平平平仄仄仄，仄平○仄平平平。","平平○仄仄平○，仄仄平仄平平平。","平平仄仄仄仄仄，仄平平仄平平平。","平平仄平仄仄仄，仄仄仄仄仄仄平。","平平仄○仄仄仄，平平平仄平平○。"],"paragraphs":["冰崖雪谷物未芽，造物破荒开此花。","神全形枯近有道，意庄正色知无邪。","高坚正要饱忧患，放弃何遽愁荒遐。","移根上苑亦早计，竹篱茅舍真吾家。","平生自嫌亦自许，妙处可识不可夸。","金樽翠杓未免俗，篝灯为试江南茶。"],"title":"次放翁梅花韵"}
