{"author":"秦观","id":209824,"strains":["仄平○仄仄，仄平仄平平。","平平仄平仄，平平仄平○。","仄平仄仄仄，平平仄平平。","仄仄仄仄仄，平○○仄平。","仄平仄平仄，平仄仄平平。","○平○仄仄，仄平仄平平。","平平仄仄仄，仄仄仄○平。","仄平仄平仄，平仄平○平。","仄平平平平，仄平仄平平。","平仄平仄仄，仄平平仄平。"],"paragraphs":["汝南如一器，百千聚飞蚊。","终然鼓狂闹，啾啾竟谁闻。","议郎盛德后，清修继先芬。","未试霹雳手，低回从此君。","学官冷于水，虀盐度朝曛。","间蒙相煖热，破忧发孤欣。","君今又复去，冀北遂空群。","岂无一樽酒，谁与通殷勤。","大梁多豪英，故人满青云。","为谢黄叔度，鬓毛今白纷。"],"title":"送张和叔兼简黄鲁直"}
