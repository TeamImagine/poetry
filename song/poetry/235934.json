{"author":"李光","id":235934,"strains":["平平仄平平，仄仄仄平仄。","平平仄平平，仄仄仄平仄。","仄平仄平仄，仄平仄平平。","○仄仄仄平，平仄平平平。","平平○仄仄，平仄平平平。","平平仄仄仄，平平仄平○。","平平平仄平，仄仄平平仄。","平平仄仄平，仄仄仄平仄。","平平仄平仄，平仄平平仄。","平○仄平仄，仄仄○仄仄。","平平平○平，仄仄平平平。","仄平仄平平，仄仄平仄平。","平平仄仄仄，平平仄○仄。","仄仄平平○，仄仄平仄仄。"],"paragraphs":["东坡谪蛮荒，梦想两天竺。","哦诗寄东山，妙响振林麓。","作祠卫公旁，一杯奠椒浆。","相望柳柳州，追配韩潮阳。","怀人空陨涕，亭榭今荒墟。","溪山不改色，松声契真如。","嗟余麋鹿姿，惯逐渔樵伴。","平生铁石肠，那复置冰炭。","寻山得佳侣，聊遂幽人意。","登临有遐瞩，俯仰观此世。","君为丞相孙，仕作渊明清。","一枰可消忧，五字堪析酲。","人生各有役，诗棋岂妨道。","闭户朝黄庭，习气终一扫。"],"title":"次韵元裕同游东山佳什东坡所谓爱此小天竺即其地也"}
