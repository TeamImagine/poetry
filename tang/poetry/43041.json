{"author":"金车美人","id":43041,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一纸华笺洒碧云，余香犹在墨犹新。","空添满目凄凉事，不见三山缥缈人。","斜月照衣今夜梦，落花啼鸟去年春。","红闺更有堪愁处，窗上虫丝几上尘。"],"title":"与谢翱赠荅诗 三"}
