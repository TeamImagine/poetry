{"author":"丘葵","id":162451,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平平平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["当春一脉生生意，直到如今始洁齐。","千树向荣知靖节，一庭交翠见濂溪。","柳塘花坞心应懒，葵扇桃笙手自携。","犹自清和未蒸溽，可人日日竹亭西。"],"title":"初夏"}
