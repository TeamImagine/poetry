{"author":"孙觌","id":238912,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["亡弓堕甑一时空，梦断南柯午枕中。","便有樽罍追北海，更无尘土污西风。","驱牛懒卧山中相，失马来看塞上翁。","从此卜邻成二老，鸡豚社酒与君同。"],"title":"余大观中偕何袭明登仕同为太学诸生别后二十六年余□南迁道清江袭明逆余于新淦之洲上苍颜白髪大略相似感叹之余饮酒赋诗以为笑乐袭明笔力雄赡操纸立就凡六七反必用前韵余继和者十二篇云  其一"}
