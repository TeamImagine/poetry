{"author":"释德洪","id":227673,"strains":["仄仄平平○仄仄，仄平仄仄仄○仄。","平平平平仄仄平，仄仄平平平仄仄。","平平平平平仄平，仄○平平仄平仄。","平平○仄○○平，平平仄平平仄平。","平平仄○仄平仄，仄○仄仄○仄平。","仄仄○平○仄仄，仄仄仄仄平平平。","仄仄仄平○仄仄，平仄仄平○仄仄。","仄平平仄平平平，平仄平平仄仄仄。"],"paragraphs":["昨夜颠风吹裂石，晓来雪片大如席。","耶溪先生醉不知，拥絮雷霆喧鼻息。","痴奴捶门呼不譍，但闻含糊语呵叱。","先生行世如行川，虚舟触人无怨言。","逢人觅钱即沽酒，得钱不谢犹傲然。","我欲看君堕帻醉，便觉两颊微涡旋。","款段自能驮醉起，归路逆风吹冻耳。","入门儿女啼饥寒，瞪目瞠然作直视。"],"title":"大雪戏招耶溪先生邹元佐"}
