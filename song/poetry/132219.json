{"author":"萧立之","id":132219,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["花身怪怪复奇奇，几度春风未入诗。","列璺有文蛇蜕壳，刳心不死豹留皮。","风流不在宫妆称，冷淡偏于晚岁宜。","为怕清寒欺客袖，一檐斜月立多时。"],"title":"漕园古梅"}
