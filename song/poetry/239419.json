{"author":"孙觌","id":239419,"strains":["平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["他日群偷窥扑满，旱时遣患识金仙。","颓基尚带三江水，故苑今随一炬烟。","驹隙未过人换世，棠阴不剪树参天。","从今免被元龙笑，茅屋三间蔽采椽。"],"title":"齐云楼"}
