{"author":"强至","id":182450,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["盛府年来讼缿空，等闲深入乱云中。","惊禽引避前驱旆，宝刹幽寻数亩宫。","飞盖塞涂溪影杂，行歌聒地谷声通。","东阳屈指风流尹，前有休文后有公。"],"title":"和通判国博和金华著作陪知府少卿游北山韵"}
