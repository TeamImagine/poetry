{"author":"司马光","id":178282,"strains":["仄仄平平仄仄平，仄平仄仄仄平平。","仄仄仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["八水三川路渺茫，翠微深处白云乡。","目{嗤口=目}懒拭如松液，领髪频抓似栗房。","林壑不嫌无用物，形骸难入少年场。","缘苔蹑蔓知多少，千里归来屐齿苍。"],"title":"和范景仁谢寄西游行记  其二"}
