{"author":"张耒","id":216395,"strains":["平平仄仄仄平平，平仄平平平仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["谋身不解免飘蓬，零落孤舟西复东。","双鬓虽青应早白，病颜更醉不成红。","崎岖避俗人难合，憔悴多愁疾易攻。","莼菜碧鲈秋正美，步兵终欲向江东。"],"title":"耒将之临淮旅泊泗上属病作迎候上官不敢求告比归尤剧疏拙无以自振但自悯叹耳"}
