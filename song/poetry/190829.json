{"author":"韦骧","id":190829,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["穿云度水涉修程，日日长亭复短亭。","秋老声音闻过雁，夜凉精彩见飞萤。","羁怀遇物如萦絮，诗思投闲似建瓴。","却羡野人收刈毕，寂然无事掩柴扃。"],"title":"建德道中感兴"}
