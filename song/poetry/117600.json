{"author":"徐鹿卿","id":117600,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["送客章江庾岭边，试将行止问苍天。","虽然刖足终全璞，尚有知音莫断弦。","仕路偶来云出岫，归装何有月随船。","鼠肝虫臂冥心久，一笑掀髯对湛泉。"],"title":"送周干"}
