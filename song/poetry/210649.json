{"author":"杨亿","id":210649,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["精神满腹富青春，烧尾曾看上禹门。","献赋多年梁苑客，谪仙重世武夷孙。","一同印绶光初命，几驿桑麻接故园。","泽国归程秋欲尽，丹枫黄菊动吟魂。"],"title":"吴延年宰武义"}
