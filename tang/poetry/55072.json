{"author":"刘长卿","id":55072,"strains":["仄仄平平仄仄平，平平仄仄仄○平。","平平仄仄平平仄，仄仄平平○仄平。","平平仄仄平平仄，仄仄○○仄仄平。","仄平平仄平○仄，仄仄平平仄仄平。"],"paragraphs":["泪尽江楼北望归，田园已陷百重围。","平芜万里无人去，落日千山空鸟飞。","孤舟漾漾寒潮小，极浦苍苍远树微。","白鸥渔父徒相待，未扫欃枪懒息机。"],"title":"登松江驿楼北望故园"}
