{"author":"李纲","id":244675,"strains":["平平平仄仄平平，平仄平平平仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["相逢闽岭得同行，秋早凄然风露清。","蝉曳残声吟翳荟，泉飞小瀑落峥嵘。","浓云林表千峰立，细路山腰一线横。","坎止川流任天运，未应萍梗叹劳生。"],"title":"次韵申伯上杭道中见示二首  其二"}
