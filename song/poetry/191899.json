{"author":"郭祥正","id":191899,"strains":["平○仄仄平平平，平平○平仄平平。","平平仄仄仄平仄，仄○仄仄○平平。","○平仄仄仄仄仄，仄平平平平仄平。","仄仄平仄仄平仄，仄仄平平平平○。","○仄平平仄平仄，平平仄仄平平平。","平平○平仄仄仄，仄仄仄仄平平○。","平平○仄仄仄仄，仄平仄仄○平平。","平平仄仄仄平仄，仄○仄仄平平平。","仄仄仄仄仄平仄，平平仄仄○○平。","平仄平平仄平仄，仄仄平仄平平平。","仄仄仄仄仄仄仄，平平平仄平平平。","○平仄仄仄平仄，仄仄仄仄仄平平。"],"paragraphs":["康王洞口无尘埃，青山崭岩水邅回。","飞桥百尺渡天险，下听谷响如奔雷。","凭栏要识物外物，泬寥寥兮何有哉。","但见东阜耸楼阁，碧瓦鳞鳞何崔嵬。","虹电披猖雨新歇，金云点缀芙蓉开。","斜阳疏光照不入，异景万变谁能裁。","仙家遗象已可爱，是时况与禅宗来。","瞳人照耀骨森竦，皎如皓月凌寒梅。","险句卷起谷帘水，真珠万斛收苍崖。","猿不能啼鸟无语，巨石枯木为之摧。","达即善用用即妙，斯游何异登蓬莱。","回头碌碌利名士，日蠧日朽令人哀。"],"title":"康王洞呈同游讷禅师"}
