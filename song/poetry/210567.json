{"author":"杨亿","id":210567,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["柳岸兰桡片席飞，秋风泽国季鹰归。","幕中莲渚红衣脱，江外莼羮紫线肥。","十部须知从事贵，双鱼莫遣尺书稀。","西陵正接家山路，试为因人问钓矶。"],"title":"杭州严从事"}
