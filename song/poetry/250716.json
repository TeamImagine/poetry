{"author":"左纬","id":250716,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["彩旆摇霜宿鸟惊，旋将疾苦问民情。","从容会历三台遍，謦欬先看数路清。","红日尽头思玉阙，赤霞深处见瑶京。","信知子晋真苗裔，仙籍还居第几名。"],"title":"次韵王似之过天台"}
