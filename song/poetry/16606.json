{"author":"冯时行","id":16606,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["道高清识自超殊，白璧黄金视若无。","坐侧拥书皆是宝，望中森木尽为奴。","朱帘画栋皆成俗，绿水青山可与娱。","日有轻肥寻访去，每教留恋过残铺。"],"title":"清富轩"}
