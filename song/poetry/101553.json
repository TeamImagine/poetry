{"author":"赵抃","id":101553,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["灵湫祈祷酌樽罍，稽首精神敢惰哉。","民意欲从千里雨，天威为动一声雷。","预期多稼如云去，且免飞蝗入境来。","酷暑骤祛还自喜，清风朝夕上楼台。"],"title":"夏末喜雨"}
