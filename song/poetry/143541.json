{"author":"舒岳祥","id":143541,"strains":["仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄仄平仄，平平仄仄平。"],"paragraphs":["篆畦今夜月，出峤二更初。","蓐食催鸣碓，蒙头静著书。","清霜闻吠犬，细火有归渔。","一盏解寒酒，风炉煮雪蔬。"],"title":"正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也  其三"}
