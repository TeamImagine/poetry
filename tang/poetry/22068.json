{"author":"许浑","id":22068,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夜按双娃禁曲新，东西箫鼓接云津。","舞衫未换红铅湿，歌扇初移翠黛颦。","彩槛烛烟光吐日，画屏香雾暖如春。","西楼月在襄王醉，十二山高不见人。"],"title":"观章中丞夜按歌舞"}
