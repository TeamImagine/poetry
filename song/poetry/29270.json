{"author":"韩元吉","id":29270,"strains":["仄平平平平仄平，仄平平仄平平平。","仄平仄平仄仄仄，仄仄仄仄平平平。","仄平仄平仄仄仄，仄仄平平仄平仄。","仄○平仄仄仄仄，仄仄平平○平仄。","仄仄○平平仄平，仄仄平仄平仄○。","仄平○○仄仄○，仄仄仄仄平平平。","仄平平○平○○，仄仄平平仄平仄。","仄平仄仄仄平平，仄仄平平仄平仄。","○平○仄仄仄○，仄仄○平平仄平。","平○○仄仄仄仄，？平仄平○仄○。"],"paragraphs":["读书堂前霜月明，读书堂后霜风声。","主人读书已万卷，足踏省户还专城。","朅来掩关卧不出，左拥韦编右瑶瑟。","似闻天女亦爱静，便喜兰房长英物。","我舍应门才一儿，赵子尤作仙果迟。","白头相看辄浩叹，玉树独满君家墀。","我歌声长君且听，不特交游幸同姓。","极知玉盎有新醅，每恨金觞乃无柄。","从君泥饮不作难，景物过清天复寒。","犀钱汤餠未免俗，琵琶与筝当合弹。"],"title":"戏韩子师"}
