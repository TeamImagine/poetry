{"author":"刘才邵","id":250778,"strains":["平平仄平平，仄仄仄仄仄。","仄平仄平平，○仄平平仄。","仄平仄仄仄，仄仄平仄仄。","平○仄仄○，仄仄平仄仄。","○仄平平仄，○○仄仄仄。","仄平平仄平，仄平仄平仄。","仄平○平仄，仄仄仄平仄。","平○仄平仄，仄仄仄仄仄。","仄平仄○○，平仄仄平仄。","仄仄仄仄○，平平仄平仄。","平平○仄平，平仄平仄仄。","仄仄平仄平，仄仄平○仄。"],"paragraphs":["幽人乐安闲，杂世不复顾。","可怜有为身，轻被山林锢。","岂知旷达士，用舍随所寓。","聊从隐约中，养就扶世具。","如彼南山豹，深藏十日雾。","一朝文采成，蔚然骇狐兔。","伟哉王夫子，术业久饶裕。","今犹事韬晦，盖亦以此故。","独于议论间，时肯一斑露。","使得效所长，英躔可平步。","方今正急贤，延纳非一路。","愿早随鹤书，勿久山间住。"],"title":"题雾豹斋"}
