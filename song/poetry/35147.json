{"author":"梅尧臣","id":35147,"strains":["平平○仄平平平，平平仄仄○平平。","平平仄仄仄平仄，仄平仄仄平平平。","平平仄仄○平仄，平仄平平仄平仄。","○○平仄仄○平，仄仄仄平平仄仄。","仄平○仄仄平平，仄仄仄平平仄仄。","平平平仄仄平平，仄仄平○仄平仄。","仄仄平○仄仄○，平平仄仄平平仄。","仄平仄仄仄仄平，平平仄仄仄平平。","仄平仄仄仄平仄，仄平平仄平仄平。","仄平平平平仄仄，平平仄仄○平仄。","平○仄仄仄平○，仄平平仄仄平仄。","仄平仄仄仄平○，仄仄平○仄平仄。"],"paragraphs":["渔阳三叠音隆隆，红蕖乱坼当秋风。","披香拥雾出妖嫮，妩眉壮发翩惊鸿。","锵锵杂珮离芳渚，珠帽红靴振金缕。","相迎垂手势如倾，障袂倚歌词欲吐。","最怜应节乍低昂，便转疾徐皆可睹。","飘扬初认雪回风，踯躅还看茧萦绪。","小小宁闻怨曲长，盈盈自解依俦侣。","艺奇体妙按者谁，金貂大尹宴清池。","绮茵绣幄粲辉映，玳簪珠履何委蛇。","是时郊原新退暑，天清气爽过林墅。","淮王载酒昔尝闻，谢公携妓那能数。","始知事简乐民和，不厌来观柘枝舞。"],"title":"和永叔柘枝歌"}
