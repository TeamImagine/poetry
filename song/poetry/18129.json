{"author":"吴芾","id":18129,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["参军已去作飞仙，俊逸声名久不传。","千古家风期尔振，一时句法许谁先。","心惟酷好佳山水，手不停披旧简编。","想得锦囊应是富，年来知有几千篇。"],"title":"和鲍倅  其二"}
