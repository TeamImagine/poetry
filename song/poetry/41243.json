{"author":"陆游","id":41243,"strains":["仄仄平平○，平仄仄平仄。","仄平仄仄仄，平仄仄仄仄。","平平平平仄，○仄仄平仄。","仄平仄仄平，仄仄仄仄仄。","仄平○仄仄，仄仄平仄仄。","仄○平平平，平仄○仄仄。","仄平平平仄，平仄平平仄。","仄平仄仄仄，仄仄仄平仄。","仄仄仄仄仄，仄仄仄仄仄。","○平○平仄，仄仄仄仄仄。"],"paragraphs":["我昔生兵间，淮洛靡安宅。","髧髦入小学，童丱聚十百。","先生依灵肘，教以兔园册。","仅能记姓名，笔砚固不择。","灶煤磨断瓦，荻管随手画。","稍长游名场，粗若分菽麦。","偶窥文房谱，虽慕无由获。","笔惟可把握，墨取黑非白。","砚得石即已，殆可供捣帛。","从渠膏粱子，窃视笑哑哑。"],"title":"予素不工书故砚笔墨皆取具而已作诗自嘲"}
