{"author":"穆修","id":221855,"strains":["仄平平仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平仄。"],"paragraphs":["汝阴穷掾计何疏，四十无成坐讽书。","不务功名师捭阖，独将仁义守蘧庐。","敢同贾傅希前席，况异邹生托后车。","除泥诸公时一醉，等闲犹且忘归欤。"],"title":"汝阴偶书呈一二知己"}
