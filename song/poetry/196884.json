{"author":"朱长文","id":196884,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["星杓指未月增弦，神选良时协半千。","恭慎动遵长乐意，洁清能绍冀王贤。","缓垂相印淹公论，坚请州符避剧权。","四十拥旄非不贵，更看黄发珥貂蝉。"],"title":"判府曹宣徽生日  其一"}
