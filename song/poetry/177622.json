{"author":"王禹偁","id":177622,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["休思官职落青云，且算今冬养病身。","白纸糊窗堪听雪，红炉着火别藏春。","旋𥬠官酝漂浮蚁，时取溪鱼削白鳞。","况是丰年公事少，为郎为郡似闲人。"],"title":"今冬"}
