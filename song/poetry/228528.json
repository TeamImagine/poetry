{"author":"释德洪","id":228528,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["问讯黄龙来道者，住山况味定何如。","齿牢未怯和沙饭，眼倦应嫌夹注书。","但见衣胜寒薜荔，不妨心赛白芙蕖。","都疑生近楂田市，时觉淮南语未除。"],"title":"寄黄龙来道者"}
