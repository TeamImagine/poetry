{"author":"吕岩","id":42496,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["自隐玄都不记春，几回沧海变成尘。","玉京殿里朝元始，金阙宫中拜老君。","闷即驾乘千岁鹤，闲来高卧九重云。","我今学得长生法，未肯轻传与世人。"],"title":"七言 二十七"}
