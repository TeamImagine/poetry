{"author":"李之仪","id":205229,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["高步毗卢顶上身，旋开窗牖外风尘。","石菖蒲是从来友，龙焙茶为近日亲。","不见同行木上座，常留伴睡竹夫人。","艰难历尽无余事，问佛方知有此因。"],"title":"题{巩/言}老小轩"}
