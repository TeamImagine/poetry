{"author":"吴潜","id":123181,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["家乡千里隔千岑，想见飞鸣鹤在阴。","留滞又烦山寄檄，平安且幸竹传音。","谩夸斋静香凝寝，但觉檐高响发砧。","若把悲愁情绪较，蚤秋不似暮秋深。"],"title":"九用喜雨韵三首  其三"}
