{"author":"程俱","id":235309,"strains":["仄仄仄仄仄，平平仄平平。","仄平平仄仄，仄仄平○平。","仄平仄○平，仄○仄平平。","仄平仄平仄，仄仄平平平。","平○仄平平，仄仄平○平。","平平平平仄，仄平平仄平。","平平平仄平，平平仄平平。","○仄○○仄，平平○仄平。"],"paragraphs":["忽忽岁晼晚，幽怀寄芳樽。","及兹寒夜永，写我忧思烦。","放杯独长谣，翕如负晴暄。","那知曲身直，但觉冰肠温。","遥思石林亭，玉雪今正繁。","安能松窗下，撚须哦五言。","须君寻昔游，攀梅撷兰荪。","胜事难重得，悠然空默存。"],"title":"和傅冲益冬夜独酌用柳子厚饮酒诗韵"}
