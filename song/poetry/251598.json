{"author":"王洋","id":251598,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄平平平。","平平平仄平平仄，平仄平平仄仄平。"],"paragraphs":["十里林花带月萝，垅头车马断经过。","可怜人物今如此，试问天公事若何。","篱下渊明惟酒菊，舟中范子任烟波。","璇题金榜垂霄汉，千古荣名定不磨。"],"title":"挽向伯恭  其一"}
