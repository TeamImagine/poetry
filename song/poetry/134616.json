{"author":"释文珦","id":134616,"strains":["仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["莫知小朵飞来日，慧理曾经指异踪。","香润尽多西竺石，孤高亦有晋朝松。","断无一干栖凡鸟，别有深泓卧老龙。","绝顶世人游不到，瑶丛清丽似芙蓉。"],"title":"五朵峰"}
