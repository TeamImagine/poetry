{"author":"苏辙","id":197702,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["一卷新诗锦一端，掉头吟讽识芳酸。","哀歌永夜悲牛角，朗咏扁舟笑杏坛。","间发笙簧犹可拟，弃捐斤斧定知难。","继君高韵君应笑，咀嚼归途久据鞍。"],"title":"次韵吴厚秀才见赠三首  其三"}
