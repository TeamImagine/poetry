{"author":"吕南公","id":208705,"strains":["仄仄平平平仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["太学诸生初入官，绿衣新尉古余干。","科场得志已容易，下邑徒劳不足难。","萑泽察奸行缭绕，缿厅参论坐盘桓。","羽仪更养文章去，他日云天见孔鸾。"],"title":"送刘贤甫之余干尉"}
