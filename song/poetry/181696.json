{"author":"郑獬","id":181696,"strains":["仄仄仄仄平，仄仄仄仄仄。","仄仄仄仄平，仄仄仄平仄。","平仄○平仄，平平仄仄仄。","仄平仄○平，仄仄仄○仄。","平仄仄仄仄，平仄平平仄。","平仄仄仄平，平平仄平仄。","仄仄仄仄平，平平仄平仄。","平○仄仄仄，仄平仄仄仄。","仄仄仄仄仄，平平平仄○。","仄○仄仄平，仄仄仄仄仄。"],"paragraphs":["老树十百围，赤日不满影。","庙貌画鬼神，焰闪见光景。","闾里颇惊动，豚壶日叩请。","小巫口吟呀，祝奠屡折磬。","安敢议翦伐，惟恐罹灾眚。","乌雀不敢巢，繁阴实修整。","岂有物所凭，阴奸设机阱。","吾闻夏后氏，液金铸九鼎。","窟穴尽发露，夔羊皆远屏。","自从九鼎亡，草木亦有幸。"],"title":"老树"}
