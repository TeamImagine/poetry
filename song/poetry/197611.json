{"author":"苏辙","id":197611,"strains":["平平仄仄仄仄平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["西归犹未有菟裘，拟就南迁买一丘。","舟楫自能通蜀道，林泉真欲老黄州。","鱼多钓户应容贳，酒熟邻翁便可留。","从此莫言身外事，功名毕竟不如休。"],"title":"舟次磁湖以风浪留二日不得进子瞻以诗见寄作二篇答之前篇自赋后篇次韵  其二"}
