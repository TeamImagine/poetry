{"author":"陈鉴之","id":109527,"strains":["平平仄平仄，仄仄平仄平。","仄仄平仄仄，仄仄平仄○。","平仄平仄平，平○仄平平。","平平仄仄仄，平平仄平平。","仄仄仄平仄，平仄仄仄平。","仄平仄平仄，仄仄平○平。","平○仄平仄，仄仄平平平。","平仄仄平平，仄平仄平平。","平仄仄平仄，仄平平仄平。","仄仄仄仄仄，仄平○仄平。","仄仄仄仄仄，平平仄平平。","平平仄仄平，仄仄平仄平。","平平仄仄仄，仄仄平平平。","仄平仄仄平，平平仄平平。","仄仄仄○平，仄仄仄仄平。","仄平仄仄仄，仄仄平平平。"],"paragraphs":["天垂大溪碧，近树齐远山。","水汽涵野色，缥缈亭数间。","维昔文节公，孤标凛群奸。","飘然两屐齿，云岩遍跻攀。","此地足佳致，差不远市阛。","寿峰顾而喜，筑屋娱亲颜。","吴兴富台榭，往往携歌鬟。","公独抱书来，小舟破潺湲。","花澹水纹丽，鸟啼人意闲。","读易发妙蕴，不惟评马班。","著述五百卷，星芒照人寰。","天街几绣鞍，蹀躞趋豹关。","河来砥柱立，一老菰蒲湾。","守斋领客游，秋风韵枯菅。","我诵壁间文，徙倚藓石斑。","德人不可见，月白渔舟还。"],"title":"陪守斋至玉湖书院作"}
