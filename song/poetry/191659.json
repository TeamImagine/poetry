{"author":"王汝舟","id":191659,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平平平平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["短楼矮阁小亭台，中有高人避世埃。","寒翠自怜霜后竹，清香谁辨雪中梅。","喧嚣祇为莺声巧，漏泄多应柳眼开。","只恐藏春藏不得，东君勾勒下山来。"],"title":"藏春秋"}
