{"author":"范成大","id":44222,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["日煖衣犹袭，宵长被有棱。","朝晡三楪饭，昏晓一釭灯。","伴坐跧如几，扶行瘦比藤。","生缘堪入画，寂寞憩松僧。"],"title":"藻侄比课五言诗已有意趣老怀甚喜因吟病中十二首示之可率昆季赓和胜终日饱闲也  其三"}
