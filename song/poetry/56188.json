{"author":"张孝祥","id":56188,"strains":["平○仄仄仄，仄仄仄仄仄。","平平平平仄，○仄平仄仄。","平平仄仄仄，仄仄仄仄仄。","平平仄仄仄，仄仄仄平仄。","仄平○平仄，平仄仄平仄。","○平○平仄，仄仄仄平仄。","仄平○仄仄，平仄仄仄仄。","平平仄平仄，平仄仄平仄。","平平仄○仄，仄仄仄仄仄。","平平仄仄仄，○仄平平仄。"],"paragraphs":["胸中五斗棘，厌此十日读。","纷然湘罗帕，犹作春笋束。","先生择法眼，一阅不再复。","探囊得至宝，每出辄惊俗。","孟公更超绝，泾渭饱渟滀。","从容了官事，茧纸唾珠玉。","鄙夫闻道晚，衡鉴恐不足。","冥搜夜无寐，惭愧费宫烛。","何时即三昧，屈指社瓮熟。","秋容日夕好，应到堂前菊。"],"title":"考试呈周茂振舍人陈季陵国正"}
