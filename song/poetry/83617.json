{"author":"高似孙","id":83617,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["潮分残力引船飞，一道浮晖入杳微。","可惜梅皆容易落，相将雁又接连归。","依前清洛情犹在，觉道离骚事已非。","倚枕但看王导传，困来不复解春衣。"],"title":"济钱清江"}
