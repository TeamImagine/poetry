{"author":"吕陶","id":186257,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["花往诗来报礼优，不惭芜累愿赓酬。","青春易去何妨赏，白髪相欺未足羞。","万事放怀闲岁月，一樽髙笑好朋俦。","公堂讼简心情在，莫对风光取次休。"],"title":"答晦甫"}
