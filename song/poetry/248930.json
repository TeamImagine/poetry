{"author":"曾几","id":248930,"strains":["仄○平仄仄，平仄平仄平。","平仄仄平仄，仄仄仄仄仄。","仄平仄平平，平仄仄仄平。","平平仄平仄，平仄平○平。","仄平仄平仄，仄仄仄平平。","仄○仄？平，平仄仄○平。","仄仄仄仄仄，仄平仄平平。","仄平平仄仄，仄仄○平平。","仄仄仄平仄，平平仄○○。","平平仄仄仄，仄仄平平平。","平○平仄平，仄仄○○○。","平平○○仄，平仄仄平平。"],"paragraphs":["室空无侍者，终日延白光。","今夕果何夕，粲者忽在旁。","得非散花天，来试铁石肠。","非罗复非绮，何物为衣裳。","或浓若猩血，或浅若鹅黄。","或如淡胭脂，薫以百和香。","竟不可意解，发书问何祥。","乃知延阁老，买得从维扬。","自不耐渠恼，幽怀可禁当。","牢辞又不敢，熟视徒彷徨。","吾闻诸古人，物美应献王。","呼儿燎沈水，持以供虚皇。"],"title":"晁侍郎折赠芍药三种"}
