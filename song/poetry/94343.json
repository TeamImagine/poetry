{"author":"戴木","id":94343,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["相公出处系安危，当务何先谅熟思。","守令近民须选择，𪫺壬蠹国亟芟夷。","精搜边面三军帅，早建皇储万世基。","纳诲进贤尤素志，伫看经济大猷为。"],"title":"贺杜清献入相  其二"}
