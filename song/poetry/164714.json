{"author":"谢翱","id":164714,"strains":["平平仄，平平平，仄仄平平平仄平。","平平仄平平仄仄，平仄仄平仄平仄。","平平仄仄仄仄仄，仄仄平平仄仄仄。","仄平仄平平仄平，仄仄平仄平平平。","平平平仄仄○○，仄○平仄仄仄仄，平平仄仄平仄平。"],"paragraphs":["冬青树，山南陲，九日灵禽居上枝。","知君种年星在尾，根到九泉杂龙髓。","恒星昼𫕥夜不见，七度山南与鬼战。","愿君此心无所移，此树终有开花时。","山南金粟见离离，白衣人拜树下起，灵禽啄粟枝上飞。"],"title":"冬青树引别王潜"}
