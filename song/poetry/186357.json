{"author":"吕陶","id":186357,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["仙翁培种一何迟，点缀黄金更满枝。","秋色已高方秀茂，物华皆老未凋衰。","几多俗客慵留意，无限妖花笑后时。","独向风霜对松竹，洁清标格自相知。"],"title":"和重己晚菊三首  其三"}
