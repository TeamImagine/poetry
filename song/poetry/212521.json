{"author":"李复","id":212521,"strains":["仄平平平平，平平仄仄平。","平平平仄平，仄仄仄仄○。","平仄仄仄平，平○平仄平。","平仄○平仄，仄仄仄平平。","仄仄仄○平，仄平仄平平。","仄仄仄平平，平平仄平平。","仄平平平仄，○仄仄平平。","仄仄○平平，仄仄○仄平。","○平仄仄仄，平仄仄仄平。","平○平平仄，仄仄仄平平。","仄仄仄仄平，平○平仄平。"],"paragraphs":["旧庐邻通衢，先畴接近郊。","居无风雨忧，岁免粒食劳。","生理亦已愉，胸中胡郁陶。","楹桷思丹刻，久厌处衡茅。","服味喜鲜甘，每羞视锄薅。","德业倦时修，凭虚事华豪。","郑真耕岩石，张蔚隠蓬蒿。","内省重千钧，外物轻一毛。","当时笑寂寞，清节后世高。","原思贫非病，赐也气徒骄。","尔视季子金，何如颜氏瓢。"],"title":"答吴与几二首  其二"}
