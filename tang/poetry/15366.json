{"author":"白居易","id":15366,"strains":["仄仄仄平○，仄○平仄仄。","平平仄仄仄，平仄平平仄。","仄平平仄仄，仄仄仄平仄。","仄仄仄平平，仄平平仄仄。","仄○平仄仄，仄仄平仄仄。","仄仄仄平平，仄○平仄仄。"],"paragraphs":["坐整白单衣，起穿黄草屦。","朝餐盥漱毕，徐下阶前步。","暑风微变候，昼刻渐加数。","院静地阴阴，鸟鸣新叶树。","独行还独卧，夏景殊未暮。","不作午时眠，日长安可度。"],"title":"昼寝"}
