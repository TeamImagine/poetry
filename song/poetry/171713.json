{"author":"翟澥","id":171713,"strains":["平平平仄平，平仄平仄仄。","平平仄平平，平仄平仄仄。","仄平平仄平，仄仄平平仄。","仄平仄○仄平仄，平平平○仄仄仄。","仄平平仄平平平，平平仄仄平平仄。"],"paragraphs":["寒蛩何处栖，栖傍砧石月。","停砧问蛩鸣，砧动蛩复歇。","似鸣辛苦心，欲替征人说。","去年旧衣寄谁去，今年新衣织到曙。","却移砧石来支机，蛩鸣复在支机处。"],"title":"捣衣曲"}
