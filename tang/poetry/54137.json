{"author":"储光羲","id":54137,"strains":["仄仄平平仄，平平仄平平。","平仄仄平平，平仄仄平平。","平仄平平仄，仄○平仄平。","仄平平平平，仄仄仄平平。","仄平平仄仄，仄仄平平○。","仄平○○平，平平仄○○。","平○仄○仄，平仄仄仄平。"],"paragraphs":["卜筑青岩里，云萝四垂阴。","虚室若无人，乔木自成林。","时有清风至，侧闻樵采音。","凤皇鸣南冈，望望隔层岑。","既言山路远，复道溪流深。","偓佺空中游，虬龙水间吟。","何当见轻翼，为我达远心。"],"title":"终南幽居献苏侍郎三首时拜太祝未上 三"}
