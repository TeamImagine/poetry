{"author":"林景熙","id":160014,"strains":["仄平仄○仄仄平，平仄○○○仄平。","平仄平平仄平仄，仄平仄仄平平仄。","仄○平○仄○平，○平仄仄平平平。","仄平仄仄仄平仄，仄仄○平仄平仄。","平平仄仄仄仄○，○○仄仄平平平。","仄平仄仄仄仄○，仄仄平平仄○仄。","仄平仄仄平平平，仄平仄仄平仄平。","仄仄平平平仄仄，仄平仄仄平平仄。","平平仄仄仄仄○，仄仄仄平平仄○。"],"paragraphs":["铁虬偃蹇八尺强，云屋深深吹玉香。","开遍枝南与枝北，顶顽不受春风德。","悄如枯禅坐瞿昙，霓旌羽葆来毵毵。","世情冷暖异荣朽，道眼看来两何有。","炎州岭上识袒衣，参横月落皆玄机。","老僧与客一笑顷，醉藉莓苔弄疏影。","醒来忽忆孤山前，系舟老树飞雪天。","翠羽无声江色冻，夜阑秉烛浑疑梦。","贪嗔到此一一除，独有爱花痴自如。"],"title":"宝积寺僧舍古梅一树皆荣而顶独枯即席为赋"}
