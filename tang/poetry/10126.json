{"author":"韩愈","id":10126,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平平仄平平仄，仄仄平平仄仄平。"],"paragraphs":["山净江空水见沙，哀猿啼处两三家。","筼筜竞长纤纤笋，踯躅闲开艳艳花。","未报恩波知死所，莫令炎瘴送生涯。","吟君诗罢看双鬓，斗觉霜毛一半加。"],"title":"答张十一功曹"}
