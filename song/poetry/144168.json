{"author":"舒岳祥","id":144168,"strains":["平平平仄仄平平，平仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["宾鸿风逆断来縢，鱼腹书沉未上罾。","镊白秋风炼药院，研朱仙露读书灯。","青峰极目先榆景，黄鸟收声有木冰。","欲问都城初破事，愿君秉笔直无朋。"],"title":"用韵寄胡元鲁因梅所袖达"}
