{"author":"陆游","id":37433,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["人生四十叹头颅，久矣心知负壮图。","未死皆为闲日月，无求尽有醉工夫。","风凋木叶流年晚，秋入窗扉病骨苏。","信步出门湖万顷，季鹰不用忆莼鲈。"],"title":"秋思"}
