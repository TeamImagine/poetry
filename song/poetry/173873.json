{"author":"曾巩","id":173873,"strains":["平平仄平仄，仄仄仄平平。","仄仄平仄仄，○○仄平平。","平仄仄平仄，平平平仄平。","仄仄平仄仄，仄平平仄平。","平平仄仄仄，平仄仄仄平。","平仄仄平仄，平平仄平平。","○仄平仄仄，仄平平○○。","平仄平仄仄，仄○平平平。"],"paragraphs":["维舟沔南岸，置酒岘山堂。","入坐松雨湿，吹衣水风凉。","烟岭火明灭，秋湍声激扬。","乍释尘垢累，况余灯烛光。","羊公昔宴客，为乐未遽央。","而我独今夕，携家对壶觞。","颇适麋鹿性，顿惊清兴长。","归去任酩酊，讵期夸阿强。"],"title":"初发襄阳携家夜登岘山置酒"}
