{"author":"王十朋","id":22251,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["维摩老病思何堪，药性从今却渐谙。","掩卷正思眠丈室，论文俄喜遇奇男。","共嗟世路羊肠险，刚怕人情鼠口甘。","耸壑昂霄君未晚，吾衰已是食三蚕。"],"title":"李梗和诗复用前韵"}
