{"author":"陆游","id":37509,"strains":["仄仄平平平仄平，平平仄仄仄平平。","仄平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["数掩芦藩常不开，饥鸦两两啄青苔。","雨来十日未成雪，岁尽一枝初见梅。","池上晚行携独鹤，灯前夜酌拨新醅。","渔村老景今如许，骏马旧游安在哉。"],"title":"雨夕独酌书感"}
