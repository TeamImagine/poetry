{"author":"刘敞","id":175458,"strains":["仄平仄仄平仄仄，平仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。"],"paragraphs":["背城历历才十里，经岁悠悠能一来。","可惜薄书捐白日，强从宾客宴平台。","暮云自与千山合，醉眼时令万宇开。","老子谁怜兴不浅，黄花欲落更添杯。"],"title":"再游平山堂"}
