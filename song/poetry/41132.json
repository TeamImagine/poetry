{"author":"陆游","id":41132,"strains":["仄仄平仄平，仄仄平仄仄。","仄仄仄平平，平仄仄仄仄。","仄平平仄仄，仄仄平仄○。","平○仄仄仄，仄仄仄平仄。","平平平仄仄，仄仄仄仄仄。","平仄○仄平，仄仄仄平仄。"],"paragraphs":["雪作风散之，雪止风亦定。","霁日上窗扉，明暖起我病。","去春财十日，共喜时序正。","晨兴盥颒罢，白发满清镜。","门前无客至，默卧弄麈柄。","丛竹如有情，代我发孤咏。"],"title":"作雪遇大风遂晴"}
