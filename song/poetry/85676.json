{"author":"陈淳","id":85676,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄平平平仄仄平。"],"paragraphs":["吾姊今朝庆诞辰，奈何贱弟亦同伦。","汝逢寿考荣双老，我感劬劳悼昔人。","赞祝欲陪千岁愿，追思难遏寸心真。","一懽一戚应殊分，只任天情不必均。"],"title":"不赴十姊初度之席"}
