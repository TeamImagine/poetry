{"author":"刘沧","id":26604,"strains":["仄仄平平仄仄仄，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["白浪连空极渺漫，孤舟此夜泊中滩。","岳阳秋霁寺钟远，渡口月明渔火残。","绿绮韵高湘女怨，青葭色映水禽寒。","乡遥楚国生归思，欲曙山光上木兰。"],"title":"江行夜泊"}
