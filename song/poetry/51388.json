{"author":"喻良能","id":51388,"strains":["平仄仄○仄，平平○仄平。","仄平平平仄，平仄平平平。","仄平仄仄平，仄仄平平平。","平平仄仄平，平仄仄平平。","仄仄仄仄平，仄仄平平平。","○仄仄仄仄，仄平○○平。"],"paragraphs":["新浴换轻縠，披襟临榧台。","好风知人意，为我东南来。","晚池雨草青，庶足充徘徊。","呼儿具绿樽，聊进纳凉杯。","一酌暑气消，再酌愁怀开。","三爵竟酩酊，浩歌临苍苔。"],"title":"新浴"}
