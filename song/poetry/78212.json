{"author":"叶适","id":78212,"strains":["仄仄仄平平仄仄，仄仄平平○平仄。","○平仄○仄仄平，平仄仄仄仄平仄。","仄仄仄仄平○平，平平仄仄○平平。","仄平仄仄平○仄，仄仄仄平平仄平。"],"paragraphs":["喟昔洛门初上石，未久翻遭禁书厄。","沈公秘藏百载余，高阁突兀共堆积。","万物散聚常横陈，汀花岸草从纷纭。","海云化雨龙正起，想象向来悲获麟。"],"title":"石经春秋一代奇宝王氏为熙丰学废不用瑞安沈彬老蜡而有之后世孙体仁阁以庋焉余为名曰深明"}
