{"author":"俞汝尚","id":146168,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄仄平。"],"paragraphs":["崎岖穷谷翠屏围，却讶游人到此稀。","修竹带云当户耸，暗泉鸣玉遶亭飞。","春风欲老茶含旆，暑雨初收水带矶。","扰扰红尘何处好，令人回首重忘归。"],"title":"戒香院"}
