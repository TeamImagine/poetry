{"author":"释师远","id":248880,"strains":["平平仄仄仄，仄平平仄仄。","平仄仄平平，平平平仄仄。","○平仄仄○，平平○仄仄。","仄仄仄○平，平平平仄仄。","仄平平仄仄平平，平仄平平仄？仄。"],"paragraphs":["今朝二月半，百华开烂熳。","云绕翠峰头，莺啼杨柳岸。","观音借路行，文殊分主伴。","独有解空人，支筇浑不管。","直饶天外雨华飞，翻覆都来是这汉。"],"title":"偈颂四首  其一"}
