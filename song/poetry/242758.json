{"author":"李纲","id":242758,"strains":["仄仄平平仄仄平，仄平平仄仄仄平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["远谪南闽食荔枝，始知图记不予欺。","欲将千颗封题去，无那三朝色味移。","蜜渍仅能存典则，日干愈更失珍奇。","欲知妙质为何似，甘露明珠绛縠皮。"],"title":"以蜜渍荔枝寄远"}
