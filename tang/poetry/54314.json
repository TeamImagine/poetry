{"author":"王昌龄","id":54314,"strains":["平仄仄平○，仄平平平仄。","仄平平平仄，○仄平平仄。","平仄○仄平，仄平仄○仄。","○平平仄仄，仄仄仄○仄。","仄仄平平平，平○平仄仄。","仄平平仄仄，平仄平○仄。","仄仄平平仄，平平平仄仄。","平○仄仄平，仄仄平平仄。"],"paragraphs":["秋草马蹄轻，角弓持弦急。","去为龙城战，正值胡兵袭。","军气横大荒，战酣日将入。","长风金鼓动，白露铁衣湿。","四起愁边声，南庭时伫立。","断蓬孤自转，寒雁飞相及。","万里云沙涨，平原冰霰涩。","惟闻汉使还，独向刀环泣。"],"title":"从军行二首 二"}
