{"author":"白居易","id":14941,"strains":["仄仄仄平仄，仄仄仄仄平。","平平平仄仄，仄仄平○平。","平平仄平平，仄仄平○平。","仄平仄平仄，仄平平平○。","仄平平仄仄，平仄仄仄平。","仄仄仄仄仄，仄平仄仄平。","仄平仄平仄，仄仄仄平平。","仄仄○仄仄，平仄仄仄平。","仄仄○○平，仄仄○仄平。","平平平仄仄，○仄仄仄平。","仄仄平平平，仄仄平仄平。","仄平仄平仄，仄仄仄仄平。","平平平○平，仄仄仄仄平。","平平平平平，仄仄平平平。","平平平仄平，仄仄平仄平。","平平平平仄，仄仄平仄平。","仄仄平仄平，平仄平平平。","仄平仄仄仄，平仄平平平。","仄仄平平仄，仄平○平仄。","平仄平仄平，平仄平平平。","仄平平仄仄，仄仄平仄平。","仄仄平平平，仄仄平○平。","平仄平仄平，仄仄仄平平。","仄平○仄平，仄平平仄平。"],"paragraphs":["贾谊哭时事，阮籍哭路岐。","唐生今亦哭，异代同其悲。","唐生者何人，五十寒且饥。","不悲口无食，不悲身无衣。","所悲忠与义，悲甚则哭之。","太尉击贼日，尚书叱盗时。","大夫死凶寇，谏议谪蛮夷。","每见如此事，声发涕辄随。","往往闻其风，俗士犹或非。","怜君头半白，其志竟不衰。","我亦君之徒，郁郁何所为。","不能发声哭，转作乐府诗。","篇篇无空文，句句必尽规。","功高虞人箴，痛甚骚人辞。","非求宫律高，不务文字奇。","惟歌生民病，愿得天子知。","未得天子知，甘受时人嗤。","药良气味苦，琴澹音声稀。","不惧权豪怒，亦任亲朋议。","人竟无奈何，呼作狂男儿。","每逢群盗息，或遇云雾披。","但自高声歌，庶几天听卑。","歌哭虽异名，所感则同归。","寄君三十章，与君为哭词。"],"title":"寄唐生"}
