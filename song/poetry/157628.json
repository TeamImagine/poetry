{"author":"韩维","id":157628,"strains":["平平○仄仄，仄仄仄○平。","仄○○○仄，平仄仄仄平。","平平仄平平，平仄平○平。","平平仄仄平，平仄平平平。","仄○○○仄，平仄平平平。","平平○仄平，仄仄平仄平。","平平仄○仄，仄仄仄平○。","仄平仄仄仄，仄仄仄仄平。","仄平平平仄，平仄仄平○。","平○仄平仄，平平仄平平。","平平平仄仄，平仄仄平平。","仄仄平平平，仄仄仄仄平。"],"paragraphs":["朝朝骑马出，请道所从何。","所从亲且旧，恩义固匪它。","京都众权豪，门户高轲峨。","苟无势利求，安事徒奔波。","不如过亲旧，虽数无嫌诃。","君家庭馆闲，远在城北阿。","惟吾二三友，暇日一来过。","解鞭不肯去，得酒亦已歌。","况逢春阳始，风力渐柔和。","浮膏动郊壤，芳萌缀林柯。","良辰游不处，为乐戒蹉跎。","烂醉穷吾年，十日讵足多。"],"title":"和李大邻几圣俞及予见过小饮"}
