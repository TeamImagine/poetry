{"author":"宋祁","id":24140,"strains":["仄仄○平仄，平平仄仄平。","平平平仄仄，仄仄仄平○。","仄仄平平仄，平平仄仄平。","平平仄平仄，平仄仄○平。","仄○平仄仄，仄平仄仄平。","平平仄平○，平仄○平平。"],"paragraphs":["朔气迎秋晏，因成糅雪飘。","园宾惊早赋，郢曲爱新调。","杂霰鸣寒萚，纷花混晚苕。","光含阙边凤，温借省中貂。","缟顷才供望，盐波已屡销。","今年属清思，旻宇其寥寥。"],"title":"和梅侍读给事秋雪"}
