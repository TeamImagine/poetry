{"author":"刘挚","id":187185,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["诏移清跸下斋房，访道天临舜上庠。","正坐横经开鳯扆，衮袍接武照鹓行。","雍宫故事收炎汉，阙里斯文盛素王。","宜有诸生知圣作，勉趋贤路起东堂。"],"title":"次韵和门下相公从驾幸太学"}
