{"author":"王禹偁","id":177557,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["甘棠风雅美贤臣，伐树凄凄亦圣人。","因感得时留蔽芾，更嗟无位泣麒麟。","谁知素教长多难，我向清朝自不辰。","听讼何如使无讼，与君忧道合霑巾。"],"title":"甘棠即事简孙何"}
