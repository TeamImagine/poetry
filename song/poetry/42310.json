{"author":"陆游","id":42310,"strains":["仄仄平仄仄，平平仄平平。","仄平仄平○，仄○仄仄仄。","平平仄平○，仄平仄仄平。","仄平仄仄仄，仄仄仄仄平。","仄平仄仄仄，仄仄仄仄平。","平○仄○仄，平仄平仄平。"],"paragraphs":["我疾多自愈，初非遇奇方。","我生固多难，欲虑忽已忘。","颓然乱书中，不知岁月忙。","有时或得意，炙冷不暇尝。","乃今又大悟，万事付一觞。","书中友王绩，堂上祠杜康。"],"title":"醉赋"}
