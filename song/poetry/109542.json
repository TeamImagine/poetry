{"author":"曾由基","id":109542,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平平仄，平平平仄仄平平。","仄平仄仄平平仄，仄仄平平仄仄平。"],"paragraphs":["初日融霜泮水清，鹄袍翔集宿中庭。","先生有道如阳月，太白占祥聚德星。","安定重来阐湖学，横渠端坐讲西铭。","自怜一唯无传久，避席何时觌典刑。"],"title":"胡讲书赴张国录讲席之招良月也"}
