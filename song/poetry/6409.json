{"author":"张九成","id":6409,"strains":["平平仄仄○，○仄仄仄平。","○平仄仄仄，○仄○平平。","仄仄平仄仄，仄仄平仄平。","仄平仄平仄，仄仄平仄平。","仄平仄仄平，平仄平仄○。","仄仄仄○仄，仄○○仄平。","仄仄仄平仄，仄仄平○平。","平平平平○，仄仄仄仄平。","平○平仄仄，平平仄仄平。","仄仄平仄平，平仄仄仄平。"],"paragraphs":["清姿水石间，相得不可无。","如人饱道义，其色长敷腴。","不受尘土覆，自与人世殊。","我何爱轩冕，冒昧名利涂。","圣人恶洁身，名士多自污。","理亦顾其可，未应如此拘。","往往不知者，假此为穿窬。","吾方存胸中，未敢执一隅。","姑从吾所好，谁能复改图。","不若归去来，无愧石上蒲。"],"title":"盆中石菖蒲"}
