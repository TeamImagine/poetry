{"author":"王禹偁","id":177341,"strains":["仄仄平平仄，平平仄仄平。","平平○仄仄，仄仄仄平平。","仄仄平平仄，○平仄仄平。","仄平仄平仄，平仄仄平○。","仄仄平平仄，平平仄仄○。","○平仄平仄，仄仄仄平平。","平仄平平仄，○平仄仄平。","仄平平仄仄，平○仄平平。","平仄平平○，平平仄仄平。","平○平仄仄，平仄仄平平。"],"paragraphs":["罢郡归兰省，还愁到帝乡。","趋朝骑瘦马，赁宅住闲坊。","命服纡春草，吟髭镊夜霜。","有心忆云水，无语狎班行。","药债经年欠，文编满箧藏。","教儿诵诗赋，倩客卖囊装。","寻寺谁同步，留僧自拂床。","举公投卷轴，时相觅文章。","穷达君虽了，沉沦我亦伤。","何当升大用，吾道始辉光。"],"title":"寄主客安员外十韵"}
