{"author":"方岳","id":127343,"strains":["平仄平平仄仄平，仄平平仄仄平平。","仄平平仄仄平仄，仄仄平平仄仄平。","平仄仄平仄仄仄，仄平平仄仄平平。","平平平仄仄平仄，仄平平平仄仄平。"],"paragraphs":["才有佳山便歇程，岛烟汀雨正关情。","世于吾道亦聊尔，我与梅花各瘦生。","无处不曾供夜话，有田谁肯废春耕。","年华俱在客中过，只为天公乞一晴。"],"title":"除夜宿桐庐"}
