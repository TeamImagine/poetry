{"author":"刘攽","id":183085,"strains":["仄仄仄○仄，平仄○○仄。","仄平平仄○，仄仄仄仄仄。","仄仄平平仄，平平仄平仄。","平平仄仄平，仄仄平仄仄。","平仄仄平仄，平平○仄仄。","○○平○平，仄仄仄平仄。"],"paragraphs":["日月疾过隙，生者犹行客。","念君于此中，复久事远役。","岁暮山林闭，天寒雪霜积。","归来道路勤，稍见车马色。","田事未宜缓，春冰行解释。","相从今其时，迨此役车息。"],"title":"喜王大自固陵归"}
