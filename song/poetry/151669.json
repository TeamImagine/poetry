{"author":"何梦桂","id":151669,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["勘破西铭识本真，添来注脚又重新。","父天母地元同体，物与民胞总是春。","放荡异端黄老佛，纷争战国楚齐秦。","要知俯仰皆无愧，请向圣贤求事亲。"],"title":"答杨冰崖寄韵问注西铭"}
