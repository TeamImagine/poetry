{"author":"陆游","id":34268,"strains":["平仄平仄平，仄仄平仄○。","○平仄平仄，平仄仄平仄。","仄平仄平仄，仄仄仄平仄。","仄仄仄○平，仄仄平仄仄。","平仄仄仄平，平○仄仄○。","仄仄仄仄平，○仄仄仄○。","平平仄仄仄，平○仄平○。","仄仄仄平平，仄仄仄平仄。","平平仄平仄，仄仄仄仄○。","○○仄平平，平平仄平仄。"],"paragraphs":["村陋垣屋颓，岁晚风雨横。","泥涂绝还往，飧粥养衰病。","药囊杂书卷，白发满清镜。","一榻卧兼旬，不践墙下径。","乌鹊忽报晴，霜重节候正。","厌供冻砚愁，颇动蜡屐兴。","山楹快远眺，松吹惬幽听。","地瘦药苖稀，叶脱木枝劲。","东村未为远，脚力不济胜。","三叹入荆扉，跏趺学僧定。"],"title":"雨晴步至山亭欲遂游东村不果"}
