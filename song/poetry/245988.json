{"author":"张守","id":245988,"strains":["仄仄仄仄仄，仄平平仄平。","仄平仄平仄，仄○○仄平。","平仄○仄仄，？平仄平平。","仄平平仄仄，仄仄平仄平。","仄平仄平仄，仄平仄仄○。","仄平仄平平，仄仄平仄平。","平仄仄仄平，仄仄仄仄平。","平○仄平仄，仄平仄平○。"],"paragraphs":["忆昨避寇乱，与君连一墙。","别来几寒暑，杳如参与商。","君与丧乱际，徜徉水云乡。","十年林下梦，不到声利场。","结庵劣容膝，不为大盗藏。","此怀那须澄，已作冰雪凉。","花竹供四时，饮水乐未央。","何当谢尘鞅，解缨濯沧浪。"],"title":"澄怀庵"}
