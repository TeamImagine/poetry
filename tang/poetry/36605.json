{"author":"陈陶","id":36605,"strains":["仄仄○仄仄，平平仄○○。","平平仄平平，仄仄平平平。","○平仄平平，平仄平平平。","仄仄仄仄平，仄平仄仄○。","仄平平平仄，○仄平仄平。","平仄仄平平，平平仄平平。","仄平平平仄，仄仄平仄平。","平○平仄平，平平仄平○。","仄仄仄平仄，仄平○仄平。","平平仄平仄，平仄仄平平。"],"paragraphs":["廓落溟涨晓，蒲门郁苍苍。","登楼礼东君，旭日生扶桑。","毫厘见蓬瀛，含吐金银光。","草木露未晞，蜃楼气若藏。","欲游蟠桃国，虑涉魑魅乡。","徐市惑秦朝，何人在岩廊。","惜哉千童子，葬骨于眇茫。","恭闻槎客言，东池接天潢。","即此聘牛女，曰祈长寿方。","灵津水清浅，余亦慕修航。"],"title":"蒲门戍观海作"}
