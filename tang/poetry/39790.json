{"author":"清江","id":39790,"strains":["平仄平平仄，平○仄仄平。","仄平○仄仄，平仄仄平平。","仄仄平○仄，平平仄仄平。","仄平平仄仄，平仄仄○平。","仄仄○平仄，平○仄仄平。","平平○仄仄，仄○仄平○。"],"paragraphs":["春日春风至，阳和似不均。","病身空益老，愁鬓不知春。","宇宙成遗物，光阴促幻身。","客游伤末路，心事向行人。","道薄犹怀土，时难欲厌贫。","微才如可寄，赤县有乡亲。"],"title":"早春书情寄河南崔少府"}
