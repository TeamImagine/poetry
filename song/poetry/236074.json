{"author":"李光","id":236074,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["青山绕屋水侵篱，拙计何妨与世违。","窗有残灯供夜读，瓶无储粟补朝饥。","日长门巷荆枝合，岁暮风霜塞雁归。","白首重来耆旧尽，余年从此永相依。"],"title":"和孚先兄安贫乐道以书史自娱嘉叹成咏"}
