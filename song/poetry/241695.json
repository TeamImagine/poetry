{"author":"周紫芝","id":241695,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["赦黄新拜日边书，画舸行游雨外湖。","粗有微官如漫叟，苦无高论似王符。","江边孤垒应千里，天上神州梦九衢。","物外故人今远别，固应怜我不同涂。"],"title":"次韵飞卿二首  其一"}
