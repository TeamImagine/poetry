{"author":"刘挚","id":186924,"strains":["仄平平平平，仄平平平平。","仄平○平仄，○仄平仄平。","平平仄仄仄，仄仄○○平。","仄平仄平仄，平平平仄平。","平平仄平仄，平仄仄仄○。","仄仄平仄仄，○平仄○平。","○仄仄仄仄，平平○仄○。","平○仄仄仄，平仄仄平平。"],"paragraphs":["石生兰溪来，手提溪泉缾。","谓言长官政，如此泉水清。","欢然展北焙，小鼎亲煎烹。","一杯酌官寿，云腴浮乳英。","惭非百壶饯，真意不自轻。","涧沼蘋藻细，王公享其诚。","冠盖岂不至，纷纷空涕横。","珍重石子者，端有古人情。"],"title":"石生煎茶"}
