{"author":"洪咨夔","id":99550,"strains":["平平仄仄仄，仄仄平仄仄。","仄平仄仄仄，仄仄仄仄仄。","仄仄仄仄仄，平平○○仄。","仄仄平平平，仄仄○仄仄。","平平平平仄，平仄平仄仄。","平平平仄平，○仄平仄仄。"],"paragraphs":["孤松郁涧底，老柏生石罅。","斗州汉水曲，着此健别驾。","审固外体直，为仁正如射。","万事春冰融，所贵过者化。","雷园阳关酒，葵药纷娅姹。","加餐时寄书，相望无几舍。"],"title":"送崔吉甫倅安康分韵得舍字"}
