{"author":"张耒","id":216177,"strains":["平○仄仄仄仄仄，平仄平平仄○仄。","仄平仄仄仄○平，仄平平仄仄仄仄。","○仄平平仄仄仄，仄仄平平仄仄仄。","平平仄仄平仄平，仄仄○平○仄仄。","仄平仄仄○平平，仄○平仄平平仄。","仄平仄仄仄平仄，平仄仄平平仄仄。","平平仄仄平仄仄，平平仄仄仄平仄。","平平平仄仄平仄，仄平仄仄○仄仄。","仄平仄仄○仄平，仄仄平平仄平仄。"],"paragraphs":["堂中宴坐不妄出，堂外青春去如失。","小园十步绿如云，一时桃李事已毕。","犹有荼蘼数朵在，未觉尘沙污玉质。","金沙格俗终可怜，腻白娇红如欲滴。","老夫睡起听山禽，竹间林外纷嘲啧。","笋生渐惬子猷愿，梅熟未邀朱老吃。","翻书只作随睡具，倾壶屡进忘忧物。","今春风雨稍依节，上田麦穗过数尺。","但知洗眼看世涂，莫厌终身守蓬荜。"],"title":"东园"}
