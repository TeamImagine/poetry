{"author":"许景衡","id":230322,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平平平仄，仄平仄仄仄平平。"],"paragraphs":["离家不道多时别，在路俄惊两月阑。","漫有传筒将委曲，祇容书历报平安。","文园虽得相从乐，明月长思一处看。","早晚征鞍过天姥，寄声草草具杯盘。"],"title":"寄内"}
