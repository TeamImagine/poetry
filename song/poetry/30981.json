{"author":"李流谦","id":30981,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄仄平仄，平仄平平仄仄平。","平仄仄平平仄仄，平平仄仄仄平平。"],"paragraphs":["鹭行鸳列几时还，虎豹何曾限九关。","杂沓群公半天上，婆娑老子但尘间。","平戎正倚二三策，招隠休论大小山。","浯水断崖磨欲尽，凭君染笔续彪斑。"],"title":"任德广通判拉游长松以诗见贻次其韵  其二"}
