{"author":"蒲寿宬","id":155042,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平平仄，仄平仄仄仄仄平。","平平仄仄平平仄，仄仄仄平仄仄平。"],"paragraphs":["结草为庵寄一枝，钟鱼聊复事清规。","野蔬入供无人识，古柏为香有佛知。","频去饮泉非为渴，偶来坐石忽忘饥。","常谈且接头陀伴，欲说上乘空费辞。"],"title":"题深省庵"}
