{"author":"陆游","id":36610,"strains":["仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["驿门系马听蝉吟，翻动平生万里心。","桥畔笛声催日落，城边草色带烟深。","关河历历功名晚，岁月悠悠老病侵。","忆戌梁州如昨日，凭阑西望一霑襟。"],"title":"蓬莱馆午憩"}
