{"author":"史浩","id":19457,"strains":["平○仄仄仄，仄仄仄○平。","平平仄仄仄平仄，平仄平平平仄平。","仄平仄仄仄平仄，仄仄仄仄仄平平。","仄平仄平平，仄仄平仄○。","仄平仄仄○平仄，仄仄仄仄平平平。","平平仄仄平仄仄，仄仄仄仄平平平。","仄平仄仄平平仄，仄仄仄仄平○平。","仄平仄仄仄平仄，仄仄平平仄仄平平平。","仄仄平平仄平仄，仄仄平仄平平平。","仄仄平平仄平仄，仄仄平仄平平平。","仄仄平平仄平仄，平平仄仄仄平平。","平平○仄平○仄，仄仄平平平仄平。"],"paragraphs":["黄冠物外士，碧眼世中儿。","琅函赤轴富裒蓄，金作蛟龙盘绣栭。","撞钟击钵走聋俗，圣典寂寞令人悲。","我登九经堂，四顾光陆离。","画檐散彩喷朝日，翠幌倒影摇天池。","牙签插架争突兀，若有鬼物森扶持。","使君雅意尊经术，故辟后圃披遗基。","咄嗟土木上星汉，下视仙宫梵宇俱么微。","我愿兹堂遍寰海，共治皆以经为师。","一变人心至齐鲁，再使风俗跻农羲。","却向兹堂命宾友，霜藤象管唱新诗。","东风吹到君王耳，唤取文翁归玉墀。"],"title":"代叔父九经堂歌"}
