{"author":"方回","id":147880,"strains":["平平仄仄仄平平，仄平平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["摩挲老面受春风，肯为吹将鬓雪融。","自合居乡充父老，尚堪开学教儿童。","官身历险元如梦，诗律从宽渐不工。","有菜可羹花可赏，未妨日日酒频中。"],"title":"乙酉元日"}
