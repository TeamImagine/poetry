{"author":"方回","id":148742,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["客里三年问岁除，毗陵归路又正初。","自怜囊涩难沽酒，犹喜船宽可读书。","草比旧痕青已倍，雪成陈迹白无余。","脱寒就暖真奇事，差觉穷途意气舒。"],"title":"正月初二日晴过常州"}
