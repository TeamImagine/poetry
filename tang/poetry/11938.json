{"author":"孟郊","id":11938,"strains":["仄仄仄仄○，仄平平仄平。","平平仄仄仄，平仄○仄平。","仄仄仄平仄，平平仄平平。","仄平仄仄仄，仄仄仄仄平。","仄仄仄○仄，仄平平仄○。","仄○平仄仄，仄仄仄○平。","仄仄仄平仄，平平仄平平。","平平仄平仄，仄仄平平平。","仄仄仄仄仄，平平平○○。","仄平平平仄，仄仄平平平。"],"paragraphs":["日觉耳目胜，我来山水州。","蓬瀛若髣髴，田野如泛浮。","碧嶂几千遶，清泉万余流。","莫穷合沓步，孰尽派别游。","越水净难污，越天阴易收。","气鲜无隐物，目视远更周。","举俗媚葱蒨，连冬撷芳柔。","菱湖有余翠，茗圃无荒畴。","赏异忽已远，探奇诚淹留。","永言终南色，去矣销人忧。"],"title":"越中山水"}
