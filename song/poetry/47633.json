{"author":"杨万里","id":47633,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["下水船逢上水船，夕阳仍更涩沙滩。","雁来野鸭却惊起，我与舟人俱仰看。","回望雪边山已远，如何篷底暮犹寒。","今宵莫说明朝路，万石堆心一急湍。"],"title":"暮泊鼠山闻明朝有石塘之险"}
