{"author":"罗与之","id":132793,"strains":["仄仄平平仄仄平，仄平仄仄仄平平。","仄仄仄仄平平仄，仄仄平平仄仄平。","平仄仄仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["屏去鸡壅与豕零，试听我诵卫生经。","两忘宠辱心源浄，一扫荣枯眼界明。","鸩毒不令生厚味，奸邪宁使出繁声。","冥钧深养灵根固，四体调和血气平。"],"title":"卫生"}
