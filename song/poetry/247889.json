{"author":"陈渊","id":247889,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["天寒官舍转骚骚，败壁饥虫永夜号。","应对短檠呵冻手，只将长卷扫冰毫。","官游久矣空环辙，生事萧然孰载醪。","亦有从前经国意，拔贤人或望山涛。"],"title":"次韵杨丈夜寒直舍  其一"}
