{"author":"吴栻","id":205113,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["芸阁雠书谢建封，生涯潇洒一枝筇。","曾为剡隠云横水，更作闽游月满峰。","子美藩篱清可造，长卿城郭巧能攻。","拂琴无复尘埃想，落落霜风一晋松。"],"title":"题秦君亭  其一"}
