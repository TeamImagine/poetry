{"author":"宋真宗","id":199629,"strains":["仄平平○平平平，平平仄仄仄○平。","○平仄仄平平仄，平仄仄平仄仄○。","平仄平平平仄仄，仄平仄仄平平仄。","○平仄仄仄○平，○仄平平平○仄。","平平仄仄仄○平，平仄平平平平仄平。","○仄平平○仄仄，仄○平○平平仄仄。","平○仄平平仄仄，仄仄仄平○仄仄。","平平平平仄平仄，仄仄仄仄平平仄。","仄仄平平仄仄平，仄平仄平平仄○。","仄平平仄平平仄，仄仄平平仄仄平。"],"paragraphs":["四灵之长惟虬龙，虬龙变化故难同。","三茅福地群仙宅，灵物潜形在此中。","池内仙人驯扰得，至今隠现谁能测。","乘云蠢动独标奇，行雨嘉生皆荷力。","常人竞取暂从心，才出山楹兮无处寻。","中使勤求深有意，欲献明庭兮陈上瑞。","初献一龙朝魏阙，偶挹二龙离洞穴。","人心龙心若符契，一去一住何神异。","我睹真龙幸不惊，至诚祝龙龙好听。","但祈风雨年年顺，庶使仓箱处处盈。"],"title":"观龙歌"}
