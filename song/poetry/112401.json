{"author":"张咏","id":112401,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["世情多与道相违，偶忽公闲便息机。","贪竞已从心下绝，爱憎还觉眼中稀。","时文炼漉教归正，圣易参研尽入微。","本要资身兼报国，安知四十九年非。"],"title":"公暇偶作"}
