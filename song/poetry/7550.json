{"author":"王之道","id":7550,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["相逢宾戏快逢场，何幸轻投得夜光。","半面向怀精舍旧，一行今整汉阳装。","如君俊逸犹沉滞，顾我迂疏合退藏。","别乘未来霜候冷，客灯明灭漏声长。"],"title":"酬吕公季"}
