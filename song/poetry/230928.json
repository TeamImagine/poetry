{"author":"葛胜仲","id":230928,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["镜中双鬂未全华，退隐林泉意绪嘉。","春圃带烟锄径草，夜灯和雨看檐花。","神能自卫同干越，老更知涂似渥洼。","文注五河初不竭，从来惟属士衡家。"],"title":"次韵陆岩老祠部见寄五首  其五"}
