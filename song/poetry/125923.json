{"author":"宋伯仁","id":125923,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["鸾翔芝检下溪堂，醉梦惊回午正凉。","宠报帝俞催宰相，且将州绂召文昌。","蘋花襟袖宫花近，诗草帘栊谏草香。","大化一新多吉士，卷阿历历告成王。"],"title":"贺鹤林吴尚书赴召除隆兴"}
