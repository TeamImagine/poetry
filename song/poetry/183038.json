{"author":"刘攽","id":183038,"strains":["仄○平平平，平仄仄○仄。","○○？平仄，○仄仄仄仄。","平平仄平平，仄○仄仄仄。","仄平仄仄平，仄仄○平仄。","平平○仄平，仄仄仄仄仄。","仄○仄平○，仄仄平仄仄。","○仄平仄平，仄仄仄平仄。"],"paragraphs":["客从江湖来，风水畏难测。","行行汳渠上，牵挽意不适。","惊湍卷前湾，怒浪潜乱石。","至柔动必刚，况使相推激。","随波叹异心，枉道复退尺。","顾思挂高帆，勇往逾箭射。","行险何足忧，万事亦天力。"],"title":"汴上二首  其二"}
