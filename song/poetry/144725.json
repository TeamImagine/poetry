{"author":"陈杰","id":144725,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["拍天富贵有危机，屠钓逃名未觉非。","许靖何尝羞马磨，王章安用泣牛衣。","班荆道旧身俱晚，折柳临分意重违。","且复斯须相劳苦，明年我亦荷锄归。"],"title":"武宁道间遇故旧于负贩中"}
