{"author":"释慧空","id":9681,"strains":["○○仄平○平平，平仄仄仄仄○平。","仄平○平仄仄仄，仄仄仄仄平仄仄。","仄平仄○仄仄仄，○仄仄平平仄仄。","平平平，平仄○平平仄平。","仄仄仄，仄仄仄平仄平仄。"],"paragraphs":["空王子之空而灵，拈起钵饭忘了羹。","一生看经不识字，总十二部为一句。","一生说禅不动口，喷嚏也成师子吼。","阿呵呵，黄面瞿昙争奈何。","咄咄咄，是甚衲僧臭皮袜。"],"title":"空王子"}
