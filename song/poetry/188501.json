{"author":"魏野","id":188501,"strains":["仄仄平平仄，平平仄仄○。","平平○仄仄，平仄仄○○。","仄仄平平仄，平平仄仄平。","仄平平仄仄，平仄仄平平。","仄○平平○，仄平仄仄平。","仄平平仄仄，平仄仄平平。","平仄平○仄，平○仄仄○。","○○平仄仄，仄仄仄○平。","仄仄平○仄，平平仄仄平。","仄平平仄仄，平仄仄平○。"],"paragraphs":["诏选来棠树，花骢拥旆乘。","饥民期再活，寒士贺中兴。","廌角谁伤触，狼心自战兢。","只求天子信，宁避世家憎。","窃听无余论，唯愁有急征。","每因公宴乐，方遣妓祗承。","才薄终难纪，情深岂易胜。","相亲容似鹤，不拜许如僧。","郡阁招看雪，溪亭访蹑冰。","转愁诗老退，何以答褒称。"],"title":"上知府李殿院十韵"}
