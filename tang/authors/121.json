{"name":"王勃","id":121,"desc":"王勃，字子安，绛州龙门人，文中子通之孙。六岁善文辞，未冠，应举及第，授朝散郎，数献颂阙下。沛王闻其名，召署府修撰。是时诸王鬬鸡，勃戏为文，檄英王鸡，高宗斥之。勃既废，客剑南，久之，补虢州参军。坐事，复除名。勃父福畤，坐勃故，左迁交趾令，勃往交趾省父，渡海溺水，悸而卒，年二十八。勃好读书，属文初不精思，先磨墨数升，引被覆面而卧，忽起书之，不易一字，时人谓之腹藁。与杨炯、卢照邻、骆宾王皆以文章齐名，天下称王杨卢骆，号四杰。勃有集三十卷，今编诗二卷。"}
