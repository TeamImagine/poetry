{"author":"汪元量","id":163304,"strains":["仄仄○○仄，平平仄仄平。","平平平仄仄，平仄○平平。","平仄平平仄，平平仄仄平。","仄平平仄仄，平仄仄平平。","仄○平平仄，○平仄仄平。","平平仄仄仄，仄○仄平平。"],"paragraphs":["食既弹长铗，囊悬少错刀。","功名须汝辈，诗酒且吾曹。","强项贫而乐，扬眉气自豪。","北来鱼字密，南去雁书高。","拟折渊明柳，重寻梦得桃。","明珠忽委赠，价重九方皋。"],"title":"酬隠者刘桃冈"}
