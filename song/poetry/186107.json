{"author":"罗适","id":186107,"strains":["平仄平平平仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["华顶西边天姥东，妙莲开阁对群峰。","清含银汉三千界，香透金庭第八重。","画栋有声啼海燕，澄波无影睡天龙。","夜深讲罢何人见，云在青天月在松。"],"title":"题万年妙莲阁"}
