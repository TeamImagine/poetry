{"author":"慕容彦逢","id":225695,"strains":["仄平仄仄○平仄，平平仄平仄平仄。","平平仄○平仄仄，仄仄平○仄平仄。","○平仄仄○仄仄，○平平仄○平仄。","仄平仄平平仄仄，仄○平平仄平仄。","仄仄平平平仄仄，平仄平平仄平仄。","仄仄平平平仄仄，仄平仄仄平平仄。","平平仄平平仄仄，○平仄平平仄仄。","平平平平平仄仄，仄仄○平平仄仄。","平平仄仄平平仄，仄仄平平平仄仄。"],"paragraphs":["月轮一夜离天毕，山川吐云翳朝日。","飞廉吼空驰霹雳，雨势霶{雨/沱}两溪溢。","横流不复相望轶，浪花飞起三千尺。","我时舣舟酣战栗，眼看民居半沉溺。","邑令之贤谁等匹，为治公居寄家室。","顾盼奔涛心暇逸，寓居恰倚青山脊。","吁嗟此惊身未历，折腰远来甘恐惕。","餐霞先生今铩翼，附郭相君无所食。","愁霖谢子虽非敌，少宦徐郎良未怿。"],"title":"兰溪叶宰以某阻水治山顶僧舍见邀作此诗以谢"}
