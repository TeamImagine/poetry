{"author":"元稹","id":14573,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谢傅知怜景气新，许寻高寺望江春。","龙文远水吞平岸，羊角轻风旋细尘。","山茗粉含鹰觜嫩，海榴红绽锦窼匀。","归来笑问诸从事，占得闲行有几人。"],"title":"早春登龙山静胜寺时非休澣司空特许是行因赠幕中诸公"}
