{"author":"林逋","id":199844,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","平仄仄仄平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["葛蔓烟枯束六经，高廉浑与昔贤停。","黄牙稚子跨牛犊，白眼山人识剑形。","寒睡草旁林酒壮，晓思河曲雨槎腥。","传闻曾说平生事，不要清朝梦武丁。"],"title":"寄傅霖"}
