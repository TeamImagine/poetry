{"author":"徐侨","id":88784,"strains":["平平平仄仄平平，仄仄平平仄仄平。","平仄平平平仄仄，仄仄平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["初无家学赡三余，滥被君恩有此除。","非取金华能占对，但令东观与观书。","汗颜莫称英髦选，冷眼终输山泽居。","自昔与君忧世切，只今何策塞侵渔。"],"title":"次韵能之贺除"}
