{"author":"徐瑞","id":167023,"strains":["仄○仄平仄，平○仄平○。","平平平平仄，仄仄仄○平。","仄○仄仄仄，仄仄○平平。","仄平仄○○，仄仄平仄平。","平平仄仄仄，平平仄平平。","？平仄仄平，平仄仄仄平。","平平仄仄仄，仄仄○平平。","仄仄平仄仄，○平平平○。","○平仄仄仄，仄平平○平。","仄仄仄仄仄，平仄仄○○。","仄仄仄仄平，仄仄平平平。"],"paragraphs":["夜中不成寐，披衣步前庭。","荣荣无尘杂，四面敞且平。","俯听众窍静，仰视疏星明。","眇然寓其间，一粟浮大瀛。","滔滔汇众浊，涓流若为清。","矧今六八年，华髪日夜生。","平生信古学，及此将何成。","妄动多险阻，深居来讥评。","和同岂不愿，矫揉非其情。","世眼自丑好，千载有重轻。","所志不可移，坐待邻鸡鸣。"],"title":"夜中不成寐"}
