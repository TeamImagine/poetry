{"author":"杨亿","id":210555,"strains":["平仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平平，仄仄平平仄仄平。"],"paragraphs":["新剖牙璋出护军，使车归养指江𣸣。","彩衣楚国老莱子，白首长安万石君。","虎眼波狂征棹急，鲈鱼鲙美寿杯醺。","东南极目无氛祲，不假横戈看阵云。"],"title":"欧阳使者监和州军"}
