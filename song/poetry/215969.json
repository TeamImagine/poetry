{"author":"张耒","id":215969,"strains":["仄平平○平，平仄平仄仄。","○平仄○平，仄仄仄仄仄。","仄平仄仄平，平仄平仄仄。","平平仄仄○，仄仄仄平仄。","仄平仄仄仄，仄仄仄仄仄。","平平平平仄，仄仄仄仄仄。","仄平平平仄，仄仄仄仄仄。","平平仄平仄，仄仄○仄○。","平平平仄仄，仄仄平仄仄。","平○仄平仄，仄○○仄仄。","平平仄平平，仄仄仄仄仄。","仄○仄仄仄，平仄平仄仄。","仄平仄平平，○仄仄平仄。","仄○仄仄仄，仄仄仄仄仄。","仄平平仄平，平仄平仄仄。","仄平仄平仄，仄仄平仄仄。","仄○平仄平，仄平仄仄仄。","仄平平平仄，平仄仄平仄。"],"paragraphs":["别来常思君，无异饥待哺。","如何偶相逢，握手复告去。","念初别子时，芳草才及屦。","天时不可留，再见岁云暮。","出门怪子瘦，告我困道路。","飘飘千余里，陆走复水溯。","古来黄金尽，壮士色亦沮。","斯人独何少，乃有衣食虑。","才高穷不怨，志大贫若富。","吾将告君理，子其听我布。","人生不终穷，否泰亦有数。","子其保所有，锥颖囊必露。","古来立功名，其始不无忤。","得难失自寡，进锐退亦遽。","念君归海濒，谁与朝夕聚。","我方困而学，每冀朋友助。","一从城北归，梦魂见已屡。","愿因南来者，时以尺书寓。"],"title":"寄陈九"}
