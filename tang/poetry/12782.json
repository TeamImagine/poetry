{"author":"卢照邻","id":12782,"strains":["仄○平仄平平仄平，平仄仄平仄○○。","平平仄仄，平仄平平。","平平平仄仄，仄仄平平平。","平平平平仄仄，仄○○平平○。","○仄平平平仄，仄平平平仄平。","平平○仄，平仄平○。","平平仄仄，仄仄平平。","仄平平平仄仄，平仄仄平○平。","仄平平平仄仄，仄仄仄平○平。"],"paragraphs":["洞庭波起兮鸿雁翔，风瑟瑟兮野苍苍。","浮云卷霭，明月流光。","荆南兮赵北，碣石兮潇湘。","澄清规于万里，照离思于千行。","横桂枝于西第，绕菱花于北堂。","高楼思妇，飞盖君王。","文姬绝域，侍子他乡。","见胡鞍之似练，知汉剑之如霜。","试登高而骋目，莫不变而回肠。"],"title":"明月引"}
