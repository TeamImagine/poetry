{"author":"李复","id":212683,"strains":["平平平平平平○，平○仄仄平平平。","仄平平仄仄平仄，平平○仄○仄平。","平仄仄仄平仄仄，平○仄仄平仄平。","平平○仄平仄仄，平仄仄仄平平平。"],"paragraphs":["夔州城高楼崔嵬，浮空绕槛云徘徊。","百川东会大江出，群山中断三峡开。","关塞最与荆楚近，舟帆远自吴越来。","雄心乘险争割据，功业俯仰归尘埃。"],"title":"登夔州城楼"}
