{"author":"释居简","id":91181,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["贯见冰盘出海山，可曾海上看团团。","全潮退舍开平地，万里无云展素纨。","冷怯单衣沾沆瀣，皎如白昼数峰峦。","败荷深荡僧归去，髣髴西湖画里看。"],"title":"高潮庄中秋"}
