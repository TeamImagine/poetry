{"author":"杜牧","id":21251,"strains":["平平仄○○，仄仄○平仄。","平平仄仄平，○仄平平仄。","平仄平仄仄，平平仄○仄。","仄仄仄平○，平平平仄仄。","仄仄平平平，平平○平仄。","平○平平平，仄仄○仄仄。","平平平仄○，仄平平仄仄。","仄仄平平平，仄仄平平仄。","平仄仄仄平，仄仄平平仄。","仄平仄平平，仄仄○平仄。","仄仄平仄平，仄仄平平仄。"],"paragraphs":["清淮控隋漕，北走长安道。","樯形栉栉斜，浪态迤迤好。","初旭红可染，明河澹如扫。","泽阔鸟来迟，村饥人语早。","露蔓虫丝多，风蒲燕雏老。","秋思高萧萧，客态长袅袅。","因怀京洛间，宦游何戚草。","什伍持津梁，澒涌争追讨。","翾便讵可寻，几秘安能考。","小人乏馨香，上下将何祷。","唯有君子心，显豁知幽抱。"],"title":"赴京初入汴口晓景即事先寄兵部李郎中"}
