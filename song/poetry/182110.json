{"author":"强至","id":182110,"strains":["平仄仄仄仄，仄仄平仄○。","仄仄平仄平，仄仄平仄平。","仄仄仄仄仄，仄仄平平平。","平○○平仄，仄○仄仄○。","平○仄平仄，平仄平平平。","平仄平仄平，平仄仄仄平。","平平仄仄仄，仄平仄平平。","平平仄仄仄，平平仄平平。"],"paragraphs":["夫子卧古屋，趣敌岩谷深。","六籍环一身，口诵头不簪。","瘦碧久去眼，寂寞清风心。","朝思荫之醉，暮思绕以吟。","秋空碧新弄，无处停幽禽。","安得青玉枝，来作半亩阴。","终朝对几榻，岁寒结知音。","于焉傲富贵，追踪晋贤林。"],"title":"和施耕进士忆竹"}
