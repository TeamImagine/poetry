{"author":"方回","id":149544,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["新年七十一衰翁，此道心知万折东。","名位集贤唐学士，文章内相陆宣公。","两朝纶浡倾前古，四海绅緌立下风。","手把一枝梅欲寄，江南岁暮待春鸿。"],"title":"寄集贤阎子静学士"}
