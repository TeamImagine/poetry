{"author":"宋庠","id":2852,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["壮心销尽见天机，敢惜功名与世违。","拙似潘生难济用，老于蘧瑗转知非。","多年鸡口惭争食，自古驽筋爱举肥。","常恐冒荣孤晚节，春来魂梦到柴扉。"],"title":"求志"}
