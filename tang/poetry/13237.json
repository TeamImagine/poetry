{"author":"孟郊","id":13237,"strains":["平平平平仄，仄仄仄○平。","仄平仄平仄，平仄仄仄平。","仄仄平仄平，仄○平仄平。","仄平平仄仄，平仄仄仄○。","平平平仄平，仄仄仄仄平。","平仄仄仄平，平平仄平平。","仄平○○仄，仄仄平平平。"],"paragraphs":["诗人多清峭，饿死抱空山。","白云既无主，飞出意等闲。","久病床席尸，护丧童仆孱。","故书穷鼠啮，狼藉一室间。","君归新鬼乡，我面古玉颜。","羞见入地时，无人叫追攀。","百泉空相吊，日久哀潺潺。"],"title":"吊卢殷 一"}
