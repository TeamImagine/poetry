{"author":"李之仪","id":205174,"strains":["仄仄平平平仄仄，仄平平仄仄仄仄。","仄仄仄平仄仄平，仄仄平平仄平仄。","仄仄平平○仄○，平平仄仄平平○。","仄平仄仄仄仄仄，○仄平仄平平平。","仄平平平平仄平，仄平平○仄仄平。","仄仄仄仄仄平仄，平平仄仄平○○。","平仄平平仄仄平，仄平仄仄平平平。","平仄平平仄平仄，仄仄平平平○○。","平仄仄平仄仄仄平仄仄，平仄平平平仄仄。","仄仄仄仄仄○平，仄平仄平仄平仄。","仄平平仄平仄平，平平仄仄仄平平。","平○平仄平平仄，仄仄平平仄仄○。"],"paragraphs":["昨夜风高蝉半咽，起来知是白露节。","玉面少年窄袖衫，袖里新诗似冰雪。","几日炎炎如甑中，今朝忽觉超樊笼。","不惟气候已八月，更得冰雪开心胸。","谢公山人诗笔奇，问君何缘得此诗。","报我我欲步云去，山人许我因留题。","君作斯亭几许高，拟推皓魄翻银涛。","谁谓姮娥落君手，坐遣山人诗思劳。","君不见梅老句出天地窄，曾谓山人真太白。","采石月下忆相逢，笑披锦袍弄明月。","十年明月归谪仙，姮娥岂得在君边。","何妨邀取山人去，卒岁扶携醉笑间。"],"title":"题步云亭"}
