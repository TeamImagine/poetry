{"author":"张扩","id":234268,"strains":["仄平仄平平仄仄，平平平○仄仄仄。","平平○平平○仄，平平平平仄仄仄。","仄仄平平平仄平，○仄平平仄平仄。","平平平平仄平仄，仄平仄仄○仄仄。","平平平仄平仄平，仄仄仄平仄仄仄。","仄平平仄仄仄平，○仄仄平○仄平。","○○仄仄平仄仄，仄仄仄平仄仄平。","仄平仄平仄○仄，仄平仄仄平仄仄。","平平仄仄平仄仄，仄○仄平平仄仄。","仄仄○仄平平平，平平仄仄仄平平。","仄平仄仄仄平仄，仄平○○平仄○。"],"paragraphs":["古人嗜书书不足，家贫无钱就市读。","今人收书书填屋，红牙垂签手未触。","别驾平生师古人，传癖书淫九经簏。","卢仝撑肠五千卷，邺侯插架三万轴。","河东安世工补亡，伏日郝隆便晒腹。","少时场屋学有余，行辈见推行秘书。","援毫急趁蚕食叶，袖手冷窥獭祭鱼。","十年未持紫荷橐，校雠合在天禄阁。","投身簿领聊尔耳，饱看五车夸濩落。","近者闻说新堂成，芭蕉急雨作秋声。","请君扫榻近灯火，莫歌长檠歌短檠。"],"title":"博古堂"}
