{"author":"项安世","id":54281,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁道卢门病客多，先生有药起沈疴。","儒家自昔无追拒，贱子经年赖琢磨。","点铁成金聊尔耳，绝尘瞠后拟如何。","他时若谒安昌第，只愿论文不愿他。"],"title":"送张司户"}
