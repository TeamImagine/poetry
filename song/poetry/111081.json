{"author":"刘克庄","id":111081,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["胡尘突过剑门关，西顾于今尚未宽。","早晚相如通僰道，苍皇子美问长安。","拮据自笑营巢拙，枘凿明知合辙难。","纵有望乡楼百尺，淡烟衰草莫凭栏。"],"title":"赠施道州二首  其二"}
