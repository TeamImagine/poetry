{"author":"陆游","id":36601,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["暑雨初晴浦面宽，水亭景物卷帘看。","聨舟作阵围鱼队，屈竹成篱护芡盘。","四海诸公半丘垄，百年几夕倚阑干。","日沈未用匆匆去，待挽银河濯肺肝。"],"title":"水亭晚眺"}
