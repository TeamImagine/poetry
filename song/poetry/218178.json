{"author":"陈瓘","id":218178,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["满眼春花百鸟肥，绛苞丹艳大累累。","台前采掇谁堪赠，谱外声名世不知。","颗小不堪妃子笑，味酸犹发少陵诗。","高坟拱木今何在，此品轩昂独恨迟。"],"title":"荔枝台"}
