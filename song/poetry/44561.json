{"author":"范成大","id":44561,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["乐天渐老欲谋欢，大似蒸砂不作团。","已觉笙歌无煖热，仍嫌风月太清寒。","气衰况复三而竭，心赏尤于四者难。","却恐人嫌情太薄，聊将花作雾中看。"],"title":"亲邻招集强往便归"}
