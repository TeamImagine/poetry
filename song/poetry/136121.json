{"author":"利登","id":136121,"strains":["仄仄平平平仄仄，平平仄仄平平仄。","○仄○平仄仄平，仄平仄仄平平仄。","平仄仄仄仄平仄，平仄仄平平仄仄。","仄平仄仄仄平平，平仄平平仄平仄。","平平平平平仄平，仄仄仄仄平平仄。","仄平平仄仄平平，仄仄平平仄仄仄。"],"paragraphs":["落日孤烟寒不度，梅花忽见桥西树。","疏影犹含涧外云，暗香欲薄山前雾。","寒死不作女儿面，幽绝却怀廊庙具。","但知殿后压年芳，谁识搀先启春路。","初开宁无仙子来，已落尚恐神明护。","后来红紫竞春风，此已成功鼎鼐去。"],"title":"梅花吟"}
