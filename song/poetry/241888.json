{"author":"周紫芝","id":241888,"strains":["仄仄○○仄，○平平仄平。","仄仄仄平仄，平平仄○平。","平平仄仄仄，仄仄平平平。","仄仄仄平平，平平仄平平。","平平○平平，平平仄平平。","仄平仄平仄，仄仄平平平。","○○仄仄○，平仄平仄平。","平平仄仄仄，仄仄平平平。","仄○仄仄平，仄仄仄仄平。","○仄仄平仄，仄仄仄仄○。","仄仄○仄仄，仄仄平平平。","仄平平仄平，○仄平仄平。"],"paragraphs":["烈日当正昼，长天无一云。","草木失颜色，葳蕤困烧焚。","阳春始用事，庶类争芳芬。","小草最无名，罗生费锄耘。","凡花颇矜持，随风弄余薰。","一朝值炎酷，尔辈徒纷纷。","苍苍不改操，惟我坡上君。","修茎粲碧玉，茂植歌屯云。","有如独醒人，不受麹蘖醺。","如彼至人者，自与世俗分。","入火且不热，况乃逢朝昕。","小人柔弱姿，难与君子群。"],"title":"季夏极暑正昼草木俱萎独吾坡上数君子玉立苍然傲睨自得岂杜少陵所谓修竹不受暑者乎"}
