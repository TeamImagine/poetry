{"author":"刘攽","id":183771,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["十年幕府领旌麾，事半前人此复稀。","元帅诗书真用武，小戎车甲岂无衣。","胡兵候月麒麟斗，汉马乘秋苜蓿肥。","自失阴山常恸哭，更闻消息向金微。"],"title":"寄孙秦州"}
