{"author":"宋庆之","id":155833,"strains":["平仄平平平，仄仄平平仄。","○平仄仄平，仄仄平仄仄。","仄平平仄仄，仄仄仄○仄。","仄○仄仄平，仄仄平仄仄。","平平仄平仄，仄仄平平仄。","仄仄仄○○，○平仄平仄。","○平平仄平，仄仄仄○仄。","平平仄平平，仄仄仄平仄。","仄仄仄○平，仄仄仄仄仄。"],"paragraphs":["朝买兰溪船，暮泊香头市。","如何十月天，复此连夜雨。","朔风寒似铁，晓色暗如土。","道行不见人，路哭疑是鬼。","栖栖远方士，忽忽乡心起。","落叶响疏庭，空灯照寒被。","离家能几时，旅况已如此。","茫茫楚山云，渺渺楚江水。","屈指计行程，此去复万里。"],"title":"兰溪道中"}
