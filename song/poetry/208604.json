{"author":"吕南公","id":208604,"strains":["仄平仄平平，仄仄仄平平。","平平仄平平，仄仄仄平仄。","仄平仄平仄，仄仄仄平仄。","○仄仄平平，平○仄平仄。","○平平仄仄，仄仄平仄仄。","平仄仄平平，○○仄平仄。","平平仄仄仄，仄仄平平仄。","仄仄仄○平，平平仄○仄。","平平○仄仄，仄仄仄平仄。","平平○平平，仄仄○仄仄。"],"paragraphs":["老翁爱园庐，未省越邻坞。","婚姻挽他乡，送客犯修阻。","委蛇上高岭，四顾异吾土。","相揖遽辞归，惊如避豺虎。","漂浮千世下，出意能近古。","游子笑安居，相传入名谱。","黄尘压碎石，岁月知何许。","但有郁苍松，亭亭待斤斧。","秋风吹我马，路向此山取。","因名重徘徊，不独行役苦。"],"title":"过辞归岭"}
