{"author":"陆游","id":39896,"strains":["仄仄平平仄，○○仄仄平。","平平平仄仄，仄仄仄平平。","仄仄平○仄，平平仄仄平。","仄平○仄○，平仄仄平平。","仄仄平平仄，平平仄仄平。","平平平仄仄，○仄仄○平。"],"paragraphs":["去去冲朝雾，行行弄夕霏。","移秧晴竭作，坐社醉扶归。","细草迷行径，残花点钓矶。","牸牛将犊过，雄雉挟雌飞。","野寺烟钟远，村墟绩火微。","诸孙殊可念，相唤候柴扉。"],"title":"初夏出游"}
