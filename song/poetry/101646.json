{"author":"赵抃","id":101646,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["岁丰公暇两安舒，吴越诗筒不使踈。","世契琼瑶风谊厚，秋光怀袖气凉初。","二千石重闲无计，七十年过退有余。","得旨便归田陇去，乡人从笑老农如。"],"title":"武林言怀寄程给事"}
