{"author":"宋庠","id":2724,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["方底丁宁细札书，豫章都会冠全吴。","垂腰三品龟衔绶，卫帐千兵虎刻符。","药省树翻抛赐笔，练江波静见还珠。","西山五色多仙饵，铃阁无声道有腴。"],"title":"送紫微夏舍人徙治洪州"}
