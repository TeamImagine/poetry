{"author":"晁说之","id":219804,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["十遇荒饥一遇丰，人间不见壁间龙。","既悭雨泽空仓厄，仍广车舆小子封。","俗吏教条徒自愧，滮池云物幸相容。","怪来不与秦湫诅，应许多藏汉大农。"],"title":"再和圆机喜雪之作"}
