{"author":"戴蒙","id":209749,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。"],"paragraphs":["芙蓉溪畔石连松，殿阁峥嵘倚半空。","一念超居无色界，几人长住广寒宫。","佳宾喜上山头月，密友时来竹下风。","除却少多元本物，泥牛哮吼任西东。"],"title":"宿富乐山赠海公禅老大师"}
