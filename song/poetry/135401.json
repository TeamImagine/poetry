{"author":"邵雍","id":135401,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["尧夫非是爱吟诗，诗是尧夫自诧时。","事少事多都在己，人忧人喜更由谁。","壶中日月明长在，洞里乾坤春不归。","谁道光阴如过隙，尧夫非是爱吟诗。"],"title":"首尾吟  其一二三"}
