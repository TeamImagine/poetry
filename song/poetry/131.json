{"author":"释延寿","id":131,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","仄仄仄平平仄仄，平平仄仄仄平仄。","仄平平仄平平仄，平仄平平仄仄平。"],"paragraphs":["得理元来行自成，万般情断一心冥。","樵人不到缘山僻，游客难逢为岳灵。","食蘗苦心何日就，看花醉眼几时醒。","索然身外无余物，云满前山水满瓶。"],"title":"山居诗  其五○"}
