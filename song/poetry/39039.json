{"author":"陆游","id":39039,"strains":["平平仄仄仄平平，仄仄平平仄仄平。","仄平仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["征西幕罢几经春，叹息儿音尚带秦。","每为后生谈旧事，始知老子是陈人。","建隆乾德开王业，温洛荣河厌虏尘。","倘得此生重少壮，临危敢爱不赀身。"],"title":"客去追记坐间所言"}
