{"author":"傅察","id":3057,"strains":["仄平平仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["侧身西望涕沾翰，黄菊丹茰又满阑。","遍插定应怜我远，从游谁复尽亲欢。","年过骑省悲秋易，贫似司空乞酒难。","何日故园鸣雁侣，醉归松竹挂衣冠。"],"title":"九日次韵邢子友"}
