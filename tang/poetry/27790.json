{"author":"皮日休","id":27790,"strains":["平仄平平平，○平仄仄○。","平○仄平平，仄○平平仄。","平平仄仄仄，仄仄平○仄。","平仄仄？平，平○平？仄。","仄平仄平仄，平仄○平仄。","仄仄平？平，平仄仄仄仄。","仄平仄仄平，平仄平仄仄。","仄仄仄平仄，平平○平○。","仄○仄仄仄，平平仄平仄。","仄仄仄仄平，仄仄○平仄。"],"paragraphs":["崦里何幽奇，膏腴二十顷。","风吹稻花香，直过龟山顶。","青苗细腻卧，白羽悠溶静。","塍畔起䴙鹈，田中通舴艋。","几家傍潭洞，孤戍当林岭。","罢钓时煮菱，停缲或焙茗。","峭然八十翁，生计于此永。","苦力供征赋，怡颜过朝暝。","洞庭取异事，包山极幽景。","念尔饱得知，亦是遗民幸。"],"title":"太湖诗 崦里"}
