{"author":"毕仲游","id":209002,"strains":["平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["秋深仍雨过，望月宴高城。","列岫呈中夜，微云避太清。","星沉天若扫，林迥野无声。","故友知强健，应同醉五更。"],"title":"乙亥岁八月十五日夜同景叔知府少卿翼道提举大夫望月于河中之名阃堂兼简襄守欧三叔弼虢守孙八元忠二首  其二"}
