{"author":"许及之","id":60665,"strains":["仄仄○平平仄仄，仄仄仄平○仄仄。","平平平仄仄仄○，仄仄仄○○仄仄。","仄平平仄平平○，平仄平平平仄仄。","仄平仄仄○仄平，仄仄仄平○仄仄。","仄平平仄平仄仄，仄仄平平平仄仄。","平仄仄仄平仄仄，平平○仄仄平仄。","仄平平仄○平仄，仄仄平平平仄仄。","仄仄平平仄○仄，○仄○平平仄仄。","仄仄仄仄仄平仄，平仄○平○仄仄。","仄仄仄仄平平仄，仄仄○平仄平仄。"],"paragraphs":["短日驱驰驹一罅，百刻六旬分卜夜。","残年余力秉烛吟，所冀二中并四下。","敢多奇疾希卢扁，祇是寒温随补泻。","转庵着眼从昔高，伯仲古人相匹亚。","细哦纤巧天许觑，硬语崚嶒神所借。","窠臼已脱卑晋宋，真淳更拟出陶谢。","近惊樗野轻千里，远自鄱阳逾百舍。","举似诗家说中蜜，更引禅宗谈倒蔗。","老父病后已云怯，余子听诗应转怕。","那令勉继坡公韵，预恐难逃灌夫骂。"],"title":"次转庵用坡公韵并简洪樗野"}
