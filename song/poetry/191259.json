{"author":"韦骧","id":191259,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["金玉来音忽迩闻，开缄恍若对风神。","始知渡浙元宵逼，遥想乘时乐事频。","恨不衔杯同此夕，可应联咏属他人。","果然佳句先垂寄，依旧余辉返照邻。"],"title":"和章致平西兴见寄二首  其一"}
