{"author":"程俱","id":235410,"strains":["平○○平仄，仄仄平仄平。","仄平仄○仄，平平仄平平。","仄仄○平平，○仄○平平。","○平仄仄仄，平平仄平平。","平平平平仄，仄仄仄仄平。","平平仄平仄，仄仄仄平平。"],"paragraphs":["吾闻郦侯国，产菊千丈潭。","采华食其叶，垂根渍芳甘。","遂令郦川氓，难老如彭聃。","庭前有古井，秋霖发清涵。","殷勤东篱绿，覆此白玉奁。","时能嚼新蘂，汲月散余酣。"],"title":"蜗庐有隙地三两席稍种树竹已有可观戏作七篇 菊"}
