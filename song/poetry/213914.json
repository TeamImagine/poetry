{"author":"陈师道","id":213914,"strains":["○平仄仄仄，○平平仄仄。","平平仄平平，平平平仄仄。","仄平○仄○，仄仄仄平仄。","平仄平仄平，平○仄平仄。","平仄仄平平，平仄仄平仄。","仄平平平仄，仄仄仄○仄。","平平仄平仄，仄仄仄平仄。","仄仄仄平仄，○仄仄平仄。","仄○平仄○，仄仄仄○平。","仄仄○仄仄，○仄○平平。","平平○仄仄，仄仄仄仄○。","平仄仄平仄，平平仄○仄。"],"paragraphs":["相逢不用蚤，论交宜晚岁。","平生易诸公，斯人真可畏。","见之三伏中，凛凛有寒意。","名下今有人，胸中本无事。","神物护诗书，星斗见光气。","惜无千人力，负此万乘器。","生前一樽酒，拨弃独何易。","我亦奉斋戒，妻子以为累。","子如双井茶，众口愿其尝。","顾我如麦饭，犹足填饥肠。","陈诗传笔意，愿立弟子行。","何以报嘉惠，江湖永相忘。"],"title":"赠鲁直"}
