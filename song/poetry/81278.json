{"author":"张镃","id":81278,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["多幸因愚得养恬，林扃风变陡寒天。","杯传蕉叶温成酒，袄织梅花软入绵。","经室炉添羊胫炭，道床屏护鹧斑烟。","遥思病叟头如雪，冒冷遐征想自怜。"],"title":"时贤有爵高名重而不自由者再念闲居之可乐为赋长句"}
