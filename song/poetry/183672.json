{"author":"刘攽","id":183672,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["六十衰迟祇自宽，读书无味细书难。","一麾已愧腰银印，百选何由及治官。","潮过石城如雪白，山从锺岭似虬蟠。","元龙豪气逾坚壮，投舝能同客醉欢。"],"title":"寄陈和叔内翰"}
