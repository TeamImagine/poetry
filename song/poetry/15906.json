{"author":"范浚","id":15906,"strains":["平平仄平仄，仄仄仄平仄。","平平仄平平，平仄平仄仄。","平平仄平仄，仄仄平仄仄。","仄仄仄平平，平平仄○仄。","仄○平仄仄，平仄○平仄。","仄仄○平平，○平仄平仄。","平平仄仄仄，仄仄○仄仄。","平平平仄仄，○仄○仄仄。","仄仄仄平平，○○仄平仄。","平平平仄仄，仄仄仄平仄。","仄仄仄平平，平平平仄仄。","○平○仄仄，仄仄仄平仄。"],"paragraphs":["初弦落微月，草宇夜岑寂。","追凉拂桃笙，伸欠聊偃息。","檐荣忽飞雨，散乱银竹白。","避漏起移床，青灯晕空壁。","晓看蛙入户，时有燕为石。","是节正骄阳，敲烦火云赤。","烦蒸等坐甑，百体劳按抑。","良苗忧槁暴，空有庭树碧。","借免抱龟肠，犹应困蔬色。","炎埃今一洗，万井沐甘泽。","望岁即交欢，宁容须暇隙。","相逢如得酒，釂饮莫余沥。"],"title":"次韵侄端臣喜雨"}
