{"author":"陆游","id":36196,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["六十之年又四年，也骑瘦马趁朝天。","首阳柱下孰工拙，从事督邮俱圣贤。","笔墨有时闲作戏，功名到底是无缘。","都城处处园林好，不许山翁醉放颠。"],"title":"初到行在"}
