{"author":"权德舆","id":9219,"strains":["平平仄平仄，平仄仄平○。","○仄平平仄，仄平平仄平。","仄平仄平仄，平仄仄平平。","平仄仄平仄，仄平○仄平。","平平平仄平，仄仄平平平。","平仄仄平仄，平平仄仄平。","平平仄？仄，仄仄仄○○。","平仄仄平仄，平平○仄平。","平平平仄仄，平仄平仄仄。","仄仄平仄平，平平仄平仄。","平平平仄仄，仄仄平仄仄。","平仄仄平平，平平仄平仄。","仄平仄平仄，仄仄仄○平。","仄仄平平仄，平平平仄平。","平平仄○仄，仄仄仄平平。","平仄仄平仄，○平平仄平。","平平仄仄仄，仄仄平仄平。","平平仄仄平，仄仄平平平。","平○仄平仄，仄仄平平○。","平仄平仄○，仄仄平仄平。"],"paragraphs":["东风变[蘅]薄，时景日妍和。","更想千峰夜，浩然幽意多。","蕙香袭闲趾，松露泫乔柯。","潭影漾霞月，石床封薜萝。","夫君非岁时，已负青冥姿。","龙虎一门盛，渊云四海推。","骎骎步騕袅，婉婉翥长离。","悬圃尽琼树，家林轻桂枝。","声荣徒外奖，恬淡方自适。","逸气凌颢清，仁祠访金碧。","芊眠瑶草秀，断续云窦滴。","芳讯发幽缄，新诗比良觌。","故人石渠署，美价满中朝。","落落杉松直，芬芬兰杜飘。","雄词鼓溟海，旷达豁烟霄。","营道幸同术，论心皆后凋。","循环伐木咏，缅邈招隐情。","惭兹拥肿才，爱彼潺湲清。","拘牵尚多故，梦想何由幷。","终结方外期，不待华发生。"],"title":"酬陆四十楚源春夜宿虎丘山对月寄梁四敬之兼见贻之作"}
