{"author":"毛滂","id":222598,"strains":["○平仄平仄平仄，平平平平○仄仄。","仄平平平○仄平，平仄○平平仄仄。","仄平仄平仄平○，仄○平○仄仄仄。","仄平仄仄仄平仄，仄平仄仄平平仄。","仄平○仄仄仄平，平平平平仄平仄。","平平仄仄仄平平，平平平平平仄仄。","平○仄平平仄平，仄平○仄平平仄。","仄仄○平仄仄平，平平仄仄平仄仄。","平平仄仄仄仄平，仄平平平仄仄仄。","平仄仄平平仄仄，平仄仄平○仄仄。","？仄平仄仄仄平，仄仄平○仄平仄。","仄平仄仄仄仄○，平仄平平仄平仄。","平平仄平仄仄仄，平仄仄仄平仄仄。","仄平平仄仄平平，平仄仄平平仄仄。","平平仄仄仄仄平，仄○平仄平平仄。","平○仄仄仄平○，仄平仄仄平平仄。"],"paragraphs":["临安有山插圆紫，公家松楸当峻峙。","子胥涛江相向流，秦望横前为案几。","众言北山绝雄胜，世当公相贵莫比。","那知上帝赉良弼，岳灵孕秀初萌此。","有山如是固有人，兹虽人为亦天理。","公生尚少抱经纶，前无夔龙何独似。","胸中五经通圣人，笔端三代尊天子。","富贵相寻蚤厌余，功名自会非所喜。","惟天五福不可求，与公俱生亦久矣。","生日寿公宁免俗，强复嗫嚅空可鄙。","矧我何物可厚公，世味都如一杯水。","古人白髪痛扫除，强饭黄精力能尔。","公餐道腴睟在面，何待草木坚髪齿。","愿公廊庙等山林，安乐百年无此彼。","非公自寿盖寿人，坐看同老陶唐氏。","端如八柱屹青苍，共承峻极何时已。"],"title":"元度生日"}
