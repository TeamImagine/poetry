{"author":"曾几","id":249232,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄仄仄平仄平。","仄仄平平平仄仄，平平仄仄仄平平。"],"paragraphs":["西湖地僻少人知，隐吏官曹占作池。","浩荡芙蕖风过夜，扶疏杨柳月明时。","虽多不用一钱买，纵少足供千首诗。","但使尊中深贮此，卮刀细薄可无饥。"],"title":"风月堂二首  其一"}
