{"author":"曾由基","id":109533,"strains":["平平仄平平，仄仄仄仄平。","平平仄平平，平○仄仄平。","仄平○○平，仄仄仄仄平。","平平仄仄仄，仄仄平仄平。","仄平平平平，平仄仄仄平。","仄平平仄平，○仄平平平。","平仄平平平，平仄平平○。","仄○仄平仄仄平，仄仄平○平仄平。"],"paragraphs":["人人羡登仙，去作上界游。","谁知世蒙恩，公其晦叔流。","众芳正回春，一叶偶似秋。","灵修岂数化，宿莽休槛洲。","却怜贪荣人，前后几蜃楼。","策今陈洛阳，疏肯谀沧州。","阊阖浮云开，台阁清风留。","所期共推庆历车，可复偏重元祐舟。"],"title":"用坡仙郁孤台韵送郑绣使还朝"}
