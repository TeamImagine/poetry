{"author":"米芾","id":211786,"strains":["仄仄仄仄仄，○平仄平平。","平仄仄仄仄，平○仄平平。","平平仄仄平，平平仄平平。","仄仄仄仄仄，平仄仄仄平。","平平平平平，仄仄平仄平。","平平平仄仄，平仄仄平平。"],"paragraphs":["欲雨气不透，庭梧有栖烟。","回首望北固，云藏浄名天。","呼童速具舆，凭高览山川。","隠见岂不好，开霁景固全。","须臾刚风流，湛湛清露圆。","归途知有伴，华月上丹渊。"],"title":"甘露作呈夷旷"}
