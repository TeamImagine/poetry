{"author":"温庭筠","id":26163,"strains":["平平仄仄仄，仄平平仄平。","平仄○平仄，仄仄仄平平。","平平平仄仄，平仄仄平平。","仄仄仄○仄，仄平○仄○。","平平仄○仄，仄仄仄平○。","仄平平仄仄，仄平仄平平。"],"paragraphs":["辞荣亦素尚，倦游非夙心。","宁复思金籍，独此卧烟林。","闲云无定貌，佳树有余阴。","坐久芰荷发，钓阑茭苇深。","游鱼自摇漾，浴鸟故浮沈。","唯君清露夕，一为洒烦襟。"],"title":"酬友人"}
