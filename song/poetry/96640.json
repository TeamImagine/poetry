{"author":"陈宓","id":96640,"strains":["平平仄○○，平仄平仄平。","平仄○平仄，平○仄平平。","平仄仄平平，平平○仄平。","平仄○仄仄，○○仄平平。","平平仄平仄，仄○平仄平。","仄平仄平仄，仄仄仄仄平。","仄平仄仄仄，仄仄○平平。","○○仄仄仄，仄仄仄仄平。"],"paragraphs":["西山老禅叟，依厂安数椽。","趺坐看东海，沧溟几桑田。","前此复谁居，今逾三百年。","锺鼓如一日，从教岁徂迁。","人生苦浮脆，乃过金石坚。","彼人尚能尔，况是古圣贤。","石床对石室，静坐思悠然。","相期在晚暮，用以补我愆。"],"title":"东湖四咏  其四"}
