{"author":"刘沧","id":26653,"strains":["平仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","仄平平仄平平仄，平仄仄平仄仄平。"],"paragraphs":["南泛孤舟景自饶，蒹葭汀浦晚萧萧。","秋风汉水旅愁起，寒木楚山归思遥。","独夜猿声和落叶，晴江月色带回潮。","故园新过重阳节，黄菊满篱应未凋。"],"title":"送李休秀才归岭中"}
