{"author":"陈舜俞","id":146572,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄平平平仄平仄，仄平平仄仄平平。"],"paragraphs":["城头古木未知春，官柳柔条日日新。","门巷旋开沽酒市，郊原便有踏青人。","风烟乍入禽初好，网罟犹多雉肯驯。","拟为芳时对樽斝，愧无心事乐天均。"],"title":"南阳春日十首  其一"}
