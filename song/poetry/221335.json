{"author":"释智圆","id":221335,"strains":["仄平仄平仄，平仄平平仄。","平仄仄仄平，平仄平平仄。","平平仄平仄，仄仄仄仄仄。","○仄仄平仄，平○仄仄仄。","平仄仄仄平，仄平平仄仄。","平平平仄仄，平平仄平仄。"],"paragraphs":["闭门业文翰，谁谓溪山陋。","闲卧贵道肥，谁谓形容瘦。","斯言欲无玷，内省庶不疚。","深识浅江海，宽量窄宇宙。","邻女少学嚬，海夫多逐臭。","时来松下坐，清风满怀袖。"],"title":"山中自叙"}
