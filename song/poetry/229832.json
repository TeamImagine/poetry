{"author":"苏过","id":229832,"strains":["平平仄仄仄，平仄仄○仄。","仄平平平仄，仄仄仄仄仄。","平平仄仄仄，仄仄平仄仄。","平平仄仄仄，仄仄仄平仄。","仄○○仄平，平仄平○仄。","仄平仄平平，○平平仄仄。"],"paragraphs":["居闲本可乐，闲久复难度。","此心苟无著，永日未易暮。","平生有习气，但对黄卷语。","诗书与博弈，等是忘闲具。","不如观此心，安用徒劳苦。","湛然返灵源，当求无所住。"],"title":"北山杂诗十首  其七"}
