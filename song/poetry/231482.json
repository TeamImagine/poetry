{"author":"谢薖","id":231482,"strains":["○平平○平，○仄平仄仄。","平平仄○仄，平仄仄仄仄。","仄平平仄仄，仄仄○平仄。","平○仄仄仄，仄仄仄平仄。","仄平平仄○，仄仄平仄仄。","平平平平仄，○仄仄平仄。","仄仄○仄平，仄仄平仄仄。","？平平仄平，仄仄仄仄仄。","仄○平平仄，仄仄仄仄仄。","平仄平仄仄，仄仄平仄仄。","平平平仄仄，仄仄仄仄仄。","平○仄仄○，平平仄○仄。"],"paragraphs":["长怀乌衣游，亲姓何戚戚。","吾曹乃其后，何不迨往迹。","向来鸿雁影，旷若参辰隔。","沉思不可见，伫立久凄恻。","去年霜霰中，送别衢路侧。","今年冬风至，犹未见颜色。","念我如楚囚，欲往终未得。","倘能为我来，不远道里百。","要观衡茅下，有此座上客。","新酿秋已熟，老菊寒尚拆。","弥年心拂郁，可以一笑释。","仍当戒后乘，联翩载三益。"],"title":"分韵招无逸兄得益字"}
