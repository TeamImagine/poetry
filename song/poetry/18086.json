{"author":"吴芾","id":18086,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["领客闲登木杪亭，坐来四面对峥嵘。","野田散漫高低绿，湖水弥茫远近清。","览胜喜穷千里目，放怀笑引百壶倾。","酒阑未用忙归去，更看亭前海月明。"],"title":"和王致君见寄望海亭诗"}
