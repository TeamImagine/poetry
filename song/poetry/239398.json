{"author":"孙觌","id":239398,"strains":["平平仄仄仄，仄仄平平仄。","平平仄仄平，仄仄仄○仄。","平仄平仄平，仄仄平仄仄。","平平平平仄，仄仄平平仄。","平平仄○平，仄仄平仄仄。","平平仄仄仄，仄仄仄○仄。","仄平平仄仄，仄仄仄平仄。","平平仄仄平，平平仄平仄。"],"paragraphs":["歌终白玉烂，梦觉黄粮熟。","斯人已寂寥，皎皎在空谷。","谁令黔首愚，竟坐城旦读。","光芒丰城剑，恸哭荆山玉。","邹郎乃其徒，阅世何烛局。","高风渺不嗣，句法此遗躅。","火攻真下策，吊古悼秦俗。","骊山一炬燔，鸡林万金赎。"],"title":"诵次魏诗"}
