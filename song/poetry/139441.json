{"author":"陈著","id":139441,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["占得资身话柄高，六鳌岛上足逍遥。","南风又送飞霞佩，北道相期明月桥。","要坐虎皮专说易，肯携凤侣共吹箫。","此行直上青霄去，不比闲缠鹤背腰。"],"title":"诗送读易堂张碧窗之扬"}
