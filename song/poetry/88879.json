{"author":"郑瀛","id":88879,"strains":["平平仄仄平仄平，仄平仄仄平平平。","平平平仄仄仄仄，仄平仄仄仄平平。","仄平○仄仄平仄，平平仄仄仄平仄。","仄平仄仄仄仄平，仄仄平平平仄仄。"],"paragraphs":["吾乡葛氏真好奇，凿开石井山之湄。","寒波清冽不受暑，主人爱取沁诗脾。","百年兴废事非昔，莓苔剥落土花碧。","我来拂拭已忘言，落叶西风秋析析。"],"title":"葛井涵秋"}
