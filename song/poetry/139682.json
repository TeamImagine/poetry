{"author":"陈著","id":139682,"strains":["仄平平，仄平平，仄仄仄仄平平平。","仄平仄仄仄仄○，仄仄仄仄平平平。","平仄仄仄平仄仄，仄仄仄仄平平平。","仄平平仄平仄仄，平平仄平平平○。","○平仄○仄仄仄，平仄仄仄平平○。","仄平平仄平平仄，仄平仄○平平仄。","平平仄仄仄平仄，仄仄仄仄○平平。","仄平平，仄平平，○平平仄仄仄○。","仄平平平仄平仄，平平仄仄平平平。","仄仄仄平仄仄仄，平平仄仄平平平。","仄平仄仄仄仄仄，仄仄仄平平仄平。","仄平仄平仄平仄，○仄仄仄仄仄平。","仄仄平平仄平仄，仄平平仄○○平。","仄平仄仄仄平仄，仄仄仄仄○仄平。","仄仄仄仄仄平仄，○平仄仄平○平。","仄仄平仄仄仄仄，平仄仄仄仄仄○。","仄平平仄○仄仄，仄仄平仄仄仄○。","仄平平仄仄仄仄，仄仄平仄○平平。","平○仄仄仄仄仄，平仄仄平平平○。"],"paragraphs":["卖花声，卖花声，识得万紫千红名。","与花结习夙有分，宛转说出花平生。","低发缓引晨气软，此断彼续春风萦。","九街儿女芳睡醒，争先买新开门迎。","泥沙视钱不问价，惟欲荡意摇双睛。","薄鬟高髻团团插，玉盆巧浸金盆盛。","人心世态本浮靡，庶几治象犹承平。","卖花声，卖花声，如今风景那可评。","向时楼台买花户，凄烟落日迷荆榛。","但见马嘶逐水草，狐狸白昼嗥荒城。","万花厄运至此极，纵有卖声谁耳倾。","我生不辰苦怀旧，如病入痼酒宿酲。","况被春风暗撩拨，傍无知我难号鸣。","忽焉夜枕发为梦，恍恍惚惚行故京。","一唱再唱破垣隔，闻声不见花分明。","谓此何日尚有此，倾面大恸泪纵横。","久而方觉更哽塞，拥被危坐百感并。","我年今已七十一，岂是年少闲关情。","天空地阔说不尽，山外杜鹃啼残更。"],"title":"夜梦在旧京忽闻卖花声有感至于恸哭觉而泪满枕上因趁笔记之"}
