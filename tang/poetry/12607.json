{"author":"王绩","id":12607,"strains":["平平仄平仄，仄平仄平仄。","仄仄○仄平，仄仄○平仄。","平平仄平○，平仄平平仄。","仄仄平平平，平○仄平仄。","平○仄平仄，仄仄平平仄。","仄平仄仄平，平平○仄仄。","仄平平仄○，平平平仄仄。"],"paragraphs":["幽人在何所？紫岩有仙躅。","月下横宝琴，此外将安欲。","材抽峄山干，徽点昆丘玉。","漆抱蛟龙唇，丝缠凤凰足。","前弹广陵罢，后以明光续。","百金买一声，千金传一曲。","世无锺子期，谁知心所属。"],"title":"古意六首 一"}
