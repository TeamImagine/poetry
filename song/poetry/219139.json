{"author":"宗泽","id":219139,"strains":["仄平仄○仄，○仄○平平。","平平仄平平，平仄平仄平。","仄仄仄平平，仄平仄平平。","仄平仄平仄，仄平仄○平。","○仄仄○平，仄平平仄平。","平平○仄平，平平仄平平。","仄仄仄仄平，仄平平仄平。","仄平平仄平，仄仄仄平平。","平平仄平平，平平仄平平。"],"paragraphs":["八年坐亲党，泯伏长安城。","甘心傍松楸，申我儿子情。","闭户慨岩廊，读书笑金籯。","力田固为政，课童乃司兵。","深病骨相寒，不蒙轩冕荣。","维天临万邦，搜罗世豪英。","我友挽出之，大人今继明。","古无忠孝全，泣涕去丘茔。","为翁大门闾，翻然以东征。"],"title":"东上辞松楸一首"}
