{"author":"李颀","id":53959,"strains":["仄仄平仄仄，仄平○仄○。","平平仄平仄，仄仄平平平。","仄仄仄平仄，平平平仄平。","仄平平仄仄，平仄仄平平。","仄仄仄平仄，平平平仄平。","平平平仄仄，仄仄仄平平。","仄仄仄平仄，仄平平仄平。","仄平仄平仄，平仄仄平○。","○仄仄平仄，平平平仄平。","平平平仄仄，仄仄仄平○。"],"paragraphs":["寸禄言可取，托身将见遗。","惭无匹夫志，悔与名山辞。","绂冕谢知己，林园多后时。","葛巾方濯足，蔬食但垂帷。","十室对河岸，渔樵祗在兹。","青郊香杜若，白水映茅茨。","昼景彻云树，夕阴澄古逵。","渚花独开晚，田鹤静飞迟。","且复乐生事，前贤为我师。","清歌聊鼓楫，永日望佳期。"],"title":"不调归东川别业"}
