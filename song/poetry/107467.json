{"author":"王迈","id":107467,"strains":["平仄仄仄仄平仄，平平平仄仄平仄。","仄仄平○仄仄平，○平仄○平平仄。","平平平仄仄仄○，平平平仄仄仄仄。","仄平平仄仄仄仄，仄平仄仄平仄仄。","平平仄仄仄仄平，仄仄○平○仄仄。","平平仄仄仄○平，平○仄平○○仄。","平平仄仄仄仄平，仄仄平平仄仄仄。","平平仄仄仄仄平，平平平○平○仄。","○仄仄平仄仄平，平仄平平平仄仄。","仄平仄仄平平平，平平仄仄○平仄。"],"paragraphs":["诗赋不直一杯水，明经谈笑博青紫。","两石争如识一丁，长枪得胜毛锥子。","夫君稽古岁月深，雕虫童习素所耻。","奋身刀剑亦借径，未能免俗聊尔耳。","朝来免胄翰墨场，妙发穿杨三昧矢。","神人换鼻许正郎，朱衣点头相行李。","仙霞绝顶雪漫天，快上扶摇九万里。","明春跃马白玉京，都人争看龙烧尾。","应笑向来点额人，方上桥门趋剑履。","便须破费千黄金，邀侬一醉长安市。"],"title":"送洪承信儒发西上"}
