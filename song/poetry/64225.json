{"author":"赵公豫","id":64225,"strains":["○平仄仄平平仄，仄仄平平仄平仄。","仄仄平平仄仄仄，平平仄仄平仄仄。","仄平仄仄仄平平，仄仄平平平仄仄。","仄平○仄仄平○，仄仄平平○仄仄。","仄平仄仄○仄平，仄仄平平○仄仄。","平平○仄平仄○，平仄平平仄平仄。","平平仄仄仄平平，仄仄平平仄平仄。","仄仄平平仄仄平，仄仄平平○平仄。","仄平平仄平平○，仄仄平平平仄仄。","仄平平仄仄平平，平仄○平平仄仄。","仄平仄仄仄仄平，平○仄仄平平仄。","○仄平平仄○平，仄仄仄平仄平仄。","平平仄仄仄平平，仄平○仄平平仄。"],"paragraphs":["扁舟直入南州界，屈曲河流势澎湃。","浩荡银涛气灏漫，渊源不竭通九派。","昔年作客豫章城，弗睹高楼恒介介。","再来胜地续前缘，画栋雕梁称绝快。","子安一赋传古今，俯视群言犹草芥。","西山苍翠无变更，南浦烟云几成败。","凭栏睇视爽凡襟，惹起狂情破游戒。","敏饮醇醪似蔗浆，细览词章如披薤。","寄身天地原宽闲，我独伊何逢险隘。","落霞孤鹜景偏幽，秋水长天恬不怪。","信知造物有化工，能参妙义方无疥。","长啸楼头逸兴豪，得意忘言绝机械。","匡庐有约次游遨，务须了却林泉债。"],"title":"滕王阁怀古和新会马持国韵"}
