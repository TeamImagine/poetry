{"author":"范成大","id":43924,"strains":["平仄仄平仄，平平平仄平。","平平仄平仄，仄仄仄仄平。","仄○仄仄平，仄仄仄平平。","○仄仄平仄，平平仄平○。","仄仄○仄仄，平平仄平○。","仄平仄仄平，仄仄仄仄平。"],"paragraphs":["斜景下天末，烟霏酣夕红。","余晖染江色，潋滟琥珀浓。","我从落日西，忽到大江东。","回首旧游处，曛黄锦城中。","药市并乐事，歌楼沸晴空。","故人十二阑，岂复念此翁。"],"title":"九月八日泊池口"}
