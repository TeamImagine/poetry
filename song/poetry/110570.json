{"author":"刘克庄","id":110570,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["江浙膏腴动渺然，惟闽硗薄少平川。","可怜老子扶凋邑，绝似吾民垦瘠田。","稍喜一犂翻宿雨，聊为三爵礼高年。","太平主相调元气，春在桑畦麦垅边。"],"title":"劳农二首  其一"}
