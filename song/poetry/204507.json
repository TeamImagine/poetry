{"author":"黄裳","id":204507,"strains":["平平平，平平仄仄平平平。","仄平仄仄仄仄仄，仄○仄仄仄平平。","平平仄，平平平仄平平仄。","○平○仄仄仄平，仄仄平平仄平○。","○平仄仄平仄平，仄平平仄平○○。","平平仄仄仄仄仄，仄仄○平平仄平。"],"paragraphs":["春来时，春红照我衔清杯。","老僧朴野自合道，只从一笑忘形骸。","秋时到，诗翁清瘦秋容老。","吟成兴尽可以归，一雨岩前恰初过。","劳生自适能几人，白云流水谁相亲。","黄金满屋莫使悟，悟便输他方外春。"],"title":"再游普光寺"}
