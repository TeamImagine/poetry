{"author":"贾岛","id":25989,"strains":["仄仄仄平平，平○仄仄平。","仄平平仄仄，仄仄仄○平。","仄仄平平仄，仄平平仄平。","仄平仄仄仄，平仄仄平○。","仄仄平平仄，平平仄仄平。","平平仄仄仄，○仄仄平平。"],"paragraphs":["出入土门偏，秋深石色泉。","径通原上草，地接水中莲。","采菌依余枿，拾薪逢刈田。","镊挦白发断，兵阻尺书传。","避路来华省，抄诗上彩笺。","高斋久不到，犹喜未经年。"],"title":"原居即事言怀赠孙员外"}
