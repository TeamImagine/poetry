{"author":"陈舜俞","id":146602,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["灵溪流水碧潺湲，溪上清辉弟子园。","白叟荷锄春采药，黄冠敲磬夜朝元。","山中松叶堪为酒，路口桃花似有源。","自是游人无道骨，长生何必五千言。"],"title":"灵溪观"}
