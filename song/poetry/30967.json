{"author":"李流谦","id":30967,"strains":["平平平仄仄平平，平仄平平仄仄平。","平仄仄平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["鳞鳞新绿涨篙竿，飞雁声中岁已阑。","梅蘂尚能供冷淡，酒杯那复问甜酸。","征招不入幽人梦，节物空惊壮士肝。","趁取芳菲行乐去，丽词妍唱暖春寒。"],"title":"再赓佳什已致牵羊之请又辱不鄙垂教盖大巫困小巫欲视其颠踣为戏耳辄作二章以足小成之数  其一"}
