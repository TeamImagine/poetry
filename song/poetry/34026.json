{"author":"陆游","id":34026,"strains":["平平仄仄平仄仄，仄仄平○仄平仄。","仄平仄仄平仄仄，仄仄仄平平仄仄。","仄平仄仄仄平平，仄仄平平○平仄。","平平仄仄平○平，平仄平平○平仄。","平平仄仄仄仄仄，仄仄仄平仄平仄。","仄平平仄仄平平，仄平仄仄平平平。"],"paragraphs":["江城五月朝暮雨，雨脚才收水流础。","酒杯未把愁作病，麈柄欲拈谁共语。","有时暂解簿书围，独坐藤床看香缕。","林塘渺渺鸠正懽，帘幕阴阴燕新乳。","湖山旧隐入我梦，白首忘归独安取。","一生花里醉春风，即今愿作扶犁翁。"],"title":"念归"}
