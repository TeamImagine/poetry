{"author":"郑刚中","id":252108,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["都城判袂十年余，世路艰昏迹颇孤。","顾影不知天际雁，置身方类鼎中鱼。","危言空慕刘蕡策，痛哭难看贾谊书。","一笑何时成破涕，为君握手话区区。"],"title":"寄徐彦偲"}
