{"author":"刘敞","id":174568,"strains":["仄仄仄○平，平仄仄仄平。","○平仄仄平，仄仄平仄○。","仄仄平仄仄，平平仄平平。","平平仄平仄，仄仄平平平。","仄平仄仄平，仄仄○平平。","仄仄平仄平，仄平仄仄平。","平平仄仄仄，○仄○平平。","仄仄仄仄仄，平平仄平平。","仄平仄仄平，平仄○仄○。","仄仄仄仄平，仄仄仄平平。"],"paragraphs":["玉以二献珍，金以百炼精。","钱侯困踬时，讵免时俗轻。","感激生愤勇，辛勤就功名。","居然取高第，自此凌诸生。","谏官近冕旒，地望临公卿。","报国须荐贤，致君在举能。","萧朱尚结绶，张杜犹提衡。","小雅纪伐木，微禽识同声。","此风久已无，贤者当肯行。","念子早治装，复令世人惊。"],"title":"闻子飞作谏官寄隐直"}
