{"author":"王信","id":67546,"strains":["平平平仄平○仄，仄平平平仄平仄。","平平仄仄仄仄平，平仄平平○○仄。","平○平仄仄平○，平仄仄仄平平平。","平平仄仄平仄仄，○仄平仄平平平。","○平仄○平仄仄，○仄平○仄○仄。","仄平平仄仄平平，仄仄仄平平仄仄。","平平平仄平仄平，○○仄平仄仄○。","平平平仄仄仄○，仄仄仄仄平平平。"],"paragraphs":["先生原是山中客，仅能扬雄一区宅。","穷冬十日不出门，群玉峰前看三白。","谁将名字落人间，丹陛入对天开颜。","江城作牧多暇日，犹有余力穷跻攀。","膏肓不除泉石念，胜处何如眼中见。","四明风月岂无情，要是岁寒心不变。","晴檐初晃云母光，庭中已休雁鹜行。","玲珑元不碍达观，下视万物俱清凉。"],"title":"雪窗"}
