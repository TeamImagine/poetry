{"author":"陆游","id":33287,"strains":["仄平仄平仄仄仄，平平仄仄平平仄。","仄平仄仄平仄平，平平平平仄平仄。","平○仄仄仄平平，仄仄仄平平仄仄。","仄○仄仄平仄仄，仄仄平平仄平仄。","仄仄平平平仄平，仄仄仄仄仄○平。","仄平仄仄仄○平，平平仄仄平仄平。"],"paragraphs":["我游四方不得意，阳狂施药成都市。","大瓢满贮随所求，聊为疲民起憔悴。","瓢空夜静上高楼，买酒卷帘邀月醉。","醉中拂剑光射月，往往悲歌独流涕。","刬却君山湘水平，斫却桂树月更明。","丈夫有志苦难成，修名未立华发生。"],"title":"楼上醉歌"}
