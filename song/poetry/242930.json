{"author":"李纲","id":242930,"strains":["平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["南去北来皆岁暮，流年苒苒过光阴。","江南须信风烟好，浙右方虞寇盗深。","云外山深横笔格，月中滩响叠琴心。","卧龙三顾今寥落，抱膝空为梁甫吟。"],"title":"弋阳道中"}
