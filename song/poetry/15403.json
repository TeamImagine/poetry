{"author":"刘子翚","id":15403,"strains":["仄仄平平平仄平，平平仄仄仄平平。","仄平平仄平仄仄，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["戏马英雄安在哉，闲因九日上崔嵬。","步穷岩壑身忘倦，望尽乾坤意始开。","已向晚风伴落帽，可无新菊共浮杯。","佳时及早须行乐，老境侵人咄咄来。"],"title":"九日登北山"}
