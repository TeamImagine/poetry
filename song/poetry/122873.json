{"author":"徐元杰","id":122873,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["躬承清问及年丰，蚕麦今还与旧同。","稼穑艰难周圣虑，农桑劝课即田功。","志民深闵僖公雨，勤业犹存豳国风。","恳恳召和关主德，我皇心直与天通。"],"title":"入讲论语二首  其二"}
