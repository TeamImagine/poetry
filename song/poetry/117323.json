{"author":"释元肇","id":117323,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["露白风清八月时，晨光初度透熹微。","更添来岁一分健，便是浮生七十稀。","识得荣枯皆是妄，了知出处未全非。","旁人不用相薰祝，自有天香桂子飞。"],"title":"丁巳生朝"}
