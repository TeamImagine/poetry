{"author":"释德洪","id":229371,"strains":["○平仄平，平平仄○。","仄平○平，仄仄仄仄。","仄仄平仄，仄仄平仄。","仄仄仄平，仄仄○仄。","仄○仄○，仄仄仄仄。","○仄仄仄，仄平○仄。","平平仄仄，仄○平平。","仄仄○平，平仄仄平。","仄仄平仄，平平平仄。","仄仄平平，○平仄仄。"],"paragraphs":["长沙大虫，声威甚重。","独眠空林，百兽震恐。","寂子儿戏，见不知畏。","引手捋须，几缺其耳。","大空小空，是虎是你。","如备与觉，可撩其尾。","嗟今衲子，眼如裴旻。","但见其彪，安识虎真。","我拜公像，非存非没。","百尺竿头，行尘勃勃。"],"title":"长沙岑大虫真赞"}
