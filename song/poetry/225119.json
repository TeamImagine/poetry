{"author":"饶节","id":225119,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闹市丛边荆棘侵，旃檀独秀旧园林。","俊驹昔是吾家瑞，老鹤今犹万里心。","短笛凄清秋水阔，乱山高下白云深。","当年得力分明处，𥩟听炉香演一音。"],"title":"答惠海首座五首海乃圆照禅师小师  其一"}
