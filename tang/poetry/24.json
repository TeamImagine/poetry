{"author":"太宗皇帝","id":24,"strains":["平平平仄仄，仄仄仄平平。","仄仄平平仄，平仄仄平平。","仄○平仄仄，平平仄仄平。","仄平仄平仄，仄仄仄平平。","平平平仄仄，仄仄仄平平。","平平平仄仄，仄仄仄平平。","仄平平仄仄，平平仄仄平。","仄仄仄平仄，平仄仄平平。"],"paragraphs":["韶光开令序，淑气动芳年。","驻辇华林侧，高宴柏梁前。","紫庭文珮满，丹墀衮绂连。","九夷簉瑶席，五狄列琼筵。","娱宾歌湛露，广乐奏钧天。","清尊浮绿醑，雅曲韵朱弦。","粤余君万国，还惭抚八埏。","庶几保贞固，虚己厉求贤。"],"title":"春日玄武门宴群臣"}
