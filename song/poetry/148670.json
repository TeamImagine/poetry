{"author":"方回","id":148670,"strains":["○平仄仄平平仄，仄平仄仄○平仄。","○平仄○○平○，平平仄仄平平仄。","仄仄仄仄仄仄平，平平仄仄平平平。","仄仄平仄平平平，仄○仄仄平平平。","仄平平平仄平仄，仄平仄仄平平仄。","平平平仄仄平平，仄仄平平仄平仄。"],"paragraphs":["闲愁不断连天远，浊醪快似并州剪。","兴亡得丧横胸中，冰消雪释春风转。","我本不学抱朴翁，何修致此丹砂容。","服食呼吸能还童，不如但饮瑠璃锺。","宝莲山南屡簪聚，醉乡不省归来处。","东邻西舍姓名谁，但记门前大樗树。"],"title":"白云山房次韵马道士虚中三首  其一"}
