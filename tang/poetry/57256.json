{"author":"岑参","id":57256,"strains":["平平仄仄平仄平，平平仄仄仄平○。","仄平仄仄仄平仄，仄仄平平仄○仄。","平○仄仄仄平平，仄仄平平○仄平。","平平平平平仄仄，平平仄仄仄平仄。","仄仄平平仄仄○，平平平平平仄平。","○平平平仄仄仄，平仄仄平仄仄仄。","○仄平平仄仄平，仄平仄仄平平平。","仄○平仄仄平仄，平仄平平平仄平。"],"paragraphs":["天山有雪常不开，千峰万岭雪崔嵬。","北风夜卷赤亭口，一夜天山雪更厚。","能兼汉月照银山，复逐胡风过铁关。","交河城边飞鸟绝，轮台路上马蹄滑。","晻霭寒氛万里凝，阑干阴崖千丈冰。","将军狐裘卧不暖，都护宝刀冻欲断。","正是天山雪下时，送君走马归京师。","雪中何以赠君别，惟有青青松树枝。"],"title":"天山雪歌送萧治归京"}
