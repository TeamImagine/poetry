{"author":"陈造","id":58721,"strains":["○仄仄仄仄，仄仄仄仄平。","仄仄平平仄，平○○仄平。","平平仄○仄，仄仄平仄平。","平平仄平仄，仄仄平平平。","仄平平平平，平仄平平○。","平平仄平仄，○仄仄仄平。","平仄仄仄仄，平仄平仄平。","平仄平仄仄，仄仄平平平。"],"paragraphs":["离合定有数，抚事尚忍言。","忆掎枚邹袂，游从如兔园。","堂堂绣衣老，凛凛云锦篇。","繄公笑谭尔，讽玩良超然。","效颦徒区区，睎驾嗟无缘。","登楼漫多感，漂泊类仲宣。","窊石取供醉，孤子真次山。","东望搔白首，不独悲流年。"],"title":"程帅和陶二诗见忆次韵"}
