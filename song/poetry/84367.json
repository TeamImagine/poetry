{"author":"曹彦约","id":84367,"strains":["仄平仄平仄，仄仄平平○。","平平仄仄仄，仄仄平仄平。","仄平平平平，仄仄仄仄平。","平平仄仄平，平仄仄仄平。","平平仄仄平，仄仄平仄平。","仄仄平平仄，仄仄平仄○。","平○仄仄平，仄仄仄平平。","○平仄平○，仄仄仄平○。","仄仄平仄平，仄○仄○平。","平○平仄平，平○平仄平。","平平平仄平，平仄仄仄平。"],"paragraphs":["使君轶何武，未去民先思。","平生爱我意，玉立无玷疵。","迩来祁寒咨，已赋白雪词。","阳春有脚来，云意夜四垂。","天公亦小儿，布置人未知。","美满丰年意，万里光陆离。","璇题庾亮楼，柳絮习家池。","监州有佳思，往往似佺期。","格律前缓声，比兴莫相疑。","平分风月余，时吟冰柱诗。","明年朝雪宫，同上万寿卮。"],"title":"喜雪次倅车韵呈使君"}
