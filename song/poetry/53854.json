{"author":"项安世","id":53854,"strains":["平平仄仄仄仄平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["芙蕖供色更供丝，缉就沙溪水面漪。","疏密整斜于雪似，香轻软细与风宜。","集裳妙得灵均意，织藕新翻蜀客词。","唤作似花还得否，只应花却似渠伊。"],"title":"纱诗"}
