{"author":"李白","id":56034,"strains":["仄仄仄平仄，仄平平仄平。","平平平平平，仄○平平○。","平平仄平平，仄仄○平平。","平仄平仄仄，平仄仄平平。","平平仄仄仄，平平仄平平。","平仄仄仄平，仄○仄平平。","平仄平仄仄，平○仄平平。","○平仄仄仄，仄仄平平平。","平仄平仄平，仄○平仄平。","仄平○○仄，仄仄仄平平。","○仄平仄平，平平仄平○。","仄仄平仄仄，平平仄平平。","仄仄平仄仄，○○平仄○。"],"paragraphs":["大国置衡镜，准平天地心。","群贤无邪人，朗鉴穷情深。","吾君咏南风，衮冕弹鸣琴。","时泰多美士，京国会缨簪。","山苗落涧底，幽松出高岑。","夫子有盛才，主司得球琳。","流水非郑曲，前行遇知音。","衣工剪绮绣，一悮伤千金。","何惜刀尺余，不裁寒女衾。","我非弹冠者，感别但开襟。","空谷无白驹，贤人岂悲吟。","大道安弃物，时来或招寻。","尔见山吏部，当应无陆沈。"],"title":"送杨少府赴选"}
