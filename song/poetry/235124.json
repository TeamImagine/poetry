{"author":"卢襄","id":235124,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["自戴渊明漉酒巾，食鲑甘作庾郎贫。","虽无残菊簪华髪，赖有青山似故人。","几处鸦鸣牛背雨，经年衣犯马蹄尘。","待携神武朝衫去，还我烟溪漱石身。"],"title":"途中书怀寄奉化知县二首  其一"}
