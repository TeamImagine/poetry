{"author":"唐彦谦","id":31455,"strains":["仄仄仄平仄，平平平仄平。","仄仄○○仄，仄仄仄平平。","仄仄平平仄，平平仄仄平。","平平平仄仄，仄○仄平平。","平○平平仄，平平仄仄平。","仄○平仄仄，仄仄仄平平。","仄仄平平仄，平平仄仄○。","平平仄仄仄，○仄仄平平。","仄仄平○仄，平平○仄平。","仄平平仄仄，仄仄仄平○。"],"paragraphs":["绮陌夜来雨，春楼寒望迷。","远客迎燕戏，乱响隔莺啼。","有恨开兰室，无言对李蹊。","花欹浑拂槛，柳重欲垂堤。","灯檠昏鱼目，薰炉咽麝脐。","别轻天北鹤，梦怯汝南鸡。","入户侵罗幌，捎檐润绣题。","新丰树已失，长信草初齐。","乱蝶寒犹舞，惊乌暝不栖。","庾郎盘马地，却怕有春泥。"],"title":"春雨"}
