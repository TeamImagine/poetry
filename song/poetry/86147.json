{"author":"韩淲","id":86147,"strains":["仄仄○平仄，平平仄平平。","平平平仄平，仄仄平○平。","平平平仄平，○仄仄平○。","仄仄仄平仄，○平仄平平。","○平仄仄平，仄平仄○仄。","仄平仄仄平，平平仄○平。","平平仄仄仄，仄仄平平平。","平平仄仄仄，仄仄平仄平。","平平仄仄仄，仄仄平平仄。","平○平平仄，○仄平平平。","平平仄平仄，仄仄仄仄平。","平平仄○仄，仄仄平平○。"],"paragraphs":["暑雨过林壑，青青发幽香。","徘徊湖水边，路转山横岗。","朱门严古祠，中有水仙王。","配食者谁子，三贤坐高堂。","当年处士庐，郁然眇相望。","故侯白与苏，龙章照钱塘。","人生死即已，姓字何芬芳。","修名贵自立，隠德千古光。","文章发政事，百世胡能忘。","因看游鱼潜，更想冥鸿翔。","微官得休沐，况复五月凉。","兹游获胜践，不觉歌声长。"],"title":"题钱塘三贤堂"}
