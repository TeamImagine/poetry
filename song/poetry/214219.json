{"author":"陈师道","id":214219,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["剑珮声来合玉除，骐驎烟上暗金铺。","近臣先识天颜喜，九奏初知昼景舒。","东海为田将几见，南山称寿已三呼。","欲知帝力今多少，醉舞行歌塞道涂。"],"title":"兴龙节致语口号"}
