{"author":"曹彦约","id":84387,"strains":["○平仄仄○仄仄，仄仄仄○○仄仄。","平平平仄仄○平，平○仄仄平平仄。","平平仄仄仄平平，仄仄平平平仄仄。","○○仄仄仄平平，仄仄平平○仄仄。","仄仄仄平平仄仄，仄平○仄平仄仄。","平平仄仄平平平，平仄○平平仄仄。","平○仄仄仄仄仄，平平○仄○平仄。","平仄平平仄仄平，仄仄平平平仄仄。","仄平平平○仄仄，仄仄平平仄仄仄。","平平仄仄仄平平，仄平仄○平平仄。","仄仄平平仄仄平，平仄平平○仄仄。"],"paragraphs":["三农一命如纸薄，已定盖藏犹不乐。","年来悭雪意如何，抟空岁事堪隃度。","新夸两白已呈祥，数日天工还作恶。","栽培玉屑界琼田，指顾同云藏碧落。","万象改容龙战野，满船空载鱼纵壑。","诗才唤起金闺人，坡上传香梅缀萼。","明当改选岁又稔，扬州骑得缠腰鹤。","家有灵光独岿然，事感鸰原惊已昨。","岂无他人和者寡，不有阿咸几落寞。","关心不见九华楼，旧游莫叹登云阁。","与我新诗字字奇，珠玉盈怀分陆橐。"],"title":"季直经干喜得三白次师绎韵见饷走笔奉和"}
