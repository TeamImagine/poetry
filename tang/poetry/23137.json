{"author":"张九龄","id":23137,"strains":["平平仄平仄，平仄仄平平。","平仄仄平○，平平平仄平。","平平仄平仄，仄仄仄○平。","仄仄平平仄，平平仄仄平。","仄平○仄仄，平仄○平平。","仄仄平平仄，平平仄仄○。"],"paragraphs":["高斋复晴景，延眺属清秋。","风物动归思，烟林生远愁。","纷吾自穷海，薄宦此中州。","取路无高足，随波适下流。","岁华空冉冉，心曲且悠悠。","坐惜芳时歇，胡然久滞留。"],"title":"高斋闲望言怀"}
