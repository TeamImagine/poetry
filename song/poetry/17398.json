{"author":"曾惇","id":17398,"strains":["平平仄平仄，仄仄仄仄平。","平平平平仄，仄仄平平平。","仄○仄平仄，仄仄仄仄平。","平平仄仄平，仄仄仄仄平。","仄平仄仄○，仄仄仄仄○。","平平平仄○，仄平仄平平。","仄仄仄仄仄，平平仄○平。","仄平○仄平，平仄仄仄平。"],"paragraphs":["洪郎雅吴语，不减贺季真。","开轩风烟上，爽气朝朝新。","手栽渭川竹，坐对北海尊。","平生耐久朋，岁晚独此君。","此君不可疏，亦复未易亲。","纷纷桃李行，岂容托清尘。","退食静隠几，微风冷衣巾。","乃知王子猷，真是我辈人。"],"title":"清閟堂"}
