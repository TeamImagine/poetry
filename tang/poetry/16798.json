{"author":"白居易","id":16798,"strains":["仄平仄仄仄仄平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["大红斾引碧幢旌，新拜将军指点行。","战将易求何足贵，书生难得始堪荣。","离筵歌舞花丛散，候骑刀枪雪队迎。","应笑蹉跎白头尹，风尘唯管洛阳城。"],"title":"送徐州高仆射赴镇"}
