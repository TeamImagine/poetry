{"author":"彭汝砺","id":201652,"strains":["仄仄平平仄仄平，仄平仄仄仄仄仄。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["未得从君醉宴亭，坐无酒意正醒醒。","云飞野壁春心远，蝶悮花枝昼梦惊。","草履踏泥寻曲径，纱衣冒雨上重城。","金丝不厌幽闺地，时向高风叶一声。"],"title":"宴亭一首"}
