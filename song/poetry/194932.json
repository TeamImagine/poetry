{"author":"苏轼","id":194932,"strains":["仄仄平平平，平平仄平○。","平仄平平平，平○仄仄仄。","仄平仄平仄，仄仄仄平仄。","平○平仄平，仄仄○平仄。","平平仄平仄，仄仄平○仄。","仄○○仄仄，仄仄仄仄仄。","○平仄仄平，仄仄平平仄。","平平仄平仄，平仄仄仄仄。","仄平仄平仄，仄仄平平仄。","平平仄平平，仄仄仄○仄。"],"paragraphs":["得郡书生荣，还家昔人重。","而况东西川，千骑许上冢。","里门下车入，父老自惊耸。","端如何武贤，不事长卿宠。","清时养材杰，杞梓方培拥。","未应遗合抱，取用及把拱。","如君尚出麾，顾我宜耕垄。","先归谢先手，求去悔不勇。","岂云慕廉退，实自知衰冗。","为君扫棠阴，画像或相踵。"],"title":"送周正孺知东川"}
