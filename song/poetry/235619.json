{"author":"程俱","id":235619,"strains":["仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平仄仄仄平。","平仄平平平仄仄，平平平仄仄平平。"],"paragraphs":["接舆叩木狂歌处，犹有清泉出翠微。","不学痴人供水递，肯分余润及柴扉。","七瓯已办煎茶厄，三咽能忘啜菽饥。","身寄吴门声利窟，更思冰洞濯尘衣。"],"title":"谢张敏叔饷陆子泉"}
