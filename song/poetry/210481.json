{"author":"杨亿","id":210481,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["何年出蜀访南宗，深锁闲房翠藓重。","振锡忽闻游地肺，题门兼得谒人龙。","行吟一路高秋月，投宿斜阳远寺锺。","到日弥天清论罢，遍寻紫阁与圭峰。"],"title":"成都凤道人游终南山谒种征君"}
