{"author":"王舫","id":173137,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["榾柮炉头夜未阑，冰壶全觉漏声干。","前山草木疑长白，下界楼台尽广寒。","骚客忽惊梅片落，老农先作稻花看。","何当一奏平淮颂，坐使皇图九鼎安。"],"title":"次愚谷雪韵"}
