{"author":"孔平仲","id":203976,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["西垣种竹满庭隅，正值天街小雨初。","渐近凉风侵梦觉，已留清露滴吟余。","卜邻近喜苍苔满，托迹方惊上苑疏。","昨夜青藜光照席，绿阴相对小除书。"],"title":"和子瞻西掖种竹二首  其一"}
