{"author":"皮日休","id":27959,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["冥心唯事白英君，不问人间爵与勋。","林下醉眠仙鹿见，洞中闲话隐芝闻。","石床卧苦浑无藓，藤箧开稀恐有云。","料得虚皇新诏样，青琼板上绿为文。"],"title":"怀华阳润卿博士三首 二"}
