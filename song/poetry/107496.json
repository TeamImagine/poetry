{"author":"王迈","id":107496,"strains":["仄平平平平，平仄○仄平。","仄平平平仄，平仄仄平平。","平○仄平○，平仄仄平平。","○平平仄平，平平平仄○。","平平仄平平，平平仄仄平。","仄平平平平，仄平平平平。","仄平仄平平，○仄仄仄平。","仄平仄仄仄○仄，平平平仄平平平。","平仄仄仄平平平，平平仄仄平平平。","平平仄平仄仄仄，仄平平仄仄仄平。","仄仄平仄仄平仄，仄平仄平平仄平。"],"paragraphs":["欲知公之忠，须诵三谏诗。","欲知公之惠，须读万安碑。","朝廷得公重，天下失公悲。","骑鲸今几年，悠悠人见思。","今人愧前修，风流不可追。","立朝无刚容，突梯仍脂韦。","字民乏廉声，敲扑急茧丝。","不知富贵有磨灭，芳名姱节无穷时。","游子晚出公之乡，儿时敛衽公清规。","吁嗟九原不可作，每于清夜梦见之。","所以今日拜公像，浩歌出门双泪垂。"],"title":"温陵万安桥谒忠惠蔡公祠堂留题"}
