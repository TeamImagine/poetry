{"author":"杜甫","id":3344,"strains":["平仄平平仄仄平，平平仄仄仄平平。","平平仄仄平仄仄，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["秋尽东行且未回，茅斋寄在少城隈。","篱边老却陶潜菊，江上徒逢袁绍杯。","雪岭独看西日落，剑门犹阻北人来。","不辞万里长为客，怀抱何时得好开。"],"title":"秋尽"}
