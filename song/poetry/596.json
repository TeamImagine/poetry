{"author":"徐铉","id":596,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["祁祁甘雨正当春，草树精神一倍新。","匀洒农郊偏长麦，缓飘花槛不惊人。","密随宫仗环青辂，普逐皇恩下紫宸。","霁后楼台更堪望，满园桃李间松筠。"],"title":"奉和御制春雨"}
