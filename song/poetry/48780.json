{"author":"杨万里","id":48780,"strains":["平平仄仄仄平平，平平平仄仄○平。","平平○仄仄平仄，○平平仄仄仄仄。","仄仄平平平仄平，仄仄仄平○仄平。","平平平仄平仄仄，仄平平仄平仄仄。","○平仄仄仄仄○，仄仄仄仄平平平。"],"paragraphs":["庐陵旧墨说潘衡，庐陵新墨说张生。","潘家衣钵嗣苏子，张家苗裔出易水。","易水松花烟一螺，涨起倒流三峡波。","人言天下无白墨，那知真有玄尚白。","磨光漆几夺眼睛，试点一点倾人城。"],"title":"赠墨工张公明"}
