{"author":"戎昱","id":6114,"strains":["仄平平平平仄○，平平仄平平○平。","仄平仄仄平平仄，平平仄平平仄仄。","○平仄仄平平平，仄仄平平仄平仄。","仄平平平仄仄平，平平仄平仄仄平。","仄○平仄仄仄仄，仄平平仄○平平。","仄仄仄仄仄，仄仄平平仄平仄。","○○仄仄仄仄平，平平平仄○平平。","平平仄仄仄平仄，仄仄仄平平仄平。","平平仄仄仄平平，仄平平平仄平仄。","平○仄仄平仄平，仄仄平平仄平仄。","平仄仄平○仄平，仄平仄仄平○○。","仄平仄仄仄平仄，○仄平平平仄平。","仄平平平仄仄仄，○平仄平平仄仄。","○平仄仄仄平平，仄仄○平仄平仄。","仄仄仄平仄仄平，仄平仄○○平平。","平平仄仄平平仄，仄仄仄平○仄平。"],"paragraphs":["绿琴胡笳谁妙弹，山人杜陵名庭兰。","杜君少与山人友，山人没来今已久。","当时海内求知音，嘱付胡笳入君手。","杜陵攻琴四十年，琴声在音不在弦。","座中为我奏此曲，满堂萧𫗋如穷边。","第一第二拍，泪尽蛾眉没蕃客。","更闻出塞入塞声，穹庐毡帐难为情。","胡天雨雪四时下，五月不曾芳草生。","须臾促轸变宫征，一声悲兮一声喜。","南看汉月双眼明，却顾胡儿寸心死。","回鹘数年收洛阳，洛阳士女皆驱将。","岂无父母与兄弟，闻此哀情皆断肠。","杜陵先生证此道，沈家祝家皆绝倒。","如今世上雅风衰，若个深知此声好。","世上爱筝不爱琴，则明此调难知音。","今朝促轸为君奏，不向俗流传此心。"],"title":"听杜山人弹胡笳"}
