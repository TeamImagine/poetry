{"author":"吴芾","id":18414,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["洞府藏真锁碧峦，我来顿觉百忧宽。","真人已去留遗像，古木犹存翳旧坛。","清入杖藜襟抱豁，冷侵衣袂骨毛寒。","何妨便作诛茅计，幸我年来已挂冠。"],"title":"泽民见示游洞宫护圣二诗次来韵  其一"}
