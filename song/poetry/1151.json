{"author":"刘兼","id":1151,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["小桥流水接平沙，何处行云不在家。","毕卓未来轻竹叶，刘晨重到𣨼桃花。","琴樽冷落春将尽，帏幌萧条日又斜。","回首却寻芳草路，金鞭拂柳思无涯。"],"title":"访饮妓不遇招酒徒不至"}
