{"author":"王安石","id":180426,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["邂逅联裾殿阁春，却愁容易即离群。","相知不必因相识，所得如今过所闻。","近代声名出卢骆，前朝笔墨数渊云。","与公家世由来事，愧我初无百一分。"],"title":"奉酬杨乐道"}
