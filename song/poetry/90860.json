{"author":"韩琦","id":90860,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["久雨无书致睦邻，坦途非邈尽长津。","正忧吾里民灾甚，敢觊公斋酒味醇。","得骋蛟龙方倚浪，未锄稂莠已齐身。","太阳几日披云见，多少如葵仰望人。"],"title":"次韵酬滑州梅龙图惠酒"}
