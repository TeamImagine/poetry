{"author":"戚纶","id":177893,"strains":["平平仄仄仄平平，○仄平平仄仄○。","仄仄平○平仄仄，仄○○仄仄平平。","仄平仄仄平平仄，仄仄平平仄仄○。","平仄平平○仄仄，○○平仄仄仄平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平○仄仄平。","平仄仄平平仄仄，仄平○仄仄平平。"],"paragraphs":["连翩作牧蔼嘉声，重叠光华是此行。","画隼前驱男子贵，锦衣当昼故乡荣。","虎溪驻目曾游熟，采石维舟旧吏迎。","来暮讴谣应载路，迟留桑梓肯忘情。","郡楼拥翠峰峦合，井邑交光竹树明。","醇酎岂知千日醉，温泉常见四时清。","下车不问山河改，布政先期狱讼平。","何日紫宸偏顾瞩，圣君留意在编氓。"],"title":"送何水部蒙出牧袁州"}
