{"author":"洪适","id":28135,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["明朝春琯欲飞葭，腊里重看舞雪斜。","笔下百篇非事业，樽前一醉即生涯。","初疑高柳狂吹絮，却伴寒梅好放花。","踏冻不辞方驾远，闭门留客更谁家。"],"title":"次韵范子芬雪中同访曹功显"}
