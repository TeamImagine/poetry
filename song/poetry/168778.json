{"author":"文同","id":168778,"strains":["仄仄仄平仄，平平仄平平。","仄仄仄○○，平平仄平平。","仄○仄平仄，仄仄仄仄○。","仄仄仄○仄，○平仄平○。","仄平仄平○，平仄仄平平。","○平平仄仄，平仄平仄平。","仄仄仄仄平，平平仄平平。","平平仄仄仄，仄仄平仄平。","平○平平平，平平仄平平。","仄平仄平仄，仄仄平仄平。"],"paragraphs":["少小事编简，渊源极沿洄。","不自测其深，津涯信悠哉。","既长务修省，日以德义培。","一篑敢中画，期之至崔嵬。","振缨仕明庭，鸳鹭忝游陪。","蹇修无嗣者，谁可吾与媒。","吐艳落晚春，蔫然抱枯荄。","因人寔自耻，寂寞余敢哀。","何当清泠泉，襟裾濯氛埃。","故山有松菊，待赋归去来。"],"title":"遣兴三首  其二"}
