{"author":"刘长卿","id":54958,"strains":["仄平仄平仄，○仄平平平。","仄仄仄平仄，平平平仄平。","平平平仄仄，平仄平○平。","平仄仄平仄，仄平平仄平。","仄平仄仄平，仄仄平平平。","平仄仄仄仄，平平平○○。","仄○○仄平，仄仄平○平。","平仄仄平仄，平平仄平平。","平平平仄○，仄仄○平平。","仄仄○仄仄，仄平○仄平。","仄平仄平平，仄仄平平平。","仄仄仄平仄，平平仄平平。","○平平仄○，仄仄平仄平。","○仄仄平仄，平平平仄平。"],"paragraphs":["客心暮千里，回首烟花繁。","楚水渡归梦，春江连故园。","羁人怀上国，骄虏窥中原。","胡马暂为害，汉臣多负恩。","羽书昼夜飞，海内风尘昏。","双鬓日已白，孤舟心且论。","绣衣从此来，汗马宣王言。","忧愤激忠勇，悲欢动黎元。","南徐争赴难，发卒如云屯。","倚剑看太白，洗兵临海门。","故人亦沧洲，少别堪伤魂。","积翠下京口，归潮落山根。","如何天外帆，又此波上尊。","空使忆君处，莺声催泪痕。"],"title":"旅次丹阳郡遇康侍御宣慰召募兼别岑单父"}
