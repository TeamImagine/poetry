{"author":"白居易","id":16781,"strains":["仄仄○仄仄平平，○仄○平？仄平。","仄仄平平○仄仄，平平仄仄仄平平。","仄平○○平○仄，仄仄平平仄仄平。","仄仄仄○平仄仄，仄平平仄仄平平。","平平仄仄○平仄，仄仄平平仄○平。","仄仄平平平仄仄，平○仄仄仄平平。","仄平平仄○○仄，仄仄平○仄仄平。","仄仄仄平平仄仄，平○平仄仄平平。","平平平仄平平仄，仄仄平平仄仄平。","○仄仄○平仄仄，仄平平仄仄平平。"],"paragraphs":["独醒从古笑灵均，长醉如今𢽾伯伦。","旧法依稀传自杜，新方要妙得于陈。","井泉王相资重九，麹糵精灵用上寅。","酿糯岂劳炊范黍，撇𥬠何假漉陶巾。","常嫌竹叶犹凡浊，始觉榴花不正真。","瓮揭开时香酷烈，缾封贮后味甘辛。","捧疑明水从空化，饮似阳和满腹春。","色洞玉壶无表里，光摇金盏有精神。","能销忙事成闲事，转得忧人作乐人。","应是世间贤圣物，与君还往拟终身。"],"title":"咏家酝十韵"}
