{"author":"吴芾","id":18276,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["达宦吾乡旧罕闻，跻荣两禁止三人。","二公嗟已归长夜，一老知能得几春。","轩冕但堪遮俗眼，湖山正好乐天真。","不妨日日花前醉，已是行年及七旬。"],"title":"感旧"}
