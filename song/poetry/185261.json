{"author":"王安国","id":185261,"strains":["仄仄平仄平，仄平平仄仄。","平平平仄○，仄仄平仄仄。","仄仄仄仄○，平平平仄○。","平平仄仄平，仄仄仄○仄。","仄仄平仄平，仄仄平平○。","○○仄仄平，仄仄仄仄仄。","平平仄仄平，平仄平仄仄。","平平平仄仄，仄仄平平仄。","平平仄仄平，仄仄平平仄。","平仄仄平平，平仄仄平仄。","平平○仄平，仄仄平平仄。","○仄仄平平，仄仄平○○。"],"paragraphs":["晰晰池沼鯈，绿萍随下上。","黳黳堂庑燕，白昼容俛仰。","顾我亦晏如，环庐花药长。","无材助太平，得地幸闲旷。","稍涉千古书，日觉神明王。","乘闲盼物情，自适忘外奖。","涵濡覆载仁，谁废鱼丽唱。","黄尘洮陇戍，黑雾荆衡𫗵。","奔波喝道边，毕命营边障。","吾此独何为，飞潜乐能飨。","何时闻解严，慰彼西南望。","当使少陵翁，得见廉颇将。"],"title":"夏日独居"}
