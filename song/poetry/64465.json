{"author":"林亦之","id":64465,"strains":["○平仄仄平仄平，仄仄仄仄平平平。","仄平平平仄○仄，平平仄○平仄仄。","仄平仄仄仄仄平，仄仄仄仄○平平。","○平仄平仄仄仄，仄平平仄平平平。","仄平○仄仄仄仄，平平仄仄○平仄。","仄平平仄仄仄仄，仄仄仄平○仄仄。"],"paragraphs":["兴来走上烽火山，著足不定秋风寒。","四边黄茅滑如雨，低头一看毛发竖。","几年要到紫菜乡，大练小练并东墙。","如今一时在眼傍，白云浮水天茫茫。","酒阑更欲吊虎屋，无端日脚相催促。","一奴魋髻一跛足，逐我下山如野鹿。"],"title":"九月晦日登烽火山"}
