{"author":"文同","id":168880,"strains":["平仄平平仄平仄，平平仄仄仄平平。","仄平平仄仄仄仄，仄仄仄平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["彭泽长谣便归去，君辞曲水亦其徒。","一官何藉五斗米，二子况皆千里驹。","懒对俗人常答飒，厌闻时事但卢胡。","从来绵竹多贤者，唯是杨雄识壮夫。"],"title":"寄宇文公南"}
