{"author":"连文凤","id":159266,"strains":["仄平平仄仄，仄仄○平平。","仄仄平平仄，○○仄仄平。","平平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，平平仄○平。","平平○仄仄，仄仄仄○平。","平仄平○仄，○○仄仄平。","平平仄仄仄，平仄仄平平。"],"paragraphs":["小山寻杖屦，璧水叹荆榛。","结屋依泉石，弹冠谢俗尘。","伤心天宝事，散发义熙民。","芝岭甘幽旷，桃源慕隠沦。","田园谋老计，花竹结芳邻。","孔孟惟忧道，夷齐不患贫。","无官劳远梦，有地著闲身。","来往唐冠带，留题汉缙绅。","知君易尚在，吾亦守吾真。"],"title":"题林进士玉芝西磵小隠"}
