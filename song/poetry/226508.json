{"author":"谢逸","id":226508,"strains":["平平仄仄○，平仄仄仄仄。","仄仄仄平仄，仄平平仄仄。","平仄平平平，仄仄仄仄仄。","平平平仄平，平平仄平仄。","仄○平平仄，平仄仄平仄。","○平仄○仄，仄仄仄仄仄。","仄平平仄仄，仄平仄○仄。","仄平仄仄平，仄平仄仄仄。","平平仄○仄，○仄仄仄仄。"],"paragraphs":["人生一月间，开口笑几日。","况复岁云暮，在堂悲蟋蟀。","胡不为强欢，唧唧复唧唧。","吾徒尘外姿，开怀见真率。","达如商山皓，清若竹林逸。","相逢各拊掌，一笑万事失。","主人清旷士，作堂记其实。","愿无负此堂，不为势利怵。","时时叙离阔，中散志意毕。"],"title":"游文美清旷亭各以字为韵"}
