{"author":"高适","id":2361,"strains":["平仄○平仄，平平仄平○。","平○仄平平，平仄平仄仄。","平仄仄仄平，仄仄平○仄。","仄平平仄仄，仄仄平平○。","平仄平仄平，平平仄平仄。","平平仄仄仄，平仄平平仄。","平仄平○○，仄平仄○仄。","仄平平仄仄，仄仄平平○。","○仄仄平平，平平仄平仄。"],"paragraphs":["香界泯群有，浮图岂诸相。","登临骇孤高，披拂欣大壮。","言是羽翼生，迥出虚空上。","顿疑身世别，乃觉形神王。","宫阙皆户前，山河尽檐向。","秋风昨夜至，秦塞多清旷。","千里何苍苍，五陵郁相望。","盛时惭阮步，末宦知周防。","输效独无因，斯焉可游放。"],"title":"同诸公登慈恩寺浮图"}
