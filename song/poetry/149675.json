{"author":"方回","id":149675,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忍垢包羞混世尘，胸中无物只天真。","平生我亦轻余子，此日君当恕醉人。","锺乳金钗空丧志，鲈鱼莼菜尚知津。","中行独复虽差晚，犹与初爻不远邻。"],"title":"自觉二首  其二"}
