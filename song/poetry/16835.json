{"author":"王之望","id":16835,"strains":["仄平平平平，仄仄仄仄平。","仄平○平仄，仄仄仄仄平。","仄平仄平平，平仄平仄平。","仄平仄○仄，○仄仄仄平。","平仄仄○仄，平仄仄平平。","仄平平仄○，平仄仄仄平。","仄仄仄仄仄，仄平仄平平。","仄仄仄仄仄，平平仄平平。"],"paragraphs":["有忧乌啼门，有喜鹊噪庐。","主人闻啼噪，喜鹊唾老乌。","吉凶实由人，乌鹊何与乎。","但知预相报，其智各有余。","人智不如鸟，贪喜忌忧虞。","遂于乌鹊间，憎爱乃尔殊。","福至自福至，祸来贵先图。","二鸟孰有益，嗟哉主人愚。"],"title":"杂诗四首  其一"}
