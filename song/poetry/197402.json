{"author":"苏辙","id":197402,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["眼看狂澜倒百川，孤根漂荡水无边。","思家松菊荒三径，回首讴歌沸二天。","簿领沉迷催我老，春秋废格累公贤。","邻居屈指今谁在，一念伤心十五年。"],"title":"次韵子瞻寄眉守黎希声"}
