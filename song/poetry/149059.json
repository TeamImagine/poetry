{"author":"方回","id":149059,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["含桃豌豆喜尝新，罂粟花边已送春。","岂谓单衣挥扇手，仍为败絮拥炉身。","唾壶甫换痰仍满，药贴多夸料不真。","火热冰寒但绝欲，世间疫疠本无神。"],"title":"病后夏初杂书近况十首  其一"}
