{"author":"释德洪","id":227802,"strains":["平平平○仄平仄，○仄平平仄平仄。","平平平仄仄平平，仄仄平平○仄平。","平平平仄○平仄，仄仄平平平仄仄。","平○仄仄仄○平，平仄仄平○仄平。","平仄○平仄○仄，仄仄平平○平仄。","平平○仄仄平平，平仄平平仄仄平。"],"paragraphs":["龙孙初长浙江曲，疏影萧萧濯寒玉。","平生知爱足风流，只有山阴王子猷。","而今流落苍崖顶，暗换年光乡路永。","冰敲雪压未应衰，鸾凤不栖空故枝。","坚干犹堪制长笛，最合宫商胜金石。","为君吹动镜湖秋，惊起双龙翼小舟。"],"title":"浙竹"}
