{"author":"李淑","id":35062,"strains":["仄平○仄平平平，仄平平仄○仄平。","平平仄平仄仄仄，平平平仄平平平。","平平平平仄平仄，平平仄平仄平仄。","○平仄仄平仄平，平仄平平平仄仄。","仄平仄仄平平○，平平仄平平仄○。","仄平仄仄仄平仄，平仄○○平仄平。","仄平仄仄平平仄，仄仄平平仄平仄。","仄平仄仄平仄平，仄仄○平平仄仄。","仄平仄仄○平仄，仄仄平平仄平仄。","仄平仄仄○平平，仄仄平平平仄仄。"],"paragraphs":["岘山如闯襄庐南，钜平跻赏留爱谈。","官邪俗沦祭不屋，君来怀古茵凭惭。","孤峰嵚岖汉之曲，云梁月皋万螺矗。","轻裘四眺风物佳，宾客文章欢意促。","酒酣慨涕邀灵期，金碑揭然民哭遗。","斧薪弗翦召棠树，箫鼓相传栾社祠。","使君籍在华光省，秩废诹新剡章请。","篆楹舄采神宴娭，比故镵坚诗播永。","我尝学史称君伐，又感先贤祀无歇。","德名信与苍崖俱，旷贵纷纷煨壤灭。"],"title":"岘山诗"}
