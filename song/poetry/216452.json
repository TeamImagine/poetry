{"author":"张耒","id":216452,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平平仄平。"],"paragraphs":["流落江湖四见春，天恩复与两朱轮。","几年鱼鸟真相得，从此江山是故人。","碧落已瞻新日月，故园好在旧交亲。","此生已免嘲伧父，莫避北风京洛尘。"],"title":"发安化回望黄州山"}
