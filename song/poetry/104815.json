{"author":"陶梦桂","id":104815,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["琵琶亭下北风狂，浩荡江天接大荒。","亟舍扁舟登伟观，旋呼官酒作重阳。","故人一见惊头白，寒菊新开满眼黄。","底用四弦如裂帛，异乡游览自悲伤。"],"title":"九日登江湖伟观矩堂董先生时帅九江慰劳甚至"}
