{"author":"范成大","id":43946,"strains":["仄平平仄平仄仄，平平仄仄平平仄。","仄○平仄仄平平，平○仄仄平平仄。","平平平仄仄平平，仄仄平平平仄仄。","平平仄仄平平仄，仄仄平平○平仄。","○平仄仄仄平平，○仄平平平仄仄。","仄平○○仄○仄，仄仄平平仄平仄。","平平仄仄仄平平，仄仄平平○仄仄。","仄仄仄平平平仄，平仄平平○平仄。","仄仄平平仄仄平，仄平○仄平平仄。"],"paragraphs":["五湖西岸孤绝处，旃檀大士来同住。","性空真水遍清凉，随缘出现无方所。","蒙泉新洁鉴泉明，瀹茗羹藜甘似乳。","何须苦问莲开未，桂子菖花了今古。","三翁彩笔照青霞，从此他山都不数。","我今闲行作闲客，暂借云窗解包具。","魂清骨冷不成眠，彻晓跏趺听粥鼓。","脚力有余西坞尽，明日湾头更鸣橹。","却上东山唤德云，别峰应在银涛许。"],"title":"华山寺"}
