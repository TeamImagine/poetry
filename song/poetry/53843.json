{"author":"项安世","id":53843,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平仄仄仄平。","平仄平平仄平仄，仄平平仄仄平平。"],"paragraphs":["花茎枯槁陋东园，蕊叶萧疏笑井丹。","环面钗头人服媚，杯唇盘口客争看。","照筵冰脍光同洁，饤坐戎盐色并寒。","谁道仇香但栖棘，也吟时菊继江潘。"],"title":"又次王醇甫闻人主簿二首  其二"}
