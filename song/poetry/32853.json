{"author":"陆游","id":32853,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["冷落何人肯见寻，断弦尘匣愧知音。","倾家酿酒犹嫌少，入海求诗未厌深。","薄宦簿书常衮衮，中年光景易骎骎。","香奁赠别非无意，共约跏趺看此心。"],"title":"别王伯高"}
