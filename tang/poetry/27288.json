{"author":"于𣸣","id":27288,"strains":["平○平○平，仄仄仄仄○。","平○平仄仄，仄仄平平平。","平平仄平仄，仄平平仄平。","平仄平平平，仄○仄平平。","平仄仄平仄，仄平平平平。","平仄仄仄仄，仄平平仄平。","仄平仄平○，仄仄平平平。"],"paragraphs":["吾闻池中鱼，不识海水深。","吾闻桑下女，不识华堂阴。","贫窗苦机杼，富家鸣杵砧。","天与双明眸，只教识蒿簪。","徒惜越娃貌，亦蕴韩娥音。","珠玉不到眼，遂无奢侈心。","岂知赵飞燕，满髻钗黄金。"],"title":"里中女"}
