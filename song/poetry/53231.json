{"author":"项安世","id":53231,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["乘兴能临褚令书，无人知是戴公庐。","映窗寒雪天相借，嗜古高情我不如。","贞观风流沦没后，凌烟名字断残余。","李侯用意青云外，肯与时人较疾徐。"],"title":"四次韵李校书雪中临唐人阴符经"}
