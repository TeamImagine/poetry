{"author":"周孚","id":63431,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["诗似梅翁不易当，公今后出更专场。","自来不数王杨辈，平处犹参沈鲍行。","梅柳作新还此际，江山增重信吾乡。","会须乞取飞霞佩，老藉犹能与颉颃。"],"title":"次韵陈丈陈丈宣城人欧公诗云共防梅老敌难当"}
