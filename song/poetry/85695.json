{"author":"陈淳","id":85695,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["自入仙霞十里程，满山晴雪射虚明。","路从宝贝洞中去，人在琼瑶世界行。","枯木竞传千状巧，荒崖亦作十分清。","回环四望真奇观，识破乾坤洒落情。"],"title":"西征过仙霞雪晴"}
