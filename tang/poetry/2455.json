{"author":"高适","id":2455,"strains":["平平仄仄平，仄仄平平○。","仄平平○平仄仄，平仄平平平仄仄。","仄○仄仄仄仄平，平平仄仄平平平。","仄平仄仄○仄仄，仄仄平仄仄平仄。","平平仄仄仄仄平，平○仄仄平平仄，平仄○平仄仄平。","仄平仄，仄平平，○平仄仄仄平仄，仄仄平仄○平平。"],"paragraphs":["君侯枥上骢，貌在丹青中。","马毛连钱蹄铁色，图画光辉骄玉勒。","马行不动势若来，权奇蹴踏无尘埃。","感兹绝代称妙手，遂令谈者不容口。","麒麟独步自可珍，驽骀万匹知何有，终未如他枥上骢。","载华毂，聘飞鸿，荷君剪拂与君用，一日千里如旋风。"],"title":"画马篇"}
