{"author":"范成大","id":43566,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["青灯相对话儒酸，老去羁游自鲜欢。","昨夜榕溪三寸雨，今朝桂岭十分寒。","知心海内向来少，解手天涯良独难。","一笑不须论聚散，少焉吾亦跨归鞍。"],"title":"送周直夫教授归永嘉"}
