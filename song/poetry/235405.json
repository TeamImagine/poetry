{"author":"程俱","id":235405,"strains":["仄仄仄○仄，平平平仄平。","○平仄○仄，平平仄平平。","平平仄○仄，仄仄平仄○。","平平仄平平，仄仄平平平。","平仄仄平○，平平仄平平。","平平仄平平，仄仄平仄平。","平○仄仄仄，仄仄平平仄。","仄仄仄○仄，仄平仄○仄。","仄仄仄平仄，平平仄平平。","平平仄○仄，仄仄平平平。","仄○仄仄仄，仄仄平平平。"],"paragraphs":["午景入疏竹，堂阴筠粉香。","疏帘扑空翠，无风自微凉。","棋声破禅寂，日转幡影长。","霏烟触垂瓜，泛乳搜枯肠。","投局起寻胜，徘徊雨花堂。","巢莲见灵龟，信有千岁祥。","徐观乃跛鳖，圉圉循菰蒋。","笑罢得叹息，是非可兼忘。","却坐对谈麈，冰松想千章。","斯须二三子，矫若惊鸿翔。","府中有料理，不作功曹狂。"],"title":"空相僧舍书事"}
