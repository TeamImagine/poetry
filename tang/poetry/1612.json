{"author":"元稹","id":1612,"strains":["平仄平仄平，平○仄平仄。","平平○平仄，仄仄平仄平。","平仄平平平，平仄仄○仄。","仄○平仄仄，平平仄平仄。","仄平仄仄平，平平仄平仄。","平仄平仄平，平○仄平仄。","○平平○平，仄平仄平仄。","仄仄仄仄平，仄平平仄仄。","平仄平平仄，仄仄仄平仄。","仄平○仄平，仄仄平仄仄。","平仄平仄平，○平仄仄仄。","仄仄仄平仄，平平仄平仄。","仄仄平仄平，平平仄仄仄。","平仄平仄平，平平仄○仄。","○平平○仄，仄仄仄仄仄。","平仄○仄○，平平○仄仄。","平平仄仄仄，仄仄平仄仄。","平仄仄仄平，仄平平仄仄。","仄平平仄仄，仄仄平平仄。","平平○仄平，○仄仄平仄。","平平仄平仄，仄仄仄平仄。","○平平仄仄，仄仄平平仄。","仄仄仄仄平，○平仄○仄。","仄○仄仄仄，仄仄○仄仄。","平平仄○平，仄仄平平仄。","仄平平平仄，平仄仄平仄。","仄仄仄仄○，仄仄平平仄。","平仄仄平平，平平○仄仄。","平平仄仄○，○仄仄平仄。","仄○平仄仄，仄仄仄○仄。","仄仄仄平○，○○仄○仄。","仄仄平仄仄，○平仄○○。","仄仄仄平平，平平平？仄。","○仄仄○平，○平平仄仄。"],"paragraphs":["兄弟同出门，同行不同志。","凄凄分岐路，各各营所为。","兄上荆山巅，翻石辨虹气。","弟沈沧海底，偷珠待龙睡。","出门不数年，同归亦同遂。","俱用私所珍，升沈自兹异。","献珠龙王宫，值龙觅珠次。","但喜复得珠，不求珠所自。","酬客双龙女，授客六龙辔。","遣充行雨神，雨泽随客意。","雩夏钟鼓繁，禜秋玉帛积。","彩色画廊庙，奴僮被珠翠。","骥𫘧千万双，鸳鸯七十二。","言者禾稼枯，无人敢轻议。","其兄因献璞，再刖不履地。","门户亲戚疏，匡床妻妾弃。","铭心有所待，视足无所愧。","持璞自枕头，泪痕双血渍。","一朝龙醒寤，本问偷珠事。","因知行雨偏，妻子五刑备。","仁兄捧尸哭，势友掉头讳。","丧车黔首葬，吊客青蝇至。","楚有望气人，王前忽长跪。","贺王得贵宝，不远王所莅。","求之果如言，剖则浮云腻。","白珩无颜色，垂棘有瑕累。","在楚列地封，入赵连城贵。","秦遣李斯书，书为传国瑞。","秦亡汉魏传，传者得神器。","卞和名永永，与宝不相坠。","劝尔出门行，行难莫行易。","易得还易失，难同亦难离。","善贾识贪廉，良田无稙穉。","磨剑莫磨锥，磨锥成小利。"],"title":"杂曲歌辞 出门行"}
