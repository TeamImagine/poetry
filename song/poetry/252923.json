{"author":"李弥逊","id":252923,"strains":["○平平仄仄，仄仄仄平仄。","平平平仄平，仄仄仄平仄。","○平仄平仄，仄仄仄仄仄。","仄平仄○平，仄仄仄平仄。","仄平仄平平，仄仄平仄○。","○○仄平平，平仄仄○仄。","平平○平平，仄仄仄平仄。","仄平仄仄平，仄仄○平仄。","平平仄平平，仄平平仄仄。","仄仄○平平，平平○平仄。","仄○平○平，平平○平仄。","平平平平仄，仄仄仄平仄。","平平仄○？，仄仄仄○○。","○平仄仄仄，仄仄仄平仄。","○平仄仄平，仄平仄○仄。","仄平仄平平，仄仄○平仄。","平平仄○平，平仄仄平仄。","平平仄平平，平平仄○仄。","仄平○平平，仄仄○仄仄。","仄仄仄平仄，○仄仄○仄。","仄平平仄平，仄仄仄仄仄。"],"paragraphs":["燕公提大笔，万象入陶冶。","公今真似之，信是渥洼马。","当年动天眷，愕睨肉食者。","珥貂汉廷臣，往往富平下。","朅来楚江城，百事聊复且。","传闻九门开，裳珮翼如也。","岩廊正需公，料理及闲暇。","不然坐玉堂，堵立看挥洒。","胡为尚居东，一麾凡屡假。","忆昔从公游，端门正槐夏。","午骑联轻肥，晨班从鱼雅。","频年江淮卧，只影未为寡。","谁云若遗□，殆甚履中苴。","相逢屡解榻，得句即邀社。","重追一笑欢，百忧罢牵惹。","况陪赋文机，不数分金贾。","青蒿倚长松，怀抱肯舒写。","残枝到春归，风灯不留灺。","世人重虚名，自视轻拱把。","独醒竟何事，空负月中斚。","及兹春尚余，得酒勿复舍。"],"title":"次韵张嵇仲侍郎"}
