{"author":"邹浩","id":220942,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["睡觉谯门已转更，小童徐报月重明。","揽衣起与妻孥共，矫首惟闻鸟鹊惊。","濒水杯盘无俗物，隔墙巾屦有真情。","相从竟日今相望，四者由来不易并。"],"title":"月下怀同盟  其四"}
