{"author":"艾性夫","id":165282,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["寂历山房久杜门，清晨踏碎碧苔纹。","池经宿雨添三尺，花怯春寒瘦一分。","满地月凉翻竹露，隔溪风细度松云。","近来生计随缘足，半亩荒畦手自耘。"],"title":"苦雨喜晴早作散步"}
