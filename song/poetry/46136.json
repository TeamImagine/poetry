{"author":"梅尧臣","id":46136,"strains":["仄平仄仄仄，平仄平仄平。","○○平仄平，仄○平仄平。","平平仄○仄，仄仄仄仄平。","仄仄仄平仄，仄平仄仄平。","平仄仄仄仄，仄仄仄仄平。","仄平仄仄仄，仄仄仄仄平。","○平仄仄仄，平平仄○○。","仄平平仄平，仄仄○平平。","仄仄平仄平，平仄○平平。","仄仄仄仄仄，平○平仄平。","平仄平平○，仄仄平平平。","仄仄平仄平，平仄仄平平。","仄○仄平平，平仄仄仄○。","平平○仄仄，仄仄仄仄平。"],"paragraphs":["夜风昼不止，天理何可常。","正当春木荣，摆磨枝叶伤。","东皇务长养，乃值此物狂。","曷不诉于帝，斥之出远方。","风伯有罪五，孰肯进皂囊。","往时岁苦旱，救热雨欲滂。","吹之不使下，云雷遂深藏。","复摇江海波，白日沈舟航。","又卷关塞沙，千里填河隍。","拔木与退鹢，书传言已详。","今者天柔和，煦煦皆敷芳。","独尔何不仁，嚎怒事雄强。","既其背天时，诛殛固所当。","鸢鸣兼虎啸，助恶党亦昌。"],"title":"大风"}
