{"author":"释道潜","id":202963,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["蕙死兰枯惊岁晏，玉蕤初发照溪寒。","从来吴苑墙头见，不似匡庐谷底看。","月浸繁枝香冉冉，露浮红萼晓团团。","参军诗格追何逊，应笑山人自考槃。"],"title":"梅花寄章仲粹法曹"}
