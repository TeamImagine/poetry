{"author":"韩琦","id":101234,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["正是花王谷雨天，此携尊酒一凭轩。","阳台几日徒惊梦，息国经年又不言。","但得留连词客醉，算难回避蜜蜂喧。","自从标锦输先手，羞见妖红作状元。"],"title":"北第同赏牡丹"}
