{"author":"释德洪","id":227891,"strains":["仄平平仄平仄仄，仄○平平仄平仄。","仄仄○平仄○平，仄平仄仄平平仄。","平○仄仄仄仄仄，平仄平○平仄仄。","平平仄仄仄仄平，仄仄平平○仄仄。","平平仄仄仄仄平，仄平平仄平平仄。","仄平○仄平仄仄，平平仄仄○平仄。","仄仄仄平仄○仄，平平仄仄○平仄。","○仄仄○平仄仄，平仄○○仄○仄。","平○○○仄平平，仄○平平平仄仄。"],"paragraphs":["邵阳归去知几里，万顷斜阳渡湘水。","一叶扁舟共看山，伯鸾德耀俱风味。","山中信宿不忍去，班草松间呼不起。","波心月出卧不知，但爱松风吹醉耳。","朝来拾得浩荡春，雪英红雨纷桃李。","大钟横撞山答响，遥知有寺藏层翠。","想见道人出迎客，犀颅戢戢三千指。","王事得从方外乐，佳处迟留固其理。","何当更和宿山诗，要看云泉生逸气。"],"title":"季长尽室来长沙留一月乃还邵阳作是诗送之"}
