{"author":"方回","id":148286,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平平仄平平。"],"paragraphs":["涧毛足可继晨羞，窗暗窗明日去留。","古道海深磐石坠，时情风缓暖丝游。","天渊有间终何恨，人我相违各不求。","四顾茫然欲焉往，一寒端为效忠谋。"],"title":"次韵仇仁近晴窗二首  其一"}
