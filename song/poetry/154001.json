{"author":"周密","id":154001,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["季鹰次第赋归来，底用莼鲈苦苦催。","顾我已如无用木，从人自笑不然灰。","江湖空有忧时叹，朝野应多济世才。","不信子牟存阙意，可能全付与衔杯。"],"title":"次竹窗见寄韵"}
