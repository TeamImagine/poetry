{"author":"吴芾","id":18252,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。"],"paragraphs":["昔年三榜偶联荣，人道吾家好弟兄。","更喜鸰原俱有子，还来雁塔再题名。","衰宗正恐儒风坠，晚景那知好事并。","老子已为归去计，从今看汝奋鹏程。"],"title":"送侄赴廷试  其二"}
