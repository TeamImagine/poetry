{"author":"白居易","id":17261,"strains":["仄仄平平仄，平平仄仄平。","仄平平仄仄，平仄仄平平。","仄仄仄平仄，仄平平仄○。","平平仄平仄，平仄仄平平。","仄仄○平仄，平平仄仄平。","仄平平仄仄，平○仄平平。","仄仄平平仄，平平仄仄平。","仄平平仄仄，○仄仄平平。"],"paragraphs":["午后郊园静，晴来景物新。","雨添山气色，风借水精神。","永日若为度，独游何所亲。","仙禽狎君子，芳树倚佳人。","蚁鬬王争肉，蜗移舍逐身。","蝶双知伉俪，蜂分见君臣。","蠢蠕形虽小，逍遥性即均。","不知鹏与鷃，相去几微尘。"],"title":"闲园独赏"}
