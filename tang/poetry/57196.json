{"author":"岑参","id":57196,"strains":["平仄仄仄仄，平平仄平平。","仄仄平仄○，仄○仄仄平。","仄平平仄平，仄仄平仄平。","平仄○仄仄，仄平平仄平。","平平○平平，仄仄○平平。","仄○仄平仄，仄仄平仄平。","平平○平平，平仄平平平。","仄仄平仄仄，仄平仄仄平。","仄仄仄平仄，平平平仄平。","仄仄平○○，仄平？仄平。"],"paragraphs":["多宝灭已久，莲华付吾师。","宝塔凌太空，忽如涌出时。","数年功不成，一志坚自持。","明主亲梦见，世人今始知。","千家献黄金，万匠磨琉璃。","既空泰山木，亦罄天府赀。","焚香如云屯，蟠盖珊珊垂。","悉窣神绕护，众魔不敢窥。","作礼睹灵境，焚香方证疑。","庶割区中缘，脱身恒在兹。"],"title":"登千福寺楚金禅师法华院多宝塔"}
