{"author":"韩愈","id":10051,"strains":["仄仄平平仄，平仄仄仄○。","仄平平平平，仄仄仄仄平。","？平仄仄仄，仄仄仄仄○。","平仄平○仄，仄仄平○仄。","仄仄平仄平，仄○仄平平。","平○仄仄平，仄仄仄仄平。","仄○仄仄平，仄仄○平平。","平平仄平仄，平平仄平平。","平仄仄平仄，平平仄平平。","仄仄○○平，仄仄仄○平。","仄平仄○○，仄○仄仄平。","平平平仄平，平仄平平平。","平平仄仄平，平仄仄仄○。","平仄平○仄，仄平仄○平。","仄仄平仄仄，仄仄仄仄平。","平平仄平平，仄仄仄仄平。","仄仄仄平平，仄平仄平平。","平平仄仄仄，仄仄仄仄平。","仄仄仄仄仄，平平平仄平。","仄平平平仄，仄仄平仄○。"],"paragraphs":["李杜文章在，光焰万丈长。","不知群儿愚，那用故谤伤。","蚍蜉撼大树，可笑不自量。","伊我生其后，举颈遥相望。","夜梦多见之，昼思反微茫。","徒观斧凿痕，不瞩治水航。","想当施手时，巨刃磨天扬。","垠崖划崩豁，乾坤摆雷硠。","惟此两夫子，家居率荒凉。","帝欲长吟哦，故遣起且僵。","翦翎送笼中，使看百鸟翔。","平生千万篇，金薤垂琳琅。","仙官敕六丁，雷电下取将。","流落人间者，太山一毫芒。","我愿生两翅，捕逐出八荒。","精诚忽交通，百怪入我肠。","刺手拔鲸牙，举瓢酌天浆。","腾身跨汗漫，不着织女襄。","顾语地上友，经营无太忙。","乞君飞霞佩，与我高颉颃。"],"title":"调张籍"}
