{"author":"葛立方","id":17607,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["平生器业负经纶，谁谓公才不秉钧。","谠论十年持紫橐，仁声三郡驾朱轮。","龟文岂是背无甲，驹隙俄惊岁在辰。","宅夹清漳亲义重，佳城引脰涕霑巾。"],"title":"周元举待制挽歌词  其一"}
