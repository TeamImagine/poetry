{"author":"晁公溯","id":20959,"strains":["仄仄仄仄仄，平平○平平。","仄平仄仄平，仄仄仄仄平。","仄仄仄仄平，仄平○平平。","仄仄平仄仄，○仄平平平。","平仄仄平平，仄平仄平平。","平○仄仄平，○平仄平平。","平○○○仄，平平仄平平。","仄平仄平○，仄平仄平平。"],"paragraphs":["夜雨洗绿野，平池磨青铜。","共登百尺楼，遂享万里风。","远自木末来，大音中笙镛。","盛夏安得此，正是飞廉慵。","为我解炎蒸，举觞谢天公。","君行亦快哉，轻舟疾归鸿。","闺中当更喜，新凉入房栊。","可赓白头吟，写之以丝桐。"],"title":"宇文叔介逆妇归过通义为置酒远景楼饯之"}
