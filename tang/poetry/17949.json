{"author":"牟融","id":17949,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["异乡岁晚怅离怀，游子驱驰愧不才。","夜夜砧声催客去，年年雁影带寒来。","半林残叶迎霜落，三径黄花近节开。","几度无聊倍惆怅，临风搔首独兴哀。"],"title":"客中作"}
