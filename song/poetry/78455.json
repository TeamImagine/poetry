{"author":"叶适","id":78455,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["雁山削玉上青云，仙侣常游遣俗纷。","飞舄可无能少驻，洞箫何幸复亲闻。","看承下户恩尤重，宾礼高贤意自欣。","忽忆门西贫士宅，蛰雷绕甑黍初饙。"],"title":"送郭黄中"}
