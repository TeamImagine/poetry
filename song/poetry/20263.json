{"author":"李石","id":20263,"strains":["平平仄仄平，仄仄仄仄仄。","平平仄平仄，仄平仄平仄。","仄仄仄仄平，仄仄仄仄仄。","平平平平仄，仄平仄仄仄。","仄平仄仄平，仄仄仄仄仄。","平平仄仄平，仄仄仄仄仄。","平仄平仄仄，平○平仄仄。","仄平仄仄仄，仄平仄仄仄。","平仄平平平，仄仄仄仄仄。"],"paragraphs":["前时布谷鸣，早种不入土。","翻然变阴沴，两旬作淫雨。","半夜水啮堤，一决不及御。","贫民无灯火，下床已没股。","晓登树杪呼，出没见屋膂。","舟车或幸灾，桂玉岂易煮。","天数苟有定，民患谁适与。","我穷一席地，此忧岂暇汝。","为汝愁天公，闭户不欲语。"],"title":"大水寓武信二首  其一"}
