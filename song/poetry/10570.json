{"author":"朱松","id":10570,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["岁晚尊前一笑哗，怜君孤愤老天涯。","诸豪虽识临邛客，陋族难当阙里家。","会有孟光求共隠，不应牧犊但长嗟。","青衫华发春风里，择婿犹堪驻宝车。"],"title":"孔生示二诗答一篇"}
