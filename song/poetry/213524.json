{"author":"余深","id":213524,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["节逢中伏许休闲，锡宴清都绛阙间。","俯仰自惊希世遇，低徊终愧异恩颁。","连云竹影含风远，扑面荷香拥棹还。","施厚眷深知未报，独怜疲瘁已衰颜。"],"title":"奉和御制中伏入延福宫纳凉"}
