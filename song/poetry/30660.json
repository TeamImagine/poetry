{"author":"李流谦","id":30660,"strains":["平平平平仄仄平，平仄仄仄仄仄○。","○○仄仄平仄仄，仄仄平平仄平平。","平平平仄平仄仄，平平仄仄○平仄。","仄平仄仄仄仄仄，平仄平平○仄仄。","平平平仄平仄○，平平仄○平平平。","平仄平仄仄仄仄，仄仄仄仄平仄平。","平平仄平仄平仄，仄仄平平○平仄。","○○○仄仄平平，○仄○平平仄仄。"],"paragraphs":["平生心知我与君，余子碌碌耳未闻。","相思辄命嵇吕驾，醉饮仍开孟公门。","山城牢落情易动，翻然便作思家梦。","笑言伏腊未一有，归办黄虀三百瓮。","君才何止吞四溟，新诗诵过牙生津。","猗那清庙复在眼，此作未许秦火焚。","吾家丈人似居易，落笔成章了无讳。","相从更作百篇诗，且尽中山千日醉。"],"title":"文约用韵请别作此留之并柬签判李丈"}
