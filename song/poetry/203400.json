{"author":"孔平仲","id":203400,"strains":["○平仄○平，仄仄仄平仄。","○平仄平平，仄仄○仄仄。","平平平仄仄，仄○平仄仄。","○○仄仄仄，仄仄平○仄。","平平仄仄○，仄仄平仄仄。","仄平仄平仄，平仄仄仄仄。","平仄仄平平，平平仄○仄。","平○仄平平，仄仄仄平仄。"],"paragraphs":["吹灯治行装，戴月即前路。","深村苦多歧，乃使行者悮。","东西皆可往，曲折何所遇。","泥中虎鬭迹，草木新封墓。","阴云忽以兴，四顾增恐惧。","及今亦谁咎，初失在跬步。","林木杳峥嵘，邱原莽回互。","虽闻叱牛声，欲问不知处。"],"title":"迷途"}
