{"author":"马俌","id":27855,"strains":["平○仄仄仄仄○，仄○仄平平仄平。","平仄仄仄平仄仄，仄平平平平仄平。","平平○○仄平仄，平平仄○仄仄平。","仄平平仄○仄仄，平平平仄仄仄平。","仄仄平平平仄平，仄平仄仄仄仄○。","平仄仄仄仄仄仄，仄仄仄○仄平平。","仄平○平仄仄仄，平仄平平○○仄。","仄平平仄仄平平，平平仄仄平平仄。","仄平仄仄仄仄仄，仄仄平平仄平仄。","仄平仄仄平平○，仄仄平平平仄平。","仄仄平○仄仄○，仄平平仄仄仄平。","平仄仄仄仄平平。"],"paragraphs":["栖迟九月锦水行，独过草堂西出城。","村树苒苒秋照白，水花漪漪江水明。","溪边三重结茅屋，松萝翳疏晚雨清。","往来沽酒且有客，胡为奔走不自停。","四海纷然霾曀多，我忧岂但白马盟。","藜藿未足饱我腹，况又一顷供耕耘。","只今骑驴望八极，终日飘飘浪如许。","可堪颜色太癯生，忧愁尽入篇章苦。","信眉一笑古复作，却似韩宣适东鲁。","此生荡漾胡能留，雨脚风尘奚所休。","此道沧浪付一沤，唤之千古与尔谋。","吾亦往矣作春秋。"],"title":"过子美草堂"}
