{"author":"释慧空","id":9961,"strains":["平仄○仄仄仄，仄仄平○仄仄。","仄仄仄仄仄平，平平平平平仄。","仄平仄仄平○，平平平仄平仄。","仄仄仄仄○○，仄仄○○仄仄。","仄仄○仄仄平，仄仄仄平平仄。","平仄仄仄仄平，○平平仄平仄。","仄仄仄仄仄平，平仄仄平○仄。"],"paragraphs":["披秀三句二偈，与宠为茶佛事。","法味法乐法财，资神资生资惠。","使于施受之间，而无虚得虚弃。","我亦未证其中，乃就其中出气。","截却娇梵舌根，捩转衲僧巴鼻。","来者满与一瓯，看伊东倒西醉。","既醉各各起来，门外晓山横翠。"],"title":"送茶头幷化士  其八"}
