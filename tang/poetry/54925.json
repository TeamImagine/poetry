{"author":"刘长卿","id":54925,"strains":["平平仄仄仄，仄仄平仄仄。","仄仄平仄○，平○仄平仄。","仄平平平仄，○仄平平仄。","平仄○仄平，平平仄平仄。","○平仄平○，仄仄平○仄。","平仄仄平平，○平仄○仄。","仄平平仄仄，○仄平平仄。","仄仄仄平平，平平仄平仄。"],"paragraphs":["天涯望不尽，日暮愁独去。","万里云海空，孤帆向何处。","寄身烟波里，颇得湖山趣。","江气和楚云，秋声乱枫树。","如何异乡县，日复怀亲故。","遥与洛阳人，相逢梦中路。","不堪明月里，更值清秋暮。","倚棹对沧波，归心共谁语。"],"title":"夕次檐石湖梦洛阳亲故"}
