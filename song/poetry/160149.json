{"author":"林景熙","id":160149,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄仄平仄，平仄平平仄仄平。","平仄平平平仄仄，平平平仄仄平平。"],"paragraphs":["道人清事饭溪蔬，无酒闲愁已破除。","五夜雪声梅角底，一春烟景竹筇初。","园林芳信醒愁蝶，田野丰年入梦鱼。","冰下流泉清老耳，东风先已到郊居。"],"title":"立春郊行次唐玉潜"}
