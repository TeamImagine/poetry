{"author":"韩维","id":157856,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["高堂突兀里人惊，丞相规模固自宏。","移石远分嵩峤色，凿池切放潩泉声。","茱萸结佩聊同俗，鹦鹉传杯岂吝情。","右席先生亦华构，便应次第落新成。"],"title":"奉同景仁九日宴相公新堂"}
