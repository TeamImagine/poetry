{"author":"单锡","id":185031,"strains":["仄仄平平仄仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄仄。"],"paragraphs":["井邑银山匝画屏，层檐飞翼入苍冥。","晓穿帘幕扶桑日，夜浸栏杆紫汉星。","春水涨来斜涧白，炉烟抹去半峰青。","无边光景归吟日，莫向樽前辨醉醒。"],"title":"聚远楼"}
