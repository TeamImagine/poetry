{"author":"张嵲","id":9012,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["楼阁高低跨碧空，鳞鳞群树亚山风。","沧江东去流天外，秦岫西来绕汉中。","野旷自然伤远目，天高聊复送飞鸿。","登临不起河山念，今日中原有谢公。"],"title":"从刘待制游中梁山寺"}
