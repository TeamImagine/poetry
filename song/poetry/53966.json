{"author":"项安世","id":53966,"strains":["仄平平仄平平平，平平仄平平○平。","○○仄平仄仄平，仄平平仄仄平平。","仄○仄仄仄平仄，仄仄仄仄平平平。","仄平仄仄平平平，仄仄仄仄平○平。","仄平仄仄仄仄仄，平平仄仄仄仄平。","平平仄仄仄仄仄，仄平仄仄平平平。","仄○仄平平仄平，仄仄平仄平平平。","仄平平仄仄平仄，仄平仄平仄平平。","仄○仄仄平仄仄，仄仄仄仄平○平。","仄平仄仄○平平，仄平平平仄平平。","仄平平平平仄平，仄仄平仄平平平。"],"paragraphs":["汉江南北何萦纡，千山万山肩相扶。","中间伟然一丈夫，岘山之楚鹿门苏。","我行一舍到苏岭，忆与许子同奔趋。","楚山只在城南隅，一月不到何其迂。","远求白傅近舍湜，人情未怪瑟与竽。","梯飚自到绝径处，使君定是昌黎徒。","想当伐山开道时，野鸟惊去穷猿呼。","独携千古两耆旧，卧龙凤雏与之俱。","下看海内无所见，泪落汉水心长吁。","我虽不得从公舆，诵公之诗读公书。","挂之高堂心目舒，便是居士游山图。"],"title":"次韵吴襄阳寄示游楚山诗"}
