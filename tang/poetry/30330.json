{"author":"方干","id":30330,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["四极虽云共二仪，晦明前后即难知。","西方尚在星辰下，东域已过寅卯时。","大海浪中分国界，扶桑树底是天涯。","满帆若有归风便，到岸犹须隔岁期。"],"title":"送僧归日本"}
