{"author":"胡宿","id":244117,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["球槛灵芳濯露开，瑶津朱鲔复新来。","三竿御水承垂钓，万蕊晨葩奉赐杯。","春暖仙蓂初靃靡，日斜芝盖尚徘徊。","柏梁圣作星躔丽，累气芜音愧仰陪。"],"title":"赏花钓鱼应制"}
