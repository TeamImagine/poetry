{"author":"吴泳","id":103950,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["饯岁江梅老树边，每逢佳处辄犁然。","吟风弄月成劳绩，种药移花当贸迁。","心事细评无此日，春风长健有明年。","更期人日连头去，酬此青蘋木末天。"],"title":"和虞沧江饯腊观梅  其二"}
