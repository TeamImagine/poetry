{"author":"欧阳修","id":79314,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["平日相从乐会文，博枭壶马占朋分。","罚筹多似昆阳矢，酒令严于细柳军。","蔽日雪云犹叆叇，欲晴花气渐氛氲。","一樽万事皆毫末，蜾蠃螟蛉岂足云。"],"title":"龙兴寺小饮呈表臣元珍"}
