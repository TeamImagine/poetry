{"author":"吕陶","id":186242,"strains":["仄平平仄仄平平，仄平平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["块然形质本何殊，似为春来出旧墟。","以色配年疑未可，与耕为候信非虚。","升阳盖自寅正始，取类还当丑位初。","但得碎身资穑事，岂须功效载农书。"],"title":"观打春牛和韵"}
