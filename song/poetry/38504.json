{"author":"陆游","id":38504,"strains":["平平仄平仄平仄，仄仄平平平仄仄。","平○仄仄平仄平，仄仄平平○平仄。","仄平仄仄仄仄平，仄仄平平仄仄平。","平平仄仄○平仄，仄仄平平平仄平。"],"paragraphs":["茅檐一杯淡藜粥，有底工夫希鼎𫗧。","书中至味人不知，隽永无穷胜粱肉。","老夫享此七十年，每愧天公赋予偏。","清泉洗鬴煎山茗，满榻松风清昼眠。"],"title":"午枕"}
