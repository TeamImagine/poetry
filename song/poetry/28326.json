{"author":"洪适","id":28326,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["轻风吹雨称行春，丘壑装怀我辈人。","照水轩窗如进艇，穿花旌节屡移轮。","携壶迭讲三杯酒，挥麈曾无一点尘。","明日兵厨寻故事，已教园吏拂华茵。"],"title":"次韵梁宪盘洲之集"}
