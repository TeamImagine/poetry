{"author":"李处权","id":8421,"strains":["仄仄平○○，平○仄平平。","平仄平仄平，平平仄平○。","仄○仄平仄，仄平仄仄平。","仄○仄仄仄，平平○仄平。","平平仄仄仄，仄仄平平平。","仄平仄平仄，仄仄仄仄○。","平平仄仄平，平平仄仄平。","平平仄平仄，仄仄平仄平。","平仄平仄仄，平平平仄平。","○平仄○仄，仄仄○平平。"],"paragraphs":["木落山重重，溪长雨霏霏。","云惨伤客容，风饕裂征衣。","我行已千里，恨无羽翰飞。","倒帆近古寺，烟钟深翠微。","明轩快远目，俛仰涵清辉。","上人惠休辈，道眼与世遗。","匡床竹火炉，翛然自忘机。","余生尚奔迫，所遇非所依。","天地兵革满，乡闗音信稀。","拊膺坐长啸，岁晚将安归。"],"title":"赠宝胜主僧"}
