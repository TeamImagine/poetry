{"author":"赵孟坚","id":129075,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["南薰初爱叶田田，忽见茎枯欲倒悬。","风露渐凄生澹泊，水天相映作澄鲜。","无人领会微吟意，独自咿唔薄暮天。","一对陶朱山下鹭，飞飞冲破晚炊烟。"],"title":"邑圃池上"}
