{"author":"宋祁","id":24023,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["紫汉参横宿雾收，烟江南渡怅夷犹。","梦中未省能知路，天上何缘许寄愁。","岂有文鳞凭远客，枉缘香杜怨芳洲。","遥知花艳惊郎目，几曲新诗播郢楼。"],"title":"寄令狐揆二首  其二"}
