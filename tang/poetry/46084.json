{"author":"张文成","id":46084,"strains":["平平仄仄平平仄，仄仄○平仄平仄。","仄平平仄仄平平，平平仄仄○平仄。","平仄仄平平，平平仄仄平。","○平仄仄○○仄，○平仄仄仄○平。","○○仄平仄，○○仄平仄。","仄仄仄平○，平仄平平仄。","仄仄○平平仄仄，平平平仄平○仄。","平仄平平仄仄平，平○仄仄平平仄。","○平仄仄仄平平，平仄○平○仄平。","仄平○仄平平仄，平平仄仄仄平平。","平平仄仄仄平仄，仄仄平平○仄平。","平仄？平仄平仄，平平仄平仄平平。"],"paragraphs":["今朝忽见渠姿首，不觉殷勤着心口。","令人频作许叮咛，渠家太剧难求守。","端坐剩心惊，愁来益不平。","看时未必相看死，难时那许太难生。","沈吟处幽室，相思转成疾。","自恨往还疏，谁肯交游密。","夜夜空知心失眼，朝朝无便投胶漆。","园里花开不避人，闺中面子翻羞出。","如今寸步阻天津，伊处留心更觅新。","莫言长有千金面，终归变作一抄尘。","生前有日但为乐，死后无春更着人。","祗可徜徉一生意，何须负持百年身。"],"title":"游仙窟诗 赠崔十娘"}
