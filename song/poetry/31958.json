{"author":"姜特立","id":31958,"strains":["平平平仄仄，平仄仄平平。","平平平仄平，平平仄仄平。","仄平平平仄，仄仄平平仄。","仄仄平平仄，平平仄平平。"],"paragraphs":["薰蒸应地德，香滑异园蔬。","天花非尔伦，金芝恐其余。","雅宜斋庖荐，不受羊羹污。","将欲献天子，谁为达区区。"],"title":"香菌出括苍山谷中其味香滑绝妙昔尝欲献之寿康终不敢也"}
