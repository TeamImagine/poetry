{"author":"赵师秀","id":95563,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["又得相逢闲寺里，凡人多笑太无营。","谁知见事心先懒，未说寻幽足已轻。","二月春风添树色，一山夜雨失泉声。","谢师更作重眠约，来往云消两日晴。"],"title":"和人韵赠北山僧"}
