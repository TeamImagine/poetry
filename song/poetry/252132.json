{"author":"郑刚中","id":252132,"strains":["仄平仄仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄仄平仄，平仄仄平平仄平。","仄仄平平平平仄，平平平仄仄平平。"],"paragraphs":["四山木叶绿交加，数架茅茨是我家。","窗隙微风入飞絮，竹边清露养孤花。","得眠穏寐梦须好，无句不幽诗可夸。","底事年来祗流汗，文书埋没鬓毛华。"],"title":"初夏忆故园"}
