{"author":"苏舜钦","id":90340,"strains":["仄平平平平，平平仄平仄。","平平仄仄仄，仄仄仄平仄。","仄平仄○○，仄仄仄平仄。","平仄仄仄平，平仄平仄仄。","平平仄仄仄，仄仄仄平仄。","仄平平平仄，○仄仄仄仄。","平平仄仄仄，平仄平平仄。","仄仄○仄平，仄仄平仄仄。","○平平平平，平平仄仄仄。","平平平仄平，仄○仄平仄。","平平平平○，仄仄仄仄仄。","仄平平仄平，平平仄平仄。","仄平仄平平，仄仄仄平仄。","平仄○仄仄，仄平仄平仄。","仄○平平平，平仄仄仄仄。","仄平仄平○，仄仄平仄仄。","仄仄平仄仄，仄仄仄平仄。","仄仄平平平，平仄平仄仄。","仄仄平仄○，仄仄仄仄仄。","平仄平仄平，仄仄仄仄仄。","平平仄○仄，平仄平仄仄。","仄仄仄平仄，平平仄平仄。","平平仄平平，平仄平仄仄。"],"paragraphs":["予方居忧艰，胸怀积疮刺。","昏明走月月，惨惨绝生意。","杜门厌过从，掩耳避时事。","韩子我所佳，招我懃有谓。","城南访永叔，共可豁蒙蔽。","是时穷阴久，泥淖没马鼻。","区区不惮远，饥渴奔高谊。","永叔闻我来，解榻颜色喜。","殷勤排清樽，甘酸饤果饵。","图书堆满床，措论极根柢。","伊余昏迷中，忽若出梦寐。","划然毛骨开，精神四边至。","既归尚泠然，数日饱滋味。","韩子叹不足，作诗畅情义。","烂如珊瑚钩，光艳不可闭。","迫余使之和，庶以同气类。","自顾屯钝极，出语少姿媚。","抉剔虽强成，徒使肠胃沸。","永叔经术深，烂熳不可既。","虽得终日谈，百未出一二。","仓皇逼行役，萧飒包素志。","不日便乖拆，安能讫精粹。","他年老门墙，君子无我弃。"],"title":"和韩三谒欧阳九之作"}
