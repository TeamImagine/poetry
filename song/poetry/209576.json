{"author":"刘弇","id":209576,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["真阳城下涨春涛，船覆车摧满眼愁。","泛泛我非援溺手，滔滔谁是济川舟。","一城直恐为鱼鳖，四境何缘辨马牛。","焉得长鲸浮到海，吸干狂浪得安流。"],"title":"真阳阻水"}
