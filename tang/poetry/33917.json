{"author":"徐夤","id":33917,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["早年师友教为文，卖却鱼舟网典坟。","国有安危期日谏，家无担石暂从军。","非才岂合攀丹桂，多病犹堪伴白云。","争得千锺季孙粟，沧洲归与故人分。"],"title":"温陵即事"}
