{"author":"胡寅","id":12246,"strains":["仄平平仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["别来鱼雁半浮湛，一日掀杯酒便深。","照水颜容皆欲老，荫门槐竹尽成阴。","驱山塞海成何事，饭糗羹藜只此心。","但愿岁丰人共乐，扶筇有兴即相寻。"],"title":"简彦达"}
