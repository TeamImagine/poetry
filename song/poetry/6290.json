{"author":"张九成","id":6290,"strains":["仄平平平○，仄平平仄○。","平平仄仄仄，平平仄平平。","平仄平○平，平仄平仄平。","平平平平平，仄仄仄仄○。","仄仄仄平仄，仄平仄○平。","平○仄仄仄，○仄平仄平。"],"paragraphs":["愿随春阳和，不随秋草萎。","光阴瞬息耳，忧悲亦何为。","兰蕙生深林，时有朝露滋。","清香随春风，邈若有所思。","我亦慕明德，杖藜往从之。","林深不可见，相遇终有时。"],"title":"拟古  其六"}
