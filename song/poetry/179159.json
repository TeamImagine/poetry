{"author":"苏颂","id":179159,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["京国重阳册府家，正披坟史猎菁华。","思飘昔日龙山帽，阻看残秋上苑花。","怅惜岁华霜染鬓，滞留归思角生车。","自怜高阁穷年业，青简刊雠未有涯。"],"title":"和陈彦升学士九月校书怀旧之作"}
