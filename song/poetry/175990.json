{"author":"王珪","id":175990,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["梦到天阍寤翼伤，拂衣归去乐江乡。","丈夫岂识原非病，丞相应嗤盖有狂。","失马未须嗟北塞，过关重约使南阳。","君知韝上雄飞日，秋劲霜严始一翔。"],"title":"友生失意"}
