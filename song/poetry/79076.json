{"author":"欧阳修","id":79076,"strains":["仄平仄仄平平仄，平仄平平○○仄。","？○仄仄仄仄平，平平仄平平仄仄。","仄平仄仄○仄仄，仄仄平○○仄仄。","○平仄仄仄仄平，仄仄平平平仄仄。","仄平平平○仄仄，○仄平仄○平仄。","平平仄仄仄平平，仄仄○平仄○仄。","平平仄仄平仄仄，仄仄平平平仄仄。","平平仄仄仄仄平，○仄平平○仄仄。","平平仄仄仄平平，平仄平○平平仄。","仄平仄仄○仄平，仄平仄仄仄平仄。","平平仄仄○仄仄，平仄仄仄平平仄。"],"paragraphs":["北园数亩官墙下，嗟我官居如传舍。","滹沱北渡马踏冰，西山病归花已谢。","落英不见空绕树，细草初长犹可藉。","空园一锁不复窥，不觉芳蹊繁早夏。","隔墙时时闻好鸟，如得嘉客听清话。","今朝试去绕园寻，绿李横枝碍行马。","蒲萄忆见初引蔓，翠叶阴阴还满架。","红榴最晚子已繁，犹有残花藏叶罅。","人生有酒复何求，官事无了须偷暇。","古云伏日当早归，况今着令许休假。","能来解带相就饮，为子扫月开风榭。"],"title":"初伏日招王几道小饮"}
