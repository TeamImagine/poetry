{"author":"项安世","id":54130,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万壑千岩相送时，灵星小雪上丰颐。","南云北梦重分首，扑漉繁霜满瘦髭。","功业向来真自许，头颅今日遂如斯。","英雄老大无人识，足扣双舷只自知。"],"title":"江陵送赵知县二首  其一"}
