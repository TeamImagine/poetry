{"author":"葛天民","id":84030,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["水接遥空分外宽，孤山月出静中看。","疑从弱水移圆峤，似共姮娥住广寒。","秋雨秋风初过后，荷花荷叶半凋残。","西村数点归鸦湿，老子新题墨未干。"],"title":"孤山后舟中写望"}
