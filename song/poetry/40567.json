{"author":"陆游","id":40567,"strains":["平平○仄平，○○仄仄仄。","仄仄仄○平，仄仄平仄仄。","仄平平仄仄，仄仄○仄仄。","仄平仄○平，仄平仄平仄。","仄平平仄仄，仄仄○仄仄。","○○仄平平，平平仄平仄。"],"paragraphs":["文章如弈棋，分量固有极。","学不尽其才，识者为太息。","古来名世士，亦或堕此域。","至今读其文，曷尝不追惜。","士生千载后，夙慕当自力。","如其不能然，归哉事耕织。"],"title":"文章"}
