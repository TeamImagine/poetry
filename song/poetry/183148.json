{"author":"刘攽","id":183148,"strains":["仄○仄平平，平仄仄平仄。","○平仄平平，平仄仄平仄。","仄平平仄平，平仄仄○仄。","仄平仄平平，仄仄平仄仄。","仄平○仄仄，○平仄仄仄。","○平仄平平，仄仄平平仄。","平仄仄仄仄，仄平○平仄。","平仄仄平平，平仄平平仄。"],"paragraphs":["旧闻谪仙人，多以我为似。","三生去来今，惟独变名字。","泊舟姑熟溪，风月不如意。","举头望青山，酌酒聊一醉。","汉宫三十六，当时各自贵。","昭阳与华清，究竟谁为愧。","奴辈不自省，脱靴更谁避。","而令弃贤材，孤负青云器。"],"title":"题李白祠"}
