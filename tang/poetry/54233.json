{"author":"储光羲","id":54233,"strains":["仄仄○仄平，平平仄仄平。","仄平仄仄○○平，仄平○仄仄○平。","平仄○○仄○仄，○仄○○○平仄。","平仄平○仄仄平，仄仄平平仄○仄。","平平仄平仄平○，仄平○仄仄平平。","平仄平平仄仄仄，平平仄仄仄○○。","平平仄仄平平仄，平仄平○○仄平。","平仄仄平○仄仄，平○平仄仄平平。"],"paragraphs":["袅袅长数寻，青青不作林。","一茎独秀当庭心，数枝分作满庭阴。","春日迟迟欲将半，庭影离离正堪玩。","枝上莺娇不畏人，叶底蛾飞自相乱。","秦家女儿爱芳菲，画眉相伴采葳蕤。","高处红须欲就手，低边绿刺已牵衣。","蒲萄架上朝光满，杨柳园中暝鸟飞。","连袂踏歌从此去，风吹香气逐人归。"],"title":"蔷薇"}
