{"author":"王观","id":185039,"strains":["平仄仄仄仄，仄平平仄平。","仄仄仄○○，○平○仄平。","平平仄平仄，○平仄平平。","仄平仄平仄，仄仄○平平。","平平仄仄仄，仄平平仄平。","仄平仄仄仄，仄仄平平○。"],"paragraphs":["佳节不易至，故园胡未归。","对雨坐长叹，中心如有违。","登高望川陆，重阴蔽云霏。","晚禾易生耳，豆落将为萁。","农功既莫惜，孰云佳菊开。","掇英泛美酒，已负邻翁期。"],"title":"九日石庄阻雨"}
