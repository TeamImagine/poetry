{"author":"赵鼎","id":248282,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万里高空卷素霓，徘徊几点暮鸦飞。","波平洛浦棹歌远，风袅宫楼香雾霏。","猿鹤山中应怨别，莼鲈秋后合思归。","此间自有江淹赋，不用桓伊恨落晖。"],"title":"再用前韵  其一"}
