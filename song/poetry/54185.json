{"author":"项安世","id":54185,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄仄平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["春风不疗鬓边霜，闲处输君笑我忙。","衮衮悬河烦卒吐，疏疏冷锉赖于湘。","去钻芸帙翻成蠹，飞下芹泥只愿颃。","鉴水旧游零落尽，相逢犹忍话髯郎。"],"title":"又次韵邓汉卿秀才送行"}
