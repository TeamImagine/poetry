{"author":"罗隐","id":30881,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["故人何处又留连，月冷风高镜水边。","文阵解围才昨日，醉乡分袂已三年。","交情澹泊应长在，俗态流离且勉旃。","还拟山阴一乘兴，雪寒难得渡江船。"],"title":"寄崔庆孙"}
