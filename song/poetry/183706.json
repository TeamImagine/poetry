{"author":"刘攽","id":183706,"strains":["仄仄平平平仄仄，平平仄仄仄平平。","平平仄仄仄仄仄，仄仄平平仄仄平。","仄仄平平平仄仄，仄平平仄仄平平。","平平平仄仄仄仄，仄仄平平仄仄平。"],"paragraphs":["自愧专城无到客，今晨锡宴喜君同。","诗言泮水始可与，酒胜邯郸长不空。","但有葵心倾日下，待看云瑞起封中。","高车清兴底易尽，怪似林间束缊翁。"],"title":"次韵和孔朝议"}
