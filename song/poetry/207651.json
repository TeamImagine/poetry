{"author":"黄庭坚","id":207651,"strains":["平平平仄仄，平仄仄平平。","仄平仄平平，仄仄平平平。","仄仄平○平，仄仄仄平平。","平平仄仄仄，○仄仄平平。","平仄平仄仄，仄平仄平平。","仄仄平仄仄，平平仄○平。","仄仄平仄仄，仄平○仄平。","仄仄仄仄仄，○仄○仄平。","平仄仄仄仄，○平平仄○。","○仄仄○仄，平○仄平平。","平平仄平平，仄仄仄○平。","平平仄仄仄，平仄仄○平。"],"paragraphs":["琼枝虽疗渴，萱草忘人忧。","李君气萧萧，翠竹摇清秋。","步竹来过门，日色在帘钩。","开云睹白雉，临水对虚舟。","言少常造极，色夷似无求。","醉尉厅索寞，寒泉沃茶瓯。","四坐愁水厄，井缾犹屡投。","斮锡碎玉札，闲荐当众羞。","微物不足贵，且延君少留。","行役阻相见，心如旆悠悠。","春鱼出清涔，社酒欲胜𥬠。","时来得晤语，呼客尽更筹。"],"title":"赠李彦深"}
