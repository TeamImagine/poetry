{"author":"卢纶","id":6841,"strains":["平平仄仄平仄平，仄平平仄仄平平。","○平仄平平仄仄，仄仄平平仄平仄。","平仄○平仄○平，平○仄仄○平仄。","平仄平平平仄平，○平仄仄仄平○。","平平仄平平仄仄，平仄平平仄○仄。","平平仄仄仄仄○，仄仄平平仄平仄。","平平仄仄仄平平，平仄平平平仄仄。","仄平平仄仄○仄，○平平平○仄平。","平仄平平仄平仄，仄平仄仄平平仄。","仄○平仄仄平平，仄仄平平仄仄平。","平平仄平仄○仄，仄平仄仄平平仄。"],"paragraphs":["灵山石磬生海西，海涛平处与山齐。","长眉老僧同佛力，咒使鲛人往求得。","珠穴沈成绿浪痕，天衣拂尽苍苔色。","星汉徘徊山有风，禅翁静扣月明中。","群仙下云龙出水，鸾鹤交飞半空里。","山精木魅不可听，落叶秋砧一时起。","花宫杳杳响泠泠，无数沙门昏梦醒。","古廊灯下见行道，疏林池边闻诵经。","徒壮洪钟秘高阁，万金费尽工雕凿。","岂如全质挂青松，数叶残云一片峰。","吾师宝之寿中国，愿同劫石无终极。"],"title":"慈恩寺石磬歌"}
