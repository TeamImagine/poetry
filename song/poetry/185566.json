{"author":"徐积","id":185566,"strains":["平平仄仄○仄○，○○平仄仄○仄。","仄○平仄平仄平，○平仄仄平○平。","仄○平仄平○平，平仄仄平平仄平。","○平平仄○平平，仄平仄仄平平平。","平仄仄○仄平仄，仄仄仄平仄仄仄。","平平平仄仄○平，仄仄平平平仄仄。","平仄平平仄○仄，平仄平平平仄仄。","平平仄仄仄平平，平平○仄平○仄。","○仄仄仄仄平仄，平平仄仄仄平仄。","仄平仄仄仄仄平，平平仄仄平平仄。"],"paragraphs":["今朝乃是三月三，三分春色二分去。","一分春色能几多，吟翁老病无如何。","却思翁在秦中时，年少爱游山与溪。","其时人物如神仙，手携酒榼擎花枝。","人不惜钱似痴𫘤，乞者与之见者买。","人人俱著好衣裳，处处纷纷成五采。","山上山前闹如市，人半归时城欲闭。","西溪最是柏坡头，人家占却无闲地。","更有几处入城早，清明上巳踏芳草。","若无疾病与死亡，人家大抵无烦恼。"],"title":"三月三日作"}
