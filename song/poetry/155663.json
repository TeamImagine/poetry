{"author":"吴龙翰","id":155663,"strains":["仄平平仄平平平，○平○仄仄仄平。","仄仄平仄仄平平，仄平平仄仄仄○。","仄仄平平仄仄平，仄仄仄仄平平平。","平平平仄仄平仄，仄平平仄仄仄平平平。","平○平仄仄平仄，仄平平平仄仄平平平。","仄仄平平仄仄仄，仄平仄仄○平平。","平平仄仄仄仄○，○仄平平仄仄仄仄平平平，仄仄平平平。","平平仄○仄仄仄，仄仄平仄○平○。","仄平仄仄仄平仄，仄仄仄仄平平平。","平平○仄平○仄，仄仄平平平仄仄。","仄平平仄仄平平，仄仄平平仄○仄。","平平仄仄平仄平，平仄平平平仄仄。","仄仄仄仄平平平，仄平仄仄仄仄仄。","平平仄仄平平平，仄仄○仄平○平。","平仄仄仄仄平仄，仄仄仄仄平平平。","仄仄平平仄平仄，仄平平仄平仄平。","○平仄平平仄仄，平○仄仄平○平。","仄仄仄仄仄平仄，平仄仄仄○平平。","仄平平平平平仄，仄仄仄仄平平平。","平平平○平仄仄，仄仄平仄仄仄平平平。","平仄仄平平仄平仄，平平仄仄平仄平。","○平仄仄仄平仄，仄仄仄？平○平。"],"paragraphs":["半生江海冰壶翁，担风荷雨七尺笻。","烂嚼扶叶紫金椹，玉楼光彻十二重。","饱吃孤山白玉花，一凿九窍开玲珑。","能鉟明月铸双眼，故能搜索异景窥神功。","能穿星斗挂胸次，故能神游八极之鸿蒙。","手撼烟云出砚石，酒酣奋笔驱雷风。","回山转海有力量，顷刻鹅溪幻出白练之寒江，碧玉之奇峰。","潇湘洞庭忽在眼，冷落烟竹苍梧空。","碧天万里渺无际，但见隠隠归飞鸿。","江门过雨凉如许，木落潇潇秋满浦。","月明何处起渔歌，小艇人归急摇橹。","鸥沙漠漠洲渚昏，无数寒鸦栖古渡。","景物变态虽无穷，笔端有口一一吐。","研丹吮粉尤精奇，直与王爵争毫厘。","宁肯没骨媚时好，逸气往往追徐熙。","一点春风几花卉，化工权柄君所私。","献之牸牛韩干马，滕王蛱蝶僧繇鱼。","下笔众妙各俱足，开卷错落中珠玑。","顾家层楼连天起，俗士那敢窥藩篱。","呕心抽思何自苦，乃使肌骨化作枯松枝。","君不见梅邉有狂客，风饕雪虐宁忍饥。","吟躯未老貌先老，不觉两髩纷如丝。"],"title":"冯永之号冰壶工水墨丹青"}
