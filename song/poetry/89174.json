{"author":"汪晫","id":89174,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["农夫只合老山林，辜负时卿一寸心。","老矣不堪持手板，死时何用覆斜衾。","有人称善名非细，对客无惭乐最深。","回首暮云天黯淡，谁能更听伯牙琴。"],"title":"无题"}
