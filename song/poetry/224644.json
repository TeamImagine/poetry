{"author":"洪刍","id":224644,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，平仄平平仄仄平。","仄仄平平仄平仄，平平平仄仄仄平。"],"paragraphs":["黑头异日挂冠归，亲植杉松见百围。","闲过一生从古少，兼全五福似公稀。","手抄万卷笔犹健，身倚孤筇行若飞。","寄语轻鸥莫惊顾，南州高士已忘机。"],"title":"呈潘延之丈"}
