{"author":"俞桂","id":131379,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["异种休参玉板禅，崭然一角立层巅。","远尖自抱云根壮，叠藓谁疑雨箨缠。","梦里三生空过眼，胸中千亩漫流涎。","此龙难入宁僧谱，出土摩霄是几年。"],"title":"石笋峰"}
