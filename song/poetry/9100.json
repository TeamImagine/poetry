{"author":"张嵲","id":9100,"strains":["平仄平平仄仄平，仄平○仄仄平平。","仄○○仄平平仄，仄仄○平仄仄平。","平仄○平平○仄，平平仄仄仄平平。","平平仄仄平平仄，平仄平平仄○平。","平仄仄平平仄仄，仄平平仄仄平平。","○平仄仄○平仄，仄仄平○仄仄平。","仄仄仄平平仄仄，仄平○仄仄平○。","平平仄仄平平仄，平仄○平仄仄平。","平仄仄平平仄仄，仄平平仄仄平平。","平平仄仄平平仄，平仄平仄平平○。","仄仄仄○平仄仄，平○平仄仄平平。","平平仄仄○平仄，仄仄平平仄仄○。","仄仄仄平平仄仄，仄平平仄仄平平。","平平仄仄○平仄，平仄○○仄仄平。","仄仄平平平仄仄，平平仄仄仄平平。","○平平仄平○仄，仄仄平平仄仄平。","平仄○平○仄仄，平平平仄仄○平。","仄平仄仄平平仄，平仄平平○仄平。","平仄仄平○仄仄，平平平仄仄平平。","平平仄仄○平仄，仄仄平平仄仄平。"],"paragraphs":["维昔高堂讲射蓬，瑞云吹不散薰风。","十分正满冰轮桂，一叶将飞露井桐。","元老三朝尊相阀，余休几世积阴功。","光芒孕秀星沦昴，神物储祥岳降嵩。","淮水筮灵芳裔远，蜀江波与庆源通。","传家自有调元手，许国常输露胆忠。","节劲不凋霜后柏，气豪长吐雨余虹。","金堤护扫河循道，兰省分曹宿在穹。","铜虎屡扬飞盖皂，木牛多足太仓红。","朝班入簉鹓鸿列，京尹频令狴犴空。","暂缀汉庭安世橐，来临吴国馆娃宫。","民安泰伯封疆外，日在韦侯啸咏中。","赞寿一炉金篆籀，捧觞千髻玉玲珑。","桃开坐阅三千岁，松梦当占十八公。","日望锋车歌九罭，时韬组甲咏车攻。","如君江左今王导，有客河阳旧石洪。","甄冶从来收朽钝，涓埃殊未报深崇。","省台衮衮心何羡，旌斾揺揺思莫穷。","宾缀阻陪称寿斚，书缄聊复寄诗筒。","西湖十里荷花水，净洗觥船远祝翁。"],"title":"寿王苏州"}
