{"author":"刘敞","id":174556,"strains":["仄仄平仄平，仄平仄平平。","○平？平仄，平仄平仄平。","仄平平仄○，平仄平平平。","平仄仄仄平，仄平仄平○。","平平仄平仄，仄仄平平平。","平平平仄○，仄仄平○平。","平平仄○仄，仄仄平仄平。","仄仄仄平平，平平仄平平。","平仄平仄平，仄平○平平。","平仄仄仄仄，平平仄平平。","仄仄仄仄平，仄平平仄平。"],"paragraphs":["世往人物非，古今共滔滔。","闻君寝邱客，因忆孙叔敖。","脱身田野间，功业青云高。","忧国不顾家，子孙负薪劳。","苟无滑稽士，亦已埋蓬蒿。","嗟来千户封，晚受侯王褒。","贤卿尚遗忘，反慕贪与饕。","况彼里闾人，安能厌糠糟。","伊昔方断蛇，许身轻鸿毛。","阴德尚有报，天宁绐吾曹。","努力道路勤，我心良郁陶。"],"title":"送陈奇秘校游寝邱"}
