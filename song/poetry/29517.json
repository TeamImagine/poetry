{"author":"韩元吉","id":29517,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","平仄平平平仄仄，仄平仄仄仄仄平。","仄平平仄平平仄，仄仄平平仄仄平。"],"paragraphs":["问舍求田苦未成，定逢丘壑眼先明。","极知官事无时了，且作青山任意行。","元亮折腰应自笑，子荆洗耳讵忘情。","不妨同是催科拙，下考他年更类城。"],"title":"次韵子云春日  其二"}
