{"author":"李纲","id":243049,"strains":["平平仄仄平，○仄平仄○。","平平平仄平，仄仄平仄○。","平平仄平平，平仄平平仄。","仄平仄○平，仄仄仄仄仄。","仄平平平平，仄仄仄仄仄。","平仄仄平平，仄仄平平仄。","平平平仄○，平仄仄平仄。","平平仄平仄，平仄仄平仄。","仄仄○平平，平平平仄仄。","○仄仄平平，○仄平平仄。","仄平平平平，平仄平仄○。","仄平仄平平，仄仄平仄仄。","仄仄仄平○，平仄○平仄。","平平仄平平，仄仄平仄仄。","○平仄平平，平仄○仄仄。"],"paragraphs":["迂愚与世违，深渺方自屏。","萧然岩壑心，不与余事并。","澄湖武林西，风物非尘境。","愿为境中人，此志久已定。","卜居梁谿滨，日汲陆子井。","幽梦绕湖山，妙趣神先领。","浮家苕霅间，初不费驰骋。","招携得佳友，髙咏笑匡鼎。","富贵如浮云，功名真画饼。","且尽季鹰杯，更饱卢仝茗。","李侯东南来，胸次涵万顷。","作诗纪幽寻，句法言可永。","念子到山中，天地正凄冷。","青鞋踏冰霜，共赏谁复肯。","胜游子先之，吾亦行买艇。"],"title":"次韵李似表县丞出示游西湖古风二首  其一"}
