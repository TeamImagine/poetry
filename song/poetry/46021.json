{"author":"梅尧臣","id":46021,"strains":["仄平仄平平，○○○仄平。","仄仄仄仄仄，仄仄平○平。","仄仄仄平仄，仄平○仄○。","仄仄仄仄仄，仄仄○平平。","仄仄仄仄仄，仄仄仄仄平。","仄仄仄仄仄，仄仄仄仄平。","平仄仄仄仄，仄仄仄仄平。","平平仄平○，仄仄仄仄平。","仄仄仄平仄，平仄平平平。","仄仄平仄仄，仄仄仄平平。","仄平仄○仄，仄平平仄平。","仄○仄仄仄，平仄平仄平。"],"paragraphs":["少年絜而腴，茸茸颔有须。","冒热跨马去，去去天王都。","借问去何谓，就医将疾驱。","客曰实诳我，健壮其非夫。","敢告固不绐，但怪所见愚。","瘠者未必病，病者未必癯。","天马不着肉，日走万里途。","山熊岂无膏，养体唯恐痡。","滞结在于内，安得形肌肤。","厥貌虽美好，厥疢勿须臾。","疗之欲其渐，炽之非爱躯。","此行不饮别，安得持酒壶。"],"title":"送韩八太祝归京师求医"}
