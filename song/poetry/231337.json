{"author":"张仁及","id":231337,"strains":["平平仄平仄，仄平仄○仄。","平仄仄平平，○○仄平仄。","平平仄○平，仄平平仄仄。","仄仄○平○，平平仄平仄。","平仄平平平，平平仄平仄。","仄仄平平平，仄仄平平仄。","仄仄○○平，○仄平平仄。"],"paragraphs":["平湖漾晴绿，狎鸥自相逐。","归艇小于盂，轻帆晒蒲幅。","青萍恣漂流，白鱼跳尺玉。","柳线牵人衣，香林雨新沐。","汀尾沙禽鸣，人家映修竹。","步履随春风，席地倾醽醁。","玩乐当如何，回首炎威促。"],"title":"鹅湖春色"}
