{"author":"晁说之","id":219365,"strains":["平仄平平仄仄平，仄平仄仄○平平。","○○平仄平平仄，平仄平○仄仄平。","仄仄仄平平仄仄，平平平仄仄平平。","仄平仄仄○平仄，仄仄平平仄仄平。","平仄仄平平仄仄，平平仄？仄平○。","仄平平仄仄平仄，仄仄仄仄平仄平。","平仄平平○仄仄，平平仄仄仄平平。","平○仄○仄平仄，仄○平仄平平平。"],"paragraphs":["吴楚江淮接海涛，百龙有职驱鼋鳌。","空中甍桷森然见，天上云霓不得高。","穆穆冕旒严帝制，纷纷牲币自神皋。","不知岳帝从何帝，要是天曹各有曹。","南极祝融炎剑戟，东方太皥却旌旄。","若容羲仲篡羲叔，亦许帝舜囚帝尧。","牛斗吾乡如失位，奎娄鲁野岂専朝。","人间职分已颠倒，愿正天纪尊嶤嶤。"],"title":"谒岳庙"}
