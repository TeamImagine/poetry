{"author":"陆游","id":37961,"strains":["仄仄平平仄仄平，仄平仄仄仄平平。","仄平仄仄仄仄仄，仄仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["辙迹当年遍九州，晚归始解卧林丘。","爱身每戒玉抵鹊，养气要如刀解牛。","柔橹摇残天镜月，短筇领尽石帆秋。","尽言未办常扃户，竟是吾身得自由。"],"title":"遣兴二首  其一"}
