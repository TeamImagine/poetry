{"author":"齐己","id":41993,"strains":["仄平平，平仄平，平仄仄仄○平平。","平平仄仄仄平仄，平平仄仄平平仄。","平○仄仄仄仄仄，仄仄平平仄平仄。","平平平仄平平平，仄平仄仄平仄○。","平平仄仄仄平仄，仄仄仄平平仄平。"],"paragraphs":["竭云涛，刳巨鳌，搜括造化空牢牢。","冥心入海海神怖，骊龙不敢为珠主。","人间物象不供取，饱饮游神向悬圃。","锵金铿玉千余篇，脍吞炙嚼人口传。","须知一一丈夫气，不是绮罗儿女言。"],"title":"读李白集"}
