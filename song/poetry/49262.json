{"author":"杨万里","id":49262,"strains":["平平仄平平，仄仄仄平仄。","平○平○平，仄仄仄仄仄。","○平仄平平，平仄仄平仄。","○○仄仄仄，仄仄仄仄仄。","平仄仄仄平，平平仄平仄。","平平平仄平，仄平仄平仄。","平仄仄仄仄，仄平仄平仄。","平平仄平仄，仄仄仄仄仄。","仄仄仄平平，仄平仄平仄。","仄平平平平，平仄仄仄仄。","平平○仄仄，仄仄仄平仄。","仄平仄平平，仄平仄平仄。","仄平平平仄，仄仄仄平仄。","平平平仄平，仄仄仄○仄。","平平仄平仄，仄仄仄平仄。","平平仄仄平，○仄仄○仄。"],"paragraphs":["肩舆小斑筠，地志古青册。","初穿千长松，忽仰万绝壁。","观山不知名，披志失山色。","行行问不住，一一渐可识。","何代五老人，登峰化为石。","年龄今几春，齿牙谅无力。","天赐五玉乳，与渠供朝食。","渊明醉眠处，石上印耳迹。","逸少养鹅池，藓花渍余墨。","鹤鸣南天青，龟拜北斗白。","栖贤缘不浅，月枕借云席。","万杉与开先，弄泉碎珠璧。","病眸贪穷眺，趼趾怯周历。","同游多俊人，淡话半禅伯。","兹来殆天假，不尔岂人及。","归船载晓星，回首两相忆。"],"title":"遍游庐山示万杉长老大琏"}
