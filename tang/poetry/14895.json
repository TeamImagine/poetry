{"author":"元稹","id":14895,"strains":["平仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄仄平。","平平平仄平平仄，仄仄平平仄仄平。"],"paragraphs":["仙驾初从蓬海来，相逢又说向天台。","一言亲授希微诀，三夕同倾沆瀣杯。","此日临风飘羽卫，他年嘉约指盐梅。","花前挥手迢遥去，目断霓旌不可陪。"],"title":"赠毛仙翁"}
