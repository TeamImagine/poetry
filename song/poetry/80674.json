{"author":"黄干","id":80674,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["闻说初年失偶时，回看囊箧鬓成丝。","谁知旧室如新室，解抚前儿似后儿。","南涧蘋生方得助，河阳花落不胜悲。","高楼百尺今休上，望着佳城空泪垂。"],"title":"挽潘孺人  其一"}
