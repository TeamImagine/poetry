{"author":"王十朋","id":25082,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["老病逾年卧晋江，耽诗性癖未能降。","园林牢落梅经眼，岁月峥嵘酒满缸。","堂上焚香敬勋德，楼头回首念家乡。","黄甘未拜萧嵩赐，乡味分珍谩一双。"],"title":"腊月二十八日与知宗提举分岁郡中啜茶于北楼赏梅于忠献堂知宗即席有诗次韵并简提舶"}
