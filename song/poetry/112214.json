{"author":"田锡","id":112214,"strains":["仄平仄平平仄仄，○仄平平仄平仄。","平平仄仄平平平，○仄○平○仄仄。","仄仄平平平平○，○○平仄平平平。","仄平平仄平平仄，仄平仄仄○平平。","仄平仄仄平平○，平平仄平平仄仄。","平平仄仄仄平平，○平平仄○平平。","仄仄平平○仄仄，平平平仄平平仄。","仄平仄○○平平，仄平仄仄平平○。","仄仄平平仄仄平，仄仄仄仄平平平。","平平平平○仄仄，平仄平平仄仄平，平仄仄仄平平平。","平平仄仄平平仄，平平平仄平平仄。","平平仄仄平平平，仄平平仄平○平。","平平平仄仄平仄，仄平仄仄平平平。","仄仄○平平平平仄仄，平平平○仄平平。","平平仄仄仄平仄，仄平平仄平仄○。","仄仄平仄平仄平，平平仄仄平平平。"],"paragraphs":["紫皇御天方视事，将择灵官补仙吏。","金波古殿寒星帘，虹节蜺旌观就试。","白晰仙人皆寻衣，衣冠森列蟾蜍墀。","宝盘初赐红霞馔，斗魁挹酒空淋漓。","水精地上宫花折，枝柯渥丹花艳白。","高于建木老于椿，其名仙桂长含春。","又有骊龙长万尺，波涛为屋渊为室。","逆鳞满颔如锋铓，触之则怒无人当。","旁有明珠夜月光，宛转炫耀生灵芒。","能探骊珠折得桂，方许骖鸾驾凤皇，方令碧落为星郎。","君曾再对珠旒试，君才堪作仙宫吏。","骊珠粲粲蟾枝香，紫烟华绶黄霓裳。","风装云驭惯升陟，太霄瀚海尝翱翱。","愿以横天之鹏为逸驾，垂天之虹作飞梁。","驰雷走电以惊策，叱风挥雨前启行。","结水精珮云锦章，随君一至于仙乡。"],"title":"赠宋小著"}
