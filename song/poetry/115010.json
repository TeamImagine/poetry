{"author":"刘克庄","id":115010,"strains":["平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["公诗妙巧过般输，蚓窍何堪和大儒。","岂敢分庭掣鲸海，颇思越邑会鹅湖。","薰莸年老迷香臭，酒脯涎垂向市沽。","病起带围浑减尽，免教人诮腹如壶。"],"title":"和徐常丞洪秘监倡和四首  其四"}
