{"author":"方岳","id":127717,"strains":["仄○？平仄，仄仄仄平仄。","平平平平平，仄仄仄平仄。","平平仄平○，仄仄仄仄仄。","平平仄平平，仄仄○仄仄。","仄平平平平，平仄平仄仄。","平平平仄平，平仄仄仄仄。","仄仄平平平，平平仄平仄。"],"paragraphs":["我思种明逸，与帝自宾友。","归眠青山云，未醒紫宸酒。","谁何敢讥弹，乃有此健守。","天心本无私，以一调众口。","徙之嵩山阳，宁勿为法受。","夫何狐兔群，能振霹雳手。","此事关纲常，吾身竟何有。"],"title":"去郡三思  其一"}
