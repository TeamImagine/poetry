{"author":"连文凤","id":159372,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["突兀双峰晓色分，瘦筇支足上昆仑。","雷声俯听婴儿语，石势平看骏马奔。","故国山川千古在，前朝人物几家存。","登临不用多怊怅，只好清吟伴野猿。"],"title":"送曹之才游天目山"}
