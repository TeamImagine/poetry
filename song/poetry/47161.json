{"author":"杨万里","id":47161,"strains":["仄平仄平仄平仄，平仄○○平仄仄。","仄平平仄平平平，仄平平平平仄仄。","平平仄仄仄仄○，仄平平仄平平平。","平平仄仄仄平仄，仄仄仄平平仄仄。","平平仄仄仄仄平，仄仄○平平仄仄，平平仄仄○平仄。"],"paragraphs":["木犀煮泉漱寒齿，残滴更将添砚水。","子规乡里桐花烟，浣花溪头琼叶纸。","先生老去怯苦吟，琢无肝肺呕无心。","芙蓉在左木犀右，漫与七言真借手。","秋光一点入骨清，有笔如椽描不就，先生不瘦教谁瘦。"],"title":"试蜀中梁杲桐烟墨书玉板纸"}
