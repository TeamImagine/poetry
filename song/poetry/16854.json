{"author":"王之望","id":16854,"strains":["仄仄仄平仄，平仄仄仄○。","仄仄仄仄○，仄仄仄仄平。","仄仄平仄仄，仄仄平○平。","仄仄平平仄，平仄仄仄平。","仄平仄平仄，仄仄平平平。","仄平平平仄，○仄平平平。","仄仄仄平仄，平仄仄仄平。","○仄仄平仄，○○仄平平。","仄仄平仄仄，平平仄平平。","平平平仄仄，平仄平仄平。","仄○平平仄，仄仄仄仄平。","平平仄仄仄，○仄○仄○。","仄仄仄仄仄，平平平○○。","平平仄平仄，仄仄平平平。","平仄仄仄○，平仄平平平。","仄平仄平仄，仄仄平平平。","平仄仄仄仄，仄平平仄平。"],"paragraphs":["鸟迹既茫昧，文字几变更。","达者擅所长，各就一世名。","众体森大备，造化无留情。","独此游丝法，千古秘未呈。","右军露消息，笔墨无成形。","伟哉延陵老，三纪常研精。","绝艺本天得，非假学力成。","应手快挥洒，援毫谢经营。","奋迅风雨疾，飘浮鬼神惊。","风狂蛛网转，春老蚕咽明。","直如朱弦急，曲若卷发萦。","飞梭递往复，折藕分纵横。","独茧缲不断，风鸢腾更轻。","希微破余地，妙绝无容声。","飞白笑冗长，堆墨惭彭亨。","可怜太纤瘦，不受镌瑶琼。","咨尔百代后，若为求典刑。"],"title":"吴传朋游丝书"}
