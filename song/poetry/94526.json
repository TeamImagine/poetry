{"author":"度正","id":94526,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["忆昔归来自建溪，徘徊拟岘访前题。","江山秀伟钟灵杰，文物光辉焕斗奎。","历数儒绅真冀北，推源宗派孕江西。","凤雏骥子今如许，称兕公堂傥许跻。"],"title":"呈晏制干二首  其二"}
