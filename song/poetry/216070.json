{"author":"张耒","id":216070,"strains":["仄平平平○○仄，仄平○平仄平仄。","平平仄仄仄仄仄，仄平平平平仄仄。","平平仄仄平平仄，仄平平仄平仄仄。","平平仄仄仄仄平，平平仄仄平平平。","平平仄○平仄仄，平仄仄平平○仄。","平平仄仄仄仄平，○平仄仄平平仄。"],"paragraphs":["大江春风浪如屋，客舟迎风罔沙宿。","连樯接舵古岸傍，岸头无人春草绿。","船头日出炊烟起，买鱼携菜来就市。","渔人水恶不出门，萧条野市无鸡豚。","堤边纸钱灰若雨，沽酒赛神巫降语。","南人艇子不避风，横江五两翩翩去。"],"title":"罔沙阻风"}
