{"author":"项安世","id":53070,"strains":["平仄仄仄平平，平平仄仄平平平，仄仄平平○仄平平平。","仄○平平○平仄，仄仄平平平仄仄。","仄平仄仄仄仄平，仄平平仄平平平。","仄平平仄平平仄，仄仄仄平平仄仄。","仄仄仄仄平平，○仄平仄仄○○，○平仄仄平平平。","仄平平仄仄平平，仄仄仄平平仄平。","仄平仄仄平平平，仄仄仄平平仄仄。","平平仄仄平平平，仄仄仄仄平平平。","仄平○仄平平平，平仄仄仄平平平。","仄平○仄平仄平，○○仄仄平○○。","仄平仄仄○仄○，仄仄平平○○仄。","仄平平仄仄平平，仄仄仄平平仄平。"],"paragraphs":["君不见大胡公，春秋一笔诛群雄，要与排鸿驱象争元功。","素王吾无间然矣，命世虽云无有尔。","至今可望不可前，海山云气蓝田烟。","后无终极前无始，定以一元而已矣。","又不见小胡公，沈潜探索要且亲，传心嫡派非礽云。","善根生圣圣生神，此理即元元即人。","至今汲汲随罂缾，涸者得濡狂者醒。","濂溪已远涪州还，此事往往归衡山。","大儿如祖洪涛翻，捎𢫬地怪麾天奸。","小儿如父勤钻攀，深观博取为其难。","二公有蕴行未了，可惜光阴如过鸟。","二儿今日又霜毛，若要及人毋太高。"],"title":"次韵答胡季履二首  其二"}
