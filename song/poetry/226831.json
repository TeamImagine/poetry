{"author":"赵鼎臣","id":226831,"strains":["仄仄平平平仄仄，仄仄仄平平仄仄。","平平仄仄仄仄平，仄仄○平平仄仄。","仄平平仄平仄平，平仄平平仄仄仄。","平平仄仄仄仄仄，平仄仄○平仄平。","○平平仄平平仄，仄仄仄平○仄仄。","仄平平仄仄仄平，平仄○平仄平仄。","仄○平仄平平平，仄仄平仄平仄平。","仄○仄仄仄仄○，仄仄仄仄○仄平。","仄平仄仄○平仄，仄仄仄平平○仄。","○平仄○仄○平，平仄仄平平仄仄。"],"paragraphs":["忆昔黄粱炊未熟，太学七人同日逐。","先生不免弟子嘲，胯下颇遭年少辱。","古人高谊今则亡，惟有彭公色慨慷。","皇华已建使者节，青眼尚看同舍郎。","三年牢落江湖上，赖有故人相倚傍。","我穷凡鬼辄累公，公复参差我何望。","世间荣辱何纷纷，覆手为雨翻手云。","请将得失问北叟，敢以喜愠观子文。","满斟滑盏如船大，举酒属公公且坐。","看公骨相合封侯，今日入朝明日贺。"],"title":"忆昔行送彭子发"}
