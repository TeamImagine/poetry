{"author":"杨万里","id":47061,"strains":["平平平仄平平平，仄平平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["千峰为我旋生妍，我为千峰一洒然。","云掠石崖啼鸟树，雨添山涧落花泉。","心知僮仆多饥色，目断茅檐半穗烟。","只道晨炊食无肉，竹根斤笋两三钱。"],"title":"晨炊白升山"}
