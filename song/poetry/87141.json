{"author":"韩淲","id":87141,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["雪花飞我读书林，松叶梅梢自赏音。","莫问侵寻春事近，肯教容易岁寒骎。","拥裘鹤帐眠方熟，抱膝鸡窗兴愈深。","更启柴门唤邻曲，伴题冰柱共清斟。"],"title":"正月十日雪"}
