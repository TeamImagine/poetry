{"author":"詹慥","id":15748,"strains":["仄平仄仄平平仄，仄仄平平仄仄平。","平仄仄平平仄仄，平平平仄平仄平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["会稽尚隔三千里，临贺初盘一百滩。","殊俗问津言语异，长年为客歧路难。","背人山岭重重去，照鹢梅花树树残。","酌酒柂楼今日意，题诗船壁后来看。"],"title":"舟行遣兴"}
