{"author":"张咏","id":112391,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["年来流水坏平田，客径穷愁自可怜。","汀苇乱摇寒夜雨，沙鸥闲弄夕阳天。","狂嫌浊酒难成醉，冷笑清诗不直钱。","碧落故人知我否，几回相忆上渔船。"],"title":"郊居寄朝中知己"}
