{"author":"陈棣","id":18995,"strains":["平平仄仄仄平平，平仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["蓬生敢望直如麻，才思真同焦谷芽。","拥被苦吟声踯躅，盈编细札眼空花。","羡君得意方豪纵，顾我无知绝诞夸。","输与能诗王主簿，惊人句法自名家。"],"title":"次韵王有之主簿  其二"}
