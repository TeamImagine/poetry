{"author":"李曾伯","id":129470,"strains":["仄平仄仄仄平平，仄仄平平仄仄平。","仄平平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["暑涂挈挈问持装，过眼蘋风倏转商。","岂为南鱼来丙穴，且先北雁过衡阳。","童乌已矣肠空断，老马疲哉汗欲僵。","身大块中犹大疟，铁心禁得几炎凉。"],"title":"题衡阳临湘驿"}
