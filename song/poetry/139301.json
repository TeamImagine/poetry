{"author":"陈著","id":139301,"strains":["仄平平仄仄平平，仄仄平仄仄仄平。","平仄仄平平仄仄，平平仄仄仄平平。","平平平仄仄平仄，平仄仄仄平仄平。","仄仄仄平平仄仄，平仄仄仄仄平平。"],"paragraphs":["弃瓢巢父固云稀，解印陶潜未是非。","风雨似知人世换，溪山自爱主翁归。","时消孤闷有茶屋，天把独醒存芰衣。","我亦岁寒松下草，相望百里借春晖。"],"title":"次韵黄子羽七十自叹"}
