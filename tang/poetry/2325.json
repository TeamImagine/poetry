{"author":"高适","id":2325,"strains":["仄仄仄平仄，○平平仄平。","平平○仄仄，仄仄平平平。","仄仄仄平仄，○平平仄平。","仄平仄仄仄，平○平平○。","仄仄平仄仄，平平平仄平。","仄平仄仄仄，○仄平○平。","仄仄仄平仄，仄平平仄平。","仄平仄仄仄，平仄平平平。","仄仄仄平仄，平平平○平。","平○仄平仄，仄仄平平平。","仄仄仄○仄，仄平平仄平。","○平仄平仄，仄仄○平平。","仄仄仄平仄，仄平平仄平。","○平仄平仄，仄仄平平平。"],"paragraphs":["圣代务平典，輶轩推上才。","迢遥溟海际，旷望沧波开。","四牡未遑息，三山安在哉。","巨鳌不可钓，高浪何崔嵬。","湛湛朝百谷，茫茫连九垓。","挹流纳广大，观异增迟回。","日出见鱼目，月圆知蚌胎。","迹非想像到，心以精灵猜。","远色带孤屿，虚声涵殷雷。","风行越裳贡，水遏天吴灾。","揽辔隼将击，忘机鸥复来。","缘情韵骚雅，独立遗尘埃。","吏道竟殊用，翰林仍忝陪。","长鸣谢知己，所愧非龙媒。"],"title":"和贺兰判官望北海作"}
