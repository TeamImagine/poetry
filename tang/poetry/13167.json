{"author":"孟郊","id":13167,"strains":["仄平仄仄仄，平仄平仄平。","平平仄仄○，平仄平仄平。","平○仄仄仄，平仄平平平。","仄○仄仄仄，仄仄平平仄。","仄仄仄平仄，仄平平仄○。","仄仄仄仄平，仄平平平平。","仄仄平仄仄，平平仄平仄。","仄平○仄仄，仄仄仄○平。","仄平○仄仄，仄仄平○○。"],"paragraphs":["去尘咫尺步，山笑康乐岩。","天开紫石屏，泉缕明月帘。","仙凝刻削迹，灵绽云霞纤。","悦闻若有待，瞥见终无厌。","俗玩讵能近，道嬉方可淹。","踏着不死机，欲归多浮嫌。","古醉今忽醒，今求古仍潜。","古今相共失，语默两难恬。","赠君喷玉布，一濯高崭崭。"],"title":"喷玉布"}
