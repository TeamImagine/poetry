{"author":"胡处晦","id":9456,"strains":["仄平平平仄仄○，平平仄仄○平平。","仄平仄？仄仄仄，仄平平仄平平平。","平平仄仄仄平仄，仄仄平平平仄仄。","仄仄平平平○平，平仄○仄平平仄仄。","仄平平○○仄仄，仄仄平平仄平仄。","平平仄仄平仄○，仄仄平平仄平仄。","平仄平平平仄平，○仄仄仄平平平。","平平平仄仄平仄，平仄仄仄平平○。","平○○○平仄仄，仄仄仄仄○仄仄。","平仄仄仄仄平○，仄平仄仄平仄仄。","平仄平○平仄仄，平平○仄平平平。","仄仄平平○仄仄，仄平平仄○平○。","平平平平仄平仄，平仄仄仄仄平平平仄仄。"],"paragraphs":["上元愁云在九重，哀笳落日吹腥风。","六龙驻驆在草莽，孽胡歌舞蒲萄宫。","抽钗脱钏到编户，竭泽枯鱼充宝赂。","圣主忧民民更忧，骄子娇媟天天不怒。","向来艰难传大宝，父老谈言似仁庙。","元年二月城下盟，未睹名臣继嘉祐。","哀痛今年尘再蒙，冠剑夹道趋辞公。","神龙今在九渊卧，安得屡困蛟蛇中。","朝廷中兴无柱石，薄物细故昭帝力。","毛遂不得处囊中，远惭赵氏厮养卒。","今日君王归不得，倾城回首歌悲啼。","会有山呼间动地，万家香雾烧天衣。","胡儿胡儿莫耽乐，君不见夕月常亏东北角。"],"title":"上元行"}
