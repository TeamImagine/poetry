{"author":"孟浩然","id":55496,"strains":["仄○平平仄，平○仄仄○。","仄平平仄仄，○仄仄平平。","仄仄○平仄，平平仄仄○。","仄平平仄仄，平仄仄○平。","平仄平平仄，○○仄仄平。","平仄仄平仄，平仄○平平。"],"paragraphs":["异县天隅僻，孤帆海畔过。","往来乡信断，留滞客情多。","腊月闻雷震，东风感岁和。","蛰虫惊户穴，巢鹊眄庭柯。","徒对芳尊酒，其如伏枕何。","归屿理舟楫，江海正无波。"],"title":"初年乐城馆中卧疾怀归作"}
