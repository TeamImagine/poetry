{"author":"方岳","id":127463,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["住世间须出世间，世情何事苦牵攀。","蟠胸自作三分国，觌面相悬两戒山。","大好闭门赢得睡，不多识字煞妨闲。","长须赤脚顽于我，未必淳风不再还。"],"title":"山行  其七"}
