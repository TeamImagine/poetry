{"author":"李商隐","id":22782,"strains":["仄仄○平仄，平平仄仄○。","○平○仄仄，仄仄仄平○。","仄仄平平○，平平仄仄平。","平○仄平仄，仄仄仄平平。","仄○平平仄，平平仄仄平。","平平仄○仄，平仄仄平○。"],"paragraphs":["日月淹秦甸，江湖动越吟。","苍桐应露下，白阁自云深。","皎皎非鸾扇，翘翘失凤簪。","床空鄂君被，杵冷女媭砧。","北思惊沙雁，南情属海禽。","关山已摇落，天地共登临。"],"title":"念远"}
