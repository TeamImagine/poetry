{"author":"王令","id":188143,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["池上溶溶浮暖日，野鹅无数自相于。","谋生迹与风波密，择地心将网弋疏。","毛羽鲜明疑振鹭，声鸣和好似关雎。","应怜豢养轻身者，只直羲之数纸书。"],"title":"次韵介甫集禧池上咏鹅"}
