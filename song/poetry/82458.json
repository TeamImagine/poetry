{"author":"孙应时","id":82458,"strains":["仄平仄仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄仄平仄，仄仄平平仄仄平。","平仄平平仄平仄，仄平平仄仄平平。"],"paragraphs":["百年一梦欲谁何，底事容心强揣摩。","便续渊明归去引，不题工部醉时歌。","故山已恐鹤相怨，陋巷何妨雀可罗。","多谢诗仙唤愁醒，簿书丛里少婆娑。"],"title":"和答叶无咎"}
