{"author":"钱起","id":4354,"strains":["仄平平仄仄，仄仄仄平平。","○仄仄平仄，仄平○仄平。","仄平仄平仄，仄仄仄平平。","平仄仄平仄，平平平仄平。","平平仄平仄，仄仄仄平平。","仄仄仄平仄，仄○平仄平。"],"paragraphs":["去家随旅雁，几日到南荆。","行迈改乡邑，苦辛淹晦明。","畏途在淫雨，未暮息趋程。","穷木对秋馆，寒鸦愁古城。","迷津坐为客，对酒默含情。","感激念知己，匣中孤剑鸣。"],"title":"适楚次徐城"}
