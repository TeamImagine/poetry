{"author":"石延年","id":243760,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["归里悬心复苦形，生涯蓑笠伴铜瓶。","鱼随洗钵冲遗粒，龙倚移舟识唪经。","佛庙春游湖树暗，神涛晴渡越峰青。","高才不独江山助，王谢风流旧有灵。"],"title":"送则师归越"}
