{"author":"赵蕃","id":73445,"strains":["仄平仄平平，○平○仄仄。","平平仄仄仄，仄仄仄平仄。","平平平○仄，仄平仄仄仄。","仄平平仄平，平仄仄平仄。","平平仄仄仄，仄仄平仄仄。","平仄仄平平，平○仄平仄。"],"paragraphs":["少公上黄扉，长公思玉局。","恭惟我舅氏，出处似前躅。","浔阳开三径，镜湖赐一曲。","是为千载人，何有万锺禄。","新诗久不诵，妙墨时在目。","黄落又秋风，林空见松竹。"],"title":"寄主管舅二首  其一"}
