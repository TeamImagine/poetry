{"author":"夏竦","id":232761,"strains":["仄平平仄仄平平，平仄平平仄仄平。","平仄仄○平仄仄，平平平仄仄平平。","平平仄仄平○○，仄仄平○仄仄○。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄○平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平？仄仄平平仄，仄仄○平仄○平。","仄仄仄平平仄仄，平平平仄仄平平。"],"paragraphs":["缉熙绵宇肃边疆，蕃祉纷纶显阜昌。","真驭告期通梦寐，严宸精意洁坛场。","青烟漏上盈中禁，碧辇宵分下彼苍。","照地辉光蒙鹤焰，霭人嘉气杂萧芗。","峒山顺拜鸿仪展，太古灵源密命扬。","载仰金姿唯睟穆，稍瞻云躅更辉煌。","晓霞微动觚棱峻，弦月斜明玉瑱方。","丹凤卷旗严藻卫，绿车旋轸向仙乡。","春褀涣汗均流庆，睿唱昭回纪降祥。","万国颂声皆载路，巍巍馨烈迈成康。"],"title":"奉和御制九天司命降临"}
