{"author":"释居简","id":91423,"strains":["仄仄平平仄仄平，平平仄仄仄平平。","平平仄平平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["半雨阴阴复半晴，芳郊紫径厌尘轻。","飞花逐旋将春去，续绠寻思系日倾。","梦苦流鶑呼得觉，愁嫌啼鴂唤教生。","频搔短发临寒水，添了星星几点明。"],"title":"酬季敬父清明见寄"}
