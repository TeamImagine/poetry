{"author":"释德洪","id":227942,"strains":["仄仄仄平平，仄○仄平平。","仄仄○○平，仄○平仄○。","仄平仄仄仄，平仄仄平平。","仄仄○平平，平平仄○○。","仄仄○仄仄，仄仄平平平。","仄○平平平，平平仄平○。","平平仄仄仄，仄平仄仄平。","仄平仄仄平，仄仄平仄○。","平○仄仄仄，仄仄仄仄平。","仄仄平仄仄，平仄仄平平。"],"paragraphs":["举手弄云泉，溅衣作跳波。","侧耳闻遗音，仰看幽鸟过。","两公作妙语，清绝类阴何。","气爽如南山，晴岚掩峩峩。","意快如落瀑，万仞崩银河。","秀如华林风，嫣然散微和。","而余独朴拙，欲登选佛科。","十年类马驹，镜谓砖可磨。","枫瘤或见取，此事古亦多。","噪吻成绮语，宁恤犯尸罗。"],"title":"和元府判游山句"}
