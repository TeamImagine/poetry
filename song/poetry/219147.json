{"author":"宗泽","id":219147,"strains":["平仄平仄仄平平，○○仄仄平平平。","○○仄仄仄平仄，平○仄仄○平平。","平平○○仄仄平，平仄仄平○仄平。","仄仄平平平仄平，仄仄仄仄○平平。","仄平仄○平仄平，仄平○仄仄仄平。","平平仄仄平仄仄，平仄仄平仄平平。","仄仄平仄平仄○，平○仄仄平平平。","仄平仄仄仄仄仄，仄仄仄平仄仄平。","○○仄平○平仄，仄○仄仄仄仄平。","平平仄仄仄○仄，仄仄仄○平仄平。","仄仄仄平仄平仄，仄仄仄平平仄仄。","平平平仄平○仄，仄仄平平平平仄。","平○平仄平仄仄，仄○仄平仄仄仄。"],"paragraphs":["翁拥麾幢我为儿，剽闻窃睹皆兵机。","其中袭击不容瞬，飙行电掣犹逶迤。","戎人长驱越大河，天下震惊观阙危。","肉食之谋殊未臧，我愤切骨其谁知。","慨然奏疏金马门，力陈盟赂损国威。","严尤下策尤可笑，晁错上书亦奚为。","道路荆棘初剪除，花如步障吾东之。","八年闭户尺蠖屈，一旦渡关匹马驰。","行行侧身听戎捷，忽闻募士诏遣归。","浓书大墨榜教诏，曰敌悔过今退师。","羽檄向来召貔虎，乃咏出车歌杕杜。","櫜兵销刃兵犹怒，却把鉏犁农歌舞。","君王神武今艺祖，尔如不归污我斧。"],"title":"道逢散遣之卒云讲和退师无所用之矣辄以二十六句道胸臆"}
