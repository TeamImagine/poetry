{"author":"张耒","id":217460,"strains":["平平仄平平，平仄仄仄仄。","仄○平平平，平○仄平仄。","平平仄仄仄，仄仄平仄仄。","平平仄○仄，平仄平仄仄。","仄平仄平○，平仄仄平仄。","○平平仄仄，仄仄仄仄仄。","仄平平仄平，○仄仄平仄。","仄平平平仄，仄仄仄仄仄。","平平平○仄，平仄仄○仄。","平平仄仄仄，○仄仄仄仄。","○平仄仄仄，○仄平仄仄。","平平平平仄，仄仄平仄仄。","平平仄平仄，仄仄平平仄。","平平仄仄○，○仄○平仄。"],"paragraphs":["陈侯气飘飘，谁敢易挹酌。","俊如抟风鹰，清如唳霜鹤。","高怀落俗事，见者初骇愕。","须臾发其有，珠玉随洒落。","浩然谢畦畛，谁不爱而乐。","论交嗟我晚，玉手未暖握。","别来星一周，庭竹再飘箨。","洛阳谁知子，恐未免寂寞。","峥嵘胸中气，谁与发其钥。","知心古所少，献厚报或薄。","兴怀每念此，中夜情抱恶。","虽然千金璧，岂得常在璞。","山城一尊酒，子去谁酬酢。","高歌遣我思，长啸观寥廓。"],"title":"寄集节二首  其一"}
