{"author":"李端","id":7442,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["谢家门馆似山林，碧石青苔满树阴。","乳鹊眄巢花巷静，鸣鸠鼓翼竹园深。","桔槔转水兼通药，方丈留僧共听琴。","独有野人箕踞惯，过君始得一长吟。"],"title":"题元注林园"}
