{"author":"徐积","id":185698,"strains":["仄平平仄平平仄，仄仄平平仄仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄平仄平平。"],"paragraphs":["一从西郭恩初重，又至南庠义更深。","自恨杜微无所听，若忘龚遂是何心。","已知霜露情弥感，更值淮湖气作阴。","昨夜起来无月色，谁知我为蒋公吟。"],"title":"赠颖叔"}
