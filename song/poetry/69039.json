{"author":"杨冠卿","id":69039,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["平生报国剑铓寒，万里漂流困一箪。","贫剧方思毛义檄，归来却戴楚囚冠。","解骖旧事无人继，恸哭穷涂祗自叹。","倚伏循环知有待，春回寒谷在毫端。"],"title":"代秦干上刑部张尚书  其二"}
