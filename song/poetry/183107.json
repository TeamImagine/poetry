{"author":"刘攽","id":183107,"strains":["○仄仄仄平，○仄平平仄。","仄○平仄平，仄仄仄仄○。","平仄仄平仄，平仄○平仄。","仄平仄平平，平仄○仄仄。","平平仄平仄，仄仄仄平○。","仄仄平仄平，仄平仄平仄。","平平○仄平，仄仄仄仄○。","仄仄平平平，平○平仄仄。"],"paragraphs":["沈滞幕府官，三见春华换。","早闻知命言，岂敢窃自叹。","樗老谢雕刻，铅钝缪锤锻。","幸兹省文书，聊以骑款段。","乡闾越南北，弟侄稍婚冠。","蔼蔼西掖垣，哲兄秉天翰。","悠悠思者怀，历历念可看。","仰视归飞鸿，何当为我伴。"],"title":"早春怀都下"}
