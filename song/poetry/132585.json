{"author":"张道洽","id":132585,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["癖爱梅花不可医，开教探早落教迟。","欲知无限春风意，尽在相将暮雪时。","竹屿烟深寻得巧，茅檐月淡立成痴。","梦骖鸾鹤相寻去，题遍江南寺寺诗。"],"title":"梅花二十首  其二○"}
