{"author":"陶梦桂","id":104831,"strains":["仄平仄仄○平平，仄仄平平仄仄平。","仄仄仄平平仄仄，仄平仄仄仄平平。","平平平仄平○○，仄仄平平平仄平。","仄仄仄平平仄仄，平○仄仄仄○仄。"],"paragraphs":["一生受用燕营窠，百岁光阴马驻坡。","晚境喜无干己事，故人远寄歇心歌。","君开经卷尘缘了，我辟山林诗料多。","得句却愁成绮语，何如一意向禅那。"],"title":"次韵良佐歇心歌三首  其一"}
