{"author":"王十朋","id":25112,"strains":["平仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["春日西郊外，江亭眼界嘉。","青桐映楼阁，紫帽没烟霞。","雨过牛耕野，潮回鹭立沙。","河梁阻携手，空起逝川嗟。"],"title":"出郊迓客至石塔院憩刘公亭观石笋桥东望郡城南瞻紫帽即事有作"}
