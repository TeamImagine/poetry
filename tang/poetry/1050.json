{"author":"张籍","id":1050,"strains":["平平平平平仄仄，平平平仄仄仄仄。","仄仄平仄平平平，平仄平平仄平仄。","平平仄仄○平仄，仄○仄平平仄仄。","平平仄平仄平仄，平仄平平仄平仄。","○平仄仄○平仄，平平仄平平平仄。","平平仄仄平仄仄，仄仄仄平○仄仄。","平平平仄平仄平，平平仄仄仄平○。"],"paragraphs":["江南人家多橘树，吴姬舟上织白纻。","土地卑湿饶虫蛇，连木为牌入江住。","江村亥日长为市，落帆渡桥来浦里。","青莎覆城竹为屋，无井家家饮潮水。","长江午日酤春酒，高高酒旗悬江口。","倡楼两岸悬水栅，夜唱竹枝留北客。","江南风土欢乐多，悠悠处处尽经过。"],"title":"相和歌辞 江南曲"}
