{"author":"苏轼","id":194252,"strains":["仄仄仄平平，平平○仄仄。","○仄仄○平，○仄平仄仄。","仄平平平仄，仄仄仄仄仄。","仄仄平仄平，平平○平平。","仄平平仄平仄仄，平平仄仄○平平。","平平仄仄平，仄仄仄仄平○平。","仄仄平平仄，仄仄仄平仄。","平仄仄平仄，平平仄平仄仄仄。","仄○仄平平，平○仄○仄。","仄仄平仄平，仄平仄仄平。","平平仄仄仄，仄仄仄平○。","仄仄仄平平，平仄仄平仄。","仄平平平平，仄仄仄平○仄仄。","平平平平仄仄仄，仄仄平○仄平仄。"],"paragraphs":["汴泗遶吾城，城坚如削铁。","中有李临淮，号令肝胆裂。","古来彭城守，未省怕恶客。","恶客云是谁，祥符相公孙。","是家豪逸生有种，千金一掷颇黎盆。","连车载酒来，不饮外酒嫌其村。","子有千瓶酒，我有万株菊。","任子满头插，团团见花不见目。","醉中插花归，花重压折轴。","问客何所须，客言我爱山。","青山自遶郭，不要买山钱。","此外有黄楼，楼下一河水。","美哉洋洋乎，可以疗饥并洗耳。","彭城之游乐复乐，客恶何如主人恶。"],"title":"答王巩"}
