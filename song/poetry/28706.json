{"author":"洪适","id":28706,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["凝笳叠鼓压天南，从此邦人作美谈。","北里声名皆擢秀，东州歌舞总怀惭。","轻裘坐啸青油幕，积甲高齐碧玉簪。","闻道家家卖钗钏，武夫归去亦醺酣。"],"title":"归府致语口号"}
