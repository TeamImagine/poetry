{"author":"王十朋","id":25077,"strains":["平仄平仄平仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闽楚相望天一涯，思公不见见公诗。","遥知人在凝香处，正是梅逢驿使时。","紫帽清源游已倦，落霞孤鹜看无期。","它年杖屦天台去，采药寻桃荐寿卮。"],"title":"次韵吴明可见寄"}
