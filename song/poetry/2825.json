{"author":"宋庠","id":2825,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["二月春风引夕阴，巩烟邙树怅登临。","酰鸡瓮外天方阔，偃鼠河滨水正深。","万叠绀螺山北耸，半边红壁日西沈。","凭高薄暮人谁见，一寸如丹魏阙心。"],"title":"孟津晚景"}
