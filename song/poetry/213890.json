{"author":"陈师道","id":213890,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["无成底事到天涯，重见春工换柳枝。","历尽江山苦行役，归来风雨过花时。","驱驰共厌人间世，险阻时闻别后诗。","独有穷愁销未尽，一番相见一伸眉。"],"title":"和休文至自新安"}
