{"author":"项斯","id":24734,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["卷席贫抛壁下床，且铺他处对灯光。","欲行千里从今夜，犹惜残春发故乡。","蚊蚋已生团扇急，衣裳未了剪刀忙。","谁知更有芙蓉浦，南去令人愁思长。"],"title":"遥装夜"}
