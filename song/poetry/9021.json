{"author":"张嵲","id":9021,"strains":["仄平仄仄仄平仄，仄仄平平平仄平。","仄仄平平平仄仄，平平平仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["二年峡内厌羁束，此日江湖欣渺茫。","烱烱晴鸥明晚色，悠悠残日动波光。","远眸尽处即他境，叠嶂痕边仍旧乡。","自是望乡须泪落，不缘风树使心伤。"],"title":"舟泊宜都"}
