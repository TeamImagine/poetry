{"author":"李弥逊","id":253098,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["琳宇风微宝辂还，春随人意却余寒。","金堤花拥华芝盖，银汉云扶白玉盘。","宴及臣邻三事协，欢均区宇九夷安。","年年端阙龙灯试，万岁声中拜舞看。"],"title":"驾还观灯"}
