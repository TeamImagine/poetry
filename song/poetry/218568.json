{"author":"钱盖","id":218568,"strains":["平仄平平平，仄平仄仄仄。","平仄仄平仄，仄仄平仄平。","仄仄平仄平，仄平平平仄。","平平仄仄平，仄仄仄？仄。","仄仄平仄仄，仄仄平○平。","○仄○平仄，平仄仄仄仄。","仄平仄仄○，平仄仄仄仄。","平仄仄○仄，平仄仄平平。","仄平仄仄平，仄平平仄仄。","仄仄平平○，仄平仄平仄。","仄仄平仄平，仄仄平仄仄。","○仄○仄仄，○仄平仄仄。","仄平仄平平，仄仄仄平仄。","仄仄仄平仄，平平仄仄○。","仄○平仄平，仄仄平仄仄。","仄平平○仄，仄仄平仄平。","仄仄平仄平，仄仄平平仄。"],"paragraphs":["稽首文殊师，昔为七佛祖。","尝发大悲愿，广度诸有情。","念彼东北方，是为清凉境。","龙神五百俱，眷属万菩萨。","设化于此土，示现无量光。","闻者叹希有，何况目所见。","我于曩劫中，曾种种供养。","今复得亲近，瞻睹异于常。","念无始劫来，有尘沙数罪。","一获光明相，释然尽消灭。","又念诸众生，与我同体性。","乘此胜妙力，离苦愁解脱。","我今永归依，敬礼发弘誓。","愿尽未来际，常居佛会中。","一闻微妙音，即证无上道。","十方虚空界，一切诸有情。","尽愿同我心，速悟无生忍。"],"title":"偈"}
