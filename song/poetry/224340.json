{"author":"洪朋","id":224340,"strains":["仄○平平平，仄平仄仄仄。","○仄○仄平，仄平平仄仄。","平仄仄仄○，平○仄平○。","○平仄仄平，仄仄仄仄仄。","仄仄○○仄，仄仄仄仄仄。","仄仄仄平平，平仄仄平○。","仄平平平仄，仄仄平平仄。","平平仄仄平，仄仄平仄仄。","○平仄平仄，○仄仄仄仄。","平平仄○仄，○仄仄平仄。","仄平平平仄，仄仄仄仄仄。"],"paragraphs":["夙闻龙眠山，绿萝隠浄啸。","中有三李君，若人年独妙。","心赏怅若遗，风期可同调。","如何古豫章，邂逅共一笑。","佛海穿溟涬，理窟刮奥窔。","茗椀对涛江，床跗视云峤。","足明青葱树，合在红尘表。","追随杖屦遨，浩荡城郭眺。","观乎大宁作，颇复近道要。","凉飙陨疏叶，行子动归棹。","愿君崇明德，慰我记末照。"],"title":"送李元中"}
