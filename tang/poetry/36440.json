{"author":"李建勋","id":36440,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平仄。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["拂檐拖地对前墀，蝶影蜂声烂熳时。","万倍馨香胜玉蘂，一生颜色笑西施。","忘归醉客临高架，恃宠佳人索好枝。","将并舞腰谁得及，惹衣伤手尽从伊。"],"title":"蔷薇二首 二"}
