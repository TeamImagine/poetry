{"author":"项安世","id":53995,"strains":["平平仄仄仄平平，仄仄仄平平仄平。","平平仄○平仄仄，平仄平仄平平平。","仄平仄仄仄平仄，仄仄仄平平仄平。","仄○平仄仄○仄，仄仄平平平仄○。","○平仄仄仄○仄，平仄仄平平仄平。","仄平平仄仄平仄，仄仄仄仄平平平。","仄平仄仄仄平仄，○仄仄平平仄平。","平平仄仄平仄仄，仄仄仄仄平平平。"],"paragraphs":["花阄酒令不须探，但对此花须醉酣。","花头露重春的的，花树云暗天昙昙。","美人醉后欲无力，小妇困来微带惭。","蜀王宫畔客当去，召伯堂前人罢参。","离歌未动酒如海，花径渐昏云作龛。","急呼千炬夜光起，缓引百柂春波涵。","照花莫睡共花饮，泥客作诗停客骖。","诗成酒尽花亦落，客子一去天西南。"],"title":"和黄醇甫将行赴范侍郎海棠夜宴八韵"}
