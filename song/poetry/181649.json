{"author":"郑獬","id":181649,"strains":["平仄仄平仄，平平平平平。","平仄仄仄平，仄仄平平平。","仄仄仄平仄，平仄平仄仄。","仄平仄仄平，仄平平仄○。","平平仄平仄，仄仄○平平。","○平仄仄平，仄仄平平平。","仄平仄平仄，平平仄平平。"],"paragraphs":["林杪一蝉噪，翛翛凉风来。","清响断复连，裂耳增余哀。","浩露洗明月，珠树凉璀璀。","蜕飞各有时，讵能人力裁。","儒生守文字，舌腐犹蒿莱。","空肠贮古书，独立谁为媒。","咄哉丈夫气，胡为久徘徊。"],"title":"感秋六首  其五"}
