{"author":"朱淑真","id":245650,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["迟迟花日上帘钩，尽日无人独倚楼。","蝶使蜂媒传客恨，莺梭柳线织春愁。","碧云信断惟劳梦，红叶成诗想到秋。","几许别离多少泪，不堪重省不堪流。"],"title":"恨春五首  其四"}
