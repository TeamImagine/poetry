{"author":"释正觉","id":4614,"strains":["平平平仄仄平平，平仄平平仄仄平。","仄仄仄平仄仄仄，仄平仄仄仄平平。","仄平平仄仄平仄，平仄仄平平仄平。","仄仄平平仄平仄，平平仄仄仄平平。"],"paragraphs":["菩提无树镜非台，虚浄光明不受埃。","照处易分雪里粉，转时难辨墨中煤。","鸟归无影树头宿，华在不萌枝上开。","际会风云底时节，寒梭出蛰一声雷。"],"title":"偈颂二百零五首  其一三"}
