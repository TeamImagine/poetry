{"author":"汪藻","id":236932,"strains":["平平平仄仄平平，仄仄平平仄仄平。","仄仄仄仄平仄仄，仄平仄仄仄平平。","仄平仄仄平平仄，平仄仄平仄仄平。","仄仄平平仄仄仄，平平平仄仄平平。"],"paragraphs":["名标南国洞中天，胄出西京鼎足贤。","早扈六蜚依日月，晚辞三事作神仙。","马蹄忽到縢公室，鸡梦那逢谢傅年。","一品真王对异姓，功臣今日数凌烟。"],"title":"何郡王挽词二首  其二"}
