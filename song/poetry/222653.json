{"author":"毛滂","id":222653,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一派飞泉湿岭云，岩花娟好尚余春。","黄䌷病惰谁如我，碧玉寒清自照人。","山水窟中为俗吏，簿书丛里得诗邻。","一篇宠寄高难和，万卷端知笔有神。"],"title":"次韵许簿游响潭回"}
