{"author":"罗隐","id":30669,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["物态时情难重陈，夫君此去莫伤春。","男儿只要有知己，才子何堪更问津。","万转江山通蜀国，两行珠翠见褒人。","海棠花谢东风老，应念京都共苦辛。"],"title":"送人赴职任褒中"}
