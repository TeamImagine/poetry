{"author":"赵蕃","id":73854,"strains":["平平仄仄仄仄平，仄平平仄平仄平。","平平仄仄仄仄仄，平平平仄平平平。","平仄仄仄平仄平，平平仄平○仄平。","平平仄仄仄平仄，仄仄平仄○○平。","仄平仄仄仄仄仄，仄平仄仄平仄仄。","仄平仄仄平仄仄，仄仄平平仄平仄。","仄平仄仄仄平仄，平仄仄平平仄仄。","仄平平仄仄平平，平仄仄平平仄仄。"],"paragraphs":["巴陵一月雨不休，岂惟人病天亦愁。","蚕饥麦腐谷种坏，农夫田妇呼天求。","巴邑有客方倦游，杭湖欲归思具舟。","冥冥政尔羡归雁，拍拍安得从轻鸥。","远书数月绝不得，尔穷故与吾髣髴。","或云此雨祇此域，又道淋淫遍江国。","夜来痛饮不知极，终日破床成兀兀。","感斯风雨忆江东，诗就鸟栖窗纸黑。"],"title":"三月十八日"}
