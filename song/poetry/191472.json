{"author":"冯山","id":191472,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["临街楼观百余年，司马辛勤五世传。","凡在子孙俱肯构，敢忧门户或先颠。","亢宗本是先人意，干蛊成于伯氏贤。","他日举杯相属处，为留书阁井东偏。"],"title":"三家兄书报荐起楼屋喜而有诗"}
