{"author":"欧阳修","id":79394,"strains":["平平平仄仄平平，平仄平平仄仄平。","仄仄平平平仄仄，平平平仄平平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["滁南幽谷抱千峰，高下山花远近红。","当日辛勤皆手植，而今开落任春风。","主人不觉悲华发，野老犹能说醉翁。","谁与援琴亲写取，夜泉声在翠微中。"],"title":"忆滁州幽谷"}
