{"author":"苏轼","id":193527,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄仄平平仄平。","仄仄平平平平仄，仄平仄仄仄平平。"],"paragraphs":["辞官不出意谁知，敢向清时怨位卑。","万事悠悠付杯酒，流年冉冉入霜髭。","策曾忤世人嫌汝，易可忘忧家有师。","此外知心更谁是，梦魂相觅苦参差。"],"title":"病中闻子由得告不赴商州三首  其三"}
