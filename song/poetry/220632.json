{"author":"邹浩","id":220632,"strains":["平平仄平平，平仄仄仄平。","平仄平仄○，○○平仄平。","平平仄平仄，平平仄平平。","仄平平仄平，仄仄○平平。","平平○○仄，仄平仄仄平。","平平○仄平，○平平仄○。"],"paragraphs":["东方澹残星，车马各有之。","心落声利间，摇摇无静时。","幽人独朝彻，蟾光濯涟漪。","赋诗鸥鹭边，妙绝中郎词。","青时正相向，白驹忽已驰。","归来过我谈，闻风徒振衣。"],"title":"次韵德符过曾园  其一"}
