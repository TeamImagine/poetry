{"author":"吴筠","id":42289,"strains":["仄仄仄仄仄，仄平平平平。","平仄○○平，仄平仄平平。","平平仄仄仄，仄仄平平平。","平○平平○，仄平仄○○。","仄仄仄平仄，仄平平仄平。","仄平仄平平，仄仄平平平。"],"paragraphs":["二气播万有，化机无停轮。","而我操其端，乃能出陶钧。","寥寥大漠上，所遇皆清真。","澄莹含元和，气同自相亲。","绛树结丹实，紫霞流碧津。","以兹保童婴，永用超形神。"],"title":"步虚词十首 十"}
