{"author":"张耒","id":217498,"strains":["○○仄仄仄，仄平平仄仄。","平平仄平仄，平仄平○仄。","平平仄平仄，仄仄○仄仄。","仄平平仄仄，仄仄仄○仄。","仄○○仄仄，平平平仄仄。","平○平平仄，平仄平平仄。"],"paragraphs":["三更月晕合，定知明日雨。","开门已萧飒，寒气侵庭宇。","东风变凄凛，闭户思室处。","赖兹尊有酒，细酌供燕语。","斗杓行指卯，虽寒能几许。","惟应园林好，新霁千花吐。"],"title":"三更"}
