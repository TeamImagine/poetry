{"author":"刘子翚","id":15466,"strains":["平平仄仄仄平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平仄。"],"paragraphs":["吾宗三凤久心降，一见端如渴饮江。","好客襟怀直绝倒，封侯骨相自耆庞。","知名夙昔惭惊座，袖手雍容笑斲窗。","岂谓诗盟容我辈，哑钟无韵若为撞。"],"title":"次韵刘宪诗二首  其一"}
