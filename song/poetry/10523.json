{"author":"朱松","id":10523,"strains":["平仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄仄平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["知有丛林特地过，幅巾迎笑出岩阿。","杖藜同觅牛羊路，濯足来分鸥鹭波。","岂不倦游贪斗粟，坐令归思动渔蓑。","他年会有相逢日，稍食吾言听子呵。"],"title":"赠僧"}
