{"author":"王珪","id":176075,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["青葱嘉树锁连甍，闲忆东楼望远情。","禁垒晓烟浮旧色，御沟春水漱新声。","杯盘冷落留芳草，帘幕阴沉听乱莺。","汉殿未传红蜡烛，到家犹得趁清明。"],"title":"和永叔出省有日书事"}
