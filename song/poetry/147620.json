{"author":"方回","id":147620,"strains":["仄仄仄平仄，仄仄仄平平。","仄仄平仄仄，平仄仄仄平。","仄仄仄仄仄，平○仄平平。","平平仄仄仄，平仄平仄平。","仄平仄仄仄，平仄平平平。","平仄仄仄仄，平平仄平平。","平仄仄平平，平○平仄平。","平平仄仄仄，仄仄平仄平。","仄平○平仄，仄仄平仄○。","仄仄仄仄仄，仄○平仄平。","仄仄○仄仄，平平仄平平。","平仄平仄仄，仄平平平平。","仄仄平仄○，仄平仄平平。","平仄仄○仄，平仄平仄平。"],"paragraphs":["所谓上元者，俗以侈升平。","汉用方士说，祠祭夜达明。","𦶟炬或始此，游观实何名。","年登庶事遂，春早芳意萌。","冶妆饰粉黛，豪奏喧丝笙。","愚玩夺稚魄，淫窥荡狂情。","天宝覆唐都，宣和倾汴京。","词人丽唱在，物极良足惊。","一隅颇完盛，四运遄代更。","戍守列万里，镇防连百城。","崛起间窃发，交驰事遐征。","昏黑烟火灭，哭声无歌声。","晓雨花信过，夜蟾桂轮清。","时节既如此，焉问阴与晴。"],"title":"上元晚晴"}
