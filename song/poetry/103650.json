{"author":"魏了翁","id":103650,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["杏园犹记赏花同，忍看前旌照眼红。","民命一丝悬晷刻，仁心触处作春风。","棣华韡韡天伦厚，湑叶裳裳世泽隆。","万事纷纷缘手尽，只将孝友诏无穷。"],"title":"朱邵州挽诗"}
