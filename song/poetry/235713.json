{"author":"程俱","id":235713,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["醉里求名苦不情，翛然谁信万缘轻。","却观尘境端如梦，更喜幽栖得此生。","游客乍归寒雀噪，山人还去晓猿惊。","会当蜡屐同幽讨，无限青山照眼明。"],"title":"和答江彦文送行长句  其一"}
