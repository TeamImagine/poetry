{"author":"陈举恺","id":172720,"strains":["仄平仄仄平平○，平平仄仄平平仄。","平平仄仄仄仄仄，仄仄平平平仄仄。","平○仄仄仄平平，平仄平平仄平仄。","仄平平仄仄平仄，仄仄平平仄平仄。","仄平平仄平平仄，平平仄仄平平仄。","○平平仄仄○平，仄仄平平仄平仄。"],"paragraphs":["九峰湿翠秋光凝，亭亭出水芙蓉净。","崔巍怪石距若虎，合沓奇峰驰八骏。","山深古寺隔红尘，时有天风度幽磬。","岂惟清赏玩心目，况有高人寄真隠。","自惭奔走红尘客，何由得遂山林性。","长歌聊复赋重游，不用悬岩刻名姓。"],"title":"龙邱山"}
