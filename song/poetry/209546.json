{"author":"刘弇","id":209546,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["他年胜践归林记，大半豪夸落蔡篇。","快甚跃壶窥日月，泪疑枯海变桑田。","觥船照客吹红液，轩槛娇春扑紫烟。","到得无云剩寥廓，此身仍在鸟飞边。"],"title":"送狄太守清明日燕莆田共乐亭三首  其三"}
