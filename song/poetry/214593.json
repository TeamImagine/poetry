{"author":"晁补之","id":214593,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["公子翩翩出世贤，少时术业已成全。","闲中道义轻三事，醉里文章敌八仙。","客舍寒罏聊可拥，县楼昏鼓不须传。","河阳花发期相过，即是新年换故年。"],"title":"次韵金乡宰韩宗恕寺丞见赠三首  其三"}
