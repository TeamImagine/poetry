{"author":"岳珂","id":105462,"strains":["平平平仄平仄平，仄仄平仄仄仄平。","平平仄仄平仄仄，仄仄平○○平仄。","仄平仄仄平平平，仄平仄仄平仄○。","仄平○平仄平仄，仄仄仄仄○平平。","平平仄平平仄仄，仄仄平平仄平仄。","仄平仄仄平仄平，平仄○平○平仄。"],"paragraphs":["前朝无蟹惟有诗，亦复无酒供一瓻。","今朝有蟹仍有酒，极目征帆更搔首。","古来乐事夸持螯，赤琼酿髓玄玉膏。","菊花吹英好时节，况是九日将登高。","旌旗半江笳鼓发，不作诗人淡生活。","待君浄洗沙漠尘，归趁看灯更奇绝。"],"title":"以螃蟹寄高紫微践约侑以雪醅时犹在黄冈"}
