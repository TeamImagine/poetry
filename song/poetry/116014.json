{"author":"刘克庄","id":116014,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["试把过江人物数，溪翁之外更谁哉。","不争百草群芳长，宁殿千花万卉开。","周庙瑟曾三叹咏，舜廊琴亦载赓来。","老人高唱儿童和，眼见蟠桃熟几回。"],"title":"竹溪生日二首  其二"}
