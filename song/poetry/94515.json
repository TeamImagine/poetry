{"author":"度正","id":94515,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["堂堂汉使到天涯，覆芘西南亿万家。","礼乐化行真有道，强梁气慑自无哗。","坐观狼狈奔牛角，敢复猖狂犯虎牙。","措置得宜归妙算，更歌丰乐庆中华。"],"title":"上制置侍郎  其二"}
