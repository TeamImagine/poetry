{"author":"袁甫","id":108090,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["三春强半麦青青，是处田家只望晴。","雪压霜欺愁正极，日融云浄眼增明。","纷纷民瘼关吾念，得得天公相此行。","更问老农官与吏，几人贪浊几人清。"],"title":"和王伯友韵"}
