{"author":"姚合","id":19878,"strains":["仄仄平平仄，平○仄仄平。","仄平平仄仄，仄仄仄平平。","平？平平仄，平平仄仄○。","仄○仄仄仄，仄仄仄○平。","平仄平平仄，平平仄仄平。","平平○仄仄，平仄仄平○。"],"paragraphs":["不吃胡麻饭，杯中自得仙。","隔篱招好客，扫室置芳筵。","家酝香醪嫩，时新异果鲜。","夜深唯畏晓，坐稳岂思眠。","棋罢嫌无敌，诗成贵在前。","明朝题壁上，谁得众人传。"],"title":"过张云峰院宿"}
