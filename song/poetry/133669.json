{"author":"卫宗武","id":133669,"strains":["仄仄平仄仄仄平，平平仄平平仄平。","平○仄仄仄仄仄，平○平仄平○○。","平平仄平平仄仄，仄平仄仄平仄平。","仄○○仄仄仄仄，○仄仄仄平平平。","仄○○仄仄平仄，仄平仄仄平平平。","仄○○仄仄○仄，仄仄仄仄平平平。","平平平仄平仄仄，仄○仄仄平平平。","仄○仄平仄仄仄，平仄仄仄平平平。","平平仄仄仄仄仄，平仄仄仄仄仄平。","仄平○仄仄○仄，仄平○仄○平○。","仄平平平平仄○，平仄仄仄平平平。"],"paragraphs":["宇宙清淑物絜齐，春工告成青帝归。","云缝雾织翠万幄，尤胜红紫芳菲菲。","高人出郊穷远目，一童两屐随所之。","五茸三泖在指顾，收揽万象归诗脾。","袖中三尺贯牛斗，剑光到处神魂悲。","肘间更有不传妙，祸福隠奥能前知。","高门悬薄奚待往，候迎紫气争先驰。","此行直须访海若，挥斥物怪搜珍奇。","连鳌自可赤手取，何用钓犗五十为。","十洲三岛不难到，御风骑气从安期。","愿君斯游姑少迟，为我六月开南枝。"],"title":"送龙孝梅过上海及见郊外巨室"}
