{"author":"张耒","id":216121,"strains":["仄平仄仄仄仄仄，？平平仄平平平。","仄○仄平仄平仄，○平平○？仄平。","○平仄仄仄○仄，平平平仄仄○平。","仄平平仄仄○仄，仄仄平仄平平○。","仄仄仄平平仄仄，仄平平仄平○平。","○平平平仄仄仄，平仄仄仄平平○。"],"paragraphs":["老人夜短睡不足，{孛攵}公窗外强知时。","五更未明语千万，更憎林间鹎𫛥儿。","吹红洗白雨三日，吾园花在已离披。","一年春事坐如此，白首穷谪归无期。","念此径须沽酒饮，买鱼烹肉勤妻儿。","更呼东邻好酒伴，为我醉倒阶前泥。"],"title":"招潘郎饮"}
