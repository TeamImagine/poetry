{"author":"韩琦","id":101088,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["都人殚出集河湄，犹记从初放水时。","三五已过修禊宴，浃旬行作送春诗。","微波溅袜仙浮棹，曲岸当垆柳映旗。","自笑遨头衰复病，也同欢俗恣追随。"],"title":"辛亥三月十八日游御河二首  其一"}
