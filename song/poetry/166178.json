{"author":"陆文圭","id":166178,"strains":["仄仄平仄平仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["积雨能令朱夏寒，少曾见日上三竿。","风吹沧海俄然立，水泻银河透底干。","谁办好心来拯溺，姑留老眼去观澜。","蛙声只在墙根草，却怪泥龙不久蟠。"],"title":"苦雨"}
