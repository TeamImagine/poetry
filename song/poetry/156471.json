{"author":"文天祥","id":156471,"strains":["仄仄平平仄仄平，仄平仄仄仄仄平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["落落南冠过故都，近来我意亦忘吾。","骑来驿马身如寄，遣去家书字亦无。","景伯未囚先立后，嵇康纵死不为孤。","江南只有归来梦，休问田园芜不芜。"],"title":"和友人"}
