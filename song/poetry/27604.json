{"author":"邓深","id":27604,"strains":["仄仄仄仄平，平平○仄仄。","平平仄仄仄，平仄仄平仄。","平平仄平○，平平○平仄。","仄平平仄仄，仄平仄仄仄。","仄仄仄平仄，平平平仄仄。","平平仄仄仄，仄仄○平仄。","仄仄仄平平，仄平仄平仄。","仄仄平仄平，平仄仄仄仄。","仄仄平平平，仄平○仄仄。","平平平仄○，○仄○仄仄。","仄仄平平○，平平仄○仄。","平平仄仄仄，平平仄仄仄。","○仄仄平平，平平仄平仄。","仄仄仄平平，仄平平平仄。","平平平仄平，仄仄仄仄仄。","仄仄仄仄○，仄仄仄平○。","平平仄平○，平平平仄仄。","平平仄平平，仄仄仄平仄。","平平仄仄仄，平平仄仄仄。","仄仄仄仄平，仄仄仄平仄。","平平仄仄平，○平平仄仄。"],"paragraphs":["力穑乃有秋，斯言闻自古。","天时或不顺，人事亦安取。","今年问何如，常旸颇为苦。","大田纷拆裂，槁苗渴灌注。","井瓮走墟落，河车喧旦暮。","江溪近复涸，手足了无措。","祷旱急农夫，迓神击村鼓。","动以千百人，为此万一举。","烈日仍朝朝，乞灵空处处。","谁知天地回，正在顷刻许。","旱魃翻然收，丰隆激其怒。","真龙奋寂寞，商羊自鼓舞。","张盖作浓云，翻盆下甘雨。","剩水有平畴，旷原无焦土。","言功任鬼神，介我喜稷黍。","饱饭可预期，晚岁复何虑。","懽声变愁叹，忧心成悦豫。","惟时对江村，所寓隘茅宇。","因循已半月，侵凌奈酷暑。","快此一日凉，美甚八珍具。","浇肠欠浊醪，钱兄寻酒户。"],"title":"乡人祷雨有应时寓乌石"}
