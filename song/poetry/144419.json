{"author":"黄文雷","id":144419,"strains":["仄平仄平平，仄仄仄仄平。","平平平○平，仄仄平仄平。","平平仄平○，仄仄仄仄○。","平平平平平，仄平仄平○。","平仄○平平，平仄仄仄平。","仄仄仄平平，仄仄仄平平。"],"paragraphs":["牧牛上阳坡，角挂上下经。","吴童歌且谣，旨趣皆混成。","东西两山间，饱见日月更。","归来松阴凉，夕阳满前庭。","黄叶从风翻，萧飒草际鸣。","再拜谢天公，赋此小人情。"],"title":"和陶  其五"}
