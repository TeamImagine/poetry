{"author":"何耕","id":51012,"strains":["仄仄平仄平，仄仄仄平平。","仄仄仄仄平，○仄仄仄○。","平平仄平仄，仄○平平平。","○仄仄仄仄，平平仄○平。","仄仄仄仄平，仄仄平仄○。","平平仄平仄，仄仄平平平。","仄平平平仄，仄仄平仄平。","平仄仄平平，仄仄仄仄平。","仄○仄仄仄，仄仄仄仄平。","平平仄仄仄，仄仄平仄平。","平平仄仄仄，平仄平平平。","仄仄仄仄仄，仄仄平平平。"],"paragraphs":["一再官锦城，咫尺望琳宫。","未始得得来，正望役役中。","今朝弄晴雨，策蹇随春风。","颇爱意象古，停骖小从容。","缥缈百尺台，突起凌半空。","凭栏俯修竹，决眦明孤鸿。","信哉神仙宅，不受尘垢蒙。","稽首五千言，众妙一以通。","静观万物复，岂假九转功。","区区立训诂，亦哂河上公。","痴人慕羽化，心外求鸿蒙。","要附白鹤背，往访青羊踪。"],"title":"青羊宫"}
