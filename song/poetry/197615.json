{"author":"苏辙","id":197615,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["身浮一叶返湓城，凌犯风涛日夜行。","把酒独斟从睡重，还家渐近觉身轻。","岸回樊口依稀见，日出庐山紫翠横。","家在庾公楼下泊，舟人遥指岸如頳。"],"title":"自黄州还江州"}
