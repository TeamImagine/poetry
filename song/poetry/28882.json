{"author":"周麟之","id":28882,"strains":["仄仄平，仄仄仄仄平○平。","仄平仄仄平仄仄，仄平平仄平平平。","○○仄○○平仄，仄仄平○○平仄。","仄平平仄仄平平，仄仄仄○平仄仄。","仄仄仄仄平平平，平○仄仄仄仄○。","仄仄仄平仄○仄，仄仄平仄○平平。","仄○仄仄平○仄，平平仄仄○平仄。","平仄○平平仄平，平平仄仄平平仄。","平平仄仄平○平，平仄仄仄平平平。","仄平平仄仄○仄，平平平仄○仄平。","仄仄平平仄平仄，○平仄仄平平仄。","平平仄仄仄平平，仄仄平平○仄仄。"],"paragraphs":["造海船，海旁朴斲雷殷山。","大船辟舰容万斛，小船飞鹘何翩翩。","传闻潞县燕京北，木柹翻空浪头白。","近年升作北通州，谓是背吭宜控扼。","坐令斩木千山童，民间十室八九空。","老者驾车辇输去，壮者腰斧从鸠工。","自期鼓檝沧溟隘，他时取道胶西寨。","樯愿相风风北来，飞航信宿趋吴会。","谁为此计狂且愚，南北土性天渊殊。","北人鞍马是长技，南人涛濑如坦涂。","果尔疑非万全策，驱民忍作鱼龙食。","任渠转海入江来，自有周郎当赤壁。"],"title":"中原民谣 造海船"}
