{"author":"苏辙","id":197114,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["一别都门今五年，剧谈精壮故依然。","厌居巴蜀千山底，决住荆河十顷田。","老去功名无意取，身闲诗笔更能专。","黄州无事聊须饮，世俗方今自足贤。"],"title":"送任师中通判黄州"}
