{"author":"俞德邻","id":153255,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["密树幽花似远村，循除流水自浑浑。","无僧肯送卢仝米，有客时过陆抗门。","月晕河天鱼散子，泥融雨径竹生孙。","十年四海干戈满，似此遗民几户存。"],"title":"闲居遣怀"}
