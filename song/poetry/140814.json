{"author":"姚勉","id":140814,"strains":["平平仄仄平○平，仄平仄仄平平平。","平平仄仄仄平仄，平仄平平○仄平。","○平○仄平○○，平仄平平平仄仄。","平○仄仄仄仄平，平平仄仄平平仄。"],"paragraphs":["红炉暖阁烘如春，玉琴不抚生微尘。","梅花嗅罢寂无语，千里潇湘思故人。","燕钗和闷都敲折，愁搅柔肠千万结。","沉吟望断信不来，同云暗酿江天雪。"],"title":"赞赵直阁所藏四美人画 冬"}
