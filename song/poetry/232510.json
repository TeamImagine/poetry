{"author":"刘起","id":232510,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["琼台东畔石桥西，三径无尘古木垂。","囊里歌编君相赐，腹中珠穴老庄知。","风回蕙帐过猿岭，月上茅堂透鸟枝。","万载圣朝高士传，何人更得效依稀。"],"title":"送张无梦归天台"}
