{"author":"邵雍","id":124954,"strains":["平平平平仄平仄，仄平仄平仄平平。","仄平平平仄平仄，仄平仄平仄平平。","平仄仄○平平平，仄仄平平仄平平。","仄仄仄仄平○仄，仄平仄仄平○平。"],"paragraphs":["天能生而不能养，地能养而不能生。","火能烹而不能沃，水能沃而不能烹。","天地尚犹无全功，水火何由有全能。","得用二者交相养，反为二者交相凌。"],"title":"治乱吟五首  其五"}
