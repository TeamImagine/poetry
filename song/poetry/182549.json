{"author":"强至","id":182549,"strains":["平仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["滕阁栏高红䗖蝀，章江水阔碧琉璃。","几年气象归谈笑，一道藩垣系指麾。","那待韩公来属部，无劳王勃写雄辞。","使君自有文章手，能与山川作好碑。"],"title":"送程公辟郎中知洪州二首  其一"}
