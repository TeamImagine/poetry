{"author":"梅尧臣","id":35657,"strains":["平仄仄仄平，仄仄仄仄平。","仄平平平平，平仄平仄平。","平仄仄仄仄，仄仄仄仄平。","平平仄平○，仄仄平平平。","平仄平仄仄，仄仄仄仄平。","平平平平仄，仄仄平平平。","仄仄仄平○，○○平仄平。","仄仄仄平平，平平仄仄平。"],"paragraphs":["生与众草生，不与众草荣。","彼皆春争葩，兹独秋吐英。","千叶共一萼，百蒂共一茎。","幽亭耸扶疏，独本非搘撑。","吾友苏子美，有酒对自倾。","香随青陵蝶，色映黄金鶑。","昨日偶来过，颇兴陶令情。","岂敢复言诗，君家有子卿。"],"title":"咏苏子美庭中千叶菊树子"}
