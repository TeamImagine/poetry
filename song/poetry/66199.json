{"author":"陈傅良","id":66199,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄平平平仄仄平。"],"paragraphs":["师友于今说郑乡，亲庭分付旧行藏。","但知职分宜栖棘，尽把声名属憩棠。","一字未曾缘荐墨，扁舟才可著诗囊。","问津渔浦多西笑，独为莱衣味更长。"],"title":"送郑主簿泰兴解官归四明"}
