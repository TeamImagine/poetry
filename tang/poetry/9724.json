{"author":"杨巨源","id":9724,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谢傅旌旗控上游，卢郎樽俎借前筹。","舜城风土临清庙，魏国山川在白楼。","云寺当时接高步，水亭今日又同游。","满筵旧府笙歌在，独有羊昙最泪流。"],"title":"酬卢员外"}
