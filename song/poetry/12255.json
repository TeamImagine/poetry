{"author":"胡寅","id":12255,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["慈祥令淑禀于天，宗族闺门共仰贤。","中馈克修惟六二，义方能教亦三迁。","艺萱无复忘忧日，种柏行看合抱年。","旧欲升堂今已矣，大招成些重凄然。"],"title":"挽某氏"}
