{"author":"陈舜俞","id":146627,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["籍籍家声起草莱，诜诜子舍奉兰陔。","翩翻三凤皆英物，蹭蹬双驹亦骏才。","忆昔彩衣环几舄，于今清血洒棬杯。","何年盛事联簪组，别有丝纶荐夜台。"],"title":"挽刘夫人词二首  其一"}
