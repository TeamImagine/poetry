{"author":"齐己","id":41388,"strains":["○仄○平仄，平平仄仄○。","○平平仄仄，平仄仄平平。","仄仄平平仄，○平仄仄平。","平平○仄○，仄仄仄平○。","仄仄平平仄，仄平仄仄平。","仄平平仄仄，平仄仄平平。","仄仄○平仄，平平仄仄平。","平平仄平仄，平仄仄平○。"],"paragraphs":["嘹泪遗踪去，澄明物掩难。","喷开山面碧，飞落寺门寒。","汲引随缾满，分流逐处安。","幽虫乘叶过，渴狖拥条看。","上有危峰叠，旁宜怪石盘。","冷吞双树影，甘润百毛端。","异早闻镌玉，灵终别建坛。","潇湘在何处，终日自波澜。"],"title":"题鹤鸣泉八韵"}
