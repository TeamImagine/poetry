{"author":"曾丰","id":72158,"strains":["仄平仄仄仄仄平，仄平仄平仄平平，仄仄平○仄平平。","○平平仄仄仄仄，仄平平平仄平仄，仄平平仄仄仄仄。","仄平平仄仄仄平，仄○平仄仄仄平。","平平仄仄仄仄仄，仄仄○平仄平平。","平平仄仄仄平仄，○平平仄平平仄。","仄仄平平仄仄○，仄平仄仄○平仄。","仄仄仄仄仄仄○，○仄仄平○仄平。","仄平仄仄仄仄仄，仄仄仄仄仄平平。","仄平平仄平平仄，平平仄仄平平仄。","仄平仄仄平仄○，仄仄○平平仄仄。","仄平仄平仄仄平，平仄平平平仄平。","仄仄平○○平仄，仄仄平仄仄仄平。","仄○仄○平仄仄，仄平平仄仄平仄。","平仄仄仄仄平平，○平○仄仄平仄。"],"paragraphs":["少年气宇要自恢，见人赋诗谓为才，出入常将笔装怀。","中年心地要自息，见人哦诗谓为癖，起居常把口挂壁。","子仪昌诵得意诗，句中勾我已懒机。","多年抱渴满意沃，半世称雄望风雌。","诗源始自葛天氏，三人投足歌牛尾。","万象包罗八曲间，国风雅颂其流尔。","八曲不幸世不传，传世仅余三百篇。","汉唐作者代角立，庶几老杜气浑全。","本朝诗数江西派，黄公太史为之最。","大成未集夷惠行，具体犹微颜孟辈。","派流到今嗣者谁，青出于蓝吾子仪。","拄杖初担教门出，便敢呵佛骂祖师。","我当拗折君拄杖，大家俱以背为向。","能出二十四人前，更超三百五篇上。"],"title":"赠豫章来子仪言诗"}
