{"author":"黄裳","id":204448,"strains":["平仄仄○仄，平平○仄仄。","仄平平仄○，仄仄平平仄。","仄仄平仄○，平平仄平仄。","仄平平仄平，平平仄○仄。","仄仄仄平仄，平平平仄仄。","仄仄平仄平，平仄仄平仄。"],"paragraphs":["人面亦相映，龙山应独赏。","却因清淡中，艳异尤堪尚。","靖节篱下吟，幽怀忽驰想。","武林溪上游，芳容若迎望。","妙本自无二，佳名谁有两。","辨事惟赖香，根蒂岂容妄。"],"title":"题桃花菊"}
