{"author":"贺铸","id":213025,"strains":["平平仄仄平，仄仄平仄平。","仄平仄○○，平仄○平平。","平○仄平仄，仄仄○平平。","仄平平平平，仄仄仄仄平。","仄平仄仄平，平仄平平平。","平平平仄仄，仄仄平仄平。"],"paragraphs":["周郎假沔官，我偶来沔居。","得闲定相过，谈笑沈疴袪。","俄闻戍楼角，晓引吹咿呜。","自君居湓城，恍恍一梦余。","复求若辈人，陶灶搜璠玙。","诚为天下士，岂特江汉无。"],"title":"怀寄周元翁十首  其一"}
