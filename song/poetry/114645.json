{"author":"刘克庄","id":114645,"strains":["平平仄仄仄仄平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["厨人失职晏忘炊，赖是先生贯忍饥。","一客覆羹真小事，举家食粥已多时。","自怜气馁鲜难脍，渐觉身轻鹤可骑。","屈指故交无厚禄，未知太保李公谁。"],"title":"即事二首  其一"}
