{"author":"周必大","id":50316,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["杲杲朝曦正在东，文心诗耳一时聪。","学当鼎盛犹无敌，才过颐期想更工。","此去宦游谈笑里，后来家庆画图中。","俾昌俾乂诗人事，不似荒虚汉少翁。"],"title":"胡涣季享示寿诗二首十月二十五日因其生日次韵答之  其二"}
