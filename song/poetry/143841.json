{"author":"舒岳祥","id":143841,"strains":["仄平仄仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["五陵三辅少年场，往事欢娱总不伤。","阅世鶑花见兴废，随时蜂蝶有炎凉。","原尝馆寂生春草，田窦门荒掩夕阳。","汉殿唐宫亦如此，由来天道本茫茫。"],"title":"次韵答孙平叔感春之作  其二"}
