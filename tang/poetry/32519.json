{"author":"吴融","id":32519,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["戍火三笼滞晚程，枯桑系马上寒城。","满川落照无人过，卷地飞蓬有烧明。","楚客早闻歌凤德，刘琨休更舞鸡声。","草堂旧隐终归去，寄语岩猿莫晓惊。"],"title":"萧县道中"}
