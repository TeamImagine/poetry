{"author":"韦应物","id":56703,"strains":["仄仄平仄仄，平平仄平平。","平平○仄平，仄仄平仄○。","○○平仄平，○仄平仄平。","平平平平平，仄仄仄平平。","平仄仄仄平，仄平仄仄平。","○平仄仄仄，仄仄仄平平。","平○仄仄平，○仄平仄平。","○平仄仄仄，平仄仄仄平。","○平平仄仄，○仄仄仄平。"],"paragraphs":["大雪天地闭，群山夜来晴。","居家犹苦寒，子有千里行。","行行安得辞，荷此蒲璧荣。","贤豪争追攀，饮饯出西京。","樽酒岂不欢，暮春自有程。","离人起视日，仆御促前征。","逶迟岁已穷，当造巴子城。","和风被草木，江水日夜清。","从来知善政，离别慰友生。"],"title":"送令狐岫宰恩阳"}
