{"author":"晁公溯","id":20933,"strains":["平平平仄平，○仄仄平平。","仄平仄平仄，仄平平仄平。","平仄仄平平，平平仄平平。","平平仄平仄，○仄仄平平。","仄平仄平平，平仄平仄平。","仄仄○仄○，○平平仄平。","○仄平○平，平仄○仄平。","仄平仄仄仄，仄仄○平平。","○仄仄平仄，仄仄仄平平。","仄仄平仄平，仄仄仄平平。","仄仄平仄○，仄○仄仄平。","仄○平仄平，平仄仄仄○。"],"paragraphs":["吾家全盛时，冠盖霭云屯。","上车入华省，下车趋里门。","宗族百余人，圭璋叠玙璠。","胡尘暗河洛，分散各南奔。","豫章老风霜，宁有枝叶繁。","识者犹爱重，和为千岁根。","闻汝居沈黎，乡党颇见尊。","尚蒙五世泽，勿鄙三家村。","当令化箕子，所在诵文元。","念汝今远来，白首共盘飧。","会合良亦难，乱离忍复言。","少留无遽归，同姓可不敦。"],"title":"喜三十二弟来"}
