{"author":"释觉真","id":162859,"strains":["仄仄平平仄仄平，仄平仄仄平平平。","平平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["合掌焚香敬揲蓍，数符大衍为君悲。","生如玄德不为夭，命许宣尼只自知。","方丈室中曾示病，三生石上又前期。","他年认取本来面，依旧颠僧与退之。"],"title":"挽赵秋晓"}
