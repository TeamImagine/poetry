{"author":"胡仲参","id":136877,"strains":["仄仄平平仄仄平，平平仄仄仄平平。","平平平仄平平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["吟罢归来兴欲狂，重城半掩傍昏黄。","钟声遥动山灵答，月魄未高人影长。","竹叶浅斟杯量窄，梅花满插帽檐香。","不妨竟日酬心赏，才到明朝事又忙。"],"title":"郊行暮归"}
