{"author":"梅尧臣","id":57574,"strains":["仄仄仄仄平，仄仄仄仄仄。","○平仄仄平，仄仄仄仄仄。","仄平平仄仄，仄仄平○仄。","平平仄仄○，仄仄平仄仄。","平平仄平仄，平仄平仄仄。","平平仄仄仄，仄仄○平仄。","平平仄平仄，仄仄仄仄仄。","平平仄仄平，仄仄平仄仄。","平仄仄仄平，仄仄仄仄仄。","平○仄平仄，仄仄仄平仄。"],"paragraphs":["昼惜日易沉，夜惜月易晓。","重阳种菊花，此意亦大好。","所嗟时节晚，又失浇培早。","开荣独是迟，造化徒费巧。","霜前拥繁萼，篱下同陨槁。","微根发再绿，复笑王孙草。","庄生语鹏鷃，乐不计大小。","能齐乃有余，但恐知者少。","常爱阮嗣宗，遇酒醉则倒。","杯中得贤趣，世上逐金袅。"],"title":"依韵和永叔内翰西斋手植菊花过节始开偶书见寄"}
