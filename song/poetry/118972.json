{"author":"徐经孙","id":118972,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["得得高轩到涧泉，真成空谷喜跫然。","三诗惠我惊人句，八秩如公现世仙。","一见长身知润德，颇疑盛际有遗贤。","君王已获非熊兆，钓隠如今起渭川。"],"title":"和胡适斋韵"}
