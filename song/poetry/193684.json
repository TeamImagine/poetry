{"author":"苏轼","id":193684,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄仄仄仄，仄仄平平仄仄平。"],"paragraphs":["敢向清时怨不容，直嗟吾道与君东。","坐谈足使淮南惧，归去方知冀北空。","独鹤不须惊夜旦，群乌未可辨雌雄。","庐山自古不到处，得与幽人子细穷。"],"title":"和刘道原见寄"}
