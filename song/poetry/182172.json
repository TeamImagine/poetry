{"author":"强至","id":182172,"strains":["平○仄仄平平仄，平仄平平仄平仄。","○仄平平仄仄平，平平仄仄○平仄。","平平○仄平平平，平平仄平○仄平。","平平平仄仄平仄，平平仄仄平平平。","仄平仄仄平平仄，仄仄平平仄平仄。","○平○○仄○平，仄仄平平平仄仄。","○○平仄平平平，仄仄平仄平平平。","仄平仄仄仄仄仄，仄仄平仄平平平。","仄平仄仄平○○，平平仄○○平仄。","平仄平平仄仄平，仄平仄仄平○仄。","○○仄仄平平平，仄仄○仄平平平。","仄○○仄○平仄，平平平○平○平。"],"paragraphs":["君王赫怒超前古，威令风驰奋皇武。","将士咸怀敌忾心，桓桓孰可当貔虎。","岷峨横抹西南坤，河池散关当北门。","坚城高寨碍飞鸟，天兵百万方云屯。","给军自古资巴蜀，接轸连樯转刍粟。","正须将漕得其人，赋役平均军食足。","三分才具超常伦，不独摛藻追渊云。","究宣德意可预见，抉剔奸蠹苏疲民。","使星入蜀今重应，芒寒色正相辉映。","川合东西几万家，伫瞻玉节交相庆。","行闻尽录平戎功，给饷正与提兵同。","紫泥封诏看西去，归来联骑朝王宫。"],"title":"送李去病杨元老"}
