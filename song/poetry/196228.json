{"author":"张舜民","id":196228,"strains":["仄仄仄仄仄，仄仄仄仄平。","平平仄平仄，平仄平平平。","仄平平仄仄，仄仄仄○平。","○仄平平平，仄仄平平平。","○仄仄仄平，○仄平仄平。","平平仄○平，仄仄仄仄平。","仄平仄平仄，仄仄仄平平。"],"paragraphs":["旱久不得雨，既雨不肯休。","沄沄汴河水，初合淮河流。","北来何处客，暂此驻扁舟。","中有投荒人，万里趋炎洲。","听水夜不眠，观水朝亦愁。","呼风卷重阴，放出赤日头。","舍舟出平地，走马复西游。"],"title":"淮口阻雨"}
