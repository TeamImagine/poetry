{"author":"刘丰禄","id":163506,"strains":["仄仄平平仄平仄，仄平仄仄平仄○。","平平仄仄平○平，○仄平平仄仄仄。","仄平○仄○平平，○仄平平仄平仄。","○平仄仄仄仄平，平仄○○○仄仄。","仄平仄仄平仄平，仄仄平平仄平仄。","○仄平平仄仄平，仄仄仄平平仄仄。","平平仄仄平平平，仄仄○平仄平仄。","仄仄平平○仄平，平仄○平○平仄。"],"paragraphs":["海水奔腾朔风急，巨鳌震动坤轴折。","茫茫水与云相连，中有仙人渺独立。","槁梧三尺操南音，轻视功名等秋叶。","调高韵古泣鬼神，毡帐轻弹燕蓟月。","锦囊万里诗一编，字字丹心沥青血。","回首铜仙旧梦寒，抚卷令人双鬓雪。","祇今复作潇湘游，拟续离骚吊忠魄。","独夜何心闻杜鹃，云暗苍梧正愁绝。"],"title":"题汪水云诗卷"}
