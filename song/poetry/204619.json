{"author":"黄裳","id":204619,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["谁见东巡驻六龙，秋山留与醉吟翁。","人非物是纷华外，古往今来想望中。","云日万年兴素节，士民千里闹晴空。","黄花盈首犹教掺，一笑从他落帽风。"],"title":"九日游尧山"}
