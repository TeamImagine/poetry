{"author":"方岳","id":127775,"strains":["仄仄平平仄平仄，仄○仄○仄平仄。","平仄平平仄平仄，仄○平平仄平○。","平平仄平平平仄，平平仄平平平仄。","平平○仄仄○仄，平仄仄平平仄仄。","平平仄仄平仄平，仄○仄仄平平平。","平平仄仄仄平仄，平仄平平平○仄。"],"paragraphs":["昨日东船使风下，突过未兴快于马。","今日西船使风上，适从何来急于浪。","东船下时西船怨，西船上时东船羡。","篙师劳苦自相觉，明日那知风不转。","推篷一笑奚尔为，怨迟羡速无休时。","沙头漠漠杏花雨，依旧年时樯燕语。"],"title":"东西船"}
