{"author":"梅尧臣","id":46110,"strains":["平平平平仄平平，平平仄仄○仄平。","平平平，仄平平，平平仄仄○平平。","仄平平仄仄仄仄，仄平仄仄平平平。","平仄仄仄平仄仄，平仄○仄平平平。","仄仄仄仄平○仄，平○仄仄平○仄。","仄平平，仄○平。"],"paragraphs":["君非身尤谪南州，南方尚鬼其俗媮。","蛇为邻，虎为陬，丹茅苦竹深幽幽。","邑人祠鬼拜古树，竹杯一仰来烹牛。","牛死啮戄常不幸，谁得禁止专锄钩。","借曰未信君且往，民将语怪君听不。","仰山头，有行舟。"],"title":"送张太博通判袁州"}
