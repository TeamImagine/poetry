{"author":"汪炎昶","id":167611,"strains":["仄仄仄平仄，平平仄平仄。","仄平仄仄平，仄仄平平仄。","○平仄平平，仄仄仄平仄。","○平仄平仄，仄仄仄平仄。","平平仄仄仄，仄仄仄仄仄。","仄平仄仄仄，仄平仄平仄。","仄仄仄平仄，仄○平仄仄。","仄仄仄平平，仄仄平平仄。"],"paragraphs":["足茧问津路，肩才息奚跛。","醉乡托一廛，学海浮单舸。","观心竦前瑕，敛躁入危坐。","犹欣未穷极，早获挫刚果。","愚徒巧掩拙，语每泄魇卧。","所须补罅隙，亦才废星琐。","智不给筹运，力难任败裸。","汲汲欲为谋，政恐无时可。"],"title":"次韵寄俞伯初"}
