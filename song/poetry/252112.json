{"author":"郑刚中","id":252112,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["自从文墨困徒劳，钦仰先生绛帐髙。","豹固可窥嗟拟管，牛虽未解见藏刀。","笑言契阔生离恨，岁月侵寻逼鬓毛。","金马玉堂门户敞，会须平步慰吾曹。"],"title":"送张仲仁教授"}
