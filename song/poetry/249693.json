{"author":"郭印","id":249693,"strains":["平平仄仄○，平仄平仄○。","平平仄平平，仄仄仄仄平。","平平仄平仄，仄仄仄仄平。","仄平平仄仄，仄平平平平。","平平仄平平，仄仄平仄平。","平仄平○仄，平○○仄平。"],"paragraphs":["儒生习气深，寒陋浑未除。","茅檐负晨曦，暖入四体舒。","怡然得真趣，自谓世所无。","不知华屋下，绣茵围红炉。","风霜搅乾坤，冻死盈路隅。","无计凌空去，云间留日车。"],"title":"负暄"}
