{"author":"王令","id":187882,"strains":["平平平平平，平平仄平平。","仄平仄仄仄，平仄○平平。","○○仄仄仄，平仄仄平平。","仄仄仄仄平，仄仄平仄○。","平仄平仄平，仄平仄仄平。","平平仄仄平，仄平平平平。","仄平仄平○，平仄仄仄○。","平平平仄平，仄仄仄仄平。"],"paragraphs":["青山何岩岩，江流自浑浑。","欲由白石道，先自长松门。","其间有万景，轩豁忘乾坤。","适可得以心，不可为客论。","安得山水交，共无世俗言。","携琴写古声，酌泉求清源。","适时固虽疏，谋道岂不敦。","谁能歌此诗，侑我饮客樽。"],"title":"饮客"}
