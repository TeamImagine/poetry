{"author":"黄庭坚","id":207073,"strains":["平○仄○平，平仄仄平平。","平平仄仄仄，平仄平平平。","○○仄仄仄，仄仄仄平平。","○仄平仄平，仄仄○仄平。","平仄平仄仄，平平仄平平。","平平仄○○，仄仄仄平平。","平仄仄仄平，平平仄平平。","平平平仄仄，仄仄仄○○。","平平○平仄，○仄仄平平。","○平平仄仄，平仄仄平平。"],"paragraphs":["风从落帆休，天与大江平。","僧坊昼亦静，钟磬寒逾清。","淹留属暇日，植杖数连甍。","颇与幽子逢，煮茗当酒倾。","携手霜木末，朱栏见潮生。","樯移永正县，鸟度建康城。","薪者得树鸡，羹盂味南烹。","香秔炊白玉，饱饭愧闲行。","丛祠思归乐，吟弄夕阳明。","思归诚独乐，薇蕨渐春荣。"],"title":"次韵伯氏长芦寺下"}
