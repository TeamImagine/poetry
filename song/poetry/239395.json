{"author":"孙觌","id":239395,"strains":["仄仄仄平仄，仄仄仄仄平。","仄平仄平仄，仄平仄平平。","○○仄平仄，仄仄○平平。","○平仄平仄，○平仄仄平。","仄平平仄仄，○仄仄仄平。","○平仄○仄，平仄仄平平。"],"paragraphs":["屋漏我无愧，室暗那可欺。","老僧对清夜，浙风动伽梨。","谆谆面墙壁，皎皎分渑淄。","燎蚊隔烟语，闻鸡起蓐炊。","我来何所见，兴尽意辄随。","相逢不相识，聊问姓名谁。"],"title":"宿天宁寺"}
