{"author":"刘挚","id":187196,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄仄平仄，平仄平平仄仄平。","平仄仄平平仄仄，仄平平仄仄平平。"],"paragraphs":["元丰天子赐安车，黄髪翩翩翊圣初。","坐省故携灵寿杖，会朝仍驾虎贲舆。","平泉花木眷常在，辽水城池鹤自如。","身是赤松无一事，乳桐孙竹看扶疏。"],"title":"送致政太师归洛"}
