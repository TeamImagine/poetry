{"author":"沈与求","id":250319,"strains":["平平仄平仄平仄，仄○平平仄○仄。","仄仄仄仄仄平平，仄仄平平平仄仄。","仄仄仄平仄仄○，仄仄平平仄平仄。","仄平平仄○仄平，仄仄○平仄○仄。","平平仄仄仄平平，○平仄仄平仄仄。","仄平平仄平仄平，仄平平平仄平仄。","平平仄仄仄平平，○平仄仄平平平。","仄平仄仄平平仄，平平？仄平仄平。","○○○平仄仄仄，仄○仄仄平平平。","？平仄○平仄仄，仄仄平○平仄平。","仄仄平平仄仄仄，仄仄仄仄平○平。","平仄平平仄仄仄，平平仄仄○平平。","平平仄仄仄平仄，仄平仄仄平仄○。","仄仄平仄仄仄仄，仄平仄仄仄仄平。","仄仄仄仄仄○仄，仄平仄平○仄平。","平平仄仄平仄仄，平平仄仄平仄平。","平平仄仄平仄平，仄仄仄仄平仄平。","平平○○仄平仄，仄平平仄○○平。","仄平仄仄仄仄仄，平仄仄仄平○平。","平平平平仄平仄，平仄平平仄平仄。","平平仄仄仄仄平，平仄平平仄平仄。","仄○仄仄仄平仄，仄平平仄平仄仄。","平仄平平仄仄平，仄仄平平仄平仄。","平平平仄仄○平，仄仄仄○平仄仄。","仄平平仄仄平平，平仄仄平平仄仄。"],"paragraphs":["山西徤儿好身手，气如车轮胆如斗。","十五射猎少年场，戏格黄罴同拉朽。","二十窜名尺籍中，铁马追风快驰走。","臂弓腰箭了一生，只喜论攻不论守。","兵符夜半出辕门，将军令肃谁敢后。","自夸豪健天下无，誓为官家扫群丑。","蛮夷共事古来危，监军巧落他人机。","黑山未靖黄河沸，邉尘倏忽连紫微。","长驱中州斥候绝，已闻饮马金明池。","种家猛将忠贯日，发上冲冠颐指挥。","主辱偷生事不武，壮士裂眦争相随。","东跨潼关达上国，城头夜插将军旗。","诸军下马拜吾父，请成退舍才有期。","肉食谋国帝子质，勒兵不动护送之。","壮士束手猛将死，敌来侮人犹小儿。","明明二圣尧舜主，天翻地坼徒尔为。","天翻地坼徒尔为，北望血泪滂两颐。","真人中兴似光武，赤眉青犊折棰笞。","一呼奋击肯效死，风鹤尚信惊王师。","呜呼何为背征讨，红帕兜鍪半为盗。","东家昨夜虏小姑，西妇朝逢握刀笑。","锦衣玉食事奢侈，翠眉红颊资彊暴。","黄屋今怀旰食忧，忍与豺狼活蓬藋。","时危宜尔悍且骄，侧耳试听哀痛诏。","五陵佳气自葱葱，为雪大雠安九庙。"],"title":"山西行"}
