{"author":"王洋","id":251159,"strains":["仄平仄仄仄，仄仄平仄平。","平平仄仄仄，仄仄仄仄平。","仄平仄仄平，○仄平平平。","○平平平平，○仄平仄仄。","仄平平仄仄，仄仄仄平平。","仄平平仄平，仄仄平仄○。","仄平仄平仄，仄仄平○平。","平平仄平平，仄仄平仄仄。","○仄仄仄仄，平仄平平平。","仄平仄仄仄，仄平平平平。","平平仄平仄，仄仄平仄平。","平○仄仄○，仄仄平仄平。","仄平平○仄，仄仄仄仄○。","仄平仄仄仄，平○仄平平。"],"paragraphs":["稻粱戒鸟啄，馈粟辞子阳。","神明久不死，宇宙一鸟翔。","若人据槁梧，中自含宫商。","其游车泠风，其息形坐忘。","豆山瀛泗等，念往即褰裳。","盖云任去来，岂谓符弛张。","老商顾之笑，是事何轻扬。","云风驾旬余，日月辀两傍。","拊掌一戏笑，何异侏儒场。","后人致引慕，竹林焚馨香。","飘飘大人赋，气夺千丈强。","吾闻孔仲尼，道盛涵化光。","雅言书当理，不见一日长。","放乎子列子，君其乐彷徉。"],"title":"画列子图和韵"}
