{"author":"程俱","id":235435,"strains":["平平仄仄○仄○，仄平平仄○平平。","平平平仄仄平仄，仄仄平仄平平平。","○平仄仄○仄仄，仄平平仄平平平。","平平仄仄仄仄仄，仄仄仄仄平平平。","仄平仄平仄平仄，平仄仄仄○平仄。","仄平仄仄仄○仄，仄平仄仄平平平。","平平平平仄仄仄，○平仄仄平平平。","仄平平平仄仄仄，仄仄仄仄平平平。","○平仄仄平仄仄，仄仄仄仄平平平。","仄平○仄平仄仄，仄仄仄仄○平平。","○平仄仄仄平仄，仄仄仄仄平平平。","平平平仄仄平仄，仄仄仄仄平○平。","仄平仄仄○仄仄，仄○平仄○平平。","仄平仄仄○仄仄，仄仄仄○平平平。","仄平平平仄仄仄，仄平○仄平○平。","平平仄仄仄仄仄，仄仄仄仄○平平。"],"paragraphs":["刘侯六十衣彩衣，上堂娱戏如婴儿。","慈颜华髪顾之笑，坐令寒日生春晖。","折腰敛板三十载，晚登名籍黄金闺。","绯衫裹束不料暖，况坐筦库穷刀锥。","古心古貎乃天与，虽欲妩媚将安施。","一朝拂袖不回顾，择邻问舍荆溪湄。","人言家徒四壁立，如君四壁初无之。","我知刘侯有至乐，视世五鼎同糠糜。","分阴不博双白璧，啜菽自作羔豚肥。","有儿教饬知礼节，不以口耳传书诗。","应门侍坐走前后，翼翼想见名家规。","天恩优老命之仕，俾继禄食安其私。","古人未必兼有此，笃行知足如君稀。","圣皇侧席思厚俗，诏取八行登前龟。","向来蒲轮走四海，有贤如此谁当知。","冥鸿一举不可挽，道路仰首空嗟咨。"],"title":"刘朝散长源淮夫刘先生彝之子孝弟有贤行年六十一且致仕侍其亲义兴为赋诗一首"}
