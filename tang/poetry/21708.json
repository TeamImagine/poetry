{"author":"杜牧","id":21708,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["台阁参差倚太阳，年年花发满山香。","重门勘锁青春晚，深殿垂帘白日长。","草色芊绵侵御路，泉声呜咽绕宫墙。","先皇一去无回驾，红粉云环空断肠。"],"title":"经古行宫"}
