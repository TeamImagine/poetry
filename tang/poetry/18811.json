{"author":"李绅","id":18811,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["开花占得春光早，雪缀云装万萼轻。","凝艳拆时初照日，落英频处乍闻莺。","舞空柔弱看无力，带月葱茏似有情。","多事东风入闺闼，尽飘芳思委江城。"],"title":"新楼诗二十首 北楼樱桃花"}
