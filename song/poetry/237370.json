{"author":"韩驹","id":237370,"strains":["○○仄平平仄仄，仄仄平平平仄仄。","平平仄仄仄平平，仄仄仄平○○仄。","平仄平平○仄平，平平仄仄平○平。","平平仄仄平平仄，仄仄仄仄○平平。","仄平仄○平仄仄，仄仄仄仄平平平。","仄平平仄○平仄，仄仄平○平仄仄。","仄平仄仄平平平，仄○仄仄平平仄。"],"paragraphs":["三更欲眠灯挂壁，被冷何曾双脚直。","西风一夜枕边鸣，令我下床三叹息。","君莫悲秋且自悲，朱颜白发来相随。","天公造作悲欢事，要令百岁如狂痴。","达人大观无不可，岂合坐受天公欺。","我惭无处看明月，一掌荒庭秋草没。","去年忆上黄神山，笑看万里清光发。"],"title":"八月十四日夜作"}
