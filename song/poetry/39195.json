{"author":"陆游","id":39195,"strains":["仄仄平仄平仄仄，仄仄平平仄平仄。","平平仄平仄仄平，仄仄平平○平仄。","仄平仄○平○仄，仄仄仄平平仄仄。","平平仄仄○平平，仄仄仄平平仄仄。"],"paragraphs":["两手龟坼愁出袖，闭户垂帷坐清昼。","朝阳破云雪渐消，点滴无穷听檐溜。","士生百行虽相补，第一要能安饭糗。","诗书幸可教儿童，勿使后人怜晚谬。"],"title":"雪后龟堂独坐四首  其二"}
