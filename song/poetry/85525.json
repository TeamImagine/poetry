{"author":"李壁","id":85525,"strains":["仄平仄仄仄平平，平仄平平仄仄平。","平仄平平仄平仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["愧无庭论发奇樽，闲放骚人大小言。","徐孺真能下蕃榻，孔公尚记出膺门。","赤霄览德聊追凤，沧海寻仙更踏鲲。","华发萧萧公健在，一将金奏洗哇繁。"],"title":"东帅张传之遣人来相致将以七言次韵答之三首  其三"}
