{"author":"葛胜仲","id":230627,"strains":["仄仄平○平，仄仄○平仄。","仄平平平平，○仄平仄○。","平平平平平，平平仄平仄。","仄○仄仄仄，仄平平仄仄。","仄仄仄仄○，仄仄仄仄仄。","平仄○平○，仄○平平仄。","平平仄平仄，○○仄○仄。","仄平平仄平，仄仄平平仄。","平平仄仄仄，平仄仄平仄。","平仄仄○平，平平仄仄仄。","平仄仄仄平，平○○平仄。","平平仄平仄，仄仄○平○。","平平仄仄○，仄仄○平仄。","平平仄○○，仄仄平仄仄。","平平仄平仄，仄平平仄○。","仄平仄平平，仄○仄平仄。","平○仄平仄，○仄平仄仄。","仄平仄仄仄，平○仄平仄。","○○仄平平，仄仄仄平仄。","平平平仄平，○○平平○。"],"paragraphs":["四海吴兴公，嗜学屏尘霿。","妙龄仪天朝，献纳言必中。","轩轩云鹏升，洋洋壑鱼纵。","内庭大手笔，傅班真伯仲。","武库富所藏，砥柱矻不动。","肮脏妨居中，大观俄归鳯。","归来一丘壑，弹冠谢王贡。","嶪峨悬霤山，窈窕琦玕洞。","奇礓不待辇，桐竹已前种。","神畀贾长头，天扶孔独诵。","衡霍缩地来，林深听幽哢。","轩池揽风月，杖屦屏营从。","山赀自足了，不待烧铅汞。","斯文未应丧，审象俄入梦。","岩廊翊元化，告猷无日空。","上游倚韬钤，出听秣陵讼。","方将脍刘辟，行酒赢万瓮。","急流自勇退，惟深閟神用。","行藏亦何常，此道圣贤共。","终为岩野霖，且并苕溪葑。"],"title":"蒙左辖复次韵见寄复赋一首"}
