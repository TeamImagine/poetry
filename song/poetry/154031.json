{"author":"周密","id":154031,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉室金堂积翠边，旧游犹记劫灰前。","禽声夜𢭏千年药，花片春浮九锁泉。","洞府暗通沧海路，楼居何异化城仙。","茶香笋美松醪熟，正好山中过禁烟。"],"title":"送西秦张仲实游大涤洞天"}
