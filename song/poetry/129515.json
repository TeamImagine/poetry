{"author":"李曾伯","id":129515,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["两星相比映文昌，戏彩蹁跹戟卫香。","鬓底公因民事白，眉边人卜诏书黄。","五千文字为家计，百万阴功即寿乡。","要学元和同九老，未夸耆旧传襄阳。"],"title":"代为其亲寿  其二"}
