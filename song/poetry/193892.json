{"author":"苏轼","id":193892,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["郁葱佳气夜充闾，始见徐卿第二雏。","甚欲去为汤餠客，惟愁错写弄麞书。","参军新妇贤相敌，阿大中郎喜有余。","我亦从来识英物，试教啼看定何如。"],"title":"贺陈述古弟章生子"}
