{"author":"林希逸","id":119738,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["出岭相逢话上京，归鞍齐卸独南征。","风摇五两南州去，月傍孤灯病客惊。","莫倚能诗心便纵，大须力学眼还明。","无因别后知分寸，得趣深时远寄声。"],"title":"病中送丘升叔复入广  其一"}
