{"author":"郑谷","id":31770,"strains":["平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["诗人公署如山舍，秪向堦前便采薇。","惊燕拂帘闲睡觉，落花沾砚会餐归。","壁看旧记官多达，榜挂明文吏莫违。","自说小池栽苇后，雨凉频见鹭鹚飞。"],"title":"题汝州从事厅"}
