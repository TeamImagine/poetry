{"author":"陆游","id":33770,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄仄平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["愁向东华蹋软红，暂归旧隐乐无穷。","石池洗药涓涓水，渔艇投竿袅袅风。","尽日醉醒菱唱里，邻家来往竹阴中。","何须列戟长安第，四面云山拥此翁。"],"title":"书怀"}
