{"author":"项安世","id":54309,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["艾花开过天中节，桂树飞来月上弦。","唤起西堂春草思，吟成小雅杖华篇。","庭闱心事关儿子，场屋声名有岁年。","好把文章收富贵，却将功行作神仙。"],"title":"十六弟生日  其三"}
