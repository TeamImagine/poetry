{"author":"郑刚中","id":252310,"strains":["平平仄平仄，仄平仄平平。","平仄仄○仄，仄仄平平平。","○平仄平仄，仄○仄仄平。","平仄平仄仄，○平仄平平。","平平仄仄○仄平，仄仄仄仄仄仄平。","仄平平平平仄仄，平仄仄平平仄○。","平○仄仄仄○○，仄仄仄仄○○平。"],"paragraphs":["人图作元夜，翦纱累红莲。","天欲下膏泽，万瓦飞流泉。","烧灯雨何损，不过市井喧。","春若无此雨，从谁觅丰年。","痴儿𫘤女临管弦，见雨不止意缺然。","百千灯光祗照夜，山下一犁知几钱。","人间万事有轻重，况是作止当从天。"],"title":"壬申年封州自正旦雨至元宵不止"}
