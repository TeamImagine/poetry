{"author":"陆游","id":38995,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平仄仄，仄仄平平仄仄平。","仄平平平仄平仄，仄平平仄仄平平。"],"paragraphs":["丽谯听尽短长更，幽梦无端故不成。","寒雨似从心上滴，孤灯偏向枕边明。","读书有味身忘老，报国无期涕每倾。","敢为衰残便虚死，誓先邻曲事春耕。"],"title":"不寐"}
