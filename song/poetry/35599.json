{"author":"梅尧臣","id":35599,"strains":["仄平仄仄平平仄，仄仄平平仄仄平。","平仄仄平仄仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["楚人住处将为援，越使传时合有诗。","常是腊前混雪色，却惊春半见琼姿。","笛吹远曲还多怨，风送清香似可期。","我欲细看持在手，谁能为折向南枝。"],"title":"依韵和叔治晚春梅花"}
