{"author":"唐庚","id":227468,"strains":["平平仄仄仄平平，仄仄平平仄仄平。","仄仄平平平平仄，仄平仄仄仄平平。","平平仄仄平平仄，仄仄仄平仄仄平。","仄仄平平仄平仄，平仄平仄仄平平。"],"paragraphs":["经旬不见小匡庐，忽尔相逢喜欲呼。","自入秋来更韶润，却从瘦里带敷腴。","人间信有伤心碧，坐上那无满眼沽。","可是清晖解娱客，能令肠断到愚儒。"],"title":"东麓"}
