{"author":"黄庭坚","id":207111,"strains":["平平仄平平，仄仄平仄平。","仄平仄平平，平平仄平○。","仄平仄平仄，仄平仄平平。","平平仄平仄，仄○平仄平。","平平仄仄仄，○仄仄平平。","仄平仄平仄，平平平仄平。","仄平平平○，仄仄平仄平。","○平仄仄仄，平仄仄平平。","仄平仄平仄，仄仄仄○平。","平仄仄仄仄，仄○平仄平。","平平仄平平，仄仄仄仄平。","仄平仄仄仄，仄仄仄○○。","仄○平平平，仄仄仄仄平。","仄仄○平平，平仄平仄平。","仄平平仄平，仄仄仄仄○。","仄仄仄仄仄，平平仄仄平。","仄平平仄仄，平仄仄仄平。","○平仄仄仄，平○仄仄○。","平○平仄仄，平仄仄平平。","仄仄仄仄仄，○仄平仄平。","仄平平仄仄，仄仄仄平平。"],"paragraphs":["儿时拜公床，眼碧眉紫烟。","舍前架茅茨，炉香坐僧禅。","女奴煮罂粟，石盆泻机泉。","今来扫门巷，竹间翁蜕蝉。","堂堂列五老，胜气失江山。","石盆烂黄土，茅斋薪坏椽。","女奴为民妻，又瘗蒿里园。","当年笑语地，华屋转朱栏。","课儿种松子，伞盖上参天。","投策数去日，木行天再环。","先生古人风，铁胆石肺肝。","眼前不可意，壮日挂其冠。","解衣庐君峰，洗耳瀑布源。","雾豹藏文章，惊世时一斑。","众人初易之，久远乃见难。","忆昔子政在，为翁数解颜。","五兵森武库，河汉落舌端。","王阳已富贵，尘冠不肯弹。","呻吟刊十史，凡例墨新干。","宰木忽拱把，相望风隧寒。","百楹书万卷，少子似翁贤。"],"title":"过致政屯田刘公隠庐"}
