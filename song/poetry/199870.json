{"author":"林逋","id":199870,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["两枪未试泠泠水，五鬣长闲淅淅风。","清会几时搔首后，病怀无复曲肱中。","寒云片段浮重𪩘，白鸟横斜入远空。","一帙逍遥不能解，牛头焚尽待支公。"],"title":"招思齐上人"}
