{"author":"马戴","id":24890,"strains":["仄平平仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平○仄仄，平仄仄○平。","仄仄平平○，平平仄仄平。"],"paragraphs":["晋安来越国，蔓草故宫迷。","钓渚龙应在，琴台鹤乱栖。","泛涛明月广，边海众山齐。","宾府通兰棹，蛮僧接石梯。","片云和瘴湿，孤屿映帆低。","上客多诗兴，秋猿足夜啼。"],"title":"送李侍御福建从事"}
