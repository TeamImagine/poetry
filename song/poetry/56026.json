{"author":"高文虎","id":56026,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["朝朝暮暮泣阳台，愁绝冰魂水一杯。","巫峡云深迷昨梦，潇湘雪重写余哀。","菊如相得无先意，梅亦倾心敢后开。","恼彻会心黄太史，他花从此不须栽。"],"title":"水仙"}
