{"author":"曾丰","id":72250,"strains":["仄平平仄仄平平，平仄平平平仄○。","仄仄仄平平仄仄，平○仄仄○平平。","平平仄仄平平仄，平仄○平○平仄。","仄仄平平仄平平，仄平仄仄平平仄。","仄仄仄仄平平平，仄○仄仄仄仄平。","○仄仄○仄仄仄，平平仄仄平平平。"],"paragraphs":["太虚生气气生风，风又生声诗在中。","固是性情元具足，何当学问更加充。","形容草木鱼虫意，虽妙犹为堕于艺。","雅颂声音召阴阳，圣贤道义包天地。","句拙莫谢来章工，尚深自养细自融。","和顺积中鬼不见，英华发外天无功。"],"title":"前高凉推官陈汉臣惠佳什索俚编不可虚辱授之后集古律矣复课数韵语谢之"}
