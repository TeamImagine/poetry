{"author":"贺铸","id":212921,"strains":["仄仄仄平仄，仄○平仄平。","平平仄仄平，仄仄仄平平。","平平仄平仄，平仄○平○。","平仄仄平仄，平○仄仄平。","平平仄仄平，仄仄平平平。","仄仄仄平仄，仄○仄仄平。","仄仄平仄平，仄平平仄○。","○平平仄仄，仄仄仄平平。"],"paragraphs":["老树久枯秃，俯临清路尘。","曾无席地阴，庇暍及斯民。","枭巢与狐穴，凶怪相凭亲。","嗥啸属阴黑，惊摇旁近人。","周环筑级坛，立社祠秋春。","既享不材寿，滥当有土神。","勿惑巫妇言，请挥樵者斤。","犹疑终窃据，复作后来薪。"],"title":"老槐"}
