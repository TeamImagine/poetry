{"author":"张扩","id":234046,"strains":["平平平仄平，仄仄仄仄仄。","平平仄仄仄，仄仄平仄仄。","仄○仄仄平，平仄仄平仄。","仄仄平仄平，仄平○仄仄。","○平仄平平，仄仄仄平仄。","仄平仄平平，平仄仄仄仄。","仄平平平仄，仄仄平○仄。","仄平平仄平，仄仄仄平仄。","仄仄仄平仄，平平○仄仄。","○平仄平平，仄○○仄仄。"],"paragraphs":["天南霜力微，不洗瘴地煖。","穷冬雪一尺，坐受坑谷满。","梦闻淅沥声，惊起欲窥管。","敢倚狐貉温，但愁衣带缓。","王孙雪争妍，耿耿抱丹款。","闭门不知寒，高卧腹自坦。","纸窗飞花集，乱扑书檠短。","不忧诗作魔，政藉酒为伴。","忽枉郢人曲，悬知和者罕。","犹余雪清甘，味胜茶七椀。"],"title":"次韵赵悦中防御喜雪"}
