{"author":"梅尧臣","id":35946,"strains":["平平仄仄平，平仄仄平仄。","仄平平仄○，仄仄○仄仄。","仄平平平平，仄○仄平仄。","平○仄平仄，仄仄仄平仄。","仄平仄平仄，仄仄仄平仄。","平○仄○仄，仄仄仄仄仄。","仄平仄仄仄，仄仄仄仄仄。","平仄仄平平，仄平平仄仄。","平仄平平平，仄○平仄仄。","仄平仄仄○，仄仄仄平○。"],"paragraphs":["微生守贱贫，文字出肝胆。","一为清颍行，物象颇所览。","泊舟寒潭阴，野兴入秋菼。","因吟适情性，稍欲到平淡。","苦辞未圆熟，刺口剧菱芡。","方将挹溟海，器小已潋滟。","广流不拒细，愧抱独慊慊。","疲马去轩时，恋嘶刍秣减。","兹继周南篇，短桡宁及舰。","试知不自量，感涕屡挥掺。"],"title":"依韵和晏相公"}
