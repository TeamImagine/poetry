{"author":"韦应物","id":56758,"strains":["仄○仄平仄，平仄平仄平。","仄○仄平仄，平仄平平平。","平平仄仄平，平仄仄仄平。","平平○平仄，仄仄仄平平。","仄平平仄平，平仄仄平平。","仄仄平○平，仄仄仄平○。","仄平仄平仄，仄仄仄平平。","平仄平平仄，○平○仄平。","平○仄仄仄，仄仄平仄平。","平○仄平仄，仄仄仄○平。","仄仄平仄仄，平仄平仄平。","平仄平平仄，仄仄仄平平。"],"paragraphs":["建中即藩守，天宝为侍臣。","历观两都士，多阅诸侯人。","邹生乃后来，英俊亦罕伦。","为文颇瓌丽，禀度自贞醇。","甲科推令名，延阁播芳尘。","再命趋王畿，请告奉慈亲。","一锺信荣禄，可以展欢欣。","昆弟俱时秀，长衢当自伸。","聊从郡阁暇，美此时景新。","方将极娱宴，已复及离晨。","省署惭再入，江海绵十春。","今日阊门路，握手子归秦。"],"title":"送云阳邹儒立少府侍奉还京师"}
