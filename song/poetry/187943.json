{"author":"王令","id":187943,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["缩伏蒿莱听命沉，旧房孤剑铁尘侵。","方思力举沧溟水，泼杀生平气焰心。","不谓偶君夸意气，无端起我旧胸襟。","男儿合是公侯器，未忍风前堕泪吟。"],"title":"赠别晏樊父太祝"}
