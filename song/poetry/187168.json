{"author":"刘挚","id":187168,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄仄平仄仄平。"],"paragraphs":["今见黄州庆有余，侍郎门户已容车。","风流地望乌衣巷，潇洒仙人碧落居。","三亩江家须种竹，一区扬子独藏书。","东平我久犹如客，何日菟裘近里闾。"],"title":"喜王彦祖新居"}
