{"author":"方干","id":30329,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["莫道东南路不赊，思归一步是天涯。","林中夜半双台月，洲上春深九里花。","绿树遶村含细雨，寒潮背郭卷平沙。","闻师却到乡中去，为我殷勤谢酒家。"],"title":"思桐庐旧居便送鉴上人"}
