{"author":"赵蕃","id":76671,"strains":["仄仄平平平仄平，仄平仄仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雪后晴催江上船，一杯政尔话蝉连。","人生契阔可堪数，后会渺茫还属天。","荐墨向来非草草，除书此去定翩翩。","西湖处士当年句，借问沙鸥若个边。"],"title":"送人赴阙"}
