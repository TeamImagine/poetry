{"author":"方回","id":148090,"strains":["仄平仄仄仄，仄仄平？？。","仄仄平仄平，仄仄平仄仄。","平平仄仄平，仄○仄仄仄。","仄平仄○仄，仄仄仄仄仄。","仄平仄○仄，平仄仄仄仄。","仄仄平仄仄，平仄平仄仄。","仄平仄平平，仄平仄平仄。","仄平平仄仄，平仄仄仄仄。","仄平平仄平，仄仄仄平○。","仄仄平平平，○仄平仄仄。"],"paragraphs":["歙山瘦露骨，歙水清□□。","歙尹清瘦人，意与山水淡。","居官俭以廉，饭茹或不糁。","解官卒难去，抱疾偃破毯。","冻僮仅缝补，羸马缺灌啖。","客至棋一局，无客书自览。","俗盲鬼神聋，跖徒肆豪敢。","害盈殊不验，君子例坎𡒄。","九关今可排，勿待雪生颔。","去去翱天衢，离别何足惨。"],"title":"送前歙黟楚□□五首  其一"}
