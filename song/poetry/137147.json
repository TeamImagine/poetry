{"author":"薛嵎","id":137147,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄仄平仄，仄仄平平仄仄平。","仄平平平平仄仄，仄平仄仄仄平平。"],"paragraphs":["扁舟摇荡水心村，几度烟波入梦魂。","猿鹤认名听号令，渔樵执礼叙寒温。","浮生多事景逾促，自古求人道不尊。","莫为穷途妨旷达，定应束帛贲丘园。"],"title":"下第归故园"}
