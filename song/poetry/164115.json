{"author":"仇远","id":164115,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["西望宽平倦眼开，风收云翳扫烟埃。","谁能白日卷帘坐，尽看青山排闼来。","合沓断冈如引蔓，盘陀大石不生苔。","此中林壑多仙迹，何必吹箫更楚台。"],"title":"寓舍在青安门外由是出郊不数里群山献状如游龙如奔马如踞虎豹深秀坡陀不一而足似有招引赋诗之意遂约子野再用韵  其一"}
