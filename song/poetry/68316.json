{"author":"石介","id":68316,"strains":["仄平平仄仄平平，仄仄平平平仄平。","仄仄平平仄平仄，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["水轩聊得恣吟哦，拂拭衣裳尘土多。","蜀道三千里巇险，宦途五十驿风波。","暂休又作故山梦，闲唱还成劳者歌。","几斗米牵归未得，空怜满眼是烟萝。"],"title":"入蜀至左绵路次水轩暂憩"}
