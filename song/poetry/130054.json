{"author":"李昴英","id":130054,"strains":["仄仄平平仄仄平，仄平仄仄仄平平。","仄平平仄仄平仄，平仄仄平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["五载南州屈重名，活人一段是归程。","两州曾唤两苏起，孤节要师孤竹清。","合有锋车催赴阙，不应画戟又专城。","闲身已决深山底，千里犹能共月明。"],"title":"送恩平潜使君还里二首  其二"}
