{"author":"冯山","id":191488,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["尊酒相看白髪翁，重来宁复问穷通。","十年旧事资谈柄，一箧新诗载古风。","楚客远行经素节，蜀人归兴羡冥鸿。","登山临水无多日，且伴闲中说苦空。"],"title":"和赵良弼初秋即事"}
