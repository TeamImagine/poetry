{"author":"苏轼","id":193820,"strains":["仄平仄仄仄，仄仄平仄仄。","仄平仄仄仄平平，仄仄平平平仄仄。","仄平平平○仄平，仄平平仄○平仄。","○平仄仄仄仄仄，平仄平平○仄仄。","平平平仄仄平平，仄仄仄平平仄仄。"],"paragraphs":["我虽不解饮，把盏欢意足。","试呼白发感秋人，令唱黄鸡催晓曲。","与君登科如隔晨，敝袍霜叶空残绿。","如今莫问老与少，儿子森森如立竹。","黄鸡催晓不须愁，老尽世人非我独。"],"title":"与临安令宗人同年剧饮"}
