{"author":"朱熹","id":55834,"strains":["仄平平仄平平平，仄仄仄仄○平平。","平平平仄○仄仄，○平仄仄平仄平。","仄平仄仄仄平仄，平仄仄仄平平平。","仄仄仄仄平仄仄，仄仄仄仄平平平。","仄平仄仄仄仄仄，○仄仄仄平平平。","平平平仄仄仄仄，仄仄仄平○平平。","仄仄仄仄仄平仄，平仄平平平仄平。"],"paragraphs":["武夷之境多神仙，我亦驻此临风轩。","方池清夜堕碧玉，重帘白日垂洞门。","暗泉涌地紫波动，微雨在藻金鱼翻。","倚槛照影清见底，拄杖卓石寻无源。","洗头玉女去不返，遗此丈八芙蓉盘。","溪船明月泛九曲，出入紫微听潺湲。","便欲此地觅真隠，何必商山求绮园。"],"title":"方池"}
