{"author":"李白","id":1157,"strains":["平仄仄仄○，仄仄仄仄○。","平仄平平仄平仄，仄仄仄平○平平。","平平平平仄平仄，仄仄平平仄平仄。","平平仄仄○仄平，平仄平平仄平仄。","仄○仄仄平仄平，平○仄仄平仄平。","仄平仄仄仄仄仄，平平平仄平仄平。","○仄仄仄平，平仄平仄仄。","平○仄○平，仄仄平平仄。","○平仄仄平仄平，平仄平平仄仄平。","仄仄仄平仄平仄，平平○仄仄仄平。","平仄平平仄○仄，平平仄仄平平仄。","仄仄仄仄仄平平，仄平平仄仄平平。","仄平○仄仄平仄，平平仄仄仄仄平。","仄仄平平平平仄，仄平平平仄平仄。","仄平仄仄仄仄平，仄平○？平仄仄。","仄平仄仄○仄平，平○平平仄仄平。","○平平仄平仄仄，仄仄平仄平○平。","平平平仄仄○仄，平平仄仄○仄平。","仄平仄平○仄平，平平仄仄平仄平。","平平仄仄○仄仄，平平仄仄平平平。","仄平○仄○平仄，仄平平仄仄仄平。","仄○仄仄仄平仄，仄平仄仄平○○。"],"paragraphs":["朝作猛虎行，暮作猛虎吟。","肠断非关陇头水，泪下不为雍门琴。","旌旗缤纷两河道，战鼓惊山欲倾倒。","秦人半作燕地囚，胡马翻衔洛阳草。","一输一失关下兵，朝降夕叛幽蓟城。","巨鳌未斩海水动，鱼龙奔走安得宁。","颇似楚汉时，翻覆无定止。","朝过博浪沙，暮入淮阴市。","张良未遇韩信贫，刘项存亡在两臣。","暂到下邳受兵略，来投漂母作主人。","贤哲栖栖古如此，今时亦弃青云士。","有策不敢犯龙鳞，窜身南国避胡尘。","宝书长剑挂高阁，金鞍骏马散故人。","昨日方为宣城客，掣铃交通二千石。","有时六博快壮心，绕床三匝呼一掷。","楚人每道张旭奇，心藏风云世莫知。","三吴邦伯多顾盼，四海雄侠皆相推。","萧曹曾作沛中吏，攀龙附凤当有时。","溧阳酒楼三月春，杨花漠漠愁杀人。","胡人绿眼吹玉笛，吴歌白纻飞梁尘。","丈夫相见且为乐，槌牛挝鼓会众宾。","我从此去钓东海，得鱼笑寄情相亲。"],"title":"相和歌辞 猛虎行"}
