{"author":"杨亿","id":210354,"strains":["仄平平仄仄○平，仄仄平平仄仄平。","仄仄仄平○○仄，平平？仄仄平平。","平○仄仄○平仄，仄仄平平仄仄平。","仄仄○平平仄仄，仄平平仄仄平平。","平平仄仄平平仄，仄仄○○仄仄平。","仄仄平平平仄仄，平平仄仄仄平平。"],"paragraphs":["洁斋恭己奉苍旻，报本圜坛备物陈。","酒缩楚茅三献毕，灰飞嶰管一阳新。","高空瑞气长随辇，永夕清霜暗湿巾。","泰畤迎年严汉祀，六宗祈福盛虞禋。","鸿恩涣汗霑穷发，睿藻昭回动紫宸。","庶汇熙熙蒙帝力，徒知击壤效尧民。"],"title":"奉和御制南郊七言六韵诗"}
