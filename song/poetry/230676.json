{"author":"葛胜仲","id":230676,"strains":["仄仄平平仄，平平仄平○。","平仄仄平平，平平○仄仄。","仄平仄平仄，平仄○平仄。","平仄仄平平，平平仄仄仄。","仄平平○平，仄仄○平仄。","平仄仄平平，○平平仄仄。"],"paragraphs":["盎盎鹅儿酒，风卮起微浪。","何以侑芳樽，莼羮调得醤。","彘肩与鱼乙，佳惠过台饷。","黄雀酿披绵，江鲟斫玉板。","对之无留觞，固已号佳馔。","持此配藜羮，更增贫士赧。"],"title":"谢兴之饷鱼肉二醤二首  其二"}
