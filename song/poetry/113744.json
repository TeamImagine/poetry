{"author":"祖无择","id":113744,"strains":["仄仄平平仄仄平，仄平仄仄仄平平。","平平平仄平仄仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["筑室新成日观前，乱云重叠称高眠。","人逢扪虱惊旁若，众望乘驹咏贲然。","名理静谈谁捉麈，古书闲校自磨铅。","行闻天子东巡狩，羽葆亲临此礼贤。"],"title":"留题泰山孙复先生新居"}
