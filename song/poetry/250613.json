{"author":"沈与求","id":250613,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["法驾天临五学初，曾闻重席绝诸儒。","雍容久载从臣橐，晼晚犹分刺史符。","不使高材陪鼎鼐，却收清节傲江湖。","贱生无地从巾屦，独对遗篇想步趋。"],"title":"蒋司成挽词  其一"}
