{"author":"李流谦","id":30590,"strains":["仄仄平仄平，仄仄平仄仄。","平平仄仄仄，仄○平仄仄。","○平仄平平，平○仄平仄。","平仄仄平仄，平仄仄平仄。","仄仄仄仄平，平平仄○仄。","仄○仄平仄，平平仄仄仄。","仄平平仄平，仄仄平仄仄。","○平仄平仄，仄仄平仄仄。","仄平平仄仄，仄仄平仄仄。","仄仄平仄仄，仄平仄平仄。","平仄平平平，仄平仄○仄。","○仄仄○仄，仄平仄○仄。","仄平仄仄仄，仄仄仄仄仄。"],"paragraphs":["取友须四方，不去谁汝絷。","君惭栈豆恋，自了非骏骨。","王郎惠然来，车从暖寒寂。","鸾鹄照清泚，余子可厮役。","手把一纸书，髯兄我重客。","白虹贯襟袖，新诗玉剖石。","女须翁绝怜，茂苑兰所宅。","殷勤记君意，倚赖耕寸笔。","一朝存没异，怅恨头欲白。","慰眼君自足，有儿况英物。","盘谷宗斯文，向来指正脉。","遗藁敬相授，补亡缀离析。","此翁不可见，此婿未易得。"],"title":"勾龙元应以诗送王子友从谯绵竹之招语多见及次韵奉酬"}
