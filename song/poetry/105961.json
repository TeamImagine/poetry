{"author":"岳珂","id":105961,"strains":["○平仄平仄仄，平仄平平○仄。","仄平平平仄平，○仄仄仄仄仄。","仄仄仄仄仄仄○平仄，仄仄仄仄仄平平平仄。","仄平平平仄仄，仄仄平平仄仄。","仄平平仄平平平，仄仄平仄平平仄。","仄平○平仄○，仄○平平仄仄。","仄○仄仄仄平平仄平，平仄仄平仄平仄。","仄○仄仄，平平○仄。","仄仄仄平○仄，平仄平平○仄。","平平仄，仄仄仄平仄平平平平，仄平平仄平仄仄。","仄仄仄平平平平仄仄。","平平，仄仄仄平，仄平平仄。","平仄仄平○仄仄平平仄平平，平仄平平仄仄仄平平平平仄。","仄平仄○，仄○平仄。","仄平仄仄仄平平，仄仄仄平仄平仄。"],"paragraphs":["当天宝之季岁，腾紫宫之长彗。","骇渔阳之𫘝𫘨，将道洛以饮渭。","以十五万众鼓行之勇，涉二十四郡无人之地。","伟颜门之竞爽，独舍生而取义。","有常山以为之兄，有鲁公以为之弟。","合群从而死难，恸三军而雪涕。","盖将豁百世而开聩蒙，澄六合而荡氛翳。","手缔绝纽，躬支横溃。","射羿日之并出，扶杞天于将坠。","斯文也，所谓质之鬼神而无疑，建诸天地而不悖。","又岂止于区区之一酹。","于虖，误主有人，效忠何罪。","胡大僇之正不致于林甫之流，而所遭之惨乃及于泉明之辈。","予持此评，气汹心痗。","岂徒赞八体之书，抑以代千载之诔。"],"title":"颜鲁公祭文帖赞"}
