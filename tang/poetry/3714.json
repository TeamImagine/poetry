{"author":"杜甫","id":3714,"strains":["平仄平平仄，平○仄仄平。","平平○仄○，仄仄仄平平。","仄仄平平仄，平○仄仄平。","○平○仄仄，平仄仄平○。","仄仄平平仄，○平仄仄平。","平平仄平仄，仄仄仄平平。"],"paragraphs":["林僻来人少，山长去鸟微。","高秋收画扇，久客掩荆扉。","懒慢头时栉，艰难带减围。","将军犹汗马，天子尚戎衣。","白蒋风飙脆，殷柽晓夜稀。","何年减豺虎，似有故园归。"],"title":"伤秋"}
