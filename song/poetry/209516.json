{"author":"刘弇","id":209516,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["格老辞严趣复新，百篇洗眼尽惊人。","喑呜自是东骚将，潇洒疑非阀阅身。","快甚天星秋炯炯，富于仓廪昔陈陈。","终惭不敌齐呀喊，敢议肴羞与栗榛。"],"title":"次韵和刘次公以诗见赠"}
