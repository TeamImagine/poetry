{"author":"陆游","id":38027,"strains":["仄仄仄，仄仄仄，仄平平平平仄仄。","○○平，仄仄平，○平平平仄平平。","仄○仄仄平平仄，仄仄平平仄平仄。","○○仄仄仄平仄，平仄平平仄平仄。","仄平仄仄○仄平，仄仄○平仄平仄。","平平平仄平平仄，仄仄○平仄平仄。","仄平仄仄○仄平，仄仄平平平仄平。","平平仄仄平仄仄，平○仄平○仄平。"],"paragraphs":["印累累，绶若若，换君朱颜君不觉。","冠如箕，剑拄颐，苍头庐儿笑君痴。","不如短褐归乡舍，上毕租庸下婚嫁。","横陂引水莳禾黍，高陆犁荒种桑柘。","比邻毕出观夜场，老稚相呼作春社。","鸡争舂米茅檐底，犬吠行人槿篱罅。","数椽幸可传子孙，此地它年名陆村。","藜羹一饱能世守，殊胜养牛并上尊。"],"title":"三山卜居今三十有三年矣屋陋甚而地有余数世之后当自成一村今日病少间作诗以示后人二首  其一"}
