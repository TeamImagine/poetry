{"author":"留元崇","id":98431,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["远看空碧混崔嵬，近见重重翠作堆。","古木阴中藏洞府，乱云深处出楼台。","文禽耀日来相唤，羽客乘风去不回。","惟有东坡旧游迹，屐痕犹自遍苍苔。"],"title":"游罗浮"}
