{"author":"魏了翁","id":102882,"strains":["平平仄平平，仄仄仄平仄。","平平仄仄仄，仄仄平仄仄。","平平仄平平，仄仄平仄仄。","平平仄○仄，平仄平仄仄。","仄平仄平平，仄仄仄仄仄。","仄平平仄○，仄仄仄平仄。","平平平平平，平仄平仄仄。","仄平平平平，仄仄平仄仄。","仄仄平仄平，○仄仄平仄。","○平仄平平，仄仄○仄仄。","平平仄平平，仄仄仄仄仄。","仄仄平仄平，平平仄平仄。","平仄仄平平，仄平平仄仄。"],"paragraphs":["荒烟散牛羊，落日下城市。","天寒万木脱，岁晏群动弭。","西郊有孤芳，独唤春事起。","幽光耿参月，清艳明野水。","欲开未开时，似语不语意。","或疑春较迟，的皪尚霜蘂。","谁知春风心，浑在阿堵里。","洞霄逍遥公，九陇花月使。","领客居上头，蹇予亦婪尾。","颇怀去年游，岁月如许驶。","悠悠竟何成，总被物化使。","索酒浮大觥，歌商曳穷履。","真意浩无穷，作诗聊复尔。"],"title":"西郊访梅约李提刑李参政八客分韵得尔字"}
