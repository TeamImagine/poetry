{"author":"白居易","id":17320,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["劝君买取东邻宅，与我衡门相并开。","云映嵩峰当户牖，月和伊水入池台。","林园亦要闻闲置，筋力应须及健回。","莫学因循白宾客，欲年六十始归来。"],"title":"以诗代书寄户部杨侍郎劝买东邻王家宅"}
