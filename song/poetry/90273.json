{"author":"张方平","id":90273,"strains":["平平平仄平仄平，平○仄仄仄平平。","平平平仄仄平仄，平平仄仄平平○。","平平平仄平平仄，平平○平平仄仄。","仄○平平仄仄平，仄仄○平平仄仄。","平平平仄平仄平，仄平仄仄仄平平。","仄仄平○仄平仄，仄平平仄仄平平。"],"paragraphs":["仙人仙在沧海湄，双毫出耳绿丝垂。","瑶池西赴白云宴，丹山远借青鸾骑。","香云红淡春光染，天风吹旌霞飐飐。","晓过扶桑水一泓，下视中州尘九点。","蟠桃初熟甘露瓜，对持斗柄泛流霞。","妄向秋空举金掌，茂陵衰草令人嗟。"],"title":"瑶池宴曲"}
