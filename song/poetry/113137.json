{"author":"邵必","id":113137,"strains":["仄仄仄平平，平平仄仄平。","平平仄平仄，仄仄仄平平。","仄仄平平仄，平平仄仄平。","○平仄平仄，平仄仄平平。","仄仄平平仄，○平○仄平。","平○平仄仄，平仄仄平平。","平仄平平仄，平平仄仄平。","○平平仄○，平仄仄平平。"],"paragraphs":["凿石得春渠，波环阁势孤。","新痕涨微雨，远碧注平湖。","士俗山阴旧，风光洛曲殊。","回眸见危岭，凭槛有惊凫。","坠蕊浮旋濑，疏篁荫叠栌。","人闲多拾翠，鱼乐半依蒲。","河朔谁觞友，沂津昔咏儒。","遗芬知未泯，游盖此为娱。"],"title":"题曲水阁"}
