{"author":"韩维","id":157633,"strains":["平平仄平平，平仄仄仄仄。","平仄仄○平，平○平仄仄。","仄仄平仄仄，平○平○仄。","仄平平平平，仄仄平仄仄。"],"paragraphs":["华轩压春波，樽酒四座密。","柔软柳间风，舒迟花后日。","晚色帘卷静，欢兴觞行疾。","一陪诸英游，黾勉惭落笔。"],"title":"同胡江范邵裴二宋司马饮会灵水轩即席赋以日暮天无云春风扇微和为韵得日字"}
