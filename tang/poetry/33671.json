{"author":"黄滔","id":33671,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄平平平仄平。"],"paragraphs":["云梦江头见故城，人间四十载垂名。","马蹄践处东风急，鸡舌销时北阙惊。","岳客出来寻古剑，野猿相聚叫孤茔。","腾身飞上凤凰阁，惆怅终乖吾党情。"],"title":"经安州感故郑郎中二首 一"}
