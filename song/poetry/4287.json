{"author":"邓肃","id":4287,"strains":["仄○平平仄平平，平平仄○○平平。","仄平仄仄○平仄，平平仄仄平○平。","仄仄平平仄平仄，平平平仄平○仄。","平平仄仄平仄平，仄仄平平仄平仄。","仄平仄○仄平○，平平平仄仄平○。","仄平仄仄平平仄，平平仄仄○仄平。"],"paragraphs":["我闻幽轩榜芙蓉，琉璃十顷浸新红。","此来踏雪空无有，黄芦败苇争号风。","却坐明窗弄书史，新词仍试佳毫楮。","香风忽到帘幕开，一朵芙蓉却能语。","我生眼中万妖娆，为渠还作梦魂劳。","炙牛未数刘师命，骖鸾便学王子乔。"],"title":"芙蓉轩"}
