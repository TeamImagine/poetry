{"author":"郭祥正","id":192246,"strains":["○平仄仄仄，○仄仄仄平。","平仄仄仄仄，平仄○平○。","仄仄平仄仄，○平平仄平。","○仄仄平仄，仄平○仄平。","仄平平仄平，仄○平仄平。","平平○平仄，仄仄平平平。","仄仄仄平平，仄仄平平平。","仄平仄平仄，○仄仄平平。","仄平仄仄仄，平平平仄平。","平平○仄仄，仄仄平○平。","平平○○平，仄仄○平平。","仄平仄仄仄，平仄○平平。"],"paragraphs":["苍崖一万丈，中写白玉泉。","飞鸟度不得，而我长攀缘。","洗尽心地垢，吟成元化篇。","更复有何物，一樽当我前。","忽逢姜伯辉，爽量涵水渊。","开谈了无迹，所得全于天。","便欲脱青衫，泛我江东船。","结交要终始，相忘复颓然。","径呼妙手画，秋江霜景全。","冰轮正卓午，照影无颇偏。","谁能骑蹇驴，世路空流连。","咄哉可以往，挥手从飞仙。"],"title":"和姜伯辉见赠醉吟画诗"}
