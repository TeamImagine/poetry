{"author":"张耒","id":216115,"strains":["仄平仄仄平仄仄，仄仄平平○仄仄。","平平仄仄平仄平，仄○○仄仄平平。","平平仄平仄○仄，仄仄仄仄平平仄。","仄平仄仄仄平平，仄仄平仄○○仄。","平平平仄平仄平，仄仄平平仄仄平。","平仄仄仄平平仄平仄仄，平仄仄平平仄仄。","平○仄仄平仄平，仄仄仄平○仄仄。","平仄仄仄仄平平，平平仄仄仄仄平。","平平平仄○平平，仄○平仄仄平平。"],"paragraphs":["我虽不见韩干马，一读公诗如见者。","韩生画马常苦肥，肉中藏骨以为奇。","开元有臣善司牧，四十万匹屯山谷。","养之罕用食之丰，力不曾施空长肉。","韩生图像无乃然，我谓韩生巧未全。","君不见昔时骐骥人未得，饥守盐车惟有骨。","昂藏不受尘土侵，伯乐未来空伫立。","骐骥乏食肉常臞，韩生不写瘦马驹。","谁能为骥传之图，不如凡马饱青刍。"],"title":"读苏子瞻韩干马图诗"}
