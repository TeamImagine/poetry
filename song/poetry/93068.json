{"author":"刘宰","id":93068,"strains":["平平仄仄仄，仄仄平平平。","○平仄仄平，仄平仄○平。","平仄仄○平，平平○仄平。","仄平仄仄平，仄仄仄平平。","仄平仄仄平，平平仄平平。","平仄仄平平，仄仄仄仄平。","仄仄仄仄平，仄仄仄仄平。","仄○○平平，○仄平仄○。","仄仄仄平平，平平仄○○。","平仄仄仄仄，仄仄仄仄平。","仄平仄平仄，平仄仄○平。","平平○○平，仄仄仄平平。","平平平仄仄，平仄平平平。","平平平仄○，仄仄平仄平。","平平平仄仄，仄仄仄仄○。","仄仄仄平仄，平平仄平平。","仄平仄平平，平○平仄平。","○平平仄平，平平平仄平。"],"paragraphs":["高槐障午暑，巨竹摇清风。","中郎百世英，一官此从容。","心事付盟鸥，年光占候虫。","客来欲有言，一笑抚双松。","曰余不负丞，哦诗有新工。","天意亦怜才，要施及物功。","适此岁荐饥，旱气日蕴隆。","雨应长官祈，犹未周四封。","雁鹜抱文书，朋来立庭中。","公曰旱既甚，此理贵感通。","洁齐走群望，精意格苍穹。","西山殷其雷，万叠耸云峰。","南湖飞霹雳，仿佛追蛟龙。","斯须天壤间，万象俱晦蒙。","飞湍连日夜，一洗旱魃空。","树艺走丁壮，讙呼沸儿童。","岁功已权舆，余闲清缿筒。","行歌何所云，丞哉宁负公。"],"title":"喜雨柬权邑蔡丞"}
