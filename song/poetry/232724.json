{"author":"夏竦","id":232724,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["泽国迢迢枕海涯，眼前归思乱如麻。","清秋泉石无多地，残日楼台有几家。","两岸早霜红橘柚，半汀残雨老蒹葭。","明时不见投簪客，落尽西风紫菊花。"],"title":"江城秋思"}
