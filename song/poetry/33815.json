{"author":"陆游","id":33815,"strains":["平平仄仄仄平平，仄仄平平仄仄平。","平仄仄平平仄仄，仄仄仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["西州落魄九年余，濯锦江头已结庐。","谁遣径归朝凤阙，不令小住奉鱼书。","尘埃眯目诗情尽，疾病侵人酒兴疏。","寄语莺花休入梦，世间万事有乘除。"],"title":"遣兴"}
