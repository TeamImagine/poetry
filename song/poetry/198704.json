{"author":"苏辙","id":198704,"strains":["仄仄平平平，仄仄平平平。","平平仄仄仄，平仄仄仄平。","平平仄仄仄，仄仄○平平。","平平平仄○，仄仄仄仄○。","仄仄仄平仄，平平○仄○。","仄仄仄○平，仄仄仄仄平。","仄仄仄○仄，○仄平平平。","平平仄平平，仄仄○仄平。","平平仄平仄，仄平仄○平。","仄平平仄仄，平仄平仄平。","仄平仄平仄，仄仄○仄平。","仄平仄仄仄，平仄仄仄平。","仄○仄○平，仄仄平平平。","平平仄平仄，平仄仄仄平。","仄仄仄仄平，平仄仄○平。","平平仄仄平，仄平仄平平。","平平仄平平，仄仄平○平。","平仄仄仄仄，平仄平仄○。"],"paragraphs":["昔我迁龙川，不见平生人。","倾囊买破屋，风雨庇病身。","颀然一道士，野鹤堕鸡群。","飞鸣闾巷中，稍与季子亲。","刺口问生事，褰裳观运斤。","俯仰忽三年，愈久意愈真。","送我出重岭，长揖清江滨。","方营玉皇宫，栋宇期一新。","成功十年后，脱身走中原。","见公心自足，徒步非我勤。","我归客箕颍，昼日长掩关。","仆夫忽告我，门有万里宾。","问其所从来，笑指南天云。","心知故人到，惊喜不食言。","我老益不堪，惟有二顷田。","年年种麦禾，仅能免饥寒。","君来亦何为，助我耕且耘。","嗟古或有是，今世非所闻。"],"title":"龙川道士"}
