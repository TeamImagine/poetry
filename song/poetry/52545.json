{"author":"释宝昙","id":52545,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["便催绛帐入王扉，肯落先公第二机。","一鹗未尝凭荐口，诸生今始识抠衣。","宽如北海何妨醉，清似西湖不解肥。","但得家声振金玉，万钉何必问腰围。"],"title":"送史同叔赴宫教"}
