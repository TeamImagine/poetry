{"author":"华岳","id":98971,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["净扫庭阶衬落英，西风吹恨入蓬瀛。","人从紫麝囊中过，马踏黄金屑上行。","眠醉不须铺锦褥，研香还解作珠缨。","宫娥未许填沟壑，收拾流酥浸玉罂。"],"title":"岩桂落英"}
