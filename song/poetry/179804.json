{"author":"王安石","id":179804,"strains":["仄仄仄平平，仄平平仄仄。","○○平仄仄，仄仄仄仄仄。","仄○平仄仄，仄仄仄平仄。","平平平仄仄，○仄平仄仄。","平平○仄○，○仄仄平仄。","平平平仄平，○仄仄平仄。","仄平平仄平，仄仄仄平仄。","平平仄仄仄，平仄平仄仄。"],"paragraphs":["一雨洗炎蒸，旷然心志适。","如输浮幢海，灭火十八隔。","俯观风水涌，仰视电云坼。","知公开霁后，过我言不食。","翻愁陂路长，泥淖困臧获。","明明吾有怀，如日照东壁。","莫逢田父归，倚杖问消息。","渠来那得度，南荡今已白。"],"title":"再次前韵寄杨德逢"}
