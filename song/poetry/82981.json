{"author":"刘过","id":82981,"strains":["平仄平平仄仄平，仄平平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["风露凄然八月秋，瘦藤扶我到山头。","僧居突兀飞鸿上，人迹依稀任鹿游。","旧事已空流水在，闲情都付落花休。","越王未是真尝胆，计出婵娟事可羞。"],"title":"游灵岩"}
