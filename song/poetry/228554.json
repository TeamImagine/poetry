{"author":"释德洪","id":228554,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄仄仄平仄仄，仄平平仄仄平平。"],"paragraphs":["白沙翠竹并江流，小县炊烟晚雨收。","苍藓色侵盘马地，稻花香入放衙楼。","过厅客聚观灯网，趁市人归旋唤舟。","意适忽忘身是客，语音无伴始生愁。"],"title":"过陵水县补东坡遗"}
