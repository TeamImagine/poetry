{"author":"杨万里","id":48801,"strains":["仄平平，○○○。","仄仄平仄○仄○，平仄平平平仄平。","仄平仄仄平平平，仄仄仄仄平平平。","仄○平仄平仄仄，仄仄仄平平仄仄。","仄仄平平仄仄平，仄仄平平平仄仄。","仄平○仄平平○，平平平平平仄平。","平平仄仄平平仄，平平仄仄仄平平。"],"paragraphs":["二冬冬，三当当。","夜泊平望更点长，新月无光湖有光。","昨宵一雪今宵霜，犬吠两岸归人忙。","夜深人静无一事，画烛泣残人欲睡。","忽有渔船外水来，一棹波声风雨至。","半生堕在红尘中，浮家东吴东复东。","楼船夜宿瑠璃国，谁言别有水精宫。"],"title":"平望夜景"}
