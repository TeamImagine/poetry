{"author":"仇远","id":164151,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["初平兄弟总神仙，化石为羊入上天。","万里相期云上下，一江不隔水渊潫。","对床夜雨吟诗烛，归櫂春风载酒船。","此是人生真乐事，岸花汀草意无边。"],"title":"吴成季尊师与其弟元初会于维扬即还金陵成季寄诗因和"}
