{"author":"丁宝臣","id":113719,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["寒芳开晚独堪嘉，开日仍逢小雨斜。","秋尽亭台凋木叶，月圆时节伴蓂花。","幽香不入登高会，清赏终存好事家。","黄蕊绿茎如旧岁，人心徒有后时嗟。"],"title":"次韵十五日菊  其二"}
