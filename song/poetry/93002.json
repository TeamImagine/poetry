{"author":"刘宰","id":93002,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["玉楼工就故人仙，宿草离离起暮烟。","曾说项斯谁复记，尚怀中散子真贤。","鼎来穷巷方今日，胜读残编已十年。","西望犹能话离索，秋风来共钓鱼船。"],"title":"送黄子弘归吴门"}
