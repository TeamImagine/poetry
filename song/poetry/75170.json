{"author":"赵蕃","id":75170,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["柿栗当收获稻终，驾言野适兴何穷。","门生二子归来昼，张丈殷兄邻舍翁。","豆饭芋魁吾岂乏，鸡豚社酒岁仍丰。","家山日日长牵念，何况传闻幞被同。"],"title":"闻刘彦说率友生过别业以诗寄之与彦说之约者皆当和此诗也"}
