{"author":"曾丰","id":72543,"strains":["仄仄仄平平仄仄，仄平仄仄仄平平。","平平仄仄仄平仄，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["孺子未来圯水上，远公已过虎溪头。","佳人密迩不相见，弱水弥漫那自由。","非负酪奴辜玉友，莫诛风伯讼阳侯。","明年访戴留髠日，大白梨花烂熳酬。"],"title":"余以檄出陈机宜往西津候别余阻风不得前"}
