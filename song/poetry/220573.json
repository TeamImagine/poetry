{"author":"邹浩","id":220573,"strains":["仄平仄平仄，平仄平平平。","仄平仄仄仄，○仄平平平。","仄平○平平，○仄平平平。","？平仄仄仄，平仄仄仄平。","仄仄平仄仄，平平平仄平。","○仄仄仄仄，平平仄平平。","平平仄平仄，平仄平仄平。","平平仄平平，平仄仄○○。","仄仄仄○仄，仄仄平仄平。","○仄仄仄平，仄仄○仄平。"],"paragraphs":["广陵最佳处，堂与南山平。","慨然寄远瞩，溷浊为冰清。","冷官从无徒，犹阻窥朱甍。","矧兹斗野构，名实久已倾。","距我逾一舍，何由偕友生。","王事有邂逅，川途假新城。","登亭若为慰，饥渇甘大烹。","莲花袭襟裾，双鹤唳且行。","一笑发深省，坐见星斗明。","回首莫逆交，物外正采荣。"],"title":"登召伯斗野亭用孙莘老韵寄秀老参寥"}
