{"author":"陆游","id":41136,"strains":["平平仄平平，仄仄平仄仄。","仄仄仄仄平，平仄仄○仄。","仄仄仄仄仄，仄仄平仄平。","仄仄平仄仄，仄平仄平平。","仄仄仄平平，仄仄仄平仄。","仄○平仄平，仄仄○仄仄。"],"paragraphs":["唐尧授人时，妙用均造化。","我读七月诗，周室亦其亚。","彼用治四海，我敛之一身。","至理之所在，太山等微尘。","炼气以成真，岂复有它术。","譬如尊六经，百氏当尽黜。"],"title":"书意三首  其三"}
