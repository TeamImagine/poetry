{"author":"陆游","id":39988,"strains":["仄仄平仄平，仄仄平仄仄。","仄仄仄平平，仄○平仄仄。","平平平仄仄，平仄仄仄仄。","平平仄平仄，仄仄仄仄仄。","平平仄仄仄，仄仄○仄仄。","仄平仄仄平，平平平仄仄。"],"paragraphs":["遶舍皆茂林，万数栖鸟雀。","诘旦辄争鸣，未暝纷已泊。","清阴交欲暗，丹实熟可啄。","吾庐少人迹，愧尔肯见托。","虽无惠养德，亦免弹射虐。","结巢俯可窥，淳风今岂薄。"],"title":"吾庐东北皆修竹茂木羽族来栖者不可数计感而有作"}
