{"author":"白居易","id":17481,"strains":["仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["近见诗中叹白发，遥知阃外忆东都。","烟霞偷眼窥来久，富贵黏身摆得无。","新置林园犹濩落，未终婚嫁且踟蹰。","应须待到悬车岁，然后东归伴老夫。"],"title":"近见慕巢尚书诗中屡有叹老思退之意又于洛下新置郊居然宠寄方深归心大速因以长句戏而谕之"}
