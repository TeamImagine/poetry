{"author":"郎士元","id":5059,"strains":["仄仄平平仄仄平，平○平仄仄平平。","仄仄仄○○仄仄，仄平平仄仄平平。","平○仄仄○平仄，仄仄平平仄仄平。","仄仄○平平仄仄，平平平仄○平平。"],"paragraphs":["季月还乡独未能，林行溪宿厌层冰。","尺素欲传三署客，雪山愁送五天僧。","连空朔气横秦苑，满目寒云隔灞陵。","借问从来香积寺，何时携手更同登。"],"title":"送粲上人兼寄梁镇员外"}
