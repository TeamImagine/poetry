{"author":"欧阳修","id":79517,"strains":["平平仄仄仄仄仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平平仄平。","平仄平平平仄仄，平平平仄仄平平。"],"paragraphs":["能棋好饮一道士，醉墨狂吟二谪仙。","道士不闻乘白鹤，谪仙今已揜黄泉。","古来豪杰皆如此，谁拂尘埃为惘然。","华发郎官才调美，更将新句续遗篇。"],"title":"扶沟知县周职方录示白鹤宫苏才翁子美赠黄道士诗并盛作三绝见索拙句辄为四韵奉酬"}
