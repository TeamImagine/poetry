{"author":"徐铉","id":371,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["大藩从事本优贤，幕府仍当北固前。","花绕楼台山倚郭，寺临江海水连天。","恐君到即忘归日，忆我游曾历二年。","若许他时作闲伴，殷勤为买钓鱼船。"],"title":"送郝郎中为浙西判官"}
