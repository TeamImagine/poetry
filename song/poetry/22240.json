{"author":"王十朋","id":22240,"strains":["仄仄平平仄仄平，平平平仄仄平平。","仄平仄仄仄平仄，平仄仄平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["候届星虚午夜凉，更堪停棹水中央。","短蓬破处漏明月，归梦断时思故乡。","客里未忘诗酒趣，老来厌逐利名场。","明朝又向钱塘去，十里西风桂子香。"],"title":"夜泊萧山酒醒梦觉月色满船感而有作"}
