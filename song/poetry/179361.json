{"author":"苏颂","id":179361,"strains":["平平平仄仄平平，仄仄平仄仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["邦人钦伫见仪刑，诏使相望对宠灵。","位冠三公师尚父，躬全五福寿康宁。","久留行色春过半，乍别天颜涕欲零。","谁识上心优老意，从行仍许鲤趋庭。"],"title":"三月二日奉诏赴西园曲宴席上赋呈致政开府太师三首  其二"}
