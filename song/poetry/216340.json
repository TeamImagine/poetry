{"author":"张耒","id":216340,"strains":["仄仄平平平仄平，平平平仄仄平平。","平平仄仄平平仄，平仄仄平平仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["紫雾氛霏阊阖开，团团明月上天来。","香车百两天街晚，清跸一声仙仗回。","灯隔画帘时闪烁，风穿高幕故徘徊。","太平日久多闲暇，簪笏从容侍燕杯。"],"title":"上元日驾回登楼二首  其一"}
