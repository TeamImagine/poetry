{"author":"刘克庄","id":115119,"strains":["平平仄仄仄平平，仄仄平平仄仄平。","仄仄仄平仄平仄，仄平仄仄仄平平。","平平平仄平平仄，仄仄仄仄平仄平。","仄仄仄平平仄仄，平平仄仄仄平平。"],"paragraphs":["聃书深远绝难窥，止足书中向上机。","但看杖扶博山入，不知扇赐曲江归。","年饥方虑沟中瘠，旰食欲令天下肥。","念此令人生内热，溪边赖有涤烦矶。"],"title":"诸公载酒贺余休致水村农卿有诗次韵  其五"}
