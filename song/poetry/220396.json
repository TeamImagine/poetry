{"author":"晁冲之","id":220396,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["北李园池推甲第，西冈人物复诸生。","乘鸾此地回缑岭，走马何人出大明。","六月火云无复暑，百年水木有余清。","敢陪宾客追前辈，知子能诗近得声。"],"title":"和人游李文和园"}
