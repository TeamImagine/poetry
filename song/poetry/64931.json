{"author":"章甫","id":64931,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["世途时事两艰难，上水船行八节滩。","旅雁唤愁秋已尽，邻鸡惊梦夜将阑。","醉狂终是心情懒，老瘦非关骨相寒。","闲忆能诗俞与赵，久无妙语发毫端。"],"title":"次仲韩韵兼简若晦"}
