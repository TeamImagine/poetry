{"author":"毛渐","id":196723,"strains":["仄平仄仄平平平，仄平平仄平平平。","仄平仄仄平仄仄，仄○仄仄平平平。","平平平仄仄平仄，平平仄仄平平○。","仄仄仄仄平，仄平仄仄平平平。","○平仄仄仄○仄，仄平仄平仄仄平平平。","平平平平仄，平仄○○平。","平平仄平仄，仄仄○平平。","平仄仄仄仄平平，平平仄仄仄仄平。","○仄仄仄仄平仄，仄平○仄平○平。","仄平仄平仄，仄仄平平平。","平平仄仄仄仄仄，平仄仄仄○平平。","仄平仄仄仄平仄，仄仄仄仄平平平。","平平平仄○，平仄平平○仄平平○。","仄平仄仄仄○仄，平平平仄平平平。","平平仄仄仄仄仄，平平○仄平平平。"],"paragraphs":["玉堂视草儒林翁，暂凭熊轼来江东。","政成暇日开宴席，选胜共诣金仙宫。","幽亭虚敞竹森耸，低徊映日清阴重。","静坐爱此君，乃知雅尚人情同。","屏山叠石色苍翠，我疑巨灵掣断岷峨峰。","繁霜摧枯木，飞叶穿疏栊。","芳筵列时果，璀璨间青红。","羊肋细软蟹螯丰，兵厨酒美琥珀浓。","褫带就坐约烦礼，幅巾相向聊从容。","晤言与心契，至乐非丝桐。","高怀讵比晋七子，徒以散诞相夸雄。","饮余寓意对棋局，万事不足萦心胸。","人生天地间，宁异浮萍相值江湖中。","偶然会合复离散，东西南北随飘风。","须知此会不易得，为公更釂黄金锺。"],"title":"此君亭歌"}
