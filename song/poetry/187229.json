{"author":"刘挚","id":187229,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["昼永风闲玉局平，机心相轧掌中兵。","敌家只欲乘虚夺，完地何劳用劫成。","纵使仲宣强记在，枉将陶侃寸阴争。","旁观有诀君须信，大抵骄贪悔吝生。"],"title":"次韵观棋"}
