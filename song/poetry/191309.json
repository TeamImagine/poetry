{"author":"冯山","id":191309,"strains":["仄仄仄○仄，○仄仄○仄。","仄仄仄仄仄，仄平仄仄仄。","平平仄仄仄，仄仄仄仄仄。","平平仄○仄，仄仄仄仄仄。","平仄平仄仄，平平仄○○。","平○仄○仄，平仄仄仄仄。","平平仄○仄，仄仄仄平仄。","仄仄仄仄仄，仄平仄仄仄。","仄仄平仄仄，平平仄○仄。","平仄平平仄，仄平仄仄仄。","平平仄仄仄，平仄仄仄仄。","仄仄仄仄仄，平平平仄仄。","○仄仄仄仄，仄仄平仄仄。","平仄仄平仄，仄仄仄仄仄。","仄仄仄仄仄，仄平○平仄。","○仄仄○仄，仄仄仄平仄。","仄仄仄仄平，平平仄仄仄。"],"paragraphs":["伯乐善相马，相内不相外。","造父善御马，御成不御败。","沙丘有病马，志远力未惫。","盘身怯泥土，俛首困草稗。","强起时奋迅，悲鸣辄喑噫。","驽骀倦相逐，童仆几见卖。","斯人一回顾，世俗始惊怪。","冀北有骏马，散蹄雨雹快。","去势驰灭没，朝荆暮燕代。","衔辔苟庸拙，道途足险隘。","斯人一駷手，千里瞬息届。","二者岂不伟，繄人而否泰。","相也命所系，御也才所赖。","名马世常有，伏枥固有待。","伯造不世出，古今重遭会。","相得互相起，两致一无碍。","所以马与人，功名各自大。"],"title":"谢夔守贾昌言礼宾"}
