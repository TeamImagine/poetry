{"author":"陈公辅","id":234884,"strains":["仄平仄平平，平平仄平平。","仄平仄平仄，仄仄○平平。","仄平仄平仄，平仄平平平。","仄仄仄平仄，仄仄平仄平。","○平平平○，平仄仄仄平。","仄仄仄平仄，仄平仄平平。","平平仄仄仄，平仄仄仄平。","○仄仄平仄，平平仄平平。","仄平平仄仄，平平仄平平。","○○平平平，平平仄仄平。","平平仄平仄，仄仄平平平。","平仄仄平平，仄仄○平平。","仄仄仄平仄，平仄平仄○。","仄平平仄○，平○平平平。","平平仄平仄，仄仄平仄平。","○○平仄仄，仄仄平仄平。","仄平平仄平，仄仄平仄○。","仄仄平仄平，仄仄平平平。","平平仄平平，平仄○仄平。","仄仄仄仄○，仄仄平仄仄。"],"paragraphs":["我家近东城，南湖屡尝游。","往时古堤岸，路暗行人愁。","棘篱蔽荒圃，狸鼠呼啾啾。","好景岂终废，发见端有由。","张公山西将，帷幄久运筹。","晚岁倦征讨，雅怀在林邱。","人方弃不取，公乃得所求。","除治见佳趣，经营出奇谋。","竹窗清景乱，梅轩暗香浮。","中间溪风亭，峥嵘跨碧流。","虚檐极宏敞，坐见群山幽。","终夜自泠泠，六月长飕飕。","荡漾月波起，飘急云霭收。","旷然天宇间，清思何悠悠。","高朋几还往，玉斝时劝酬。","相从同一醉，庶以消百忧。","羡公强健身，万事心不留。","独爱池馆闲，永日尝休休。","公才自无双，何用叹不侯。","试访旧识中，此乐宁有不。"],"title":"题张子正观察溪风亭"}
