{"author":"无名氏","id":38442,"strains":["平仄平平平，○平仄○○平平。","○仄平○○仄平，平平仄仄平仄平。","平平仄仄平仄仄，仄仄仄平平仄平。","平平仄仄仄平仄，平平仄平仄○仄。","○平平仄仄平平，仄仄仄平平仄仄。","平仄平平仄○仄，仄仄平平平仄仄。","平平平仄仄？平，仄仄○○仄平仄。","平平仄平仄平仄，仄仄仄平平仄仄。","平平仄仄仄平平，平平仄仄平平仄。","平平仄仄平仄○，仄○平○平仄平。","仄平平仄○平仄，○平平仄平平仄。","平平仄仄仄平平，？平平仄平平仄。"],"paragraphs":["雷氏金徽琴，王君宝重轻千金。","三峡流中将得来，明窗拂席幽匣开。","朱弦宛转盘凤足，骤击数声风雨回。","哀笳慢指董家本，姜宣得之妙思忖。","泛徽胡雁咽萧萧，绕指辘轳圆衮衮。","吞恨含情乍轻激，故国关山心历历。","潺湲疑是舞䴙鹈，砉騞如闻发鸣镝。","流宫变征渐幽咽，别鹤欲飞猿欲绝。","秋霜满树叶辞风，寒雏坠地乌啼血。","哀弦已罢春恨长，恨长何如怀我乡。","我乡安在长城窟，闻君肤奏心飘忽。","何时窄袖短貂裘，胭脂山下弯明月。"],"title":"姜宣弹小胡笳引歌"}
