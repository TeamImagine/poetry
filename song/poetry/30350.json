{"author":"李吕","id":30350,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["奕世旗常记姓名，屏山道学蔼余馨。","流风与世为标的，好义于君见典型。","琴韵祗求追古意，吟怀偏喜旁林扃。","相逢恨晚情犹厚，怅望音容隔杳冥。"],"title":"追挽刘平父二首  其一"}
