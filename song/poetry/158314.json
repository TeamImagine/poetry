{"author":"柴元彪","id":158314,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["遥指龟峰拟问津，芒鞋踏碎玉嶙峋。","去程暮雪留行客，回首春风有故人。","三酌茅柴斟白堕，一炉榾柮当乌薪。","饶他势利相倾绝，管鲍交情正在贫。"],"title":"和克家侄谢周凤隠雪中留宿韵"}
