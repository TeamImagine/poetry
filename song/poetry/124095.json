{"author":"邵雍","id":124095,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["随分亭栏亦弄妍，不妨闲傍酒垆边。","夜檐静透花间月，昼户晴生竹外烟。","事到悟来全偶尔，天教闲去岂徒然。","壶中日月长多少，烂占风光十二年。"],"title":"小圃逢春"}
