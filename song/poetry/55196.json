{"author":"朱熹","id":55196,"strains":["平平仄平仄，平平平平平。","平仄平仄仄，仄？仄○○。","仄平平仄平，仄仄平仄仄。","仄仄仄平仄，平平仄平平。","仄平平仄平，仄仄平仄平。","仄仄仄○仄，○平仄平○。","平平平仄平，仄仄平平平。","○平仄平仄，仄仄仄仄平。","仄平仄○平，仄仄平○平。","平○仄仄仄，仄仄平仄平。","仄仄仄仄平，○仄仄仄平。","○仄平仄仄，仄平仄平平。","平仄仄平仄，仄仄平平平。","仄仄仄○仄，仄仄平平平。"],"paragraphs":["东皋溅寒水，西崦饶清阴。","南埭奎壁丽，北垞静且深。","入门流绿波，竹树何箾椮。","积石象云壑，高堂杳沉沉。","左通云水区，右径梅杏林。","沼沚共回薄，观台郁差参。","纷吾千里游，发轫南山岑。","过门得佳赏，慰此夙昔心。","缅怀企疏翁，岁晚投冠籫。","婆娑此涧谷，俯仰成古今。","嗣德世有人，闻道我所钦。","相见无杂语，晤言写胸襟。","怀旧复惆怅，命酒聊同斟。","饮罢我当去，握手清江浔。"],"title":"芗林"}
