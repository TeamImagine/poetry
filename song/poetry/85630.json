{"author":"陈淳","id":85630,"strains":["仄平仄平仄，○仄平仄平。","○○仄仄仄，平○○仄平。","平平仄仄仄，平平仄平平。","仄仄仄仄仄，仄仄平仄平。","仄平仄仄仄，平仄平仄平。","平仄仄仄仄，平平平平平。","平仄仄平平，仄○平平平。","仄仄仄仄仄，○仄○仄平。","仄仄仄平仄，仄仄仄仄平。","平平○仄仄，仄平仄○平。"],"paragraphs":["上林一株木，其大千百围。","栽培自上古，婆娑荫八维。","云何岁月老，颓衰复颓衰。","守者勿灌溉，伐者交剥椎。","木根既不固，枝叶何所依。","心骨又有蠹，皮肤何能为。","安得善场师，转回阳春熙。","变却久悴态，如彼正茂时。","坐令万虫蚁，稍托庇命丝。","嗟嗟难尔必，慨然动长悲。"],"title":"赴调归忧时题壁"}
