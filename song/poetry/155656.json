{"author":"吴龙翰","id":155656,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["天禄臞仙后代孙，巍科几世属名门。","千年绝学追先圣，四海真儒仰后村。","直向天边扶日月，只从笔底转乾坤。","年来诸老凋零尽，惟有灵光独自存。"],"title":"见刘后村先生  其一"}
