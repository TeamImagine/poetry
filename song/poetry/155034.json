{"author":"蒲寿宬","id":155034,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["独倚阑干对落霞，垂杨古渡欲栖鸦。","渔翁何处烟藏浦，白鹭成群月浸沙。","泪落西风叫黄鹄，酒阑深夜听琵琶。","谁人得似鸱夷子，一叶浮云总是家。"],"title":"江横暮景"}
