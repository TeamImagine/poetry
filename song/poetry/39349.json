{"author":"陆游","id":39349,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["柳桥南北弄烟霏，门不常关客自稀。","遣仆远驮黄檗出，呼儿闲取白鸥归。","片云忽起迷丹灶，潦水初生没钓矶。","一出可怜时屡变，又看刀尺制秋衣。"],"title":"忆三山"}
