{"author":"赵期","id":225620,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["尘生宫阙雾蒙蒙，万骑龙飞幸越中。","在野三闾君不顾，乘轩卫鹤懿何功。","虽知四海同文久，未合中原武备空。","星落夜原妖气满，汉家麟阁待英雄。"],"title":"临安自述  其一"}
