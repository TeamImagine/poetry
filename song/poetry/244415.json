{"author":"李纲","id":244415,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["桂枻兰旌楚泽东，碧空如水水如空。","江湖落日浮秋橘，岛屿残霞拂断虹。","世事茫然烟霭里，客愁都在橹声中。","沙头凫雁相俦侣，笑我年年逐转蓬。"],"title":"渡江"}
