{"author":"曹勋","id":12928,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["九皋仙绪岂凡门，肯顾衰翁笑语温。","槐里少留传好句，枫宸固已奏嘉言。","弥弥野水山连碧，袅袅新凉月挂昏。","妙笔摛华想高兴，政须檀板与清樽。"],"title":"再酬丁尉"}
