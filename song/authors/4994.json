{"name":"赵蕃","id":4994,"desc":"赵蕃（一一四三～一二二九），字昌父，号章泉，原籍郑州，南渡后侨居信州玉山（今属江西）。早岁从刘清之学，以曾祖旸致仕恩补州文学，调浮梁尉、连江主簿，皆不赴。为太和主簿，调辰州司理参军，因与知州争狱罢。时清之知衡州，求为监安仁赡军酒库以卒业，至衡而清之罢，遂从之归。后奉祠家居三十三年。年五十犹问学于朱熹。理宗绍定二年，以直秘阁致仕，同年卒，年八十七。谥文节。蕃诗宗黄庭坚，与韩淲（涧泉）有二泉先生之称。著作已佚，清四库馆臣据《永乐大典》辑为《乾道稿》二卷、《淳熙稿》二十卷、《章泉稿》五卷（其中诗四卷）。事见《漫塘文集》卷三二，《章泉赵先生墓表》，《宋史》卷四四五有传。　赵蕃诗，以影印文渊阁《四库全书》本为底本，参校清武英殿聚珍版（简称殿本）、《永乐大典》残本等。新辑集外诗编为第二十七卷。"}
