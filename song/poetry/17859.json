{"author":"吴芾","id":17859,"strains":["平仄仄平仄，平平仄仄平。","仄仄平平仄，平仄○平平。","○平仄平仄，仄仄仄仄平。","仄仄平仄平，仄仄仄平平。","平○仄平仄，○○仄平平。","仄仄仄平仄，仄仄平平平。","平平仄仄仄，平仄仄仄○。","平平平仄仄，仄仄平仄平。","仄仄○仄仄，平○平平平。","○仄平平仄，仄仄○平平。","平仄仄仄仄，仄仄仄平平。","○平仄仄○，平仄平○○。","仄仄仄平仄，平仄○平平。","仄平○仄仄，仄仄平仄平。"],"paragraphs":["之子久言别，今秋忽此来。","访我湖山上，连月相追陪。","和诗动盈轴，举酒必尽罍。","使我增眼明，顿觉忘衰颓。","方将走山谷，乘兴共寻梅。","一笑坐花下，覆此黄金杯。","俄然告我去，遮路挽不回。","匆匆陈祖席，再豁怀抱开。","自古论治道，常患无人才。","如子虽寒素，万口称贤哉。","时运偶未至，半在困尘埃。","从今脱选调，宁复嗟淹回。","会见日千里，腾跃如龙媒。","愿言更努力，圣主方筑台。"],"title":"送董伯玉造朝改秩"}
