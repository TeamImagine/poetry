{"author":"白居易","id":16136,"strains":["仄仄平平平仄仄，平平仄仄仄平平。","平平仄仄平○仄，仄仄平○仄仄平。","仄仄仄平平仄仄，仄平平仄仄平平。","平平仄仄仄平仄，仄仄平○○仄○。","仄仄仄平平仄仄，平平仄○仄平平。"],"paragraphs":["命服虽同黄纸上，官班不共紫垣前。","青衫脱早差三日，白发生迟校九年。","曩者定交非势利，老来同病是诗篇。","终身拟作卧云伴，逐月须收烧药钱。","五品足为婚嫁主，绯袍著了好归田。"],"title":"酬元郎中同制加朝散大夫书怀见赠"}
