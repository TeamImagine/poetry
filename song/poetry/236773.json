{"author":"汪藻","id":236773,"strains":["仄平平仄仄平平，平仄平仄仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["病来谁复顾湘累，君独无忘宿昔时。","人物喜逢三语掾，风骚远过四愁诗。","尊前破涕方成笑，人事多乖又语离。","莫道天涯无雁到，好风宁不寄相思。"],"title":"奉送张彦良司理"}
