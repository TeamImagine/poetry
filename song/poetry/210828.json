{"author":"杨亿","id":210828,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["小隐琼台布水边，独披金诰味重玄。","晨凫化舄趋轩室，秋鹭翻涛逐楚船。","养鹤七年知善舞，种芝三秀旧成田。","飇轮不驻劳宸眷，犀管裁章与世传。"],"title":"送张无梦归天台山"}
