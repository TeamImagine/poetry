{"author":"刘黻","id":142154,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["梅花山下送先生，持节西江衣锦荣。","国步正巇须砥柱，边尘方涨待澄清。","来时野草知春暖，去路山禽语日晴。","不怕风寒今满地，摩挲浯石记勋名。"],"title":"饯梅提刑"}
