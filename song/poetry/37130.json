{"author":"陆游","id":37130,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["凉飔淅淅撼庭柯，微雨萧萧集浦荷。","草阁檐虚觉山近，蓬窗地迮得香多。","谋身自拙穷无鬼，闭户长闲睡有魔。","台省诸公盛冠剑，固应老子得婆娑。"],"title":"早秋四首  其一"}
