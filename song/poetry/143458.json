{"author":"舒岳祥","id":143458,"strains":["仄平仄仄仄仄仄，仄仄仄仄平平平。","仄平仄仄平仄仄，仄平平仄平平平。","平平平平仄仄仄，平仄平仄○平平。","平平仄平平仄仄，仄仄平仄○平平。","平平平仄仄平仄，平平仄仄平平仄。","仄平仄仄仄仄平，○仄平平仄○仄。","平平平平仄仄仄仄平，仄○平平平仄平。","仄平仄仄○仄仄，仄仄仄平平仄仄。"],"paragraphs":["去年腊雪已四白，五白六白农夫愁。","麦苗冻熟锄不得，菜心僵死何时抽。","常年梅花已烂漫，今者干没如拘囚。","枯枝尚黏红豆绿，细蘂初作苍蝇头。","纷纷黄雀狡于鼠，穷阎有粟争呼取。","老鸢自作攫肉谋，空屋狐狸夜相聚。","呜呼狐狸有屋尔得居，室中居人今在无。","或言白骨如白雪，雪亦有仁遮白骨。"],"title":"春雪"}
