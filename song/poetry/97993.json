{"author":"赵汝鐩","id":97993,"strains":["仄平仄平仄，平平仄平仄。","○平平仄○，仄仄仄平仄。","平平平仄仄，仄仄平仄仄。","仄仄平○○，仄仄仄仄仄。","仄平仄仄仄，仄仄仄平仄。","平平仄平平，平平仄○仄。","平仄平仄仄，平平仄平仄。","仄平平仄仄，仄仄平仄仄。","仄仄仄仄仄，○平仄平仄。","仄○仄仄仄，仄仄平仄仄。","仄○平平平，仄仄仄平仄。","仄仄平仄○，平仄仄平仄。","仄仄仄平平，平仄仄平仄。","仄仄仄平仄，仄仄仄平仄。","平仄仄平仄，仄平仄平仄。","平平仄平平，平仄仄仄仄。","○仄仄仄仄，平仄仄仄仄。","仄仄平仄仄，平平仄平仄。","○平仄平仄，平仄平仄仄。","平仄仄仄○，平仄仄平仄。","平平仄仄平，○仄○○仄。","平平平○仄，平平仄仄仄。","仄平平仄仄，平平平仄仄。","平仄平仄平，平平？平仄。"],"paragraphs":["解维武陵岸，江肥雨新止。","兼程趋洞庭，势疾建瓴比。","银光吞上下，莫辨天与水。","我乃航其间，滉瀁藉一苇。","吏尘贮两袖，到此划湔洗。","黄昏打头风，洪波半空起。","舟子惶束手，喧呼互排诋。","有篙无处著，有缆无地舣。","铁索二百丈，牵猫卧沙底。","进难退不可，簸弄任所以。","巨浪声洪钟，合力撞舟尾。","一撞心一折，通夕不知几。","刻烛验天明，狂势稍披靡。","卷索急飞橹，半昼见涯涘。","危命脱针孔，再生自今始。","人言岳州程，风便五日耳。","漂滞费半月，初意所不拟。","粉堞俄在眼，层楼九霄峙。","凭栏气方豁，东望酸彻髓。","前日我片帆，掀舞怒涛里。","羊肠百八盘，行路难如此。","今知惊浪上，羊肠尚可履。","在家贫亦好，身安门扫轨。","鼾鼻喧午窗，风波尽千里。"],"title":"泛洞庭"}
