{"author":"白居易","id":16391,"strains":["仄平仄仄仄，仄平平仄○。","仄仄仄平仄，平平平仄平。","平平平仄仄，仄仄平平平。","仄仄平仄仄，平○平仄平。","平平仄仄仄，仄仄仄○平。","平○平仄仄，平仄平仄仄。","仄仄平○仄，仄平平仄平。","平仄仄○仄，仄仄仄平平。"],"paragraphs":["一为止足限，二为衰疾牵。","邴罢不因事，陶归非待年。","归来嵩洛下，闭户何翛然。","静扫林下地，闲疏池畔泉。","伊流狭似带，洛石大如拳。","谁教明月下，为我声溅溅。","竟夕舟中坐，有时桥上眠。","何用施屏障，水竹绕床前。"],"title":"引泉"}
