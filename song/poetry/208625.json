{"author":"吕南公","id":208625,"strains":["平仄平仄仄，平平仄平平。","平平仄平平，仄仄仄仄○。","仄仄平仄仄，平○仄○平。","平平仄○平，仄仄仄仄平。","平仄仄仄仄，仄平仄平平。","平○仄仄平，仄仄平平平。","仄平仄平仄，仄平仄平平。","○平仄平平，平仄仄仄平。","仄仄仄仄仄，○平仄○平。","平○平平平，仄仄仄仄平。","仄仄仄平仄，平平仄平平。","平平仄仄平，仄仄平仄平。","仄仄仄仄仄，仄平平仄平。","平○仄仄平，仄仄平仄平。","仄仄仄平仄，平○仄平平。","平平○仄平，仄仄○平平。","仄仄仄平仄，平平仄平平。","仄○仄仄平，仄仄○平平。"],"paragraphs":["秋色今又动，凄然悟衰残。","筠床读书轩，一卧八九叹。","少壮非所惜，尘劳苦间关。","端为智虑倾，得此悄悄颜。","筋骨众疾劫，肺肝百忧攒。","还当节律迁，刺促惊痟酸。","夜眠却明烛，晓脾拒坚餐。","从文未终篇，腰脊益痹顽。","太息造物宰，劳余岂其偏。","宁分无穷悲，直窘有限年。","想彼向荣木，萧森望云端。","虽无瘿蠹亏，久竟归朽干。","万化有尽极，一身何足安。","方当委顺之，不必专愦烦。","起坐仰星斗，环行绕檐栏。","西风穿我怀，肃若临矛干。","世故属无谓，悠悠谅何言。","唯应就枕时，旷荡如山樊。"],"title":"秋色"}
