{"author":"韩淲","id":87175,"strains":["平平仄仄平平平，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["霜晴已是探梅时，野趣轩茶更合诗。","才出门来唯独往，不看山去亦何知。","试听石濑无尘滓，如觉林梢有好枝。","心与眼明知兴熟，朗吟惟老转相宜。"],"title":"饭后乘日过东家"}
