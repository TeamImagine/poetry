{"author":"吴龙翰","id":155736,"strains":["仄平仄仄○平仄，平仄仄平仄○仄。","平○仄仄仄仄平，仄仄○平仄平仄。","仄仄平平○仄仄，平平仄仄平仄○。","平平仄仄仄仄仄，仄仄仄仄平平○。","平平仄仄○○○，仄平仄仄仄平平。","仄平仄仄仄平仄，仄平仄仄平平平。","仄平○平○平仄，仄仄平仄仄平仄。","平平○仄平平平，仄平仄仄平平平。","平仄仄仄平仄仄平平○，平平仄仄仄仄○。","平平仄平○平仄仄仄，仄仄平仄○平平。"],"paragraphs":["巨灵劈破苍山石，鞭起九龙入空碧。","山分两半合不成，夹住长江数千尺。","九道惊湍相击撞，雷声怒发谁敢当。","神蛟出没不可数，往往杀气摩穹苍。","呜呼蜀道行且难，剑门险似铁门闗。","一夫可敌万夫勇，大开栈道通殽函。","固知长江当城壁，立此天堑限南北。","东南王气无穷年，此江未必成桑田。","君不见敌兵百万连艨艟，雄师出鬭一扫空。","书生不能长枪与大剑，只坐帷幄收奇功。"],"title":"牛渚山观大江"}
