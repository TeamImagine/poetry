{"author":"元稹","id":14748,"strains":["仄仄仄仄，仄仄仄平。","仄仄○仄，仄仄○平。","仄仄仄仄，平仄仄平。","仄平仄仄，平仄仄平。","○仄平仄，仄仄平平。","仄仄平仄，平仄平平。","仄仄平仄，平仄平平。","平平仄仄，仄仄○平。","仄平仄仄，仄仄平平。","仄仄平仄，仄平仄平。"],"paragraphs":["鸟不解走，兽不解飞。","两不相解，那得相讥。","犬不饮露，蝉不啖肥。","以蝉易犬，蝉死犬饥。","燕在梁栋，鼠在阶基。","各自窠窟，人不能移。","妇好针缕，夫读书诗。","男翁女嫁，卒不相知。","惧聋摘耳，效痛嚬眉。","我不非尔，尔无我非。"],"title":"乐府古题序 君莫非"}
