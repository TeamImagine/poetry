{"author":"刘摰","id":187046,"strains":["平仄平平仄，○仄○仄平。","平平仄平仄，仄仄仄○○。","仄仄平平仄，平平仄仄○。","仄平○仄仄，○仄仄仄平。","○仄平平仄，平平仄仄平。","平平○仄仄，平仄仄平平。","平仄平平仄，平平仄仄平。","平平○仄仄，仄仄仄平平。","平仄○○仄，平平仄仄平。","平平仄○仄，○仄仄平平。"],"paragraphs":["西北东南邑，相望叹索居。","音尘路千里，契阔岁三除。","薄宦随群众，平生愧拙疏。","茂陵将谢病，中散不便书。","燕泽归鸿尽，东山晚雪余。","江湖劳梦寐，风土污簪裾。","尘卷吾成癖，囊诗子富储。","孤怀吟剑锷，旧迹梦昆墟。","今古看毫髪，功名賸赘疽。","何时拂衣去，相与醉鲈鱼。"],"title":"县斋岁晚寄莱芜田同年"}
