{"author":"袁说友","id":70421,"strains":["平平仄仄○，平仄仄仄平。","仄仄平仄仄，仄仄仄○平。","仄○仄仄○，仄仄平平平。","平平仄平○，仄平平仄平。","平平平平平，仄仄平仄平。","仄仄平仄仄，平仄○仄平。","仄平仄○平，平仄平仄平。","平平仄平仄，仄仄平平平。","仄仄仄平仄，仄仄○仄平。","平平仄平平，平仄平○平。","仄仄仄仄仄，仄平平平平。","仄仄○平平，仄仄仄仄仄。","平平○仄仄，仄仄仄仄○。","仄平仄仄仄，平平平○平。","仄平仄仄仄，平仄平平平。","仄平平仄○，仄仄仄仄平。","平○平仄平，仄仄仄平平。"],"paragraphs":["人生乐事难，清节视险夷。","遇坎而履坦，讵以得丧亏。","我观万物间，独此琅玕宜。","颀然挺冰操，得之风雨时。","秋风桐飞翻，夏雨民怨咨。","怵迫真乃见，嗟物如一岐。","此君岂其然，风雨而不移。","娟娟净明月，细细香浮漪。","此理固千载，俗士难与知。","洮湖著危亭，千亩胸中奇。","植此凛凛节，照公堂堂姿。","仕已轻浮云，喜愠不一施。","山高空翠湿，草劲便疾吹。","此风此雨至，公乎无磷缁。","我方索米久，官事成痴儿。","望公潇洒中，粪壤与菌芝。","何当亭上游，细诵简斋诗。"],"title":"题陈氏净香亭"}
