{"author":"王令","id":187700,"strains":["仄○仄仄仄仄平，仄○仄仄仄仄平。","平平仄仄仄平仄，○仄仄仄仄仄平。","仄○平平仄平仄，平仄仄仄平平平。","○平平平仄仄仄，○仄仄仄平仄平。","○仄仄仄仄仄仄，仄仄仄仄仄仄平。","仄平仄○仄仄仄，仄仄○仄平平平。","○○○○仄仄仄，仄仄平仄平平○。","仄○平平仄仄仄，仄仄仄仄○平平。","平平仄仄仄仄仄，○仄仄仄仄仄平。","平仄仄仄仄○仄，仄仄仄仄平平平。","仄仄仄平○仄○，仄仄平仄平仄平。","仄平平平仄平仄，平仄平仄平仄○。","平平仄平仄仄仄，仄仄仄仄平平平。","仄○○仄仄仄仄，仄平仄仄平仄平。","○平仄仄仄仄仄，仄仄平仄平平平。","仄平平平仄平仄，○仄仄仄平○平。","仄平○仄仄○仄，仄仄仄仄平平平。","仄○○仄仄仄仄，仄仄平仄○平平。","仄仄平平仄仄仄，仄仄仄仄平仄平。","仄平平平仄仄仄，平平平仄平仄○。","仄○○仄○仄仄，仄仄仄仄平平○。","仄平平平平仄仄，仄仄平仄仄仄平。","平平平平仄仄仄，仄仄仄仄平○平。","平平平仄仄仄○，仄平平仄平平平。","仄平○仄仄平仄，仄仄平仄平仄平。","○平平平仄平仄，○仄仄仄平平平。","平仄○仄仄仄平，仄仄仄仄平仄平。"],"paragraphs":["始闻定作阅古堂，又闻定有阅古诗。","扬之远定五千里，思得两翅擘以飞。","偶闻人来说堂事，初敝两壁无尘疵。","间时公来命绘匠，亲以玉指交画挥。","教令某载若某状，匠拜奉命唯不辞。","左图守相父母吏，右状将帅熊罴姿。","长冠峩峩伟笏佩，鬬以玄白为裳衣。","屹如丁宁立以议，逊若避让行而随。","图成俨毅色可詟，过吏不敢窃目窥。","仍令大笔署行事，写出黑胆朱肝脾。","死者有灵如不泯，合有英气来附兹。","故公之谋不知出，宜有神鬼阴助其。","茫茫九泉谓巳朽，岂意一旦存形仪。","请留中壁素莫绘，待千岁后公以归。","当搜国匠第一手，状写公像存依稀。","要知文完武绳备，遗与万世瞻思资。","我知观者定堕泪，不复岘首羊公碑。","又闻当世大手笔，磊砢诗句相撑支。","手搏蛟龙拔解角，爪擘虎豹全脱皮。","郓州溪堂遂寂寞，韩诗尘蔽人不吹。","想应从此传万世，粹玉贯串珠萦累。","小戎何为而缩伏，久滞公斧血不滋。","何时功成事业就，两手一扫清三垂。","归来天子喜以颔，泰阶辉焕平无欺。","次招当世草茅士，各使呈露心腹披。","缔裾联缨上廊庙，留与后世图为师。","然后回谢阅古堂，彼合异代今一时。"],"title":"寄题韩丞相定州阅古堂"}
