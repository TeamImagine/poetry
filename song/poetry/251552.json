{"author":"王洋","id":251552,"strains":["平平平仄仄平平，仄仄平平仄仄平。","仄平平平仄仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["晨钟斋鼓住僧园，纵不陪堂已一般。","恐为因缘略相似，若无消息自难安。","乐为苦本宜先戒，病是良医要好看。","为问炉香经卷外，有无尘妄更相干。"],"title":"秀实惠简问闲居消息有滴水滴冻之语以诗报之  其二"}
