{"author":"张扩","id":234042,"strains":["仄平平○平，平仄仄平仄。","平○仄仄仄，仄仄仄平仄。","仄○仄仄仄，平仄仄平仄。","仄平仄仄仄，仄仄仄平仄。","○平仄平仄，仄○平仄仄。","○平平平仄，仄仄仄平仄。","○平仄仄平，平仄仄仄仄。"],"paragraphs":["乱山云溟蒙，修径石盘错。","声闻住世果，窟宅遍岩壑。","我行适遇雨，风籁响天乐。","石桥定鬼设，险滑不容脚。","临流辄生怖，政堕葱韭恶。","犹欣昙华供，尚及荐杯勺。","分尝不敢余，稽首谢发药。"],"title":"游天台山石桥"}
