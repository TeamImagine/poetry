{"author":"孔平仲","id":204155,"strains":["仄平平仄仄，仄仄仄平平。","平平仄仄仄，平○仄平○。","仄仄平○仄，平仄仄○平。","平平仄○○，仄仄仄平平。","仄仄平平仄，平仄仄仄平。","仄平平仄仄，平仄平平平。","仄平仄仄仄，平仄仄平平。","平仄仄平平，○仄平平平。","仄仄平平平，平仄仄○平。","仄平仄平仄，平平仄平○。","平仄仄平仄，平平仄平○。","仄仄仄平平，平平仄平平。","仄仄仄平仄，平仄仄仄平。","平仄仄仄仄，平平仄平○。","平仄平仄平，仄平平○平。","仄仄平仄平，仄仄仄平平。","仄平仄平平，平平仄仄平。","仄平仄○平，平平平仄平。","仄仄平平平，仄仄○仄平。","○仄仄仄○，平平平平○。","平仄○平平，仄仄平平平。","仄仄仄平仄，○仄○○平。","平平仄平平，平平仄仄平。","仄仄平仄仄，仄仄平仄平。"],"paragraphs":["邓生何感激，志尚好书诗。","清机发妙理，言论准宣尼。","翰墨时间作，文雅纵横飞。","弥年缺相从，梦想见容辉。","自昔同寮采，恩爱两不疑。","洁身跻秘阁，携手游郊畿。","一麾乃出守，桑梓有余辉。","濡迹涉江湘，将就衡阳栖。","渺渺孤舟游，洲渚既淹时。","凤凰集南岳，平生遂幽期。","岩峭岭稠叠，高高入云霓。","企石挹飞泉，陵冈掇丹荑。","即事既多美，游子澹忘归。","春仲尚未发，悠悠隔山陂。","今我惟困蒙，处身孤且危。","顾影凄自怜，悄悄令人悲。","一心抱区区，知音世所希。","块然守空堂，高窗时动扉。","仰视浮云翔，密雨如散丝。","中夜抚枕叹，轩车来何迟。","倾想迟嘉音，会合何时谐。","借问下车日，临路犹迟回。","春江壮风涛，渔潭雾未开。","肃此尘外轸，以副饥渴怀。"],"title":"文选集句寄慎思交代学士慎思游岳老夫守舍叙述游旧慎问交承与夫舍舟登陆之策俱在此矣"}
