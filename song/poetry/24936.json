{"author":"余靖","id":24936,"strains":["仄仄仄平平仄仄，仄平平仄仄平平。","平平平仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["里闬俊游心久降，越台成政俗敦庞。","香炉山下重为县，阊阖风高还渡江。","且喜恩威长及物，莫嫌功业未经邦。","公斋更近渊明宅，寄傲情应卧北窗。"],"title":"送邓秘丞知德安县"}
