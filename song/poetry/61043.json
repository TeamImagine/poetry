{"author":"许及之","id":61043,"strains":["平平仄仄仄仄平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["宜男草长欲忘忧，含笑花开却似羞。","转蕙有风凉意动，重梅过雨涨痕留。","幽闲岁月难消受，香火朝昏未答酬。","珍重友朋相慰藉，鼎来赓和得因由。"],"title":"次韵刘孝若二首  其二"}
