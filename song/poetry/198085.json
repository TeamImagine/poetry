{"author":"苏辙","id":198085,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["一经空记弟传兄，旧德终惭比长卿。","扈驾联翩来接武，登科先后忆题名。","竹林共集连诸子，棣萼相辉赖友生。","它日都门俱引去，不应广受独华荣。"],"title":"次韵刘贡父从驾"}
