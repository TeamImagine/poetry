{"author":"陆游","id":34742,"strains":["平仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["裘马清狂遍两川，十年身是地行仙。","归来访旧半为鬼，已矣此生休问天。","不恨杯觞无藉在，但悲山水旷周旋。","垂虹风月休如昨，安得青钱买钓船。"],"title":"病中久废游览怅然有感"}
