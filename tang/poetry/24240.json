{"author":"薛逢","id":24240,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["正怀何谢俯长流，更览余封识嵊州。","树色老依官舍晚，溪声凉傍客衣秋。","南岩气爽横郛郭，天姥云晴拂寺楼。","日暮不堪还上马，蓼花风起路悠悠。"],"title":"早发剡山"}
