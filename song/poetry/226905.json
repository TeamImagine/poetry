{"author":"赵鼎臣","id":226905,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["重阳何处可衔杯，瀛海新成百尺台。","白雁迎霜前日到，黄花冒雨一时开。","篱边岁岁民同乐，塞外年年上倚才。","况有登高能赋客，孙郎声价擅天台。"],"title":"九日张师席上次韵志康"}
