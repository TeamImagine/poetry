{"author":"延寿","id":51623,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["抱拙藏锋过暮年，高名何必指前贤。","祇于心上标空界，谁说壶中别有天。","郁密远林停宿雾，萧骚疏竹扫寒烟。","从兹不更移瓶锡，身外无余意了然。"],"title":"永明山居诗（六十九首） 三十六"}
