{"author":"吴育","id":68063,"strains":["平平仄仄仄，平平平仄平。","仄平平平仄，平仄○平平。","平平仄仄仄，仄仄平平○。","平平○仄仄，平仄平平平。","仄仄平平仄，平平平仄平。","仄仄仄平仄，仄仄平平平。","平平仄○仄，仄仄平仄平。","仄仄○平○，仄平○仄平。"],"paragraphs":["丹山郁世表，岩岩千仞巅。","自非常雏辈，安得参周旋。","胡为此弱羽，越簉祥仪鲜。","飞鸣过所据，飙骇俄翻然。","退则安栖地，翔风娱楚天。","始病孰俦侣，乃与朱鸾攀。","英英日相照，老翮徒愧前。","少别正倾听，览辉当圣年。"],"title":"承原父以凤凰篇为况谨用来韵和酬"}
