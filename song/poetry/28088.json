{"author":"洪适","id":28088,"strains":["平平仄仄平平平，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["纷纷吏道夸吹毛，未肯留心效此曹。","象齿好辞降二妙，鲈鱼归思羡三高。","吟毫未秃一千兔，诗轴须联十五鳌。","敢道严霜起中夏，益知趁韵有龙褒。"],"title":"褒字诗已得十二章请各赋其一以足巨鳌"}
