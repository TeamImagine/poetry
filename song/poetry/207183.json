{"author":"黄庭坚","id":207183,"strains":["仄仄仄平仄，仄平○仄平。","平○○仄仄，○平○平平。","仄平仄平平，仄仄仄仄○。","平仄平平仄，仄平○仄平。","仄仄平平仄，仄仄仄平平。","平仄仄平仄，仄平平仄平。","仄仄平仄平，○○○仄平。","○仄仄平平，平平仄平平。","平平仄仄仄，仄仄平平○。","仄平平平仄，仄仄仄平平。","○仄仄○仄，仄仄仄平平。"],"paragraphs":["谷底一墟落，地形如盎盆。","榱题相照耀，其民颇家温。","土风甚于秦，不可借釜甗。","僧屋无陶瓦，剪茅苍竹樊。","借问僧安在，乞饭走诸门。","人哄鸟乌语，簟凉风水文。","旁有蜂蜜庐，颇闻衙集喧。","将雨蚁争丘，鏖兵复追奔。","红英委凤翼，赤帻峨鸡冠。","汲烹寒泉窟，伐竹古松根。","相戒莫浪出，月黑虎夔藩。"],"title":"庚申宿观音院"}
