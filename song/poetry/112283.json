{"author":"刁衎","id":112283,"strains":["平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["高宴柏梁词可仰，横汾箫鼓乐难穷。","已教丞相开东阁，犹使将军误北戎。","洒泪甘泉还有恨，祈年仙馆惜成空。","谁知辛苦回中道，共尽千龄五柞宫。"],"title":"汉武"}
