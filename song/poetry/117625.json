{"author":"徐鹿卿","id":117625,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["朱轓临莅甫经秋，已报民庸总若畴。","剩有心思图惠养，更无毫末事诛求。","操存对越神明久，应祷旋销旱魃忧。","天意念功殊未别，且将甘露略相酬。"],"title":"次史君喜雨偈韵  其一"}
