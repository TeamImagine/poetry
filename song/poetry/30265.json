{"author":"李吕","id":30265,"strains":["仄平仄平平，平仄仄平仄。","平仄仄平平，平平仄平仄。","仄仄平仄仄，○仄仄平仄。","平仄仄仄平，平平平仄仄。","仄仄仄平仄，平仄平仄仄。","平平平仄仄，仄仄仄仄仄。","平○仄平仄，仄仄仄平仄。","平平仄平仄，仄仄仄○仄。","仄平平仄平，仄仄平○仄。","仄平仄平仄，仄仄平仄仄。","平平○仄平，仄仄○仄仄。","仄仄仄平仄，仄仄仄仄仄。","仄平仄平平，平？仄仄仄。","仄平平仄○，平仄○仄仄。","仄平平仄仄，仄仄仄○仄。","仄仄平平仄，平仄仄仄仄。","平仄仄仄平，平平仄仄仄。","仄仄平仄平，平○仄○仄。","仄平仄平仄，平仄平仄仄。","仄仄平仄平，○仄仄平平。","仄仄仄仄仄，平仄平平平。","仄平平仄平，仄仄平○平。","仄平仄平平，平仄平仄平。","仄仄仄仄仄，仄仄平平平。","仄仄仄○仄，仄○仄仄平。"],"paragraphs":["法官道家流，修奉有年所。","灵验感人多，时贤赠诗句。","一日来访予，三揖进宾庑。","函袖出异书，雷文加释注。","涤手遍披阅，因果皆有据。","纷纷秦汉后，死者略可睹。","权量巧心计，悖道忘君父。","贪淫蔑仁义，往往涴斤斧。","质经吾圣人，有理无其故。","迨乎震夷伯，隠慝才显露。","嗟乎三代前，朴实犹近古。","后者业虽炽，日甚造罪苦。","不然子之书，何迺遽有许。","自居田野间，兹事闻亦屡。","又知今视昔，已复不胜数。","蠢彼无知辈，徒诵孝悌语。","人貌犬彘心，埋头入秽污。","俯仰多厚颜，劬劳忍深负。","目前恣为乐，遑恤盈墨簿。","愿子持此书，镵石置通衢。","比屋得大诫，毋致烦天诛。","下愚终不移，自取任从渠。","有能用斯言，仙籍登不诬。","脱或秘弗示，与道终悬殊。","述此赠行色，子其信否乎。"],"title":"赠上官法师"}
