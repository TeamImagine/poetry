{"author":"李正民","id":242141,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["运际熙丰政日新，近臣摛藻掞天门。","当年翰墨文章妙，晚岁经纶德业尊。","纪事丰碑推大手，忧民温诏尽嘉言。","大门接武登鳌禁，犹喜交游到子孙。"],"title":"章季万送示其祖内制次元叔韵诗"}
