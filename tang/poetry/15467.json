{"author":"白居易","id":15467,"strains":["平○仄仄仄，平仄仄平平。","仄仄仄○仄，仄平仄仄平。","平仄平平仄，仄平仄仄平。","仄平○仄仄，仄仄平平平。","仄平平仄仄，仄仄平仄平。","仄仄仄平仄，平平仄仄平。","平平仄平仄，仄仄平○○。"],"paragraphs":["霜降水返壑，风落木归山。","冉冉岁将宴，物皆复本源。","何此南迁客，五年独未还。","命屯分已定，日久心弥安。","亦尝心与口，静念私自言。","去国固非乐，归乡未必欢。","何须自生苦，舍易求其难。"],"title":"岁晚"}
