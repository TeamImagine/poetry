{"author":"刘子翚","id":15741,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["欣忻笑口向西风，喷出元珠颗颗同。","采处倒含秋露白，晒时娇映夕阳红。","调浆美着骚经上，涂壁香凝汉殿中。","鼎𫗧也应知此味，莫教姜桂独成功。"],"title":"花椒"}
