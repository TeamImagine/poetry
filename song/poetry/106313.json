{"author":"程公许","id":106313,"strains":["平平仄平○，仄平仄平平。","○仄仄仄平，仄仄平平平。","平平平仄仄，仄仄仄平平。","平平仄○仄，仄平平○○。","仄平平仄仄，仄仄仄仄平。","仄仄仄平○，仄仄平仄○。","平平平平仄，平平仄平平。","平仄仄平平，仄平平仄平。","平仄仄仄平，仄仄平仄平。"],"paragraphs":["涪江驶清浏，四山玉连环。","中有一掌平，万井浮晴烟。","鶑花随世界，妙语发天悭。","公来抉其秘，作堂娱燕闲。","袭芳皆俗好，伐木友士贤。","念昔白波汹，止沸谈笑间。","熙熙春台乐，谁知有今年。","初度沸欢谣，愿公眉寿延。","移此世界春，浩荡弥八埏。"],"title":"寿曹大博以东宪台治新筑亭馆扁榜寄意 鶑花世界"}
