{"author":"李频","id":26866,"strains":["仄仄仄仄平，平平仄平仄。","仄平平仄仄，平仄仄平仄。","平平平仄仄，平仄平仄仄。","仄仄平仄平，仄仄平仄仄。","○平仄仄仄，仄仄平○仄。","平平○仄平，平仄仄平仄。","平○平仄仄，仄○平平仄。","平仄仄平平，平平仄仄仄。"],"paragraphs":["刖足岂一生，良工隔千里。","故山彭泽上，归梦向汾水。","低催神气尽，僮仆心亦耻。","未达谁不知，达者多忘此。","行年忽已壮，去老年更几。","功名如不彰，身殁岂为鬼。","才看芳草歇，即叹凉风起。","骢马未来朝，嘶声尚在耳。"],"title":"下第后屏居书怀寄张侍御"}
