{"author":"梅尧臣","id":35461,"strains":["平平仄○○，仄仄仄平仄。","仄平仄平平，仄仄平仄仄。","仄平仄仄平，平仄仄○仄。","仄仄平仄平，平仄仄仄仄。","仄○○仄仄，仄仄平仄仄。","仄仄平仄平，仄仄仄仄仄。","仄仄○平平，○平仄平仄。","仄平平平平，仄仄平仄仄。","仄○平○仄，仄仄仄仄○。","○仄○仄平，平平○仄仄。"],"paragraphs":["遥知夜相过，对语冷无火。","险辞鬭尖奇，冻地抽笋笴。","唫成欲寄谁，谈极唯思我。","学术穷后先，文字少许可。","敢将蠡测海，有似脂出輠。","必饿尝见忧，此病各又果。","弊驾当还都，重门不须鏁。","到时春怡怡，万柳枝娜娜。","定应人折赠，只恐絮已堕。","行橐且不贫，明珠藏百颗。"],"title":"依韵和永叔子履冬夕小斋联句见寄"}
