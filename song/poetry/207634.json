{"author":"黄庭坚","id":207634,"strains":["仄仄仄平平，平平仄○仄。","平平平仄仄，仄仄仄平仄。","仄平平仄平，平仄平仄仄。","平仄仄平平，平平仄平仄。","平平仄平仄，平仄仄平仄。","平平仄仄仄，仄平○仄仄。","平平仄平○，仄仄仄仄仄。","平仄仄平仄，仄平仄平仄。","○仄○仄平，仄仄仄平仄。","仄平平仄平，平仄仄仄仄。","平平仄平平，仄仄平仄仄。","平仄仄平仄，仄仄平仄○。"],"paragraphs":["缺月欲峥嵘，鸣鸡有期信。","征人催夙驾，客梦未渠尽。","野荒多断桥，河冻无裂璺。","羸马踏冰翻，疑狐触林遁。","清风荡初日，乔木啭幽韵。","崧高忽在眼，岌峨临数郡。","玄云默垂空，意有万里润。","寒暗不成雨，卷怀就肤寸。","观象思古人，动静配天运。","物来斯一时，无得乃至顺。","凉暄但循环，用舍谁喜愠。","安得忘言者，与讲齐物论。"],"title":"晓起临汝"}
