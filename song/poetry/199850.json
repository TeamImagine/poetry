{"author":"林逋","id":199850,"strains":["平仄平平仄仄平，平平平仄仄平平。","仄平平仄平平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["春水涵波绿渺弥，江南芳草又离离。","谢家元住青山郭，郄氏近攀丹桂枝。","衣下香囊非尔好，床头诗卷愧吾痴。","中林独处仍多病，早晚能来慰所思。"],"title":"寄宣城宗言侄"}
