{"author":"刘克庄","id":111773,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻与先师是切邻，束书无定橐装贫。","不辞远道长为客，未有荒山可掩亲。","石椁悬知非尔力，麦舟今岂乏斯人。","吾闻葬礼随丰俭，布被珠襦到底均。"],"title":"赠浦城陈贡士适"}
