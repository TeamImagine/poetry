{"author":"谢逸","id":226662,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["踏雪敲门愧履穿，孟公饮我酒盈船。","卷帘光动山人帐，入户寒侵坐客毡。","急洒江村迷静练，深藏茅舍认孤烟。","明年策马长安去，谁念清吟孟浩然。"],"title":"与诸人集陈公美书堂观雪以朔雪洗尽烟岚昏为韵探得烟字"}
