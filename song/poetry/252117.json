{"author":"郑刚中","id":252117,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["君似冰壶透里清，岂容随众话鉏耕。","自应才大难为用，无柰诗穷益有名。","祸此遗民缘俗吏，扶回兴业赖书生。","欲烦尽挽天河水，一洗当年海上盟。"],"title":"和友人书怀"}
