{"author":"陆游","id":33777,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["宦途元不羡飞腾，锦里豪华压五陵。","红袖引行游玉局，华灯围坐醉金绳。","阶前汗血洮河马，架上霜毛海国鹰。","世事转头谁料得，一官南去冷如冰。"],"title":"梦至成都怅然有作二首  其二"}
