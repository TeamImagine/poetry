{"author":"刘一止","id":237626,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["身病何因到赤墀，眼昏不复下书帷。","杯觞有限长羞涩，故旧无多足别离。","对白抽黄余习气，看朱成碧记当时。","江村投老俱牢落，犹喜诗情似拾遗。"],"title":"次韵郑维心见贻一首"}
