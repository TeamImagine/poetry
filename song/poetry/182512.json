{"author":"强至","id":182512,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["妙年为学耻迂疏，直欲声光擅八区。","已是宦情嗟澹泊，可堪世态较锱铢。","不调台鼎行吾道，便翼天兵戮汝孥。","出入功名当若此，自余琐细尽非夫。"],"title":"依韵和正老自叹之什二首  其一"}
