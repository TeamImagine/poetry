{"author":"王炎","id":69792,"strains":["平平仄仄仄，仄仄仄仄平。","仄仄仄平平，平仄平仄○。","仄平仄仄平，仄仄平平○。","仄平仄仄平，平仄仄仄平。","仄仄仄仄○，仄平仄平平。","仄仄平仄平，仄仄平平平。","平平仄○仄，平仄○○平。","仄仄仄仄○，平平仄平○。","仄仄仄仄仄，仄平平仄○。","平仄仄平○，仄平平仄平。"],"paragraphs":["交游不厌广，益友未必多。","晚乃识斯人，心肃而气和。","薄言臭味同，屡枉高轩过。","手携绿绮琴，弦以白雪歌。","别易会合难，预愁隔关河。","老我无所营，岂复忧蹉跎。","才高位犹下，君意将如何。","有玉不愿献，谁能涕滂沱。","自可荐藻藉，政须工琢磨。","何以赠君行，圣门睎四科。"],"title":"用前韵答李提干"}
