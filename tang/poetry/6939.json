{"author":"卢纶","id":6939,"strains":["○平○平仄，○仄仄平平。","仄仄○平○，平平仄仄平。","平平仄平仄，仄仄仄平平。","仄仄平平仄，平平仄仄○。","平平仄平仄，仄仄仄平平。","仄仄平平仄，○平○仄平。"],"paragraphs":["长裾间貔虎，遗庙盛攀登。","白羽三千骑，红林一万层。","元臣达幽契，祝史告明征。","抚坐悲今古，瞻容感废兴。","回风卷藂柏，骤雨湿诸陵。","倏忽烟花霁，当营看月生。"],"title":"奉陪侍中春日过武安君庙"}
