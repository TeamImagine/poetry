{"author":"陈与义","id":3309,"strains":["平仄平仄平，仄仄平平平。","仄仄○仄○，○仄仄仄平。","平平平仄仄，仄仄平仄平。","仄平仄平仄，仄仄仄仄○。","仄平平平平，仄仄平仄平。","○平平仄仄，仄仄平平平。","平仄仄仄仄，仄仄平○平。","仄○仄平仄，平平平仄平。"],"paragraphs":["今日东北云，景气何佳哉。","我马且勿驱，当有吉语来。","春寒欺客子，满意旗下杯。","百年耳频热，万事首不回。","卧龙今何之，有冢今半摧。","空余乔木地，薄暮鸦徘徊。","怀古视落日，愧我非长才。","却凭破鞍去，风林生七哀。"],"title":"次南阳"}
