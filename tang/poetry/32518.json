{"author":"吴融","id":32518,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["太行和雪叠晴空，二月春郊尚朔风。","饮马早闻临渭北，射雕今欲过山东。","百年徒有伊川叹，五利宁无魏绛功。","日暮长亭正愁绝，哀笳一曲戍烟中。"],"title":"金桥感事"}
