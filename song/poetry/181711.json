{"author":"郑獬","id":181711,"strains":["平平仄仄平仄平，平平仄仄○○平。","仄○仄仄仄仄仄，仄仄仄仄平平平。","平仄平仄仄仄仄，仄平仄仄平仄平。","仄平仄仄仄平仄，仄平平仄平平平。","平平平仄仄仄仄，仄平仄平仄平平。","仄平仄仄仄平仄，仄仄平仄平仄平。","○仄仄仄仄仄仄，仄仄仄仄○仄平。","平平仄仄仄平仄，仄仄平仄平平平。","仄仄仄平仄○仄，○仄仄仄○平平。","平平仄仄仄平仄，○平平仄平平平。","平平平平仄仄仄，仄仄仄仄平平平。"],"paragraphs":["天河忽侧飞雹倾，丁丁屋瓦相敲鸣。","扑衣写下白玉粒，脚底踏碎真珠声。","官舍高屋苦濩落，此时不易孤客情。","颍侯恰寄玉泉酿，乳花甘滑琉璃清。","红糟淮白复脆美，佐之绿菘作吴羹。","纵谈往旧杂嘲戏，大笑觞倒金酒觥。","闲以罚令却寂默，四座睥睨如伏兵。","人生会合即为乐，况子归意凌青冥。","赤尾鲤鱼在泥滓，行见两翅穿鳞生。","跳身耸鬣望东海，苍崖枯涸埋层冰。","明年春风扫地起，一起万物皆光明。"],"title":"冬日示杨季若梁天机"}
