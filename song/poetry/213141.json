{"author":"贺铸","id":213141,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["三年官局冷如冰，炙手权门我未能。","赖与白云之隠者，不谈黄卷即寻僧。","萧萧帘箔风披竹，草草杯盘雪洒灯。","尘土浮游浸相远，吴鱼燕雁两难凭。"],"title":"留别张白云谋父"}
