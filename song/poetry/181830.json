{"author":"郑獬","id":181830,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["醉漾兰舟不忍归，斜阳已落碧云西。","天开银汉水初满，春入武陵人自迷。","殿倚鳌头连并幕，桥飞虹影度金堤。","游人不惜残花地，无限落红粘马蹄。"],"title":"次韵张公达游西池"}
