{"author":"杜甫","id":3898,"strains":["平仄平平平仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["楼上炎天冰雪生，高飞燕雀贺新成。","碧窗宿雾蒙蒙湿，朱栱浮云细细轻。","杖钺褰帷瞻具美，投壶散帙有余清。","自公多暇延参佐，江汉风流万古情。"],"title":"江陵节度阳城郡王新楼成王请严侍御判官赋七字句同作"}
