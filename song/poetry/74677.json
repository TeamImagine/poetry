{"author":"赵蕃","id":74677,"strains":["平平平仄仄，仄仄仄平平。","仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。"],"paragraphs":["中宵还浏浏，乞晓更萧萧。","亟作溪头看，犹霑树杪飘。","田家比屋喜，沴气十分消。","我得扁舟去，江湖兴久摇。"],"title":"六月十七夜出寺门骤有所闻疑水与风即而观之雨也对面而横骛焉已而倾注中夕复作明日犹未已赋诗三首与钦止斯远同之  其三"}
