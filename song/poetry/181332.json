{"author":"王安石","id":181332,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["处士生涯水一瓢，行年七十更萧条。","老妻稻下分遗秉，弱子松间拾堕樵。","岂有声名高后世，遂无𫗴粥永今朝。","穷魂散漫知何处，甬水东西不可招。"],"title":"悼王致处士"}
