{"author":"白居易","id":16823,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["七年囚闭作笼禽，但愿开笼便入林。","幸得展张今日翅，不能辜负昔时心。","人间祸福愚难料，世上风波老不禁。","万一差池似前事，又应追悔不抽簪。"],"title":"戊申岁暮咏怀三首 三"}
