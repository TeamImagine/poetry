{"author":"司空图","id":28798,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["箨冠新带步池塘，逸韵偏宜夏景长。","扶起绿荷承早露，惊回白鸟入残阳。","久无书去干时贵，时有僧来自故乡。","不用名山访真诀，退休便是养生方。"],"title":"华下"}
