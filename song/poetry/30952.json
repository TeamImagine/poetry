{"author":"李流谦","id":30952,"strains":["平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["衫似荷枯嫌绊缚，屋如斗大费支撑。","寒蔬日日同僧饭，拄杖时时伴鹤行。","聊托莼鲈非厚味，漫言松菊本真情。","山中亦有闲田地，可惜离家久不耕。"],"title":"书怀  其二"}
