{"author":"廖行之","id":65572,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["行年五十尚青衫，耿耿胸中负不凡。","那意宁馨联桂籍，祇知清白映冰衔。","平生济叔耽周易，何日商宗起傅岩。","好上公车治安策，绿缇飞诏下方函。"],"title":"和四十五叔庆谦子过省二首  其一"}
