{"author":"赵鼎臣","id":226963,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["河鼓仙人喜欲狂，云𫐌稍渡汉中央。","应嗟此夜成弦筈，又待明年换雪霜。","乞巧本非吾辈事，追欢已属少年场。","可怜愁杀朱夫子，竟夕哦诗仰屋梁。"],"title":"次韵朱琳天球"}
