{"author":"徐集孙","id":139842,"strains":["仄仄仄仄仄，仄仄平仄仄。","仄仄仄仄仄平平，仄平仄仄平平仄。","平平仄仄仄平○，平仄平仄仄平仄。","仄平平仄仄平平，仄○○平平仄仄。","仄平仄仄平○平，○平仄仄平○仄。","仄仄仄仄仄仄平，仄仄平平仄平仄。","仄仄平，仄仄平，仄平仄平仄平仄。","仄平平仄仄平平，○○平仄仄平仄。"],"paragraphs":["促刺复促刺，劝织声转剧。","小妇跣雨采桑归，大姑煮雪抽丝绎。","辛勤欲织御寒衣，朝暮惟恐不盈尺。","织成门外迫催租，不了输租仍卖绤。","妇姑对泣儿号寒，更无可补儿衣隙。","帛暖本拟代绤寒，卖绤寒来愈无策。","促刺兮，促刺兮，劝人织兮织何益。","贮之金屋是何人，重重绫锦饰珠璧。"],"title":"促刺词"}
