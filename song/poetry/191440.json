{"author":"冯山","id":191440,"strains":["仄仄平平仄，○○仄仄平。","平平○仄仄，平仄平平平。","仄○平○仄，平○仄仄○。","○平平○仄，仄仄仄平○。","○仄平平○，平平仄仄平。","仄平平仄仄，仄仄仄平平。","仄仄○平仄，平平仄仄平。","平○平仄仄，平仄仄平平。","仄仄平○仄，平平仄仄平。","平平○仄仄，仄仄仄平平。","仄仄平平○，平平仄仄平。","平平平仄仄，仄仄仄平平。","仄仄平平仄，平平仄仄○。","平平平仄仄，平仄仄平平。","仄仄平平○，○○仄仄平。","平平○仄仄，仄平仄○○。","平仄○○仄，○○仄仄平。","○平平仄仄，仄仄仄平平。","仄仄平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","平平平仄○，平仄仄平平。","仄仄平平○，○平仄仄平。","平平平仄仄，平仄仄平平。"],"paragraphs":["四百源流尽，三分气焰高。","西州称险隘，玄德夸英豪。","统正图王策，关张汗马劳。","相雄争胜负，所得仅纤毫。","当世安危虑，斯人智识滔。","潜身规去就，择主事游遨。","仗顺亲归汉，平凶首问曹。","河间屠血肉，江表战风涛。","雅意存中国，单师静不毛。","安知深政术，指画露兵韬。","顾托情尤重，君臣义可褒。","南征才解甲，北伐遽投醪。","渭水开营壁，祁山拥节旄。","乾坤悲拆裂，荆棘誓锄薅。","远结孙权援，亲将仲达鏖。","刘宗难再起，郭坞已长号。","家国犹殷富，衣冠亦俊髦。","中途亡辔策，束手类猿猱。","事业垂千载，风流尚一陶。","民思夔子国，庙枕蜀江皋。","寿史徒讥议，裴碑自固牢。","丹青严壮观，松桧尽萧骚。","丑虏终为患，长弓未见櫜。","吁嗟擒纵术，祠下涕霑袍。"],"title":"武侯庙"}
