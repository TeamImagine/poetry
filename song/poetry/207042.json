{"author":"黄庭坚","id":207042,"strains":["仄平仄仄平，平仄平仄仄。","仄平○平平，○仄仄仄仄。","仄○○仄仄，仄仄平仄仄。","仄仄仄平仄，平平○平仄。","平平仄平仄，仄仄仄仄仄。","平平平仄○，仄仄仄仄仄。","平○平仄仄，平仄平仄仄。","平平仄平平，仄平仄平仄。","仄平平仄仄，仄仄○仄仄。","仄平仄仄仄，仄仄仄平仄。","平平仄仄平，平平仄平○。","平平平平○，平仄仄仄仄。","仄仄○仄平，○仄仄仄仄。","平平平平仄，仄仄○平仄。","仄平○平仄，○仄仄平仄。"],"paragraphs":["去家十二年，黄雀悭下箸。","笑开张侯盘，汤餠始有助。","蜀王煎藙法，醢以羊彘兔。","麦餠薄于纸，含浆和咸酢。","秋霜落场谷，一一挟茧絮。","飞飞蒿艾间，入网辄万数。","烹煎宜老稚，罂缶烦爱护。","南包解京师，至尊所珍御。","玉盘登百十，睥睨轻桂蠹。","五侯哕豢豹，见谓美无度。","濒河饭食浆，瓜葅已佳茹。","谁言风沙中，乡味入供具。","坐令亲馔甘，更使客得与。","蒲阴虽穷僻，勉作三年住。","愿公且安乐，分寄尚能屡。"],"title":"谢张泰伯惠黄雀鲊"}
