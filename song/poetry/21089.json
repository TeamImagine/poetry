{"author":"晁公溯","id":21089,"strains":["仄平平仄仄平平，平仄仄平平仄平。","仄仄仄平平仄仄，平平仄仄仄平仄。","仄平平仄仄平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["束书归隠不辞遥，庠序懒陪耆老朝。","野外卜居无鬼瞰，山中誓墓以神要。","暂来同作荔枝社，安可轻违桂树招。","已遣官奴理琴瑟，岂惟百戏但歌樵。"],"title":"师伯浑用韵复次  其一"}
