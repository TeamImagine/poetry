{"author":"吴芾","id":18090,"strains":["平平平仄仄平平，仄仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["南州高士务躬行，不事王侯祇力耕。","西岭已如刚节峻，东湖还似古心清。","正惭老拙非良牧，安有仁恩及庶氓。","若也当年能逐迹，他时容或可齐名。"],"title":"和天予孺子亭三首  其一"}
