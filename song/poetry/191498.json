{"author":"冯山","id":191498,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["双凤婆娑绿玉团，初纲犹怯禁中寒。","贵从侍从时宣赐，传到西南作宝看。","旋碾合留清浩气，亲题何事寄麤官。","感公珍惠宁须试，一嗅烦怀已自寛。"],"title":"谢李献甫寄凤茶"}
