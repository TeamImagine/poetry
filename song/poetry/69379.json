{"author":"王炎","id":69379,"strains":["平平平仄平，仄仄仄仄仄。","仄○仄仄○，仄平仄平仄。","平平仄仄仄，仄仄平仄仄。","仄仄仄仄仄，仄仄平仄仄。","仄平仄平平，○仄平平仄。","仄仄仄仄仄，平仄仄平仄。","仄平平仄仄，仄仄仄平仄。","平平仄平平，仄仄仄仄仄。","仄仄仄平平，平平仄平仄。"],"paragraphs":["消摇鹏鷃游，小大各有适。","士堕躁欲中，束身就徽墨。","桃溪有市隠，被褐怀拱璧。","袖手阅世故，不变刍豢色。","小窗一蒲团，燕坐琴书侧。","岂不对客语，青眼送鸿翼。","自言肥遁好，外物断欣戚。","千金戒垂堂，一跌在所惜。","笑我踏风波，辕驹窘羁靮。"],"title":"题陈巽叔适轩"}
