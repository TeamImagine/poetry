{"author":"王禹偁","id":112997,"strains":["仄平○仄平，仄平平仄仄。","仄平平仄平，平仄仄仄仄。","平平仄仄○，○仄仄○仄。","平平平仄平，仄仄平仄仄。","平仄仄仄平，平仄○平仄。","平平平仄仄，平仄平平仄。","仄平仄平仄，仄仄平平仄。","平平○仄仄，仄仄平平仄。","仄平仄仄仄，仄仄仄仄仄。","○仄仄仄平，仄仄仄平仄。","平平平仄仄，平仄仄○仄。","平平仄仄平，平仄仄仄仄。","平○平仄平，平平仄平仄。","平仄仄仄平，仄平平仄仄。","○平仄仄仄，平仄平平仄。","仄仄仄平平，平仄平仄仄。","仄平仄仄仄，平仄平仄仄。","○平仄仄仄，仄仄平○仄。","○仄仄仄仄，仄仄平仄仄。","平平仄平平，仄平仄平仄。","仄平平仄仄，仄仄仄仄仄。","平仄仄仄平，仄仄仄仄仄。"],"paragraphs":["有唐张曲江，盛名何暐晔。","请诛安禄山，先觉不见纳。","胡雏有反相，其事远相接。","贤人何代无，旧史聊可猎。","兵部事晋朝，文学中科甲。","强臣方跋扈，朝士多恇怯。","独持上方剑，愿斩奔鲸鬣。","堂堂张彦泽，反势凌阊阖。","拜章请显戮，直气不可压。","三进叩玉墀，植笏立蓂荚。","皇情弥慰抚，清问屡应答。","终焉念小恩，曾不顾大业。","高吟归去诗，潺湲泪承睫。","旋踵即乱华，有同虞不腊。","张公领铁马，朝市胡尘合。","刺谒甚闲详，辞气殊不慑。","虎狼不敢害，加礼为下榻。","当年弃謇谔，异代居调燮。","相位席不暖，帝泽安可洽。","斯人既沦亡，此风亦萧飒。","滑稽何足累，大节世已乏。","安用学腐儒，矻矻守礼法。"],"title":"怀贤诗 李兵部"}
