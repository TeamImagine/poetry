{"author":"韦庄","id":33131,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄平平平。"],"paragraphs":["昔因征远向金微，马出榆关一鸟飞。","万里只携孤剑去，十年空逐塞鸿归。","手招都护新降虏，身着文皇旧赐衣。","只待烟尘报天子，满头霜雪为兵机。"],"title":"赠边将"}
