{"author":"范成大","id":43711,"strains":["仄平○平仄，仄平○仄○。","仄平仄仄○，平平仄平平。","仄仄仄平仄，仄平仄平○。","○仄平仄仄，仄仄平平平。","平仄仄仄仄，平○仄平平。","平平仄平仄，仄仄仄仄平。"],"paragraphs":["大山如墙缺，小山如冢累。","众山直下看，方知此峰危。","木末见夔峡，一沟盎春泥。","中有天下险，造化真儿嬉。","峰顶不满笑，舟中鬓成丝。","登高尚超览，况乃绝俗姿。"],"title":"燕子坡"}
