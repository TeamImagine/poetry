{"author":"张伯玉","id":135580,"strains":["平平仄仄平，仄仄仄平平。","仄仄○平仄，平○仄仄平。","平平平仄仄，仄仄仄平平。","仄仄平平仄，○平仄仄平。","○平平仄仄，仄仄仄○平。","仄仄平平仄，平平仄仄平。"],"paragraphs":["桐君圃外州，树石最清幽。","水截三吴秀，山当百粤秋。","岩坰无俗土，宅舍有高楼。","画隼真才望，题舆雅唱酬。","滩声环醉枕，鹭影入茶瓯。","蚤晚陪清躅，梯云奉俊游。"],"title":"桐庐苏七太守通判晏鲁望远寄倡和之什辄伸记美"}
