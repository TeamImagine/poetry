{"author":"陆佃","id":202533,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["湖上寻常日一临，年华无用苦相侵。","梦随蝴蝶悠悠觉，日待蟾蜍款款沈。","醉里笙歌传盏疾，壶中天地着花深。","回瞻象阙恩难报，愿尽平生一寸心。"],"title":"和朱升朝奉"}
