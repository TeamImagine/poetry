{"author":"王之道","id":7517,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["辘轳世态一枰棋，销得秋来宋玉悲。","舒啸可无元亮意，哦诗如见少陵时。","江湖于我还萧散，田舍从他笑重迟。","异域故人今在否，青灯牢落夜相思。"],"title":"秋兴八首追和杜老  其四"}
