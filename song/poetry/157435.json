{"author":"韩维","id":157435,"strains":["○平仄平平，平仄仄○仄。","平平仄○仄，平仄仄仄仄。","平仄平仄○，○平平○仄。","平平仄○仄，平平仄平仄。","○平平平仄，仄仄仄平仄。","仄○平仄平，仄仄平仄仄。","仄○仄平仄，仄仄仄仄仄。","平仄平仄平，仄仄仄平仄。","平仄仄○仄，平仄仄○仄。","平○仄平平，仄仄仄平仄。"],"paragraphs":["轲峨郭南门，台殿压长路。","青林四回合，飞鸟不得度。","房掩僧独禅，庭喧鸦正哺。","高萝走苍柏，丹花下垂布。","中园饶佳果，结子满朝露。","久从城邑居，乐与清境遇。","坐听百禽响，日晏不忍去。","微雨西北来，飒爽动林莽。","归鞅一回首，孤刹屹当午。","终期濯凉风，杖策纵高步。"],"title":"游城南双塔寺"}
