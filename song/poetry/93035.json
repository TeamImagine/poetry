{"author":"刘宰","id":93035,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["冠制殊常袖更宽，风流王谢出长干。","笔端云锦呈天巧，胸次冰壶挹露寒。","未许归期占信宿，想应喜色动门阑。","贤昆自有长生术，为觅仙家九转丹。"],"title":"赠尤丞季端"}
