{"author":"洪皓","id":252626,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["强移野卉对残春，深恐焦枯向日薰。","种止一行非贵少，髙才三寸岂超群。","既无艳色堪观赏，又乏幽香漫吐芬。","却忆故园都谢了，卖花声断几时闻。"],"title":"次种野花韵诗"}
