{"author":"赵嘏","id":24370,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["千峰归去旧林塘，溪县门前即故乡。","曾把桂夸春里巷，重怜身称锦衣裳。","洲迷翠羽云遮槛，露湿红蕉月满廊。","就养举朝人共羡，清资让却校书郎。"],"title":"送陈嘏登第作尉归觐"}
