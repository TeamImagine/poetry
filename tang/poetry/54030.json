{"author":"李颀","id":54030,"strains":["仄平平○仄，平仄仄平平。","平仄平平○，平平仄仄平。","平平○仄仄，平○仄平平。","平仄平平仄，平平仄仄平。","平平平仄仄，平○？平平。","仄仄平平仄，平平仄仄平。","仄平平仄仄，平仄仄平平。","仄仄仄平仄，平平平仄平。","仄平○仄仄，仄仄平平平。","仄仄○○仄，平平平仄平。"],"paragraphs":["汉家萧相国，功盖五诸侯。","勋业河山重，丹青锡命优。","君为禁脔婿，争看玉人游。","荀令焚香日，潘郎振藻秋。","新成鹦鹉赋，能衣鹔鹴裘。","不惮轩车远，仍寻薜荔幽。","苑梨飞绛叶，伊水净寒流。","雪满故关道，云遮祥凤楼。","一身轻寸禄，万物任虚舟。","别后如相问，沧波双白鸥。"],"title":"赠别张兵曹"}
