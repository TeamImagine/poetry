{"author":"方一夔","id":152354,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["由来势退不英雄，谁怨天公苦不公。","虫臂鼠肝俱造化，草妖木怪尽神通。","百年身世浮沤里，大地山河旷劫中。","巧拙贤愚俱莫问，此生元只似虚空。"],"title":"杂兴五首  其一"}
