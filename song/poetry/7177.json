{"author":"王之道","id":7177,"strains":["○仄仄平仄，仄仄平仄平。","平平仄仄平，仄仄仄○平。","○平仄○仄，仄仄平仄平。","仄平仄仄仄，平平仄平平。","○平仄○仄，仄仄平？平。","平○仄平仄，仄仄○平○。","仄平仄仄平，平平仄平平。","仄仄仄平仄，平平仄平平。","仄平仄仄仄，仄平仄平○。","○○仄平○，仄仄平平平。"],"paragraphs":["过市欲投宿，秽隘非所安。","人言五里余，有寺洁且寛。","驱驽犯泥淖，敢惮风雨寒。","稻塍与兔迳，萦纡度千盘。","衣裘被沾湿，脚膝加蹒跚。","因思圣人语，后获当先难。","壮哉古道场，翚飞映层峦。","秀色蔼松桧，清香馥芝兰。","我心大有得，岂惟厌游观。","行行勿踌躇，霁日升云端。"],"title":"宿彰教寺"}
