{"author":"黄震","id":178041,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["想别岐周不记年，丹丘高卧好林泉。","飞名已出红尘外，放迹才辞紫殿前。","虚室先输君静坐，野云终俟我闲眠。","长歌宸翰真皇赐，袖去须知世世传。"],"title":"送张无梦归天台"}
