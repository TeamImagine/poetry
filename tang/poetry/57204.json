{"author":"岑参","id":57204,"strains":["平平仄仄仄，平仄仄○平。","仄仄仄仄平，仄仄仄仄平。","平○仄平仄，平仄仄平平。","平平仄仄仄，仄仄仄平平。","平平仄平仄，仄仄平平平。","仄仄仄○仄，平平仄○○。","仄仄仄平仄，平平○仄○。","仄平○仄仄，仄仄仄○平。"],"paragraphs":["璋公不出院，群木闭深居。","誓写一切经，欲向万卷余。","挥毫散林鹊，研墨警池鱼。","音翻四句偈，字译五天书。","鸣钟竹阴晚，汲水桐花初。","雨气润衣钵，香烟泛庭除。","此地日清净，诸天应未如。","不知将锡杖，早晚蹑空虚。"],"title":"观楚国寺璋上人写一切经院南有曲池深竹"}
