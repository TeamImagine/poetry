{"author":"蔡襄","id":135958,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["爱花尽日傍花台，点检当年手自栽。","前事已随朝暮变，旧华空见浅深开。","山禽忽下还飞去，溪雨才收又复来。","只有春醪能遣恨，无人栏畔共持杯。"],"title":"福州堂下小栏花卉多是手栽今已繁盛因赏花有所感悼"}
