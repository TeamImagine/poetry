{"author":"欧阳澈","id":10155,"strains":["平平平仄平平仄，仄仄平平平仄仄。","平平平仄仄平平，仄仄平平仄平仄。","仄○平仄仄平平，仄仄仄平平仄仄。","仄平平仄平平平，平平仄仄平平仄。","○平平仄仄平平，仄仄平平平仄仄。","仄平仄仄仄○平，仄仄平平仄平仄。","平○仄仄仄平平，仄仄平平○仄仄。","仄平平仄仄？平，仄平平仄平平仄。","平○平仄仄平平，仄○仄仄○○仄。","平平平仄仄○平，○仄仄平平仄仄。"],"paragraphs":["寻真曾到寥阳殿，小立廊腰花影转。","飞琼仙子下瑶台，绰约云鬟眼波剪。","水沈烟断一帘秋，醉睡海棠红玉软。","武陵归去探年华，扬州一梦烟波远。","重来风物恰依然，爱日融融烟素卷。","洞门寂历锁长春，异木槎枒插天半。","霞衣冉冉媚东风，绿锁窗前重识面。","酒酣春笋理琵琶，曲终依约含幽怨。","人间名利几时休，马行不驻空留恋。","桃花流水古犹今，囘首碧云人不见。"],"title":"重游寥阳洞有感"}
