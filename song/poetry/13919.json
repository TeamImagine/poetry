{"author":"宋祁","id":13919,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["舳尾东衔鸟羽轻，沧浪余沫恣霑缨。","尚沈幕府千人俊，却劝疁田二耦耕。","莲有艳歌邀夕泛，蔗留佳境析朝酲。","行行正及吴蚕咡，脆尽商弦别曲声。"],"title":"孙沆从事宰吴兴邑"}
