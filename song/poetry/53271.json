{"author":"项安世","id":53271,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["四万黄金六出奇，家藏犬豹虎龙机。","古传财赏军能壮，今见樵苏士不饥。","借得留侯千里箸，扫平冒顿五方围。","归朝不肯谈前事，问谷和钱却道非。"],"title":"寄题四川总饷陈郎中筹边堂  其二"}
