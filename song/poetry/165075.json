{"author":"罗升","id":165075,"strains":["仄仄仄仄仄，仄仄仄仄○。","仄仄仄仄○，仄仄○平平。","仄○平仄仄，仄仄仄仄○。","平平平仄仄，平平仄平仄。","平平仄平平，仄平仄平平。","平仄平仄仄，仄仄仄仄平。","平平仄平仄，平仄仄仄平。","平平平仄平，仄仄平○平。","仄○仄仄平，仄仄○仄○。"],"paragraphs":["逝水日已远，愈觉别恨重。","岁月不可留，又已闻鸣蛩。","故衣余手泽，见肘未忍缝。","遥知春去后，飞花散无纵。","游魂定何依，马蹄隔千峰。","谁与持麦饭，一洒冢上松。","凭高酹觞酒，聊以写我胸。","彭殇同所归，百岁还相逢。","但留一寸心，不愧三尺封。"],"title":"感旧"}
