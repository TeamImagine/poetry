{"author":"卢照邻","id":12814,"strains":["仄仄平平仄，平平仄仄平。","○○仄平仄，仄仄仄平平。","平仄平○仄，平平仄仄平。","平○○仄仄，仄仄仄平平。","仄仄平平仄，平平平仄○。","仄平仄平仄，仄仄仄平○。"],"paragraphs":["地道巴陵北，天山弱水东。","相看万余里，共倚一征蓬。","零雨悲王粲，清尊别孔融。","裴回闻夜鹤，怅望待秋鸿。","骨肉胡秦外，风尘关塞中。","唯余剑锋在，耿耿气成虹。"],"title":"西使兼送孟学士南游"}
