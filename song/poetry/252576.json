{"author":"洪皓","id":252576,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["传闻公子降生时，庆罢周正继诞弥。","谁识止戈方黩武，独如好学务求师。","少年已见镃基好，他日应为将相期。","仁者自然天锡寿，若修阴德更何疑。"],"title":"彦清生辰"}
