{"author":"白居易","id":15416,"strains":["○○仄仄仄，仄仄仄平仄。","仄仄仄仄平，平平平平仄。","平○仄平仄，仄仄仄平仄。","仄仄○仄平，平○仄平仄。","仄平仄平仄，○仄○平仄。","平仄○平平，平平平仄仄。","平平仄平仄，仄仄○仄仄。","平仄仄○平，平平仄○仄。","仄平仄仄仄，仄仄仄平仄。","仄平平仄平，仄仄平仄仄。"],"paragraphs":["中庭晒服玩，忽见故乡履。","昔赠我者谁，东邻婵娟子。","因思赠时语，特用结终始。","永愿如履綦，双行复双止。","自吾谪江郡，漂荡三千里。","为感长情人，提携同到此。","今朝一惆怅，反复看未已。","人只履犹双，何曾得相似。","可嗟复可惜，锦表绣为里。","况经梅雨来，色黯花草死。"],"title":"感情"}
