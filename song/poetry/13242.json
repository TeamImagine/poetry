{"author":"宋祁","id":13242,"strains":["平仄仄平仄，仄仄○平平。","仄平仄仄平，仄仄仄仄平。","○仄仄仄仄，平仄平平平。","仄○仄仄仄，仄仄仄平平。","仄平仄仄平，仄平平仄平。","仄仄○平平，仄平仄仄平。","仄平仄平仄，○仄○仄平。","仄平平平平，平仄仄平平。","仄仄平仄仄，仄平仄仄平。","仄平仄平仄，平平仄平平。"],"paragraphs":["寒暑亟徂谢，日月如崩波。","稚容不再妍，戚戚奈老何。","闻有遁世客，安处西山阿。","手操九籥契，昼夜养丹砂。","药成可化金，举身凌紫霞。","我愿从之游，脱身此世罗。","办装秣吾马，临路更自诃。","古来松乔流，矜己好浮夸。","万一为药误，得无我计差。","速还具肴酒，毋为后人嗟。"],"title":"杂兴  其一"}
