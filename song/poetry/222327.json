{"author":"邹浩","id":222327,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["品目从来号智囊，保身何事缺堤防。","青钱得谤由东府，白简绳愆到北堂。","朝散郎应无所惜，太夫人岂不忧伤。","平生尽入禅师室，到此方知道力强。"],"title":"存之"}
