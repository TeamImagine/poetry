{"author":"俞鼐","id":171719,"strains":["仄仄平平仄仄平，平平仄仄仄平平。","平平仄仄平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["路入千岩紫翠深，溪山好向梦中寻。","松风洗净笙歌耳，泉石挽回花柳心。","曲水流觞追禊事，茂林修竹是山阴。","兰亭旧墨空磨灭，俛仰人间成古今。"],"title":"疏山"}
