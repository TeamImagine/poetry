{"author":"陆游","id":33072,"strains":["平平○仄平，平仄仄平平。","○平仄仄仄，仄平仄仄平。","平平仄仄平，平平平平平。","仄平仄仄仄，仄仄平平○。","平○仄仄平，仄○仄仄平。","仄○仄仄○，平○○仄平。"],"paragraphs":["寒风号有声，寒日惨无晖。","空房不敢恨，但怀岁暮悲。","今年选后宫，连娟千蛾眉。","早知获谴速，悔不承恩迟。","声当彻九天，泪当达九泉。","死犹复见思，生当长弃捐。"],"title":"长门怨"}
