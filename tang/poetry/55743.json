{"author":"李白","id":55743,"strains":["仄仄平平○平平，仄仄仄平平平○。","平平平仄仄仄仄仄仄，平平平平○平平。","仄平平平仄仄平，○平仄平平平。","平平仄仄仄仄仄平，仄○平○仄仄平○平平平。","平平仄平，？？平仄。","平平仄仄，仄仄仄仄，平平平○○。","平平平仄仄仄，仄平平平平平。","仄平平平平，仄平平平平仄。","平仄○平○平，平平平平平仄。","平仄○平平仄，仄仄仄平平仄。","仄平平平平平，仄仄仄平平仄。","平平平平仄仄○，平平平平仄仄仄。","平仄仄平仄仄仄，平平平平仄仄仄。","仄仄仄平平平平，平平平平仄平平。","仄○仄仄仄仄，平仄平平仄○。","仄仄仄平平平，平○平平仄平。","仄仄平仄，平平平平。","平仄仄仄平仄平，仄○平平平平。","平仄仄仄平仄，仄平平平平平。","仄平平平，平仄仄平。","平仄○仄，平仄仄平。","仄仄平平仄仄平平仄平，仄平仄平平平仄仄平平平。","仄平仄平仄仄，仄平平平仄平。","平平仄平仄仄仄平平仄仄仄仄仄平，仄○仄平仄平○平。","仄平平平平，○仄平平○○。"],"paragraphs":["若有人兮思鸣皋，阻积雪兮心烦劳。","洪河凌竞不可以径度，冰龙鳞兮难容舠。","邈仙山之峻极兮，闻天籁之嘈嘈。","霜厓缟皓以合沓兮，若长风扇海涌沧溟之波涛。","玄猿绿罴，舔舕崟岌。","危柯振石，骇胆栗魄，群呼而相号。","峰峥嵘以路绝，挂星辰于岩{山/敖}。","送君之归兮，动鸣皋之新作。","交鼓吹兮弹丝，觞清泠之池阁。","君不行兮何待，若反顾之黄鹤。","扫梁园之群英，振大雅于东洛。","巾征轩兮历阻折，寻幽居兮越𪩘崿。","盘白石兮坐素月，琴松风兮寂万壑。","望不见兮心氛氲，萝冥冥兮霰纷纷。","水横洞以下渌，波小声而上闻。","虎啸谷而生风，龙藏溪而吐云。","寡鹤清唳，饥鼯嚬呻。","魂独处此幽默兮，愀空山而愁人。","鸡聚族以争食，凤孤飞而无邻。","蝘蜓嘲龙，鱼目混珍。","嫫母衣锦，西施负薪。","若使巢由桎梏于轩冕兮，亦奚异乎夔龙蹩躠于风尘。","哭何苦而救楚，笑何夸而却秦。","吾诚不能学二子沽名矫节以耀世兮，固将弃天地而遗身。","白鸥兮飞来，长与君兮相亲。"],"title":"鸣皋歌送岑征君"}
