{"author":"洪朋","id":224371,"strains":["仄仄平仄平，仄○仄仄仄。","平仄仄平平，平平仄平仄。","○○仄平仄，平平仄平○。","平仄仄平平，平仄仄○仄。","仄○平平平，仄仄○仄仄。","仄仄平仄平，○仄平仄仄。"],"paragraphs":["一昨城北遨，得兴起我病。","梅岭识霜林，枫江认烟艇。","深行忆畴昔，冥搜吝俄顷。","西瞩列仙家，东睇老禅径。","不闻迁鶑声，但见行雁影。","再读贻我篇，思与云路永。"],"title":"答友"}
