{"author":"周文璞","id":94856,"strains":["平平仄仄平平平，平仄平仄○平平。","平平平仄仄仄仄，仄仄仄仄平平平。","平仄平平仄○仄，平仄平平仄平仄。","平仄仄平仄仄平平，仄仄平平仄平仄。"],"paragraphs":["亭亭砌下黄金花，霜后颜色如矜夸。","玄英摧挫百卉尽，独自照耀山人家。","湘累晨餐不论数，千岁高丘恐无女。","君不见天宝杜陵翁，晚节尝为少年侮。"],"title":"晚菊"}
