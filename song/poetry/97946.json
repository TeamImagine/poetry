{"author":"赵汝鐩","id":97946,"strains":["仄平仄仄仄平○，平平仄平平平平。","仄平仄仄仄仄仄，○平○仄平平○。","仄仄仄仄平平仄，平平平仄平仄仄。","○仄平平仄仄平，仄平平平○仄仄。","平仄○仄○仄平，平平平平平仄平。","平平仄仄仄平仄，平仄平平仄仄平。","平平仄仄仄平仄，平仄仄仄平平仄。","仄平仄仄平平平，平平仄平仄平平。","仄平仄仄平平仄，○仄平平平仄仄。","○平仄仄平平仄，仄仄仄仄○平仄。","仄仄仄仄平○平，仄仄○平仄仄平。","仄平仄仄仄平平，仄仄平仄平平平。","仄平平仄平○仄，仄仄平仄平平仄。","仄仄平○仄仄平，平平仄仄平平仄仄仄。"],"paragraphs":["羽人窟宅压沧溟，昆仑阆风天墉城。","紫兰绛节跨彩凤，殷勤传命邀同盟。","七月七日凉秋霁，千官锵珮森幢卫。","王母云车九色龙，上元霜袍三角髻。","刘彻屏息迎两仙，兜香涂门高馥天。","星裳黼衮自酬酢，方朔窥窗不敢前。","金浆玉醴濯凡腹，红颗绚饤蟠桃熟。","宴酣乐奏瑶池音，琅璈子登笛双成。","乞怜请药承华殿，教戒丁宁先自反。","三尸欲脱毋淫乱，五性尽舍更勤俭。","各出数语针膏肓，此是长生度世方。","彻心未悟益猖狂，万八千里周遐荒。","少翁栾大诛相继，海上何日无方士。","五柞宫中梦断时，铜盘玉露胡为不起死。"],"title":"迎仙引"}
