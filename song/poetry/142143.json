{"author":"刘黻","id":142143,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["自从谪向章江上，两饭惟听宝界钟。","尚忆贾生陈痛哭，肯为胡广说中庸。","春风举世知骑鹤，夜雨何人识卧龙。","吾道未嫌拘絷苦，一编炯炯照人胸。"],"title":"章江信笔"}
