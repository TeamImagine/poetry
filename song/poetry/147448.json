{"author":"方回","id":147448,"strains":["仄平仄仄仄平平，仄仄平平仄仄平。","仄仄仄平平平仄，平平仄仄仄平平。","仄平仄仄仄平仄，平仄仄平仄仄平。","平仄仄平仄平仄，仄平仄仄仄平平。"],"paragraphs":["遁肥久已远罝罗，独慨流年老易过。","宦学向来千龃龉，功言竟复两蹉跎。","是山可隠在人耳，今雨不来如彼何。","群蛰闭关迫摇落，未须轻奋怒蝇戈。"],"title":"次韵康庆之秋夜客怀自述"}
