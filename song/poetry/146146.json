{"author":"汪泌","id":146146,"strains":["○仄平平平，仄仄平○平。","平平仄仄仄，仄○平平平。","○仄仄仄平，平○平仄平。","平仄仄仄仄，仄仄仄平平。","仄平仄仄仄，平仄仄仄平。","○仄仄仄仄，平仄平平平。","平平仄仄仄，仄仄平平平。","仄○仄仄平，仄仄平○平。","仄仄平仄仄，仄仄○仄○。","仄仄平○平，仄仄仄仄平。","平平仄仄仄，平仄○○○。","平平○○仄，仄○仄○平。","仄仄平仄平，平仄○○平。","仄平仄平仄，仄仄平平平。","仄仄仄平仄，平平平仄平。","平平○平平，○○仄平平。","仄仄仄○仄，仄仄平仄平。","仄○平平平，平平仄平平。","○仄平平仄，仄平平平平。","仄○仄仄平，仄仄平平平。"],"paragraphs":["临海城东湖，气象清且奇。","无风绿色净，十顷澄琉璃。","中有共乐堂，今其名者谁。","人有答我问，太定下车时。","访民所疾苦，民曰水最危。","其水或暴至，城坏民流尸。","公谋得上策，叠石完城基。","外遗数百家，室屋鳞参差。","水至无所障，适与漂溺期。","又欲堤其东，苦乏土石资。","开湖足取用，堤势横虹蜺。","湖光占空阔，物从鉴中窥。","紫翠前后山，环列如屏帷。","构堂就虚旷，与俗同游嬉。","太守宴堂上，游人歌水湄。","歌云从公来，除患补疮痍。","况有此观壮，不乐何以为。","有如登春台，人心举熙熙。","从事能文者，作辞书之碑。","庶其不朽功，上彻尧轩墀。"],"title":"题共乐堂"}
