{"author":"陶弼","id":146819,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["满耳洋洋分岭泉，早秋时候晚凉天。","稻花斑白初经雨，竹色青苍薄带烟。","安得孤臣能虑患，不劳明主更忧边。","东坡故老知谁在，望我车尘若望仙。"],"title":"入桂林"}
