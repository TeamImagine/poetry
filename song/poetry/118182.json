{"author":"王埜","id":118182,"strains":["平○仄平平，平仄仄○仄。","平平平平平，平仄平仄仄。","平平平○平，平平○仄仄。","仄仄仄平平，平仄仄○仄。","仄平平仄仄，平平仄平○。","平平仄○平，仄平仄○仄。","仄平○仄仄，仄仄仄仄仄。","仄仄平平平，仄○平仄仄。","平仄仄仄仄，仄仄平仄仄。","仄平平仄○，平仄仄平仄。","平平仄仄仄，仄仄仄平仄。","平平？仄平，仄仄平平仄。","仄平仄平仄，仄仄平仄仄。","仄○平○平，仄仄仄平○。","平平仄○仄，平平仄平仄。","平平仄仄仄，仄仄平○仄。","仄平仄仄平，平仄仄平仄。","仄平仄平仄，平仄仄○仄。","○平平平仄，平仄仄平仄。","仄平仄平仄，平仄仄平仄。","平平仄仄平，仄仄平仄仄。","平平仄平仄，仄仄平仄仄。","仄平仄平仄，平仄仄平仄。","仄仄仄平○，○○平○仄。"],"paragraphs":["吾闻北山阳，岩壑宝相窍。","何年开鸿蒙，随地通窔奥。","朝真高难攀，冰壶深莫料。","诡怪者双龙，崖室最苍峭。","上霄虽晚出，烟霞寄孤峤。","寻源陟空山，访仙款遗庙。","始探颇褊窄，稍入亦窈窕。","上穴由梯升，傍穿须火照。","青厂既郁郁，白乳仍皭皭。","旁通多曲折，幽眇转奇妙。","穷探岂不欲，所畏自微爝。","昏昏蝙蝠飞，悄悄鼪鼯叫。","或疑洞灵出，或恐山鬼啸。","又闻村中氓，凿石供灰烧。","俄然得深窦，倾城尽登眺。","何人不好事，窒塞迷其要。","此虽幸独存，荒僻委蓬藋。","傥移傍京邑，车马日号召。","了知神仙事，茫昧不堪吊。","岂无隠沦士，岩筑像惟肖。","畬田沃可耕，涧水清可钓。","平生爱泉石，自谓饥可疗。","喜兹近吾隠，来往足谈笑。","此意复谁论，行行逢荷筿。"],"title":"上霄洞"}
