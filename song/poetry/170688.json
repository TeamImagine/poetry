{"author":"黄祁","id":170688,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["百年萧渚旧风流，明府重拈此话头。","摘出涪翁诗里画，展开贺老鉴中秋。","天空地迥红尘少，月白风清古调幽。","莫遣双凫便飞去，试听款乃在沧洲。"],"title":"题玉笥山邓仙  其一"}
