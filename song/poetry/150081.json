{"author":"方回","id":150081,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["烂柯峰下碧溪云，元自龟山一派分。","罗仲素初同此脉，朱元晦始张吾军。","傥知柴氏潜心学，未数徐魁径畈文。","近喜识荆静得老，名家知道更多闻。"],"title":"送柴廷玉静得"}
