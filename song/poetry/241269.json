{"author":"周紫芝","id":241269,"strains":["平平仄平仄仄仄，仄仄平平仄平仄。","仄仄平平仄仄平，仄仄平平仄平仄。","仄平仄仄平平平，平○仄仄平平平。","平平仄仄仄平仄，仄仄仄仄平平平。","仄平平平仄平仄，仄仄平平仄平仄。","仄平平仄仄平○，仄仄平平仄○仄。","平平仄仄仄仄平，仄平平仄○平平。","平平仄仄平平平，平平仄仄○平平。","平平仄仄仄平仄，仄○平仄平平平。","仄平○仄○平仄，仄平平仄平平平。","平平仄仄仄平仄，仄仄平仄平平平。","仄仄仄仄仄仄仄，仄仄平平仄○仄。","仄平仄仄仄仄平，平仄平平仄平仄。","平平仄仄平平○，仄仄仄仄平平平。"],"paragraphs":["甘泉羽书久不至，六乐初成礼初备。","万两黄金铸景锺，八级层坛筑圆陛。","侍臣晓入明光宫，彤庭暖日升曈昽。","弦匏鼎俎耀前列，大圣制作垂无穷。","太常为旗玉为辂，路稳沙平试天步。","日边风雨晓前收，夜半笙箫月中度。","君臣有道道格天，五星同色三台圆。","千官拜舞皇舆旋，青城路远闻鸣鞭。","黄麾羽葆识全仗，绣衣靁鼓鸣钧天。","羽林骑士如流水，未央宫阙明山川。","千门万户不知数，尽卷帘幕瞻龙颜。","道傍父老百岁许，醉倚春风自相语。","昔年旧事一日新，廊庙功成不因武。","群生欲报知何缘，再拜愿寿公千年。"],"title":"时宰相生日乐府三首  其二"}
