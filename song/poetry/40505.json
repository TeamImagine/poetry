{"author":"陆游","id":40505,"strains":["仄仄平平平，仄○平仄仄。","？仄仄仄平，仄仄仄仄仄。","仄○平平仄，○仄平仄仄。","平平仄仄仄，仄仄○仄仄。","仄仄平仄○，仄仄平仄仄。","平平仄仄平，○仄仄仄仄。"],"paragraphs":["二十游名场，最号才智下。","蹭蹬六十年，亦有茆一把。","典衣租黄犊，乘雨耕绿野。","西成得一饱，敢计泥没踝。","住久邻好深，百事通乞假。","秋高小瓮香，相唤注老瓦。"],"title":"读王摩诘诗爱其散发晚未簪道书行尚把之句因用为韵赋古风十首亦皆物外事也  其一○"}
