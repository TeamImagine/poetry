{"author":"方回","id":147887,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平仄仄仄平。","平仄平平平仄仄，平平仄仄仄仄平。"],"paragraphs":["棘为篱落板为扉，堂上春山碧四围。","前后相承花百种，往来自在燕双飞。","卖田不耻因偿债，耽酒无厌更典衣。","人道家贫诗却富，先生一笑久忘机。"],"title":"一笑"}
