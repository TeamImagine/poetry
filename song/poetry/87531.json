{"author":"韩淲","id":87531,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平平仄，平平仄仄仄平平。"],"paragraphs":["方斋元在玉山深，六月都无暑气侵。","一县闲人都不见，四方贤者始来寻。","烟岚处处多真意，钟磬时时起梵音。","既出城南过朝露，云仍留得是书琴。"],"title":"有怀尹贤良玉山旧居"}
