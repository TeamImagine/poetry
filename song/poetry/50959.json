{"author":"锺孝国","id":50959,"strains":["仄平平平平仄仄，仄仄平○仄平仄。","平平仄平平仄平，平仄平平仄○仄。","平平仄○平平○，仄平仄仄仄○仄。","平平平平仄仄仄，仄仄仄平仄平仄。","仄平平仄仄仄平，仄仄仄平平仄仄。","平平○仄平○平，仄仄仄仄平平平。","平仄平仄平平平，仄平平仄平平平。","仄平○○平仄仄，仄仄仄仄○平平。","平○仄仄平平平，仄平仄仄○○平。","仄平仄平仄○仄，○平仄仄平○仄。"],"paragraphs":["少陵先生时不偶，老瓦盆中醉林莽。","江湖散人名益穷，鱼壳倾尊不论斗。","孤风异行同襟期，食鲑未必富三九。","凌烟功名举世事，不直两公一杯酒。","会稽夫子有古心，嗜好眇追千载友。","陶尊中产同苍筠，短项不肯锺罍群。","章绶黄篾差缁尘，肺肠桑落心昆仑。","始知其中殊陋貌，一点不受泥沙浑。","时从往古穷玄微，坐隅兀侧长相随。","送余醉乡谢胶扰，回头转觉人间小。"],"title":"千里丈蓄酒尊形状孛窣某酒后以短项翁目之不谓误中遂成佳号彦平功成二兄皆有褒咏可使韩子苍缩肩短项之句北面矣某不揆鄙拙勉强续貂幸诸丈斤斧之"}
