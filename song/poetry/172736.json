{"author":"南野","id":172736,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["湖山梦不到襄闱，六载沈酣一出迟。","渔子能言飞渡处，市翁亲见溃师时。","权臣贵戚戈相藉，北桨南樯风背驰。","事逐孤鸿今已矣，年年水落荻芽肥。"],"title":"过芜留咏"}
