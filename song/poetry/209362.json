{"author":"刘弇","id":209362,"strains":["平平仄平平，仄仄仄平平。","平平仄仄仄，平仄仄平平。","○平仄平仄，平仄仄平平。","平仄仄仄仄，平平仄平平。","仄仄仄仄平，仄仄仄○平。","平仄仄仄仄，仄平平平平。"],"paragraphs":["翩翩外黄儿，片玉驻青春。","鏖兵彼项籍，菅艾视吾民。","从容出谈笑，桑梓脱沉堙。","翻咄蹈海客，胡为苦逃秦。","射戟与弄丸，解粉竟劳神。","生子不蚤慧，惜哉襄城人。"],"title":"感寓二十首  其一四"}
