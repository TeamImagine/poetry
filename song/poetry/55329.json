{"author":"朱熹","id":55329,"strains":["仄仄平仄仄，平平仄平平。","平平仄平仄，仄仄平平平。","仄仄仄仄平，仄仄平平平。","仄平仄○仄，仄仄平○平。","仄仄仄○仄，平仄仄平平。","仄平仄仄仄，仄仄○平平。","仄○仄平平，仄仄平平平。","平○仄仄仄，平平仄平平。","平平平仄平，仄仄平平平。","仄仄平仄仄，平平○仄○。"],"paragraphs":["涧谷居永久，高情未云酬。","兹焉发天秘，始造寒岩幽。","上有茂树阴，下有清泉流。","结亭倚苍峭，凿磴穷嵌丘。","翠壁自屏立，青藓亦环周。","朅来憩永夏，凛若临清秋。","仰空韵笙竽，俯槛锵琳璆。","幽听一以会，悠然与神谋。","遐哉超世心，暇日聊娱忧。","笑问车马客，谁能淹此留。"],"title":"题吴公济风泉亭"}
