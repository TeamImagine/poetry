{"author":"李新","id":222980,"strains":["平平仄平平仄○仄仄仄平，平仄仄平平平仄仄仄仄仄。","仄仄仄○仄平仄，仄仄平平平仄仄。","仄平仄仄平仄平，仄仄仄○平仄仄。","仄平仄仄仄仄平，仄平仄仄平仄仄。","平平仄平平平仄，平仄平平仄平仄。","○平仄仄仄仄平，仄仄平平仄平仄。","平仄仄平仄○平，○○仄平平仄仄。"],"paragraphs":["清非太常而有三百六十斋，贫似庾郎而无二十七种菜。","日食万钱竟虚语，不糁藜羮时可再。","一杯潋滟翻绿波，作客不妨穷鼎鼐。","大儿咀嚼等太牢，小儿饮啜甘沆瀣。","青青染肠形于色，阿骛浑无食鱼态。","闻君亦有釡轑声，大本须烦一车载。","何苦厉声责妻孥，乘兴可能来访戴。"],"title":"送菜徐安叟"}
