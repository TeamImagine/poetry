{"author":"陈师道","id":213830,"strains":["平仄仄平仄，仄仄仄仄仄。","平仄平仄平，平平仄平仄。","仄平仄○仄，仄仄仄仄仄。","仄仄平仄平，平平平仄仄。","仄平平○○，仄平平仄仄。","平平○仄平，平仄仄平仄。","仄仄平仄仄，平○仄平仄。","平平仄仄○，仄仄仄仄仄。","仄仄仄平○，平平仄○仄。","仄平○○平，平仄○平仄。","平平平仄仄，仄仄○仄仄。","仄仄平仄平，平平仄平仄。"],"paragraphs":["同好共城郭，十日不一顾。","人事虽好乖，吾生亦多忤。","阖门对妻子，岁月不可度。","闭目宁用遮，停杯仍下箸。","独无区中缘，永怀岩下趣。","平生三径资，安得一朝具。","万里初历块，前驱告曛暮。","怀归属有思，弃世不待怒。","老境厌逶迟，人情费将护。","向来张长公，吾亦从兹去。","灯花频作喜，月色正可步。","预恐何水曹，明朝有新句。"],"title":"寒夜有怀晁无斁"}
