{"author":"陆游","id":40401,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["流汗沾衣不自支，庭中散发立多时。","乌乌画角凌风起，淡淡银河拂地垂。","浮玉闲游元自乐，浣花小筑亦何疑。","东归万里君知否，要了沧洲一段奇。"],"title":"庭中夜赋"}
