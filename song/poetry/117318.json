{"author":"释元肇","id":117318,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["顾我疏慵事事休，三间茅屋碧溪头。","喜添新竹当门碍，踏破苍苔怕客游。","菜叶不教随水去，松花应待及时收。","有时乘兴登皋望，上水舟冲下水舟。"],"title":"暮春"}
