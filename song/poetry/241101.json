{"author":"周紫芝","id":241101,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["毎日东风吹暗尘，小池幽树不成春。","妨他燕子关何事，折尽梅花最恼人。","愁里了知身是幻，老来惟与睡相亲。","去年湖水浑依旧，欲买扁舟钓白蘋。"],"title":"客舍春寒"}
