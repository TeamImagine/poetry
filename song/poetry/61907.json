{"author":"虞俦","id":61907,"strains":["仄仄平平仄仄平，平平平仄仄平平。","仄平平仄仄仄仄，平仄仄平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["种秫无多望岁穰，无功何日果还乡。","尚无彭泽五十亩，安得谪仙三万场。","挼穗昔闻今始见，拨醅未熟且先尝。","今年太岁还非酉，惭愧邻家仅得浆。"],"title":"绝市无糯旋挼青穗日熬以酿戏成"}
