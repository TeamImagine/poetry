{"author":"赵抃","id":101498,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["旧迹蒙君丽句夸，昔同峰顶蹑云霞。","逢秋谒寺留诗笔，薄暮归鞍照月华。","旋酌香醪浮瓮蚁，鬭烹新茗满瓯花。","心余更作儒官会，帐内诸生拥绛纱。"],"title":"次韵郑琰登睦州高峰塔"}
