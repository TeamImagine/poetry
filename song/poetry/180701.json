{"author":"王安石","id":180701,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东浮溪水渡长林，上坂回头一拊心。","已觉省烦非仲叔，安能养志似曾参。","忧伤遇事纷纷出，疾病乘虚亹亹侵。","未有半分求自赎，恐填沟壑更霑襟。"],"title":"初去临川"}
