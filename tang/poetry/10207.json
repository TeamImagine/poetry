{"author":"韩愈","id":10207,"strains":["仄仄平平仄，平平仄仄平。","平平平仄仄，平仄○平平。","仄仄平平○，平平仄仄平。","○平平仄仄，平仄仄平平。","○仄平平仄，平平仄仄平。","平平平仄仄，仄仄仄平平。","平仄平平仄，平平仄仄○。","平○平仄仄，平仄仄平平。","仄仄○平仄，平平仄仄平。","平平平仄仄，平仄仄平平。","仄仄○○仄，○平仄仄平。","仄平○仄仄，平仄仄平平。"],"paragraphs":["绛阙银河曙，东风右掖春。","官随名共美，花与思俱新。","绮陌朝游间，绫衾夜直频。","横门开日月，高阁切星辰。","庭变寒前草，天销霁后尘。","沟声通苑急，柳色压城匀。","纶綍谋猷盛，丹青步武亲。","芳菲含斧藻，光景畅形神。","傍砌看红药，巡池咏白蘋。","多情怀酒伴，余事作诗人。","倚玉难藏拙，吹竽久混真。","坐惭空自老，江海未还身。"],"title":"和席八十二韵"}
