{"author":"释道潜","id":203187,"strains":["平平仄平仄，平仄平平平。","平平仄仄平，仄仄平平○。","平平仄○平，平仄平仄平。","仄仄○仄平，平○仄平平。","仄平平平仄，仄仄○○平。","平仄仄平仄，仄平平仄○。","仄平仄仄仄，仄仄平平平。","平平仄平仄，仄仄平仄平。","平平仄仄仄，平仄平仄平。","仄平仄仄仄，仄仄○平平。","平平仄仄○，仄仄仄仄○。","仄平仄仄仄，平平仄平平。"],"paragraphs":["先公跨箕尾，摇曳旋天关。","于今二纪余，肯复来人间。","时时对遗编，仿佛窥一斑。","梦寐思见之，何从暂追攀。","迩来都城里，忽睹庭中兰。","方寸实惊喜，典刑斯可观。","抱疴一榻上，骨瘦清琅玕。","为余设幽几，气貌徐以宽。","微词落玉麈，文彩真孔鸾。","棣华惜未识，妙誉闻朝端。","先公德未泯，四海共仰叹。","愿言付百世，清风嗣门阑。"],"title":"赠欧阳季默承议"}
