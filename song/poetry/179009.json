{"author":"苏颂","id":179009,"strains":["仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","○平平仄仄，仄仄仄平平。","仄仄平平仄，平○仄仄平。","平平仄平○，仄仄仄○平。"],"paragraphs":["晓日清明霁，华林物色新。","诏颁慈惠宴，恩厚老成人。","衮冕三川客，杯觞四府臣。","献酬同饱德，恺乐尽含醇。","帝惜营丘去，民思尹氏均。","宸章一褒贲，道不愧如仁。"],"title":"恭和御制赐太师致仕文彦博五言六韵诗一首"}
