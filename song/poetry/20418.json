{"author":"李石","id":20418,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["山程趼足肯相从，未厌崎岖易道东。","二马仙风还旧观，六鳌香饵看新功。","北田夜诵披莲蘂，东阁春归折桂丛。","努力锦衣双拜手，寿杯堂上雪髯翁。"],"title":"又送马氏兄弟归彭门"}
