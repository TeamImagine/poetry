{"author":"郑侠","id":201117,"strains":["平○仄仄○仄平，仄仄仄仄平仄○。","仄○平平仄平仄，○仄仄仄平平平。","仄平平平仄平仄，仄仄仄仄平平平。","平平仄仄仄仄仄，仄平仄仄○平平。","平平仄仄仄仄仄，仄仄仄仄平平平。","平平仄仄仄平仄，仄仄仄仄平平平。","平平仄平仄仄仄，平仄平仄平平平。","仄平仄仄仄仄仄，仄仄仄仄平平○。","平平仄仄仄○仄，仄仄仄仄平平平。","平平平平仄平仄，仄仄仄仄平平平。","○平仄仄仄仄仄，仄仄仄○平平平。"],"paragraphs":["城中势利如聚蛙，聒聒鼓闹穷两衙。","忽闻携樽命真赏，如见地涌金莲花。","况兹危亭跨高爽，极目四顾穷天涯。","红蕖缭遶几数亩，盛妆翠盖相撑拏。","舆肩不换足已到，咫尺异彼穷幽遐。","居之自可换凡骨，不必饮露餐朝霞。","堂堂露衢不户牖，非此非彼无追赊。","幸时有酒共酩酊，不尔一啜先春茶。","楸枰小小较胜负，往往笑语成讙哗。","归来清风恐飘帽，月影已向西楼斜。","长舒两脚就枕簟，一觉已听清晨笳。"],"title":"次韵种道行衙赏莲花"}
