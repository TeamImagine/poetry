{"author":"宋祁","id":24170,"strains":["○仄○平仄，平平仄仄平。","仄平○仄仄，仄仄仄平平。","仄仄平平仄，○平仄仄平。","仄平○仄仄，平仄仄○平。","仄仄平平○，平平仄仄平。","仄平平仄仄，仄仄仄平平。","仄仄平平仄，平平仄仄○。","仄平平仄仄，仄仄仄平○。","仄仄平○仄，○平仄仄平。","仄○平仄仄，仄仄仄平平。"],"paragraphs":["胜具论终古，寻幽属政成。","待时藏磊落，得地鬭峥嵘。","锦驳苔文露，虹浮玉气明。","梦池分到影，窗岫让吟情。","乍恐翻湘燕，真疑刻汉鲸。","滴秋湖溜入，触晓寺云生。","紫汉仙机远，西陵客棹轻。","映花雕槛接，碍竹翠鞭横。","扣鼓非临岸，传书异谷城。","愿将侯鹊瑞，旦暮奉承平。"],"title":"咏石"}
