{"author":"令狐楚","id":9837,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，平仄仄平仄仄平。","平仄平平平仄仄，仄平平仄仄平平。"],"paragraphs":["柳营无事诣莲宫，步步犹疑是梦中。","劳役徒为万夫长，闲游曾与二人同。","凤鸾飞去仙巢在，龙象潜来讲席空。","松下花飞频伫立，一心千里忆梁公。"],"title":"游义兴寺寄上李逢吉相公"}
