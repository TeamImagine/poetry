{"author":"尤棐","id":77414,"strains":["○平仄仄仄，平平平仄平。","平平平仄仄，平平仄平平。","仄○○平仄，仄仄平平平。","仄平仄平仄，仄仄平仄平。","平○仄平仄，○平○平平。","仄平○仄○，仄平仄平平。"],"paragraphs":["长风卷急雨，萧条湖上来。","痴云低压树，雷霆助喧豗。","雨过了无迹，万物萌新荄。","化机本无滞，爽气先暗催。","披衣一延揽，中情其徘徊。","浩然观太空，薄言命尊罍。"],"title":"湖上命酒作"}
