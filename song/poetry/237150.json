{"author":"韩驹","id":237150,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["且向家山一笑懽，从来烈士直如弦。","君今振锡归千顷，我亦收身入两川。","短世惊人如掣电，浮云过眼亦飞烟。","何当与子超尘域，下视纷纷蚁磨旋。"],"title":"次韵参寥  其二"}
