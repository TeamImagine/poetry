{"author":"杨公远","id":151284,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄平平平。","仄平仄仄平平仄，仄仄平平仄仄平。"],"paragraphs":["几幅生绡扫麝煤，枯梢黏藓石封苔。","布成野水云山去，博得金章玉句来。","眉白自惭非我有，眼青多藉为侬开。","一经题品多增价，古锦光芒亦壮哉。"],"title":"康使君惠诗借韵谢"}
