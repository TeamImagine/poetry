{"author":"李贺","id":14028,"strains":["仄仄平仄平，平平平仄仄。","平○平仄仄，仄平平仄仄。","仄平平仄仄，仄仄平平仄。","仄平平仄○，平平平○仄。","平平平平仄，仄仄仄平仄。","仄仄仄平平，平平○仄仄。"],"paragraphs":["杂杂胡马尘，森森边士戟。","天教胡马战，晓云皆血色。","妇人携汉卒，箭箙囊巾帼。","不惭金印重，踉蹡腰鞬力。","恂恂乡门老，昨夜试锋镝。","走马遣书勋，谁能分粉墨。"],"title":"感讽六首 三"}
