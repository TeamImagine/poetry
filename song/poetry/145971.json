{"author":"释行海","id":145971,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["一年风景两逢新，老去情怀最惜春。","未有鸧鹒传好语，岂无蛱蝶报芳辰。","花林淑气蒸香蔼，柳岸游丝惹麹尘。","今日晴明聊引兴，倚楼翻作望乡人。"],"title":"戊辰闰正月书怀  其一"}
