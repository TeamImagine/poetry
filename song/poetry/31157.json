{"author":"洪迈","id":31157,"strains":["仄平仄平平，平仄平仄平。","仄平仄平仄，平仄平仄○。","○○仄平平，平平仄平平。","仄仄仄仄○，仄仄仄仄平。","平平仄平平，平仄仄平平。","○○平平仄，仄仄平仄平。","仄平平仄○，平平仄○平。","仄仄仄平仄，平仄平仄平。","○仄仄平平，仄仄仄平平。"],"paragraphs":["道人舍幽居，谁管溪上云。","此身白云耳，遑暇南北分。","颇闻妙香山，天花雨缤纭。","宴坐丈室间，历乱旧衲纹。","山前路悠悠，山后水沄沄。","应观川途客，念我奔走勤。","岂无香火缘，他年往相群。","饱食跛铛饭，稀摘幽涧芹。","当令枕花台，白社掩前薰。"],"title":"送禅师往妙香寺元住云溪"}
