{"author":"赵蕃","id":73600,"strains":["仄平平平平，仄仄平○仄。","平平仄仄平，○○仄○仄。","○平平仄仄，○仄仄平仄。","平○平仄仄，平平平仄仄。","平平仄仄仄，平平平仄仄。","仄平仄平仄，平仄仄仄仄。","平平平平仄，仄仄仄仄仄。","仄仄仄平平，平平仄仄仄。"],"paragraphs":["雨来山为昏，雨罢山如洗。","秋风欻已高，长空澹如水。","其谁知此乐，胜处属幽子。","登临无所诣，溪楼成徙倚。","沙鸥意气逸，冲烟栖复起。","是身困覉束，沿戏直愧尔。","平生耽佳句，此癖殆至死。","得酒忽诗成，颓然自醒醉。"],"title":"闰七月五日雨中记所见"}
