{"author":"崔敦礼","id":30094,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["催花腰鼓彻凉州，午枕惊回蚁梦侯。","赖有江山余古意，可教诗酒负春游。","登亭举酒休论晋，借箸成功合继留。","慷慨浩歌风日暖，万山佳处接吴头。"],"title":"再次韵一首"}
