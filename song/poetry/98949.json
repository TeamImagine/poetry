{"author":"华岳","id":98949,"strains":["仄平仄仄仄平平，仄仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["社风吹迸雨前枝，正是施工北苑时。","小胯未封才入盝，短枪初拆半含旗。","一盆腊雪分龙井，万杵春雷入凤池。","见说贡余山似积，小煎还肯换新诗。"],"title":"寄范茂卿"}
