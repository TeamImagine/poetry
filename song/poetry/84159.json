{"author":"任希夷","id":84159,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["芝房羽驾备通宵，昧爽天兴辇路遥。","原庙出游卑汉祀，太清先献踵唐朝。","冕旒穆穆升前殿，钟石锵锵达九霄。","谬忝侍臣分奏告，嘉觞肃荐遍宗祧。"],"title":"明堂庆成五首  其二"}
