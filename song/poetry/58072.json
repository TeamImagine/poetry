{"author":"张栻","id":58072,"strains":["平仄仄平仄，仄仄仄仄平。","仄平平平平，○仄仄仄平。","平平仄仄○，仄仄○平平。","仄仄平仄平，平平仄○平。","平○平平仄，仄平仄仄平。","仄仄仄平平，仄○仄平平。","仄仄平平仄，仄仄平平平。","○平仄仄平，○仄仄仄仄。","仄仄仄仄仄，仄仄平仄平。","○平平平仄，仄平仄平平。"],"paragraphs":["吾党有佳士，寡欲自日休。","眷言平生心，从我万里游。","披云度岭峤，犯雪临江流。","顾我无定踪，飘然若轻鸥。","兹行虽云远，所忻近故丘。","况得与君俱，岂患寡朋俦。","有酒君为饮，有句君能酬。","如何舍我归，颇亦念此不。","我老百念冷，独有谋道忧。","临岐无他祝，简编细研求。"],"title":"正甫还长沙复用斜川日和陶韵为别"}
