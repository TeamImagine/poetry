{"author":"孙应时","id":82390,"strains":["仄平仄仄仄平平，仄仄仄平仄仄平。","仄仄平平仄平仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，平平平仄仄平平。"],"paragraphs":["偶然姓字齿乡评，若误旁人问弟兄。","五斗还来作邻社，一杯真此定宗盟。","公怀荦荦英雄事，我独区区丘壑情。","便看蛟龙擘云起，何由鸿雁作行鸣。"],"title":"赠桐庐孙令"}
