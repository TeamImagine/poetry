{"author":"刘克庄","id":111072,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["向来参请遍诸方，恍惚如痴亦似狂。","雪与膝平犹未退，斤从鼻过了无伤。","拈花弟子知谁悟，撼树群儿不自量。","极欲为君露消息，天寒日短话头长。"],"title":"送叶士岩二首  其二"}
