{"author":"汪藻","id":236767,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["早冠清朝玉笋班，忽乘归兴拂衣闲。","聊将诗酒关心地，尽占江湖在眼山。","人坐数州空翠下，月行万顷水云间。","当时范蠡曾知此，那得扁舟去不还。"],"title":"横山堂二首  其一"}
