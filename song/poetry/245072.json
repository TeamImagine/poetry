{"author":"綦崇礼","id":245072,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["社稷功名不自贤，小园卜筑赏闲年。","脱遗富贵还身外，收拾芳菲寓目前。","未息烟尘劳瞩望，莫孤风月且留连。","一时赋咏多奇作，江汉崧髙好共编。"],"title":"佚老堂为丞相文安公作  其一"}
