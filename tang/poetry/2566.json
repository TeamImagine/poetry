{"author":"李晔","id":2566,"strains":["平仄仄平平，平平仄仄平。","仄平平仄○，平平仄平平。","仄仄平平仄，平平仄仄平。","平平平仄仄，仄仄仄平○。","仄仄○平仄，平平仄仄○。","平平○仄仄，平仄仄○○。"],"paragraphs":["华省秘仙踪，高堂露瓦松。","叶因春后长，花为雨来浓。","影混鸳鸯色，光含翡翠容。","天然斯所寄，地势太无从。","接栋临双阙，连甍近九重。","宁知深涧底，霜雪岁兼封。"],"title":"尚书都堂瓦松"}
