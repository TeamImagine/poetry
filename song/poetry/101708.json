{"author":"赵抃","id":101708,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五月炎方祲气浮，贼锋残忍入康州。","肯抛孤垒偷生去，誓御群蛮竟死休。","没世不名贤者耻，长年为辱古人羞。","嗟嗟潜叔今何恨，愤血忠魂劲草秋。"],"title":"哭康守赵师旦"}
