{"author":"袁燮","id":77218,"strains":["仄仄仄仄平，仄平平平平。","平平仄○仄，仄平仄仄平。","仄平○仄○，仄仄平平○。","仄平仄仄仄，仄仄平平平。","○平仄平仄，仄仄仄○平。","平仄仄平仄，平仄○平平。","仄仄仄○仄，平平平仄平。","仄平仄平平，仄仄平仄平。","平平仄○仄，平仄平仄平。","仄仄仄仄平，仄仄仄仄平。"],"paragraphs":["野性与俗违，澹然都无营。","窗前水苍玉，未能独忘情。","对之三伏中，爽气高秋横。","数竿亦已好，况此繁阴成。","中虚洞无物，节劲老更清。","霜雪自凌厉，柯叶长敷荣。","物意有相合，人心原自明。","僻居寡朋侪，命汝为友生。","虽无切磋语，而有清越声。","入耳久亦佳，此意不可名。"],"title":"咏竹二首  其二"}
