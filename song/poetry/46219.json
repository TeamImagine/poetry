{"author":"梅尧臣","id":46219,"strains":["仄平平仄平，仄仄仄平仄。","○平平仄平，平平仄平仄。","仄仄仄平平，仄平平仄○。","仄仄仄仄平，仄平平仄仄。","仄平仄○平，仄平仄○平。","仄仄平仄仄，平仄平仄仄。","平平仄仄平，仄仄○仄仄。","平平○平平，○仄仄仄仄。","平仄仄仄○，仄平仄仄仄。","仄平仄平平，仄仄仄○仄。","平仄平○平，仄仄平仄仄。","○平仄仄平，○仄平仄仄。"],"paragraphs":["曰山何必高，要在出云雨。","昭亭非峻峰，雄雄若蹲虎。","旱岁一来祠，霈然随沥酤。","有草牧尔牛，有薪资尔斧。","有溪出其阴，有潭在其坞。","兽则獾与貉，鱼则鲂与𫚈。","山雏水羽声，下上相杂伍。","呼名如谦恭，号叫若怒侮。","崖竹或节疏，岭松或复腐。","巨蜂结层房，养子窟深土。","何事山中人，采以为市贾。","其容固已多，其忍吾未取。"],"title":"昭亭山"}
