{"author":"方岳","id":127243,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山居未省佩弦韦，紧闭柴扉不问谁。","自钓鳜鱼西塞雨，久盟猿鹤北山移。","古今不遇岂惟我，宇宙无穷付与诗。","直道背时宁敢尔，白云深处要耘芝。"],"title":"次韵费司法  其二"}
