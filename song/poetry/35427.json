{"author":"梅尧臣","id":35427,"strains":["平平仄仄仄，平仄仄仄仄。","平仄仄仄平，平仄平平仄。","平平○仄仄，仄仄平平仄。","仄○仄平平，仄仄平平仄。","仄平仄仄平，平仄平仄仄。","仄仄仄平仄，平平仄平仄。","仄平平仄平，仄仄平仄仄。","仄仄平仄平，平平仄仄仄。","平仄仄仄平，仄○平平仄。","平平仄平平，仄仄平平仄。","平平仄平仄，平仄仄平○。","仄仄平仄平，平平仄平仄。"],"paragraphs":["春雷未出地，南土物尚冻。","呼噪助发生，萌颖强抽{艹/共}。","团为苍玉璧，隠起双飞凤。","独应近臣颁，岂得常寮共。","顾兹实贱贫，何以叨赠贡。","石碾破微绿，山泉贮寒洞。","味余喉舌甘，色薄牛马湩。","陆氏经不经，周公梦不梦。","云脚俗所珍，鸟觜夸仍众。","常常滥杯瓯，草草盈罂瓮。","宁知有奇品，圭角百金中。","秘惜谁可邀，虚斋对禽哢。"],"title":"宋著作寄凤茶"}
