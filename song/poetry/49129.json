{"author":"杨万里","id":49129,"strains":["平仄仄仄平，仄仄仄仄仄。","平平平仄平，仄仄平平仄。","平平仄平平，仄仄仄平仄。","平○平平平，仄仄平平仄。","平平仄仄仄，仄仄仄平仄。","平平仄平平，仄仄仄仄仄。","仄仄○平○，平平仄○仄。","○仄平仄仄，平平仄平仄。","仄仄仄仄平，仄仄仄平仄。","○平仄平仄，仄仄平仄仄。","平仄仄仄仄，平平仄平仄。","○○平平平，仄仄仄仄仄。","仄仄平仄○，仄仄仄○仄。","仄平仄仄○，平仄仄平仄。","仄平仄仄平，仄仄仄○仄。","平平平平平，仄仄仄仄仄。","仄仄仄仄仄，仄仄平仄仄。"],"paragraphs":["明发望远山，一一粲可数。","幽人萌望心，便被山灵妒。","逡巡出神通，变化足惊怖。","初将兜罗绵，擘作霏微絮。","周遭裹世界，仰视失天宇。","高悬赤瑛盘，不计丈尺许。","下照空蒙间，红光贯轻素。","中有人物影，纷纭竞来去。","亦各有所持，莫辨是何具。","犹嫌未奇怪，别出奇怪处。","珠立一路幢，瑶森四山树。","横空金桥梁，拔地玉窣堵。","骇目方谛观，卷地急收去。","恍疑刮眼膜，依旧认山路。","那知幻与真，不记梦兼寤。","神游峨眉山，诳俗笑佛祖。","笑诳却被诳，佛祖还笑汝。"],"title":"初晓明朗忽然雾起已而日出光景奇怪"}
