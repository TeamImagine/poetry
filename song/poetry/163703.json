{"author":"于石","id":163703,"strains":["仄平平平仄，平平仄平仄。","仄平仄仄平，仄仄○仄仄。","平平仄平仄，仄仄仄平仄。","仄仄仄平平，仄仄仄平仄。","平仄仄仄平，平仄○平仄。","平平仄平仄，平平仄仄仄。","仄仄平仄平，仄仄○平仄。","仄仄仄平平，平平平平仄。","仄仄平仄○，仄仄○仄仄。","仄仄平仄仄，平仄平平仄。"],"paragraphs":["士之生斯世，身穷志弥笃。","不惟气浩然，亦是敦薄俗。","渊明晋高士，志岂在微禄。","不以进为荣，不以退为辱。","云出鸟倦还，吾亦从吾欲。","南山岂无豆，东篱亦有菊。","日与田父游，气象和而肃。","一枕北窗风，红尘任奔逐。","起视天壤间，四海空两目。","但愿樽有酒，宁顾瓶无粟。"],"title":"次韵刘和德赋渊明"}
