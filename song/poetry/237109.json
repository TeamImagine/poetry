{"author":"韩驹","id":237109,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["当年贤路杂薫莸，叹息诸公善自谋。","今日在前皆鼎镬，后来知我独春秋。","海边已击师襄磬，湖上新逢范蠡舟。","惟有书生最无事，不妨挟册更西游。"],"title":"上泰州使君陈莹中"}
