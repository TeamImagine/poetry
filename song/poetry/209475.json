{"author":"刘弇","id":209475,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["风酣雨软袅檐丝，端负吾人痛饮师。","使者岭梅传信远，王孙芳草怨归迟。","酿成紫府无端梦，开到朱栏第几枝。","欲问东君挽流转，颠狂好在曲江诗。"],"title":"试院次韵奉酬赵达夫记室惜春之什  其一"}
