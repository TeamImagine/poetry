{"author":"陆游","id":34333,"strains":["仄平仄仄平仄仄，仄仄平平平仄仄。","平平仄仄平仄仄，仄仄平平仄平仄。","平平仄仄仄仄○，仄平○仄仄仄平。","仄平仄仄仄仄仄，仄仄平仄平平平。","平平平平平仄仄，仄仄平○仄平仄。","仄平仄仄平仄平，仄仄仄平○仄仄。","平平平仄平○○，仄平○仄仄仄平。","平平平仄仄平○，○仄仄○平仄平。"],"paragraphs":["放翁久矣无此客，闯户儿童皆动色。","寒泉不食人暍死，素绠银瓶我心恻。","千金易得一士难，晚途淹泊眼愈寒。","岂知一旦乃见子，杰语豪笔无僧酸。","门前清溪天作底，细细风吹縠纹起。","倚栏一笑谁得知，爱子数诗如此水。","江湖安得常相从，浩歌相踏卧短篷。","功名渠自有人了，留我镜中双颊红。"],"title":"寄仗锡平老借用其听琴诗韵"}
