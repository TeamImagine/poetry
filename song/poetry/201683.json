{"author":"彭汝砺","id":201683,"strains":["仄仄仄平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["不见大夫行五年，渡淮欲见泪潺湲。","忧怀荏苒今衰矣，仕宦迟回亦偶然。","眼看飞云难自定，身随去鸟拟争先。","更鞭驽马登横岭，即借长桥济大川。"],"title":"将及下蔡寄仲求"}
