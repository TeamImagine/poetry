{"author":"郑刚中","id":252131,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["宝函重锁环金密，册椟双盘带锦斜。","长乐春风迎母后，未央和气集皇家。","帘垂禁卫收黄伞，礼毕天仙下玉华。","班退笙镛犹在耳，五弦歌舜未须夸。"],"title":"谭胜仲卿有册宝礼成新句用韵和呈"}
