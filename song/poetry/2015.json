{"author":"胡宿","id":2015,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绛蕊层层吐翠罗，水妃冠重晓峨峨。","应嫌菖本开花少，却斗榴房著子多。","含露自知芳意在，偃风无奈落英何。","更怜玉骨藏深怨，暗结千丝在绿波。"],"title":"千叶瑞荷花"}
