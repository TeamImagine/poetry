{"author":"李新","id":222892,"strains":["仄平仄平平，平仄平仄平。","平平仄平仄，平仄平○平。","平平仄仄平，仄平仄平平。","平○仄仄平，○仄平平平。","平仄仄仄仄，仄仄平平平。","平平○仄仄，仄仄平○平。","仄仄仄仄平，平平仄○平。","平平仄平仄，仄平仄平平。","平平仄平仄，仄仄平仄平。","仄平平仄平，仄平仄仄平。","平仄仄平仄，平平仄○平。","仄平仄平仄，仄仄平平平。","平○平平平，仄平仄平平。"],"paragraphs":["耀灵浴虞渊，光属朝夕池。","氤氲满寰宇，幽草无闲枝。","岷山玉岭花，寸根武陵西。","寒摇塞北霜，疏影何葳蕤。","春意已浩荡，造物夫何为。","烟条凝渌雨，缬彩红参差。","下有濯锦泉，清泠鉴毫厘。","佳人古西子，徬徨水之湄。","兰苕采朝露，佩服良所宜。","凛然冰雪颜，效嚬那可希。","江国日云莫，无媒鬓如丝。","愿言配君子，独立无言蹊。","谁献常山根，与之植龙墀。"],"title":"送刘前谿"}
