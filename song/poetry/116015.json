{"author":"刘克庄","id":116015,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["四十年前忝此除，偶因诗祸免题舆。","故交反眼炎凉异，岁月惊心露电如。","衔内条冰疑有欠，镜中须雪摘无余。","南州剩有随阳雁，若比江湖易寄书。"],"title":"送子敬赴潮倅七言二首  其一"}
