{"author":"巩丰","id":77941,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["静观群动亦劳哉，岂独吾为旅食催。","鸡唱未圆天已晓，蛙鸣初散雨还来。","清和入序殊无暑，小满先时政有雷。","酒贱茶饶新面熟，不妨乘兴且徘徊。"],"title":"晨征"}
