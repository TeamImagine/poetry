{"author":"李咸用","id":29697,"strains":["平平仄仄平仄平，平平仄仄平平平。","○平仄仄平仄平，平○仄仄平平仄。","仄仄仄平仄仄仄，平平仄仄平平仄。","平平仄仄○平平，○平仄仄平平仄。","平平仄仄平仄仄，○仄平平仄平仄。","仄仄仄平平仄平，平平仄平平○仄。"],"paragraphs":["幽人不喜凡草生，秋锄𣃁得寒青青。","庭闲土瘦根脚狞，风摇雨拂精神醒。","短影月斜不满尺，清声细入鸣蛩翼。","天人戏剪苍龙髯，参差簇在瑶堦侧。","金精水鬼欺不得，长与东皇逞颜色。","劲节暂因君子移，贞心不为麻中直。"],"title":"小松歌"}
