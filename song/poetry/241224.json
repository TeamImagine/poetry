{"author":"周紫芝","id":241224,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["知公直节自当年，终不留衣与大颠。","胸次已能呑梦泽，功名宁复愧燕然。","登车莫厌尘吹帽，移棹应思水拍天。","归去交游如问我，为言百事老俱捐。"],"title":"彦恢被旨使京西将归待次用前韵送别因呈乡里亲旧"}
