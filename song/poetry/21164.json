{"author":"晁公溯","id":21164,"strains":["○平平仄仄，平仄仄○○。","仄仄仄平仄，仄平平仄平。","仄平平仄仄，平仄仄平平。","仄仄仄平仄，○平平仄○。","仄仄仄平仄，仄平平仄平。","仄平平仄仄，平仄仄平平。","平仄平平仄，平平仄仄平。","仄○平仄仄，○平仄平平。"],"paragraphs":["闲居何不乐，非愿世兼收。","利乃庶人意，道惟君子忧。","野花开北陌，官酒酌东楼。","故里有书至，应言无久留。","此去即乡党，子宁无友生。","不堪今日别，真见故人情。","杯覆葵花小，尊倾竹叶清。","送行须尽醉，兼为破愁城。"],"title":"师伯浑以诗告别次韵"}
