{"author":"张表臣","id":249530,"strains":["仄仄仄平仄仄平，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。"],"paragraphs":["白鸽潜来入紫槽，朱鸾飞去唳青霄。","江边塞上情何限，瀛府霓裳曲再调。","漫道灵妃鼓瑶瑟，虚传仙子弄云璈。","小怜破得春风恨，何似今宵月正高。"],"title":"琵琶"}
