{"author":"李昭象","id":32648,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["高敞吟轩近钓湾，尘中来似出人间。","若教明月休生桂，应得危时共掩关。","春酒夜棋难放客，短篱疏竹不遮山。","莫夸恬淡胜荣禄，雁引行高未许闲。"],"title":"题顾正字谿居"}
