{"author":"葛胜仲","id":230749,"strains":["平平仄仄仄仄仄，仄仄平平平仄仄。","仄○平仄平仄仄，仄平仄仄平平仄。","平平平仄平平平，仄平平仄平平平。","平平仄仄平仄仄，仄平平仄平平平。","仄平平仄仄平仄，平平仄仄平仄仄。","○平仄仄平○仄，○仄平平仄仄仄。","平平平仄仄平平，仄仄平平平仄平。","仄仄○平○仄仄，平○○仄平平仄。"],"paragraphs":["人言不饮第一策，况我携贫来作客。","破衣任笑频见肘，断鞋不办时新屐。","公材公望非丁潭，世人谁许瞻岩岩。","豺狼满道生理窄，立锥方卜南山南。","十年丘壑几成癖，澄怀坐想真历历。","难希蒋诩开三径，且学陈蕃事一室。","时危花柳自村村，未害含饴仍弄孙。","淡饭且安禅悦食，储钱更买奇礓石。"],"title":"道祖见和复赋一首"}
