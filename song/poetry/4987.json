{"author":"释正觉","id":4987,"strains":["平平仄仄仄平平，平仄平平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["烧痕笋蕨富登春，谁解看承庵内人。","天供异华功未尽，龙吟枯木病难泯。","夜禅终作寒蝉蜕，昼卧何妨倦鸟伸。","后日重来勘诸祖，阿谁钩上赤梢鳞。"],"title":"送嵩上人住庵  其三"}
