{"author":"李之仪","id":205311,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["桑柘丘墟辇路长，景阳依旧在山阳。","石标官品名常在，井记胭脂迹半荒。","吊古漫劳兴感慨，寄怀聊以共彷徉。","相看等是未推枕，何日同惊梦后粱。"],"title":"同子椿游三品石诗井寻三阁故基久之因以次韵"}
