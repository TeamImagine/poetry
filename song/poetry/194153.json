{"author":"苏轼","id":194153,"strains":["平平仄仄○仄仄，平○仄平○仄仄。","○○仄仄仄平平，仄仄平平仄平仄。","仄仄仄仄仄○仄，仄仄○平平仄仄。","平平仄仄○仄仄，平仄平平仄平仄。","平平平仄仄平仄，仄仄平平仄平仄。","仄平仄仄仄○平，平平仄仄○平仄。"],"paragraphs":["黄鸡啄蝎如啄黍，窗间守宫称蝎虎。","暗中缴尾伺飞虫，巧捷功夫在腰膂。","跂跂脉脉善缘壁，陋质从来谁比数。","今年岁旱号蜥蜴，狂走儿童闹歌舞。","能衔渠水作冰雹，便向蛟龙觅云雨。","守宫努力搏苍蝇，明年岁旱当求汝。"],"title":"蝎虎"}
