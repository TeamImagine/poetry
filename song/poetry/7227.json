{"author":"王之道","id":7227,"strains":["○平仄仄○平仄，仄仄平平平仄仄。","仄平仄仄仄平仄，仄仄○平仄平仄。","仄平仄仄平平平，平平仄仄平平平。","平平仄仄平仄仄，仄仄仄仄平平平。","平仄平仄平○○，仄平○仄平平仄。","仄○仄仄仄仄仄，仄○平平仄平仄。","○平仄仄○○仄，仄仄○平仄平仄。","平平平仄仄○平，平仄○平仄平仄。","仄平平平仄仄仄，仄仄平平平仄仄。","平○仄仄仄○平，仄仄平平仄平仄。"],"paragraphs":["长堤十里荷花雨，隠约尘头南去路。","故人恋恋不能忘，又遣长须寄新语。","锦嚢玉轴纒朱丝，开缄恍觉云烟飞。","青山未许松柏老，绿野会致牛羊肥。","嗟予衰滞烦訾相，十年相对江湖上。","苦吟猛省爆鸭脚，剧论旋惊烂熊掌。","分携令我重回首，日月漂流易成久。","因风频寄数行书，毋蹈从前作诗痩。","比邻先生倦不出，德齿俱尊时第一。","何妨杖屦日过逢，白酒黄鸡醉秋色。"],"title":"次韵袁望回见赠兼简杨德润"}
