{"author":"吕温","id":11731,"strains":["平平平平平，仄仄仄平平。","○○○平仄，仄仄平仄平。","仄仄平仄平，平平仄平平。","仄平○平仄，仄仄○平平。","仄仄平仄平，平仄仄平平。","仄仄平平平，平平平平平。","平平仄○仄，仄仄平平平。"],"paragraphs":["微风生青蘋，习习出金塘。","轻摇深林翠，静猎幽径芳。","掩抑时未来，鸿毛亦无伤。","一朝乘严气，万里号清霜。","北走摧邓林，东去落扶桑。","扫却垂天云，澄清无私光。","悠然返空寂，晏海通舟航。"],"title":"风咏"}
