{"author":"吕声之","id":93256,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["多君养就大椿年，便腹诗书昼欲眠。","绛阙当年名藉甚，白云他日迹飘然。","千军笔扫人谁敌，九转丹成世莫传。","倦眼功名旁袖手，剩看月露出新篇。"],"title":"谢石主簿和章"}
