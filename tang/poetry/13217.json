{"author":"孟郊","id":13217,"strains":["○仄仄仄平，○仄仄平平。","仄仄仄仄仄，仄仄平平平。","仄平仄仄仄，○平仄仄平。","仄平仄平仄，仄仄平平平。","仄平仄平平，平仄仄仄平。","仄平仄平平，平仄仄仄○。","仄仄平仄平，仄仄○仄○。","仄仄○仄仄，仄仄平仄○。","仄仄仄平平，平平○仄平。"],"paragraphs":["三峡一线天，三峡万绳泉。","上仄碎日月，下掣狂漪涟。","破魂一两点，凝幽数百年。","峡晖不停午，峡险多饥涎。","树根锁枯棺，孤骨袅袅悬。","树枝哭霜栖，哀韵杳杳鲜。","逐客零落肠，到此汤火煎。","性命如纺绩，道路随索缘。","奠泪吊波灵，波灵将闪然。"],"title":"峡哀 三"}
