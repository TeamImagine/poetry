{"author":"刘祎之","id":12881,"strains":["仄仄○平仄，平平仄仄平。","仄○平仄仄，仄仄仄平平。","平仄平平仄，平平仄仄平。","平仄平平仄，平○仄仄平。","平平仄仄仄，○仄仄平平。","仄仄平平仄，○平平仄○。"],"paragraphs":["帝圃疏金阙，仙台驻玉銮。","野分鸣鸑岫，路接宝鸡坛。","林树千霜积，山宫四序寒。","蝉急知秋早，莺疏觉夏阑。","怡神紫气外，凝睇白云端。","舜海词波发，空惊游圣难。"],"title":"九成宫秋初应诏"}
