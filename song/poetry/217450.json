{"author":"张耒","id":217450,"strains":["仄仄仄○仄，仄仄平仄平。","平平仄平仄，仄仄仄平平。","平平仄仄仄，仄仄平平○。","仄仄仄仄仄，平平仄○平。","平○仄仄平，平○仄○平。","平平平仄仄，仄仄仄平平。","平仄仄平平，仄平平仄平。","仄仄仄平仄，仄平○仄仄。"],"paragraphs":["夜静四听绝，蟋蟀鸣我堂。","知时尔虽早，啧啧竟何伤。","西风肃万木，百物皆摧藏。","尔岂不自得，悲鸣诉中肠。","寒衣已在椸，纨扇委空床。","豳诗嗟妇子，入处谨风霜。","而我独何成，远游悲异乡。","出处两无策，感时空慨慷。"],"title":"秋怀十首  其三"}
