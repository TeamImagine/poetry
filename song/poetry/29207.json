{"author":"韩元吉","id":29207,"strains":["平平仄平平，仄仄仄○仄。","○平仄仄平，仄仄仄平仄。","○平仄○○，○仄仄平仄。","仄平仄○仄，平仄仄平仄。","平平平仄仄，平仄平仄仄。","○平仄平平，仄仄仄平仄。"],"paragraphs":["高岩跨层巅，一径入苍翠。","三休彻上头，却立睨平地。","当年宝藏兴，中夜出光气。","至今石缝裂，篝火尚能记。","盈虚谁可测，开阖神自秘。","空房有残僧，骨冷夜无寐。"],"title":"南涧  其二"}
