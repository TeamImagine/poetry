{"author":"楼钥","id":67454,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄平平仄。","平平仄仄平平仄，仄仄平平仄仄平。"],"paragraphs":["风际端宜鹢退飞，青云高处有危机。","屡遮西日成何事，几向东风咏式微。","塞马云何真是福，鲈鱼正不为知几。","休论五马人生贵，且奉潘舆得赋归。"],"title":"余丐郡得婺以诗相迎次韵"}
