{"author":"曾几","id":248932,"strains":["平平平仄仄，仄仄仄○平。","○○仄仄仄，平仄○平平。","平平仄平仄，仄仄平○平。","○仄仄○仄，平平仄平平。","平平平仄仄，○仄仄仄○。","仄平仄仄平，仄仄平平○。","仄○仄平仄，仄仄平平平。","仄平平平仄，仄仄平平平。","仄仄仄平仄，仄平仄平平。","平平平平平，○仄○仄○。"],"paragraphs":["僧窗谁与晤，有竹两三竿。","栽培费老手，方法传多端。","朝朝问无恙，暮暮愁其干。","调护阅三载，今年遽雕残。","芭蕉虽小草，长大不作难。","一身菡萏然，万窍玲珑间。","满中贮春水，烈日何能干。","以兹阴凉叶，代彼青琅玕。","但恐质柔脆，不堪岁祁寒。","人生无牢强，当作如是观。"],"title":"种芭蕉"}
