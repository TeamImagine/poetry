{"author":"苏轼","id":194950,"strains":["○平平平仄，平仄仄仄仄。","平平○○平，仄仄仄平仄。","平平平仄仄，平仄平仄仄。","仄○○平平，平仄○仄仄。","平平仄平仄，仄仄○仄仄。","仄平平仄仄，仄仄平平仄。","平○平仄○，平仄仄仄仄。","仄○平仄仄，平○仄仄○。","仄平○仄仄，仄仄仄平仄。","○平仄仄平，仄○平平仄。"],"paragraphs":["茶为西南病，岷俗记二李。","何人折其锋，矫矫六君子。","君家尤出力，流落初坐此。","谓当收桑榆，华发看剑履。","胡为犯风雪，岁晚行未已。","念归诚得计，顾自为谋耳。","吾闻江汉间，疮痏有未起。","莫轻龚遂老，君王付尺棰。","召还当有诏，挽袖谢邻里。","犹堪作水衡，供张园林美。"],"title":"送周朝议守汉州"}
