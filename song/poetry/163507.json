{"author":"萧璩","id":163507,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["璧月歌残铁骑围，银涛风急鹢舟飞。","海山运并随鳌尽，城郭身今化鹤归。","琴怨诗愁春一雨，江南渭北泪双霏。","与君厌听桑田语，一笑游丝罥落晖。"],"title":"题汪水云诗卷"}
