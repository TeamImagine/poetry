{"author":"刘子翚","id":15219,"strains":["仄仄平平平，仄仄平平○。","平平仄仄平，平平仄○仄。","平平平○仄，仄仄平平仄。","平平平仄○，仄仄平平仄。","平平仄平仄，仄仄○仄仄。","平平平仄平，仄仄平平仄。","平○仄平仄，仄仄平仄仄。","平○平仄平，仄仄○仄仄。","仄○平○平，仄仄平平○。","仄平平仄○，仄仄平平仄。","平○仄仄平，仄仄平仄仄。","○平仄仄○，仄仄平○仄。","平平仄○平，平平仄平仄。"],"paragraphs":["夜梦鄱江清，晓踏鄱阳县。","云涛着眼新，还疑梦中见。","寒声彭蠡合，冻色庐峰现。","时方冬气深，水缩川原变。","连沙突堆阜，派港分组练。","萧萧蓬鬓风，瑟瑟葭丛霰。","奇观信幽绝，领略殊未遍。","何当烟艇高，载我行镜面。","二难今胜流，爱客移清燕。","饮酣生泰和，语妙融交战。","衰迟百不堪，一快天与便。","回筇晚霁中，路压沧浪转。","波光似留人，随裾荡华绚。"],"title":"同汪正夫行夫望鄱江"}
