{"author":"赵嘏","id":24343,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["佐幕才多始拜侯，一门清贵动神州。","霜蹄晓驻秦云断，野斾晴翻郢树秋。","几处尘生随候骑，半江帆尽见分流。","大冯罢相吟诗地，莫惜频登白雪楼。"],"title":"送令狐郎中赴郢州"}
