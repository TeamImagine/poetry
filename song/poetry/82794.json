{"author":"刘过","id":82794,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["精神凋耗鬓毛衰，劫火光中第几回。","无可奈何教老去，有时猛省忽愁来。","师崇道学原非伪，客寄苏州却类呆。","明日重阳又佳节，得钱且醉菊花杯。"],"title":"自述  其二"}
