{"author":"张扩","id":234157,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄仄平平仄平。","平仄仄平平仄仄，仄平仄仄仄平平。"],"paragraphs":["腹中图史自纷纶，况有新文似过秦。","犹访汲书真好事，谬怜野鹜定痴人。","补亡疑是君过计，就读未妨吾卜邻。","他日两家俱外府，断编遗简得终身。"],"title":"顾景蕃以诗乞西汉书于子公子公以奏议唐鉴遗之戏次其韵"}
