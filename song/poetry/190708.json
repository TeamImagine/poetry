{"author":"韦骧","id":190708,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["谯门南向是狼山，车马朝行意思寛。","风散落花红糁糁，日随飞盖翠团团。","望穷沧海尘寰小，坐逼空岩昼景寒。","三伏生秋有余地，无人画与雍州看。"],"title":"和潘倅通甫游狼山寺三首  其三"}
