{"author":"欧阳修","id":79499,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["谁言颍水似潇湘，一笑相逢乐未央。","岁晚君尤耐霜雪，兴阑吾欲返耕桑。","铜槽旋压清樽美，玉麈闲挥白日长。","豫约诗筒屡来往，两州鸡犬接封疆。"],"title":"奉答子履学士见赠之作"}
