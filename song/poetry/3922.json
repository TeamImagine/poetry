{"author":"苏籀","id":3922,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["从班有子莳陔兰，三贵相承德齿官。","政理庭闱贻济美，暄凉枕席问平安。","箕裘桑梓人钦羡，滫瀡膏饴养色难。","千乘送车倾井邑，剑留传宝涕汍澜。"],"title":"程待制迈父求挽词  其一"}
