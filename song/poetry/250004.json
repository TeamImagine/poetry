{"author":"郭印","id":250004,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["起家白屋忝为郎，俯视同侪道亦光。","已幸十年纡赤绂，犹期一日坐黄堂。","纷纷奔竞真成笑，兀兀憃愚但守常。","不是坤舆能厚载，敢干斧锧献猖狂。"],"title":"上政府五首  其五"}
