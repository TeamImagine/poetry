{"author":"董嗣杲","id":154460,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄平平平。","平平仄仄平平仄，仄仄平平仄仄平。"],"paragraphs":["客子惊秋易断魂，江塘落叶雨纷纷。","蔽江云势山头合，隔竹泉声屋尾分。","无日不宜闲问酒，有懐犹且强摛文。","灯窗几忆同居话，卷里新篇可得闻。"],"title":"富池客中寄范药庄"}
