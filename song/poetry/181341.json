{"author":"王安石","id":181341,"strains":["平仄仄仄仄平○仄○仄，平仄平平仄平仄。","仄平仄平平，仄仄○仄仄。","平平仄仄平仄平，仄仄仄仄平平平。","平仄仄平仄仄仄，○平仄仄仄仄○。","平仄平平仄平仄，平○仄仄平平仄。","仄○平平仄仄仄，仄仄平○平○仄。","平平平仄仄平仄，仄仄○○平仄仄。","仄仄平平仄仄仄，平仄仄平平仄仄。","平平仄仄仄平平，仄平平仄仄仄○。","平仄○平仄平仄，平平平平平○仄。","平平平仄平仄○，仄平○仄平平平。","仄平○仄仄平仄，平仄仄○平仄平。"],"paragraphs":["君不见蔡泽栖迟世看丑，豪气英风亦何有。","忽然变轩昂，盛事传不朽。","君今幸未成老翁，二十八宿罗心胸。","何不上书自荐达，封侯起第一日中。","秋月春风等闲度，山中旧宅无人住。","宅中青桑叶宛宛，涧水流过田中路。","遥知杨柳是门处，万里苍苍烟水暮。","我欲寻之不惮远，君又暂来还径去。","红亭驿路挂城头，忆君祇欲苦死留。","天际张帷列樽俎，君歌声酸辞且苦。","人生憔悴生理难，使人听此凋朱颜。","劝君更尽一杯酒，明日路长山复山。"],"title":"送吴显道南归"}
