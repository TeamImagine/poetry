{"author":"杨公远","id":151380,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平仄仄仄平。","仄仄平平平仄仄，仄平仄仄仄平平。"],"paragraphs":["往来萧寺几经年，时向僧窗听说禅。","一事不成空老去，三椽聊寓幸安眠。","诗篇冰雪无蔬气，粥饭齑盐有道缘。","欲卜归期犹未定，况闻绿树有啼鹃。"],"title":"初夏旅中  其三"}
