{"author":"陈杰","id":144763,"strains":["仄仄平平仄仄平，仄平仄仄仄平平。","仄平仄仄平仄仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["深僻山居自在身，似僧有发俗无尘。","读残贝叶都忘世，看足梅花不要春。","啧啧树间黄口小，悠悠道上白头新。","足非何与先生事，闲倚枯藤一欠伸。"],"title":"山居"}
