{"author":"苏轼","id":195266,"strains":["○○仄仄仄，仄○平仄○。","仄仄仄仄仄，仄仄平仄○。","平平仄仄仄，平平○仄平。","仄○平仄仄，平仄平仄平。","仄○平○仄，平仄仄仄平。","仄平仄仄仄，仄仄仄平平。","平平仄仄仄，仄仄○仄平。","平平仄平仄，仄仄平仄平。","仄平仄平○，平仄平平平。","○平仄仄仄，仄仄仄平○。","平平平仄平，平平○平○。","仄仄仄平仄，平○平仄平。"],"paragraphs":["弹冠恨不早，挂冠常苦迟。","盛服每假寐，角阙时伏思。","东门未祖道，西山空拄颐。","逝将江海去，安此麋鹿姿。","要当谋三径，何暇择一枝。","与君几合散，得酒忘醇醨。","君谈似落屑，我饮如弈棋。","居官不任事，造物真见私。","主人独贤劳，金谷方流驰。","行人亦结束，杕杜乃归期。","公卿虽少安，河流正东酾。","我得会稽去，方回良不痴。"],"title":"次韵钱穆父会饮"}
