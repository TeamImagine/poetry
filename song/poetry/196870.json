{"author":"朱长文","id":196870,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["兰膏未耗结花新，花自无情喜在人。","生向轻笼先得地，开从细焰别装春。","飞蛾虽绕光难掩，梦蝶初回色尚匀。","更待玉堂清夜直，赐来莲烛影相邻。"],"title":"次韵公权灯花"}
