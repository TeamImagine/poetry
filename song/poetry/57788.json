{"author":"梅尧臣","id":57788,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["昭亭山下送君时，不畏西行剑栈危。","笮马跨来身更健，吴船乘去计非迟。","钱塘湖上寻云屋，巾子峰前种槿篱。","此趣已高天下士，不须功业似鸱夷。"],"title":"送马行之都官"}
