{"author":"方一夔","id":152403,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["全家久住白云窝，贪看疏梅夜景多。","帘角花阴和月卷，墨池水冻带冰磨。","寒欺驼褐吟肩耸，暖入鹅黄醉面酡。","笑挹暗香人不寐，不辞百匝绕前坡。"],"title":"夜坐"}
