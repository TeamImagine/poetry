{"author":"宋祁","id":13981,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["上都初见赤髭年，并在西州绛帐前。","每与文殊同问疾，不知灵运遽生天。","淮山永忆吟无社，梁苑重来供有缘。","休问外堂诸弟子，饿思周粟赋归田。"],"title":"再逢成上人"}
