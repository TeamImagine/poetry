{"author":"苏籀","id":3899,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["此间空洞最无奇，整整从绳仅满规。","并谱沈芗及苓藿，公言羊质录鸮鸱。","秃巾鲍肆穿芒𪨗，争席畦丁与马医。","海浸冰销元凯癖，玉杯繁露董生帷。"],"title":"次韵洪谷瑞见和"}
