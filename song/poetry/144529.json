{"author":"陈必复","id":144529,"strains":["仄仄平平仄平仄，仄平仄仄仄平平。","平平平仄仄平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["百世人参杜陵句，一灯晚得后山传。","天寒霜重隼孤击，木落江空花自妍。","绝代文章惊此老，半生心力尽他年。","后来不作嗟谁继，古意凄凉付断编。"],"title":"读后山诗"}
