{"author":"陈舜俞","id":146568,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["半年西走若飞蓬，得禄无多计屡穷。","骥足寒孤甘伏皂，雁群惊迸苦伤弓。","家贫不易新堂构，天幸犹能遇岁丰。","且待归来都讲论，一篙烟水趁霜风。"],"title":"将至嘉禾先寄诸兄弟"}
