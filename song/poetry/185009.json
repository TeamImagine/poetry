{"author":"黄履","id":185009,"strains":["平平仄仄平，平仄平平○。","仄仄平仄平，○仄仄○仄。","平○仄仄仄，平仄仄仄仄。","○○○平仄，仄仄○仄○。","平○仄仄仄，平仄平平仄。","平平仄仄仄，平仄平平仄。","平平仄平平，仄仄仄仄○。","平平仄仄仄，平仄平平○。","平平仄平平，○仄平平平。","仄平○仄平，平仄仄仄仄。","平平仄仄○，仄仄平平○。","仄平仄○仄，仄仄平○○。","仄仄仄平仄，平平仄平仄。","仄平平仄平，平平仄平平。","平仄平仄平，平仄仄仄○。","平仄平仄平，平平仄○○。","仄平○仄平，平仄仄仄仄。","平仄仄平仄，仄仄○平仄。","平平仄仄平，仄仄○平仄。","仄仄仄仄平，平○仄平仄。"],"paragraphs":["霜晨饮保宁，亭午游崇胜。","两寺连一岗，相远亦相映。","登临目所击，今古坐可证。","重轻叹吴鼎，白黑昭晋乘。","山空霸气灭，花草埋幽径。","松孤不易立，修竹无衰盛。","徘徊凤凰台，默默揆所称。","虞恩动植被，周道乾坤正。","仪韶与鸣岐，如影随形凭。","宋文三十年，陈迹俛仰竟。","因公肆笔题，发我悲秋兴。","鄙哉草间活，起自青衣侦。","弱嗣弛严训，元嘉仅澄静。","凤兮何德衰，来贻后人订。","微干生巨枝，虽有理亦横。","非类心必殊，同声始相应。","迩来王蜀朝，攻杀日靡定。","而彼四灵物，迭出如为佞。","因知德未臻，不足称符命。","已矣勿复陈，杯中醉贤圣。"],"title":"次韵和正仲燕保宁览辉游崇胜凤台"}
