{"author":"汪炎昶","id":167653,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["世网无端巧见遮，路岐何处出褒斜。","游山断合先庐阜，筑室宁当舍若耶。","此事岂难吾未遂，中年渐近累仍加。","还应倏尔貌如雪，病眼新来似有花。"],"title":"次韵答伯初"}
