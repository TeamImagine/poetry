{"author":"释德洪","id":227691,"strains":["仄平平平平，平平○○仄。","○○仄仄仄，仄仄仄平仄。","○○仄平仄，平仄○仄仄。","仄仄仄平○，平平○仄仄。","平平仄仄仄，平平仄○仄。","仄仄平仄平，仄仄平平仄。","平仄○○平，仄仄仄平仄。"],"paragraphs":["道人泉南来，音姿颇纯美。","观其略笑语，亦自饱风味。","相看坐终日，孤月堕止水。","但见篆畦间，青烟行未已。","朝来忽去我，秋风动衣袂。","试问安所之，笑指千峰里。","秋晚当相寻，结伴入层翠。"],"title":"送正上人归黄龙"}
