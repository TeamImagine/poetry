{"author":"谢逸","id":226632,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄平仄平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["朔风吹鬓幅巾斜，饭了呼童碾露芽。","竹影萧萧围我舍，溪流渺渺对君家。","古心莫为世情改，老眼聊凭文字遮。","安得一蓑烟雨里，小船载酒卧芦花。"],"title":"怀吴迪吉"}
