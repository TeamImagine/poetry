{"author":"慕容彦逢","id":225691,"strains":["平仄平平平，仄仄仄平仄。","平平○平平，平平仄平仄。","平平仄○平，仄仄仄平仄。","平平仄仄○，仄仄平平仄。","平○仄平仄，平仄仄平仄。","平平仄仄平，仄仄仄平仄。","○仄平平平，○平仄平仄。","○平仄平仄，仄平平仄仄。","平仄仄平平，平平仄平仄。","仄仄仄仄平，平平仄仄仄。"],"paragraphs":["红紫春争妍，那复俟秋宰。","兹花如端人，凌飙振辉彩。","英英剪轻云，粲粲络珍琲。","天清月色留，日淡霜华在。","高标比松竹，芳气压兰茝。","飘零饫夕餐，韡韡富晨采。","中有神仙滋，收功逸而倍。","调丹杂樗楮，服之毋豫怠。","能驻好容颜，延龄向千载。","事著抱朴书，刘生岂予绐。"],"title":"同吕文刚吴邦献马子才赋白菊得采字"}
