{"author":"范镇","id":113077,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平平仄平平。","平平仄仄平平仄，平仄平平仄仄平。"],"paragraphs":["竹里幽泉荷盖池，主人投绂自相宜。","水风吹面难成醉，山月当头易得诗。","漠漠稻畦翻虎掌，深深花坞结蜂脾。","年来想像清高处，羞愧浮云满鬓丝。"],"title":"寄绵竹致政杨郎中"}
