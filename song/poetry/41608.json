{"author":"陆游","id":41608,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["槲叶为衣草结庐，生涯正付两葫芦。","名山历遍家何有，尘念空来梦欲无。","野鹤巢云元自瘦，涧松埋雪定非枯。","悠然但觅高楼醉，何处人间无酒徒。"],"title":"或遗以两大瓢因寓物外兴"}
