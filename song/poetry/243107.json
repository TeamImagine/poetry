{"author":"李纲","id":243107,"strains":["仄○平仄平平平，平平仄仄○平平。","平平仄仄○○仄，仄仄仄仄平平平。","○平仄仄平○仄，平平平平平平仄。","仄平仄仄仄○○，仄仄仄仄平平○。","平○平仄○平平，仄平仄仄平平平。","平○仄仄平仄平，仄○平平仄仄平。","平仄○仄仄仄平，仄平仄仄○平平。","仄平仄仄○平○，仄仄仄仄平平平。","平平平仄仄○仄，仄仄平平仄平仄。"],"paragraphs":["楚王初建章华时，修梁巨栋如云垂。","诸侯共落相长鬛，示汰往往逃而归。","当年左史箴王阙，祈招之诗为之发。","固宜便嬖意相当，肯使俊乂居周行。","宫中门户如莲房，锦茵绣幕春风香。","娥媌曼睩肌雪霜，侍燕承娱夜未央。","金石间作侑玉觞，兕觥不复称公堂。","志窥九鼎轻天王，翠被豹舄垂琼珰。","干谿之辱岂其寿，峻宇雕墙湎于酒。"],"title":"章华宫用张籍韵"}
