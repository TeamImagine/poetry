{"author":"宋庠","id":2749,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["欣欣春色上高台，一雨关河宿雾开。","洛浦宓妃鸿已去，汉家皇后燕初来。","山炉馥郁熏歌扇，锦瑟丁宁侑客杯。","秉烛寻芳君莫倦，欢游才散便徘徊。"],"title":"春社日置酒示客"}
