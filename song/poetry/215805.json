{"author":"张耒","id":215805,"strains":["仄平仄仄仄，仄仄平平平。","平仄仄仄仄，平平仄仄平。","仄平仄仄仄，○仄仄○平。","仄平平仄仄，○平仄○平。","仄平仄仄平，平仄平○平。","仄平○平仄，○仄仄平平。","平仄仄仄仄，仄仄○○平。"],"paragraphs":["士师我自出，爽迈凌清秋。","年少不饮酒，昏灯夜问囚。","尔家外大父，听狱代其忧。","备饥朝煮饭，驱蚊夜张帱。","狱成上府时，稽颡呼张侯。","恕心临缧绁，相盗以戈矛。","无令市死厉，请帝号重幽。"],"title":"离楚夜泊高丽馆寄杨克一甥四首  其四"}
