{"author":"刘克庄","id":114084,"strains":["平仄平平仄仄平，平平平仄仄平平。","仄平仄仄平平仄，仄仄仄平仄仄平。","平仄仄平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["贫近山家作此行，潘舆来只费三程。","责儿反鲊嫌疑谨，使妇供鲑奉养清。","吾不入城避瓜李，子因谋野过柴荆。","紫薇老病君房去，自课樵歌代远情。"],"title":"陈亨叔司理见遗长笺小诗还贽"}
