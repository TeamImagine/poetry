{"author":"李昭象","id":32649,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["抽却朝簪著钓蓑，近来声迹转巍峩。","祥麟避网虽山野，丹凤衔书即薜萝。","乍隐文章情更逸，久闲经济术翻多。","深惭未副吹嘘力，竟困风埃争奈何。"],"title":"寄献山中顾公员外"}
