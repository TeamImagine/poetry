{"author":"项安世","id":54145,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["山腰万竹閟清寒，上彻山头望始宽。","州渚东西分线路，台城表里见毫端。","青开淮甸天空阔，紫覆锺山气郁盘。","城下秋江来万里，独能伸手障狂澜。"],"title":"登石头山"}
