{"author":"杨简","id":71521,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["云海湖山有主人，宝莲峰顶露精神。","有时领客登高去，亲手挑窗对景新。","万里苍茫融妙意，三杯虚白浴天真。","出门更有殷勤在，为奏松风又绝伦。"],"title":"宝莲官舍偶作"}
