{"author":"张九成","id":6265,"strains":["仄仄平○平，平仄平平仄。","仄平仄仄平，平仄仄平仄。","○平平平平，仄仄平○仄。","仄平仄仄平，仄平仄平仄。","平平仄○仄，仄仄仄仄仄。","○仄平仄平，平平○仄仄。","仄仄仄平平，平仄仄平仄。"],"paragraphs":["我本山中人，推出尘寰里。","鸟囚不忘飞，今日乃来此。","长江流吾前，列岫环其趾。","豁然万古心，揽之不盈袂。","同来二三友，秀句粲玉齿。","中有奇道人，机锋如建水。","此境到吾徒，成一段奇事。"],"title":"游尘外亭呈妙喜老师陈元器郑叔茂沈季诚"}
