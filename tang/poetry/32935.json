{"author":"杜荀鹤","id":32935,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。","仄仄仄平平仄仄，平平平仄仄平平。"],"paragraphs":["匣中长剑未酬恩，不遇男儿不合论。","闷向酒杯吞日月，闲将诗句问乾坤。","宁辞马足劳关路，肯为渔竿忆水村。","两鬓欲斑三百首，更教装写傍谁门。"],"title":"投郑先辈"}
