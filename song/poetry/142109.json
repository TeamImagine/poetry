{"author":"刘黻","id":142109,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["柳残荷老客凄凉，独对西风立上方。","万井人烟环魏阙，千年王气到钱塘。","湖澄古塔明寒屿，江远归舟动夕阳。","北望中原在何所，半生赢得鬓毛霜。"],"title":"题江湖伟观"}
