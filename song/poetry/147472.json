{"author":"方回","id":147472,"strains":["○平仄平仄，平仄平仄平。","仄○仄仄仄，平平仄○平。","仄仄仄仄仄，平仄平仄平。","仄仄○○仄，仄仄仄平平。","平仄仄平仄，仄平仄平平。","仄仄仄仄平，仄仄仄仄平。","平仄仄平平，平平仄平平。","平仄仄平仄，○平平仄平。"],"paragraphs":["思诗夜无寐，佳句招不来。","不思忽有得，清晨视空阶。","昨日所未有，红叶初可枚。","小雨过庭菊，一夕粲然开。","饥雀噪檐隙，纺车响林隈。","百动各有为，此复挂我怀。","秋意美初寒，经营一衔杯。","炊仆告薪尽，空庖风卷埃。"],"title":"秋晚杂书三十首  其六"}
