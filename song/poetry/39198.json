{"author":"陆游","id":39198,"strains":["平仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["狼籍梅花委道傍，山樱已复占年光。","檐消积雪时闻滴，衣覆残炉剩得香。","老马已衰宁识路，寒龟未死且搘床。","柴荆终日无来客，赖有陶诗伴日长。"],"title":"二月一日作"}
