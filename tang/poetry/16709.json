{"author":"白居易","id":16709,"strains":["仄仄平平平仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["六十衰翁儿女悲，傍人应笑尔应知。","弟兄垂老相逢日，杯酒临欢欲散时。","前路加餐须努力，今宵尽醉莫推辞。","司徒知我难为别，直过秋归未讶迟。"],"title":"送敏中归豳宁幕"}
