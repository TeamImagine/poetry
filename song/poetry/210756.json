{"author":"杨亿","id":210756,"strains":["仄仄○○仄，○平仄仄平。","仄平平仄仄，平仄仄平平。","仄○平平仄，平平○仄平。","仄平○仄仄，仄仄仄平平。","平仄平○仄，平平仄○○。","平平平仄仄，仄仄○平平。","仄仄平平仄，平平仄仄平。","平平平仄仄，平仄仄平平。"],"paragraphs":["别墅过从数，当年意气豪。","象筵开旭日，金络骋平皋。","托乘争飞盖，衔杯更藉糟。","麝烟凝藻棁，鲙缕落霜刀。","鸡耸花冠鬬，猿惊柘弹号。","光风微转蕙，露井正开桃。","武子牛探炙，梁家兔刻毛。","东城归路晚，飞絮扑云袍。"],"title":"别墅"}
