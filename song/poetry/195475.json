{"author":"苏轼","id":195475,"strains":["仄平仄平仄，平仄仄仄仄。","仄平仄○平，仄○仄仄仄。","仄平平平仄，平仄仄仄仄。","平平仄○仄，仄仄平仄仄。","仄仄平○○，平仄仄○仄。","平平仄仄仄，平仄仄○仄。","仄仄仄仄仄，仄仄○仄仄。","平平仄仄仄，平仄平仄仄。","仄平仄平平，仄仄仄仄仄。","平平仄仄仄，平仄仄仄仄。"],"paragraphs":["越山少松竹，常苦野火厄。","此峰独苍然，感荷佛祖力。","茯苓无人采，千岁化琥珀。","幽光发中夜，见者惟木客。","我岂无长镵，真赝苦难识。","灵苗与毒草，疑似在毫发。","把玩竟不食，弃置长太息。","山僧类有道，辛苦常谷汲。","我惭作机舂，凿破混沌穴。","幽寻恐不继，书板记岁月。"],"title":"与正辅游香积寺"}
