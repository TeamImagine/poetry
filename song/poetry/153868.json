{"author":"周密","id":153868,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一曲长谣酒一樽，平生幽事在田园。","孤云野鹤闲情远，流水青山古意存。","爱竹每思眠白屋，种瓜已分老青门。","短衣掩骭长竿钓，最忆南谿与北村。"],"title":"次李监见寄韵二首  其一"}
