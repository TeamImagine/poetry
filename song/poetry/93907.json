{"author":"戴复古","id":93907,"strains":["平仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["天近刚风吹面寒，绣衣玉立白云间。","沧波万顷海南海，翠碧几重山外山。","自觉登临无限意，谁思富贵不如闲。","前峰若个神仙宅，指点烟霞见一斑。"],"title":"李计使领客游白云景泰"}
