{"author":"赵汝鐩","id":98193,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["先登东畔高亭子，洗却胸襟万斛尘。","落片玉残梅兴尽，旧梢金吐柳芽新。","倚林困鹤聊休足，巡食饥乌不避人。","尚欲徘徊已灯火，归驺屡趣入城闉。"],"title":"游曹园"}
