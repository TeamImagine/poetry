{"author":"陆游","id":40749,"strains":["仄平仄○仄，仄仄平仄○平平。","仄平仄○仄，仄仄仄仄平仄平。","仄平仄仄仄仄平，平平仄仄○平平。","仄平仄仄仄仄仄，仄平仄平○仄平。","平平平仄仄○仄，仄仄仄仄平仄平。","仄仄仄仄平仄仄，仄仄仄仄平平仄。","○○仄仄仄仄平，平仄平平仄平仄。","仄平仄平仄仄仄，仄平仄平平仄仄。","仄平仄仄平仄○，仄仄仄平○仄仄。"],"paragraphs":["古人不轻出，出则尧舜其君民。","古人不轻隐，隐则坐使风俗淳。","孰知后世乃不然，唐虞日远如飞烟。","异端欲出六籍上，裔夷直居中夏先。","穷居求志达行道，傥不塞责真负天。","士固不可苟富贵，顾亦岂可徒贫贱。","如其一念有愧心，宁不终身戴惭面。","老夫少年铁铸砚，欲窥圣门终未见。","祝君勿恃来日长，八九十年如掣电。"],"title":"寄题求志堂"}
