{"author":"独孤及","id":4941,"strains":["平仄仄平仄，平平仄平平。","仄平仄平○，平仄○平平。","平仄仄仄平，仄○仄平平。","平○平平仄，仄仄平平○。","仄平○仄○，仄平平平平。","仄平仄○仄，仄仄平平平。","仄仄平仄仄，○平平仄平。","仄平仄平仄，平仄平平平。"],"paragraphs":["沧海疾风起，洪波骇恬鳞。","已无济川分，甘作乘桴人。","挥手谢秣陵，举帆指瓯闽。","安和风尘表，偶与琼瑶亲。","共悲行路难，况逢江南春。","故园忽如梦，返复知何辰。","旷野豺虎满，深山兰蕙新。","枉君灞陵什，回首徒酸辛。"],"title":"庚子岁避地至玉山酬韩司马所赠"}
