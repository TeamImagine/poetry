{"author":"苏辙","id":197896,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["数间茅屋久蹉跎，四见秋风入薜萝。","北棹偶然追雁羽，南公谁复伴渔蓑。","三年贾傅惊吾老，九岁刘郎愧尔多。","此去仍家江海上，不妨一叶弄清波。"],"title":"留滞高安四年有余忽得信闻当除官真扬间偶成小诗书于屋壁"}
