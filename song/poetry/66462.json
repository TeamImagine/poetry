{"author":"楼钥","id":66462,"strains":["平仄仄仄平平平，仄平平仄○仄平。","平仄仄○平仄平，仄平平仄平仄平。","仄○仄○平平平，平仄平仄仄仄○。","仄平仄○平仄平，平平仄仄平平平。","仄○平仄○平平，仄平仄仄平平平。","仄平平仄仄仄仄，○平平平仄平平。","平平仄仄○仄平，平平仄仄平平平。","平平仄仄仄仄平，平平仄仄○仄平。","仄平平仄仄仄平，仄平仄仄平平平。","平平平平仄仄平，仄仄平○平平平。","平平仄仄平平平，仄平仄○仄仄平。","○平仄仄平平平，仄平○仄平仄平。","○○仄仄平仄平，平仄仄仄平平平。","仄仄仄仄仄仄平，平平仄平平○平。","平平平仄仄仄平，仄仄仄仄平平平。","平○仄仄平仄平，平平仄仄平平平。","平平平平仄仄平，仄平平仄仄平平。","仄仄仄仄平仄平，仄平平仄平○○，平平仄平仄平平。","仄仄平仄平仄平，仄仄仄平平仄平。","仄平仄仄仄仄平，平仄平仄仄仄平。","平平平仄平平平，仄仄仄仄仄仄平。","平平仄仄仄平平，仄仄仄○仄仄平仄平平○。"],"paragraphs":["沧水海豹来京畿，系裙尧舜深恶之。","元祐政和能几时，女真航海来乞师。","以燕伐燕夷攻夷，吾国何与潜与期。","岛夷日张耶律卑，城门失火殃鱼池。","督亢虽入空无赀，免夫赋及东南垂。","庙谟颠倒几逆施，中原丘墟责谁尸。","高皇匹马兴涣濉，南巡国步尤阽危。","神旌北指虏屡隳，天虽悔祸庭未犂。","两邦交聘玉节驰，廿年不见红旌旗。","狂胡穷凶不自知，意欲投棰凌江湄。","安知送死芜城西，倒戈势如蚁溃堤。","三年拜赐无能为，再寻和议平创痍。","中间纪载纷是非，颠末不备多怀私。","痛定泣血作者谁，佥言乱华疑传疑。","徐君忧世老不衰，会粹众作无棼丝。","东观直笔多所资，蓬莱汉阁生光辉。","儒荣名堂本训辞，大书流咏见丰碑。","我昔假吏陪琬圭，故宫禾黍伤离离，洪河大山望而悲。","壮士无数胡马肥，谓国有人何至斯。","此心耿耿泪自挥，年运而往不可追。","因君来觅儒荣诗，感触义槩矢以词。","无由纵览读书帷，愿得版行用激臣子无穷思。"],"title":"寄题临江徐秘阁儒荣堂"}
