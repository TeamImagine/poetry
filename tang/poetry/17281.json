{"author":"白居易","id":17281,"strains":["仄平平仄仄，仄仄仄平○。","仄仄仄平仄，平平平仄平。","仄平平仄仄，仄仄仄平平。","仄仄平○仄，平○仄仄平。","平平仄平○，仄仄仄平○。","仄仄平平○，○平仄仄平。"],"paragraphs":["与君俱老也，自问老何如。","眼涩夜先卧，头慵朝未梳。","有时扶杖出，尽日闭门居。","懒照新磨镜，休看小字书。","情于故人重，迹共少年疏。","唯是闲谈兴，相逢尚有余。"],"title":"咏老赠梦得"}
