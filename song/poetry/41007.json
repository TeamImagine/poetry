{"author":"陆游","id":41007,"strains":["仄仄仄平平仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["四十已悲非少年，耄期何事每欢然。","游山夜雨眠僧院，沽酒秋风上钓船。","诸友诗章来亹亹，小儿笔势亦翩翩。","眼边不是常萧索，终忆巢居访老仙。"],"title":"即事示子遹"}
