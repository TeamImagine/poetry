{"author":"陆游","id":40508,"strains":["平仄平平平仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，平仄平平仄仄平。"],"paragraphs":["兰渚前头湖水清，了无俗事败幽情。","雨淋茅屋随时补，日射油窗特地明。","庭树晚莺窥户语，邻园秋笋过篱生。","芥菘渐美盐酰足，谁共贫家一釜羹。"],"title":"幽兴"}
