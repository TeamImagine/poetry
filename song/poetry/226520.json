{"author":"谢逸","id":226520,"strains":["仄仄仄平平，平仄平平仄。","平仄平○平，平平仄○仄。","仄仄平仄仄，○○仄平仄。","平平仄仄平，仄仄○平仄。","仄平平仄仄，仄仄平仄仄。","仄平仄平平，仄平仄○仄。","平仄仄平仄，○仄平仄仄。","仄仄仄平仄，仄平仄平仄。"],"paragraphs":["太白列仙人，名缀云房籍。","天上官长严，宁为世间客。","醉揖巢父辈，相从竹溪逸。","朝衫不上船，拜舞堕巾帻。","气吞高力士，傲睨天地窄。","董侯慕斯人，作堂榜其壁。","流俗嗜声利，如舐刀上蜜。","慎勿徇流俗，与侯并为七。"],"title":"金谿董秀彦孚闻竹溪六逸之风而悦之作堂面修竹名之曰逸乞余文表章其义予病不能苦思作五言诗以遗之"}
