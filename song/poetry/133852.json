{"author":"卫宗武","id":133852,"strains":["仄平仄仄仄平平，仄仄平平平仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["不图闻达老何求，久矣甘为农服畴。","晚岁但知书甲子，希年徒自富春秋。","作朋何敢班耆父，招隠犹堪共钓游。","寄语纷纷朝市客，狐裘未必似羊裘。"],"title":"和叶干庆七秩诗"}
