{"author":"叶绍翁","id":104369,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["幽居地僻少人知，野水春风枳树篱。","检历预寻移竹日，题墙闲记种花时。","堪嗤狡兔须三窟，只学鹪鹩占一枝。","净扫绿苔斟浊酒，邻家吹过野棠梨。"],"title":"题孙端甫别墅"}
