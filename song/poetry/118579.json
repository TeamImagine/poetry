{"author":"张侃","id":118579,"strains":["仄仄○仄仄仄仄，仄平平○平平仄。","平仄平平○仄平，○仄仄平平仄仄。","仄平平平仄仄平，仄平平仄平平○。","平平仄平仄平仄，○仄平仄平平平。","平仄仄仄平仄仄，○仄仄仄仄平仄。","仄仄平平仄仄平，仄仄平平平仄平。"],"paragraphs":["二九相唤不出手，妇人纫衣先纫袖。","门外霜风吹倒人，相见玉壶冰旧酒。","去年家居坐竹窗，日阴移处梅梢长。","今年负丞在山邑，并海寒气非寻常。","前日昨日风四起，顷刻冻合省河水。","雁宿芦花亦倦飞，只待桃花初水肥。"],"title":"前日昨日行"}
