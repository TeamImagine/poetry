{"author":"陆游","id":36702,"strains":["平平仄仄仄仄平，仄○平平仄平平。","○○平仄平平○，仄平平仄平平平。","平平平平仄仄平，平平○仄平○平。","仄○仄仄仄仄○，平仄仄仄○○○。","平平平仄仄仄平，仄仄仄仄平平平。","仄平平仄平平仄，平平？仄仄平○。"],"paragraphs":["新醅引睡睡味浓，有如猩唇荐𫘞峰。","屏深毡暖衾裯重，鼻端雷起惊儿童。","床头兰釭缀玉虫，双瓶汤热炉正红。","梦回起坐夜未中，凭几困睫犹瞢瞢。","霜风凋尽玉井桐，月落翠雾栖房栊。","一杯罂粟蛮奴供，庄周蝴蝶两俱空。"],"title":"冬夜"}
