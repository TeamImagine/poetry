{"author":"陆游","id":33137,"strains":["仄平平仄仄仄○，仄仄仄○平平○。","平平仄平平仄仄，仄仄平平仄平仄。","○○仄平○仄平，平平仄仄平平平。","仄平○仄平仄仄，仄仄平平仄平仄。","平○仄仄仄平○，平平○○仄仄平。","平仄平平仄平仄，仄仄平平平仄仄。","仄平平仄仄平○，仄仄平平仄仄平。","平仄○○平仄○，仄平仄仄平○○。"],"paragraphs":["少狂欺酒气吐虹，一笑未了千觞空。","凉堂下帘人似玉，月色泠泠透湘竹。","三更画船穿藕花，花为四壁船为家。","不须更踏花底藕，但嗅花香已无酒。","花深不见画船行，天风空吹白纻声。","双桨归来弄湖水，往往湖边人已起。","即今憔悴不堪论，赖有何郎共此尊。","红绿疏疏君勿叹，汉嘉去岁无荷看。"],"title":"同何元立赏荷花追怀镜湖旧游"}
