{"author":"吕本中","id":246482,"strains":["平平仄平平，仄仄仄仄○。","平○仄○仄，仄仄仄仄平。","仄平平平仄，仄仄平仄仄。","○仄仄○平，平平仄平仄。","平平仄平平，平平仄平○。","仄平平仄○，仄仄○仄仄。","仄仄仄仄仄，平平仄平仄。","平平平平平，仄仄平仄○。","仄仄仄平仄，仄仄平仄仄。","仄仄仄平平，平平仄平仄。","仄平仄○仄，仄仄平仄○。","仄平○仄仄，○仄仄平仄。","仄平仄仄仄，仄仄平仄仄。","仄平仄仄平，平○仄平仄。"],"paragraphs":["新霜下幽兰，昔在顾眄间。","时过理当尔，敢复致一言。","物生无荣贱，悉是君所见。","相值有相违，谁能满吾愿。","田园弃荒芜，官居走邮传。","误寻文字盟，秣马当百战。","一饭或未饱，逢人足嫌怨。","穷于投林猿，窘若巢幕燕。","忍学少年子，羽翼偷绚练。","百万买纒头，千金奉娱宴。","愿为匣中玉，不作秋后扇。","丈夫重许与，正尔未为倦。","绝粮有不死，酒肉虚健羡。","古人马伏波，吾犹识君面。"],"title":"新霜行"}
