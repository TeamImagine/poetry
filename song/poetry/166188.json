{"author":"陆文圭","id":166188,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄仄仄仄仄平平。"],"paragraphs":["祭筵跪拜膝难抬，连岁何曾上冢来。","老子七旬看又过，幻身多病复相催。","人间愿弃姑云耳，地下从游亦壮哉。","寒食江村旧行路，道旁相吊总悲哀。"],"title":"庚午三月初九日寒食有感"}
