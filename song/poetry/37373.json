{"author":"陆游","id":37373,"strains":["平仄仄仄仄，仄仄仄仄○。","仄平仄仄平，仄仄仄仄平。","平仄仄平仄，平平仄平平。","平○仄仄平，平仄平平平。","平平仄仄平，仄仄仄仄○。","平仄○平仄，仄平仄仄平。","平仄仄平平，○仄平平平。","平仄仄仄仄，仄仄仄○仄。"],"paragraphs":["初夏暑雨薄，但觉白日长。","向来万里心，尽付一竹床。","新笋出林表，森然羽林枪。","时闻解箨声，灵府生清凉。","平生喜昼眠，此志晚乃偿。","安枕了无梦，孰为蝶与庄。","徐起掬寒泉，中有菱丝香。","清啸送落日，与世永相忘。"],"title":"竹窗昼眠"}
