{"author":"李曾伯","id":129371,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["徙倚阑干目送间，山容如我亦苍颜。","恍思戏马登吴会，拟逐飞鸿度汉关。","草木与俱嗟岁月，古今无恙只江山。","天公幸自无风雨，一笑黄花分也悭。"],"title":"重阳登益昌锦屏山"}
