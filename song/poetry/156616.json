{"author":"文天祥","id":156616,"strains":["仄仄平平仄，平仄平仄平。","平平仄○仄，平○仄平平。","仄仄仄平仄，平平○仄○。","平平○平仄，平仄平仄平。","平平仄平平，平仄平平平。","平平仄仄仄，仄仄平平平。","仄○平仄平，仄仄平仄平。","仄平平仄平，平仄平平平。","○平仄○仄，平仄平○平。","平仄仄平仄，平平仄仄平。","仄仄仄仄仄，○平仄平○。","平○仄仄仄，○仄平平平。","平仄仄平仄，仄○平仄平。","仄平○平仄，平仄仄○平。","仄仄○○仄，平平仄仄平。","仄平仄仄仄，仄仄平仄平。","仄平仄平仄，仄仄平平平。","平平仄仄仄，平仄仄仄平。","仄仄平平仄，平平仄仄平。","平平仄平仄，平仄仄平平。","平平平平平，仄仄平平平。","仄仄○仄仄，平平仄平平。","仄仄平仄平，仄仄仄平平。","平平仄平仄，平仄平平○。","○平○平平，平平仄○平。","仄仄平平平，平仄仄仄○。","仄平仄平仄，仄仄○○平。","平平仄平仄，仄仄○○平。"],"paragraphs":["忆昔闲居日，端二逢始生。","升堂拜亲寿，抠衣接宾荣。","载酒出郊去，江花相送迎。","诗歌和盈轴，铿戛金石声。","于时果何时，朝野方休明。","人生足自乐，帝力无能名。","譬如江海鱼，与水俱忘情。","讵知君父恩，天地同生成。","旄头忽堕地，氛雾迷三精。","黄屋朔风卷，园林杀气平。","四海靡所骋，三年老于行。","宾僚半荡覆，妻子同飘零。","无几哭慈母，有顷遭溃兵。","束兵献穹帐，囚首送空囹。","痛甚衣冠烈，甘于鼎镬烹。","死生久已定，宠辱安足惊。","不图坐罗网，四见槐云青。","朱颜日复少，玄发益以星。","往事真蕉鹿，浮名一草萤。","牢愁写玄语，初度感骚经。","朝登蓬莱门，暮涉芙蓉城。","忽复临故国，摇摇我心旌。","想见家下人，念我涕为倾。","交朋说畴昔，惆怅鸡豚盟。","空花从何来，为吾舞娉婷。","莫道无人歌，时鸟不可听。","达人贵知命，俗士空劳形。","吾生复安适，拄颊观苍冥。"],"title":"生日"}
