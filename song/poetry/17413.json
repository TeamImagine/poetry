{"author":"曾惇","id":17413,"strains":["平平仄仄仄平平，仄仄平平仄仄平。","平仄仄平仄仄仄，仄平平仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["新营小阁面孱颜，领客开樽紫翠闲。","千里画图供徙倚，一时名胜喜跻攀。","好风已破晚来暑，小雨不遮湖上山。","老子个中殊不浅，尚堪同醉看弓弯。"],"title":"洪景伯饮诸丈分绣阁以诗戏之"}
