{"author":"陆游","id":37970,"strains":["平平仄仄仄平平，仄仄平平仄仄平。","仄仄仄平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["祠庭八载窃荣名，一饱心知合自营。","牍后落衔便手倦，月头镌俸喜身轻。","弊衣不补惟频结，浊酒难谋且细倾。","赖有东皋堪肆力，比邻相唤事冬耕。"],"title":"祠禄满不敢复请作口号三首  其二"}
