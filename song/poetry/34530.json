{"author":"陆游","id":34530,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["杖藜寻胜惬幽情，芒屦如飞病体轻。","迎客野梅才半吐，避人山雉尚徐行。","东谿水落滩声壮，南岭云酣雪意成。","薄暮归来僧已定，佛龛独对一灯明。"],"title":"馀庆出游夜归"}
