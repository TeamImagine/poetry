{"author":"储光羲","id":54145,"strains":["平平仄平○，平平仄仄平。","仄平平仄仄，仄仄平平平。","仄平平仄仄，仄仄仄○平。","平仄仄平仄，平平平平平。","仄平仄平仄，平仄仄平平。","平仄仄平平，○平仄○平。","仄平仄○仄，仄仄平仄○。","仄仄平仄仄，仄平平平平。"],"paragraphs":["浮云在虚空，随风复卷舒。","我心方处顺，动作何忧虞。","但言婴世网，不复得间居。","迢递别东国，超遥来西都。","见人乃恭敬，曾不问贤愚。","虽若不能言，中心亦难诬。","故乡满亲戚，道远情日疏。","偶欲陈此意，复无南飞凫。"],"title":"同王十三维偶然作十首 四"}
