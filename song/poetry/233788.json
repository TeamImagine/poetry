{"author":"王安中","id":233788,"strains":["仄仄平平仄仄平，平平平仄仄平平。","平平平仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["谢韫归宁雪载涂，新诗还道絮何如。","时因公子监门会，颇识中郎阿大余。","赋笔久无三峡水，囊书老趁独轮车。","只今靖郭家儿舍，谁似先生食有鱼。"],"title":"次韵魏端夫田石送赴试词学兼茂"}
