{"author":"郑谷","id":31608,"strains":["平平平仄平，平○仄平平。","仄仄平○仄，平平仄仄平。","平平平仄仄，平仄仄○平。","仄仄○平仄，平平仄仄平。","平○平仄仄，平仄仄平平。","仄仄平平仄，○平仄仄平。","仄平平仄仄，仄仄仄平○。","仄仄○○仄，平平仄仄平。"],"paragraphs":["松因溪得名，溪吹荅松声。","缭绕能穿寺，幽奇不在城。","寒烟斋后散，春雨夜中平。","染岸苍苔古，翘沙白鸟明。","澄分僧影瘦，光彻客心清。","带梵侵云响，和钟击石鸣。","澹烹新茗爽，暖泛落花轻。","此景吟难尽，凭君画入京。"],"title":"西蜀净众寺松溪八韵兼寄小笔崔处士"}
