{"author":"黄文雷","id":144440,"strains":["平平仄仄平平仄，平平平仄平平仄。","平平仄仄○平平，仄平仄仄○平仄。","平平○仄○平平，仄仄平平○仄仄。","仄平○仄仄平平，仄仄平平○仄仄。","平平仄仄仄平平，○仄平平仄平仄。","仄平仄仄仄仄平，仄仄平○仄平仄。","平平平仄仄平平，平仄平平仄平仄。","？平仄仄仄平平，仄仄平平○仄仄。"],"paragraphs":["翔龙下卷江东土，孙郎初得桥家女。","桥家本自重曹瞒，只鸡斗酒空酸楚。","衿情正用留阿瑜，尚得人前称肺腑。","百年王气竟销沉，妙写丹青娇欲语。","香闺搦管记何书，并蒂芙蓉按花谱。","那知不是未嫁时，本末无从勘彤史。","词人多事管闲愁，铜雀纷纷底歌舞。","尽强被发向黄垆，只与东阿传洛浦。"],"title":"二桥图"}
