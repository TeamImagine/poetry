{"author":"陈知柔","id":25328,"strains":["平平○仄○，○平仄○仄。","仄平平仄平，平平仄平仄。","仄平○仄平，仄仄仄○仄。","仄仄仄平仄，平○仄平仄。","仄仄仄平平，平仄仄平仄。","仄仄仄平仄，平平平仄仄。","仄○仄平仄，平平仄○仄。","仄平○仄平，仄仄平仄仄。","仄仄平○平，仄仄仄仄仄。","平仄平仄○，仄平平○仄。","仄平平仄平，仄仄仄仄仄。","仄仄平平平，平仄平平仄。","平平仄仄平，平仄○平仄。","平仄仄○仄，平平仄平仄。","平平○平平，平仄仄○仄。"],"paragraphs":["烟萝穿几重，柴车倦驱驾。","忽寻钟磬音，山腰得僧舍。","主僧闻我来，曳杖出相迓。","揖我坐虚阁，登临欠台榭。","老屋数椽余，风物自闲暇。","古木出云杪，遥岑来竹罅。","下临一泓水，涵光冷相射。","但能了此生，未遽惭大厦。","我本山中人，偶失学圃稼。","为米聊复留，两同僧过夏。","得舟家可浮，遇竹宅便借。","是处皆南山，何必东篱下。","悠悠去忘归，宁畏长官骂。","松月苦留客，徘徊度清夜。","明朝过桃溪，溪女莫相诧。"],"title":"天台游山"}
