{"author":"林希逸","id":119874,"strains":["○仄平平仄，平平平仄平。","仄○○仄仄，○仄仄平○。","仄仄平平仄，平平仄仄平。","○平平仄仄，平仄仄○平。","平仄平平仄，平平仄仄平。","平○○仄仄，仄仄仄平平。"],"paragraphs":["兴入卢仝椀，龙团旋解包。","忽闻茶臼响，正隔竹窗敲。","活水烹新茗，香风度绿梢。","听知童落杵，惊起鹊离巢。","香比云英捣，清无水厄嘲。","林深留客处，未羡巳公茅。"],"title":"隔竹敲茶臼"}
