{"author":"胡安国","id":231386,"strains":["仄○○仄仄平平，仄仄平平仄仄平。","平仄仄平○仄仄，平平○仄仄平平。","平平仄仄○平仄，平仄○平仄仄平。","仄仄平平平仄仄，平○平仄○平。"],"paragraphs":["未临除夕气先交，玉嶂朝来见日消。","冰自解围回木色，花能传信满梅梢。","人家剪彩应书字，天仗迎春尽广郊。","北望寒云魂梦断，任从飞莫相招。"],"title":"十二月立春"}
