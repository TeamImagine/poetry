{"author":"储光羲","id":54171,"strains":["平仄仄平仄，平平平仄平。","仄平仄仄仄，仄仄○平平。","平仄仄平仄，平平平○平。","平平仄平仄，仄仄平平平。","仄仄仄仄仄，仄平仄仄平。","平平仄○仄，仄仄平平平。","仄仄仄平仄，平平平仄平。","平平仄平仄，仄仄平○○。","平仄平仄仄，仄○仄仄○。","仄平仄仄仄，仄仄平平平。","平仄仄仄仄，仄平平平平。","平平仄平仄，仄○平平平。","平仄仄平仄，仄平平仄平。","仄平○平仄，仄仄平平平。","平○仄○仄，○平仄平平。","平平平平仄，平仄平平平。","仄仄仄平仄，平平仄○平。","仄平仄平仄，平仄仄仄平。","平仄仄仄仄，仄平仄平平。","仄平平仄仄，仄仄平平平。","仄仄仄平仄，仄平平平平。","平○平平仄，仄仄○○平。"],"paragraphs":["天纪启真命，君生臣亦生。","乃知赤帝子，复有苍龙精。","神武建皇极，文昌开将星。","超超渭滨器，落落山西名。","画阃入受脤，凿门出捍城。","戎人昧正朔，我有轩辕兵。","陇路起丰镐，关云随斾旌。","河湟训兵甲，义勇方横行。","韩魏多锐士，蹶张在幕庭。","大非四决轧，石堡高峥嵘。","攻伐若振槁，孰云非神明。","嘉谋即天意，骤胜由师贞。","枯草被西陆，烈风昏太清。","戢戈旄头落，牧马昆仑平。","宾从俨冠盖，封山纪天声。","来朝芙蓉阙，鸣玉飘华缨。","直道济时宪，天邦遂轻刑。","抗书报知己，松柏亦以荣。","嘉命列上第，德辉照天京。","在车持简墨，粲粲皆词英。","顾我抢榆者，莫能翔青冥。","游燕非骐骥，踯躅思长鸣。"],"title":"哥舒大夫颂德"}
