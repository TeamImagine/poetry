{"author":"何梦桂","id":151760,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["诗书无用戏侏儒，两序今犹见璧图。","末路弟兄知己少，中原人物似君无。","曲终湘水丝绳绝，书入昭陵笔砚芜。","珍重江南春信早，暗随梅萼到西湖。"],"title":"和郦佥事见寄韵  其一"}
