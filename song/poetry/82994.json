{"author":"敖陶孙","id":82994,"strains":["仄○？仄仄仄仄，仄仄平平○仄平。","平平仄平仄仄仄，平平仄平仄仄平。","仄平仄仄平平仄，仄仄平○仄平仄。","仄平仄平平仄仄，仄仄○平仄○仄。","平平仄仄平平平，仄仄平平○仄平。","仄平仄仄○仄仄，仄平仄仄平平平。"],"paragraphs":["热中褦襶令我汗，日暮佳人期不来。","陈郎揖人不下榻，青山白云唤得回。","手开十亩萧郎画，个里何妨系吾马。","食单得凉清可啜，毳褐分阴翠如洒。","摇金戛玉真天成，梦捣风前茶臼声。","一川窈窕荷万柄，野翁得此甘辞名。"],"title":"用韵谢竹主人陈元仰"}
