{"author":"晁补之","id":214308,"strains":["平平仄仄平，仄仄平仄平。","仄仄平仄平，仄平仄○平。","○平仄平仄，仄仄仄平平。","平○仄仄仄，仄仄○平平。","仄平○仄○，平仄仄平○。","仄仄仄平仄，○○仄平平。","○平仄平仄，平仄仄平平。","平平仄仄仄，平仄仄仄○。"],"paragraphs":["城东故盐渠，自昔谁所开。","似说全盛时，邈焉一长怀。","穿渠引江水，此计未为乖。","千帆竞暮入，集浦如乌栖。","万畴分白浪，嘉稻擢新泥。","恐此太多事，且当寄嬉谐。","疏通养鱼鸟，花柳共低迷。","时时载酒往，江上亦忘回。"],"title":"饮酒二十首同苏翰林先生次韵追和陶渊明  其九"}
