{"author":"徐夤","id":35016,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["浓染红桃二月花，只宜神笔纵龙蛇。","浅澄秋水看云母，碎擘轻苔间粉霞。","写赋好追陈后宠，题诗堪送窦滔家。","使君即入金銮殿，夜直无非草白麻。"],"title":"尚书新造花笺"}
