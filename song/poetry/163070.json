{"author":"汪元量","id":163070,"strains":["仄平平平平，仄平平○仄。","平平○平平，平仄○仄仄。","平平仄平平，○仄仄仄仄。","平平仄平平，○○平仄仄。","仄平仄仄○，仄仄仄○仄。","平仄仄平平，平仄仄○仄。","仄平仄○○，平○仄仄仄。","○仄平仄平，○平仄平仄。"],"paragraphs":["我登天坛山，洒然清吟目。","群峰如儿孙，罗列三十六。","支藤陟曾巅，中有少室屋。","山人化飞仙，庭除生苜蓿。","古碑野火烧，剥落字难读。","雏鹿卧幽岩，孤鸟响空谷。","解鞍小迟留，偷闲半日足。","长啸归去来，题诗纪幽独。"],"title":"天坛山"}
