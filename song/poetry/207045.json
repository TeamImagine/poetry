{"author":"黄庭坚","id":207045,"strains":["仄仄平平仄平仄，○平仄仄仄平仄。","平平仄仄○仄平，仄平仄仄○仄仄。","平平仄仄仄平平，平仄○仄仄仄仄。","○平○平仄平仄，平仄○仄平○仄。","仄平平仄仄平平，仄仄仄仄仄平仄。","仄仄○平平仄仄，仄仄仄仄仄仄仄。","仄平平○仄仄仄，仄平平平仄平仄。","仄○平仄仄仄仄，仄仄○仄平平仄。","仄平？○仄平仄，○仄平平○平仄。","仄平○仄○平○，仄仄仄○仄平仄。","○平仄仄平仄平，仄仄平平仄平仄。"],"paragraphs":["弃置锄犁就车马，从来计出古人下。","尘埃好在三尺桐，不疑万世期子野。","明经使者著书郎，风雨乘驲忘夙夜。","回车过门问无恙，何意深巷勤长者。","圣师之后盖多贤，领略世故有余暇。","白面长身虽不见，好古发愤尚类也。","自然身如警露鹤，每先鸣鸡整初驾。","北行河决所至郡，肃肃王命哀鳏寡。","力排滹沱避城郭，深泽疲民且田舍。","贾生三策藏胸中，羿矢百中不虚舍。","行归定拜关内侯，但赐黄金恐非价。"],"title":"次韵孔四著作早行"}
