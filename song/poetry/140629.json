{"author":"姚勉","id":140629,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["霜风才办两朝晴，怪听敲窗又雨声。","一夜忽生虚室白，六花已与短檐平。","酒斟销账真成俗，兴尽扁舟且未清。","想得凤山高处好，试来着屐水精城。"],"title":"招友人凤山观雪"}
