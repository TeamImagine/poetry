{"author":"李白","id":55545,"strains":["平仄仄仄仄，平仄平平平。","平仄仄仄仄，仄仄○平平。","仄仄仄仄平，仄平平平平。","仄仄平平平，平仄平平平。","仄仄平仄仄，平平仄平平。","仄仄仄平仄，平平○平平。","平仄○仄仄，仄仄平平平。"],"paragraphs":["秦水别陇首，幽咽多悲声。","胡马顾朔雪，躞蹀长嘶鸣。","感物动我心，缅然含归情。","昔视秋蛾飞，今见春蚕生。","袅袅桑柘叶，萋萋柳垂荣。","急节谢流水，羁心摇悬旌。","挥涕且复去，恻怆何时平。"],"title":"古风 二十二"}
