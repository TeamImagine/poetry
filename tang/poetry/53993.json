{"author":"李颀","id":53993,"strains":["仄○仄平平仄仄，仄仄仄平仄平仄。","平平仄○仄仄平，平仄仄平仄○仄。","平平平仄仄平平，仄仄○平平仄平。","仄仄平平仄平仄，仄平平仄平平平。"],"paragraphs":["种橙夹阶生得地，细叶隔帘见双翠。","抽条向长未及肩，泉水遶根日三四。","青青何必楚人家，带雨凝烟新著花。","永愿香炉洒甘露，夕阳时映东枝斜。"],"title":"照公院双橙"}
