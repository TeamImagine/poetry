{"author":"苏辙","id":197519,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平仄平仄仄平平。","仄平平仄平平仄，仄仄平平仄仄平。"],"paragraphs":["茧纸铺庭几误书，杨花糁迳未春余。","积随平野分高下，舞信微风作密疏。","解使游人似姑射，仍令飞鸟变舂鉏。","共惊天巧无能学，造物无心本亦如。"],"title":"喜雪呈鲜于子骏三首  其三"}
