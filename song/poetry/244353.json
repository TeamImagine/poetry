{"author":"李纲","id":244353,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三黜先生髪半华，但将笔墨作生涯。","已知晏食能胜肉，更觉安行可当车。","月好只愁无竹叶，风来自与扫岩花。","江边盗贼休窥伺，不是宣和宰相家。"],"title":"山居遣兴四首  其二"}
