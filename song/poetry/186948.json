{"author":"刘挚","id":186948,"strains":["平仄平平平，平平仄平仄。","仄仄平平平，仄平仄仄仄。","仄仄平平平，平○仄○仄。","仄仄○平仄，平仄仄平仄。","仄平○平仄，平仄平平仄。","仄平仄平平，平平仄○仄。","仄仄仄仄仄，○仄仄仄仄。","仄仄平仄仄，仄仄仄平仄。","平○平仄平，平仄仄平仄。"],"paragraphs":["珍果繁西园，登盘得朱李。","白雪凋春花，缥丸结夏子。","肉理浆包寒，肤衣粉凝紫。","细碎轻菱芡，甘软异瓜柿。","不须论投报，聊复冰寒水。","伯阳指仙宗，房陵诧遗美。","钻核乃独善，王氏亦已鄙。","味苦吾所幸，道旁岂云耻。","君看齐物人，无用乃天理。"],"title":"朱李"}
