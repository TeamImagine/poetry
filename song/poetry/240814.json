{"author":"周紫芝","id":240814,"strains":["仄仄仄仄仄，平平仄平平。","平平仄平仄，平仄○○平。","平平平仄平，仄仄仄仄平。","仄仄平仄仄，仄仄平仄平。","仄仄平仄○，仄仄平平平。","平平仄平仄，仄仄平仄平。","仄○仄平仄，仄平平仄○。","平仄仄平仄，仄平仄○平。","仄仄平○仄，仄平平仄平。","仄平仄○平，仄仄○仄平。","○仄仄仄仄，平仄平仄平。","仄仄平仄仄，仄仄平平平。","○平平仄平，平平仄平平。","仄平仄仄仄，平平仄○平。","平○平仄平，○平仄平平。","仄仄仄仄○，平仄仄仄平。","仄平平仄○，仄仄○平平。"],"paragraphs":["夜雨不复止，寒声晓仍酣。","悬知变平陆，天水相溶涵。","今年春雨多，既失麦与蚕。","五种殊未入，此雨宁可堪。","日者诸大将，幕府开潭潭。","连营跨淮楚，仰食江以南。","郡县脱兵火，百城无二三。","何以供厞屦，坐贻有司惭。","是事姑且置，我穷谁共谈。","有茅两三椽，往往如漏篮。","中夜屡起卧，吾寝安得甘。","昼止方稍稍，暮作还毵毵。","了无山鞠穷，何由御烟岚。","有躬不暇阅，忧心顾如惔。","何当烦雨师，驱车反龙骖。","一饱庶可期，寒饿少已谙。","小人无远虑，口腹空馋贪。"],"title":"夜雨达旦枕上作"}
