{"author":"吴则礼","id":223571,"strains":["平平仄平仄，仄仄仄仄平。","平仄仄仄仄，仄仄○平平。","仄仄仄平仄，仄平仄平○。","仄仄仄平仄，平平平仄平。","平○仄仄仄，仄仄平仄平。","仄仄平仄仄，平仄平平平。","仄○平仄仄，仄仄仄仄平。","仄仄仄平仄，？平平仄平。"],"paragraphs":["翛然策羸马，偶造释子居。","欣与遁世士，共阅瞿昙书。","脱屐弄清泚，曲肱翳扶疏。","鸟起短笻外，钟鸣幽梦余。","高论信绝俗，磊落包六虚。","万古才一瞬，天地真蘧庐。","逸兴殊未已，恨彼白日徂。","讵觉厌尘滓，徜徉方自娱。"],"title":"过开宝谒田端彦"}
