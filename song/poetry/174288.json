{"author":"刘敞","id":174288,"strains":["仄平仄平仄，仄仄仄仄平。","平平平平仄，仄仄平平平。","平平仄平仄，○仄仄平平。","仄仄平平仄，仄平○○平。","○仄平平仄，仄仄平仄○。","仄仄仄平仄，平○仄平平。"],"paragraphs":["市朝隐非一，躁静理不同。","多君金闺彦，远有山林风。","千锺卧名利，三径入蒿蓬。","似是于陵子，又云张长公。","相望千年外，独得环堵中。","自古用先进，谁当驻飞鸿。"],"title":"过士建中屯田居此君年六十请致仕所居蔽风雨而已"}
