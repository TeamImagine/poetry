{"author":"吴筠","id":42267,"strains":["○平仄平仄，仄仄仄仄平。","仄平平仄平，仄仄仄仄平。","○平仄仄仄，仄仄平仄平。","○仄仄仄平，平仄仄仄平。","平平仄○仄，平仄平仄平。","平仄仄仄平，仄平平○平。","仄平平平平，仄仄平仄平。"],"paragraphs":["兴亡道之运，否泰理所全。","奈何淳古风，既往不复旋。","三皇已散朴，五帝初尚贤。","王业与霸功，浮伪日以宣。","忠诚及狙诈，殽混安可甄。","余智入九霄，守愚沦重泉。","永怀巢居时，感涕徒泫然。"],"title":"览古十四首 二"}
