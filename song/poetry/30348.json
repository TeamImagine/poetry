{"author":"李吕","id":30348,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["蚤觉儒冠多误身，聊工传写养偏亲。","丹青游戏臻能事，造化生成羡逼真。","笔下岂皆行路辈，眼中谁是筑岩人。","会当诏作云台像，画手惟君妙入神。"],"title":"赠画师郭叔詹"}
