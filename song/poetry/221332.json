{"author":"释智圆","id":221332,"strains":["仄仄仄仄仄，仄仄仄平平。","仄仄○○平，仄仄平平平。","仄平平仄平，平○平平平。","仄平平平平，仄仄平平平。","仄平仄仄平，仄仄○仄平。","平○仄仄仄，○平仄平平。","平平平仄平，平仄平平平。"],"paragraphs":["至道不可状，至理杳无名。","万汇丧其源，出没何营营。","忽焉生法瑶，研虑还淳精。","立言宗能仁，百也驰休声。","我来访旧居，景物如有情。","闲庭惨树色，空山咽猿鸣。","斯人今也亡，孤棹寻归程。"],"title":"经武康小山法瑶师旧居"}
