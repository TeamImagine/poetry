{"author":"许浑","id":22042,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["一官唯买昼公堂，但得身闲日自长。","琴曲少声重勘谱，药丸多忌更寻方。","溪浮箬叶添醅绿，泉遶松根助茗香。","明日鳜鱼何处钓，门前春水似沧浪。"],"title":"湖州韦长史山居"}
