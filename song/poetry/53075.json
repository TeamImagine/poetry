{"author":"项安世","id":53075,"strains":["平平平平平仄平，仄仄仄平平仄○。","仄平仄仄平平平，仄仄仄仄平平平。","平平仄仄平平平，平平○仄仄平平。","平平仄仄平平平，仄仄仄仄平平平。","仄平○仄○仄平，仄仄仄仄平平平。"],"paragraphs":["糖罂花开官路香，客子欲归官路长。","稻田水足新秧黄，小麦吐秀南风凉。","村村煮酒开官坊，家家禁忌障蚕房。","门前健妇能招商，茗碗角饵邀人尝。","若无横赋深剥床，我欲问舍鸡林乡。"],"title":"建平县道中"}
