{"author":"张元干","id":5837,"strains":["仄仄平平仄，平平仄○○。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，○平仄仄平。","平平平仄○，仄仄仄平平。","平仄平平仄，平平仄仄○。","仄平平仄仄，仄仄仄平平。","仄仄平平○，平平仄仄平。","平平平仄仄，平仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，平○仄仄○。","仄平平仄仄，仄仄仄○平。","仄仄平平仄，平平○仄○。","仄平平仄仄，仄仄仄平平。","仄仄○平仄，平平仄仄平。","仄平平仄仄，仄仄仄○平。"],"paragraphs":["凤历推炎德，宗臣系重轻。","神开丹扆梦，人向紫岩生。","昴宿秋旻迥，坤维玉露清。","风云符感遇，草木畏威名。","不有三灵助，宁无四海惊。","大江元帝渡，细柳亚夫营。","劲气吞妖孽，深谋厉甲兵。","天旋黄屋正，日转赤墀明。","茅土宜班数，山河旧著盟。","济时登衮职，命世属阿衡。","社稷扶持了，乾坤整顿成。","勋庸多部曲，陶冶遍公卿。","牙帐罗旌棨，萱堂合鼓笙。","诞辰尊寿母，善颂及难兄。","庆积基墉固，源长福禄并。","欲知貂珥贵，倍觉彩衣荣。","象阙锋车召，沙堤相印迎。","指麾烽燧静，翊戴泰阶平。","老鹤三千岁，飞鹏九万程。","百川浮巨斝，快饮吸长鲸。"],"title":"张丞相生朝二十韵"}
