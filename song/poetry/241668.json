{"author":"周紫芝","id":241668,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["太常何敢醉如泥，休沐相寻见亦稀。","倦著青衫君未可，老遮乌帽我当归。","翔鸾寺里停烟棹，西子湖边看落晖。","安得剧谈同一笑，孤篷六尺去如飞。"],"title":"仆访吕晞朴排岸方造舟翔鸾不及见后数日有诗次韵奉谢二首  其一"}
