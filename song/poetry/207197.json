{"author":"黄庭坚","id":207197,"strains":["仄平仄仄平平仄，仄○平仄仄平平。","平平平仄平平仄，平○仄○仄平平。","平平仄仄仄平仄，○平仄仄平平平。","平平平仄仄仄仄，仄仄仄仄平平平。","平平平○仄○仄，平平仄仄仄平平。","平仄○平仄平仄，○平仄仄仄？平。"],"paragraphs":["去年对月庐陵郡，醉留歌舞蹋金沙。","今年今夕千峰下，新磨古鉴动菱花。","寒藤老木被光景，深山大泽皆龙蛇。","西风为我奏万籁，落叶起舞惊栖鸦。","遥怜城中二三友，风流惯醉玉钗斜。","今夕传杯定何处，应无二十四琵琶。"],"title":"八月十四日夜刀坑口对月奉寄王子难子闻适用"}
