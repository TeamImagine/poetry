{"author":"邵棠","id":8293,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["少时欢笑已无缘，只有清闲守暮年。","目断遥山青不了，手挼黄菊兴悠然。","兰芽春暖供吟佩，芦叶秋深隐钓船。","个里生涯元自好，莫教姓字达凌烟。"],"title":"湖山把菊"}
