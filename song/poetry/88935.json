{"author":"徐玑","id":88935,"strains":["仄仄平平仄，○平仄仄平。","平○平仄仄，平仄仄平平。","仄仄？○仄，平平仄仄平。","平平平仄仄，平仄仄○平。","仄○平平仄，平平仄仄平。","平平平仄仄，平仄仄平平。"],"paragraphs":["性懒修书苦，题诗寄海滨。","闽中今乐地，迁客旧名臣。","乍嚼槟榔涩，初餐荔颗珍。","园林春易老，乡岸雨难匀。","世虑千峰静，时贤一聘新。","闲居寻钓石，朝晚待归人。"],"title":"寄上泉州许参政福州薛端明谪居"}
