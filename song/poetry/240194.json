{"author":"周紫芝","id":240194,"strains":["平平平仄○，仄仄平仄仄。","平平平仄平，仄仄仄平仄。","仄仄平平平，○○平仄○。","仄仄平平平，平平平仄仄。","平仄仄仄平，平平平仄仄。","仄仄仄仄平，平平仄平仄。"],"paragraphs":["人生天宇间，动作均有寄。","谁知林下人，亦复有幽事。","短步舒微芳，长吟抽逸思。","有梦烦青奴，无弦须绿绮。","寒日忽满窗，香销人未起。","慎勿唤客来，昏昏败人意。"],"title":"次卿与余终日坐竹间以何人有酒身无事谁家多竹门可款为韵余得上七字  其七"}
