{"author":"孟郊","id":13152,"strains":["仄仄平仄仄，仄仄仄平○。","平平仄仄平，仄平平仄平。","平平仄平仄，仄平仄平平。","平平平○平，仄平平仄平。","仄仄仄平平，仄仄仄仄平。","仄平平仄仄，○○仄仄平。"],"paragraphs":["万类皆有性，各各禀天和。","蚕身与汝身，汝身何太讹。","蚕身不为己，汝身不为佗。","蚕丝为衣裳，汝丝为网罗。","济物几无功，害物日已多。","百虫虽切恨，其将奈尔何。"],"title":"蜘蛛讽"}
