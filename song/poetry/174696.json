{"author":"刘敞","id":174696,"strains":["平平仄平平，○仄仄仄仄。","仄仄平平仄，仄○仄平仄。","仄平仄○平，○仄仄仄仄。","仄仄平仄平，仄平仄平仄。","仄平○仄仄，仄仄平仄仄。","仄平仄仄○，○仄仄平仄。","仄仄仄平平，○平仄平仄。","○○平平平，○○仄平仄。"],"paragraphs":["城东与城西，相去咫尺耳。","不得同朝夕，譬如隔山水。","况兹历三秋，正复累百里。","念我谁与游，怅然岂能已。","古人称莫逆，未必居密迩。","自嫌感豫深，更失笑谈理。","寡陋使心忧，空虚见人喜。","观过而知仁，且当谢君子。"],"title":"寄王深甫"}
