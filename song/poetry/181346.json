{"author":"王安石","id":181346,"strains":["仄仄仄平仄，仄仄○平仄。","仄仄平平仄，平仄平仄仄。","平平平仄平平平，平平仄平仄仄○。","仄仄仄仄平平仄，平平仄仄○○仄。","仄平○仄仄○平，仄仄○○仄仄平。","仄平仄仄平平仄，仄仄平平仄仄平。","平平仄平平，仄仄平仄仄。","仄○平仄仄平平，平仄○平仄○仄。"],"paragraphs":["我本汉家子，早入深宫里。","远嫁单于国，憔悴无复理。","穹庐为室旃为墙，胡尘暗天道路长。","去住彼此无消息，明明汉月空相识。","死生难有却回身，不忍回看旧写真。","玉颜不是黄金少，爱把丹青错画人。","朝为汉宫妃，暮作胡地妾。","独留青冢向黄昏，颜色如花命如叶。"],"title":"明妃曲"}
