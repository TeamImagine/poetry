{"author":"释显忠","id":186860,"strains":["平平平仄仄仄仄，仄仄平仄平仄平。","平平仄仄仄○仄，仄仄仄平平仄平。","仄○平仄仄平仄，仄仄仄仄平平平。","平仄平平平平仄，平平仄仄仄平平。"],"paragraphs":["根埋山骨几百载，但怪生物偏有私。","春前受气地犹冷，雪里暗开人未知。","自将孤石比坚性，不与众木争芳姿。","惆怅无言为真赏，栏干独倚觉多时。"],"title":"南明山宝相寺十五题 石缝梅"}
