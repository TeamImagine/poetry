{"author":"王禹偁","id":177514,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["如何小郡滞清贤，未得征归振鹭班。","莫怕三年持汉诏，犹胜迁客卧商山。","俱谙宦路须推命，同有诗情合好闲。","唯是谪官无考限，比君知向几时还。"],"title":"仲咸就加郡印因以四韵贺而勉之"}
