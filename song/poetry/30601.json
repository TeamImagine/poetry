{"author":"李流谦","id":30601,"strains":["平仄仄○平，仄平仄平仄。","仄仄○平仄，仄仄仄平仄。","平平仄仄仄，仄仄平仄仄。","○仄仄仄仄，仄平平仄仄。","平平○仄平，仄平仄平仄。","仄平平平仄，仄仄平仄仄。","仄仄仄仄仄，仄仄仄仄仄。","平平仄仄仄，平仄仄仄仄。","仄仄平平平，仄仄平仄仄。","仄平仄仄仄，仄仄○平仄。","平平仄仄仄，平仄平仄仄。","仄平仄仄平，仄仄仄仄仄。","仄平仄平平，仄仄平仄仄。","平平仄仄仄，○平仄平仄。","仄仄平仄仄，平平仄仄仄。"],"paragraphs":["风雅有正宗，太山视丘垤。","识者了珉玉，不尔远尧桀。","咸韶久不作，日月遭薄蚀。","空谷闭窈窕，市倡矜半额。","谁知三百篇，学仙要仙骨。","二南俱贤圣，展卷神已接。","孝子或失爱，淑妇有不答。","微言出宛转，幽愤破蕴结。","侧耳无弦音，策策风振叶。","少陵乃冢嫡，岂止论瓜葛。","涪翁异代友，俱作蝉蜕壳。","鼓旗付后山，掌股戏孟获。","眼明见贤宗，我欲焚破箧。","明珠不易得，收功在勤苶。","一洗蛙与黾，骚坛许授职。"],"title":"彦博见和暑中之作殊有新功复用韵谢"}
