{"author":"虞俦","id":62241,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["黄鸡催晓破霜天，起整冠裳拜影前。","又见刺文添一线，谁知泣血已三年。","蟠桃海上今应熟，双橘怀中祇自怜。","未必儿童知此恨，彩衣依旧戏蹁跹。"],"title":"甲寅十一月朔旦冬至适值先妣太夫人服阕从吉感而赋诗二首  其一"}
