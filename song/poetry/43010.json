{"author":"范成大","id":43010,"strains":["平仄平仄○平平，仄平○平仄仄平。","平平仄仄仄仄仄，平平仄仄平平仄。","仄平○平仄○仄，平仄仄仄平平平。","仄平平平○平仄，仄仄○平平仄平。","平平平平仄仄仄，仄仄仄仄平平平。","平平平仄仄平仄，平平仄仄平平平。","平平仄仄仄平仄，平平仄平○仄平。","仄仄平平平仄仄，平平仄平平平平。","平平平平仄○仄，仄仄平仄平平平。","平平平平仄平仄，仄平仄仄仄仄平。"],"paragraphs":["愚士繁俗如囚奴，至人遗形与化俱。","纷纭觉梦不可辨，蘧蘧栩栩知谁欤。","百年如泡亦如电，刚欲铸铁充门枢。","列仙之臞堕山泽，一席三椽良有余。","平生嵚巇百战勇，顿挫久已归夷途。","光芒无用入诗句，青天白日轰雷车。","松煤茧纸妙挥扫，芸香锦囊深贮储。","紫露双瓶春夜醉，黄云一棱秋田租。","谁能抟扶北溟海，政尔归卧南阳庐。","鸿飞冥冥隔云雨，弋人可慕不可呼。"],"title":"次韵时叙赋乐先生新居"}
