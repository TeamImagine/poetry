{"author":"陆游","id":41435,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄仄平。"],"paragraphs":["闭门高卧养吾真，说着生涯笑倒人。","奴闵囊空辞雇直，婢愁爨冷拾炊薪。","羹能有糁犹为泰，地到无锥始是贫。","一饭不妨支一日，读书常愧聒比邻。"],"title":"秋来苦贫戏作"}
