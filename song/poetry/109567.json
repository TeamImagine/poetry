{"author":"黄大受","id":109567,"strains":["平平仄仄平，平平仄平仄。","平平仄平平，仄仄仄平仄。","仄平平平平，仄仄仄平仄。","仄平仄平○，仄仄仄仄仄。","仄○平平平，仄仄仄平仄。","○○平仄仄，仄平仄平仄。","仄仄仄平仄，仄仄仄仄仄。"],"paragraphs":["清明百草春，家家上丘墓。","南邻去年冬，祸痛及翁妪。","酒殽罗新阡，蹙頞见追慕。","旧时细君坟，望见泪已注。","纸钱风飘飘，世用此文具。","其间无纸者，已无子孙故。","有纸与无纸，百步五十步。"],"title":"春日田家三首  其三"}
