{"author":"苏辙","id":197363,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄平平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["此生与物妄相仇，欲往长嫌苦见留。","浅濑何知向人恶，涨溪岂复为公流。","雨痕忽到工催客，风信初来转打头。","举目汀洲都未改，忽添清兴满行舟。"],"title":"和李公择赴历下道中杂咏十二首 桃园阻浅将易小舟一夜水大至复乘便风顷刻百里"}
