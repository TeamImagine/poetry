{"author":"释德洪","id":228590,"strains":["仄仄平平平仄平，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["十世为僧皆姓杨，死生游戏自隋唐。","铁身自倒汝邪□，写字无为我道场。","异迹著于无量寿，慈风不减普昭王。","两川显化人皆识，今日全身不掩藏。"],"title":"十世观音生辰六月二十六日二首  其一"}
