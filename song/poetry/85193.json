{"author":"裘万顷","id":85193,"strains":["仄平平平平，平仄平平平。","平平仄仄仄，仄平仄平○。","仄平平仄平，仄仄平仄平。","仄平平○平，仄仄平仄平。","○仄仄仄平，仄仄平平平。","平平仄仄平，仄仄○平平。","○仄仄仄平，仄仄平平平。","仄仄平平平，仄仄平平平。","仄仄平仄平，平仄○仄○。","仄○仄仄仄，平仄仄平平。","仄仄仄平平，○○仄平平。","仄仄平仄○，○仄仄仄平。","仄平平仄平，平平仄平平。","○平○仄平，仄仄平平平。","○仄仄仄平，仄仄仄仄○。","平平仄仄仄，平平平仄平。"],"paragraphs":["未登春风堂，尝读春风诗。","春风不易得，令人每怀思。","一堂谁独无，所至皆有之。","奈何堂中人，此意多背驰。","听雨不对床，煮豆先燃萁。","宁赓粟布歌，不肯吹埙箎。","和气自此伤，怨怒无休时。","遂令君家堂，独立修江湄。","昔我尝宦游，兄弟轻别离。","自从失予季，忧闷鬓成丝。","仲叔幸无他，相从日怡怡。","数榻松竹间，颇与我辈宜。","浊醪无独斟，陈编有同披。","从今当杜门，共试春风词。","燕谷恐尚寒，暖律冀一吹。","君能不靳否，春风元不私。"],"title":"题伯量春风堂"}
