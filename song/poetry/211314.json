{"author":"刘跂","id":211314,"strains":["仄仄○平平，平仄仄○平。","平平仄仄仄，平仄仄平平。","仄仄仄平仄，仄仄平仄平。","仄平平平仄，平仄平仄平。","平仄平仄平，仄仄仄平平。","○平仄○仄，仄仄仄仄平。","仄平仄仄仄，仄仄仄○仄。","仄仄平仄仄，平仄仄平平。","平平仄平仄，仄仄仄平平。","平仄仄○仄，仄仄○○仄。"],"paragraphs":["岁月如归鸿，秋至欻将翔。","郊原带爽气，榆柳媚无光。","客子抱幽独，耿耿谁与明。","不辞青鞋贱，来蹑君子堂。","君子松桧姿，劲不惨风霜。","其交淡如水，众口未易尝。","忘言默领会，此意却难忘。","不饮知酒趣，聊复酌公浆。","寒灯夜寥閴，一笑未渠央。","谁令别离此，梦寐长相望。"],"title":"寄马全玉"}
