{"author":"魏了翁","id":103280,"strains":["仄仄平平仄仄平，平平仄仄仄平平。","仄平仄仄仄平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["笑语声中别有天，巫云楚岫玉明舡。","冷风入坐酒无力，斜日媚空花欲然。","猎猎旗风犹夏五，摇摇帆影立秋千。","他时辇路追今梦，傥许陪公发未宣。"],"title":"生日和辛江陵即席韵  其二"}
