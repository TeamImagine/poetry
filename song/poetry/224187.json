{"author":"李朴","id":224187,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["秋风燕雀正关关，忽见篱边菊又斑。","寒雁自知霜露重，海鸥常伴水云闲。","百年往事丹心里，千古声名直道间。","此意属公须慷慨，晚云成雨便归山。"],"title":"忆玉岩  其二"}
