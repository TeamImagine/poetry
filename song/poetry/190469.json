{"author":"韦骧","id":190469,"strains":["仄仄平平仄仄平，仄平平仄仄平平。","仄平仄平平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["令节伸眉且自寛，与民同乐是民官。","宴酣岂为残更促，醉兀何妨万目观。","舞袖飘飘凌夜月，灯山闪闪战春寒。","孤城谁谓萧疏甚，无愧途人即可懽。"],"title":"席间和向辟之元夜  其一"}
