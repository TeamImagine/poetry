{"author":"袁说友","id":70773,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["芸阁登儒拜黼衣，凤凰来泊凤凰枝。","待教黄阁调元去，暂对青藜下烛时。","身到三山真得路，君留群玉几题诗。","十年前访岷峨事，也作书郎慕左思。"],"title":"和杨诚斋韵谢惠南海集诗三首  其三"}
