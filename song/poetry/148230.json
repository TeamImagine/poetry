{"author":"方回","id":148230,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄平平平仄仄，仄平仄仄仄平平。","仄平仄仄平平仄，平平平平仄仄平。"],"paragraphs":["累土为台就浚池，小园聊尔寄娱嬉。","栽花谁觉似贫户，煮菜自量无厌时。","月下秋声长不寐，水中树影最宜诗。","客来客去频欢喜，祇为能饶一着棋。"],"title":"小园"}
