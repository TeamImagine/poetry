{"author":"陆游","id":40266,"strains":["仄平仄平平，平平○平仄。","平平仄仄仄，仄仄仄仄仄。","仄平仄仄平，仄仄平仄仄。","仄平仄平○，平仄仄平仄。","○平仄仄仄，仄仄平仄仄。","平平仄平平，仄仄仄平仄。","平○○平平，仄仄仄仄仄。","平仄仄仄平，平平仄○仄。"],"paragraphs":["鸴鸠抢榆枋，枯鱼过河泣。","鹏鲲九万里，此岂汝所及。","丈夫志古人，绝世而独立。","远游马蹄穿，高卧剑锋涩。","其初所抱负，固自高嶪岌。","安能与儿曹，俯首就维絷。","君看折腰趋，孰若举手揖。","芝老尚可餐，修门戒轻入。"],"title":"杂感五首以不爱入州府为韵  其三"}
