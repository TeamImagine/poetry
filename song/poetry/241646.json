{"author":"周紫芝","id":241646,"strains":["平平仄平平，○仄仄○仄。","平平仄仄平，仄仄仄平仄。","仄仄仄平平，仄仄仄平仄。","○平○仄平，○平○平仄。","○平平仄平，仄仄仄平仄。","平平平仄平，仄仄平平仄。","仄平仄○仄，○仄平○仄。","仄平仄平平，平仄仄平仄。","仄平平○○，平仄平平仄。","平平仄平仄，平仄仄仄仄。","仄仄平仄仄，仄平仄仄仄。","仄平平平平，仄仄仄○仄。","○平仄平仄，平仄仄仄○。","○仄？仄平，仄仄仄平仄。","仄仄仄平平，仄平仄平仄。"],"paragraphs":["黄冈古淮邦，其大不如斗。","谁知隔岸山，万马日奔走。","有数着诗人，此地实林薮。","顷来当盛年，王公号贤守。","三年江上杯，快饮竹楼酒。","东坡营雪堂，始种坡前柳。","至今有遗迹，过者为回首。","后来老门生，词翰玉堂手。","谪官茅三间，门巷无鸡狗。","孙郎饱文艺，贫病亦已久。","着履知有土，捉衿乃见肘。","抱经官残州，一饱亦难偶。","论文有余日，为我访白叟。","遗事倘可书，尚足寄衰朽。","慎勿止寒温，作书问安否。"],"title":"送孙求仁官黄冈"}
