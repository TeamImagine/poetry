{"author":"释文珦","id":134638,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["与君相见各华颠，握手松间感变迁。","能记灵山同听日，不疑绛县老人年。","难寻旧梦悲蝴蝶，替说新愁赖杜鹃。","无奈匆匆又还别，有诗须寄武康船。"],"title":"别馨桂山"}
