{"author":"白居易","id":15004,"strains":["仄○○平平，○平平平仄。","仄平仄平仄，平平仄平仄。","仄平仄仄仄，仄仄平平仄。","○仄仄仄平，仄平平仄仄。","平平仄平仄，仄平仄平仄。","平仄○平平，平平○仄仄。","平平仄平仄，仄仄平平仄。","仄仄仄平平，仄仄平平仄。"],"paragraphs":["祸患如棼丝，其来无端绪。","马迁下蚕室，嵇康就囹圄。","抱冤志气屈，忍耻形神沮。","当彼戮辱时，奋飞无翅羽。","商山有黄绮，颍川有巢许。","何不从之游？超然离网罟。","山林少羁鞅，世路多艰阻。","寄谢伐檀人，慎勿嗟穷处。"],"title":"读史五首 二"}
