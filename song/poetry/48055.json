{"author":"杨万里","id":48055,"strains":["平仄平平平仄平，仄平平仄仄平平。","仄平仄仄平平仄，平仄仄平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["人自穷通诗自诗，管渠人事与天时。","鹤长未便贤凫短，梅早那须笑杏迟。","公子近来忺说病，老夫秋至不曾悲。","人生随分堪行乐，何必兰亭与习池。"],"title":"和张功父病中遣怀"}
