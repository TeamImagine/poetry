{"author":"罗愿","id":64398,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["湖边飞盖欲谁同，治行人思旧弱翁。","行乐未饶溱水女，咏归应有舞雩童。","闽山影浸烟云动，沧海潮连浦溆空。","欲识元侯疏凿意，君王勤俭正卑宫。"],"title":"福州赵侍郎开城西古湖以溉田既成冀得致政丞相福公一临于是有唱和之篇二首  其一"}
