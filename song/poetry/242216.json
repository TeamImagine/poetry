{"author":"李正民","id":242216,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["飘泊柯山二十春，琴书索莫困埃尘。","忆攀杨柳当年别，愁见桃花几度新。","公业有田犹告乏，渊明解绶便忧贫。","浮生种种皆为累，况是羁栖一旅人。"],"title":"寄和叔  其二"}
