{"author":"谢谔","id":30018,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["莓苔点点路层层，此地分明胜概增。","天上楼台山上寺，云边钟鼓月边僧。","青松鹤梦生秋吹，宝塔星华见夜灯。","消尽尘襟三万斛，石床闲倚古萝藤。"],"title":"读书台"}
