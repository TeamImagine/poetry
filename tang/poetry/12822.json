{"author":"卢照邻","id":12822,"strains":["仄仄平平仄，○平平仄平。","仄仄平平仄，平平仄仄平。","平平仄○仄，仄仄仄○平。","仄仄平○仄，平平仄仄○。","仄仄○平仄，○平平仄平。","平平仄平仄，仄仄仄○平。"],"paragraphs":["万里烟尘客，三春桃李时。","事去纷无限，愁来不自持。","狂歌欲叹凤，失路反占龟。","草碍人行缓，花繁鸟度迟。","彼美参卿事，留连求友诗。","安知倦游子，两鬓渐如丝。"],"title":"山行寄刘李二参军"}
