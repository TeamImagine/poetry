{"author":"薛季宣","id":63112,"strains":["仄仄仄仄仄，○仄平仄平。","平平仄○仄，平平仄平平。","仄平仄平仄，平平仄平平。","平平仄平仄，仄平仄平平。","○平仄仄○，仄仄○仄平。","平○仄平仄，仄仄仄平平。","仄平平仄○，仄仄仄平平。","仄仄仄平平，平仄仄仄平。","仄平平仄仄，○平仄仄仄。","仄平平仄仄，仄仄仄平○。","平平仄仄平，仄仄仄仄平。","平仄仄平○，仄仄仄仄平。","平平仄仄○，平仄仄仄仄。","平仄仄平仄，平仄平仄仄。","○○仄平平，平平仄平平。"],"paragraphs":["戚戚复戚戚，如此春意阑。","红梨褪深晕，青梅结微酸。","向之一凄惨，饥肠废朝餐。","姮娥五圆缺，美人隔云端。","衷情叵自禁，陡觉衣带宽。","芳菲日雕谢，动作不遑安。","咄哉黄栗留，接翮语何繁。","小鸟得于飞，而我别所欢。","夜来风雨恶，中唐水漫漫。","故乡贫亦好，楚客日南冠。","男儿志四方，愧此柳下官。","安得买山钱，静处把钓竿。","高怀未易偿，归有道路曼。","匡坐作遐想，心体胡自胖。","行行大刀头，无生话团栾。"],"title":"戚戚复戚戚"}
