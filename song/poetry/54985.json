{"author":"朱熹","id":54985,"strains":["平平平仄仄平平，平仄平平仄仄平。","平仄平平仄平仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["君家丘壑本圆成，何意寻荒入翠屏。","为爱晴云荐孤枕，故将闲日付新亭。","梦魂寂寂衣裳冷，心事悠悠简策青。","更把枯桐写奇趣，鹍弦寒夜独泠泠。"],"title":"次秀野韵题卧云庵"}
