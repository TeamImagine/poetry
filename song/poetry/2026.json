{"author":"胡宿","id":2026,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["北地当衢拂斗魁，竹林清暑似岩隈。","将坛绪业传金版，文苑新书集玉杯。","数箧龙拏藏宝刻，一泓蟾滴试烟煤。","好辞戴鹖飞千牍，东武原从禁卫来。"],"title":"寄题王舍人书斋"}
