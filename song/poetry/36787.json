{"author":"陆游","id":36787,"strains":["平平仄平仄，仄仄仄平平。","平平仄平平，仄仄平平仄。","仄○平仄仄○平，仄仄平平平仄仄。","平平仄仄仄仄○，○仄平仄平仄仄。","仄仄平平平仄平仄平，平平仄仄平仄○。","平平仄仄仄仄平，平平仄仄平仄平。","平平仄仄○仄仄，仄仄仄平○仄平。","平仄平仄平平平，仄仄仄仄○平平。","仄平仄仄仄仄仄，仄平仄仄平平平。"],"paragraphs":["华胥氏之国，可以卜吾居。","无怀氏之民，可以为吾友。","眼如岩电不看人，腹似鸱夷惟贮酒。","周公礼乐寂不传，司马兵法亡亦久。","赖有神农之学存至今，扶犂近可师野叟。","粗缯大布以御冬，黄粱黑黍身自舂。","园畦剪韭胜肉美，社瓮拨醅如粥醲。","安得天下常年丰，老死不见传边烽。","利名画断莫挂口，子孙世作稽山农。"],"title":"稽山农"}
