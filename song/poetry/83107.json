{"author":"敖陶孙","id":83107,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["枕上吟哦安意好，新诗自觉鬼神扶。","遥传旧岁无多子，皆试新衣是早图。","天下自须胡伯始，江东只在管夷吾。","乡山此际当治麦，误矣为文效两都。"],"title":"至日记见简辅汉卿二首  其二"}
