{"author":"黄文雷","id":144456,"strains":["平仄平平仄仄平，仄平平仄仄平平。","仄平平仄平平仄，仄仄平平平仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["今古纷纷孰控抟，太平方寸豁忧端。","后千年去人何似，外九州来天更宽。","风雨南山飞霹雳，江湖北斗挂阑干。","要知元命真消息，沧海神龙自屈蟠。"],"title":"自广"}
