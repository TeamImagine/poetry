{"author":"阳枋","id":109620,"strains":["平平平仄仄○○，仄仄○○仄仄○。","仄仄平○仄平仄，仄仄○平○仄平。","仄仄平平平仄仄，平平仄平仄平仄。","仄平平仄仄平平，平仄平○平仄仄。","仄○仄仄仄仄○，平仄○平○仄仄。","仄平仄仄仄平平，仄平仄仄平平仄。","平○仄○平仄仄，平○平仄仄平仄。","平仄○平仄平平，仄仄仄平○仄仄。","仄○仄平仄仄平，平仄平平仄仄平。","仄仄○平仄○平，仄仄平仄平○平。"],"paragraphs":["依山茅屋两三间，与世相遗尽日闲。","背拥蓝屏半天碧，面对参差横架山。","径草蒙头云覆屋，泉甘土肥似盘谷。","剑峰林密杳无边，绵峡潭深幽莫烛。","有鲜可食美可茹，康乐和平长自饫。","有时拂石弄泉声，有时策杖登山去。","山中日沈山月出，岩暝林晦总佳适。","平石如台倚山隈，准拟结茅闲读易。","尚论古人得我心，商傅周姜汉子陵。","好共栽桃艳长春，却恐渔父来相寻。"],"title":"云山避地"}
