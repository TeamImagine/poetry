{"author":"刘克庄","id":109927,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["久问嫖姚乞退闲，今朝准敕放生还。","人欺解罢青油幕，帝遣监临紫盖山。","营卒展辞回玉帐，林僧讲贺到柴关。","丈夫不办封侯事，犹要名标处士间。"],"title":"蒙恩监南岳庙"}
