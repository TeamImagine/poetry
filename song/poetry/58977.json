{"author":"陈造","id":58977,"strains":["○平仄平仄仄○，仄仄平仄○平平。","仄平仄仄仄仄仄，仄仄仄仄平仄平。","平仄仄仄平仄仄，仄仄仄仄仄仄平。","平平仄仄仄仄仄，仄仄平仄平平平。","平平○仄○平仄，仄仄仄仄○平平。","仄平平平仄仄仄，仄○平仄平平平。","平平仄仄平仄仄，仄仄仄仄○平平。"],"paragraphs":["横前两锋踞草泥，恃勇宁复防吴儿。","倏随主父死五鼎，岂止郭最遭寝皮。","凡物有用皆贾祸，汝祸已酷孰使之。","平生一窟不自办，敢羡鲸鳄游天池。","含饴茹酒瞢怀璧，仅得士女称珍奇。","不摇喉牙诧隽永，远封罂缶争矜持。","爬沙躁扰良可念，请续杜老观渔诗。"],"title":"次韵程安抚蟹二首  其一"}
