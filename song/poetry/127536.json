{"author":"方岳","id":127536,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["只与青山对面居，白云侵屦有诗无。","故人咫尺隔千里，明月婵娟共一壶。","鸥鹭盟应怜久客，梧桐雨亦问归涂。","近来煞得秋风力，老桂吹香满座隅。"],"title":"次韵梁倅"}
