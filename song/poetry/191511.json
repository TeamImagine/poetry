{"author":"冯山","id":191511,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["放辔深穷物外天，少偿游恨十余年。","诸仙羽化曾由此，千载岩居尚宛然。","门转青溪空水石，室存丹灶养云烟。","冰骸坐久虽清澈，独有区中世俗缘。"],"title":"和鲜于子骏游沙溪洞"}
