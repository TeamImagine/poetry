{"author":"赵蕃","id":73893,"strains":["平平仄○平仄仄，仄仄平仄仄仄平。","平○仄仄平仄仄，仄仄仄仄平平○。","○平平平平平仄，仄仄仄仄平仄平。","○平仄仄仄仄仄，仄仄仄仄○平○。"],"paragraphs":["平生所闻甘叔异，半日为泊宝气亭。","逢迎稍稍昏忘集，诵说矻矻文章听。","其谁呼渠红裙饮，遣我负此双玉瓶。","临流不寐待月上，漫见紫翠横山屏。"],"title":"新桂林户曹甘叔异过余于津亭留以小饮论文县僚有招之者遂败此兴既夕作诗呈之"}
