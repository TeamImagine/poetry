{"author":"宋庠","id":2786,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["岁晚风清洛雾开，有人沿溯避嚣埃。","庄谈解辩观濠乐，潘兴能添作赋才。","兰菊分洲争向背，凫鹥随棹罢惊猜。","留都吏役虽羁鞅，亦欲抽身更一陪。"],"title":"次韵和次道学士献赠留台吴侍郎洛水泛舟之作"}
