{"author":"杜甫","id":3629,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["瞿唐峡口曲江头，万里风烟接素秋。","花萼夹城通御气，芙蓉小苑入边愁。","朱帘绣柱围黄鹤，锦缆牙樯起白鸥。","回首可怜歌舞地，秦中自古帝王州。"],"title":"秋兴八首 六"}
