{"author":"陆游","id":36577,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["埭西小店酒新𥬠，一醉今朝觉易谋。","从旷劫来俱有死，出青天外始无愁。","功名未许妨高卧，风月犹能赋远游。","造物向人元不薄，卷帘万顷镜湖秋。"],"title":"沽埭西酒小酌"}
