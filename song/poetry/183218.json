{"author":"刘攽","id":183218,"strains":["平平仄仄仄仄平，仄平仄仄平仄平。","仄平平仄仄平仄，仄平平平平仄平。","仄平平平仄仄平，仄平平仄平平平。","仄平仄仄○仄仄，平平仄○平平平。"],"paragraphs":["黄昏就枕日午眠，入春夜短常独然。","不嫌时世欲无觉，每为身谋私自怜。","梦为嘉鱼潜九渊，梦为飞鸟翔高天。","喜来寝觉了不辨，安知此兴非神仙。"],"title":"晚起"}
