{"author":"范成大","id":43233,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["手板头衔意已慵，墨池书枕兴无穷。","酿泥深巷五更雨，吹酒小楼三面风。","草色有无春最好，客心去住水长东。","今朝合有家书到，昨夜灯花缀玉虫。"],"title":"客中呈幼度"}
