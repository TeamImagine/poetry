{"author":"吴可","id":215590,"strains":["平平仄仄仄，平仄平平平。","仄平仄仄平，○仄仄仄○。","平仄仄○平，平仄仄平平。","平仄平○平，仄仄平仄平。","平平仄平仄，仄仄仄仄平。","平平仄平○，仄仄平平平。"],"paragraphs":["清江料事错，来作刳肠翁。","不知几许灵，堕此朽骨中。","时出纵横文，随意侮儿童。","谁识轩中人，本自无吉凶。","平生不惊俗，要与众客同。","人言可为鉴，试卜来年丰。"],"title":"题质龟轩"}
