{"author":"马戴","id":24900,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["直道何由启圣君，非才谁敢议论文。","心存黄箓兼丹诀，家忆青山与白云。","麋鹿幽栖闲可近，鸳鸾高举势宜分。","微生不学刘琨辈，剑刃相交拟立勋。"],"title":"失意书怀呈知己"}
