{"author":"黄庶","id":173699,"strains":["平仄仄平仄，平平仄平平。","平平平平仄，仄○仄仄平。","仄平仄平仄，平仄平平平。","仄仄仄仄仄，○平仄平平。","仄平○平平，平平仄平平。","仄仄仄平平，平平仄平平。","平○仄平仄，○平仄仄平。","仄平仄仄仄，平○○○平。","仄仄平仄平，平仄仄仄平。","仄平平平仄，平仄平平平。"],"paragraphs":["天子辍霖雨，兹来泽东民。","威声先公至，暴攘客四邻。","下车坐无事，惩劝裨秋春。","物价以日减，囷仓饱新陈。","俗愚其何知，蝗来遏公仁。","所至不为灾，群飞乱烟云。","公虑种吾土，且为沴气根。","计丁立捕法，官行劳其勤。","老幼千里眉，朝蹙夕已伸。","我知公之德，由此碑齐人。"],"title":"和子仪巡捕蝗"}
