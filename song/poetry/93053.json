{"author":"刘宰","id":93053,"strains":["○平仄平仄，仄平平平平。","平平仄平平，○仄仄仄平。","仄○仄平仄，仄仄平平平。","仄仄○○仄，平平仄平平。","仄平仄平平，仄仄平仄平。","仄仄仄平○，○仄仄仄平。","仄○仄平平，仄仄仄仄平。","○平仄仄平，仄仄平○平。","平仄仄仄仄，平仄平仄仄。","平平○仄仄，平仄仄仄平。","仄仄平仄平，仄仄平平平。","仄仄○仄平，仄仄平平平。","平平仄平平，仄仄仄平平。","仄平平仄平，仄仄仄平平。","仄仄平仄平，仄仄仄仄○。","平仄仄仄○，仄仄仄仄○。","○○仄仄仄，平仄仄平平。","平仄平平仄，仄仄○○平。","仄仄仄○仄，仄仄平仄平。","仄仄平平平，仄○仄仄平。","平仄平仄平，仄仄平平平。","仄仄仄平○，○仄平平平。","？仄仄仄平，仄仄平仄平。","仄仄仄仄平，仄仄平平平。","平平仄平○，仄平平仄平。","仄平仄平平，仄平仄平○。","仄仄平仄○，平仄平平平。","平仄仄仄平，仄平平平平。","平平仄仄仄，○○平仄平。","仄仄仄仄平，仄仄平平○。"],"paragraphs":["间维有常度，曜灵无停辀。","翩翩叶辞柯，过眼绿已稠。","弱干不盈尺，忽已高岑楼。","念昔过庭日，朋来悉良俦。","我年未成童，子少无与侔。","我质本驽骀，蹇步畏阻修。","子如渥洼驹，猛气已食牛。","当时二老人，笑语懽且酬。","门户各有托，宁计才与不。","登门如昨日，星纪迹再周。","二老安在哉，体魄归山丘。","隔屋闻读书，玉树锵琳球。","呼灯使来前，秀气炯双眸。","问之垂九龄，属对解冥搜。","感此伤我心，泪下不可收。","来者日已长，逝者挽不留。","其间我与子，能阅几春秋。","宁复青衿佩，与子从亲游。","幸子齿犹壮，有母方白头。","刷翮凌青霄，足胜负米由。","而我风树悲，耿耿何时休。","四十已无闻，过是夫何求。","矧复病日侵，见面良可羞。","竹实不疗饥，芰制非寒裘。","躬耕苦勤劳，代耕多悔尤。","学仙竟谁成，百年等浮沤。","俛仰天地间，身世真悠悠。","时雨涨绿池，好风交平畴。","嘤嘤出谷鸟，泛泛川上鸥。","遇景适会心，旷望聊夷犹。"],"title":"访陈廷瑞有感"}
