{"author":"朱淑真","id":245901,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["福有根基善有源，必兴缘此敞新轩。","埋蛇入相真堪慕，屠狗封侯岂足论。","未必芝兰偏谢砌，好看车马集于门。","从来天报无先后，不在其身在子孙。"],"title":"题王氏必兴轩"}
