{"author":"陈著","id":139188,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["太湖缺处束为桥，总把吴中景物包。","去百里闲山独立，跨三州地水平交。","古亭休说曾垂钓，长剑何妨更斩蛟。","欲觅鸱夷无处所，如今祇自网船抛。"],"title":"长桥望湖"}
