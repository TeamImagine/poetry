{"author":"李曾伯","id":129466,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平仄。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["夜来一雨洗骄阳，轧轧篮舆趁晓凉。","过眼几多山应接，转头二十里相望。","烟横夹道松交翠，水拍连畴稻半黄。","辙迹平生今始到，元知乐土是江乡。"],"title":"己酉赴桂过抚州樟原得雨"}
