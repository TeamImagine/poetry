{"author":"华镇","id":212156,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["鼓腹酣歌七十余，卧龙山北寄蓬庐。","满堂常见斑衣舞，填巷时来长者车。","负郭稻田周岁计，还家兰圃足晨蔬。","闲窗尽日无余事，时展青囊一卷书。"],"title":"赠孙纯臣居士"}
