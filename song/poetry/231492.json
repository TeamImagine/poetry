{"author":"谢薖","id":231492,"strains":["平平仄○平，○仄仄仄平。","仄平平○仄，仄仄仄平平。","○平平仄仄，○仄平平平。","仄仄仄仄平，仄仄○平平。","平平仄仄仄，仄仄平平平。","平平仄仄平，平平平○平。","平仄仄平仄，平平平仄平。","仄○○仄仄，仄仄平仄平。","平平仄仄○，仄仄仄仄平。","仄仄○仄○，仄平○仄平。","○平○仄仄，仄仄平平平。"],"paragraphs":["生涯水中萍，漂荡信所之。","十年餬其口，不食故园葵。","思归同越鸟，长是巢南枝。","祭灶郭北隅，小屋如鸡栖。","园开十肘地，草木方华滋。","红榴媚夕阳，初篁摇轻飔。","招我赏心旧，于焉持酒卮。","合离如日月，果有弦望时。","诗坛失老将，一鼓气已衰。","赖我如虎贲，典刑犹在兹。","相欢且尽醉，莫咏骊驹诗。"],"title":"集庵摩勒园会者十人以它年五君咏山王一时数为韵得时字"}
