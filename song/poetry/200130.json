{"author":"刘筠","id":200130,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["行行极目天无柱，渺渺横流浪有花。","客子方思舟下碇，阴虬自喜海为家。","村遥树列秦川霁，岸阔牛分触氏蜗。","鸢啸风高良可畏，此情难论坎中蛙。"],"title":"淮水暴涨舟中有作"}
