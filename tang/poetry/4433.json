{"author":"钱起","id":4433,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["紫泥何日到沧州，笑向东阳沈隐侯。","黛色晴峰云外出，縠文江水县前流。","使臣自欲论公道，才子非关厌薄游。","溪畔秋兰虽可佩，知君不得少停舟。"],"title":"赠张南史"}
