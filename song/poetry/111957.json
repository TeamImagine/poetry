{"author":"刘克庄","id":111957,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["玉羔直岁讵能神，羝触堪嗟命不辰。","昔比素丝曾着节，今为白石且眠春。","同人挟策安能牧，小弟磨刀恐未仁。","六日披裘把竿钓，拟他五羖岂其伦。"],"title":"秘书弟牵玉羔为寿将以唐律次韵一首"}
