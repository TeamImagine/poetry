{"author":"周紫芝","id":241835,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["浔阳江上听琵琶，买得江天且寄家。","带雨冲泥看燕子，随风着地数飞花。","人来裹饭何妨病，客去张罗亦自嘉。","还了世间无限债，却修香火足生涯。"],"title":"再赋伤春二首  其二"}
