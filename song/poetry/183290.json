{"author":"刘攽","id":183290,"strains":["仄平平平仄○平，仄平平平○仄平。","仄平仄仄○仄仄，仄仄仄仄平平平。","仄平仄仄平仄平，仄仄仄仄○平平。","仄平仄仄仄仄仄，仄平仄平平仄○。","平仄平仄平平平，仄仄平仄平平平。","平平仄仄仄仄平，仄仄仄平平仄○。"],"paragraphs":["茂陵徐生老且迂，一心区区长信书。","拜章北阙三待报，意欲霍氏安无虞。","那知世主心不同，积恶未极难为功。","徙薪曲突事不尔，壮侯几人能受封。","高岸为谷邱渊移，鲁酒之薄邯郸为。","人生决己各以时，旧意望君君不思。"],"title":"茂陵徐生歌"}
