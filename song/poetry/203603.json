{"author":"孔平仲","id":203603,"strains":["平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["平生苦厌家为累，今日应如痛定人。","群婢喧哗宁复有，孤灯潇洒自相亲。","温寻简策评三豕，点缀文章学受辛。","谁谓丹枫会愁客，深秋清思满江滨。"],"title":"和常父"}
