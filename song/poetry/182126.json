{"author":"强至","id":182126,"strains":["仄平仄仄仄，平平仄○平。","仄仄仄○平，仄平仄平平。","平仄平○○，平平仄○平。","平平仄仄仄，仄平仄平平。","平仄平平平，仄仄平仄平。","平仄仄仄平，仄仄平仄○。","平仄仄仄仄，仄平仄仄平。","仄仄仄平仄，仄仄仄平平。","平仄平平平，仄仄仄仄平。","仄平仄仄仄，平仄平仄平。","仄仄仄平平，仄仄平平平。","仄○仄仄平，平仄平仄平。"],"paragraphs":["宦游老岁月，春花渐空枝。","坐耗镜中颜，日饶鬓边丝。","流俗宜重轻，青云势参差。","刚肠寡所合，出门复何之。","趋向于今乖，考古聊自怡。","黄卷有圣贤，目览心与期。","君子顾万世，小人较一时。","不见九原骨，贵贱共狐狸。","惟有贤愚名，纵久亦两岐。","退之赋二鸟，无乃为物移。","信己一推天，孟子真吾师。","得丧付浊醪，身外非所知。"],"title":"幕中书怀"}
