{"author":"彭汝砺","id":201386,"strains":["平平仄平平，平○平仄平。","平平仄平仄，仄仄仄仄平。","平平平仄仄，仄仄○平平。","仄仄平仄平，平平仄仄仄。","平仄仄仄仄，平○平平平。","仄仄仄仄平，仄仄平仄○。","仄平平仄平，平仄平平○。","仄平平仄平，平平仄仄平。","仄平平平平，仄仄仄平仄。"],"paragraphs":["吾身本山林，艰难知备尝。","天寒负书橐，万里冒雪霜。","山川风借力，道路泥为浆。","瘦马鞭不前，悲歌自慨慷。","今也偶得禄，虽劳庸何伤。","念尔草野夫，百辈勤送将。","不惟风雪勤，无乃田畴妨。","素餐烦尔徒，心颜两愧惶。","作诗书诸绅，庶几久无忘。"],"title":"有感"}
