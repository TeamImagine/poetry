{"author":"韩琦","id":90791,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["病襟深惜好重阳，莫接郊园醉晚芳。","豪饮直输无比户，清欢全落少年场。","感时萧索休成咏，中酒无流不是伤。","猛战巨觥吹嫩菊，且陶佳节趁康强。"],"title":"重九以疾不能主席因成小诗劝北园诸官饮"}
