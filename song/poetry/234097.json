{"author":"张扩","id":234097,"strains":["仄○仄○仄仄平，仄平平○○平平。","平平仄仄仄○仄，平平仄仄仄仄平。","平平仄仄○仄平，仄仄平仄○仄平。","仄平平仄仄平仄，平仄平○平仄○。","○平仄仄仄平平，平仄仄平平仄平。","○平平仄○仄仄，仄仄仄仄平平平。","仄平仄仄仄○仄，平仄仄○平仄平。","平平仄仄○仄仄，仄仄仄仄平平平。","仄平仄仄仄仄仄，平仄○仄平平○。"],"paragraphs":["旧闻饮中有八仙，日多铛杓相周旋。","今之十八岂其裔，何为复效枕麹眠。","痴人但作从事呼，妄起清浊分圣贤。","那知风味古无有，名字真从天上传。","留侯旧与赤松游，余韵到今千百年。","看君风骨颇似祖，日酌九酝追天全。","我嗟谱系漫难考，流落恐缘濡髪颠。","穷愁政在禁酒国，未免口角生馋涎。","出门欲作一斗计，谁乞三百青铜钱。"],"title":"酒官张君造曲以十八仙为名作诗戯之"}
