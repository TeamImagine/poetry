{"author":"郭印","id":250021,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["释耒随人干斗禄，因循五阅闰余年。","折腰每效官三品，糊口深惭食万钱。","未梦登天生羽八，肯希舐痔得车千。","求田早决归耕计，种秫何妨酿酒泉。"],"title":"次宋正纪韵"}
