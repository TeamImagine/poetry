{"author":"陈造","id":59526,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["初宵微月尚窥檐，雨脚斜斜晓入帘。","春谢欢悰风处减，愁将老色镜中添。","颇思甫里陪觞咏，不叹周南更滞淹。","倚赖宗盟慰牢落，得闲诗笔未妨拈。"],"title":"春雨赠陈主管"}
