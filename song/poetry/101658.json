{"author":"赵抃","id":101658,"strains":["平平平仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["吴民疲病惭攻治，寻胜西湖不放稀。","秋后涛江增气势，夜深灯市鬭光辉。","望云翻忆青山旧，上印须添白发归。","孝弟里闾松竹茂，柴扉谁复羡朱扉。"],"title":"次韵毛维瞻度支过杭见赠"}
