{"author":"胡寅","id":11712,"strains":["平平○平平，仄仄平仄仄。","仄仄平仄平，仄仄仄平仄。","仄平平仄平，○仄平仄仄。","仄平仄平仄，平仄仄仄仄。","○○仄平平，○仄仄平仄。","平○○仄平，仄仄平仄仄。","仄仄仄平仄，仄平平仄仄。","平平仄平仄，仄仄平平仄。","仄仄仄平○，仄平平仄仄。","仄仄仄仄平，仄仄仄平仄。","仄平平仄仄，平仄平仄仄。","仄仄仄仄平，平平仄平仄。","平平○仄仄，仄仄仄○仄。","平平仄仄平，仄仄仄平仄。","仄平仄平仄，平仄仄仄仄。","平仄仄平平，○○仄○仄。"],"paragraphs":["人生如浮云，片片随所起。","值遇初偶然，解散亦俄尔。","识君湘水头，凝袂衡岳里。","十年去何住，新化五百里。","乘兴出山来，相对淡无滓。","因思相见初，贼帜森未弭。","世事几秋叶，壮怀今止水。","堂堂普融老，鹤瘦松孤峙。","广舌浩江输，迅机无箭拟。","八请六道场，到处万人喜。","一灯千百焰，高第君得髓。","法席既绍隆，诗鸣亦能似。","衡门鲜晤语，杖锡盍留止。","翩然复告辞，母病急甘旨。","故知秉彝性，谁或外此理。","为话本来心，闻闻即弹指。"],"title":"送智京长老智京普融上足也"}
