{"author":"曾丰","id":72654,"strains":["平平仄仄仄平平，仄仄平平仄仄平。","仄仄平平平平仄，平平平仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["春风已畅上林枝，况得连朝雨发挥。","越女娇红纯任白，杨妃惩瘦少教肥。","微风远送难言意，乱蝶潜生不肖机。","本是锺山瀛渚骨，犹容蜕浊刺空飞。"],"title":"赋桃李花  其二"}
