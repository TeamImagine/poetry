{"author":"陆游","id":42643,"strains":["平平仄仄平，仄仄仄仄仄。","仄仄仄仄仄，仄仄仄仄仄。","平平仄平仄，平仄仄平仄。","平平仄仄平，仄仄平仄仄。","平平仄平平，平仄仄平仄。","仄平仄仄平，平仄○平仄。"],"paragraphs":["山崦可伐薪，稻陇可负耒。","但令二事集，一饱已有在。","霜林两株橘，春圃数畦菜。","仁哉造物心，乞我曾不爱。","炊烹付樵青，鉏灌赖阿对。","乃翁亦自为，高枕听晨碓。"],"title":"幽居即事二首  其一"}
