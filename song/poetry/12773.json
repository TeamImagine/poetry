{"author":"曹勋","id":12773,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。"],"paragraphs":["上公翊戴肃朝绅，衮绣趋庭下帝宸。","一德格天瞻相业，密云不雨协郊禋。","初筵宠锡清都奏，和气融随明日春。","成算自应同寿算，两河黎庶待陶钧。"],"title":"政府生日四首  其二"}
