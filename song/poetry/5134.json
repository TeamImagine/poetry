{"author":"释正觉","id":5134,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["桂毂谁将玉斧修，风帘收卷许相留。","虚明窗户不知夜，清白身心长濯秋。","鹤梦巢寒松挂壁，鱼惊波动水浮钩。","胡床瘦坐摇香篆，浄照壶中一默游。"],"title":"鉴维那求月堂颂"}
