{"author":"曾几","id":248982,"strains":["仄平平仄平平平，仄仄仄仄平仄平。","○○平平仄平仄，平平仄仄平平平。","平平仄仄平平仄，仄仄平平仄平仄。","平平仄仄仄○平，仄仄○平平仄仄。","平平○仄仄○平，仄平仄仄平○○。","仄平平仄仄平仄，平仄仄仄平平平。","平○仄仄平仄仄，平仄○平○平仄。","仄○仄仄仄仄○，平仄○平平仄仄。"],"paragraphs":["使君官事闲时书，略取万象随指呼。","空中游丝定何物，非蚕所吐仍非蛛。","光风霁日青春暮，惹草萦花细于缕。","君今幻出一毫端，此秘从来人未睹。","铃斋观者客如云，有无断续吁难分。","不知谁束此毛颖，能使字画纤无伦。","尝闻扫垩生雪白，颠草亲承担夫力。","世间妙处不可传，心手应时须自得。"],"title":"吴傅朋出游丝书求诗"}
