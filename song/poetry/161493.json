{"author":"陈普","id":161493,"strains":["平仄平平仄仄平，平平平仄仄平平。","仄平平仄平平仄，仄仄平平仄仄仄。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["商岭高风动帝皇，商岩清梦到君王。","故将琴剑诗书室，结向烟霞水石旁。","紫气遥知穿户牖，青松应不隔垣墙。","后堂且设彭宣席，未许鶑鶑燕燕忙。"],"title":"贺岩上张商翁新居"}
