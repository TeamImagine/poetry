{"author":"苏轼","id":193679,"strains":["平仄平平平仄平，平平平仄仄平平。","平平平仄仄平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["京口年来耆旧衰，高人沦丧路人悲。","空闻韦叟一经在，不见恬侯万石时。","贫病只知为善乐，逍遥却恨弃官迟。","七年一别真如梦，犹记萧然瘦鹤姿。"],"title":"姚屯田挽词"}
