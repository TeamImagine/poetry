{"author":"赵蕃","id":74894,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["昨日重阳故作晴，今晨阴惨倍愁生。","凭高已负登临约，展卷空余赋咏情。","篱下菊香殊寂寞，瓶中桂影谩凄清。","感今怀古无穷意，祇取村醪细细倾。"],"title":"重阳后一日作"}
