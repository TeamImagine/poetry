{"author":"王庭珪","id":238185,"strains":["平仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["江夏无双望久倾，高文犹带玉堂清。","子云识字终投阁，侯喜能诗新有声。","偶会风云苏大旱，戏将笔札庆垂成。","年丰但使无公事，勿虑潢池贼未平。"],"title":"再和前韵"}
