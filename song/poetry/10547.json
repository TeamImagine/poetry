{"author":"朱松","id":10547,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","平仄仄平平仄仄，平平平仄仄平平。","平平仄仄仄平仄，平仄平平平仄平。"],"paragraphs":["积雨山城久卧疴，起看横港涨晴波。","空余九尺须眉好，奈此一樽风月何。","怀抱故人长在念，经行佳境想重过。","东谿回首醉眠处，为问红蕖何许多。"],"title":"有怀黄元声时闻在建上诗中所记建上旧游也"}
