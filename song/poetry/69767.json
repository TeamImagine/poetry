{"author":"王炎","id":69767,"strains":["○平平仄仄仄平，仄平仄仄平仄平。","平平仄仄○平仄，仄仄平平平仄平。","仄平仄仄仄平仄，仄仄平平平仄仄。","平平仄仄仄仄平，仄仄仄平平仄仄。","仄仄仄平平仄平，平平○仄○平平。","仄平仄仄平仄仄，仄平仄仄平○平。","仄平仄仄仄平仄，仄仄平平○仄仄。","仄平仄○仄平○，仄仄平平○仄仄。"],"paragraphs":["闻君家有十亩园，竹逾万个花亦繁。","门楣大字扁梅隠，要与梅兄同岁寒。","问君小隠亦何好，脚踏风波身易老。","花虽不语解笑人，似隠又非何草草。","破雪暗香先得春，青州从事如春温。","女奴洗玉歌一曲，对花举酒成三人。","饮酣拔剑气方怒，汴洛神皋难北顾。","手提万骑属櫜鞬，未可为梅空隠去。"],"title":"张德夫园亭八咏 梅隠"}
