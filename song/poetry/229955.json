{"author":"苏过","id":229955,"strains":["平平仄仄平仄平，平平仄仄仄仄○。","仄平平仄平仄仄，平平平仄○○平。","平○仄仄平平仄，仄仄平○仄平仄。","平平仄仄平仄仄，仄仄仄○平仄仄。","仄平平平仄仄仄，仄仄仄仄平平仄。","平平平平平仄○，仄仄仄仄平仄仄。","平平仄仄仄平仄，仄仄平平○仄仄。","平平仄仄○仄平，仄仄仄平平仄仄。"],"paragraphs":["肩舆历尽黄茆冈，青山壁立耸大行。","忽惊雷转山石裂，涛头千尺分钱塘。","飞空雨雹寒崖碧，倒影垂虹射晴日。","高岩俯瞰先目眩，杖策纵观森股栗。","只疑天河泻地上，又恐滟滪飞山脊。","猿猱悲鸣霜树折，虎豹震动山月黑。","千年水石自成宝，下有蛟龙深莫测。","明年岁旱当汝求，暴雨一声飞霹雳。"],"title":"山行"}
