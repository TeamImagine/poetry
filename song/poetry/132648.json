{"author":"杨伯岩","id":132648,"strains":["平平仄仄仄平平，平仄平平平仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["当年大德瑞朱弓，仁在斯民千古同。","故国已无徐子土，灵祠今有梵王宫。","水流檐影晴江上，山接钟声暮霭中。","揽辔此行因致敬，蒲团分坐听谈空。"],"title":"徐偃王庙"}
