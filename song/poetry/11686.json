{"author":"胡寅","id":11686,"strains":["仄仄仄平仄，仄平仄平○。","仄平平平仄，仄仄仄仄平。","平平○仄仄，○仄平仄○。","仄○仄○仄，○平仄平○。","仄平仄平平，仄仄平仄平。","平平平○○，仄仄平平平。","仄仄○仄平，仄平仄○○。","平平仄平仄，仄平平仄平。","仄平仄○○，仄仄平平平。","平平仄仄仄，仄仄平仄平。","仄仄仄仄平，仄平平仄平。","平平○仄仄，仄仄平平平。","仄平仄○仄，平平仄平平。","仄仄○平○，仄平○仄平。"],"paragraphs":["旱气欲流石，涧溪失盈溶。","况逢青田渴，万锸决使东。","南山思照影，三日云气重。","玉蜺忽堕地，行君竹林中。","润腾百年樟，翠写千丈松。","澄之新汤横，浄绿涵秋容。","是日看雨花，一香万缘空。","归来趁清约，赏心还此同。","桂枝耀三更，袅袅来天风。","名觞或可醉，警读安得慵。","永谢世味醺，敢怀归意浓。","朝懽过狎洽，夜气方冲融。","意超谑浪表，伊谁蹑斯踪。","独愧和篇斐，不堪称两雄。"],"title":"自开善寺饭已赴彦修之集新陂初成次其韵"}
