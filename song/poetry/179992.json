{"author":"王安石","id":179992,"strains":["仄平平仄平，仄仄仄○平。","仄仄○仄仄，仄平平仄○。","仄仄仄○平，○仄仄平平。","平平仄仄仄，仄仄○仄平。","仄仄仄仄仄，平平平仄平。","仄仄仄仄平，仄仄仄○平。","仄仄平仄平，仄仄仄仄平。"],"paragraphs":["放身千仞高，北望太行山。","邑屋如螘冢，蔽亏尘雾间。","念此屋中人，当复几人闲。","鸡鸣起四散，暮夜相与还。","物物各自我，谁为贤与顽。","贱气即易凌，贵气即难攀。","愧予心未齐，俛首一破颜。"],"title":"登景德塔"}
