{"author":"释正觉","id":5099,"strains":["仄仄平平平仄平，仄平仄仄仄仄平。","○平平平仄○仄，仄仄平仄○○平。","平平平仄仄平仄，仄平平仄平○平。","平平平仄仄平仄，○仄平平平仄平。","仄平仄仄仄平仄，仄仄仄平平仄平。","仄仄平平平仄仄，○平仄仄平平平。"],"paragraphs":["一宿曹溪今乃时，永嘉想见未忘兹。","如何淮风遏行色，不得扶杖相参随。","斯须佳惠玩珠璧，璨然倾泻胸中奇。","词锋明锐许谁敌，禅悦清酣还我追。","约君入社背时事，种藕著华春满池。","道在金兰端未艾，回头阅世真儿嬉。"],"title":"游龟山和何学士"}
