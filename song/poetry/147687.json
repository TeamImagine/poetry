{"author":"方回","id":147687,"strains":["仄仄平仄平，平平仄平平。","仄平仄平仄，仄仄仄仄平。","平平仄平仄，平平仄平平。","仄仄平仄平，仄仄仄仄平。","仄仄仄仄仄，仄仄○平平。","仄仄仄仄仄，仄平平仄平。","仄仄仄仄仄，仄仄仄仄平。","平平仄仄仄，仄仄仄仄平。","仄仄仄仄仄，平仄平○平。","平平仄○平，仄仄仄仄○。","仄仄仄仄仄，仄○平仄平。","仄仄仄仄仄，仄平平仄平。","平仄仄平仄，平仄平仄平。","仄平仄仄仄，仄仄仄仄平。","平仄仄仄仄，平平平仄平。","平平仄仄仄，仄平平平平。","平○仄仄仄，平仄平平平。","○仄○仄仄，仄平平仄○。","仄仄仄平仄，平仄平平平。","○仄仄仄仄，仄平平平平。"],"paragraphs":["客舍何所为，流光坐飞腾。","出游足风雨，对晤乏友朋。","书鸱幸舆致，欢言启缄縢。","拂拭蛛与蟫，曲此几上肱。","暗眼阅细字，未觉如蚊蝇。","刮土辨古鼎，理丝梳乱绳。","领会划有得，意色若自矜。","芸香入汉室，竹简发魏陵。","勺饮一以醉，焉事夸如渑。","幽窗卷且舒，倦榻卧复兴。","匪欲备顾问，讵将干召征。","济物刬稚念，治生颓俗能。","惟学足娱老，贤哲梯可升。","忍穷定力见，返照浩气增。","童子未识察，招邀荒陇登。","江之水浩浩，楚山何层层。","归思忽搅扰，肠肺攒锋棱。","行止分已定，大方无滞凝。","一旦决云汉，谁识天池鹏。","且复挟我册，掩关明孤灯。"],"title":"客舍读书"}
