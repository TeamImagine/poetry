{"author":"苏轼","id":196011,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["似闻高隠在前村，坐膝扶床戏子孙。","自赏春光携桂酒，喜逢晴色款柴门。","屏间带日金人活，头上迎风彩胜翻。","蓬鬓扶疏吾老矣，岂能旧貌改新元。"],"title":"雅安人日次旧韵二首  其二"}
