{"author":"王之道","id":7163,"strains":["○平仄仄仄，仄仄仄平仄。","仄○仄○仄，仄○平仄仄。","仄仄仄仄仄，仄仄仄仄仄。","平平仄仄仄，仄仄平仄仄。","平平仄仄仄，仄○仄平仄。","仄平○仄平，平○仄平仄。","平仄平仄仄，仄仄仄○仄。","平平仄仄仄，仄平仄仄仄。","平平平仄仄，平平仄平仄。","○平平仄○，平仄平仄仄。","平平仄仄平，仄仄仄平仄。","仄仄平仄平，仄仄仄○仄。","平平仄平仄，仄仄仄平仄。","平平仄平仄，仄仄仄○仄。","○○平仄仄，仄仄仄平仄。","平平仄平仄，平仄○○仄。"],"paragraphs":["观山不惮远，有癖老增剧。","是行迫王事，所过飞鸟疾。","路傍四五祖，不得着脚历。","朝来所干集，我愿容自适。","冲寒走海会，啸吟遂终日。","眷言三祖山，经从阻良觌。","僧果知我意，饭仆济行色。","崎岖五十里，入山及未昃。","山头残雪在，青瑶点微白。","殷勤承老禅，倾盖同莫逆。","为言住此山，予宝始今日。","欲以扶我衰，不鄙昔轻策。","扪萝助探讨，蹑石共登陟。","群峰耸遥翠，一水涨深碧。","行行何所喜，两脚有余力。","归来饱香积，清淡更过昔。"],"title":"题三祖山"}
