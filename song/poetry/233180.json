{"author":"范仲淹","id":233180,"strains":["仄仄平平仄，平平○平平。","平平仄平仄，平仄仄平平。","仄仄平平仄，平平仄仄○。","仄○平仄仄，平仄仄平平。","仄仄平平仄，平○仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄平○仄仄，平仄仄○仄。","仄仄平平仄，平平仄仄仄。","仄平平仄仄，○仄仄平平。"],"paragraphs":["祖述贤人业，何因降玄乡。","周公旧才美，夫子近文章。","逸气弥冲斗，雄源甚决潢。","月中灵桂老，春外宝芝芳。","远似天无翳，清如塞有霜。","日星图舜禹，金石颂成康。","涡曲风骚盛，营丘学校光。","至精含变化，大手凿洪荒。","崧岳词欺甫，甘泉价掩扬。","满朝当讽诵，终古岂遗忘。","恍若探龙际，森疑履虎傍。","半生游此道，观海特茫茫。"],"title":"又用前韵谢晏尚书以近著示及"}
