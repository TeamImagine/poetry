{"author":"释居简","id":91257,"strains":["仄平仄平仄平○，平仄平平仄平仄。","平平仄仄仄平平，仄仄仄○平仄仄。","仄平平仄平仄平，仄仄仄仄仄仄平。","平平平平○仄平，平平仄仄平平平。","平平仄平平仄○，平平仄仄平仄平。","仄平平仄仄仄仄，仄仄仄仄平平平。","平○仄仄平平仄，平仄平平平仄仄。","仄平仄仄平○平，平平仄仄平平平。"],"paragraphs":["老诜爱山不知了，何事冲寒下巍峭。","归装只有一囊诗，冏冏陆离还自照。","自言峰顶摩九霄，五月六月雪不消。","松风萧萧吹泬寥，千岩万壑酣笙箫。","前山后山畬可烧，黄精杂错黄独苗。","饭家田米可卒岁，亦有旨蓄延渔樵。","人间自有杨州鹤，诜也云胡甘寂寞。","笑云乐去悲相随，吾非恶此而逃之。"],"title":"送诜老归千顷山"}
