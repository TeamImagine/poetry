{"author":"陆游","id":40772,"strains":["平仄仄平平，仄仄仄仄仄。","仄仄仄○○，○仄仄仄仄。","平平仄○仄，平仄平平仄。","仄平仄平平，仄仄○仄仄。","平平平仄仄，仄仄仄仄仄。","平平仄仄仄，仄仄○仄仄。"],"paragraphs":["家世本臞儒，自奉至俭薄。","肉食固难期，间亦阙盐酪。","宾朋饭芋豆，时节羹藜藿。","偶然设鸡豚，变色相与作。","家居常守此，自计岂不乐。","蔬园畏蹴蹋，切勿思大嚼。"],"title":"杂兴五首  其二"}
