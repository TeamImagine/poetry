{"author":"刘才邵","id":250873,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["腊祀祁年瑞雪飘，共知帝力最难消。","无边世界银为阙，不动根荄草变瑶。","人悦自然天意得，时和岂待乐声调。","月娥似更怜鲜洁，清影亭亭彻永宵。"],"title":"次韵刘仙卿腊日喜雪  其二"}
