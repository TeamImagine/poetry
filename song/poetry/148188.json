{"author":"方回","id":148188,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄仄平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["朝衣已当酒家钱，更卖山中二顷田。","尽听小姬辞别院，单留老马伴残年。","假令埋骨终无地，断许知心独有天。","一事差强今晚辈，桐江续集又千篇。"],"title":"编续集戏书"}
