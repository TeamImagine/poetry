{"author":"王炎","id":69641,"strains":["仄仄平平仄仄平，平平仄仄仄仄平。","仄平平仄仄平仄，平仄平仄○○平。","仄平仄仄仄仄仄，仄平平仄○仄平。","仄平○仄仄平仄，仄仄仄仄平仄平。","仄平平仄平平平，仄平仄仄○？？。","平平仄平仄平平，仄仄平仄平平平。","仄平仄仄平平仄，仄平平仄平平平。","仄仄平仄○○平，仄仄平仄平○平。","仄平平仄仄仄仄，仄○平仄平仄平。","平平仄仄仄平仄，平仄平○平仄○。","仄平仄仄平仄仄，仄平仄仄仄仄○。","○平仄平平仄平，仄平仄仄平平○。","平平平仄平仄仄，平平仄仄平平平。","平平平仄仄仄仄，平平仄仄平平平。","仄○平平仄平仄，仄仄平仄○平○。","仄○仄仄仄仄仄，仄仄平仄平平平。","平平平仄仄平仄，仄平仄平平仄平。"],"paragraphs":["十丈花开玉井峰，藤萝亦附灌木丛。","可怜浮食不根著，南北羁旅如燕鸿。","倦飞欲返返未得，梦魂时遶三径松。","故人相见发孤笑，执热一濯清穆风。","小倾家酿歌骊驹，有怀未吐行匆匆。","山寒不开北枝梅，地远谁树南荆枫。","欲谈此意无为领，拨灰消尽麒麟红。","未免随俗且折腰，薄以今古浇其胸。","六经之泽溉万世，譬如畦稻宵露蒙。","陈言有味可涵泳，环堵差胜朝市中。","退之一赋吾未许，二禽雅意岂愿笼。","乘轩执珪何有哉，日光熠熠尘飞空。","由来贤达多下位，高原不解生芙蓉。","龙鱼仙伯妙此理，垂云小憩来儒宫。","洞庭湘山入诗句，借与光彩胜赮虹。","百闻不及一见面，独对霜月搔飞蓬。","清光何事亦多阙，试为问之修月翁。"],"title":"用元韵答汪广文"}
