{"author":"赵蕃","id":75119,"strains":["仄平仄仄仄平平，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["疾风吹雨过江干，老屋阙床无处干。","切切冷蛩深撼壁，累累饥鼠下窥箪。","枕衾屡抚眠难著，灯火重呼诗细看。","谩说为官犹我似，念君怀抱若何宽。"],"title":"九月十一夜雨中读吴梦与诗书以示之"}
