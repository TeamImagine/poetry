{"author":"周紫芝","id":241016,"strains":["仄仄平平平仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["睡过花时常掩关，老人欢意自应阑。","愁边可奈雨如许，客里不禁天尚寒。","数月乡音无雁到，一年春事已梅酸。","梦余犹忆江头路，拟唤归舟下急湍。"],"title":"晚雨薄寒枕上作"}
