{"author":"吴惟信","id":118244,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["数亩松筠种不成，荒坛祭别酒频倾。","老天辜负归乡志，冷地寻思到世情。","日落关河孤鹤远，夜凉灯火小虫鸣。","应须趁取黄金在，买宅西湖住一程。"],"title":"送薛沂叔过西湖"}
