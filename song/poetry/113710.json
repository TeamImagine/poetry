{"author":"宋仁宗","id":113710,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["晴旭辉辉苑籞开，氤氲花气好风来。","游丝罥絮萦行仗，堕蕊飘香入酒杯。","鱼跃文波时拨剌，鶑留深树久徘徊。","青春朝野方无事，故许游观近侍陪。"],"title":"赏花钓鱼"}
