{"author":"杨万里","id":49681,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平仄。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["抛官九载卧柴荆，有底生涯底友生。","白鹭鸬鹚双属玉，青鞋布袜一笭箵。","赣江府主怜逋客，尊酒绨袍笃故情。","天上故人今又去，碧云西望暮天横。"],"title":"送赣守张子智左史进直敷文阁移帅八桂二首  其二"}
