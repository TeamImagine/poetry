{"author":"王庭珪","id":238261,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["陋巷谁过马粪王，一经题品自芬芳。","桃花流水春犹浅，茗椀薫炉话更长。","千里夙期冲雨霁，十年闲事入篇章。","明朝未免成离恨，莫苦吟诗作许忙。"],"title":"和曾英发见访惠诗二首  其一"}
