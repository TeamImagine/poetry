{"author":"赵蕃","id":73459,"strains":["仄仄仄仄仄，仄仄○仄仄。","仄平○○平，○仄仄平仄。","平平仄○平，仄仄仄平仄。","平平仄仄仄，仄仄平○仄。","仄平平平仄，仄仄平仄仄。","仄○仄仄平，平平○仄仄。"],"paragraphs":["忆昔倚少壮，不畏离别苦。","及今更中年，颇识谢公语。","连朝接殷勤，故已办兹去。","今晨竟不免，况此风更雨。","夹溪谁家柳，向我强作舞。","汝且不自持，宁能留我住。"],"title":"湖州亲旧二首  其一"}
