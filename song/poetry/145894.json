{"author":"释行海","id":145894,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["春来我亦梦家林，万水千山不可寻。","白雪易侵游子鬓，黄金难买故人心。","夜船摇月平河稳，晓岭登云古树深。","湖上又期寒食后，倚栏同对落花吟。"],"title":"送秋谷兰上人"}
