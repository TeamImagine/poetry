{"author":"苏泂","id":95638,"strains":["仄仄平平平，仄仄平仄平。","仄平仄平仄，仄仄仄平平。","○平仄平仄，仄仄平仄○。","平仄平仄○，○仄○平平。","仄平仄平仄，平仄仄平平。","仄平仄○仄，仄仄平○平。","仄平仄平平，平仄仄仄平。","平平平平平，仄仄仄平平。","平平仄平仄，仄仄仄○平。","平仄平仄平，仄仄平仄平。","平○仄平仄，仄仄仄○平。","平平平平仄，平仄○仄平。"],"paragraphs":["昔我金陵归，感此芳岁阑。","入门见儿女，愧色盖愁颜。","从人窃余沥，俯育良已难。","居者瓶盎空，行者衣裳单。","岂无一杯酒，持慰汝荒寒。","所知不相待，各去为苍山。","我生转无聊，终日自闭关。","门前春风来，草树向斓斑。","舟车载游冶，类聚极相欢。","而我怀所知，所得心未安。","晨兴亦扶杖，十步九思还。","言瞻山头石，安得如汝顽。"],"title":"春日独居感怀"}
