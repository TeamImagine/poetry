{"author":"童蒙","id":249539,"strains":["仄仄平平仄，仄○仄平平。","仄平仄平仄，仄仄平仄平。","仄仄仄仄仄，平平仄平平。","平平仄仄仄，仄仄平仄平。","仄仄仄平平，○○平仄平。","仄平仄仄平，仄仄平平○。","仄仄○仄仄，仄平仄平平。","仄○仄○仄，仄仄平平平。","仄平○平平，仄仄仄仄平。","仄仄仄仄仄，平平平仄平。","仄仄平仄平，仄仄平仄○。","平平仄○平，仄仄平平平。"],"paragraphs":["跋涉千千里，我行亦良勤。","戒途桂林腊，解辔盱水春。","赤石照病眼，红泉濯征尘。","麻姑顾我笑，问别何所因。","忆昨罢清江，中兴初甲寅。","去家十五年，一扫先君坟。","未及亲旧语，遽随犬羊奔。","幕燕遂如客，月鹊无安村。","得官峤南州，欲访出世人。","御虎信有命，生还聊一欣。","此事姑置之，既往安足论。","山神似相怜，静扫群峰云。"],"title":"宿青绥铺"}
