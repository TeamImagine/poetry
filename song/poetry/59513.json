{"author":"陈造","id":59513,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄仄仄仄，平仄仄平平仄平。","仄仄平平平仄仄，平平平仄仄平平。"],"paragraphs":["夫君糠秕视钱神，诗逼黄初论借秦。","义槩咸推天下士，簿曹聊见宰官身。","茶香延客自不饱，书币踵门谁可人。","从古功名多晚节，相逢双鬓未妨新。"],"title":"郝泽民主簿赠诗次韵二首  其一"}
