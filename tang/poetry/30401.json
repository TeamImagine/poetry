{"author":"罗邺","id":30401,"strains":["平仄平平仄仄平，仄平平仄仄平平。","仄平仄仄仄平仄，平仄平平平仄平。","仄仄仄平平仄仄，平平平仄仄平平。平平仄仄平平仄，平仄平平仄仄平。"],"paragraphs":["文战连输未息机，束书携剑定前非。","近来从听事难得，休去且无山可归。","匹马出门还怅望，孤云何处是因依？斜阳驿路西风紧，遥指人烟宿翠微。"],"title":"自蜀入关"}
