{"author":"苏轼","id":194249,"strains":["仄平平仄仄，仄平仄○仄。","平平仄平仄，仄仄平平仄。","○平仄平仄，仄仄仄○仄。","平平仄○平，仄仄平平仄。","○○平○仄，平仄仄平仄。","平平仄平仄，平平平仄仄。","仄仄仄仄仄，仄仄仄平仄。","仄平平仄仄，○仄仄平仄。","仄仄仄平平，平仄平○仄。","仄○仄平仄，仄仄平仄仄。"],"paragraphs":["六年逢此月，五年照离别。","歌君别时曲，满座为凄咽。","留都信繁丽，此会岂轻掷。","镕银百顷湖，挂镜千寻阙。","三更歌吹罢，人影乱清樾。","归来北堂下，寒光翻露叶。","唤酒与妇饮，念我向儿说。","岂知衰病后，空盏对梨栗。","但见古河东，荍麦花铺雪。","欲和去年曲，复恐心断绝。"],"title":"中秋月寄子由三首  其二"}
