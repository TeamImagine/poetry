{"author":"袁说友","id":70686,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["从容黉舍日西流，浅饮犹看夜气浮。","小款话时殊淡薄，细论文处转清幽。","诸公学业方加锐，一战功名要早收。","我了斋祠便归赋，故园已作梦中游。"],"title":"绍兴府学斋宿"}
