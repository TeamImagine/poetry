{"author":"释德洪","id":228579,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["平昔才名似孟宗，暮年一钵并岩丛。","交朋半在青云上，意气都消白眼中。","庞老尚余灵照在，伯鸾应许孟光同。","君看张柬之为相，不害荆州秃鬓翁。"],"title":"再会庄德祖大夫"}
