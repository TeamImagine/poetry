{"author":"柳德骥","id":136044,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["白云深处是仙乡，石涧飞流瀑布长。","天插一泉声漱玉，地高六月夜凝霜。","烟霞极目浮孤屿，萝薜牵衣出上方。","明发阴晴谁借问，虚名终愧梦黄粱。"],"title":"九仙瀑布泉"}
