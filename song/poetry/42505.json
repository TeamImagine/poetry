{"author":"陆游","id":42505,"strains":["仄仄平平仄仄平，仄平平仄仄平平。","仄平平仄仄仄仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["枕石何妨更漱流，一凉之外岂他求。","寺楼无影月卓午，桥树有声风变秋。","残历半空心悄怆，岸巾徐步发飕飗。","定知从此清宵梦，常在沙边伴白鸥。"],"title":"追凉至安隠寺前"}
