{"author":"岑参","id":57198,"strains":["仄平仄仄仄，平仄平平平。","○仄仄○仄，平平平○平。","平平仄仄仄，仄仄平○平。","仄仄平仄仄，仄平平仄○。","平平平仄仄，平○仄平平。","仄仄仄平仄，○平○仄平。","仄平平仄○，平仄仄平平。","仄仄平仄仄，仄平平仄平。"],"paragraphs":["郭南处士宅，门外罗群峰。","胜概忽相引，春华今正浓。","山厨竹里爨，野碓藤间舂。","对酒云数片，卷帘花万重。","岩泉嗟到晚，州县欲归慵。","草色带朝雨，滩声兼夜钟。","爱兹清俗虑，何事老尘容。","况有林下约，转怀方外踪。"],"title":"春半与群公同游元处士别业"}
