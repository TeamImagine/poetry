{"author":"陆游","id":41651,"strains":["平仄○仄仄，○仄平仄平。","仄仄仄仄仄，仄仄仄仄○。","仄平仄仄平，仄仄仄仄平。","仄平平仄○，仄仄平平平。","仄仄平平平，仄仄平仄平。","仄○平平仄，仄仄仄仄○。","平平平仄仄，仄仄仄仄平。","平仄平仄平，仄仄○平平。"],"paragraphs":["生世如梦境，淹速无定时。","少壮不可恃，况汝迫耄期。","五官及百骸，自揣日益衰。","客来能送迎，要是强支持。","百口皆新人，所至无旧知。","绍兴同朝者，扫地靡复遗。","虽云穷耐久，造物岂汝私。","余日真几何，得酒且伸眉。"],"title":"自警"}
