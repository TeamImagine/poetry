{"author":"陆游","id":33387,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["莫笑躬耕老蜀山，也胜菜把仰园官。","唤回痴梦尘机息，空尽闲愁酒地寛。","无复短衣随李广，但思微雨过苏端。","十年世事茫如海，输与闲人静处看。"],"title":"躬耕"}
