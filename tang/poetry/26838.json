{"author":"李频","id":26838,"strains":["仄仄平平仄，平平平○○。","○平平仄仄，仄仄仄平平。","仄仄平平仄，平平仄仄平。","平平○仄仄，仄仄仄平平。","○仄平？仄，平平仄仄平。","平平仄仄仄，平仄仄平○。"],"paragraphs":["岸拥洪流急，亭开清兴长。","当轩河草晚，入坐水风凉。","独鸟惊来客，孤云触去樯。","秋声和远雨，暮色带微阳。","浪静澄窗影，沙阴发簟光。","逍遥每尽日，谁识爱沧浪。"],"title":"陕州题河上亭"}
