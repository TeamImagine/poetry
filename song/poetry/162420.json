{"author":"丘葵","id":162420,"strains":["仄仄仄平平仄平，仄平平仄仄平平。","平平仄仄仄平仄，仄仄平平平仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["二十四番花信风，到头谁白又谁红。","寻春不用苦多感，有酒且须时一中。","吾辈于人长落落，浮生虽梦亦匆匆。","未知今岁沧浯上，握手论心几度同。"],"title":"和所盘风字韵"}
