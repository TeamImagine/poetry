{"author":"苏颂","id":179117,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["使君四十五专城，新向鸿都得请行。","高阁和铅人暂去，秋郊驱弩吏趋迎。","兰陵郡邑今尤盛，阳羡溪山古有名。","赋政优游多乐事，东园应不负飞觥。"],"title":"送沈学士守毗陵"}
