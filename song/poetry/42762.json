{"author":"陆游","id":42762,"strains":["仄平平仄，仄仄平仄。","仄○仄○，仄仄仄仄。","仄仄○仄，仄仄仄仄。","仄平仄平，仄仄平仄。","平平仄仄，平仄○仄。","仄仄○平，仄平仄仄。","仄平仄仄，仄仄仄仄。","仄○平平，仄仄○仄。"],"paragraphs":["古之君子，学以为己。","可行则行，可止则止。","仕以行义，止以远耻。","世衰道微，岂复知此。","蚩蚩始学，青紫思拾。","万马并驰，孰能独立。","始虽弗急，后亦汲汲。","我思崔公，涕泗横集。"],"title":"崔伯易画像赞"}
