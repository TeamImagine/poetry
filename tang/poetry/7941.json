{"author":"王建","id":7941,"strains":["仄仄仄仄仄，仄○平平平平仄。","仄平平仄仄仄平，平仄○仄仄仄○。","平平仄仄平仄仄，仄平仄仄仄平平。","仄平仄仄平仄仄，仄仄○平仄平仄。","仄平仄○仄平平，仄平平仄平平仄。","仄仄仄平平仄平，仄平平仄仄平仄。"],"paragraphs":["促剌复促剌，水中无鱼山无石。","少年虽嫁不得归，头白犹著父母衣。","田边旧宅非所有，我身不及逐鸡飞。","出门若有归死处，猛虎当衢向前去。","百年不遗踏君门，在家谁唤为新妇。","岂不见他邻舍娘，嫁来常在舅姑傍。"],"title":"促剌词"}
