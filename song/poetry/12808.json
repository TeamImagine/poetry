{"author":"曹勋","id":12808,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["乘传逆知怀抱开，壁门春晚静尘埃。","萱明子舍虽云乐，檄愈头风得屡催。","横槊便知威黠虏，指踪端复赖长才。","维持江左风流在，富贵行看正鼎来。"],"title":"送谢景思从辟督府二首  其一"}
