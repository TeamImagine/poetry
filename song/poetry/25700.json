{"author":"徐珩","id":25700,"strains":["仄平仄仄仄仄平，平仄仄平仄仄平。","平平仄仄仄仄仄，仄平平仄仄仄平。","平平○平仄仄仄，平平仄仄平平平。","平平仄平仄仄仄，仄○○仄平○平。","仄平仄仄仄仄仄，仄○平○仄仄平。","仄仄仄平仄仄仄，仄平仄仄仄○平。","平平仄仄仄仄仄，仄平仄仄平仄平。","○仄○仄仄仄仄，仄仄仄仄平平平。","仄平仄仄○仄仄，平仄仄仄仄仄平。"],"paragraphs":["得谁酿法乃尔佳，连引数杯极口夸。","须臾忘物亦忘我，是非荣辱不可加。","儿童相随拍手笑，阿翁醉也扶归家。","平生故人赵半刺，遣骑折送园中花。","插花饮酒不待劝，夜如何其月欲斜。","倒著接蓠自起舞，笛声趁拍鼓三挝。","陶陶兀兀意有得，小姬在傍双髻丫。","驱令磨墨具纸笔，满幅大草飞龙蛇。","妇云汝醉当止矣，明日酒醒不愧耶。"],"title":"醉歌"}
