{"author":"郑霖","id":128592,"strains":["仄平平仄仄平平，仄仄平平仄仄平。","仄仄平仄平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["十年随牒访三高，不觉星星上鬓毛。","尚忆齑盐形夜梦，聊因椒柏荐春醪。","文盟再会知何日，臭味相投属我曹。","总是虞庠旧培植，致君当不愧夔皋。"],"title":"淳祐己酉月正人日春雨堂宴三学同舍即事"}
