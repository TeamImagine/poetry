{"author":"赵蕃","id":73757,"strains":["平平平平平，平仄仄仄仄。","○仄平○平，平平仄平仄。","仄○仄平平，平仄平仄仄。","○平平仄○，仄仄仄仄仄。","仄○仄平平，平仄平仄仄。","仄平仄仄仄，○○○平仄。","平平平平平，仄仄仄仄仄。","平平仄平仄，仄仄平平仄。","平仄仄平仄，平仄○平仄。","平平仄平平，○仄仄平仄。","仄平○平仄，仄仄○仄仄。","平平仄仄仄，仄仄平仄仄。","平仄仄仄平，仄仄仄仄仄。","平平仄仄○，仄仄仄仄仄。","平平平平仄，仄仄仄仄仄。","平平仄○○，仄仄平平仄。"],"paragraphs":["仙人之为仙，终古莫尽世。","颇笑区中人，沄沄逐川逝。","念将与之游，端恐吾道废。","如为千里行，数步辄一憩。","不如返吾乡，耕凿仍树艺。","及私具伏腊，输王应租税。","人惟颜徒睎，学匪桀犬吠。","桃源定何许，说自渊明制。","今日复何日，身乃中山诣。","嗟哉彼嬴秦，其虐甚幽厉。","不知丧无日，万欲从始岁。","商山被褐者，疢疾由德慧。","徐福尚海山，此地只楚界。","胡为略不闻，政坐耳目蔽。","神仙非吾学，可以置度外。","山高水深深，好事幽寻契。"],"title":"桃川山中用陈苏旧韵示周游"}
