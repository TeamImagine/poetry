{"author":"陆游","id":42218,"strains":["仄平仄仄平，仄仄仄仄平。","仄仄仄仄平，仄○仄仄平。","平平平平平，仄仄仄仄平。","仄仄仄平仄，仄仄仄仄○。","仄平仄平平，仄仄平平平。","平平仄仄仄，平仄平平平。","仄平仄平平，仄仄平平平。","仄仄仄平仄，平仄仄仄平。","仄○平仄仄，○○仄仄平。","仄仄平仄仄，平仄仄平平。"],"paragraphs":["我年四十时，筑舍受一廛。","岁月不贷人，殆将五十年。","初非楩柟材，既久理岂全。","惨淡窘风雨，亦复补破穿。","竹椽与绳枢，岂敢求牢坚。","今朝忽自顾，衰疾方沉绵。","不知此残躯，与屋谁先颠。","粥药幸粗给，儿稚满目前。","敛藏虽甚薄，犹胜死道边。","一笑推枕起，无酒亦陶然。"],"title":"破屋叹"}
