{"author":"陆游","id":42681,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一生万里著行縢，抖擞尘埃尚未能。","不怕语音时带剡，敢辞生计略如僧。","疏梅渐动清溪曲，霁雪遥看古塔层。","唤起故年清绝梦，数声柔橹下巴陵。"],"title":"游山三首  其一"}
