{"author":"韦应物","id":56708,"strains":["仄平平平仄仄平，仄仄仄仄仄平平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["决胜文场战已酣，行应辟命复才堪。","旅食不辞游阙下，春衣未换报江南。","天边宿鸟生归思，关外晴山满夕岚。","立马欲从何处别，都门杨柳正毵毵。"],"title":"送章八元秀才擢第往上都应制"}
