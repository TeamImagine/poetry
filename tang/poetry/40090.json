{"author":"皎然","id":40090,"strains":["平仄仄仄仄，平平仄仄平。","平平仄仄仄，仄○仄平平。","仄仄平仄仄，平○仄平○。","○○仄仄仄，仄仄仄平平。","仄仄平仄仄，平平仄○○。","平平平仄仄，仄仄仄平平。"],"paragraphs":["清景不可失，寻君趣有余。","身高避事后，道长问心初。","出处名则异，游从迹何疏。","吟看刻尽烛，笑卷读残书。","露彩生笔砚，风音入庭除。","平明仙侣散，觳觫动回车。"],"title":"兵马曹季良宅夜集"}
