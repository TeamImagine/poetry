{"author":"卫宗武","id":133686,"strains":["平平仄仄平仄仄，仄平仄平仄○仄。","仄仄平仄○仄平，仄仄平平平仄仄。","平平平仄仄仄平，仄仄○平平仄仄。","仄平○平仄平仄，仄仄仄仄仄平仄。","仄○仄仄平仄平，平仄仄平平仄仄。","仄○仄仄平仄仄，仄仄平平仄○仄。","仄平平仄仄平平，平仄平平仄平仄。","仄平仄仄平平平，仄仄平○仄平仄。","仄平仄仄仄平平，仄平平仄平平仄。","平平○仄仄平○，仄平平平仄平仄。","仄○平仄仄平平，仄○平平仄仄仄。","仄平平仄平平平，仄仄平平○○仄。","仄平仄仄平仄平，平仄仄○平仄仄。","平平仄仄平仄平，仄平仄仄平仄仄。","仄平○仄仄平平，仄○仄平平仄仄。"],"paragraphs":["庖无美炙惟野{艹敕}，爨无积薪用劳轴。","夜半烹酒和雪吞，賸喜吾庐银作屋。","须臾清气散入脾，不觉吟肩楼耸玉。","映书更宜剔鱼蠹，拥被那肯作龟缩。","饱看衮衮来玉尘，捶璧断圭随所触。","地凝瑞气盈欲尺，水剪飞霙出犹六。","化工纤巧妙无伦，春卉秋葩总成仆。","最欣岁岁为农祥，散作阳和遍云谷。","去年一白兆年丰，幸为民力舒穷蹙。","今年将见腊前三，欲为民生洗荼毒。","不思金帐饮羊羔，不思朱门厌酒肉。","目前多幸苟全生，稍得伸眉犹胜哭。","可怜赤子寒欲僵，生理不遗升斗蓄。","忧时老杜徒咏嗟，破庐冻死宁令独。","闭门犹喜得高眠，绝胜鲁公书食粥。"],"title":"和雪吟"}
