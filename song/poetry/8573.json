{"author":"李处权","id":8573,"strains":["仄平仄仄平平仄，仄平平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["可怜映竹深深见，似为催诗特特开。","湖上林逋今老矣，扬州何逊未归来。","前村欲雨鸠呼妇，断垅收晴雉应媒。","幻境应当如是观，道人深悟劫池灰。"],"title":"梅二首  其二"}
