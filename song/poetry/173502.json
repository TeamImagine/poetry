{"author":"吕公著","id":173502,"strains":["平仄仄仄平，平平仄平仄。","仄仄仄平仄，仄仄平仄仄。","平仄仄仄仄，平仄○平仄。","平仄仄平仄，平仄仄仄仄。","平平仄仄平，仄仄○仄仄。","？仄仄仄仄，平平平仄仄。","仄仄仄平仄，仄平仄仄仄。","仄平仄仄平，平平仄仄仄。","平仄平○○，平仄平平仄。","平平仄仄仄，仄仄平○仄。","平仄平仄平，平平仄仄仄。","仄平平平平，仄仄仄仄仄。","仄平仄仄平，仄仄平平仄。","平平平平仄，平仄仄平仄。","仄平仄仄仄，仄○平平仄。","平平仄仄仄，平仄仄仄仄。","仄仄仄○○，平仄平平仄。","仄仄仄仄仄，仄平平平仄。","仄平仄平平，平平平仄仄。"],"paragraphs":["天地产众材，任材谓之智。","栋桷与楹杙，小大无有弃。","方者以矩度，圆者中规制。","嗟尔木之瘿，何异肉有赘。","生成拥肿姿，赋象难取类。","檃括所不施，钩绳为尔废。","大匠睨而往，恻然乃有意。","孰非造化功，而终朽不器。","刳剔虚其中，朱漆为之伪。","斟浆挹酒醴，施用惟其利。","牺象非不珍，金罍岂不贵。","设之于楹阶，十目肯注视。","幸因左右容，反见为奇异。","人之于才性，夫岂远于是。","性虽有不善，在教之揉励。","才亡不可用，由上所措置。","饰陋就其长，皆得为良士。","执一以废百，众功何由备。","是惟圣人心，能通天下志。"],"title":"分题得瘿木壶"}
