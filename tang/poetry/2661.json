{"author":"杜甫","id":2661,"strains":["仄仄仄仄仄，平平仄仄平。","平仄仄仄平，平平○仄平。","仄平仄平仄，仄平平○平。","仄仄仄仄仄，平平仄平平。","平平仄平○，仄平仄平平。","仄平平仄仄，仄仄仄○平。","仄仄○平仄，平平仄平平。","平平仄仄仄，仄仄仄○仄。","仄仄仄平仄，平平平仄平。","平仄平仄仄，仄○仄平平。","仄平平平仄，仄仄○○平。","仄仄平仄仄，仄仄○平平。"],"paragraphs":["永日不可暮，炎蒸毒我肠。","安得万里风，飘飖吹我裳。","昊天出华月，茂林延疏光。","仲夏苦夜短，开轩纳微凉。","虚明见纤毫，羽虫亦飞扬。","物情无巨细，自适固其常。","念彼荷戈士，穷年守边疆。","何由一洗濯，执热互相望。","竟夕击刁斗，喧声连万方。","青紫虽被体，不如早还乡。","北城悲笳发，鹳鹤号且翔。","况复烦促倦，激烈思时康。"],"title":"夏夜叹"}
