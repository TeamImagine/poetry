{"author":"李洞","id":35660,"strains":["仄平平仄仄，仄仄仄○平。","平仄仄仄仄，仄平平仄平。","仄平平仄仄，平仄仄平平。","仄仄○平仄，平平仄平○。","仄○平仄仄，仄仄○平平。","仄平仄平仄，平平仄仄平。"],"paragraphs":["若非神助笔，砚水恐藏龙。","研尽一寸墨，埽成千仞峰。","壁根堆乱石，床罅插枯松。","岳麓穿因鼠，湘江绽为蛬。","挂衣岚气湿，梦枕浪头舂。","只为少颜色，时人着意慵。"],"title":"观水墨障子"}
