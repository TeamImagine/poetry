{"author":"苏籀","id":3860,"strains":["平仄仄平仄，平平仄仄平。","平仄仄平平，平平仄仄平。","仄平仄仄平，仄仄平平平。","仄仄仄平平，仄仄平○平。","仄仄仄平仄，仄平仄平平。","○平仄仄仄，仄仄平○平。","仄平仄平平，平仄仄平平。","平平○○仄，仄仄仄平平。","平仄仄仄平，仄○仄平平。","○平仄仄仄，仄仄平平平。","平仄仄平仄，平○平○平。","仄平平仄仄，仄仄平平平。","平平平仄仄，平仄平仄平。","平仄仄○○，○仄○平平。","仄仄平仄平，仄平仄仄平。","平仄仄仄平，仄仄仄○平。","仄平仄仄○，平○平仄平。","平平仄平平，仄仄平仄平。"],"paragraphs":["贪得不知义，流风紊四维。","珪珇实盲昏，黥髠亦觊窥。","谅非跖𫏋才，竞揭椎埋旗。","巨猾肆滔天，小丑争攘欺。","立国计安出，顾无以家为。","三州破竹势，吏卒伤挠隳。","越人竟何能，非复尉佗时。","壶箪迎王旅，克捷剑之湄。","闽府幸宴然，一毫未尝亏。","噫吾有以待，致尔由他歧。","残蘗失追袭，诸将咸思归。","勉哉方伯职，力拯邻邦危。","漳滨拏未解，蜂蝎生武夷。","姑息倒囷藏，谆复行文移。","近事苟目前，远忧那敢知。","天运未太平，佛力亦其微。","武夫勿告劳，儒冠须出奇。","知人与安民，此责诚塞之。"],"title":"群盗一首"}
