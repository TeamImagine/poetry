{"author":"俞德邻","id":153219,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["京江语别十三春，宇宙茫茫几战尘。","客路秋风欺白发，阴房夜雨湿青燐。","杖藜叹世悲谁子，悬印朝天少故人。","回首鹿门思旧隠，荒坟宿草更沾巾。"],"title":"答淮上翁二首  其二"}
