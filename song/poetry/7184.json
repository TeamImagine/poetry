{"author":"王之道","id":7184,"strains":["仄仄平平平，平仄平○平。","仄平仄平仄，平仄仄仄平。","平仄仄平仄，仄仄平平○。","平平仄平仄，仄平○平平。","平平仄○○，平仄平平平。","○平仄仄仄，仄仄○平平。","○平仄平仄，仄平仄平○。","仄仄仄○仄，？仄仄○平。","仄仄仄仄仄，仄仄仄仄平。","平仄平仄仄，仄平仄○平。","仄仄仄仄仄，仄仄仄仄平。","平平仄平平，平平仄平平。","○仄仄仄仄，仄仄平仄平。","平平仄平平，○仄平仄平。"],"paragraphs":["我昔游成均，年少心犹童。","倒床即甘寝，宁问达与穷。","精爽忽飞越，梦到庐山中。","庐山最佳处，二林占西东。","开先在其间，泉石清而雄。","分明我所记，古刹磨碑丰。","长衔似持节，觉来梦还空。","俛仰殆三绝，蹭蹬老更癃。","贵贱等梦尔，觉梦一理同。","持节何足道，得时可三公。","说梦乃梦语，笑杀懒散翁。","翁今往开先，凭何警盲聋。","将此一转语，截断双石谼。","源源自何来，其去何所终。"],"title":"奉送果上人住开先寺"}
