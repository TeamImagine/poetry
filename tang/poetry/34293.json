{"author":"武三思","id":34293,"strains":["仄仄○平仄，平平仄仄平。","平平平仄仄，仄仄仄平平。","仄仄○○仄，平平仄○平。","平平平仄仄，仄仄仄平○。","仄仄平平○，平平仄仄平。","仄平平仄仄，平○仄○平。"],"paragraphs":["凤架临香地，龙舆上翠微。","星宫含雨气，月殿抱春辉。","碧涧长虹下，雕梁早燕归。","云疑浮宝盖，石似拂天衣。","露草侵阶长，风花遶席飞。","日斜宸赏洽，清吹入重闱。"],"title":"奉和春日游龙门应制"}
