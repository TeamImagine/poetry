{"author":"陈存","id":143153,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["先腊催开万玉林，人心悦处即天心。","山河洞彻重瞳远，宫阙高寒一柱任。","瑞应崆峒知有日，尘清洄曲在斯今。","神功变化无留迹，便放阳春卷积阴。"],"title":"和太师平章魏国贾公遗潜侍郎之作"}
