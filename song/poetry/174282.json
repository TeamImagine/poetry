{"author":"刘敞","id":174282,"strains":["仄平仄平仄，仄仄平平仄。","仄仄仄平仄，仄仄仄仄仄。","平平仄仄仄，平仄平平仄。","仄平平平仄，仄仄平○仄。","平○平仄仄，仄仄平仄仄。","○仄仄平○，？平仄平仄。","仄平仄平仄，仄仄仄平○。","仄仄平仄平，○平仄平○。"],"paragraphs":["昔贤济川意，固与斯人共。","旷代属明德，至乐下及众。","池台固旧赏，舟楫为新用。","忽疑江湖景，稍信风澜纵。","追参凫雁泳，历览鱼鳖动。","颇已寓高兴，矧今结舆诵。","啸歌一时适，顾盻万全重。","好勇知未能，乘桴自欣从。"],"title":"西阳池新舟邀府公游泛"}
