{"author":"文同","id":168582,"strains":["平平仄仄仄仄仄，○仄仄平平仄平。","平平仄仄仄仄仄，平仄平仄○○○。","平平仄平仄仄仄，平平仄仄○平平。","仄平平平仄仄仄，仄仄仄平○○平。"],"paragraphs":["青春已破六十日，正好共携歌管游。","鶑花有意欲恼乱，风雨何事相淹留。","南园彩棚映绿树，西湖画舫临清流。","几时云阴得敛霁，愿把一樽相献酬。"],"title":"和子山春日雨中书事见寄  其二"}
