{"author":"陈造","id":58753,"strains":["仄仄仄仄平，仄仄平平平。","平平平仄仄，仄仄平平平。","仄仄平仄平，仄仄平平平。","平平仄平仄，仄仄仄仄平。"],"paragraphs":["令尹拯济功，在处腾歌讴。","翛然伊洛意，副此招提游。","一笑倥偬余，政以先民忧。","虽怀蔡侯静，不作赵孟偷。"],"title":"同陈宰黄簿游灵山八首宰云吾辈可谓忙里偷闲苦中作乐以八字为韵  其三"}
