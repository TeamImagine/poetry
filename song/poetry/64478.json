{"author":"林亦之","id":64478,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["云锦堂前花作堆，寻幽养静属吾侪。","高高下下黄柑树，曲曲斜斜碧草阶。","数点远山如越县，一条寒水似秦淮。","庞公父子能留客，我亦三年忘客怀。"],"title":"草堂同爨呈稚春"}
