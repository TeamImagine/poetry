{"author":"吴则礼","id":223748,"strains":["仄平仄平平仄平，仄仄平平仄仄平。","仄仄平平仄平仄，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["柁楼澹沲冬日斜，半世三锺并五车。","处处谈禅作居士，年年行脚见僧伽。","偶然摩腹船鸣鼓，聊复捐书雁聚沙。","先遣毛锥交说似，即今镜里有霜华。"],"title":"放船先寄普照老夷白"}
