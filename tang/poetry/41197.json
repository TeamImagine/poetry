{"author":"贯休","id":41197,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["临水登山兴自奇，锦沙墩上最多时。","虽云发白孤峰好，其奈名清圣主知。","草媚莲塘资逸步，云生松壑有新诗。","翛然别是神仙趣，岂羡东山妓乐随。"],"title":"陪冯使君游六首 锦沙墩"}
