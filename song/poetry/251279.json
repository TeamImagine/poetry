{"author":"王洋","id":251279,"strains":["仄○平仄平平仄，仄仄平平○平仄。","仄○仄仄仄平平，仄仄○平仄○仄。","平平仄仄仄○平，平仄平平仄平仄。","平○仄仄仄平平，仄仄平平平仄仄。","仄平平仄仄○平，平平平平仄平仄。"],"paragraphs":["日长花困眠初熟，故向花前张灯烛。","要教未敢脱罗裳，玉颊长红黛长绿。","生怜杏火发中林，无奈桃腮倚修竹。","争如锦帐照佳人，一笑嫣然春意足。","独疑工部不题诗，端为风流欠芬馥。"],"title":"席上和郑顾道烛下海棠"}
