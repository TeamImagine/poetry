{"author":"苏轼","id":195385,"strains":["平平仄平仄，仄仄仄仄○。","平平仄仄○，仄平平仄○。","平平仄平仄，平仄平仄平。","平仄仄仄仄，仄○平仄平。","仄平仄平平，○仄平平平。","平平仄仄仄，仄仄○平平。","平平仄平仄，仄平平仄平。","仄○仄平平，仄平平仄○。","仄仄仄仄仄，○平仄平平。","仄仄平仄平，仄仄平平平。"],"paragraphs":["槎牙乱峰合，晃荡绝壁横。","遥知紫翠间，古来仙释并。","阳崖射朝日，高处连玉京。","阴谷叩白月，梦中游化城。","果然石门开，中有银河倾。","幽龛入窈窕，别户穿虚明。","泉流下珠琲，乳湔交缦缨。","我行畏人知，恐为仙者迎。","小语辄响答，空山白云惊。","策杖归去来，治具烦方平。"],"title":"碧落洞"}
