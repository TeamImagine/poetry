{"author":"梅尧臣","id":35423,"strains":["平○仄平平，仄平平仄仄。","仄○仄○平，平仄平仄仄。","平平○仄仄，平仄仄平仄。","平仄仄仄平，平平平仄仄。","平仄○仄平，平平仄平仄。","仄平仄平平，平平仄仄仄。","平平仄仄平，仄仄○平仄。","平平仄平仄，平仄仄平仄。","平仄仄仄平，仄仄仄平仄。","仄仄平仄平，仄平○仄仄。"],"paragraphs":["胡骑犯边来，汉兵皆死战。","昨闻卫将军，贤俊多所荐。","知君虑不浅，求对未央殿。","天子喜有言，轺车因召见。","筹画当冕旒，袍鱼赐银茜。","曰臣岂身谋，而邀陛下眷。","青衫出二崤，白马如飞电。","关山冒风露，儿女泣霜霰。","军客壮士多，剑艺匹夫衒。","贾谊非俗儒，慎无轻寡变。"],"title":"闻尹师鲁赴泾州幕"}
