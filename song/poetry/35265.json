{"author":"梅尧臣","id":35265,"strains":["平平仄仄仄，仄仄平仄平。","平○平仄仄，仄仄仄平平。","仄仄仄○仄，仄○平仄平。","平仄仄平仄，仄仄仄○平。","仄平平仄仄，仄仄仄平平。","○仄仄平仄，仄平平仄平。","仄仄平平仄，平平仄平平。","平平仄仄仄，仄仄平仄○。"],"paragraphs":["公田五十亩，种秫秋未成。","杯中无浊酒，案上唯丹经。","忽有洞庭客，美传乌与程。","言盛木兰露，酿作瓮间清。","木兰香未歇，玉盎贮华英。","正值菊初坼，便来花下倾。","一饮为君醉，谁能解吾酲。","吾酲已不解，百日毛骨轻。"],"title":"九月五日得姑苏谢学士寄木兰堂官酝"}
