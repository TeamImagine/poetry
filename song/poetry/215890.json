{"author":"张耒","id":215890,"strains":["仄平○仄仄，仄仄平仄平。","仄平仄仄○，○仄平仄平。","平平仄仄仄，○仄仄仄平。","仄仄仄平仄，○平平仄平。","平仄仄仄仄，平仄平平平。","平平仄平仄，平仄仄仄平。","平仄仄仄仄，仄仄仄平平。"],"paragraphs":["故人遗我酒，气味芳以清。","置之屋壁间，兴至时一倾。","银杯度一合，三釂已彻觥。","既免戒沉湎，且无忧病酲。","嵇阮愧令德，刘石无遐龄。","荒狂有何乐，徒以酒自名。","吾幸免困此，庶几尽平生。"],"title":"白乐天有渭上雨中独乐十余首仿渊明予寓宛丘居多暇日时屡秋雨仿白之作得三章  其三"}
