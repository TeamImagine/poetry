{"author":"刘敞","id":175307,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["环城密筿旧檀栾，春笋新成几万竿。","池上龙蛇惊蛰起，军中矛戟绕营看。","乌啼窈窈千重碧，风过萧萧五月寒。","缓带轻裘容自暇，屦綦多向此林端。"],"title":"城下种竹今春极有佳笋"}
