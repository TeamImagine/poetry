{"author":"项安世","id":54229,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["樊口齐安一水间，少年行役鬓成班。","云开甲子三秋雨，日射淮南一带山。","战血浓时云梦远，受恩深处老身闲。","登临莫唱纶巾曲，栖鹘危巢再可攀。"],"title":"访东坡题高风堂屏间"}
