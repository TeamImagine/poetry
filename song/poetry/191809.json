{"author":"郭祥正","id":191809,"strains":["平平平平○仄仄，仄仄平平仄○仄。","平平仄仄○仄平，平仄平平仄平仄。","平平仄仄平○平，平平仄仄平平平。","仄平平仄仄平仄，平平仄仄平平平。","仄平仄仄仄仄仄，仄平仄仄平○平。","仄平仄仄仄平仄，仄仄平平平仄○。","仄仄平仄仄平仄，仄平平仄平平平。","仄平仄平仄仄仄，仄○仄仄平平平。","平仄仄，平仄平。","仄平平平仄仄仄，仄○仄仄仄仄○平平。","平平仄仄仄平仄，平平仄仄平平平。","仄仄仄仄平仄仄，平平平仄○平平。"],"paragraphs":["清风无根长不死，太白高名亦如此。","何人谓是王佐才，文简雄词泻秋水。","贤孙出守镌长碑，碑成字字生光辉。","宠胡妃子已萌乱，翩然凤鸟来非时。","出林秀木众欲杀，纳官赎命何其危。","画船载酒酌明月，不着渔蓑披锦衣。","醉眼天地即衾枕，至今荒冢人疑之。","丈夫阖棺事未定，后三百岁方逢知。","知太白，文简公。","不夸能诗与饮酒，惜其浩气突兀藏心胸。","青山老碧洗秋色，姑溪濯绿涵春容。","太白不见碑可见，螭盘鼍载传无穷。"],"title":"题毕文简公撰李太白碑阴"}
