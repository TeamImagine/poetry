{"author":"白居易","id":16007,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["不知远郡何时到，犹喜全家此去同。","万里王程三峡外，百年生计一舟中。","巫山暮足霑花雨，陇水春多逆浪风。","两片红旌数声鼓，使君艛艓上巴东。"],"title":"入峡次巴东"}
