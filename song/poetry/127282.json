{"author":"方岳","id":127282,"strains":["仄仄平平仄平平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平仄仄，平仄平平仄仄平。"],"paragraphs":["一见臞仙眼为清，寒温未了与谈经。","有书欲问文中子，无策重窥傅说星。","马瘦不妨吟下泽，鹤归宁复唳华亭。","独于知己难忘在，投老残编傥乞灵。"],"title":"寄别参政"}
