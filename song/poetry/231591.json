{"author":"谢薖","id":231591,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["有客春来传尺书，书词字字敌琼琚。","经时伏枕沉绵甚，异县论交消息疏。","物外高情想三鳯，眼中何物当双鱼。","遥知小弟凄凉意，骑省归来正望庐。"],"title":"寄李商老兼简文若季弓"}
