{"author":"华镇","id":211984,"strains":["仄○平平仄，仄仄平平仄。","平仄仄仄仄，○仄平平仄。","仄仄平○仄，○平仄平仄。","平平仄仄仄，仄○平○仄。","仄仄仄○平，平平仄平仄。","平平仄仄○，平仄平平仄。","平平仄平○，仄仄平平仄。","仄仄仄仄仄，平○平仄仄。","平平仄平平，仄仄平仄仄。","仄仄仄○仄，平平平仄仄。","平仄仄○平，仄仄平平仄。","平平仄仄仄，平平仄平仄。","仄仄仄○仄，平仄仄仄仄。","平平仄平仄，平仄平平仄。","仄○仄仄仄，仄仄平平仄。","平仄平仄平，平平○○仄。","仄平仄仄仄，仄仄仄仄仄。","仄仄平仄平，平仄平平仄。","平仄仄平仄，平平平仄仄。","仄○仄○平，平○仄平仄。"],"paragraphs":["昔闻湘西寺，梦想投双脚。","身境隔楚越，攘臂无由攫。","此日陪胜集，当年意弥廓。","山环秀色远，地胜真兴托。","赤日朗泥金，彤霞焕涂雘。","追随得后乘，登顿闲芒𪨗。","穷幽际高深，历险遵厓堮。","北斗近在手，南溟消一酌。","天风韵球琳，世味膻醴酪。","蹑屐想王谢，登舟成李郭。","欣戚起参差，去住同纷错。","常时惜聚散，灵襟费恢拓。","契理在相忘，言志亦盍各。","无然结惆怅，聊用聆谈噱。","况当拥斧绣，不类居榛壑。","金石虽欲流，风云正相薄。","蕣华夕则陨，蜡味淡可嚼。","照坐兰玉明，挥翰珠玑落。","青嶂缭云构，红纱罗蜡爝。","景胜语难工，柔毫几频阁。"],"title":"湖南运使柯少卿用广西提刑曹司勋游岳麓寺韵送广西行俾令同赋"}
