{"author":"陈傅良","id":66132,"strains":["平平平仄仄平平，仄仄平平仄仄平。","平平平平平仄仄，仄平平仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["萧然山泽一臞仙，故被声名绊俊躔。","祇为春秋同社燕，遂归风雨对床眠。","中年曾未须眉白，尽日全无车马喧。","我有寿觞谁与共，会昌湖上钓鱼船。"],"title":"寿薛象先"}
