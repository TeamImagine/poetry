{"author":"韩淲","id":86572,"strains":["平平平平仄平平，仄平仄平仄平平。","平平仄仄仄仄仄，仄仄仄仄平平平。","平仄仄仄平仄仄，仄仄仄仄平仄平。","仄平仄平平仄仄，仄仄仄○仄平平。","平平仄平仄仄仄，仄仄仄仄平仄平。","平仄平平平仄仄，仄仄平平平仄仄。","平平仄仄仄平平，仄平仄平平仄仄。","仄平仄平平仄平，仄仄仄平平仄○。","仄仄平○平仄○，仄仄仄平平仄仄。","○○仄平平○仄，平仄○平平仄仄。"],"paragraphs":["西江寒藤濯清冰，𢭏成楮衾起霜棱。","朱门鼎食笑弗顾，只有蕙帐眠山僧。","精致不数毡毯厚，洁净未必绫锦能。","御冬气清神煜煜，煖老体轻梦腾腾。","幽人玩之喜欲舞，可与饮水同曲肱。","江夏无双知此意，又见寒来祇布被。","吴山客舍久穷愁，帝城贵家谁顾视。","急呼大儿开箧箱，取以赠吾真雅遗。","拂拭床间时自思，展转枕边诚有愧。","当如此衾坚且白，身外轻肥皆弃置。"],"title":"谢黄子耕惠纸被时在钱塘乍冷无衾窘甚"}
