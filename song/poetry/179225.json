{"author":"苏颂","id":179225,"strains":["仄仄平平仄仄平，仄平平仄仄仄仄。","平平仄仄仄平仄，平仄平平仄仄平。","平仄平平仄仄仄，仄平平仄仄平平。","平平平仄平平仄，仄仄平平仄仄平。"],"paragraphs":["百幅敲冰密属连，寝甘谁复诮便便。","心闲好隠忘言几，官冷宜铺坐客毡。","乌布任宽忘道韵，绛纱徒侈怯霜天。","休嗟抛掷缣绫贵，据榻犹胜枕杫眠。"],"title":"次韵柳郎中二咏  其二"}
