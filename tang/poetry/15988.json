{"author":"白居易","id":15988,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["宦途本自安身拙，世累由来向老多。","远谪四年徒已矣，晚生三女拟如何。","预愁嫁娶真成患，细念因缘尽是魔。","赖学空王治苦法，须抛烦恼入头陀。"],"title":"自到浔阳生三女子因诠真理用遣妄怀"}
