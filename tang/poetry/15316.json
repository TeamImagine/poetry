{"author":"白居易","id":15316,"strains":["仄仄平仄仄，仄仄仄平平。","○仄平平仄，平平平仄平。","平平仄平仄，仄仄仄平平。","仄仄仄平仄，平仄仄平平。","仄仄○仄仄，仄○平仄平。","○平平仄仄，仄仄○平平。"],"paragraphs":["悄悄初别夜，去住两盘桓。","行子孤灯店，居人明月轩。","平生共贫苦，未必日成欢。","及此暂为别，怀抱已忧烦。","况是庭叶尽，复思山路寒。","如何为不念，马瘦衣裳单。"],"title":"别舍弟后月夜"}
