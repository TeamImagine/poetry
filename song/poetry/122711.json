{"author":"释善珍","id":122711,"strains":["仄仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曩岁怀忠扣帝阍，东游未久赦虞翻。","流芳千载凛生气，拜赐九河湔泪痕。","钓艇带烟飞鹭渚，辔馿冲雪早梅村。","虽云冷淡穷生活，刺绣终胜倚市门。"],"title":"投赠张斗野  其二"}
