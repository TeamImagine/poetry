{"author":"樊汉广","id":27970,"strains":["平平仄仄平平仄，仄仄平平仄平仄。","仄平仄○仄仄平，仄○平仄平平仄。","平仄平平平仄平，仄仄平平仄平仄。","平○平平平仄仄，仄○平平仄○仄。","仄平仄仄仄平平，○仄○平仄平仄。","平平仄仄平仄仄，仄仄○平平仄仄。","仄平平仄仄平平，平平仄仄仄平○。","平平平仄仄○平，仄仄平平仄○○。"],"paragraphs":["墙头冉冉新阳露，忽作玲珑玉千树。","老蛟偃蹇独避人，卷回飞雪江皋莫。","何处鸣禽来好音，四月枝垂起黄雾。","摧折霜余初不惧，笑看春光等闲度。","百年梦幻欲无言，吹落吹开岂风故。","时来荐鼎真偶尔，小住疏篱非不遇。","我知天地绝茫茫，无为展转独多虑。","为花凄断却回头，尔亦微酸苦难茹。"],"title":"沈黎使君与客饮王建梅林分韵作诗过沈犀以诗相示阙树字令汉广补之"}
