{"author":"陆佃","id":202462,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["乞身章疏竟难移，双镇辞来亦重违。","绝域共惊吾父在，别都今喜我公归。","渭川士宦相先后，辽海人民半是非。","谁念昔曾陪祖帐，同时宾客坐中稀。"],"title":"送文太师再致政归西都二首  其二"}
