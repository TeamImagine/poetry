{"author":"贺铸","id":213154,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["晚泊扁舟一问津，依然节物思羁人。","江山月照六朝梦，桃李风吹三月春。","宅枕谢公墩下路，诗寻萧寺壁间尘。","可须樽酒平生约，长望西州泪满巾。"],"title":"寓泊金陵寻王荆公陈迹"}
