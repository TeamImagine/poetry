{"author":"郭祥正","id":191777,"strains":["平平○平仄平仄，仄仄平平仄○仄。","仄平仄仄平平平，仄仄平平平仄仄。","平平仄仄平平仄，仄仄平平仄平仄。","平平仄仄仄仄平，仄仄平平仄○仄。","仄平平仄平仄○，仄仄平平平仄平。","仄平仄仄仄平仄，仄仄平平平仄平。","平平平仄平仄仄，仄仄平平仄平仄。","平仄○仄平，仄○○仄仄。","仄平平仄平平平，○仄平平仄平平。","仄仄平平仄仄平，平平仄仄平平仄。","○○平仄○仄平，平○仄平平仄平。","平平平仄仄仄平，平仄平仄○○○。","仄平仄仄仄平仄，仄仄仄平平仄平。"],"paragraphs":["陵阳三峰压千里，百尺危楼势相倚。","海波不动蛟龙盘，叠玉无尘霜雪洗。","溪光冷浥山光润，色接金陵古名郡。","青猿啸断四五声，白鸟归飞两三阵。","四时之景皆可观，六月来游肤髪寒。","有时下瞰北山雨，只道林林银竹竿。","贤哉光禄余太守，昨引佳宾列樽酒。","朝饮三百杯，暮吟三百首。","不为阴惨严刑诛，长吐阳春活残杇。","御史曾书治绩碑，州人尽祝灵椿寿。","沈沈罗幕更漏稀，灯如撒星公醉归。","丝篁前引后鼓鼙，珠履交错行迟迟。","丈夫得意不为乐，借问百年能几时。"],"title":"宣州双溪阁夜宴呈太守余光禄"}
