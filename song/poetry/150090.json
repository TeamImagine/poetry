{"author":"方回","id":150090,"strains":["平仄仄平仄，仄仄仄仄平。","仄仄仄○仄，仄平仄○平。","仄仄仄平仄，仄平仄仄平。","仄平仄仄仄，仄○仄平平。","仄仄平仄仄，平平平仄平。","仄平仄仄仄，○○仄○平。","仄仄平平平，○仄○○平。","平仄仄平仄，仄仄仄仄平。"],"paragraphs":["杨氏昔为我，老子实似之。","墨氏昔兼爱，释迦亦如之。","孟子辟杨墨，有功此一时。","似仁与似义，暗传匪明垂。","梵语东汉译，玄门西晋师。","迄为万世害，三教乃并驰。","独一韩文公，张我正正旗。","濂洛有诸老，此盛彼遂衰。"],"title":"学诗吟十首  其五"}
