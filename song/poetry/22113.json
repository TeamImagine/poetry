{"author":"王十朋","id":22113,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["二客骚肠不耐秋，飘然蜡屐去寻幽。","荡中若要穷青眼，岩下先须问白头。","诗社不容添异姓，名山应岂遇清流。","会须乘兴天台去，涧水桃花访旧游。"],"title":"送刘方叔季文游雁山"}
