{"author":"释善珍","id":122758,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["每共樵翁采药归，晚晴荷锸又相随。","行逢流水便乘犊，坐到烂柯因看棋。","鸟踏高枝收坠果，人耕古冢得残碑。","远公幸自逃名好，何必栽莲诳小儿。"],"title":"采药"}
