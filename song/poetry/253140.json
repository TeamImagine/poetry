{"author":"李弥逊","id":253140,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄仄平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["鸟乌声乐报新晴，起觅邻翁作队行。","爱日葵心倾烂熳，寻春蝶梦去纵横。","人归髙屋山逾碧，船到平滩月已生。","客里不谙风景好，欲将此夕并登瀛。"],"title":"陪五马诸公游西山泛舟待月而归偶作"}
