{"author":"柳宗元","id":10702,"strains":["平仄仄仄平平平，平平平仄平平平。","仄平平仄○○仄，仄仄仄仄平平平。","平仄仄平仄仄仄，○仄仄仄仄仄仄。","平仄平平仄仄仄，平○仄仄平仄平。","平仄仄仄仄平仄，仄平平平仄平仄。","平仄○平仄平仄，仄○仄平○○仄。","仄仄仄仄仄○平，仄平仄仄仄仄平。","平○平仄○仄仄，仄仄平平平仄○。"],"paragraphs":["城上日出群乌飞，鸦鸦争赴朝阳枝。","刷毛伸翼和且乐，尔独落魄今何为。","无乃慕高近白日，三足妒尔令尔疾。","无乃饥啼走道旁，贪鲜攫肉人所伤。","翘肖独足下丛薄，口衔低枝始能跃。","还顾泥涂备蝼蚁，仰看栋梁防燕雀。","左右六翮利如刀，踊身失势不得高。","支离无趾犹自免，努力低飞逃后患。"],"title":"跂乌词"}
