{"author":"赵抃","id":101299,"strains":["仄平仄平○仄平，仄仄平仄○○平。","○平平仄仄仄仄，仄仄仄○○平平。","仄平平平○仄仄，仄仄仄仄平平平。","仄○仄仄仄平仄，仄仄仄仄○仄平。","仄仄平○仄仄仄，仄仄平仄平平平。","仄平平平仄平仄，仄仄仄仄平仄平。","平平仄仄仄平○，平仄仄仄平○平。","平平平仄仄平仄，仄仄平仄平平平。","平仄仄仄仄仄仄，平仄○仄仄平平。","仄○○仄仄仄仄，仄平仄仄平平平。","仄○仄仄仄仄仄，仄平仄仄平平平。","平○平平仄平仄，平仄平仄仄○平。","平○仄仄仄仄仄，平仄○仄仄仄平。","仄平仄平仄仄仄，仄仄平仄平仄平。","仄○仄平平仄仄，仄平仄仄○平平。","平平仄仄仄平仄，平仄仄仄平仄平。","仄○平仄仄仄仄，平平仄仄○仄平。","平平仄○仄仄仄，仄平仄仄平平平。","平平仄平仄平仄，仄仄仄仄平平○。","平平仄仄仄仄仄，仄仄仄仄平平平。","平平仄仄仄仄○，平平仄仄平平平。","平平平平仄仄仄，仄仄仄仄平仄平。","平平仄仄仄平仄，平平平仄平平仄。","仄○仄仄仄仄仄，仄仄○仄○平平。","仄平仄仄仄○仄，仄平仄仄平平平。","平平○仄仄仄仄，平平仄仄平平平。","仄平平仄仄平○，仄平仄仄平平平。","平平仄平仄平仄，平仄仄仄○平平。","平平○平仄仄仄，仄仄平平仄仄平。","仄平○平○仄仄，○仄○仄平平平。","仄○仄仄平仄仄，仄平仄仄○平平。"],"paragraphs":["我趋仕途三十春，矹矹求友难其人。","相逢探取百一二，变几不泯磨功名。","或言同途行异径，或始卓荦终因循。","或临利害失趋向，或走势利遗贱贫。","或面盱睢背忌刻，或口仁义心顽嚚。","或名公卿节屠隶，或实盗跖文孟荀。","澄川倏忽起波浪，平地咫尺生嶙峋。","薰莸兰芷逐萧艾，玷颣琼玖俄砆珉。","兹事自古慎所与，倾盖如旧白头新。","仲尼评友戒损益，故尝佩服书诸绅。","履中蹈道敢不勉，至愚所恃生逢辰。","朝廷基扃要扶助，天子尧舜圣且仁。","焦劳汲汲纳谠议，风宪思得御史真。","翰林钜公不识面，误以愚者名上陈。","至和改元秋九月，诏书晓落长淮滨。","孤贫自省预台选，无意顾藉家与身。","直期贤用不肖斥，忠邪路判如越秦。","频章累疏辨得失，上前往往婴龙鳞。","时吾贯之日联句，玉树欲使蒹葭亲。","为怜出处共本末，未始气味殊甘辛。","忠言鲠议不我间，开诚待我逾天伦。","螭头连登拜白简，豸角对拱朝紫宸。","雕盘隼击雪霜凛，豺狼奔北穷狐{夋兔}。","九重上报不惜死，岂复谗口防狺狺。","避嫌岁满体当去，柬南亟请辞天闉。","俞音分得郡印绶，毗陵地与桐庐邻。","颍清淮渌榜舟过，橘黄酒白鲈鱼珍。","儿童共游竞嗟赏，闾里故老相欢欣。","皇恩过家许上冢，我辈荣华事欲均。","得公长篇三四读，正似观海无涯津。","测量不可何以报，赠公岁久如松筠。"],"title":"和范御史见赠"}
