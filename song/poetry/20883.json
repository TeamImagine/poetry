{"author":"晁公溯","id":20883,"strains":["仄平平○平，仄仄仄仄平。","仄○仄○仄，仄仄平仄平。","平仄平平平，仄○仄○○。","仄仄仄平平，平平仄平平。","仄仄仄平仄，仄平平仄平。","平○仄仄○，平平平仄平。","仄平仄仄仄，仄平仄平平。","仄仄？平平，仄仄仄仄平。","仄仄平平平，平仄平仄平。","平平○仄○，仄○仄仄平。","仄平仄平仄，仄平平仄平。","平平仄仄平，仄平仄平平。","平平○仄仄，仄仄○平平。","平仄○平平，仄平○平平。"],"paragraphs":["昔游房相湖，乃适与子逢。","迨其景将入，不尽湖所穷。","今子联翩来，二难复相从。","散策破莓苔，循池咏芙蓉。","子勿谓池小，托之儋耳翁。","名重觉景胜，人贤增地雄。","老夫实自庆，得为使君公。","饮食玻璃江，日汲水一锺。","洗我昆仑心，充我云梦胸。","巾车且少留，乐当与子同。","径幽木阴茂，土腴莲实丰。","凌波挽碧茎，剪房剥青蓬。","吾兄犹在远，按节临泸戎。","吾亦思飘然，摄身乘清风。"],"title":"喜张仲景范与蔡仲见过"}
