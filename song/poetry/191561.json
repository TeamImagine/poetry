{"author":"冯山","id":191561,"strains":["平仄平平平仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["兄弟当年粗有声，家风传得至今清。","争先踪迹虽相让，投老情怀共一惊。","富贵有时当自致，文章无价可能轻。","期君正在青云上，何止新诗几首行。"],"title":"和八舍弟赞贤司理  其二"}
