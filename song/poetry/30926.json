{"author":"李流谦","id":30926,"strains":["○仄平平仄仄平，○平○仄仄平平。","仄平平仄仄平仄，仄仄平○○仄平。","仄仄平平平仄仄，仄○平仄仄平平。","○○仄仄○平仄，仄仄平○仄仄仄。"],"paragraphs":["弹指超然一念初，从儒从佛两蘧庐。","十年身走半天下，万卷人称行秘书。","故自高怀嫌入俗，不妨儿辈共憎渠。","临行半偈如何道，裂转虚空最起予。"],"title":"吊无为照老三首  其一"}
