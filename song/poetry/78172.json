{"author":"叶适","id":78172,"strains":["平平仄平平，仄平仄平平。","仄平仄仄仄，仄○平平平。","平平仄仄平，平仄仄仄平。","平平平仄仄，仄仄平平平。","平平仄平仄，仄仄平○平。","仄平仄仄平，仄仄仄仄平。","仄平仄平平，仄仄平平平。","仄仄平仄仄，仄仄平平平。","平仄仄平平，仄仄平仄平。","平平仄平仄，○○仄仄平。","平平仄平仄，仄仄○平平。","平平仄仄仄，平仄仄仄平。","仄仄平平仄，○平仄平平。"],"paragraphs":["冯公此山民，昔开此山居。","屈盘五十里，陟降皆林庐。","公今去不存，耕凿自有余。","风篁生谷隧，雨旆来岩虚。","人随乱云入，咫尺声相呼。","四时草木香，异类果蔌腴。","棌薪得崖花，结缀成襟裾。","此亦佳窟宅，可对幽人娱。","何必种桃源，始入仙者图。","瓯闽两邦士，汹汹日夜趋。","辛勤起芒𪨗，邂逅乘轮车。","山人老白首，名氏不见书。","我独何为者，拊身念居诸。"],"title":"冯公岭"}
