{"author":"苏轼","id":193725,"strains":["平仄平平仄仄平，仄平仄仄平仄平。","仄○○平仄仄平，仄○仄仄仄○平。","平仄平平仄○平，仄平○仄平平平。","仄○平？仄平平，仄仄仄仄○平平。","平平仄仄平仄平，○仄平仄仄仄平。","仄平○平仄平平，平平仄仄○仄平。","平平平仄仄仄平，仄○平仄平仄平。","仄平平○仄仄平，仄仄平仄平平平。","仄仄平仄仄仄平，仄平仄○平仄平。","平平仄仄仄仄平，平平仄仄平仄平。","仄平平仄平仄平，仄仄仄仄平平○。"],"paragraphs":["黄鹤楼前月满川，抱关老卒饥不眠。","夜闻三人笑语言，羽衣着屐响空山。","非鬼非人意其仙，石扉三叩声清圆。","洞中铿鈜落门关，缥缈入石如飞烟。","鸡鸣月落风驭还，迎拜稽首愿执鞭。","汝非其人骨腥膻，黄金乞得重莫肩。","持归包裹敝席毡，夜穿茅屋光射天。","里闾来观已变迁，似石非石铅非铅。","或取而有众愤喧，讼归有司今几年。","无功暴得喜欲颠，神人戏汝真可怜。","愿君为考然不然，此语可信冯公传。"],"title":"李公择求黄鹤楼诗因记旧所闻于冯当世者"}
