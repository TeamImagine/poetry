{"author":"苏辙","id":198761,"strains":["仄仄○平平，平平仄○仄。","平平平○仄，仄仄平平仄。","平平平平平，仄仄平平仄。","○平仄平仄，○仄平平仄。","仄平平仄仄，仄仄平○仄。","○仄平平○，仄仄仄平仄。","仄仄仄平平，平仄仄仄仄。","平平仄仄仄，平仄平仄仄。","平仄平仄平，平仄平平仄。","平平仄平○，平平仄○仄。"],"paragraphs":["昔我过嵩阳，秋高日重九。","晨邀同行客，共举登高酒。","藤鞋生胼胝，一览河山富。","封坛土消尽，中夜扪星斗。","下山双足废，欲上知难又。","回首烟云中，隠约见岩岫。","未老约来游，何意七十后。","吾儿性静默，丞邑山路口。","秋暑山尚烦，冬雪山方瘦。","春山利游观，安舆即迎父。"],"title":"送迟赴登封丞"}
