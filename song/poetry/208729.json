{"author":"吕南公","id":208729,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乡信迢迢出旧山，琴心先落断弦间。","数行文字传新事，几段悲欢破客颜。","闻喜竹林经雪好，想怜溪水逐年闲。","征衫有泪归无计，一夜穷魂趁梦还。"],"title":"得乡信"}
