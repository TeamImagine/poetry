{"author":"葛胜仲","id":231027,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["门无杂客往仍还，趺坐澄心定水寒。","清净苦嫌千日酒，萧闲惟事一铢檀。","眼中金屑全无用，髻里明珠得自看。","作止更能除任灭，已无禅病自轻安。"],"title":"友卿弟见和复赋二首  其二"}
