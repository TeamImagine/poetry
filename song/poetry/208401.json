{"author":"张渐","id":208401,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["妙意其谁运大钧，玲珑奥室辟天真。","斗临北地精初结，龙去丹霄穴未湮。","洪造故教虚待物，良辰赢得乐同民。","我来禊有自然兴，岂羡兰亭曲水滨。"],"title":"崇宁乙酉元巳率同僚修禊于七星岩"}
