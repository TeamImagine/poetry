{"author":"韩维","id":157351,"strains":["平仄仄平仄，平平仄仄平。","○平仄仄仄，平仄平平平。","仄仄○平平，仄仄平平平。","○平仄○平，○仄平仄○。","○平仄仄仄，仄仄平平平。","平平○仄仄，仄仄○平平。","仄平仄○仄，仄仄仄仄平。","○平仄仄仄，平平仄仄仄。","平仄仄平仄，仄仄○仄平。","平○仄○○，仄仄平平○。","平○仄平仄，仄平○仄平。","仄平仄仄仄，仄仄仄○○。"],"paragraphs":["朝日照濠水，清霜发树寒。","长桥下广陌，车马来啴啴。","借问行人谁，送者何盘桓。","中郎罢从军，遗爱民所叹。","雍容幕府旧，供帐清涡干。","悲风思急管，薄暮留征鞍。","酒酣惜分手，四坐惨不欢。","长河转辙迹，愁阴但漫漫。","嗟予隔追饯，饮此离恨端。","高标邈难亲，坐向飞鸿看。","尝闻古君子，赠言当豆箪。","愿君保亮节，岁晚予其观。"],"title":"送曹殿丞秩满还都"}
