{"author":"周朴","id":31494,"strains":["平仄平平仄仄平，平平仄仄仄平平。","平平仄平平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["松店茅轩向水开，东头舍赁一裴徊。","窗吟苦为秋江静，枕梦惊因晓角催。","邻舍见愁赊酒与，主人知去索钱来。","眼看白笔为霖雨，肯使红鳞便曝腮。"],"title":"客州赁居寄萧郎中"}
