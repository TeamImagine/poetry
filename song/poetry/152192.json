{"author":"方一夔","id":152192,"strains":["仄仄仄仄仄，仄仄平仄○。","○平仄仄仄，平平仄平平。","平仄仄仄仄，仄平仄平平。","仄平仄仄仄，○平仄平平。","平平仄平仄，平平仄平平。","○平仄○仄，仄仄○平平。","平平仄平仄，○○仄○平。","仄仄仄仄平，平平仄○平。","仄平仄平仄，○仄平平平。","平○仄平仄，仄仄平平平。"],"paragraphs":["我忆昔孺子，独以高士称。","当时汉道季，诸贤尽奔腾。","高士卧不起，玉壶湛清冰。","至今拜画像，遗芳暨玄曾。","先生奋东鲁，凫山立霜鹰。","行台累分府，螫{虫若}驱蚊蝇。","青溪古岩邑，膏油沸如蒸。","猾吏溺死灰，饥穷坐相仍。","此来独何晚，三载钦风棱。","为回浙江水，六合俱清澄。"],"title":"拟上徐容斋"}
