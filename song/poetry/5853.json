{"author":"张元干","id":5853,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["髫龀分携几见春，它时有恃独常颦。","何期万里漂零后，忽报三巴信息真。","素发轻安膺晚福，远怀悲喜望征人。","王孙盛事今双美，及早归来奉紫宸。"],"title":"端常观察被旨入蜀迎母夫人所得赠行诗文成巨轴矣临别亦辱见索匆遽中愧乏好语掇拾诸公余意勉成四韵"}
