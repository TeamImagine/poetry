{"author":"欧阳修","id":79370,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["园林初夏有清香，人意乘闲味愈长。","日暖鱼跳波面静，风轻鸟语树阴凉。","野亭飞盖临芳草，曲渚回舟带夕阳。","所得平时为郡乐，况多嘉客共衔觞。"],"title":"酬张器判官泛溪"}
