{"author":"陆游","id":34655,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["病后支离不自持，湖边萧瑟早寒时。","已惊白发冯唐老，又起清秋宋玉悲。","枕上数声新到雁，灯前一局欲残棋。","丈夫几许襟怀事，天地无情似不知。"],"title":"悲秋"}
