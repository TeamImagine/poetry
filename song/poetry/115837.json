{"author":"刘克庄","id":115837,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["力绵恩重老难任，箧有龙绡橐有金。","犹记席前曾见问，安知泽畔自行吟。","吾闻正始声初吐，子有元和脚可寻。","今大宗师惟阁老，蝉嘶未必不知音。"],"title":"竹溪和予喜大渊至二诗复叠前韵  其二"}
