{"author":"朱熹","id":55719,"strains":["平平仄平仄，仄○仄○平。","平○仄平仄，仄仄平平平。","平平仄平平，平仄○平平。","仄仄平○○，平仄平○○。","○平仄平仄，仄仄平平平。","仄仄平仄仄，平平仄○平。"],"paragraphs":["春江日东注，我行溯其波。","扬帆指西澨，两岸青山多。","青山自逶迤，飞石空嵯峨。","绿树生其间，幽鸟鸣相和。","搴篷骋遐眺，击楫成幽歌。","独语无与晤，兹怀竟如何。"],"title":"宿石岊馆二首  其一"}
