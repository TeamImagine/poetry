{"author":"彭秋宇","id":155286,"strains":["仄平仄仄仄平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["五更漏尽醉魂醒，谁富胸中十万兵。","如昔襄阳坚砥柱，至今江左屹金城。","南来铁马吹唇沸，北去铜人泪眼盈。","闻说钱塘风景异，胥涛犹有不平鸣。"],"title":"感旧"}
