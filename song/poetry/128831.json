{"author":"释绍嵩","id":128831,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["遍绕篱边日渐斜，尽无鸡犬有鸣鸦。","风凋古木秋阴薄，烟琐西山暝色赊。","题柱未期归蜀国，系船长得傍芦花。","云林好处欲留脚，要趁新诗挽物华。"],"title":"贻康兼善"}
