{"author":"王炎","id":69391,"strains":["平平平仄平，仄仄仄仄平。","仄仄仄平平，平平仄平平。","仄仄仄仄平，仄仄平平平。","平仄仄平仄，仄平仄仄平。","仄仄仄平仄，平○平仄平。"],"paragraphs":["天寒鸿雁低，客子亦倦游。","忆昔少年时，风埃蔽貂裘。","欲办一束茅，不种千章楸。","黄鹄入鸡鹜，亦为饮啄谋。","岂有斗升水，能行千斛舟。"],"title":"用前韵答黄一翁五首  其一"}
