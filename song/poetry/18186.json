{"author":"吴芾","id":18186,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["和气融融动白蘋，欢传千里政方新。","若为摆落游珍馆，不顾悲啼拥画轮。","鲸海无津堪纵目，雁山如旧足怡神。","愿言分我闲中趣，已问君王乞此身。"],"title":"送王龟龄得请还乡  其二"}
