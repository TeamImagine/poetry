{"author":"李白","id":1463,"strains":["平平仄仄仄○平，仄仄平平仄仄平。","仄○仄仄平平仄，仄仄平平仄仄平。","仄平平平仄平仄，仄平仄仄平平仄。","仄○○平仄仄平，○平仄○平平仄。","仄平仄仄仄平○，仄仄○○仄仄○。","○○平仄○平○，仄仄平平仄仄平。","仄平仄仄仄平平，仄仄○平平仄平。","仄仄○平○仄仄，仄仄平平仄仄平。"],"paragraphs":["仙人十五爱吹笙，学得昆丘彩凤鸣。","始闻炼气餐金液，复道朝天赴玉京。","玉京迢迢几千里，凤笙去去无边已。","欲叹离声发绛唇，更嗟别调流纤指。","此时惜别讵堪闻，此地相看未忍分。","重吟真曲和清吹，却奏仙歌响绿云。","绿云紫气向函关，访道应寻缑氏山。","莫学吹笙王子晋，一遇浮丘断不还。"],"title":"相和歌辞 凤吹笙曲"}
