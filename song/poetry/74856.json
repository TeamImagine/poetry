{"author":"赵蕃","id":74856,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄仄仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["公为州牧我州民，敢叙当年半面亲。","故喜来归逢稔岁，况于游倦得闲身。","无功良酝不可恋，仲叔猪肝犹累人。","最是妻孥苦惊怪，奈何造请尚趋晨。"],"title":"呈莫信州障二首  其二"}
