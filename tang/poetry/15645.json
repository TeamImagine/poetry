{"author":"白居易","id":15645,"strains":["平仄平平仄仄平，仄平平仄仄平平。","平平仄仄平仄仄，平仄仄平平仄平。","仄仄仄平平仄仄，平平平仄仄平仄。","仄平仄仄平平仄，仄仄平平仄仄平。"],"paragraphs":["何处风光最可怜？妓堂阶下砌台前。","轩车拥路光照地，丝管入门声沸天。","绿蕙不香饶桂酒，红樱无色让花钿。","野人不敢求他事，唯借泉声伴醉眠。"],"title":"宴周皓大夫光福宅"}
