{"author":"王禹偁","id":177300,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄仄。","仄仄平平仄平仄，仄平平仄仄平平。"],"paragraphs":["南徐城古树苍苍，衙府楼台尽枕江。","甘露钟声清醉榻，海门山色滴吟窗。","直庐久负题红叶，出镇何妨拥碧幢。","闻说秋来自高尚，道装筇竹鹤成双。"],"title":"寄献润州赵舍人  其一"}
