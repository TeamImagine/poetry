{"author":"曹彦约","id":84642,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["细读君诗字字新，巧将盐豉入羹莼。","也知世路催行客，更遣工歌劳使臣。","千里身心空晤对，五经怀抱想纷纶。","他年宛水昭亭外，把玩犹能绝点尘。"],"title":"次韵隆庆杨使君送别之章  其二"}
