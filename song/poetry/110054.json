{"author":"刘克庄","id":110054,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["江上归来两鬓丝，倒囊惟剩草堂赀。","云山有态争呈献，天海无边入指麾。","怪石远从商舶至，名花多自别州移。","寄声独乐先生说，世事而今尚可为。"],"title":"寄题李尚书秀野堂一首"}
