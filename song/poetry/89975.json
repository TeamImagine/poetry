{"author":"释居简","id":89975,"strains":["仄平○仄仄，仄○仄仄平。","平仄仄仄仄，仄仄平仄平。","平仄仄平仄，平仄平平平。","平仄仄○平，仄仄○平平。","仄仄平仄○，仄○仄仄平。","平○仄仄仄，仄仄平平平。","平仄仄仄仄，平仄平仄平。","仄仄仄平平，○仄○平仄。","仄仄仄平仄，仄仄平平平。","平仄○仄平，仄仄平仄平。","平平仄平仄，平仄仄平平。","平仄平仄平，平仄平仄平。","仄仄平仄仄，仄仄平仄平。","仄平仄平仄，仄平平平平。","仄平平仄平，仄仄平平平。","仄仄仄平仄，平仄○平○。","平平平仄平，平平平仄平。","平平仄○平，仄仄平仄○。","○平仄仄仄，仄仄○仄平。"],"paragraphs":["有生分贵足，足患不自知。","知贵得所止，不止盈益亏。","盘磵隠沦友，图史森孙枝。","闲适寿且康，不止将奚为。","卜筑修竹间，养正是用宜。","惟其得所养，自乐颐之时。","初筮得上九，颐道皆备之。","静默战纷华，燕晦观群蜚。","对月喜秋霁，问柳知春归。","鸣鹤闻夜弦，振鹭惊昼棋。","池宽纵鱼乐，机忘悟鸥疑。","幽草时自妍，歌鸟时自窥。","钓则钩可直，艺则芳可移。","酒酣卧花底，不知吾为谁。","起来飞羽觞，万化同熙熙。","药圃雨新霁，徐步观耘耔。","眉津双解颦，心渊平弗欹。","酡颜渥且丹，老鬓秋不萎。","从它自逐逐，舍蔡观朵颐。"],"title":"颐斋"}
