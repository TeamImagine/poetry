{"author":"岳珂","id":105705,"strains":["平平仄仄平平仄，仄仄平平平仄平。","仄仄平平平仄仄，平平平仄仄平平。","平平仄平平平仄，仄仄平平平仄平。","仄仄平平仄平仄，仄平仄仄仄平平。"],"paragraphs":["南朝旧见王忠武，此地曾屯千万兵。","十里荒蹊秋兔健，千年陈迹暮鸿征。","无衣空缊包胥志，遗帼终留诸葛名。","落日英雄满襟泪，凤凰倚徙正孤城。"],"title":"白水浦怀王建宁"}
