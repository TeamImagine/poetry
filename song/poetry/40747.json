{"author":"陆游","id":40747,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["白鹭双飞导我前，自疑身是水中仙。","放舟汉客樵风里，掷钓秦皇酒瓮边。","山寺云间传讲鼓，渔家浦口起炊烟。","个中得意君知否，买尽烟波不用钱。"],"title":"泛湖"}
