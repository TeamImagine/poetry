{"author":"黄庭坚","id":206334,"strains":["？平○仄仄平平，仄平平仄仄平平。","○平仄仄仄平平，仄平○仄平仄平。","仄平○仄仄平平，平平仄仄平平○。","平平仄仄仄平平，平仄仄仄平平平。","仄平仄平仄平平，仄平平平仄平平，仄○平仄平仄○。","平平仄仄平仄仄，仄平平平平仄仄。"],"paragraphs":["矞云苍璧小盘龙，贡包新样出元丰。","王郎坦腹饭床东，大官分物来妇翁。","棘围深锁武成宫，谈天进士雕虚空。","鸣鸠欲雨唤雌雄，南岭北岭宫征同。","午窗欲眠视蒙蒙，喜君开包碾春风，注汤官焙香出笼。","非君灌顶甘露椀，几为谈天干舌本。"],"title":"博士王扬休碾密云龙同事十三人饮之戏作"}
