{"author":"林千之","id":152528,"strains":["仄平仄仄平，仄平仄平仄。","仄仄仄平平，仄仄○○仄。","仄○平仄仄，仄仄仄平仄。","平○仄平仄，平仄仄仄仄。","平平仄仄平，仄仄○平仄。","仄仄○平平，○仄仄仄仄。","仄平仄平仄，平仄平平仄。","仄平平平仄，平仄仄仄仄。","仄平仄○平，仄仄平仄仄。","平平平仄仄，仄仄平平仄。"],"paragraphs":["读书避世喧，结庐五云表。","淡薄足生涯，诘曲藏深杳。","仰观红日近，俯视众山小。","沧溟舞澎湃，云气度浩渺。","乔松蔓翠萝，绝壁藏啼鸟。","一派从天来，长练挂木杪。","海鸥忘机智，峒蝶忙飞绕。","亦知山房静，而被俗客扰。","作诗寄殷勤，努力须壮少。","他年腾踏去，蕙帐猿惊晓。"],"title":"赠水帘洞黄秀才"}
