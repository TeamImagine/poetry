{"author":"释行海","id":147015,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十五游方今五十，翻思四十九年非。","守株林下头添雪，掩卷灯前泪滴衣。","过隙寸阴真可惜，流芳百世不如归。","沐兰几度弹乌帽，又欲冲天放鹤飞。"],"title":"前之十首次诗  其五"}
