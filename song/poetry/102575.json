{"author":"薛师石","id":102575,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄仄平平仄平。"],"paragraphs":["虚号贤良岂疗饥，短衣结袖竟何为。","空携痛哭能言策，不遇勤求下诏时。","老去说诗犹有味，寒来索酒莫教迟。","家贫身死知无计，自有傍人为立碑。"],"title":"金贤良"}
