{"author":"处默","id":42142,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["麤衣粝食老烟霞，勉把衰颜惜岁华。","独鹤秪为山客伴，闲云常在野僧家。","丛生嫩蕨黏松粉，自落干薪带藓花。","明月清风旧相得，十年归恨可能赊。"],"title":"忆庐山旧居"}
