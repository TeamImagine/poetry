{"author":"曾巩","id":174009,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["镇抚西南众望倾，玉书天上辍持衡。","春风不觉岷山远，和气还从锦水生。","学舍却寻余教在，棠郊应喜旧阴成。","归来促召调炉冶，莫为儿童竹马迎。"],"title":"送赵资政"}
