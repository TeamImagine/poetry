{"author":"江万里","id":125659,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["黄鹤楼高倚半天，楼中黄鹤去千年。","檐楹自是留真境，几席何妨得老仙。","云护山光秋驻马，日笼江影昼停船。","良工改写归图画，俯仰令人一慨然。"],"title":"题黄鹤楼"}
