{"author":"方回","id":147495,"strains":["○仄○仄仄，平仄平平平。","仄平仄仄仄，仄仄仄仄平。","仄仄仄仄仄，仄平仄仄平。","仄平仄○仄，仄○仄平○。","仄○仄仄○，仄仄仄仄平。","平仄仄仄仄，平○平平平。","平仄仄平平，平仄仄仄平。","仄仄仄仄仄，仄仄○平平。"],"paragraphs":["三月三十日，唐有穷诗人。","惜春不肯拾，共坐夜达晨。","此得守岁意，事愚意已神。","寸阴以分计，一分直千囷。","窃虑假寐顷，倏忽失我春。","今此九月晦，虚叟尤酸辛。","摇落始云悲，回首忽复陈。","讵忍弃菊旧，遽喜迎梅新。"],"title":"秋晚杂书三十首  其二九"}
