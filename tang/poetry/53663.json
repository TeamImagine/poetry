{"author":"王维","id":53663,"strains":["仄仄平平仄，平平仄仄○。","仄平平仄仄，平仄仄平平。","仄仄平平仄，平○仄仄平。","仄平平仄仄，仄仄仄平平。","仄仄○平仄，○平○仄平。","○平仄仄仄，○仄仄平平。","平仄平平仄，○平仄仄平。","平平平仄仄，仄○仄平平。","仄平平仄仄，仄仄仄平○。","仄仄○平仄，平平仄仄仄。","○○仄平仄，平仄仄平平。"],"paragraphs":["珥笔趋丹陛，垂珰上玉除。","步檐青琐闼，方幰画轮车。","市阅千金字，朝闻五色书。","致君光帝典，荐士满公车。","伏奏回金驾，横经重石渠。","从兹罢角抵，且复幸储胥。","天统知尧后，王章笑鲁初。","匈奴遥俯伏，汉相俨簪裾。","贾生非不遇，汲黯自堪疏。","学易思求我，言诗或起予。","当从大夫后，何惜隶人余。"],"title":"上张令公"}
