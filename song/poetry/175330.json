{"author":"刘敞","id":175330,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["御苑初晴暖景微，侍臣还许宴春辉。","鸣禽试羽交交啭，落叶迎风冉冉飞。","执法在前容款曲，大官先置尽膏肥。","和平自是欢娱日，未醉春醪未可归。"],"title":"上巳日玉津园赐宴是日杂端为主人"}
