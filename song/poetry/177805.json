{"author":"王禹偁","id":177805,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["夏课诗成又旅游，离离秦树叶惊秋。","青霄路在何难到，白雪才高岂易酬。","几处读碑寻野迳，共谁沽酒上高楼。","商于迁客曾如此，系滞空思十二旒。"],"title":"次韵和仲咸送池秀才西游"}
