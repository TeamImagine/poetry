{"author":"刘敞","id":174810,"strains":["仄平仄仄○仄○，？仄仄仄平仄平。","仄仄仄平仄○仄，仄仄仄平○仄○。","平平○仄仄平仄，仄仄○平平仄平。","仄平仄仄仄平仄，仄仄仄仄平平平。","平平仄仄平仄○，仄仄平仄仄平仄。","仄平仄仄○仄仄，仄仄平仄平平○。","○平仄平○仄仄，平仄○○平平平。","仄平仄仄仄○仄，仄仄仄仄平平平。","平平仄仄○平仄，○仄仄仄平平平。"],"paragraphs":["少年慷慨轻远行，岀入楚越多所经。","每令百川尽衣带，独忆岳阳观洞庭。","方舆沈潜似无地，倚盖回还徒见星。","始疑上帝限南北，恐有漏泽连青冥。","西风八月氛雾收，旷宇千里令人醒。","苦为外境相诱掖，欲弃尘世浮沧溟。","当时发狂颇自怪，真拟乘兴携湘灵。","至今局促不如意，坐视岁月无时停。","凉秋满眼更多感，回首尚觉君山青。"],"title":"忆洞庭"}
