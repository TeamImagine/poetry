{"author":"韦应物","id":56693,"strains":["平仄仄平平，仄仄平仄平。","仄平仄仄平，仄仄○平平。","仄仄○平仄，平仄○平平。","平○平○仄，平仄仄平平。","○仄平仄仄，○平仄平平。","○仄平平仄，平仄仄平平。","仄平仄仄仄，平仄平仄平。","平仄平○仄，平平○平平。"],"paragraphs":["前岁理西斋，得与君子同。","迨兹已一周，怅望临春风。","始自疏林竹，还复长榛丛。","端正良难久，芜秽易为功。","援斧开众郁，如师启群蒙。","庭宇还清旷，烦抱亦舒通。","海隅雨雪霁，春序风景融。","时物方如故，怀贤思无穷。"],"title":"复理西斋寄丘员外"}
