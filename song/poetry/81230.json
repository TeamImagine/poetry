{"author":"张镃","id":81230,"strains":["平平仄仄仄平平，仄仄平平仄仄仄。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["非关鄙性泥林泉，境熟由来意自便。","童子静看煎药灶，鹭鸶闲上钓鱼船。","隈丛野石云蒸黑，带雨堤花锦压偏。","办取一生无别事，饥时吃饭困时眠。"],"title":"碧宇书兴"}
