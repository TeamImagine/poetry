{"author":"梅尧臣","id":57382,"strains":["平仄平平平仄仄，平平仄仄仄平平。","仄平平仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["黄土坡陁冈顶寺，青烟羃历浙西山。","半荒樵牧旧城下，一月阴晴连屿间。","人指废兴都莫问，眼看今古总输闲。","刘郎寄咏公酬处，夜对金銮步辇还。"],"title":"和永叔答刘原甫游平山堂寄"}
