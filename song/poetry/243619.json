{"author":"宋绶","id":243619,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["梧楸初谢楚天凉，亲见腰间换印囊。","渔浦雾浓沈叠鼓，湓江风急下危樯。","帝城云表瞻龙首，故国星边认剑光。","退食斋中多燕喜，暖泉春酿泛瑶觞。"],"title":"送何水部蒙出牧袁州"}
