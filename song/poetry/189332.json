{"author":"沈辽","id":189332,"strains":["仄仄平仄仄，仄平仄平平。","平仄平仄仄，平平平仄○。","仄平仄平仄，平平仄平平。","○平仄仄仄，平仄仄平○。","仄仄仄平仄，仄平仄平平。","平平平仄仄，平仄仄平平。","仄平仄仄仄，○平仄平○。","平平仄○仄，仄平仄平○。","仄平仄仄仄，平平仄平平。","平仄仄平○，平○仄○平。","仄○仄仄平，仄仄平平平。","○○仄仄仄，平仄仄平平。"],"paragraphs":["婉婉江记室，故庐在西陵。","畴昔文雅地，何年钟梵兴。","越江下朝海，门前绀波腾。","苍茫梦笔事，谁似画桥称。","世道久蒙昧，至人绝勾绳。","名存谁有实，身往复奚凭。","万生着动静，其初匪云应。","纷然竞其趣，自知远真乘。","上人学智者，髙谈信能承。","知以妙为胜，新题敞相仍。","色相不足夸，是境方清澄。","行期授记诲，为我比然灯。"],"title":"寄题僧荣妙胜斋"}
