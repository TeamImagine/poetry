{"author":"韩维","id":157671,"strains":["平平仄仄仄，仄仄仄仄平。","仄仄平平平，平仄平平平。","仄○仄平平，平仄平平平。","仄平仄平平，仄仄仄平平。","仄仄仄平仄，仄仄○○平。","仄仄仄仄仄，仄仄平仄平。"],"paragraphs":["斯民去古远，日与巧伪迁。","粲粲黄金花，揉屈同杯棬。","列屏耸浮图，光彩生盘筵。","匪惟悦群儿，爱咏及华颠。","我欲叱园史，解结除其编。","万物有本性，各使归自然。"],"title":"景仁示去岁所赋菊屏菊塔二诗辄以一篇答之"}
