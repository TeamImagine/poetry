{"author":"陈文蔚","id":83337,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["蹑险扪萝策短藜，翠微深处有幽栖。","风常拂面炎凉变，事不关心得丧齐。","白酒携来云外饮，新诗留向竹间题。","相陪尽日余清兴，犹自徜徉玩碧溪。"],"title":"同余方叔龚南才纳凉于筠谷竹间题五十六字"}
