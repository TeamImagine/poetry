{"author":"李白","id":55920,"strains":["仄平平平平，平仄仄平仄。","○平仄平平，平仄仄平仄。","仄平○仄仄，平仄仄平平。","仄平仄仄仄，仄仄平平平。","平仄平○仄，平平仄平平。","仄仄平仄仄，○○仄平平。","仄仄平平平，仄平仄平仄。","仄平平平平，仄仄仄平仄。","平平仄仄仄，平○○平平。","仄平仄仄仄，仄仄平平平。","平平仄平平，○仄平平仄。","平平仄平平，仄仄平平仄。","平平仄仄仄，仄仄平平○。","平仄仄仄平，仄平仄○平。","平平平仄平，平仄平仄仄。","平仄平仄平，○平仄平仄。","○仄○仄仄，平平○仄平。","○○○平仄，仄仄仄仄平。","平○平仄仄，仄仄平○平。","○仄仄平仄，仄仄仄平平。"],"paragraphs":["我随秋风来，瑶草恐衰歇。","中途寡名山，安得弄云月。","渡江如昨日，黄叶向人飞。","敬亭惬素尚，弭櫂流清辉。","冰谷明且秀，陵峦抱江城。","粲粲吴与史，衣冠耀天京。","水国饶英奇，潜光卧幽草。","会公真名僧，所在即为宝。","开堂振白拂，高论横青云。","雪山扫粉壁，墨客多新文。","为余话幽栖，且述陵阳美。","天开白龙潭，月映清秋水。","黄山望石柱，突兀谁开张。","黄鹤久不来，子安在苍茫。","东南焉可穷，山鸟飞绝处。","稠叠千万峰，相连入云去。","闻此期振策，归来空闭关。","相思如明月，可望不可攀。","何当移白足，早晚凌苍山。","且寄一书札，令予解愁颜。"],"title":"自梁园至敬亭山见会公谈陵阳山水兼期同游因有此赠"}
