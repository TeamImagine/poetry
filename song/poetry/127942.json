{"author":"方岳","id":127942,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["二老风襟了不群，笑谈自可却尘氛。","词臣旧奏平淮颂，里老今传谕蜀文。","吴国隠然如一敌，赵边足以张三军。","英辞整顿乾坤酒，捷羽飞来共策勋。"],"title":"赵制使宴吴宣参致语口号"}
