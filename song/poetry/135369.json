{"author":"邵雍","id":135369,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫服老时。","简尺每称林下士，过从或著道家衣。","须将贤杰同星汉，直把身心比鹿麋。","六十五年无事客，尧夫非是爱吟诗。"],"title":"首尾吟  其九一"}
