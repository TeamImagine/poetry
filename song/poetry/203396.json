{"author":"孔平仲","id":203396,"strains":["平平平仄平，○仄平仄仄。","平平仄平平，仄仄仄仄仄。","平○平仄平，平仄仄平仄。","平平平仄平，仄仄仄○○。","平平平仄平，仄○仄平仄。","仄平平仄仄，仄仄平仄○。","平平○仄仄，仄仄平平○。","仄仄○仄平，仄仄○平仄。"],"paragraphs":["西风槐半黄，行客车马动。","扬鞭望都城，壮气不可控。","朝廷新改科，诗赋斥无用。","君能通古书，义理善折衷。","先锋陈典谟，后骑出歌贡。","以兹趋大敌，坐可图百中。","青春闻喜处，醉弁宫花重。","去矣当自强，勿作思归梦。"],"title":"送董监部赴举"}
