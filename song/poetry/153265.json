{"author":"俞德邻","id":153265,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["粥饭随缘类出家，小瓶汲月自煎茶。","浮荣等是蕉中鹿，薄俗堪怜井底蛙。","南亩半栽元亮秫，东陵多种邵平瓜。","青鞋布袜相随去，九陌红尘任没车。"],"title":"次韵答郦学正见赠三首  其三"}
