{"author":"释善珍","id":122719,"strains":["平仄平平仄仄平，平平仄仄仄平平。","平平平仄仄平仄，平仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["投老林间借甑炊，心闲自觉乐无时。","生台抛饭暗持咒，山路负薪高诵诗。","惜燕常年寻故主，笑人荒冢树穹碑。","白头寂寞安吾分，何用黄金铸子期。"],"title":"借甑"}
