{"author":"释道潜","id":203028,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["踞虎奔犀列万形，奇观真已过南屏。","萦云细路杳无尽，落石飞泉静有声。","十里平湖初卷葑，一天秋色共扬舲。","停桡共过孤山寺，寂寂林僧半掩扃。"],"title":"次韵文饶同自龙井出资国度泛舟以归北山"}
