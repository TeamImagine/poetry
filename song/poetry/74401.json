{"author":"赵蕃","id":74401,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，仄平仄仄平。","平平平仄仄，仄仄仄平平。"],"paragraphs":["秋浦新为别，秋风阙寄书。","虽然声问阔，未觉梦魂疏。","杜牧登临后，宛陵吟咏余。","三冬如有暇，五字不妨渠。"],"title":"九月一日晨起风物凄然不胜怀远之思作五首寄和父憨申并烦转致湖池二州也  其五"}
