{"author":"邓深","id":27608,"strains":["仄平仄平平，仄平平仄仄。","平平仄○平，平平○仄仄。","平平仄平平，仄平平仄仄。","仄仄平○○，仄仄平仄仄。","○○仄○平，仄仄○○仄。","平仄平仄仄，仄仄仄○仄。","○仄仄○○，平仄平平仄。","○仄平平仄，仄平仄仄仄。","仄平仄平平，仄平○仄仄。","平仄仄平仄，平仄仄仄仄。","平仄平仄平，仄仄平仄平。","仄仄仄仄平，仄仄平仄仄。","平平仄仄仄，仄平平仄仄。","仄平平仄仄，仄平仄○○。"],"paragraphs":["醴陵以泉名，问泉良不远。","平田数顷开，方池三尺浅。","含秋色幽幽，辟尘光淀淀。","觱沸生其间，的皪纷可辨。","累累似喷珠，一一如穿线。","多至丛万颗，少或作疏串。","迟速固难期，南北初无限。","占地喻寻丈，有时忽隐见。","恍兮莫穷源，杂然应有眼。","沙石那能窒，苔荇不得炫。","千载曾未枯，一日知几番。","酿酒味固佳，煮茗香可羡。","名泉世不乏，此奇吾未见。","醒心聊一掬，赋诗寓三叹。"],"title":"醴泉"}
