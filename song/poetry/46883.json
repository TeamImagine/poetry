{"author":"梅尧臣","id":46883,"strains":["平平仄平平，仄仄仄仄仄。","仄平？平仄，平仄平仄仄。","仄平平○平，平仄仄平仄。","○平仄平平，仄仄仄平仄。","平仄仄○仄，仄仄仄平仄。","平平平平仄，仄仄仄仄仄。","○仄仄平仄，仄仄仄平仄。","仄平平仄平，仄仄仄仄○。","仄○仄仄平，仄仄平平仄。","仄平平仄仄，○仄仄平仄。","仄仄仄○平，平平仄平仄。","平平仄○○，仄仄仄仄仄。","仄平仄平仄，仄仄仄平仄。","仄○平平仄，仄仄仄仄仄。","○仄仄仄仄，平平仄平仄。","平平平平平，平平仄仄仄。","仄平仄仄平，仄仄仄仄仄。","仄仄仄○仄，平仄仄仄仄。","仄平仄仄○，仄○仄平仄。","仄○○平平，仄仄仄平仄。"],"paragraphs":["平生好书诗，一意在抱椠。","既无鈌云剑，身世遭黮黭。","耻游公相门，甘自守恬淡。","妻孥每寒饥，内愧剧剜憯。","时赖二三友，乞米慰穷惨。","虽然情怀恶，亦未废诵览。","如负会稽辱，欲雪效尝胆。","作文持与人，百不得一颔。","圣犹嗜好殊，独取菖蒲歜。","我愚希六义，将使鬼神感。","譬彼捕长黥，区区只持窨。","青天挂虹霓，踊跂不可擥。","太华五千仞，妄学巨灵撼。","幸且同蛙黾，近乐在井坎。","苍发况种种，存非卫髦髧。","吴侯琅玕姿，而来视乱菼。","凤皇五色毛，曷羡未翅蝻。","染夏有正采，安用此浅黪。","乃知叔度陂，万顷见澄澹。","孟轲患为师，薄劣亦何敢。"],"title":"正仲见赠依韵和答"}
