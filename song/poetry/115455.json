{"author":"刘克庄","id":115455,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["身叠三绵凛似冬，老农不与壮丁同。","饮泉吏鲜能清白，濒海民多有赤穷。","晴雨幽人曾候鹳，水风闽囝亦占虹。","汉家非有公私积，亨大毋庸说豫丰。"],"title":"三和二首  其一"}
