{"author":"吕本中","id":246814,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["昔日翺翔雨露边，已将勲业画凌烟。","便寻松菊同元亮，不访丹砂学稚川。","可但海山胜绿野，颇知风物似平泉。","小园只在虚窗外，佳处常当几杖前。"],"title":"次韵李伯纪园亭  其一"}
