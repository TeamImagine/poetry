{"author":"高适","id":2328,"strains":["仄仄平仄平，平平仄○仄。","平平平仄○，仄仄仄○仄。","仄仄仄平平，○○平平仄。","平平平仄仄，仄仄平平仄。","仄仄平平平，平平仄平仄。","仄平仄平仄，仄仄平仄仄。","平仄平仄平，平平○平仄。","○○平仄仄，○仄○平仄。","平仄平平平，平○平仄仄。"],"paragraphs":["出塞魂屡惊，怀贤意难说。","谁知吾道间，乃在客中别。","日夕捧琼瑶，相思无休歇。","伊人虽薄宦，举代推高节。","述作凌江山，声华满冰雪。","一登蓟丘上，四顾何惨烈。","来雁无尽时，边风正骚屑。","将从崖谷遁，且与沈浮绝。","君若登青云，余当投魏阙。"],"title":"酬李少府"}
