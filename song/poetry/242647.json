{"author":"李纲","id":242647,"strains":["平平仄○平仄平，平仄仄平○仄平。","仄○平仄仄平仄，平平仄仄平平平。","仄平平仄平○仄，仄仄平○平仄仄。","平○仄仄仄平平，仄仄仄平○仄仄。","仄○仄仄平仄平，仄○平平○仄平。","仄平平仄仄平仄，平平仄仄○平○。","平○仄○平平仄，平仄仄○平仄仄。","平平仄仄仄平平，○仄仄平○仄仄。"],"paragraphs":["清明已过初短宵，春气困人如浊醪。","院深人静不知晓，虚堂一枕方陶陶。","觉来红日髙三丈，竹影扶疏风叶响。","披衣散发久逍遥，髣髴枕痕犹颊上。","却思昔簉鹓鹭班，每听朝鸡长惨颜。","戴星侵月未为苦，冲风冒雨长艰难。","何如谪堕溪山里，钟鼓不闻春睡美。","先生梦觉本来齐，更与睡乡重作纪。"],"title":"晏起"}
