{"author":"陆游","id":39823,"strains":["仄仄仄仄仄，仄仄平平平。","仄仄仄平○，仄仄仄仄○。","仄平平平仄，仄仄仄？平。","仄平○仄○，仄仄○仄平。","平仄仄仄仄，仄仄平仄平。","仄仄仄平平，平平仄平平。","仄仄仄平仄，○仄仄平平。","平仄仄仄平，仄仄平平平。","平仄仄平平，平平仄平平。","平平仄○仄，仄平仄平平。"],"paragraphs":["造物佚我老，畀以江湖宽。","俯仰六年间，得请两挂冠。","鬓毛虽萧飒，脚力未蹒跚。","记书过十张，啖饭空一箪。","开岁忽两月，感此春事残。","杏靥笑墙头，莺声入云端。","扫地设菅席，相与劝加餐。","村酒泻浊清，野果尝甘酸。","邻里语蝉联，儿孙话团栾。","虽无万钱箸，浩歌有余欢。"],"title":"园中小饮"}
