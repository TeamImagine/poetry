{"author":"梅尧臣","id":57738,"strains":["平仄仄仄平，仄仄仄仄平。","平仄平○○，仄仄仄仄平。","平○仄仄平，仄仄仄？平。","平○平平平，仄仄仄平○。","仄仄仄平仄，平仄平仄平。","仄仄仄仄仄，仄仄平平平。","仄平仄○○，仄平仄平平。","平平平仄仄，平仄仄平仄。"],"paragraphs":["泉上有老人，隠见不可常。","苏子居其间，饮水乐未央。","渊中必有鱼，与子自徜徉。","渊中苟无鱼，子特玩沧浪。","日月不知老，家有雏凤皇。","百鸟戢羽翼，不敢言文章。","去为仲尼叹，出为盛时祥。","方今天子圣，无滞彼泉傍。"],"title":"题老人泉寄苏明允"}
