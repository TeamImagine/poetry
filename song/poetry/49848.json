{"author":"杨万里","id":49848,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["旧说黄杨厄闰年，今年并厄菊花天。","但挼青蕊浮新酒，何必黄金铸小钱。","半醉嚼香霜月底，一枝却老鬓丝边。","阿谁会得开迟意，暗展重阳十月前。"],"title":"九日菊未花"}
