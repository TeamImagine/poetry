{"author":"艾性夫","id":165276,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平仄仄仄，仄平平仄仄平平。","仄平平仄平平仄，平仄平平仄仄平。"],"paragraphs":["雪影萧萧带晚霞，胭脂灼灼傍铅华。","孤山夜合连枝木，一树春分二色花。","牛继马来几换骨，鹤乘鸾去忽通家。","向来逋老题诗处，曾有红裙拂碧纱。"],"title":"赋太和寺同根红白梅"}
