{"author":"周紫芝","id":240817,"strains":["○仄仄仄仄，仄平平仄平。","平○仄○平，平仄平平平。","仄平○仄仄，仄仄平平平。","仄平仄平仄，平平仄平平。","○平平平平，仄仄平仄平。","平平平平仄，仄仄平仄平。","仄平仄平平，○仄○仄平。","仄平仄仄仄，仄仄平平平。"],"paragraphs":["将雨日已晏，既晴天亦曛。","风从莽苍来，云向西南奔。","忽于苍玉玦，拥此黄金盆。","我居在山顶，升沉阅冰轮。","三年东冈头，入我圭窦门。","平生金兰友，老去无一存。","愿言结神交，相与论素心。","素心不可说，月亦终无言。"],"title":"七月十六日晚雨已而月出"}
