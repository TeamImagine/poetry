{"author":"徐积","id":185847,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一度相逢一度春，不知名姓是何人。","十分国色妆须淡，数点胭脂画未匀。","好把东皇为上客，便堪宋玉作西邻。","临卭道士今何在，说与唐宗是太真。"],"title":"海棠花  其二"}
