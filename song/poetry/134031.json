{"author":"释文珦","id":134031,"strains":["仄仄仄平平，仄仄仄平仄。","平平平仄○，仄仄平平仄。","仄仄平平平，仄仄平平仄。","仄仄仄仄平，平平平仄仄。","仄仄○仄平，○仄仄平仄。","仄仄仄平仄，仄仄仄平仄。"],"paragraphs":["逝水尚东流，白日易西没。","悠悠天地间，二物何飘忽。","促迫于生人，绿鬓成华发。","昧者不自知，终朝常汩汩。","利欲沈厥身，其本已先蹷。","孰若缮真性，以自固灵骨。"],"title":"古意  其二"}
