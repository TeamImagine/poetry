{"author":"苏辙","id":197755,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄仄平。","仄平仄仄平平仄，平仄平平仄仄平。"],"paragraphs":["疏傅思归不待时，孟轲出昼苦行迟。","新诗尚许留章句，故事谁从问典彝。","金马尚应堪避世，石泉未信可忘饥。","不才似我真当去，零落衡茅隔雍岐。"],"title":"次韵毛君将归"}
