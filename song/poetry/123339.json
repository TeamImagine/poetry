{"author":"吴潜","id":123339,"strains":["平平○仄平○仄，○仄平平仄平仄。","仄平仄仄平平平，平仄平平仄平仄。","仄平平平平仄平，仄平平仄平平平。","仄仄平平仄○仄，平仄仄平平仄平。","仄平○仄○平仄，平仄仄平平仄仄。","仄平平仄仄平平，○仄仄平平仄仄。","平平仄平○仄平，仄平仄仄○平平。","平平平仄仄○仄，仄仄平平○仄平。","○平平平仄仄仄，仄仄平平仄平仄。","仄仄平平仄仄平，仄仄仄平平仄仄。","仄仄平平仄仄平，仄仄平平仄仄平。","平平仄仄仄平仄，仄仄○平平仄平。"],"paragraphs":["乾坤正气清且劲，长挟春风作襟韵。","不惟散满诗人脾，还入灵根茁苕颖。","顾山仙人昙滞家，带春搜摘黄金芽。","𢭏碎云英琢苍璧，旋泻玉瓷浮白花。","半瓯和露沾喉吻，甘润遶肌香贯顶。","孔光贤处不脂韦，长孺直时无苦梗。","平生腐儒汤餠肠，不堪八餠分头纲。","多君乡味裹将送，谓我诗情应得尝。","分无蛾眉捧玉椀，亦乏撑肠五千卷。","活火新泉点啜来，俨若少阳人觌面。","饮散登台嗅老香，却忆家山菊径荒。","明朝便作玉川子，两腋乘风归故乡。"],"title":"谢惠计院分饷新茶"}
