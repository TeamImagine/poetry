{"author":"于石","id":163773,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。","平仄平平仄平仄，平平仄仄仄平平。"],"paragraphs":["依依柳色黯江亭，酒味离愁孰重轻。","携手忍看分手处，别时争似见时情。","百年离合悲欢事，一笑东西南北程。","芳草斜阳渺无际，何当重问白鸥盟。"],"title":"江山送客次韵"}
