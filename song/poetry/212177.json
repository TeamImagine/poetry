{"author":"华镇","id":212177,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["文力尤能草上风，后生横槊鬭诗中。","诸君共利先登将，一我甘为左次翁。","水至细流皆入海，材为直木必由丛。","笔端衮衮淳于伙，未觅膏油炙毂空。"],"title":"诗酒六首  其二"}
