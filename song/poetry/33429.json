{"author":"陆游","id":33429,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["少年曾缀紫宸班，晚落危途九折艰。","罪大初闻收郡印，恩寛俄许领家山。","羁鸿但自思烟渚，病骥寕容著帝关。","回首觚棱渺何处，从今常寄梦魂间。"],"title":"蒙恩奉祠桐柏"}
