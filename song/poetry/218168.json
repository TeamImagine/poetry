{"author":"陈瓘","id":218168,"strains":["仄平仄仄仄平平，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["十年三谪海边州，洛口相望阻献酬。","曾寄远诗来合浦，又传新句落丹丘。","身如古柏童童老，心似平江湛湛流。","归鸟倦飞云入岫，一瓢堪乐莫回头。"],"title":"和邓鲠之韵"}
