{"author":"程公许","id":106567,"strains":["平平仄仄平平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["灵皇夙嗜祗江山，卜宅烟霞缥缈间。","带水浄涵青黤黮，画屏中嵌玉孱颜。","耽耽洞府自宫阙，袅袅天风来佩环。","一炷炉烟通肸蚃，愿开晴景遍人间。"],"title":"题射洪显惠庙"}
