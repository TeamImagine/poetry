{"author":"张镃","id":81183,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["霜雪连朝作劲威，暮来吹散景偏宜。","未开璧月千秋镜，已建金云十丈旗。","脱帽渐看山峍屼，袭裘须判酒淋漓。","乘闲书纸休嫌数，簿领丛中怕说诗。"],"title":"夕霁"}
