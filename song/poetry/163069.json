{"author":"汪元量","id":163069,"strains":["平平仄仄仄平平，仄仄平平仄仄平。","仄仄仄平仄仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["岩岩路径入空蒙，中有幽人旧日宫。","野草败垣供暮雨，断碑古木管秋风。","山川融结千年秀，天地包笼一世雄。","从此不须高索价，高名过眼总飘蓬。"],"title":"少室山"}
