{"author":"苏颋","id":34071,"strains":["平仄平平仄，平平仄仄平。","平○仄平仄，平仄仄平平。","仄仄平平仄，○平仄仄平。","仄平○仄仄，平仄仄平平。","仄仄平○仄，平平仄仄平。","仄平平仄仄，平仄仄平平。"],"paragraphs":["朝望莲华岳，神心就日来。","晴观五千仞，仙掌拓山开。","受命金符叶，过祥玉瑞陪。","雾披乘鹿见，云起驭龙回。","偃树枝封雪，残碑石冒苔。","圣皇惟道契，文字勒岩隈。"],"title":"奉和圣制途经华岳应制"}
