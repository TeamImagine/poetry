{"author":"徐积","id":185521,"strains":["平仄仄平仄，仄平平仄平。","仄仄仄仄仄，仄仄平仄平。","○平仄仄仄仄仄，平平平仄○仄平平○。","平平仄仄○仄仄，平平○平平，仄仄平平平。","平平仄仄仄仄仄，仄平仄仄○仄平仄仄。","仄平平平平，平平仄仄○○○。","仄○平仄仄仄仄，仄平仄仄平平平。","仄平仄仄仄仄仄，仄平仄仄平○平。","平平仄仄○○平，○平仄仄平平平。","仄平仄仄仄仄仄，仄平仄仄平平○。"],"paragraphs":["元白有余势，孟韩无困辞。","子美骨格老，太白文采奇。","当时大道久破碎，人人文字萎薾而支离。","天生数子将卓卓，鸱鸮正成群，一鹗摩天飞。","嗟君不与数子共，使君逸气填塞无所施。","我来虽无知，黄金白玉看如泥。","自从诗卷一入手，掣然直上青云梯。","十宵不睡亦不困，厌宾日日关柴扉。","秋风猎猎吹横河，苍天万里生银波。","起来半夜吸一口，睡魂酒病都消磨。"],"title":"还崔秀才唱和诗"}
