{"author":"李洪","id":52777,"strains":["仄仄平平平仄仄，平平仄仄仄平平。","仄仄仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["尺五天边看颉颃，参辰出处九星霜。","未令掌诰吟红药，屡喜嘉言贡皂囊。","怀绂寓居欣会弁，监州岁晚客殊方。","柱林赖有诗书帅，好共骖鸾上玉堂。"],"title":"送许季韶倅桂林"}
