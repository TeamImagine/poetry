{"author":"张舜民","id":196334,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["日日北风吹上水，年年客思搅新秋。","山长水远连三楚，物态人情又一州。","隔岸晚峰如见揖，并船孤鹜似相留。","因知景略非前达，身后犹须具十牛。"],"title":"离真州"}
