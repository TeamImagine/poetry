{"author":"吕陶","id":186423,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["壮年驰走太行车，晚岁还家幸有余。","进取厚颜嗟鹤发，退藏深计得蜗庐。","五湖谪去谁收骨，千骑归来尚载旟。","回首太平堪颂咏，圣君勤政式商闾。"],"title":"王定国北归过衡阳惠示四诗其聚散忧乐之兴尽矣率赓二篇可资笑噱  其二"}
