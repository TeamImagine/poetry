{"author":"祖无择","id":113753,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["谢公雅尚廉侯政，兼得如君不可加。","自有袴襦歌道路，长驱旌斾访烟霞。","林僧解诵松窗句，厅吏能封竹槛花。","今日北辕堪健羡，清风留与后人夸。"],"title":"送交代关屯田赴阙"}
