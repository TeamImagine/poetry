{"author":"刘克庄","id":114796,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["不但亲传亦鲍参，妙年青乃过于蓝。","一斑昔已窥而见，三顾吾何德以堪。","之子凤兮真有种，汝曹犊耳可无惭。","自嫌老病难留客，只伴樗翁数刻谈。"],"title":"渔村林太渊相访"}
