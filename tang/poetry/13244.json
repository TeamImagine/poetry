{"author":"孟郊","id":13244,"strains":["平平平仄仄，仄仄仄仄平。","仄平仄平平，平仄平仄○。","仄平仄仄平，仄仄仄仄平。","仄平仄仄平，平仄平平○。","仄平仄仄平，仄仄平○平。","平○平仄平，平仄仄○平。"],"paragraphs":["前贤多哭酒，哭酒免哭心。","后贤试衔之，哀至无不深。","少年哭酒时，白发亦已侵。","老年哭酒时，声韵随生沈。","寄言哭酒宾，勿作登封音。","登封徒放声，天地竟难寻。"],"title":"吊卢殷 八"}
