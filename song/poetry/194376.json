{"author":"苏轼","id":194376,"strains":["○平仄仄平平仄，仄仄平平仄平仄。","仄平仄仄平仄平，仄○平平仄平仄。","仄平平仄仄平仄，仄仄平平仄平仄。","仄仄平平仄仄平，平平仄仄平平仄。","○平平平平仄仄，○平仄仄平平仄。","仄○平仄仄平仄，仄仄仄仄平仄仄。","平平仄仄仄平○，仄仄平仄仄仄仄。","平平仄仄仄平○，平仄仄平○仄仄。","平仄仄仄仄平仄，仄仄平平平仄仄。","仄平平仄仄平平，平仄平平仄仄仄。","平○平仄仄平○，仄仄○平仄○仄。","仄○平仄仄平平，仄仄平○平仄仄。"],"paragraphs":["陂湖欲尽山为界，始见寒泉落高派。","道人未放泉出山，曲折虚堂泻清快。","使君年老尚儿戏，绿棹红船舞澎湃。","一笑翻杯水溅裙，余欢濯足波生隘。","长松搀天龙起立，苍藤倒谷云崩坏。","仰穿蒙密得清旷，一览震泽吁可怪。","谁云四万八千顷，渺渺东尽日所晒。","归途十里尽风荷，清唱一声闻露薤。","嗟予少小慕真隠，白发青衫天所械。","忽逢佳士与名山，何异枯杨便马疥。","君犹鸾鹤偶飘堕，六翮如云岂长铩。","不将新句纪兹游，恐负山中清浄债。"],"title":"与胡祠部游法华山"}
