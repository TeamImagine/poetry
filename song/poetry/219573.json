{"author":"晁说之","id":219573,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","平仄平平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["约结无奇恨眼开，偷闲藜杖亦悠哉。","晓风不让青山远，暮霭难禁明月来。","关外关中浑浪漫，云南云北旧徘徊。","自怜不注愍征赋，一世征衣愧不才。"],"title":"约结"}
