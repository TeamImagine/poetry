{"author":"释文珦","id":134047,"strains":["仄仄仄○仄，○平仄平平。","平平平仄平，仄平平仄平。","仄平仄平仄，仄平平○○。","平平○仄平，仄仄平平平。","仄平平平平，平仄平仄平。","仄仄仄仄仄，仄仄平平平。","平平仄平仄，○仄仄仄平。"],"paragraphs":["野性乐疏旷，从来厌风尘。","孤寒无所资，屈身随众人。","贵游弃疵贱，不能强相亲。","蹉跎三十年，客路常清贫。","晚来归山林，麋鹿为我邻。","万事不挂意，一一皆天真。","同流乃知此，难与俗子陈。"],"title":"野性"}
