{"author":"王十朋","id":23159,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["负郭园林路不赊，杖藜徐步赏韶华。","芹宫地近分流水，芝岭风高送落花。","檐外梨枝春带雨，城头桃树晚蒸霞。","行看共掌丝纶美，宁复丘中咏有麻。"],"title":"还舍复用前韵以寄"}
