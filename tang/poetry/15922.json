{"author":"白居易","id":15922,"strains":["平平平仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["春生何处暗周游，海角天涯遍始休。","先遣和风报消息，续教啼鸟说来由。","展张草色长河畔，点缀花房小树头。","若到故园应觅我，为传沦落在江州。"],"title":"浔阳春三首 春生"}
