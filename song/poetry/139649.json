{"author":"陈著","id":139649,"strains":["平平仄仄○，平仄平仄平。","仄仄仄仄仄，平平仄仄平。","仄仄仄仄仄，仄仄平平平。","仄仄仄仄仄，平平平平平。","平平平仄○，仄仄平平○。","平仄平仄仄，仄仄○○平。","仄仄仄仄仄，仄仄平仄平。","仄平仄平仄，仄仄平○平。","仄仄平仄仄，平仄仄仄○。","仄平平平仄，○平平仄○。","平平仄仄仄，○平仄平○。","平平仄仄平，平平仄平平。","平○仄平仄，仄仄仄仄平。","仄平平仄仄，平仄平平平。","平平平仄仄，平仄○平○。"],"paragraphs":["君家脉寿张，文气雄一乡。","顾我不自武，穷于冻履常。","异盼独见嗜，古道无炎凉。","忆昨夏季望，南风溪山香。","渠渠飞帖盟，伫我高峰行。","漓俗非所捉，此味如和羹。","寿我醴蘸甲，饫我熬屑姜。","别来坐成久，感激时拊床。","我耄君亦老，无预世短长。","向来尘埃迹，如云风扫将。","箪瓢足不足，听天自斟量。","秋无宋玉悲，春无少陵伤。","逢迎但歌笑，傲睨剧戏场。","不然徒自苦，平地皆羊肠。","加于人数等，衰劣如何当。"],"title":"次韵张子华九日长诗"}
