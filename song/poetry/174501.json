{"author":"刘敞","id":174501,"strains":["仄仄仄平仄，？仄仄平平。","平仄仄平○，仄平仄仄○。","平○仄仄平，仄仄平○仄。","平仄仄仄平，○○仄平平。","仄○仄平平，仄仄仄仄平。","仄仄仄平平，仄平仄仄仄。","平平仄仄仄，平平仄平平。","仄仄仄平仄，仄○平仄仄。"],"paragraphs":["少不学为吏，僶俛亦非良。","终日簿书间，忽疑鬓髪苍。","无闻畏后生，素习成兼忘。","吾子岂独迷，相从道文章。","上论圣贤心，下救世俗荒。","磊落古人风，粲然在我旁。","精莩眩日月，爰居惑铿锵。","置此但为好，切磋非所望。"],"title":"谢主簿示杂文"}
