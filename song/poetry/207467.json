{"author":"黄庭坚","id":207467,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["身心如一是知常，事不惊人味久长。","盖世功名棋一局，藏山文字纸千张。","无心海燕窥金屋，有意江鸥傍草堂。","惊破南柯少时梦，新晴鼓角报斜阳。"],"title":"题李十八知常轩"}
