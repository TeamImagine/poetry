{"author":"杨栋","id":128607,"strains":["仄平仄平○，平平仄仄仄。","仄仄仄仄○，平平仄平仄。","平平仄○平，仄仄仄仄仄。","仄平仄仄平，仄仄平平仄。","仄仄仄平平，平平平○仄。","仄○平仄○，平平平仄仄。","仄○平平平，仄仄仄平平。","平平仄○平，仄平仄平仄。","仄仄平仄平，仄仄仄平仄。","仄仄仄仄平，平平仄平仄。","平仄○平平，平平仄仄仄。","仄平仄平平，○○平平仄。"],"paragraphs":["令君督来期，书邮日旁午。","世事不足论，清游乃先务。","朝朝叩禅关，复此得浄宇。","浅斟琥珀浓，细嚼银丝缕。","味隽问牛酥，轩高来燕乳。","曲折溪屡横，尖圆峰可数。","万顷喧桑田，一簇静松坞。","由来镜中人，不殊草头露。","越主朝汴宫，蜀客尽吴语。","剥蚀浄土碑，荒残峡山路。","桑梓如之何，谁能忘一顾。","日询锦桥新，三叹清流俯。"],"title":"浄土寺追和东坡韵"}
