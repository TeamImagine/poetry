{"author":"贯休","id":41154,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["山东山色胜诸山，谢守清高不可攀。","薄俗尽于言下泰，苦心唯到醉中闲。","香凝锦帐抄书后，月转棠阴送客还。","野客霑恩归未得，萧萧霜叶满柴关。"],"title":"秋末寄上桐江冯使君"}
