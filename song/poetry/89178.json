{"author":"汪晫","id":89178,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平平仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["本是偷闲择一枝，静中此乐有谁知。","山光照座年年在，世事于人日日非。","春研有诗吟即事，夜灯无梦到相思。","汉阴老子机何有，禅病今来减带围。"],"title":"次韵环谷即事"}
