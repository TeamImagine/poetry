{"author":"韦应物","id":56925,"strains":["仄仄仄仄仄，平仄仄平平。","仄仄平平仄，平仄仄平平。","平仄平○仄，平仄仄平平。","仄平仄平仄，仄○平平平。","平仄平平仄，○仄仄平平。","平平○仄仄，平平○仄平。"],"paragraphs":["夏雨万壑凑，沣涨暮浑浑。","草木盈川谷，澶漫一平吞。","槎梗方弥泛，涛沫亦洪翻。","北来注泾渭，所过无安源。","云岭同昏黑，观望悸心魂。","舟人空敛棹，风波正自奔。"],"title":"观沣水涨"}
