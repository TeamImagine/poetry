{"author":"陶弼","id":146810,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["亭上三峰臂五湖，皇华人到此躇蹰。","乡民看取黄龙节，郡吏听宣赤凤书。","南下威如霜落后，抚边恩似雨来初。","离筵何用银灯烛，自有双星照使车。"],"title":"使光亭"}
