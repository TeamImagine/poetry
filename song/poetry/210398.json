{"author":"杨亿","id":210398,"strains":["仄仄平平仄，平平仄仄平。","平平平仄○，仄仄仄平平。","平仄平平仄，平平仄仄平。","平平○仄仄，仄○仄仄仄。","仄仄平平仄，平平仄仄平。","平平平仄仄，○仄仄平平。"],"paragraphs":["岁晏增冰合，烟尘起羯陲。","文昌先命将，羽檄便征师。","天迥星狼灭，宵寒月魄亏。","前军临瀚海，后骑䌸阏氏。","蓟北胡沙静，河南露版驰。","辽阳诸父老，重睹汉官仪。"],"title":"闻北师克捷喜而成咏"}
