{"author":"许及之","id":61029,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["年衰病怯思怔营，惟见诗筒眼便青。","连和旧篇才结局，高吟新月恰当亭。","敢轻勍敌婴生力，正恐陈言厌熟听。","入社莫言诗殿后，此时孤律梦方丁。"],"title":"仲归以结局丁字韵二诗七夕乃连和四篇至如数奉酬  其一"}
