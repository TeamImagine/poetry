{"author":"喻良能","id":51429,"strains":["平平仄平平，仄仄平平仄。","仄仄平仄平，仄平仄平仄。","仄平仄平平，仄仄仄仄○。","仄平平仄平，仄仄仄仄○。","仄仄○仄平，平仄仄仄仄。","平平平○仄，仄仄仄仄○。","仄仄仄平平，○仄仄平○。","仄平仄仄平，仄平平仄仄。","平仄○仄平，仄仄仄仄仄。","平平仄仄平，○仄仄仄仄。","仄○仄平○，仄仄平仄仄。","仄仄仄平仄，仄仄平○○。","○平○平仄，仄仄平仄○。","仄仄平仄○，○平仄平仄。","仄仄仄○仄，○仄仄仄仄。","平平仄仄平，○仄仄平仄。","仄○平仄○，平仄○平○。","平仄仄仄平，○仄仄仄仄。"],"paragraphs":["平生癖于诗，业债余清浄。","但已心孔开，敢夸笔锋劲。","疾书或欹斜，所向必雅正。","顾惭非晋人，出语那韵胜。","亦好三亩园，松竹互掩映。","门阑虽间启，俗客未省迎。","岂唯惬幽情，颇复动诗兴。","朅来古泮宫，未谙麋鹿性。","何处更有诗，抗走足不定。","宗英出大篇，重此绿绮赠。","未应费推敲，讵止工竞病。","此作不为妙，妙处知难更。","吟坛将风雅，琐尾宜退听。","贺白真雁行，离骚可奴命。","熟复句中眼，如对麈尾柄。","迷途获指南，从此识畦径。","自应形赞叹，谁复献嘲评。","佳处未易知，当有识者证。"],"title":"次韵宗郎中师仁见示古风"}
