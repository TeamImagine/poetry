{"author":"陆游","id":32594,"strains":["仄仄仄○平，平仄平仄仄。","仄仄仄仄平，仄仄仄仄仄。","平平仄仄平，仄仄仄平仄。","仄平仄仄平，仄仄仄平仄。","仄平平平仄，仄平平平仄。","仄平平平仄，仄仄仄平仄。","平平仄平平，仄仄仄平仄。","平平仄○仄，仄仄仄○仄。","仄仄仄仄平，仄仄仄平仄。","仄○平仄○，仄仄仄○仄。","平平仄平平，平仄平仄仄。","平仄平仄平，仄平仄平仄。","仄平仄仄○，仄平仄○仄。","仄平仄仄仄，仄仄平仄仄。","仄平仄仄仄，仄仄仄仄仄。","○平仄平○，○仄平仄仄。","仄平仄仄仄，仄仄仄平仄。","仄仄仄平平，仄仄平仄仄。"],"paragraphs":["二月侍燕觞，红杏寒未坼。","四月送入都，杏子已可摘。","流年不贷人，俯仰遂成昔。","事贤要及时，感此我心恻。","欲书加餐字，寄之西飞翮。","念公为民起，我得怨乖隔。","揺揺跂前旌，去去望车轭。","亭鄣郁将暮，落日澹陂泽。","敢忘国士风，涕泣效臧获。","敬输千一虑，或取二三策。","公归对延英，清问方侧席。","民瘼公所知，愿言写肝膈。","向来酷吏横，至今有遗螫。","织罗士破胆，白著民碎魄。","诏书已屡下，宿蠧或未革。","期公作医和，汤剂穷络脉。","士生恨不用，得位忍辞责。","并乞谢诸贤，努力光竹帛。"],"title":"送曾学士赴行在"}
