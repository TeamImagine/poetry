{"author":"郑刚中","id":251947,"strains":["平仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄平平平仄仄平。"],"paragraphs":["官不追求盗不窥，得闲终日闭荆扉。","有时𣃁圃趁春事，几度荷锄随月归。","酒里最思陶靖节，江边时忆谢玄晖。","自知此外无他障，一任萧然鬓发稀。"],"title":"义荣见示和禅月山居诗盥读数过六根洒然但余素不晓佛法今以受持孔子教中而见于穷居之所日用者和成七首  其四"}
