{"author":"欧阳澈","id":10212,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["绿消暮霭满空秋，念远凭高陇上游。","一片孤云生远岫，数声断雁落寒流。","风前无绪愁闻笛，天际何人误识舟。","步月可寻岩下叟，试将圆玉锁神头。"],"title":"世弼原上晚望和韵见寄因复之  其一"}
