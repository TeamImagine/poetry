{"author":"张嵲","id":9087,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["灵洞何年水乱流，试寻危栈访丹丘。","此时景物迷三岛，当日神龙跨九州。","白昼瀑流方讶雨，炎天岚气忽惊秋。","憧憧门外红尘路，过客何人肯暂留。"],"title":"龙洞"}
