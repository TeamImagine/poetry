{"author":"朱熹","id":55513,"strains":["仄仄○平仄，平仄平平平。","仄仄仄○仄，平平平○平。","平仄仄○平，平平仄平平。","平仄仄平仄，仄平平仄○。","仄仄平平平，○平仄平平。","仄仄平仄仄，仄○仄平平。","仄仄平仄平，平平仄平平。","仄仄平○仄，平平仄○○。"],"paragraphs":["浩浩长江水，东逝无停波。","及此一回薄，湖平烟浪多。","孤屿屹中川，层台起周阿。","晨望爱明灭，夕游惊荡磨。","极目青冥茫，回瞻碧嵯峨。","不复车马迹，唯闻榜人歌。","我愿辞世纷，兹焉老渔蓑。","会有沧浪子，鸣舷夜相过。"],"title":"奉同尤延之提举庐山杂咏十四篇 落星寺"}
