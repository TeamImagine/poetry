{"author":"葛绍体","id":123613,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["双溪风月只当年，客梦寻君屡慨然。","万里青云谁览镜，一窗黄卷自鸣鞭。","病余念此怀忧乐，醉里从其号圣贤。","多少离情那写似，排空烟柳绿无边。"],"title":"次韵杜十三丈"}
