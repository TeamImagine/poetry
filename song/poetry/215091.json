{"author":"杨时","id":215091,"strains":["仄平仄仄平，仄平平仄○。","平平仄仄仄，仄仄平平平。","仄仄平仄平，平平仄平平。","平平仄仄仄，平仄○平平。","仄平仄平仄，平仄仄仄平。","仄仄仄平仄，仄仄平平平。","平平平仄平，平平○仄平。"],"paragraphs":["土圭日已南，百年生有期。","新阳潜地脉，惨惨群阴微。","尚觉云气昏，严飚弄寒威。","狂雷与骤雨，奔逐如喧鼙。","百虫误惊蛰，生理亦已亏。","向晚怒声息，霰雪交余辉。","凌寒山驿孤，持杯空自疑。"],"title":"冬至日闻雷"}
