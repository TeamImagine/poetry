{"author":"张伯玉","id":135610,"strains":["仄仄平平仄仄平，仄平平仄仄平平。","平平平仄平平仄，平仄仄平仄仄平。","仄仄仄平平仄仄，平仄平平平仄平。","平平仄仄平平仄，仄平平平仄仄平。"],"paragraphs":["尽逐鲸鲵埽八区，故人惟我更无余。","云台功将任图画，天上客星闲卷舒。","若把杀人来逐鹿，争似全身归钓鱼。","先生有意羲皇外，不为林泉傲帝居。"],"title":"钓台"}
