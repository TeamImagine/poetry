{"author":"黄庭坚","id":207166,"strains":["平平仄○平，仄仄仄仄○。","仄平平○○，仄平平仄仄。","○○仄仄仄，平仄仄仄平。","平平平仄仄，仄仄仄平平。","仄平仄平仄，仄仄平平平。","平平仄平○，仄仄仄平平。","平平○仄仄，仄仄仄○平。","平平仄仄仄，平仄○仄平。","仄平平仄仄，仄仄仄仄平。","平○仄平平，平仄○仄平。","仄仄平仄平，仄仄平仄平。"],"paragraphs":["人生欲长存，日月不肯迟。","百年风吹过，忽成甘蔗滓。","传闻上世士，烹饵草木滋。","千秋垂绿发，每恨不同时。","李侯好方术，肘后探神奇。","金樱出皇坟，刺橐览霜枝。","寒窗司火候，古鼎冻胶饴。","初尝不可口，醇酒和味宜。","至今身七十，孺子色不衰。","田中按耘鉏，孙息亲抱持。","却笑邻舍公，未老须杖藜。"],"title":"和孙公善李仲同金樱饵唱酬二首  其一"}
