{"author":"曹勋","id":12754,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["帝出乘时叶小春，中兴复古付曾孙。","奉亲圣德躬仁孝，御极天章廓晏温。","书轨自应归正统，蛮夷先已侍修门。","凌虚志远吞寰宇，亿载端临四海尊。"],"title":"会庆圣节"}
