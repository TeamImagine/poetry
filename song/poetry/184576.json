{"author":"范纯仁","id":184576,"strains":["仄平仄仄平平仄，平仄仄平平仄仄。","仄○平仄仄仄平，仄○仄仄平平仄。","仄仄平平仄平仄，仄仄平平仄平仄。","平仄平平平仄仄，平仄仄○平仄仄。","仄仄平仄仄仄○，仄仄平平仄○仄。","仄仄○○○仄平，平平仄仄○平仄。","平平平仄仄平平，仄仄平平平仄仄。","平○仄仄仄平平，仄○仄仄平平仄。","○平平仄仄平平，仄仄平○○仄仄。","平平仄仄仄平平，○仄平○仄○仄。","仄平仄仄仄○平，平仄平平○仄仄。","仄○○平仄仄平，仄仄○平平仄仄。","○平○仄仄平平，平平仄仄平平仄。","○平仄仄仄平平，仄仄平平平仄仄。"],"paragraphs":["颍川太守无羁束，为政课卑才第六。","里中耆旧六七翁，渐闲勇退皆高躅。","独愧衰疲掌民社，谩拥熊轩驾丹毂。","身病何由安百姓，才薄岂当尸厚禄。","巧匠居旁只坐观，老手真能袖间缩。","唯有过从相爱心，青松不肯更寒燠。","韩公开宴坐高堂，帐帟垂红窗绮绿。","帘深不散玉炉香，夜长屡剪铜盘烛。","从容谈笑杂笙歌，烂熳肴烝兼海陆。","翩翩舞态学惊鸿，嘹喨龙吟出横竹。","与公进退晚相同，曾共忧勤参大麓。","酒量从兹减壮年，岂复长鲸吞百谷。","兴来犹勉奉公欢，金尊未釂先颓玉。","且同万物乐时康，况慕诸君知止足。"],"title":"和王微之赴韩持国燕集"}
