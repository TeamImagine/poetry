{"author":"刘才邵","id":250749,"strains":["○平平仄仄，仄平仄平平。","仄仄仄仄平，仄仄仄○平。","仄平平仄○，○平仄平平。","仄仄平仄仄，平平仄平平。","仄仄平仄仄，仄仄仄平平。","平平平仄仄，仄仄平仄平。","平平仄平仄，○仄仄仄平。","平仄平平仄，平仄仄平平。","仄仄仄仄仄，平○仄○○。","平平○平○，平平仄○平。","平仄平仄仄，仄仄○仄平。","仄平平○平，仄仄仄平平。","仄平仄仄仄，仄仄仄平平。","○平平仄仄，仄平仄仄平。","○平仄平仄，仄仄平平平。","仄仄仄平仄，平平仄平平。","仄仄平仄平，仄仄平平平。","仄仄仄仄平，平平仄平平。","平平仄平仄，仄仄○平平。","仄仄仄平仄，平平平平平。","仄仄仄仄平，平○仄平平。","仄仄平平○，平平仄○平。","平平仄仄仄，仄仄○平平。","平平平仄仄，平仄仄仄平。","仄○平仄仄，平○仄○平。"],"paragraphs":["中书英烈气，凛然照人寒。","济美世有人，盛德启其原。","幸逢贤别乘，论文得交欢。","逸辩倾远海，潮波歘飞奔。","烛理无滞碍，白日破幽昏。","谁云前辈远，岂独文采存。","新诗引人目，当食不暇餐。","为说游岩乐，飞步恣腾鶱。","却立视万象，森如列庭间。","飘然乘风兴，星榆不难攀。","聊复陈大概，彼美难尽言。","少年陈将军，奋迹起江村。","共知宰社手，美好岂常贫。","深怀恩未报，竭诚奉至尊。","驱兵猎余寇，烈火焚蜂屯。","亦复事招纳，投弓悯穷猿。","坐令归业民，井灶罗丘樊。","是日出近郊，旌旗郁幡幡。","同游不知倦，落照横松门。","士卒共甘苦，无人讥华元。","老守懒出游，何从涤尘烦。","况阻陪归骑，幽寻款禅关。","铃斋但兀坐，有酒空盈樽。","常能歌妙句，为激壮士肝。","解劳须痛饮，杯行勿留残。"],"title":"次韵傅安道同陈元功诸公游石狮岩"}
