{"author":"黄庭坚","id":206603,"strains":["平平平仄仄平平，平仄平平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["江南江北尽云沙，车骑东来风旆斜。","倒影楼台开紫府，得霜篱落賸黄花。","钓溪筑野收多士，航海梯山共一家。","想见星坛祝尧寿，步虚声里静无哗。"],"title":"和中玉使君晚秋开天宁节道场"}
