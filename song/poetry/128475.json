{"author":"高斯得","id":128475,"strains":["平平仄平平，仄仄仄平仄。","平平仄平平，仄仄平○仄。","仄平○平平，仄○平仄仄。","平平仄平平，平平仄平仄。","仄平平仄仄，平仄平○仄。","仄平○仄平，仄仄仄平仄。","平平平○平，平平○仄仄。","平平仄仄平，仄仄平平仄。","平仄平仄平，仄仄仄平仄。","平平仄平仄，仄仄平仄仄。","平平平平仄，平仄仄平仄。","仄○平仄仄，平仄仄平仄。","仄仄平平平，仄仄仄平仄。"],"paragraphs":["渊明久闲居，欲酿苦无秫。","萧条倚东篱，目断杯中物。","可人王荆州，白衣来扣寂。","高情属天云，于今照方策。","我穷交旧绝，门外无行迹。","旧时如海肠，辙鲋等枯涩。","谁怜东溟臣，西江分一滴。","嗟哉子立贤，肯念黄州客。","清酒冬百壶，昔酒夏千石。","陶然北窗下，但觉天地窄。","东西高虽异，南北郑能一。","感荷吾子德，酬报乏珪璧。","但诵昌黎诗，以谢郑群锡。"],"title":"谢郑如晦饷酒诗"}
