{"author":"皇甫冉","id":5106,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["北人南去雪纷纷，雁叫汀沙不可闻。","积水长天随远客，荒城极浦足寒云。","山从建业千峰出，江至浔阳九派分。","借问督邮才弱冠，府中年少不如君。"],"title":"送李录事赴饶州"}
