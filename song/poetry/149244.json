{"author":"方回","id":149244,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，平仄仄平仄仄平。","仄仄仄平仄平仄，平平平仄仄平平。"],"paragraphs":["人生真乐在田庐，几顷膏腴几卷书。","遴选友朋研简册，抚存僮仆课犁锄。","紫荆一树永无恙，丹桂五枝应有余。","孝弟俭勤植根柢，时闻佳气又充闾。"],"title":"寄题济南蒋氏务本堂"}
