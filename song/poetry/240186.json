{"author":"周紫芝","id":240186,"strains":["平平仄仄仄，仄仄○仄○。","○平仄平平，仄仄○平平。","仄平平仄仄，平仄仄平平。","仄平仄平仄，仄仄平平平。","平平仄仄仄，○仄○平平。","仄平仄仄平，○仄平平○。"],"paragraphs":["为贫作漫仕，未必胜陆沈。","冠缨日羁縻，鬓发空侵寻。","昔为云出岫，今作鸟归林。","暮年一丘壑，往往谐初心。","窗明设浄几，衣露张鸣琴。","缅怀靖节翁，更赋归来吟。"],"title":"钱申仲大夫索四亭诗各赋一首 遂初亭"}
