{"author":"宋庠","id":2729,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["沮洳江云寂寞春，一轩风雨叹弥旬。","灰残淮馆蟾韬晕，石去湘陵燕湿身。","委路落花红罢舞，傍楼低柳绿争颦。","萧萧枉结年华恨，愁煞西州掩鼻人。"],"title":"和朱舅暮春积雨"}
