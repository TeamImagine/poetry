{"author":"杜甫","id":2753,"strains":["平仄仄平仄，平平仄平平。","仄平仄仄仄，平仄○平平。","仄平仄仄平，仄仄仄○平。","平平仄仄仄，仄仄平○平。","平平仄仄仄，仄仄仄仄平。","平平平仄仄，仄仄○平○。","平○平平仄，平仄平平平。","仄仄仄仄仄，仄仄仄平平。","仄仄仄平平，○平仄仄平。","仄仄仄平仄，平仄仄仄○。","仄仄平仄仄，平平○仄平。","仄仄仄平仄，仄平平仄平。"],"paragraphs":["群橘少生意，虽多亦奚为。","惜哉结实小，酸涩如棠棃。","剖之尽蠹虫，采掇爽其宜。","纷然不适口，岂只存其皮。","萧萧半死叶，未忍别故枝。","玄冬霜雪积，况乃回风吹。","尝闻蓬莱殿，罗列潇湘姿。","此物岁不稔，玉食失光辉。","寇盗尚凭陵，当君减膳时。","汝病是天意，吾谂罪有司。","忆昔南海使，奔腾献荔支。","百马死山谷，到今耆旧悲。"],"title":"病橘"}
