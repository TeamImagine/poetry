{"author":"彭汝砺","id":201478,"strains":["平平平平平仄仄，仄仄平平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄仄平。"],"paragraphs":["经时山川浪跋履，半夜衣裳时倒颠。","尘土最能催白首，风波祇会送流年。","寂寥彭泽门栽柳，萧洒东林社结莲。","语及故乡归未得，看云步月欲忘眠。"],"title":"呈通判朝奉宋丈  其二"}
