{"author":"赵世长","id":232427,"strains":["平平仄平仄，平仄仄平平。","平仄平平仄，平平仄○平。","平平平仄仄，仄仄仄○平。","仄仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，○○仄平平。","平仄平平仄，平平仄仄○。","仄平平仄仄，仄仄仄平平。","平○平平仄，平平仄仄平。"],"paragraphs":["琼台卜幽隐，金液炼真精。","冰雪形容古，烟霞意思清。","谈玄通至道，养素达长生。","被诏离仙窟，安居入帝京。","唐虞回圣眷，巢许让高名。","抗节辞丹陛，归心恋赤城。","再眠琪树影，重听瀑泉声。","朝客多攀饯，天章复赠行。","令猷光史策，逸态傲公卿。","珍重青云外，逍遥乐太平。"],"title":"送张无梦归天台"}
