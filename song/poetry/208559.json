{"author":"吕南公","id":208559,"strains":["仄平○平平，仄仄平仄仄。","○仄仄平仄，平仄仄仄仄。","仄仄仄仄平，平平仄平仄。","平平仄平仄，仄仄仄平仄。","平○仄仄平，仄仄仄平仄。","○平仄仄仄，仄仄平平仄。","平仄仄○○，平平平仄仄。","平平平仄仄，仄仄仄平仄。","平平仄仄平，平仄仄平仄。","平平平仄仄，仄仄仄平仄。","○仄仄仄平，仄平○仄仄。","仄○仄仄仄，仄仄平仄仄。"],"paragraphs":["北风吹寒声，切烈催岁暮。","中岁楚人怨，愁绝不忍赋。","念子太学居，辛勤即谁愬。","阴炉拥文火，败袄感陈絮。","无钱买酒醪，醒坐若酣酗。","三年诂训艺，一月江淮路。","归梦识亲庭，都城非屺岵。","干时无好命，费力效章句。","堆箱纂织辞，何以贸泉布。","男儿营养意，汲汲水东注。","三釜若后时，万锺犹不顾。","勉思豹变义，勿守株下兔。"],"title":"寄朱九"}
