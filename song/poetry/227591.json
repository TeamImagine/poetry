{"author":"唐庚","id":227591,"strains":["仄仄平平仄，平平仄仄平。","平平○仄仄，平仄仄○平。","仄仄平平仄，平平仄仄平。","平平平仄仄，平仄仄平平。","仄仄平平仄，平平平仄平。","仄○平仄仄，平仄仄平平。"],"paragraphs":["本合金闺去，翻来玉垒游。","边尘凝不动，诗债索相酬。","自得清新庾，非关锻炼周。","云台家体格，文馆祖风流。","冀北虽蒙顾，辽东祗自羞。","好传江上女，歌向竹枝秋。"],"title":"书郑抚干诗卷后"}
