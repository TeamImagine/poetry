{"author":"项安世","id":53955,"strains":["平仄仄平平，仄仄仄平仄。","平平仄仄仄，○仄仄平仄。","仄平仄平仄，仄仄○仄平。","仄○仄仄仄，仄仄平平平。","仄平仄平仄，仄仄仄仄仄。","平○○平仄，平仄仄平仄。","平○仄仄仄，仄仄仄仄平。","仄平仄仄○，平仄平平平。","仄仄平平平，○仄仄平仄。","仄仄平仄平，○平仄○仄。","平平仄仄○，平仄仄○平。","仄仄仄仄仄，仄仄○○○。","平平仄平平，○平仄○○。","仄平仄○平，仄仄平仄平。","仄仄平平平，仄仄○平仄。","仄仄仄○平，仄仄仄平仄。","○平仄仄仄，平仄平平平。","平平平仄平，仄仄平仄平。","平平仄仄平，仄○平仄仄。","平平仄仄平，仄平平仄仄。","平仄○○仄，仄仄仄仄○。","仄平仄仄仄，仄仄平○平。","平仄仄平仄，仄仄○○平。","仄平平仄仄，平仄平平平。","平平仄仄仄，平仄仄○仄。","仄仄仄仄平，仄仄○○仄。","仄仄仄仄仄，○仄仄○平。","仄仄仄平平，仄仄平○平。"],"paragraphs":["孤竹两高人，不止一清字。","平生不念恶，和气满天地。","后来展禽氏，但以和得声。","至其不易介，耿耿秋旻清。","达人盖存我，不与外物较。","冥观莹方寸，随俗等喧闹。","由其有内外，所以立二名。","要知出处间，何往非通明。","入与神明居，如月出秋水。","出与尘坌交，如莲在泥滓。","莲虽不拒泥，终不与泥同。","月岂必在水，亦在潢污中。","由然与之俱，𫗦糟汩其泥。","退而省其私，炯若清庙圭。","昔者吾先师，不拒中牟费。","所贵不磷缁，不贵作同异。","当时解此转，惟有颛孙生。","于人无不容，自有嘉与矜。","嗟哉道不明，智过愚不及。","清为水底魂，浊为瓜上集。","乡愿乘间起，遂处二者间。","不夷亦不惠，以此容其奸。","吾道大明镜，皎皎当空垂。","物来无拣择，随尔多妍媸。","终然不失我，光景湛如一。","不落内外尘，亦不中间立。","我学不至此，颇识此中情。","意语不成诗，往作轩中铭。"],"title":"题袁才举明景轩诗"}
