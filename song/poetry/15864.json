{"author":"范浚","id":15864,"strains":["平平仄仄平平仄，平平仄仄平平仄。","仄平仄仄仄○平，仄仄平平平仄仄。","○○平仄平○平，仄仄平仄○○平。","平平仄仄仄平仄，仄仄仄仄平平○。","平平仄仄○平仄，平仄平平平仄仄。","平平仄○仄平平，平仄平平○仄仄。","平平仄仄平○○，仄仄平仄平平平。","平○平仄○仄仄，仄仄仄仄平平平。","平平平仄平平仄，平平仄仄平平仄。","仄平平仄仄仄平，仄仄平平仄平仄。","平平平仄仄平平，仄仄○○仄仄平。","平平仄仄○○仄，平○仄平平仄平。"],"paragraphs":["焚鱼共酌田家醴，欢酣递啸凉风起。","子谙懒叔故相携，指点村南聊纵履。","行行林影摇参差，拄杖扶我长过眉。","幽寻极眺不知倦，路转石角时钩衣。","泉声入耳淙琤玉，何许泠泠砧杵续。","悠然发兴见南山，林壑盘纡如岳麓。","喧卑迥隔区中缘，况复华月升东边。","明凝苔露正皎皎，浄映石濑弥娟娟。","方欣清景多幽事，扬𪸩莫遣浮云蔽。","绝怜萤影巧自持，却厌蛙讙苦无谓。","归来阿朗傍隅趋，示我长吟意有余。","明宵有月更相就，还看玉轮游舞云。"],"title":"次韵侄端方过予偕行南村玩月"}
