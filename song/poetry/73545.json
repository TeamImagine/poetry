{"author":"赵蕃","id":73545,"strains":["仄仄○仄平，仄平平仄平。","仄仄平仄仄，仄平平仄○。","平平○平平，平仄仄仄仄。","仄平平平平，○仄仄仄仄。","平平仄○○，仄仄平仄○。","仄○仄平仄，仄○仄仄平。","○仄平仄仄，仄○仄仄仄。","平平仄平○，仄仄仄仄仄。","平平仄平平，平仄仄仄平。","平仄仄平仄，平仄平平平。","平平○仄仄，平平仄平仄。","仄仄平仄平，仄仄仄○仄。","仄平平平平，平仄平仄○。","仄仄平平平，平平平仄平。"],"paragraphs":["昔我堕极南，去兹千万山。","见面夫岂易，附书良亦难。","官今听之归，连日乃获语。","洗苏尘埃怀，如久旱得雨。","君才日苍苍，略已千丈长。","计其所功用，可中栋与梁。","如我蓬艾等，怒长不尺寸。","秋风一摧折，仅可供束蕴。","宜君有声名，光彩益以新。","而我复何事，强谓诗穷人。","春秋了集义，诗笺复编类。","建有朱校书，婺有吕正字。","二公今儒先，名满天地间。","勿谓东家丘，睎颜人亦颜。"],"title":"答审知见贻"}
