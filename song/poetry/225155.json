{"author":"饶节","id":225155,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["三年坐夏饱湖山，梦遶江南身未还。","一见道人知妙质，𫏐闻乡语破衰颜。","朱轮华毂何曾乏，白拂长藤自不闲。","特立如师世无几，为君出户立潺湲。"],"title":"送以照上人"}
