{"author":"李纲","id":244357,"strains":["仄平平仄平平平，○平平仄平○○。","平平仄仄仄仄仄，平平仄仄平平平。","仄平○平仄○仄，平仄仄仄平平仄。","平平仄仄○仄平，仄仄○平仄平仄。","平○平仄平平平，平仄○仄平平平。","仄平○仄仄仄仄，仄仄平仄平平平。","平平仄仄仄平仄，仄平仄仄平平仄。","平仄仄仄平平平，平平仄仄平平仄。"],"paragraphs":["草枯霜落秋风髙，中山之兔初长毫。","天姿狡健雅善走，韩卢宋鹊纷腾逃。","帝居深沉九重里，何自得此山林意。","枯荄咀嚼如有声，缺口长须耸双耳。","宣和天子储聦明，天纵将圣尤多能。","万机闲暇戏染翰，作此东郭髦鬅鬙。","胡尘漠漠暗沙碛，属车一去无消息。","安得壮士东擒胡，鸡鸣问寝还龙德。"],"title":"赵叔{雨/溥}运判见示宣和御画二轴其一马举足奋迅将起其一兔正面踞地啮草皆绝去笔墨畦径间意态如生精妙入神伏观叹息感慨因赋诗二篇以赞扬宸翰且叙小臣凄愤之情云 兔"}
