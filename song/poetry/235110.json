{"author":"卢襄","id":235110,"strains":["平仄仄平○，平○仄仄仄。","平仄平仄○，仄○平仄平。","平仄仄平仄，平平平仄平。","平仄仄仄○平平仄平仄，仄平仄仄平平仄。","仄仄仄○平仄仄平平平，平平平○仄仄平。","平○平平平仄仄平仄，仄仄平平○仄仄。","○平平仄仄平平，仄仄平平平平仄。"],"paragraphs":["无欲戴蝉冠，蝉冠械我首。","无欲披衮衣，衮衣囚我身。","贫贱自闲暇，功名多苦辛。","君不见大将军功盖天地，一朝饿死垣墙里。","又不见穰侯贵压咸阳都，朝为卿相暮匹夫。","争如春风秋月一竿竹，万古溪山看不足。","胜他宫殿锁千门，细草新蒲为谁绿。"],"title":"严子陵钓台"}
