{"author":"晁公溯","id":20918,"strains":["仄○仄仄平，仄平仄平平。","平仄平仄仄，仄平仄平平。","平仄平○仄，平平平仄○。","仄平仄平平，仄平仄平平。","仄平仄仄平，平仄仄平平。","○平平平○，仄○仄仄平。","平仄仄仄仄，仄平仄平平。","仄平仄平平，平仄仄仄平。","仄平平仄仄，仄仄仄仄○。","平○仄平仄，仄仄仄○平。","平平平仄平，仄平平仄平。","仄平仄仄仄，仄仄平平平。","平平平仄平，仄仄平平平。","仄平仄平仄，仄○平仄○。","仄平仄仄仄，平平平仄平。","平○仄平仄，仄仄仄○平。","仄仄仄平仄，平平仄平○。"],"paragraphs":["我思买蜀山，附田小峥嵘。","家本冰氏子，室无孔方兄。","为郡非其乐，强颜聊此行。","四夷幸兵休，万邦喜时平。","所嗟启利源，开国始于荆。","当年惟迂叟，乃如鲁二生。","高卧不肯起，彼方事交征。","共兜自滔天，尧舜实圣明。","至今天下士，语及涕纵横。","今王益神武，览奏每叹惊。","皇皇元首诗，主歌臣则赓。","德音既屡下，美意谁能成。","追怀符益州，积恶高陵京。","老农扣头泣，愿闻徭役轻。","故人佐太府，因君烦寄声。","艰难念吾土，慷慨见深情。","歃血誓仁义，由来盖同盟。"],"title":"阎才元因程伯珍来寄近诗一轴不能尽和用师淮父韵奉简"}
