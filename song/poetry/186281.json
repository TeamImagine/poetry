{"author":"吕陶","id":186281,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["闲居偏向酒中闲，已把人间比梦间。","饮量欲希江海纳，醉乡应有路岐还。","髙谈好对清樽乐，屡舞犹嫌数斗悭。","信有金船少风浪，莫乘轻舸下深湾。"],"title":"有惠诗求酒者和答二首赠以两榼  其一"}
