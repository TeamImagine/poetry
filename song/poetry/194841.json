{"author":"苏轼","id":194841,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄仄仄仄平平仄，仄仄平平仄仄平。"],"paragraphs":["入仗魂惊愧草莱，一声清跸九门开。","晖晖日傍金舆转，习习风从玉宇来。","流落生还真一芥，周章危立近三槐。","道傍倘有山中旧，问我收身早晚回。"],"title":"次韵曾子开从驾二首  其二"}
