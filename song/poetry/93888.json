{"author":"戴复古","id":93888,"strains":["仄仄平平仄仄平，平平平仄仄平平。","平平仄仄仄仄仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忆见堤边种柳初，重来高树满东湖。","交游太半入鬼录，歌醉一时逢酒徒。","夜雨总成流水去，春风能免落花无。","经行孺子亭边路，犹有沙鸥识老夫。"],"title":"豫章东湖感旧"}
