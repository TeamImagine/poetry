{"author":"陆游","id":42675,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["呻吟半岁掩柴扉，性命惟存气力微。","夙业岂能逃马麦，穷居赖是惯牛衣。","浊清且复分贤圣，今昨谁能论是非。","一段光明君记取，要知无念是真归。"],"title":"呻吟"}
