{"author":"姚勉","id":140783,"strains":["平平仄仄○平平，平○○○仄平平。","仄平平仄仄仄仄，平平仄仄平平平。","平○仄仄平○仄，仄仄平平平仄仄。","仄平○平仄平平，仄平平平仄○仄。","平平仄仄仄仄平，仄平仄平平仄○。","仄平○○仄平仄，平仄平仄平平平。","仄平仄仄平仄仄，仄仄平平仄平仄。","仄平仄仄仄平○，○仄平平仄平仄。","仄平仄仄平平平，平平○平平仄○。","仄平○仄仄○仄，仄仄○仄平平平。","○平仄仄仄平仄，平平平平仄平仄。","平平平仄平平○，平平仄平平仄平。"],"paragraphs":["河沙古寺临江干，山如蜿蜒翠龙蟠。","入门双石踞虎豹，排云万竹森琅玕。","山中有景开屏面，路入西崖羊角转。","一湖横陈白于银，一溪西来浄如练。","僧言此处好结亭，孔方绝交呼不应。","竹阴深中即亭子，风月为户云为棂。","寄赀录事今岂少，不日诛茅坐林杪。","饭余曳杖一登临，看尽青天没飞鸟。","晚天落日浮湖光，渔舟相连鸿雁行。","浩歌横笛互相答，底处更欲求潇湘。","荷山对面不盈咫，门前吾家锦江水。","何时亭子高崔嵬，年年钓蓑为此来。"],"title":"题河沙寺西崖"}
