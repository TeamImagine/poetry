{"author":"许景衡","id":230419,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["长爱西湖无点尘，楼台倒影杂星辰。","未能把钓为闲客，且喜鸣琴有主人。","揺桨何妨长载月，新堤最好是游春。","何须更说林间雉，看取熙熙百里民。"],"title":"送高宰"}
