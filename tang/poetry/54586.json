{"author":"陶翰","id":54586,"strains":["仄仄仄仄平，仄仄平平平。","仄仄平仄仄，仄平平仄平。","仄○平仄仄，仄仄平平平。","平仄仄仄仄，仄平仄平平。","仄平平平仄，仄仄○平平。","仄仄平仄仄，平平○平○。","○平仄仄平，仄仄仄○平。","仄仄○仄仄，平平仄平平。","平平仄仄仄，仄○○平平。","仄仄仄平仄，仄平平仄平。","仄○平平仄，平仄仄平平。","仄仄仄平仄，平平仄平平。","平平仄平仄，仄仄平平平。","仄仄平仄仄，○○仄平平。","平○仄仄仄，仄仄○平平。"],"paragraphs":["志士固不羁，与道常周旋。","进则天下仰，已之能晏然。","褐衣东府召，执简南台先。","雄义每特立，犯颜岂图全。","谪居东南远，逸气吟芳荃。","适会寥廓趣，清波更夤缘。","扁舟入五湖，发缆洞庭前。","浩荡临海曲，迢遥济江壖。","征奇忽忘返，遇兴将弥年。","乃悟范生智，足明渔父贤。","郡临新安渚，佳赏此城偏。","日夕对层岫，云霞映晴川。","闲居恋秋色，偃卧含贞坚。","倚伏聊自化，行藏互推迁。","君其振羽翮，岁晏将冲天。"],"title":"赠房侍御"}
