{"author":"姚勉","id":140587,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["今岁新元最喜晴，宿阴都化作清明。","气从地角天涯转，春向梅边柳上生。","鹓路五更锵剑佩，虎关半夜出弓旌。","群贤傥在新除目，懽喜山中饱菜羹。"],"title":"元日试笔"}
