{"author":"钱起","id":4372,"strains":["仄平平仄仄，仄仄平仄平。","仄仄平平仄，平平仄仄平。","平平平仄仄，仄仄平仄平。","仄仄仄仄仄，平平平仄平。","仄平仄仄仄，仄仄平○○。","仄仄仄平仄，平平平仄平。","仄平仄仄仄，平仄仄平平。"],"paragraphs":["不知谁氏子，炼魄家洞天。","鹤待成丹日，人寻种杏田。","灵山含道气，物性皆自然。","白鹿顾瑞草，骊龙蟠玉泉。","得兹象外趣，便割区中缘。","石窦采云母，霞堂陪列仙。","主人善止客，柯烂忘归年。"],"title":"过瑞龙观道士"}
