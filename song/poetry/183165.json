{"author":"刘攽","id":183165,"strains":["○仄仄仄仄，仄仄仄平仄。","仄平仄仄平，仄仄平仄仄。","○平平仄平，仄仄仄平仄。","平仄平平平，仄仄仄平仄。","平平仄○仄，仄仄平仄仄。","平仄○平平，仄平平仄仄。","平仄仄仄平，仄平仄仄仄。","仄平○仄平，仄仄仄○仄。","仄仄仄仄平，仄平仄仄○。","仄平仄平平，仄仄○仄仄。"],"paragraphs":["献玉晚见售，刺虎有余勇。","宦游四十年，老发成种种。","乘轩非不荣，半刻未为冗。","而有田园归，末路益光宠。","平湖澹空阔，古木俱秀耸。","樵斧间渔舟，稻畦连麦陇。","田舍易所求，达生厚自奉。","晏眠胜饮冰，一笑异将恐。","予亦濩落人，不知物外重。","卖书问东家，此计行接踵。"],"title":"题卞大夫西湖所居"}
