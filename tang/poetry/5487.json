{"author":"赵居贞","id":5487,"strains":["仄平平平平，仄仄仄平仄。","仄仄平平仄，平平仄平仄。","平仄仄仄平，仄○仄平仄。","平仄平平仄，平平仄平仄。","仄仄仄仄平，仄○平仄仄。","仄平仄平仄，仄平仄○仄。","平仄仄平平，平平仄平仄。","仄平平仄仄，平仄仄平仄。","○平平仄平，仄仄○○仄。","仄仄仄平仄，平平平仄仄。","仄仄平平仄，仄○平仄仄。","平○平仄平，平仄平平仄。","仄仄仄平仄，平仄仄平仄。","平仄仄仄平，仄平仄平仄。","仄平仄平仄，仄仄平平仄。","○○仄平平，仄仄仄平仄。"],"paragraphs":["晓登云门山，直上一千尺。","绝顶弥孤耸，盘途几倾窄。","前对竖裂峰，下临削成壁。","阳𪩘灵芝秀，阴崖半天赤。","大壑静不波，渺溟无际极。","是时雪初霁，冱寒水更积。","披展送龙仪，宁安服狐白。","沛恩惟圣主，祈福在方伯。","三元章醮升，五域囗囗觌。","帟幕翠微亘，机茵丹洞辟。","祝起鸣天鼓，拜传端素册。","霞间朱绂萦，岚际黄裳襞。","玉策奉诚信，仙佩俟奔驿。","香气入岫门，瑞云出岩石。","至诚必招感，大福旋来格。","空中忽神言，帝寿万千百。"],"title":"云门山投龙诗"}
