{"author":"林希逸","id":119607,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["投闲不厌玩心珠，遮眼无他只旧书。","得马塞翁从丧马，知鱼濠叟且观鱼。","三旬不雨田俱涸，一月先秋暑未除。","此念却难排遣在，家无大小仰犂锄。"],"title":"七月十二日作"}
