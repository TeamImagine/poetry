{"author":"晁补之","id":214352,"strains":["仄平仄仄仄，仄仄平平平。","○仄平仄平，仄仄仄仄平。","仄平仄○平，仄仄仄仄平。","仄平仄仄平，仄仄仄仄平。","平仄○平仄，仄仄平平平。","○平平仄仄，仄仄○平○。","仄仄仄仄仄，平平仄平平。","？平仄仄平，平仄仄仄平。","仄仄仄平仄，○平○仄平。","平平○仄仄，平仄仄平○。"],"paragraphs":["漆园说海若，稷下谈神州。","长剑堪倚天，语大世莫酬。","少狂岂其然，及此日月流。","稍知画足非，万事指顾休。","夫子更高识，未沫于前修。","乘流聊复驶，得渚正须留。","盖有幸遇鲁，何能必为周。","徜徉下泽车，惊骇入谷驺。","对酒尚青眼，吟诗将白头。","山阴论往事，陈迹讵能收。"],"title":"赠金堤刘承制景文"}
