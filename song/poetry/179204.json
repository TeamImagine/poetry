{"author":"苏颂","id":179204,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["先友勤渠庆得时，相逢仍在右垣扉。","负山徒荷君恩重，起草多惭笔力微。","早岁应门叨赏识，几年联襼接音徽。","雕章华藻蒙褒贲，知我从今不患稀。"],"title":"某忝被给札之召伏蒙景纯学士文丈宠示嘉篇且述早岁先人试职之日尝亦相遇于政府感怆不已辄次高韵"}
