{"author":"宋庠","id":2649,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["城上繁星五鼓初，江皋申祷访精庐。","林回半隠翔鸳刹，野阔平飞画隼旟。","十地真容陪合掌，百城甘澍待随车。","先秋闵雨农心乐，宜在麟编直笔书。"],"title":"未晓出城陪州长考功李员外祷雨大悲禅刹"}
