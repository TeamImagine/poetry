{"author":"朱熹","id":55671,"strains":["仄仄平平仄仄仄，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一气无私物自弃，放臣偏荷主恩宽。","方惭妄窃老夫号，讵敢重簪博士冠。","身退未妨闲养病，年丰何幸且偷安。","新篇似许参同社，愿刺仙舟上钓滩。"],"title":"引年得请伏蒙致政学士契丈特垂庆问宠以佳篇捧玩之余感愧亡量辄借高韵少见谢诚伏幸笑览"}
