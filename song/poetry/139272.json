{"author":"陈著","id":139272,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["西来本自趁晴天，雨卧东林日似年。","百念已成沈水石，一行真坐逆滩船。","何妨华鄂添诗集，暂与阇黎结饭缘。","决意明朝向东去，山堂未到已潸然。"],"title":"与弟观侄津哭伯求弟道茅山泊东林寺坐雨"}
