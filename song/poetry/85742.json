{"author":"陈淳","id":85742,"strains":["平平仄平仄平平，平仄平平仄仄仄。","仄仄仄平平仄仄，平平仄仄仄平平。","平仄仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["中庸尚䌹示诸儒，为己何心世毁誉。","只要美中存德本，无容饰外事文余。","鱼潜理趣真如灼，屋漏工夫的不虚。","珍重子思深属意，一言纲领此篇书。"],"title":"和陈侍郎韵寄题林尉尚䌹堂"}
