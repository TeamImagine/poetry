{"author":"林颜","id":191745,"strains":["仄仄平平仄平平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄平平平仄，仄仄平平仄仄平。"],"paragraphs":["万卷收书肯为贫，长年石室谢纷纭。","冥鸿有志难寻迹，野鹿无心不出群。","拔俗风标清似水，视人富贵薄于云。","柄臣欲强东山起，只恐东山未放君。"],"title":"赋赠玉岩  其二"}
