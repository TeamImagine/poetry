{"author":"刘一止","id":237638,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["畴昔江湖自在身，而今骑马犯边尘。","宁无楚尾吴头梦，历遍燕南赵北春。","壮士似渠终有遇，衰年如我尚谁亲。","屈州抑县不伸里，老此嵚嵚可笑人。"],"title":"寄燕山帅幕家侄季高一首"}
