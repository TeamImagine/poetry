{"author":"陈杰","id":144669,"strains":["平仄仄仄仄平平，平平仄平仄仄平。","仄仄平平平仄仄，仄平平仄仄平○。","平平平仄仄平仄，平仄仄平平仄平。","仄仄平○平仄仄，仄平平仄仄○平。"],"paragraphs":["黄竹弄口雨初晴，灵溪渡头水渐生。","两岸桑麻人著本，一川鸥鹭我同盟。","风环摇日浣纱影，云杵打波舂稻声。","少日经行浑草草，暮年归路不胜情。"],"title":"旧爱灵溪渡风物之美归途由浙而江即目成咏"}
