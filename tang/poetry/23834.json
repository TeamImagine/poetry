{"author":"宋璟","id":23834,"strains":["○平仄平仄，平仄仄平平。","仄仄平平仄，平○仄仄○。","平平○仄仄，仄仄○平平。","○仄平平仄，○平仄仄平。","仄平平仄仄，仄仄仄平平。","平仄○平仄，○平平仄平。"],"paragraphs":["回銮下蒲坂，飞斾指秦京。","雒上黄云送，关中紫气迎。","霞朝看马色，月晓听鸡鸣。","防拒连山险，长桥压水平。","省方知化洽，察俗觉时清。","天下长无事，空余襟带名。"],"title":"蒲津迎驾"}
