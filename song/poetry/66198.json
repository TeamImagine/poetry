{"author":"陈傅良","id":66198,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["喜说徐卿得二雏，吾家波及亦君余。","青衫手板宜从此，断简家藏莫付渠。","但欲健如黄犊走，不妨错写弄麞书。","更看汤餠频频供，笑索梅花到岁除。"],"title":"廷植侄得男朱文昭寄诗于汤餠集即席和韵"}
