{"author":"周紫芝","id":241857,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["随缘南北似风旌，饱听波涛处处声。","今日园花风里尽，到时江月雪中明。","虽无格磔钩辀语，尚有媻姗勃窣行。","谁饯东君沸歌管，琵琶弦上啭春莺。"],"title":"杨得臣见和晓晴长句用韵奉酬  其六"}
