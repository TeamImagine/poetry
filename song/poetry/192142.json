{"author":"郭祥正","id":192142,"strains":["仄仄○仄平，仄仄仄平仄。","平仄平仄平，平仄平平仄。","平平仄○○，平仄仄仄仄。","○平仄仄平，○平仄平仄。","平仄仄平平，平仄平平仄。","○平平仄平，仄仄仄○仄。","○平平仄平，仄仄仄平仄。","平平仄仄平，○仄平平仄。","？仄仄平平，平平○○仄。","仄平平平○，仄仄平仄仄。","平平平平仄，平仄○平仄。","平仄仄仄平，仄仄仄平仄。","仄仄仄○○，仄仄平仄仄。","仄平平平平，仄○仄仄仄。","平平仄平仄，仄仄○平仄。"],"paragraphs":["腊月衣未绵，两股冻成疾。","谁复为我扶，平步时时蹶。","文章那更论，精魄恐坠失。","缘何御史君，相招傍寒日。","迤逦造林泉，尘坌为披拂。","霓幡云外垂，石虎草间出。","深门窥泬漻，拱木递萧瑟。","丹青与老碑，遗事知仿佛。","僣迹已榛芜，新游论胶漆。","主人才何如，骥足千里逸。","梅君南昌后，襟韵犹凄溧。","刘子亦可奇，彖象久精诘。","顾予最空疏，百辨今已吃。","谤言来戈矛，自量几不密。","终甘首阳饿，岂效操瓢乞。"],"title":"和梅谦叔丁山吃字"}
