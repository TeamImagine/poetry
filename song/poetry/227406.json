{"author":"唐庚","id":227406,"strains":["仄平仄仄仄平平，仄仄平平仄仄平。","仄仄仄平平仄仄，仄仄平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["此生正坐不知天，岂有豨苓解引年。","但觉转喉都是讳，就令揺尾有谁怜。","腰金已付儿曹佩，心印还当我辈传。","他日乘车来问道，苇间相顾共攀缘。"],"title":"次勾景山见寄韵"}
