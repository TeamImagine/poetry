{"author":"李龏","id":120321,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一酌离亭桑落酒，毵毵短发长愁苗。","秋房已弃星居屋，晚寺应投旦过寮。","歌哭尽从流水去，荣枯半逐暗尘消。","江船载月敲铜斗，莫向台城问六朝。"],"title":"送僧过建康"}
