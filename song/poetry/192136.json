{"author":"郭祥正","id":192136,"strains":["平仄○平平，平仄平平仄。","平○仄平○，仄仄平平仄。","○○仄仄平，仄仄平仄仄。","仄仄仄○平，仄仄仄仄仄。","平平平仄平，平○仄平仄。","仄仄平仄平，平平平仄仄。","平平仄平仄，仄仄仄平仄。","平平仄平平，仄仄仄平仄。","平仄仄仄平，平仄仄平仄。","○平平○平，平平仄仄仄。","仄平平平仄，○○仄平仄。","平○平平仄，仄仄仄平仄。","平平仄仄仄，仄仄仄平仄。","平平仄○平，仄仄平仄仄。","仄仄仄平平，平平仄平仄。","仄平仄平平，平仄仄平仄。","仄平平仄平，仄仄平平仄。","平平仄仄仄，平仄仄仄仄。","仄○平仄平，平仄仄○仄。","仄仄平平平，平平仄平仄。","仄平平仄平，仄仄仄仄仄。","仄平平仄平，平仄仄仄仄。","平仄平平平，平平平仄仄。","仄○平仄○，仄仄平○仄。","仄仄平仄平，平平仄平仄。","仄平○仄○，仄仄○○○。","平○○○平，仄仄仄平仄。","平平○仄平，仄平仄○仄。","平仄平平平，○仄仄○仄。","仄仄仄平平，仄仄平仄仄。"],"paragraphs":["南出长沙城，西渡潇湘水。","谁铺碧鲛绡，迥透黄金底。","中分橘直洲，隐若鳌背起。","府邑古称雄，地势信少比。","苟非仁义图，畴将甲兵洗。","晚色烟雾开，人家明镜里。","斯须舍舟楫，纵步踏兰芷。","遥遥望松门，物象愈奇伟。","枝叶既不繁，霜雪讵能毁。","传云陶将军，屯营手植此。","至今凌云气，犹如大君子。","才过清风峡，路转不容跬。","尘寰自此隔，佛界朗瞻跂。","层梯上重门，绘塑光炜炜。","皓鹤去无踪，寒泉但清泚。","遂登法华台，平目瞰千里。","返惊人世卑，堑壁徒为耳。","连甍十万户，罗列在案几。","想当韩杜时，荆棘晦遗址。","不见湘西篇，惟夸道林美。","幸同刘子来，纵视眼不眯。","作诗君勿谦，前辈尚可拟。","挥笔方争豪，求心翻自鄙。","请看梁上题，半是泉中鬼。","白髪纒利名，何由外生死。","道师深悟禅，软语听亹亹。","明驱三乘车，济我岸超彼。","台名将谓何，此喻有深理。","香色存天然，了不染泥滓。","救物运真悲，得法终日喜。"],"title":"同刘继邺秀才游岳麓登法华台呈如水长老"}
