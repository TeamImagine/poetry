{"author":"梅尧臣","id":57150,"strains":["仄平仄平仄，平平平仄平。","仄平○平仄，仄仄平仄平。","仄平仄平仄，仄平仄平○。","平平仄仄仄，仄仄仄平平。","平○仄平仄，仄仄平平平。","平○仄○仄，仄○仄平平。","○平仄平仄，仄仄平平平。"],"paragraphs":["我虽识君晚，君能知我心。","我心昭亭水，见底无尺寻。","照之不为隠，测之不为深。","鱼虾既混混，藻荇亦侵侵。","终当至沧海，浴日开黄金。","君当下滩去，石浪激寒音。","犹能洗君目，病翳云销岑。"],"title":"别张景嵩"}
