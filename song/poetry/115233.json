{"author":"刘克庄","id":115233,"strains":["平仄仄仄平，平仄仄仄○。","平仄仄仄平，平平仄仄○。","○○平仄仄，仄仄仄平平。","平仄平仄仄，平平仄平平。","仄平仄仄仄，仄平仄平平。","仄仄仄仄仄，仄仄仄仄平。","仄仄仄○仄，仄仄平仄平。","仄○仄平平，○仄仄仄平。","？？仄？仄，仄仄平仄○。","仄○仄平仄，仄仄仄仄平。","平平仄平仄，仄仄平仄平。","仄○仄平仄，平○平仄○。","○仄仄仄平，仄仄平平平。","仄○平平平，平平平仄平。"],"paragraphs":["田赋不可增，商贾不可笼。","虽有百孔桑，安能救国空。","钱钞谁创智，造楮以权铜。","南渡初未有，隆乾始流通。","百千十万亿，愈多愈无穷。","议者勿咎楮，楮有活国功。","设楮贱如土，百物皆价穹。","有司欲平之，其术未易工。","□□化□外，市不为日中。","譬如治危病，下计用火攻。","公卿与文学，枘凿常不同。","未论政然否，先观民咈从。","当局久已昏，谢事归明农。","莫献𫇴荛言，徒怀芹曝忠。"],"title":"杂兴  其四"}
