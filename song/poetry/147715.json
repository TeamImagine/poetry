{"author":"方回","id":147715,"strains":["○仄○平仄，仄仄平仄平。","○仄平○仄，○平平仄平。","仄仄仄平仄，平平○仄平。","仄仄仄仄仄，仄仄平○平。","仄仄仄平仄，仄仄平平平。","平仄平？仄，平仄仄仄○。","仄仄仄仄○，平仄平平平。"],"paragraphs":["行役过桑野，适值丝事成。","缫者无劳色，缫车无怨声。","彼美冶容子，高楼吹玉笙。","一夕缺俪偶，愤切含离情。","被绮食珍鼎，迭欲生骄盈。","蚕妇虽䍀缕，君子未可轻。","所以不可轻，能保秋霜贞。"],"title":"缫丝吟"}
