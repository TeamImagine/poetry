{"author":"许棠","id":27572,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["双去双来日已频，只应知我是江人。","对欹雪顶思寻水，更振霜翎恐染尘。","三楚几时初失侣，五陵何树又栖身。","天然不与凡禽类，傍砌听吟性自驯。"],"title":"亲仁里双鹭"}
