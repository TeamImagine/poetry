{"author":"释德洪","id":228376,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["文章瑞世本奇豪，风鉴霜天夜月高。","且袖玉堂批诰手，戏来山邑试牛刀。","意长千里奔頳尾，恩重三山压巨鳌。","满荐寿觞何所祝，祝公亲见折蟠桃。"],"title":"思禹兄生日"}
