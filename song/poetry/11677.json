{"author":"胡寅","id":11677,"strains":["仄仄平平平仄仄，仄仄仄平平仄仄。","○平○仄仄平平，仄仄仄平仄平仄。","平仄仄平平仄仄，仄平○仄○○仄。","平平仄仄平仄仄，仄仄○平仄平仄。","平仄仄平平仄仄，平仄仄仄仄平仄。","仄平平仄仄○○，仄仄平平○仄仄。","仄平仄仄平平仄，仄仄平仄平平仄。","平平仄仄平仄仄，仄仄仄仄平平仄。","平平仄仄○仄？，仄仄○平仄○仄。","仄平平仄平仄仄，仄仄平平仄平仄。","仄平仄仄仄平平，仄平平仄平平仄。","仄仄平平平仄仄，平仄仄仄平平仄。","仄平平仄仄平○，平仄平平平仄仄。","仄○仄仄仄仄平，仄仄仄仄○仄仄。"],"paragraphs":["久矣心灰形槁木，有烂锦衾谁与独。","殷勤调护得繁枝，抹黛施朱尽凡俗。","池上靓妆开晓镜，露晞娇润离汤谷。","佳人得意矜绝代，陋彼牵萝补茅屋。","真赏幸逢尊有酒，清玩可使食无肉。","十眉仿佛画难亲，百匝徘徊看未足。","两旬绿秀承红嫩，一日篱槿何能淑。","朝来但觉花照眼，夜去不梦松生腹。","休夸艳杏荫白鷼，漫说夭桃夹疏竹。","固知尤物人共爱，也使先生动心目。","老坡有咏记江城，少陵无句惭巴蜀。","顾我荒词陪绝唱，何异斥鷃追黄鹄。","夜来风雨太豪横，惆怅遥峰萦度曲。","不如却赋黑牡丹，寄语孔翠防抵触。"],"title":"和叔夏海棠次东坡韵"}
