{"author":"张九成","id":6253,"strains":["仄平平平平，仄仄仄仄仄。","平仄仄平○，仄仄仄平仄。","平平仄平仄，仄仄仄平仄。","仄○仄仄平，平平仄仄仄。","仄仄仄平○，仄仄仄○仄。","仄平○仄仄，仄仄平仄仄。","仄仄仄平仄，平平仄○○。","平平仄平平，仄平平仄仄。","仄仄仄平平，仄仄平○仄。","平仄平平○，平平平仄仄。"],"paragraphs":["我登超然台，积雨久不止。","台下柳成行，柳下满塘水。","环塘率乔木，照影弄清泚。","恍如在故乡，西湖古寺里。","气象极幽深，景物尽苍翠。","十年劳梦想，一夕居眼底。","独坐不能去，颓然起深思。","钟鸣主人归，烛光何烨炜。","笑语复移时，夜久余当起。","归路夫何如，江声寒玉碎。"],"title":"三月晦到大庾"}
