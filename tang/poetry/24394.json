{"author":"赵嘏","id":24394,"strains":["仄仄平平平仄平，平平仄仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["白马嘶风何处还，鞭梢拂地看南山。","珠帘卷尽不回首，春色欲阑休闭关。","花外鸟归残雨暮，竹边人语夕阳闲。","知君旧隐嵩云下，岩桂从今几更攀。"],"title":"赠李从贵"}
