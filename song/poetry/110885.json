{"author":"刘克庄","id":110885,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["梦中候对殿东厢，解后先亲问答详。","碓磨不能移素论，曝芹终欲献清光。","触屏训谄生犹臭，攀槛传名死亦香。","君父临之安所避，凌晨起坐涕淋浪。"],"title":"五月旦日鸡鸣梦袖疏墀下先君问言何事答曰犹素论也先君太息称善闻追班声惊寤以诗识之"}
