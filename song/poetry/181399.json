{"author":"王安石","id":181399,"strains":["平平仄仄平平仄，平平仄仄○平仄。","仄仄平平仄仄平，平仄○平仄仄平。","○平仄平？仄仄平平，平仄仄仄仄仄仄。","平平仄平仄仄○，仄仄仄仄平仄○仄平。","平平仄仄仄平○，仄仄平仄平平平。","平仄仄平平仄仄，仄平仄仄平○仄。"],"paragraphs":["春风似旧花仍笑，人生岂得长年少。","我与儿兮各一方，憔悴看成两鬓霜。","如今岂无騕袅与骅骝，安得送我置汝傍。","胡尘暗天道路长，遂令再往之计堕眇芒。","胡笳本出自胡中，此曲哀怨何时终。","笳一会兮琴一拍，此心炯炯君应识。"],"title":"胡笳十八拍十八首  其一七"}
