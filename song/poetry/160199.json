{"author":"林景熙","id":160199,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平仄仄仄，平平仄仄仄平平。","仄平仄仄平平仄，平仄仄平仄仄平。"],"paragraphs":["收拾山河片影圆，举杯笑酌结邻仙。","万家弦管谁无月，一壑楼台别有天。","丹桂梯寒醒旧梦，玄霜杵熟授长年。","此秋此夜无清句，花亦笑人空醉眠。"],"title":"中秋山中对月"}
