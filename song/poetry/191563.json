{"author":"冯山","id":191563,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["新诗才读眼惺惺，照见词源彻底清。","白雪乍闻高唱喜，明珠翻值暗投惊。","儿童一辈年将晚，研席平生分不轻。","为爱惠连才思好，登临重寄远山行。"],"title":"再和二首  其二"}
