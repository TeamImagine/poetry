{"author":"张孝祥","id":56318,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["珍重池阳鲁使君，忘年交契独情亲。","江山佳处公开府，风雨来时我问津。","翠逼笋舆松径合，绿随秧马稻畦新。","东归賸作登临好，病怯诗肠故恼人。"],"title":"将至池阳呈鲁使君"}
