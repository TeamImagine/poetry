{"author":"曹仙家aa《罗浮山志会编》卷一六作姑bb","id":171554,"strains":["平平仄仄平平仄，仄仄平○平仄仄。","平平仄仄仄仄平，仄平仄仄平平仄。","仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平平○仄平平仄，○仄平平平仄仄。","平仄平○仄仄平，平平仄仄平平仄。","平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄仄平平，平○仄仄仄平平。","平平仄仄平平仄，仄仄平平仄仄平。","仄仄平○平仄仄，○平平仄平平仄。","平仄平平仄仄○，平平仄仄平平仄。","○平○仄平平平，平仄平平○仄平。","仄仄仄平○仄仄，平平仄仄仄平平。","平平仄仄平平仄，平○平平平仄仄。","平平仄仄平平平，仄仄仄平○仄○。","仄仄平平平仄仄，仄平仄仄仄平平。","仄平仄仄平平仄，平仄平平仄仄仄。","仄平仄仄仄平平，仄平平平仄平仄。","仄平仄仄平平○，仄仄平平仄仄平。","仄平仄仄仄平○，仄仄平平平仄○。","仄仄平平仄平仄，平仄平平仄平仄。","○平仄仄仄平平，仄仄平平平平仄。","仄平平仄仄平平，仄平平仄平平仄。","○仄仄仄平仄平，○平仄仄○○仄。","平平平仄仄平平，仄仄仄平仄平仄。"],"paragraphs":["罗浮道士真仙子，跃出樊笼求不死。","冰壶皎洁水鉴清，洞然表里无尘滓。","叱咤雷霆发指端，馘邪役鬼篆飞丹。","朝吞露气松窗暖，夜礼星辰玉简寒。","琴心和雅胎仙舞，屏绝淫哇追太古。","幽韵萧深海岛风，余音缭绕江天雨。","真居僻在海南边，溪上帘栊洞里天。","灵凤九苞飞槛外，珍禽五色舞花前。","金丝岛露紫河车，青霓跨岭铁桥斜。","罗浮自古神仙宅，万里来寻况是家。","我昔闺中方幼穉，当年曾览罗浮记。","形质虽拘一室间，精魂已出千山外。","如今亲见罗浮人，疑是朱明降上真。","剑气袖携三尺水，霞浆杖挂一壶春。","松姿鹤步何萧散，风调飘飘惊俗眼。","吾师出处任高情，止则止兮行则行。","富有溪山宁愿利，贵怀道义不干名。","我今寄迹都城里，门外喧喧那入耳。","上床布被日高眠，不为公来不能起。","问公去速来何迟，得接高谈几许时。","白云偶向帝乡过，去住无踪安可期。","我亦韶华断羁绁，何异飘蓬与翻叶。","相逢邂逅即开颜，礼乐何曾为吾设。","志同笙磬合宫商，道乖肝胆成胡越。","相近未必常往还，相遥未必长离别。","翩然孤鹤又南征，寄语石楼好风月。"],"title":"赠邹葆光道士"}
