{"author":"范成大","id":42915,"strains":["平平仄平平，平仄平仄平。","平仄仄仄平，仄平仄平平。","平平仄○仄，仄平仄平平。","仄仄仄仄仄，平平仄○平。","仄平仄平○，仄仄仄仄平。","仄仄仄平○，平平仄平○。","仄仄平平平，仄平仄○平。","平平仄仄平，仄仄仄平平。","平仄仄仄仄，平平仄平平。","平平仄平仄，平仄平平平。","仄仄平平仄，平平仄平平。","平仄仄仄仄，仄○仄平平。","仄平平仄平，平仄○平平。","仄平仄仄○，仄仄仄仄○。","平平仄平仄，仄仄仄仄平。","仄仄仄仄仄，平仄仄仄平。","平平仄仄○，仄仄仄○平。","平仄○○仄，仄仄平○平。"],"paragraphs":["松楸百年哀，霜露终岁悲。","天地岂汝偏，鬼神谅无私。","孤穷罪当尔，我今怨尤谁。","噎绝梦自语，伶俜影相随。","岂无一经传，政坐五鬼嗤。","凿枘共龃龉，榛荆费耘耔。","付畀逾丘山，奉承劣毫厘。","生男九族欢，所愿作门楣。","时命有大谬，生男竟何裨。","匏瓜谩枵腹，蒲柳无真姿。","蹙缩高颧颊，萧骚短髯髭。","贫病老岁月，斗杓坐成移。","晓风凄以寒，帘幕相纷披。","月星炯我冠，雾雨泫我衣。","焄蒿奉祠事，苦泪落酒卮。","逝者日已远，生者日以衰。","羸骖驾九折，日暮抱长饥。","岐路正巉绝，耿耿谁当知。"],"title":"除夜感怀"}
