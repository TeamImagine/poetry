{"author":"赵蕃","id":73549,"strains":["平平平仄平，仄仄仄平仄。","仄平仄仄平，仄仄平仄仄。","仄仄平平平，仄仄仄平仄。","平平平仄仄，仄仄仄仄仄。","仄平平○平，仄仄平仄仄。","平平仄仄仄，平仄○仄仄。","仄平仄平仄，仄仄平仄仄。","平平仄平仄，平仄仄仄仄。","仄仄平仄平，平平仄平仄。"],"paragraphs":["朝晖熏我肌，不饮类酣适。","夕阴惨我颜，所抱非隠戚。","昼夜无停机，日月布常职。","浮生任变灭，二者互出没。","汝忧何从生，汝喜何自得。","阴晴况莫料，暄暖难屡必。","顾虽甚蒙昧，讵敢规造物。","衾裯欠宵具，薪炭乏预积。","未免形语言，宁知见颜色。"],"title":"晚立有作"}
