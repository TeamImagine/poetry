{"author":"程颢","id":189255,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["轰雷叠鼓响前峰，来自彤云翠蔼中。","洞壑积阴成气象，鬼神凭暗弄威风。","喷崖雨露千寻湿，落石珠玑万颗红。","纵有虬龙难驻足，还应不是旱时功。"],"title":"髙观谷"}
