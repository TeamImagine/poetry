{"author":"强至","id":182484,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["诸公爱月欲狂颠，脚踏花栏手襞笺。","那作常时挥彩笔，直须飞句上青天。","岂无剧笑惊山叟，应有妍词调水仙。","独我清宵尘滓甚，乱蚊声里汗肤眠。"],"title":"彭及之邀吴仲源杨公济与某夜会望湖楼独某后期为关所隔偶成四篇以呈诸君  其二"}
