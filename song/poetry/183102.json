{"author":"刘攽","id":183102,"strains":["仄仄○仄平，仄○平仄平。","平仄仄○平，仄平仄仄平。","仄仄平仄仄，平仄平平○。","平仄仄平○，仄○平平平。","仄仄平仄○，仄平仄平平。","仄仄仄平平，仄平平仄平。","○平仄仄平，仄仄平平平。","平仄仄仄仄，平平平仄平。","平平仄仄平，平仄平仄平。","平平仄平仄，平平仄平平。"],"paragraphs":["壮齿行九州，智当任百忧。","常慕马将军，又怜定远侯。","汩汩州郡役，奔走无停留。","朝与簿书期，暮从农夫游。","尽力蒿艾间，令人愧前筹。","会计与牛羊，古来悲孔丘。","王卿与我同，岁晏方田畴。","乌攫道傍肉，貂余身上裘。","西风木叶零，清雨天地秋。","归来共尊酒，欢言役车休。"],"title":"寄王掾"}
