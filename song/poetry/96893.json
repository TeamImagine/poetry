{"author":"陈宓","id":96893,"strains":["仄仄平平仄仄平，平平仄仄仄平平。","平平仄仄仄仄仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["利禄由来酒样醇，伊谁未醉解收身。","须知泽畔独醒客，不顾墦间饱饫人。","晋代风流多逸士，陶公名节号忠臣。","筑堂景慕前贤行，饮水端能哜道真。"],"title":"次仙谿陈侍郎韵寄题刘尚书二首 真止"}
