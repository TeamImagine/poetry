{"author":"赵蕃","id":73582,"strains":["平平仄仄仄，平仄仄仄仄。","仄平○仄仄，○仄仄平仄。","平仄仄平仄，仄仄平○仄。","○平○平仄，仄仄○仄仄。","仄平○仄仄，平？平仄仄。","平平仄平仄，仄仄仄○仄。","仄平平平仄，仄仄平仄仄。","平平仄平仄，平仄仄仄仄。","仄平平仄○，仄仄平平仄。","仄平仄平仄，平仄仄仄仄。","仄平平仄仄，○仄仄○仄。","仄○仄○平，仄仄平仄仄。","平○仄平仄，平仄平仄仄。","仄平仄仄仄，○仄平平仄。","仄平平仄平，仄仄仄平仄。","○平仄平平，仄仄平仄仄。","○平仄仄仄，仄仄平仄仄。","仄○仄仄仄，仄仄平平仄。","仄平平仄仄，仄仄平仄仄。","平平仄仄平，仄仄○平仄。","仄平平仄平，仄仄平平仄。","仄仄仄平平，平平仄○仄。"],"paragraphs":["韩诗不可犯，颜字不可凟。","旧言驱疟疠，其效甚符箓。","追慕记初学，讽诵怀三复。","如何且逾月，此物犹肆毒。","得非缘法异，无迺灾衅酷。","推移自前后，进退亦淹速。","岂惟搜脂髓，直觉憎面目。","医方戒山果，牙颊怕脔肉。","味嫌东野荠，馁厌平原粥。","莫知所生理，真恐遂鬼录。","属时秋已季，更值雨相续。","卧闻扫空阶，起步惊陨木。","蛩号故亡赖，蚊豹成暗逐。","未资卒岁计，颇病严霜促。","幸遭贤使君，立政匪今俗。","教微下黄堂，惠已周白屋。","论情素有托，谒见惭未卜。","讵应四壁立，久作穷途哭。","谢公方在郡，荐士宜首牍。","畴能借齿牙，价可重金玉。","自怜非道谋，触事先颜恧。","病倦不成书，书成况难读。"],"title":"病中寄呈王信州老谢丈"}
