{"author":"苏轼","id":193417,"strains":["仄平○平平，仄仄平仄平。","平平仄平仄，平仄仄平平。","○平平仄○，仄仄平平平。","平平仄○平，平仄平平平。","仄仄○仄○，仄平仄平平。","仄○仄平仄，仄仄平平平。","仄仄○平平，平仄平平○。","平平仄仄仄，仄仄平○平。","平平仄平仄，仄仄平平平。","仄仄平仄平，仄平仄仄平。","仄平仄仄仄，仄仄平平平。","仄平仄平仄，仄仄平平平。","平○平仄仄，平仄仄平平。","平平仄平仄，仄仄平仄平。","平○平仄仄，平○仄平平。"],"paragraphs":["大江从西来，上有千仞山。","江山自环拥，恢诡富神奸。","深渊鼍鳖横，巨壑蛇龙顽。","旌阳斩长蛟，雷雨移沧湾。","蜀守降老蹇，至今带连环。","纵横若无主，荡逸侵人寰。","上帝降瑶姬，来处荆巫间。","神仙岂在猛，玉座幽且闲。","飘萧驾风驭，弭节朝天关。","倏忽巡四方，不知道里艰。","古妆具法服，邃殿罗烟鬟。","百神自奔走，杂沓来趋班。","云兴灵怪聚，云散鬼神还。","茫茫夜潭静，皎皎秋月弯。","还应摇玉佩，来听水潺潺。"],"title":"神女庙"}
