{"author":"项安世","id":53235,"strains":["仄仄平仄○平○，仄仄平平仄仄平。","平仄○○○仄仄，平平仄仄仄○平。","仄平仄仄平平仄，平仄○平仄仄平。","仄仄○平平仄仄，平平平仄仄平平。"],"paragraphs":["又拖筇杖过垂虹，粉柱丹梁五十洪。","云气深深笼薄日，波声浩浩鼓长风。","客船破胆经塘石，渔艇轻生逐钓筒。","欲访三高无处问，悠悠千古见冥鸿。"],"title":"大风中登长桥"}
