{"author":"晁公溯","id":20881,"strains":["平平仄平仄，平平平仄平。","平仄平仄平，平仄平平平。","仄○仄仄平，仄○○仄○。","仄仄平平仄，仄平仄平平。","仄平平仄平，仄仄仄仄平。","平仄仄仄平，平仄仄仄平。","平仄仄平仄，○仄仄仄平。","仄仄仄仄○，平仄○仄平。","平仄仄仄仄，仄仄平仄平。","○仄仄平仄，仄平平仄平。"],"paragraphs":["清晨坐堂上，文书常满前。","皆自公府来，征发何纷然。","不闻问养民，但闻横索钱。","按籍为之课，独求最多年。","孰知人困穷，岂有力贸迁。","商不愿出途，农不愿授田。","居者转沟壑，行者死道边。","此罪在郡县，恩泽壅不宣。","公府不我责，所贵为货泉。","长使货泉在，吏曹同晏然。"],"title":"清晨坐堂上"}
