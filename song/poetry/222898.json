{"author":"李新","id":222898,"strains":["仄仄仄仄仄，仄仄平仄平。","平平仄平仄，仄仄仄仄平。","仄仄仄○平，平平○仄平。","仄仄仄仄平，仄仄平仄平。","○平仄平○，仄仄○仄平。","仄仄仄○仄，平仄平平○。","仄仄仄平平，仄仄平仄平。","仄仄仄平仄，仄仄平仄平。","仄仄平仄仄，仄仄○平平。","仄仄仄仄仄，平平平仄平。","平仄仄仄仄，平仄平○平。","仄仄仄仄仄，仄仄仄平○。","仄○平平仄，仄仄仄平平。"],"paragraphs":["富贵日厌意，志愿男子多。","饥寒一身赘，奈此两臂何。","有子立参肩，于人犹负疴。","食菜色染颜，肘露枯树柯。","柴门旷宾从，汝往张雀罗。","不粒尚犹可，无酒伤天和。","半世友孙生，斗禄才免薖。","割腹送名酒，一饮衰颊酡。","弱子知有酒，走戏如投梭。","鐡也未抵醉，阿林先缓歌。","环守独脚锉，杯到倾长河。","我若不饮酒，顾影已婆娑。","仰看颓檐日，去去疾沧波。"],"title":"有酒作"}
