{"author":"刘希夷","id":34340,"strains":["平仄平仄平，平平仄平仄。","仄仄平仄平，平平平平仄。","○平平平仄，平仄○仄仄。","仄仄平仄平，仄○平平仄。","平平平仄平，仄仄平仄平。","仄仄平平仄，平平○平平。","平平仄平仄，仄仄平平仄。","平仄平○仄，仄仄仄仄仄。","平平仄平仄，平仄平平仄。","仄仄平仄○，仄平平平仄。","平平仄仄平，平仄仄平平。","平平平仄仄，○平仄平平。","平仄仄平平，仄○平仄平。","平平仄平仄，平仄平平平。","仄平平平平，平仄仄仄平。","平平○仄仄，仄平仄仄平。"],"paragraphs":["蚕月桑叶青，莺时柳花白。","澹艳烟雨姿，敷芬阳春陌。","如何秋风起，零落从此始。","独有南涧松，不叹东流水。","玄阴天地冥，皓雪朝夜零。","岂不罹寒暑，为君留青青。","青青好颜色，落落任孤直。","群树遥相望，众草不敢逼。","灵龟卜真隐，仙鸟宜栖息。","耻受秦帝封，愿言唐侯食。","寒山夜月明，山冷气清清。","凄兮归凤集，吹之作琴声。","松子卧仙岑，寂听疑野心。","清泠有真曲，樵采无知音。","美人何时来？幽径委绿苔。","吁嗟深涧底，弃捐广厦材。"],"title":"孤松篇"}
