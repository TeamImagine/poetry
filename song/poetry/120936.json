{"author":"白玉蟾","id":120936,"strains":["平平仄平仄，平仄○平平。","仄仄平平仄，平平平仄平。","平平平平仄，仄仄仄平平。","平平仄平仄，仄仄平平平。","仄平仄平仄，平仄平仄平。","平○仄仄仄，仄仄仄平平。","仄平仄仄仄，平仄○平平。","仄平仄平平，仄平仄平平。","仄仄平仄仄，平平平仄○。"],"paragraphs":["清秋访林馆，寒碧凝瑶风。","冷入琅玕聚，凉生琛玉丛。","枝枝撑明月，叶叶起清风。","朝云挂余翠，夕照摇残红。","断鸦噪方宿，鸣凤栖复冲。","扶疏玉梵府，析蔌水晶宫。","露花滴翡翠，烟絮缠蛟龙。","万竿响笙竽，一林撼丝桐。","饮罢身欲蜕，联镳翔太空。"],"title":"寒碧"}
