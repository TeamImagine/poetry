{"author":"陈舜俞","id":146616,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄平平平仄仄平。"],"paragraphs":["酒担长轻六印腰，醉中一枕敌千朝。","兴亡藐比荣枯柳，聚散看同旦暮潮。","清兴本应尘外得，香魂徒向水边招。","已闻佳士过从约，不为东风返画桡。"],"title":"青龙江醉眠亭"}
