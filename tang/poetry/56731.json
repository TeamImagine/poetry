{"author":"韦应物","id":56731,"strains":["仄仄仄平仄，平平仄仄平。","○平仄仄仄，仄仄仄平平。","仄平平仄○，平仄仄仄平。","仄仄○仄仄，平仄仄平平。","仄平仄平平，平仄仄平平。","平仄仄平仄，仄仄仄平平。","仄平平○仄，平仄仄平○。","平平平平仄，平仄仄平平。","平平仄仄仄，平平○仄平。","仄仄仄○仄，平○仄平平。"],"paragraphs":["耿耿抱私戚，寥寥独掩扉。","临觞自不饮，况与故人违。","故人方琢磨，瓌朗代所稀。","宪礼更右职，文翰洒天机。","聿来自东山，群彦仰余辉。","谈笑取高第，绾绶即言归。","洛都游燕地，千里及芳菲。","今朝章台别，杨柳亦依依。","云霞未改色，山川犹夕晖。","忽复不相见，心思乱霏霏。"],"title":"赠别河南李功曹"}
