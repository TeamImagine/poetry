{"author":"陈渊","id":247972,"strains":["○平仄仄平仄平，仄平仄仄平平平。","平仄仄平○仄○，仄仄平仄平平平。","平○仄平仄平平，仄平仄仄仄仄平。","平平仄仄仄平平，仄平仄仄仄仄平。","仄仄○平仄仄○，仄平平仄仄仄平。","仄仄○仄平仄平，平平仄仄○仄平。"],"paragraphs":["凝师八字源则丰，乐天说偈流无穷。","山谷眼明如日中，落笔惊电驰蛟龙。","谁其得之建溪翁，取人所弃岂俗同。","搜奇抉怪晋余风，嫉邪愤世髪上冲。","自我观之案两重，巧偷豪夺愿不逢。","好语传播人所攻，斯言有味当见容。"],"title":"跋子静所藏鲁直书乐天八字偈"}
