{"author":"张九龄","id":12961,"strains":["仄平仄平仄，平仄仄平平。","仄○○平仄，仄仄平仄平。","○仄仄平仄，仄平仄仄平。","仄平仄平仄，平仄平仄平。","○○仄平仄，○平仄仄平。","平平平仄仄，仄仄仄平平。","平仄平仄仄，仄仄平○平。","仄仄仄平平，平平仄平平。","仄平平仄○，○仄仄仄平。","仄○仄平仄，平仄平仄平。"],"paragraphs":["圣人合天德，洪覆在元元。","每劳苍生念，不以黄屋尊。","兴化俟群辟，择贤守列藩。","得人此为盛，咨岳今复存。","降鉴引君道，殷勤启政门。","容光无不照，有象必为言。","成宪知所奉，致理归其根。","肃肃禀玄猷，煌煌戒朱轩。","岂徒任遇重，兼尔宴锡繁。","载闻励臣节，持答明主恩。"],"title":"奉和圣制赐诸州刺史以题座右"}
