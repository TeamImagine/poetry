{"author":"杜甫","id":2815,"strains":["仄仄仄平仄仄平，仄平仄仄○平平。","仄仄平平仄平仄，平平仄仄○平平。","平平仄仄平仄仄，平仄仄仄平仄○。","平仄仄○仄平仄，平平仄仄○平平。","仄仄平平仄仄仄，○仄仄仄平平平。","平平仄平仄仄仄，仄仄仄仄平平平。"],"paragraphs":["四海十年不解兵，犬戎也复临咸京。","失道非关出襄野，扬鞭忽是过胡城。","豺狼塞路人断绝，烽火照夜尸纵横。","天子亦应厌奔走，群公固合思升平。","但恐诛求不改辙，闻道嬖孽能全生。","江边老翁错料事，眼暗不见风尘清。"],"title":"释闷"}
