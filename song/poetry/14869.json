{"author":"王铚","id":14869,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["刘家古寺城南曲，选得僧坊共醉吟。","野草幽花闲自媚，黄蜂白蝶静相寻。","半檐落日留难住，满地东风扫不禁。","漫道青春一分在，池边绿树已成阴。"],"title":"游鸿福寺和关子东"}
