{"author":"陈纪","id":166678,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万籁沈沈见息机，轻寒猎猎入单衣。","新霜欲落露痕重，缺月渐高河影微。","村犬惊寒时自吠，水禽失侣夜犹飞。","更须景物完诗句，莫讶更阑未掩扉。"],"title":"夜起"}
