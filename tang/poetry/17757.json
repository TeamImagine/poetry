{"author":"白居易","id":17757,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄仄平仄，仄仄平平仄仄平。","平仄平平平仄仄，平平仄仄仄平平。"],"paragraphs":["一山门作两山门，两寺原从一寺分。","东涧水流西涧水，南山云起北山云。","前台花发后台见，上界钟声下界闻。","遥想吾师行道处，天香桂子落纷纷。"],"title":"寄韬光禅师"}
