{"author":"释居简","id":91664,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一掬甘泉煮白沙，群峰秀整似排衙。","无钱买帖临求米，背俗论交类丧家。","续遣新吟欺白雪，又如活火剪黄芽。","海商不惜兼金价，传向鸡林国里夸。"],"title":"谢陈紫薇致香秔一再宠和仍次韵  其二"}
