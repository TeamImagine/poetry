{"author":"曹彦约","id":84661,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["车马盈门拨不开，彩衣新著绣衣来。","壮怀风月归英簜，满意江山入酒杯。","便觉阳和通嶰竹，已知春信到官梅。","西江岂是留人处，筑得沙堤唤得回。"],"title":"豫章贺丁漕建台宴口号"}
