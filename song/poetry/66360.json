{"author":"楼钥","id":66360,"strains":["仄仄平○仄平仄，平○○○平仄仄。","仄平仄仄○平平，仄仄平平平仄仄。","仄平仄平平仄仄，仄○仄仄○平仄。","平平平仄仄平仄，仄仄○平平仄仄。","平平仄平仄平仄，仄○仄仄平平仄。","○平平仄仄平○，仄仄平○平仄仄。"],"paragraphs":["昼锦坊中作真率，群从相过无俗物。","主人就树折杨梅，醉倒薰风凉拂拂。","小舟傍城登雉堞，坐看白鸟苍烟没。","须臾撑出洞天去，杰阁三层高突兀。","樽前赋诗贵神速，十分钝似辽天鹘。","从他银漏促残更，要见林闲红日出。"],"title":"少及兄真率会"}
