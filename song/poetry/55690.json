{"author":"朱熹","id":55690,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["试上闽山望楚天，雁飞欲断势还连。","凭将袖里数行字，与问云间双髻仙。","我访旧游终有日，君归故里定何年。","祇今千里同心事，静对箪瓢独喟然。"],"title":"次晦叔寄弟韵二首  其二"}
