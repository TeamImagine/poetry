{"author":"郭祥正","id":191765,"strains":["平平仄仄○平仄，仄仄平○仄平仄。","平平仄仄平仄平，仄仄平平仄平仄。","仄平○仄平平平，平仄平平仄平仄。","平平平平○仄平，仄仄平平平仄仄。","平仄○○仄仄○，平仄平平仄平仄。","仄平平仄仄平平，平仄平平仄○仄。","平平仄仄仄仄平，平仄平平仄平仄。","仄平仄平仄平仄，平仄平平平仄仄。","仄平平，○仄仄，平平仄仄平平仄。","平平仄，平仄○，仄平仄仄○仄仄，平平仄仄平平○。"],"paragraphs":["龙蟠大地藏山腹，瑞气蒙笼紫金屋。","香炉万丈擎碧霄，二涧斜飞落寒玉。","晋朝遗事唐人辞，皴斮龟螭尚堪读。","楼烦真人应梦来，夜斧丁丁神伐木。","安帝亲留步辇迎，灵运开池素华馥。","会随流转不成尘，灯焰明明自相续。","游人未达此理元，安得清凉灭贪欲。","我今弃官脱尘网，僧宝瞻依无不足。","跨黄牛，骑白鹿，时时自唱无生曲。","无生曲，君试听，五音六律和不得，为君写作东林行。"],"title":"东林行"}
