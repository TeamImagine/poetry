{"author":"高斯得","id":128482,"strains":["仄平仄仄平，平○仄仄平仄平。","平平平平平，仄仄仄仄平平○。","平平仄仄仄平仄，仄仄仄仄○平平。","平平仄仄平仄仄，平平仄仄○平平。","平平仄仄平仄仄，仄○仄仄平平平。","仄仄仄平平，平○仄平平。","仄平仄仄○平平，平平仄仄平平平。","平仄平○仄平仄，平平仄仄○平平。","仄平仄仄仄○仄，仄仄平仄平平平。","仄平仄仄仄平仄，○仄仄仄○平平。","仄平仄仄仄平仄，平平仄仄平平平。","平平，平平平平平，平平仄○○。","仄仄平仄平，仄平仄仄平平平。","仄平仄仄仄平仄，仄仄仄○平仄平。","平平平平○仄仄平仄，仄仄仄仄仄仄平平平。"],"paragraphs":["往年上会稽，凌空禹穴曾得窥。","今年浮沅湘，又见禹柏蹲山陂。","茫茫禹迹遍天下，独此二物称神奇。","凌云意气销铄尽，根心就化空存皮。","樛柯入地枯不死，反更上擢青铜枝。","被以九龙名，流传自何时。","得非木宿苍龙精，储英萃异成雄奇。","头角崔嵬讶撑拄，牙须磔裂相纷披。","孔明庙柏信称古，上距何翅千年奇。","杜陵品藻一何陋，遗落鼻祖收孙枝。","诿云此地不身到，何由得集衡湘诗。","呜呼，衡之山巍巍，湘之水弥弥。","地气何太偏，独于草木乎锺之。","柏兮手植自神禹，竹也种传由舜妃。","谁能为天分此畀人物，庶几可使悍俗嚚风移。"],"title":"禹柏行"}
