{"author":"欧阳詹","id":10463,"strains":["仄仄仄仄仄，仄平平仄平。","平○仄平仄，仄仄平平平。","仄仄仄平○，平平平仄平。","平○平仄平，仄仄平○平。","仄仄仄平平，○平仄平平。","平仄仄平仄，仄仄平○平。","仄仄仄平仄，仄平平仄○。","平平仄仄○，仄仄○平平。"],"paragraphs":["八月十五夕，旧嘉蟾兔光。","斯从古人好，共下今宵堂。","素魄皎孤凝，芳辉纷四扬。","裴回林上头，泛滟天中央。","皓露助流华，轻风佐浮凉。","清冷到肌骨，洁白盈衣裳。","惜此苦宜玩，揽之非可将。","含情顾广庭，愿勿沈西方。"],"title":"玩月"}
