{"author":"梁克家","id":52302,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老菊残梧九月霜，谁将先暖入东堂。","不因造物于人厚，肯放南枝特地香。","九鼎燮调端有待，百花羞涩敢言芳。","看来水玉浑相映，好取龙吟播乐章。"],"title":"赋九月梅花"}
