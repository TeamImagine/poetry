{"author":"罗邺","id":30413,"strains":["仄仄平平平仄平，仄平平仄仄平平。","平平平仄仄平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["自说归山人事赊，素琴丹灶是生涯。","床头残药鼠偷尽，溪上破门风摆斜。","石井晴垂青葛叶，竹篱荒映白茅花。","遥知此去应稀出，独卧晴窗梦晓霞。"],"title":"送张逸人"}
