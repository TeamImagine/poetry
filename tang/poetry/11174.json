{"author":"刘禹锡","id":11174,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["两首新诗百字余，朱弦玉磬韵难如。","汉家丞相重征后，梁苑仁风一变初。","四面诸侯瞻节制，八方通货溢河渠。","自从却縠为元帅，大将归来尽把书。"],"title":"令狐相公见示河中杨少尹赠答兼命继之"}
