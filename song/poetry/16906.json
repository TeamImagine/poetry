{"author":"王之望","id":16906,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["奔波朝士觅官忙，独买扁舟去意长。","汲黯旧闻羞作令，冯唐今愧老为郎。","鹓鸿引去知何慕，鸥鹭归来不乱行。","窃食端输厕中鼠，惊余犹得饱饥肠。"],"title":"和曾丈赠光化令赵元质"}
