{"author":"释德洪","id":228365,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["门前便是小曹谿，只欠孤猿岭上啼。","水磨自鸣当濬浍，渔舟闲泊近沙堤。","经游况是闲心远，富览谁能与物齐。","一宿少留终未足，会须移锡向高栖。"],"title":"宿慈云"}
