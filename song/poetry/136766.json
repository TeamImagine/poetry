{"author":"胡仲弓","id":136766,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["绿绕西畴小作劳，溪村寒入旧绨袍。","五穷政坐没梁斗，百舌不如无口匏。","获稻条桑豳雅颂，纫兰餐菊楚离骚。","客来更话唐虞上，盍且卑之毋甚高。"],"title":"春日杂兴  其六"}
