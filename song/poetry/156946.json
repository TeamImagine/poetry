{"author":"文天祥士友","id":156946,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["出师自古尚张皇，何况长江恣扰攘。","闻道义旗离漕口，已驱北骑走池阳。","先将十万来迎敌，最好诸军自裹粮。","说与无知饶舌者，文魁元不是猖狂。"],"title":"送文安抚出师"}
