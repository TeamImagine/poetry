{"author":"虞俦","id":61772,"strains":["仄仄○平平仄平，仄平平仄平平平。","平平仄仄平仄仄，平仄平平仄仄平。","平平仄仄平平仄，仄平平○平平平。","仄平平仄○仄仄，仄平仄仄○仄平。","平平仄仄○仄仄，仄仄仄仄○平平。","平仄○平平平仄，○仄仄仄平平仄。","仄仄平平仄平○，平平平仄○平平。","仄平○平仄平仄，平平平平平仄平。","平平仄平仄仄仄，仄仄仄仄○平平。","平平○仄仄仄仄，○平仄仄？平平。","仄仄平平仄仄仄，○平平仄平平平。","平平仄仄仄仄仄，仄平仄○平平平。","仄平仄仄仄仄仄，平平仄○平仄○。","平○仄仄平平仄，○○平平仄仄平。"],"paragraphs":["莫笑当年韩与侯，钓鱼温水垂纤钩。","鸢肩自是腾上速，安用常何荐马周。","先生直气摩星斗，肯来州县甘低头。","莅官姑欲行所学，一猿未足胜众猴。","平生一介重取与，邈视不义如云浮。","同舍偿金初何有，从者窃屦还言否。","古井新来亦波浪，夷途强指如山丘。","毁言中人以疑似，心苟无瑕何足尤。","虽然铄金忌众口，此语不妄闻诸邹。","谁知三月未得禄，长饥日典鹔鹴裘。","不作颜公乞米帖，吟诗肝肾愁镌锼。","诗成险语破鬼胆，我惭属和真蛮讴。","愿须暇日荐所有，君方有行宁少留。","何妨暂驾扬州鹤，犹胜他人万斛舟。"],"title":"和郁簿述怀古风"}
