{"author":"晁补之","id":214879,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄平平。"],"paragraphs":["万里归来两鬓霜，故人如玉閟幽堂。","凄凉长吉无题句，冥默淮南未试方。","空复藏书如册府，何由载酒更僧坊。","诸郎文字能传业，开府风流未渠央。"],"title":"赵开祖挽歌辞"}
