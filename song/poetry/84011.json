{"author":"葛天民","id":84011,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["相将除夜南风起，雁已声声向北飞。","骤暖定知为雪骨，瘦年终不似冬肥。","日来病可方开酒，节下春回稍减衣。","正好伴公湖上去，孤山观里看梅归。"],"title":"简道安"}
