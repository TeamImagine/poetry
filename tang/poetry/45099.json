{"author":"沈佺期","id":45099,"strains":["仄仄仄平平，○平仄仄平。","仄平平仄仄，仄仄仄平平。","仄仄平平仄，平○平○平。","仄平平仄仄，○仄仄平平。","平仄○平仄，平平仄仄平。","平平平仄仄，平仄仄平○。","仄仄平平仄，平平仄仄平。","平○平仄仄，仄仄仄平平。"],"paragraphs":["武帝伐昆明，穿池习五兵。","水同河汉在，馆有豫章名。","我后光天德，垂衣文教成。","黩兵非帝念，劳物岂皇情。","春仗过鲸沼，云旗出凤城。","灵鱼衔宝跃，仙女废机迎。","柳拂旌门暗，兰依帐殿生。","还如流水曲，日晚棹歌清。"],"title":"昆明池侍宴应制"}
