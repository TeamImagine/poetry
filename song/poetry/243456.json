{"author":"晏殊","id":243456,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["一叶春王拆瑞筇，八斋西省夕香浓。","多年不宿金闺署，半夜再闻长乐钟。","却展旧编探史汉，更惭高步接夔龙。","十思三省无荒豫，千载亨辰岂易逢。"],"title":"癸酉岁元日中书致斋感事"}
