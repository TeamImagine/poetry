{"author":"释行海","id":145929,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["十载青灯自苦辛，懒将白眼顾浮尘。","凤声偏近瑶台月，草色难连玉树春。","云有去来非本意，世无荣辱是何人。","几番分坐梅边石，却话桃源只避秦。"],"title":"喜方溪复归白云"}
