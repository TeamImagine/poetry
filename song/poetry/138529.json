{"author":"王义山","id":138529,"strains":["平仄仄平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["元岂好聱张岂乖，世间役役逐尘埃。","容心于物为身阱，得意之时即祸媒。","退一步思方是足，放三分弱岂真呆。","悠然独坐吟窗下，忽见梅花一朵开。"],"title":"和陈荣可感兴韵"}
