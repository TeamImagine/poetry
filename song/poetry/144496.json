{"author":"陈必复","id":144496,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["绕屋栽梅亦可人，最怜夏月绿阴清。","前村雨过山如洗，深径风来竹自鸣。","涤砚不嫌池水冷，写书爱傍午窗明。","近吟未许人知得，且向梅边隠姓名。"],"title":"偶成"}
