{"author":"陈襄","id":157157,"strains":["平平仄仄平平平，平○仄仄平平平。","仄仄平○仄平仄，仄仄平平平仄平。","平平仄仄平○仄，平仄平平仄平仄。","平○仄仄仄平平，平仄平平仄平仄。","平○仄仄平平仄，仄仄平平仄平仄。","平仄仄平，仄平仄仄。","仄平○仄仄平平，仄仄平平仄平仄。"],"paragraphs":["瑶姬不下巫阳台，山屏曙色连云开。","瞥见羲和整朝驭，放出金乌天上来。","炎炎六月方凝暑，天地生成渴霖雨。","呼号缩手太无端，憔悴群芳不为主。","吾当化出冲天羽，上与天公振雷鼓。","回却日轮，叱开水府。","六龙驱下饮洪涛，大作寒霖济区宇。"],"title":"苦热谣"}
