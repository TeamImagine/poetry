{"author":"寇准","id":188714,"strains":["○仄○平仄，平平仄仄平。","仄平平仄仄，平仄平平平。","仄仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄○○仄，平平仄仄平。","平平平仄仄，平仄仄○平。","平仄○○仄，平平○仄平。","平平平仄仄，平仄仄平平。","仄仄平平仄，○平仄仄平。","平平平仄仄，○仄仄平平。"],"paragraphs":["临晋迎清跸，灵坛备克禋。","荐诚祠后土，求福为蒸民。","展义王猷远，推恩庆赐均。","千官陪汉祀，万国奉虞巡。","仗卫明初日，郊原丽上春。","花飞函谷路，柳暗大阳津。","宿麦深藏雉，柔桑远映人。","河流回二陕，山势壮三秦。","箫鼓闻睢上，旌旗过渭滨。","天声惊远野，兵气慑边邻。","在镐皇欢洽，横汾睿藻新。","周南惭滞迹，空想属车尘。"],"title":"和御制祀后土"}
