{"author":"魏野","id":188311,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["谁将新茗寄柴扉，京兆孙家小紫微。","鼎是舒州烹始称，瓯除越国贮皆非。","卢仝诗里功堪比，陆羽经中法可依。","不敢频尝无别意，却嫌睡少梦君稀。"],"title":"谢长安孙舍人寄惠蜀笺并茶二首  其二"}
