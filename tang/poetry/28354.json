{"author":"陆龟蒙","id":28354,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["六分春色一分休，满眼东波尽是愁。","花匠凝寒应束手，酒龙多病尚垂头。","无穷懒惰齐中散，有底机谋敌右侯。","见织短篷裁小檝，拿烟闲弄个渔舟。"],"title":"正月十五惜春寄袭美"}
