{"author":"释德洪","id":229447,"strains":["平仄○仄，○仄○平。","仄仄仄仄，平仄仄平。","平○仄平，仄平平仄。","平仄平平，○平仄仄。","○仄平仄，仄仄平平。","仄仄平平，仄仄仄○。","仄仄平平，仄仄平仄。","平平仄仄，仄○仄仄。","仄平平平，仄仄平平。","仄仄仄平，平平仄○。","○○平仄，仄○仄仄。","○平仄平，仄仄平仄。","平仄仄平，仄○○仄。","仄○平仄，平平仄○。","平仄仄平，平仄平仄。","仄仄仄仄，平平仄仄。","○平平平，仄平○平。","平仄仄仄，仄仄仄平。"],"paragraphs":["风度凝远，和气如春。","绿髪授道，精敏绝伦。","名冠缙绅，挺然忠义。","知国知兵，如唐陆贽。","顷者天府，奉使江南。","昼锦之荣，父老聚观。","顿节西州，盗发江浙。","提师百万，荡其窟穴。","凯旋而还，口不言功。","但欲使民，生于死中。","重临南楚，化行郡邑。","如春在花，不见痕迹。","恢躁坦夷，易亲难忘。","视其胸次，山包海藏。","宜宿玉堂，宜在黄阁。","跬步可待，昂霄耸壑。","长沙之民，自怀其私。","龛此画像，饮食必祠。"],"title":"李运使赞"}
