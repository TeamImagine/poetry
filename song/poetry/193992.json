{"author":"苏轼","id":193992,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["人事无涯生有涯，逝将归钓汉江槎。","乘桴我欲从安石，遁世谁能识子嗟。","日上红波浮翠𪩘，潮来白浪卷青沙。","清谈美景双奇绝，不觉归鞍带月华。"],"title":"次韵陈海州乘槎亭"}
