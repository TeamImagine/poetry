{"author":"陈造","id":59446,"strains":["平平仄仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["衰年寝食僧斋似，甚欲持杯解入关。","桂魄元非月蛾靳，韭葅终笑庾郎悭。","不成小醉穿灯市，又作相逢嘲饭山。","思涩徒贻山妇怪，羡渠飞雉落黄间。"],"title":"十四夜丞和章来复次韵"}
