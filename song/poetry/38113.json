{"author":"陆游","id":38113,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["此身不觉老侵寻，残发萧萧雪满簪。","那有新诗书触目，亦无闲话问安心。","塞垣西戍茫如梦，省户东归病至今。","一懒便知生世了，午窗酣枕敌千金。"],"title":"书懒"}
