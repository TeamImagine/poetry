{"author":"张纲","id":245429,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄平平平。"],"paragraphs":["朔风吹雪应嘉时，蔌蔌空庭静夜知。","岁稔不须占瑞谍，家贫尤喜映书帷。","花虽无艶难争巧，舞不成行也自奇。","病起老翁迷眼界，寒窗呵笔强裁诗。"],"title":"雪作"}
