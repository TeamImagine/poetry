{"author":"白居易","id":16413,"strains":["仄平平仄仄，仄仄平平仄。","平仄○平平，平平仄平仄。","仄平平仄仄，仄仄平平仄。","平仄仄平平，平平仄平仄。","平平仄○仄，仄仄平平仄。","平仄○平平，平平平仄仄。","平平平仄仄，仄仄平平仄。","仄仄平平平，仄○○仄仄。","平平平仄仄，仄仄平仄仄。","平仄仄平平，仄平平仄仄。","平平仄仄仄，仄仄平平○。","○仄仄仄平，仄平○仄仄。","平平仄仄仄，平仄○平仄。","仄仄○平平，平○仄平仄。"],"paragraphs":["济源山水好，老尹知之久。","常日听人言，今秋入吾手。","孔山刀剑立，沁水龙蛇走。","危磴上悬泉，澄湾转坊口。","虚明见深底，净绿无纤垢。","仙櫂浪悠扬，尘缨风斗薮。","岩寒松柏短，石古莓苔厚。","锦坐缨高低，翠屏张左右。","虽无安石妓，不乏文举酒。","谈笑逐身来，管弦随事有。","时逢杖锡客，或值垂纶叟。","相与澹忘归，自辰将及酉。","公门欲返驾，溪路犹回首。","早晚重来游，心期罢官后。"],"title":"游坊口悬泉偶题石上"}
