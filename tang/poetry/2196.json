{"author":"李嘉祐","id":2196,"strains":["仄仄平平平○平，平平仄仄仄平平。","仄仄平○仄仄仄，平平平仄仄平平。","平平平仄平○仄，仄仄平平平仄○。","仄仄仄平仄仄仄，平平仄仄仄○平。"],"paragraphs":["独坐南楼佳兴新，青山绿水共为邻。","爽气遥分隔浦岫，斜光偏照渡江人。","心闲鸥鸟时相近，事简鱼竿私自亲。","只忆帝京不可到，秋琴一弄欲沾巾。"],"title":"晚登江楼有怀"}
