{"author":"黄庭坚","id":208104,"strains":["仄仄仄平，仄仄平○。","仄平平平，仄平仄仄。","平仄平平，○仄○平。","仄仄仄平，仄平仄仄平。","仄平平仄，平仄仄仄仄。","平平仄○，○平仄仄。","仄平仄平，平仄仄○。","平仄仄平，○平仄仄。","平平仄平，○仄仄仄仄。","仄仄○仄，○仄平平平仄。","平仄仄平，平仄仄平，○仄平平。","平仄仄平，仄仄仄平。","平仄仄平，平仄平仄仄。","平平平仄，仄平仄平仄。","平平平○，平仄平仄仄仄。","仄仄○仄，仄平仄仄。","平仄仄平，仄平仄仄。","平平平仄，平仄仄仄。","仄仄平仄，仄仄仄仄。","仄仄平仄，仄平仄仄。","平仄仄仄，仄仄平仄。","平仄仄仄，平平平仄。","平平平仄，仄仄平仄。","仄平平仄。","仄仄仄平，平仄仄仄。","仄仄仄平，平平仄仄仄。","平仄仄平，仄○○平。","○仄仄仄，仄平仄平。","平仄仄平，平仄仄仄。","平平仄平，仄仄仄仄。","仄仄仄平，平平仄平。","平平仄平仄，平仄○仄平。","平仄○仄平，平仄仄平平。"],"paragraphs":["帝省具茨，在国南屏。","笃生韩公，补天子圣。","文武韩公，其德庭方。","靡职不宜，乃宣力四方。","四方维则，归补我衮职。","西羌不庭，王师濯濯。","奏功不时，公请命行。","公出抚师，王师矫矫。","羌戎震惊，其薮泽是狩。","复我王土，将筑于河之浒。","人亦有言，功不在初，其溃于成。","阴有齿牙，以猾覆城。","天子圣神，知我公孔武。","公虽归止，四方以无侮。","京师之屏，公曰维许乐土。","赫赫王命，北门是处。","公治北门，有条有叶。","夷根披节，蟊贼是伐。","惠及鳏寡，日用饮酒。","万有千载，乐公寿考。","公御宴喜，乐酒温克。","宾秩醉饱，柔嘉维则。","维公之德，万有千岁。","畀公遐福。","陟彼具茨，松柏孔硕。","若济巨川，维舟檝是度。","瞻彼具茨，有渰其阴。","如彼岁旱，视公作霖。","公至北门，河润九里。","公归本朝，万物露雨。","帝顾具茨，公归庙堂。","为天下师傅，于大隗有光。","于大隗有光，公寿考无疆。"],"title":"具茨颂"}
