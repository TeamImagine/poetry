{"author":"徐积","id":185745,"strains":["仄平平仄仄○平，仄仄平平○仄平。","仄仄○平平仄仄，平平仄仄仄平平。","仄平仄仄平平仄，仄仄平平仄仄平。","仄仄○○平仄仄，仄平○仄仄○平。","平○仄仄平○仄，仄仄平平仄仄平。","仄仄仄平平○仄，平平仄仄仄平平。"],"paragraphs":["古来雄隽是从军，问罪残羌正有名。","黑槊将陪黄钺帅，银枪队拥铁林兵。","十州假息恩涵覆，百载逋诛事贯盈。","首恶更应囚巨轞，壮图难议请长缨。","须空大漠迁降虏，好决洪河刷逆城。","报国主人心更勇，西山勒颂得班生。"],"title":"送人从军"}
