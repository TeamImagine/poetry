{"author":"李洪","id":52783,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["三年待次喜瓜期，别酒春风劝一卮。","欲试发硎稽古力，稍从连茹中兴时。","徒劳人耳犹州县，可识荆兮复别离。","深念对床听夜雨，情怀作恶不成诗。"],"title":"送子都兄赴建康粮料三首  其一"}
