{"author":"慕容彦逢","id":225733,"strains":["平平平平仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["佳名谁为榜岖岑，牵惹诗翁蹑屐寻。","绿外清风先见竹，静中新啭不妨禽。","沈酣山水真君事，汩没文书岂我心。","待拨频烦聊一赏，振衣闲坐洛生吟。"],"title":"和余秀才游绿浄堂以诗见寄"}
