{"author":"黄裳","id":204585,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平仄仄，平仄平平仄仄平。","仄仄平平平仄仄，仄平平仄仄平平。"],"paragraphs":["京华为别各蹉跎，犹幸相逢笑与歌。","风雅长言先进少，游从高义故人多。","虽知尘境先忘累，尤念玄宫未处和。","行欲超然无一事，便当求我向烟萝。"],"title":"寄袁思与"}
