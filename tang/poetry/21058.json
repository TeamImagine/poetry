{"author":"杨发","id":21058,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["龙门八上不知津，唯有君心困益亲。","白社追游名自远，青袍相映道逾新。","十年江海鱼缄尽，一夜笙歌凤吹频。","渐老旧交情更重，莫将美酒负良辰。"],"title":"东斋夜宴酬绍之起居见赠"}
