{"author":"李商隐","id":22658,"strains":["仄仄平平仄仄平，仄平仄仄仄平平。","平平仄仄平平仄，仄平平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不拣花朝与雪朝，五年从事霍嫖姚。","君缘接座交珠履，我为分行近翠翘。","楚雨含情皆有托，漳滨卧病竟无憀。","长吟远下燕台去，惟有衣香染未销。"],"title":"梓州罢吟寄同舍"}
