{"author":"李郢","id":47480,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一道春江枕驿楼，闻君此处泊行舟。","花当粉槛人闲立，燕拂青蘋水漫流。","芳草引归南国梦，和风吹起故园愁。","余今自是迷津者，为劝王孙莫远游。"],"title":"阙题"}
