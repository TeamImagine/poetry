{"author":"张嵲","id":8751,"strains":["仄仄仄仄平，平平○仄仄。","平平仄仄平，○平平仄仄。","平平仄仄仄，平平仄仄仄。","仄平平仄平，平仄仄平仄。","仄仄平平平，仄仄○仄仄。","仄平平仄○，平仄平仄仄。","仄仄○仄平，仄平平平仄。","仄平平仄仄，仄仄○仄仄。","平○仄仄仄，仄仄○仄仄。","平平仄仄平，仄仄仄平仄。","仄仄仄仄平，仄仄仄平仄。","平平仄平平，仄平平平仄。","仄平仄平平，仄○平平仄。","平平○仄平，仄仄平仄仄。","平平仄仄仄，○仄仄仄仄。","平仄平平平，仄平平仄？。"],"paragraphs":["烈士志徇名，仁人思爱日。","冯公杖节归，颇全忠孝术。","狂童昔兆乱，天常几反易。","大臣清国屯，公实预谋画。","白士为台郎，未省闻在昔。","义为轩冕重，功在锺鼎勒。","十载犹故官，念言为伊郁。","迩来升宰士，式序期日夕。","囊封郤复上，告去更甫力。","官荣岂不怀，志养不遑息。","顾我废蓼莪，日念扫茔域。","公方咏南陔，肯为高官职。","绝裾旧疑温，抗疏今师密。","都门行饯君，视古无愧色。","柔甘既获奉，中外等事国。","虽是平生言，勉哉宣泽□。"],"title":"送冯元通帅夔"}
