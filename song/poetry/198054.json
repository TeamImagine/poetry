{"author":"苏辙","id":198054,"strains":["平平仄仄平平仄，平仄平仄仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["家声远继河西守，游宦多便岭外官。","南海无波闲斗舸，北堂多暇得羞兰。","忽闻常棣歌离索，应寄寒梅报好安。","它日扁舟定归计，仍将犀玉付江湍。"],"title":"送钱承制赴广东都监"}
