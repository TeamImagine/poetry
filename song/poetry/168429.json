{"author":"文同","id":168429,"strains":["平平平○平仄仄，仄仄平平仄平仄。","仄平仄仄仄仄平，仄仄平平仄平仄。","平平仄平平仄仄，仄仄仄平平仄仄。","平平平仄仄平○，平仄平平仄平仄。"],"paragraphs":["东岩阴深崖𪩘古，夹涧垂泉结鹅乳。","我来采药晚忘归，试宿荆扉问鸡黍。","春风满林灯火冷，一夜不眠山月苦。","平明携策下青苍，松叶纷纷洒新雨。"],"title":"采药归晚因宿野人山舍"}
