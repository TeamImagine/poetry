{"author":"刘敞","id":175346,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["琳馆经春瑞气浮，当时曾约相车游。","仙花又向庭中落，宫水还萦苑外流。","云路空思攀去鹤，沙堤犹忆问行牛。","明年三月芳菲在，须把兰亭褉事修。"],"title":"依韵和致政庞相公上巳约游集禧观不至"}
