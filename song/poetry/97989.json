{"author":"赵汝鐩","id":97989,"strains":["仄仄○仄仄仄仄，平仄平平平仄仄。","平平平仄仄平仄，平仄平平平仄仄。","仄平平仄仄仄仄，仄平仄仄平仄仄。","平平仄仄平仄仄，仄仄平平○仄仄。","仄平○仄仄仄平，仄平仄仄仄仄仄。","仄仄平仄平○仄，平仄平○平仄仄。","仄平仄仄平仄平，平平平仄仄仄仄。","仄平平仄仄仄仄，平仄仄仄仄平仄。","仄平平仄平仄仄，平平仄平平仄仄。","仄平仄仄仄平平，仄仄平仄仄平仄。","平平仄仄平仄仄，平平仄仄○平仄。","○○平仄平平平，仄平平平仄平仄。"],"paragraphs":["戊戌正月二十五，摇辔东风蒲涧去。","年年今日是时节，飞盖倾城车塞路。","野亭山馆坐不遍，幕天席地千百处。","开壶设樏纷酒炙，擘蟹锥蚝间醢脯。","笑言相续乐甚真，礼文不侈意则古。","我亦随众穷胜览，先访安期登梵宇。","入春少雨多是晴，穹岩寒溜仅一缕。","白云千级逼象纬，沧海万里渺烟雾。","倚栏方快心目远，牛羊下山林壑暮。","小儿队队逐归驺，拍手呼舞趁箫鼓。","游人到晚懽未厌，徘徊不忍收樽俎。","行穿梅岭还江西，首为南州诧风土。"],"title":"续蒲涧行"}
