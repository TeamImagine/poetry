{"author":"陆游","id":39549,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["小园五亩翦蓬蒿，便觉人间迹可逃。","尽疏珍禽添尔雅，更书香草续离骚。","药苗可𣃁携长镵，黍酒新成压小槽。","老入鹓行方彻悟，一官何处不徒劳。"],"title":"初归杂咏七首  其六"}
