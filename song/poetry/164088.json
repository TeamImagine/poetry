{"author":"仇远","id":164088,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平仄仄仄，平平平仄仄平平。","仄平仄仄平平仄，平仄平平仄仄平。"],"paragraphs":["檇李城边送客船，梅花一别又三年。","清风朗月思元度，骏马名姬羡谪仙。","湖海倦游予白髪，园林真乐子青毡。","楚生卜宅平生志，归日相从学力田。"],"title":"寄陈仲麟"}
