{"author":"张说","id":34771,"strains":["仄仄平○仄，平平仄仄平。","平○仄平仄，平仄仄平平。","平仄平○仄，平平仄仄平。","平平仄平○，○仄仄平平。","仄仄平平仄，○平仄仄平。","平平平仄仄，平仄仄平平。","○仄平平仄，○平仄仄平。","○○平仄仄，仄仄仄平平。","仄仄○○仄，平平仄仄平。","平○平仄仄，平仄平平平。","仄仄平平仄，平平仄仄○。"],"paragraphs":["待罪居重译，穷愁暮雨秋。","山临鬼门路，城绕瘴江流。","人事今如此，生涯尚可求。","逢君入乡县，传我念京周。","别恨归途远，离言暮景遒。","夷歌翻下泪，芦酒未消愁。","闻有胡兵急，深怀汉国羞。","和亲先是诈，款塞果为雠。","释系应分爵，蠲徒几复侯。","廉颇诚未老，孙叔宜无谋。","若道冯唐事，皇恩尚可收。"],"title":"南中送北使二首 二"}
