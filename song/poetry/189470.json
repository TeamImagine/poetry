{"author":"沈辽","id":189470,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["野性孱疏寄浩然，不邀虚誉借人延。","贱官牵率终非意，故国归休粗有田。","平昔是非犹可计，后来去就孰为贤。","西轩一梦无余事，不似南柯与世传。"],"title":"次韵酬公夫二首  其一"}
