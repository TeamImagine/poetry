{"author":"皎然","id":39953,"strains":["仄平仄仄仄，仄仄仄平平。","平仄○仄仄，平平仄平平。","平○平平仄，仄仄平仄平。","仄仄平仄仄，平平仄平平。","平仄仄○仄，仄仄○仄平。","平仄○平平，○平平仄平。","平仄○平仄，平仄平平平。","仄平平○平，仄仄平平平。","仄仄仄○仄，○平仄仄平。","○仄平○仄，平○仄仄○。","平○平○仄，仄仄○仄平。","平平仄平仄，平仄平平平。","仄仄仄仄○，仄平○仄平。","平平仄平仄，仄仄平○平。","平仄平仄○，○平○仄平。"],"paragraphs":["故人隔楚水，日夕望芳洲。","春草思眇眇，征云暮悠悠。","心期无形影，迹旷成阻修。","有客江上至，知君佐雄州。","铿镪佩苍玉，躞蹀驱绛驺。","伊昔中峰心，从来非此流。","资予长生诀，希彼高山俦。","此情今如何，宿昔师吾谋。","别后谒禅老，更添石室筹。","深见人间世，飘如水上沤。","蝉号齐王邸，月苦隋帝楼。","声华尽冥寞，麋鹿徒呦呦。","我有一字教，坐然遗此忧。","何烦脱珪组，不用辞王侯。","祗在名位中，空门兼可游。"],"title":"南湖春泛有客自北至说友人岑元和见怀因叙相思之志以寄焉"}
