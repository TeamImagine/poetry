{"author":"林敏修","id":211603,"strains":["仄平仄平平仄○，仄平仄平○仄○。","仄平平仄仄仄仄，平仄○仄平平平。","仄○仄仄仄仄仄，仄仄仄仄仄平平。","○平仄仄仄仄仄，平平平仄平○平。","平平仄仄平仄仄，仄平仄仄平平平。","平平仄仄平仄平，平仄仄仄平仄平。","仄平仄仄仄平仄，仄仄仄仄○平平。","仄平仄○仄平仄，平平仄仄○平平。","平平平平仄平仄，仄仄○平平仄平。","仄平平仄仄平仄，仄○仄仄平平平。","仄平平仄平仄仄，仄仄○平仄仄平。"],"paragraphs":["二年食贫儿女煎，大寒客居衣里穿。","闭门穷巷气不屈，谁问过午无炊烟。","腹中万卷自得饱，冷热不假世人怜。","思归一日止旧隠，墙垣荆棘荒三椽。","青山不肯埋妙器，幅巾却作康庐仙。","今年再渡江北船，旋买走马趋日边。","即今日月九天上，陛下旰食思求贤。","结交老苍半台阁，亨衢插翼看翩翩。","朱颜谁无起家念，壮志输君先着鞭。","我今憔悴类蟠木，斧斤不到终天年。","病身无用聊自惜，对榻犹堪雨夜眠。"],"title":"送刘羲仲检讨"}
