{"author":"陆游","id":41172,"strains":["平仄平仄平仄平，平平仄平仄仄平。","平平○仄仄平仄，平仄仄仄平平平。","仄平平仄平平仄，仄平仄平平仄仄。","平○平○平仄平，仄仄平仄仄平仄。","仄仄仄仄仄仄平，平平仄仄平○平。","仄平平仄平仄仄，平仄平仄平平平。"],"paragraphs":["东巷西巷新月明，南村北村戏鼓声。","家家输赋及时足，耕有让畔桑无争。","一村婚聘皆邻里，妇姑孝慈均母子。","儿从城中怀肉归，妇涤铛釜供刀匕。","再拜进酒寿老人，慈颜一笑温如春。","太平无象今有象，穷虏何地生烟尘。"],"title":"书村落间事"}
