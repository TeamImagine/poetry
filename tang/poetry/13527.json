{"author":"张籍","id":13527,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["仙果人间都未有，今朝忽见下天门。","捧盘小吏初宣敕，当殿群臣共拜恩。","日色遥分门下坐，露香才出禁中园。","每年重此先偏待，愿得千春奉至尊。"],"title":"朝日敕赐百官樱桃"}
