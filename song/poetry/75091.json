{"author":"赵蕃","id":75091,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["门外双槐日已高，庭中钜竹与争豪。","萧萧共倚青云翰，渺渺仍工白雪操。","欲向潇湘访兰芷，却从吴越看波涛。","问君役役胡为尔，我亦叹嗟出入劳。"],"title":"呈简寿玉"}
