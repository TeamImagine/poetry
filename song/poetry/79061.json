{"author":"欧阳修","id":79061,"strains":["仄仄仄仄仄，平平平平平。","仄平平仄平，平仄仄○平。","仄仄○仄仄，○平仄平平。","平平平平仄，平仄仄仄○。","平平仄仄仄，仄仄仄平平。","仄仄仄平仄，平平平平平。","仄平仄仄仄，○仄○平平。","仄仄仄仄仄，平平仄平平。","仄平平平平，仄仄平仄平。","仄仄仄平仄，仄仄平仄平。","仄平○仄仄，仄○○仄平。"],"paragraphs":["志士惜白日，高车无停轮。","孔生东鲁儒，年少勇且仁。","大轴献理匦，长裾弊街尘。","门无黄金聘，家有白发亲。","寒风八九月，北渡大河津。","玉塞积精甲，金戈辉秋云。","孔生力数斗，其智兼千人。","短褐不自暖，高谈吐阳春。","北州多贤侯，待士谁最勤。","一见赠双璧，再见延上宾。","丈夫患不遇，岂患长贱贫。"],"title":"送孔生再游河北"}
