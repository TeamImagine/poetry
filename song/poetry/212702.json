{"author":"李复","id":212702,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["梁甫高吟一幅巾，联翩众盗肯同群。","久蟠丘壑虽龙卧，默计江山已鼎分。","庸蜀欲开来日月，隆中先见会风云。","杂耕初动明星落，千古英雄泣渭滨。"],"title":"题武侯庙  其一"}
