{"author":"秦观","id":209836,"strains":["仄○○平平，仄仄平仄仄。","仄仄仄仄仄，平平仄平仄。","平平○仄仄，仄仄平仄仄。","仄仄○平平，仄仄○仄仄。","平平○仄仄，仄仄平仄仄。","仄平仄平○，仄仄○平仄。","○平仄仄平，平仄平仄仄。","仄平仄○仄，平仄仄平仄。","仄平平仄○，仄仄平仄仄。","仄平仄平仄，仄仄○平仄。","仄仄仄仄平，仄平仄平仄。","平平平仄仄，仄仄仄仄仄。","仄仄○仄平，平仄仄平仄。","仄仄仄平○，平仄仄平仄。"],"paragraphs":["仲将题凌云，比讫须尽白。","陆展媚侧室，星星染为黑。","人生如寄耳，况复形与色。","泽壑藏山舟，夜半输有力。","厖眉三不遇，已矣何所惜。","二毛赋秋兴，自爱颇姑息。","闻诸古竺干，毛发因地得。","数穷反其本，蝼螘得而食。","妙年光可鉴，烱若鸦羽戢。","映梳渐萧肃，变化了无隙。","所以梵志云，昔人已非昔。","皤然君勿笑，子羽以貌失。","信美如客儿，终翦施摩诘。","我作白须行，而得养生术。"],"title":"和裴仲谟摘白须行"}
