{"author":"丘葵","id":162462,"strains":["仄仄仄平平仄仄，平平仄仄仄平平。","仄平平仄仄平仄，平仄平平仄仄平。","仄仄仄平平仄仄，仄平仄仄仄平平。","平平平仄仄仄仄，仄仄平平仄仄平。"],"paragraphs":["一入紫云深更深，游僧亦喜不相寻。","已无尘事败人意，时有书声杂梵音。","浩气养成天地小，欲心扫尽鬼神钦。","人生能有几七十，自爱当如百炼金。"],"title":"章法院中作"}
