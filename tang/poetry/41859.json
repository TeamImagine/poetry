{"author":"齐己","id":41859,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["金汤里面境何求，宝殿东边院最幽。","栽种已添新竹影，画图兼列远山秋。","形容岂合亲公子，章句争堪狎士流。","虚负岷峨老僧约，年年雪水下汀洲。"],"title":"荆州新秋寺居写怀诗五首上南平王 三"}
