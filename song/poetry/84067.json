{"author":"葛天民","id":84067,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["六月西湖带雨山，小舟终日傍鸥闲。","风烟如许关情甚，宾主相推下语难。","几点送君归大雅，一凉今夜满长安。","江湖远思知多少，归去风前各倚栏。"],"title":"六月一日同姜白石泛湖"}
