{"author":"李贺","id":13903,"strains":["仄仄○仄平，平平○仄仄。","仄○平仄仄，平仄仄仄仄。","平平仄平○仄仄，平平平仄平平仄。","平平仄仄仄仄平，仄仄平平仄○仄。","平仄平平仄仄平，平平平仄○仄平。","平平○仄平○仄，仄仄○平仄仄平。","平平仄仄平○平，○平仄仄平平平。","平平仄仄平仄仄，平平仄○平○○。"],"paragraphs":["别柳当马头，官槐如兔目。","欲将千里别，持我易斗粟。","南云北云空脉断，灵台经络悬春线。","青轩树转月满床，下国饥儿梦中见。","维尔之昆二十余，年来持镜颇有须。","辞家三载今如此，索米王门一事无。","荒沟古水光如刀，庭南拱柳生蛴螬。","江干幼客真可念，郊原晚吹悲号号。"],"title":"勉爱行二首送小季之庐山 二"}
