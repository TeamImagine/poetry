{"author":"刘攽","id":183969,"strains":["平仄仄平仄，平平平仄○。","平平仄平仄，仄仄仄平平。","仄仄平平仄，平平仄仄平。","仄平平仄仄，○仄仄平平。","平仄○平○，平平仄仄平。","仄○平仄仄，仄仄仄平平。","仄仄平平仄，平平仄仄○。","○○平仄仄，仄仄仄平平。","仄仄平○仄，仄平仄仄平。","仄平仄仄仄，○仄仄平平。"],"paragraphs":["明府敏为政，经纶功已深。","无欺礼神意，不扰爱民心。","直道容多梗，良时避孔壬。","未成宣室召，空赐颍川金。","兹日量天听，方春报雨霖。","望蜺舒黯黯，笑电趣涔涔。","耒耜欢南亩，歌谣变越吟。","和应光𦶟户，润足俟薰琴。","久客羞王粲，忘饥学汉阴。","鹿门那忍去，留钓此江浔。"],"title":"代魏秀才和"}
