{"author":"萧立之","id":132229,"strains":["平平仄仄平平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["龙渊打底为谁来，半瓦残砖愧不才。","天上分星涵水镜，人间有石等舆台。","忽惊万里诗翁眼，如发千年地媪胎。","鬼夺客偷关梦寐，吟边时与理烟煤。"],"title":"陈蒲塘送端砚用韵为谢  其一"}
