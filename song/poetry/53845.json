{"author":"项安世","id":53845,"strains":["仄平仄仄仄平平，仄仄平仄仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["黑头期汝作东亭，短发愁予对杜陵。","髠者此时今守积，颖乎平日尔诚能。","屡题秀句文如凤，几注仙经细似蝇。","可是诗人偏爱惜，诗人双鬓渐成僧。"],"title":"次韵王醇甫藏秃笔三首  其二"}
