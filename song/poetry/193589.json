{"author":"苏轼","id":193589,"strains":["平平仄仄平，仄平仄○仄。","平平平○仄，平仄仄仄仄。","仄平平仄平，仄仄平○仄。","平平仄平仄，平仄平平仄。","仄平仄仄平，仄仄仄仄○。","平平仄仄仄，仄仄仄平仄。","仄仄仄仄仄，仄仄仄仄○。","仄平仄仄平，仄○仄仄○。","仄平仄仄仄，仄仄平平仄。","平仄仄平平，仄平平仄仄。","平○仄○仄，仄仄仄仄仄。","平○仄平仄，仄仄仄○仄。","仄仄仄仄平，仄○平○仄。","平○仄仄仄，仄仄仄平仄。"],"paragraphs":["吾虽不善书，晓书莫如我。","苟能通其意，常谓不学可。","貌妍容有𪾸，璧美何妨椭。","端庄杂流丽，刚健含婀娜。","好之每自讥，不独子亦颇。","书成辄弃去，谬被傍人裹。","体势本阔落，结束入细么。","子诗亦见推，语重未敢荷。","尔来又学射，力薄愁官笴。","多好竟无成，不精安用伙。","何当尽屏去，万事付懒惰。","吾闻古书法，守骏莫如跛。","世俗笔苦骄，众中强嵬騀。","锺张忽已远，此语与时左。"],"title":"次韵子由论书"}
