{"author":"刘弇","id":209419,"strains":["仄平平平仄，平○平仄仄。","仄○平平平，仄仄平○仄。","仄平平平○，平○平仄仄。","仄平仄平仄，仄仄平仄仄。","仄平平平平，○仄平平仄。","平平仄平仄，仄仄平平仄。","平平平仄仄，平仄仄仄仄。","平平仄仄平，仄仄仄平仄。","平平仄○仄，平仄仄平仄。","仄平仄○平，仄仄平仄仄。","仄仄仄仄○，平○仄平仄。","平平仄仄○，仄仄仄仄仄。","仄仄平平仄，仄仄仄平仄。","平平平仄平，仄仄平平仄。","○○仄仄仄，仄仄○仄仄。"],"paragraphs":["上人丛林秀，襟期支许越。","往从湖山游，发轫无留辙。","转身浮云空，归兴飞鸟豁。","故乡得青海，下瞰鲸灿窟。","结庐才蜗牛，胜践喧卑脱。","丛残翦荆棘，泪敝栖楣埒。","兰苕纷被迳，关锁昼不掣。","由来大慷生，卓锡果清绝。","菅茅席三径，虚榻扫凉月。","不持一钱居，未省香火歇。","鹤骨老亦轻，田衣故仍洁。","高舂一饭过，野荈供嚼啮。","笑作疮剜肉，荐语畏饶舌。","阳冈𫉄蔗稠，乳窦春泉冽。","行当揽俗驾，滞念论一吷。"],"title":"题远上人休老庵"}
