{"author":"孙应时","id":82418,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["底事书生用一官，彊随时样着衣冠。","千年蠹简人情冷，百折羊肠世路难。","未必功名欺老大，且凭书信报平安。","秋风我亦淮东去，留取江山对眼看。"],"title":"送袁和叔赴淮阴尉"}
