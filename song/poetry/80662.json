{"author":"黄干","id":80662,"strains":["仄平仄仄平平平，平仄仄仄平○○。","平平平平仄平仄，仄仄○仄○仄平。","仄平仄仄平仄仄，平仄仄仄平平平。","仄平平平仄仄仄，平平○仄平平平。","平平仄仄平平平，平仄仄仄平平平。","○○仄仄仄平仄，仄平仄仄平平平。"],"paragraphs":["丈夫不遇归西州，天遣旱魃为王留。","谁知冥鸿向蓬荜，一使深鹢胶浅流。","载书万卷堪自乐，端坐十日吾何忧。","使君高怀不可挽，飞廉驱雨扶君舟。","君今捩柂清江头，江汉滚滚来为浮。","张帆挂席日千里，巨鱼岂恋寻常沟。"],"title":"送宋知府归阆州"}
