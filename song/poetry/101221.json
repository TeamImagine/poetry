{"author":"韩琦","id":101221,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["仍岁农畴失夏秋，方春尤窘奈饥流。","人无粒食何堪命，天作阴寒亦似愁。","煮叶不遑为木酪，翳桑惟日徯囊糇。","几时膏泽充民望，待看来年十倍收。"],"title":"闵农"}
