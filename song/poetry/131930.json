{"author":"萧立之","id":131930,"strains":["仄平仄平○仄仄，平平仄平仄仄○。","仄平平平仄平仄，平平平平仄平仄。","平平平仄○○平，平仄○仄平○平。","平平平平仄平仄，仄仄仄仄平平平。","仄平平平仄平仄，平仄仄平平仄仄。","仄平平仄仄平平，平平仄仄平平仄。"],"paragraphs":["夜凉北风三尺雪，悬崖冻崩树冻折。","此时梅花独清绝，箕山高风首阳节。","何人花下骑蹇馿，风雪堕面冰吟须。","唐巾飘萧纻袍窄，识者指以为梅臞。","屋山棱棱出林罅，双鹤忍寒追不下。","欲寻门巷访梅仙，人言此是苔矶画。"],"title":"邓梅臞雪篱图"}
