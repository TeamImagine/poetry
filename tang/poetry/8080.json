{"author":"王建","id":8080,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["精思堂上画三身，回作仙宫度美人。","赐额御书金字贵，行香天乐羽衣新。","空廊鸟啄花砖缝，小殿虫缘玉像尘。","头白女冠犹说得，蔷薇不似已前春。"],"title":"题应圣观"}
