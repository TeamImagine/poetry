{"author":"郭祥正","id":192263,"strains":["仄平仄平平，仄仄仄平仄。","仄平平仄仄，平仄平仄仄。","仄○平平平，仄平仄平仄。","仄平仄○仄，○仄仄平仄。","平平仄平平，仄仄平平仄。","平平仄平○，平平仄○仄。"],"paragraphs":["读君小山诗，语势欲飞舞。","乃知甘与贾，年少心则古。","又如东方生，用之必为虎。","予方坐空谷，屏息避烦暑。","开缄揖清风，不觉生毛羽。","携之出人间，瑶池赠王母。"],"title":"酬彭法曹留题小山用次来韵"}
