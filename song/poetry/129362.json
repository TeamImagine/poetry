{"author":"李曾伯","id":129362,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["不管天涯与海濒，万红千紫一番新。","楼头钟鼓三更雨，墙外鶑花二月春。","风软雁奴归羽急，日迟鸠妇唤声频。","青门载酒浑闲事，愁杀英雄老塞尘。"],"title":"益昌官舍简昞仲"}
