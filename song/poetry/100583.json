{"author":"郑清之","id":100583,"strains":["平平仄仄仄平仄，○仄平仄仄○仄。","仄平平仄平仄平，平平仄仄平平仄。","平平仄仄平仄平，仄仄仄仄○平平。","仄平平○仄仄仄，平平仄仄○平平。","平平仄仄仄仄仄，仄仄仄仄平仄平。","仄仄平平平仄仄，仄平仄仄平平仄。","仄平仄仄仄○平，仄仄仄仄平仄仄。"],"paragraphs":["房精夜陨渥洼水，中有天马变如鬼。","𥬞云流赭登玉台，清风谡谡生双耳。","无端遣入天子闲，足底百趼如关山。","隔河唐将浴牝马，哀鸣顿足将奔还。","风毛雨鬣不自整，肯顾苑北云锦斑。","但有风棱余瘦骨，窃衔不管霜蹄蹶。","大星昨夜落旄头，好载阏氏媒突厥。"],"title":"画马图"}
