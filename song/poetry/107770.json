{"author":"王迈","id":107770,"strains":["仄仄平平仄仄平，平平平仄仄平平。","仄平平仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一自黄台咏摘瓜，伤心吾道竟非耶。","病来陶侃少献替，老去谢安微误差。","万里长江饶一曲，连城白璧略纤瑕。","太玄草就无人识，付与知音弟子芭。"],"title":"挽赵南塘尚书汝谈二首  其二"}
