{"author":"陆游","id":42354,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平仄。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["平生绝爱山居乐，老去初心亦渐偿。","直道本知天可恃，旷怀真与世相忘。","径穿修竹衣巾爽，盘设灵苗匕箸香。","但恨相逢无鲁叟，浩歌小试接舆狂。"],"title":"山居"}
