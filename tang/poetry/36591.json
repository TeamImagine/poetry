{"author":"伍乔","id":36591,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄仄平仄，平仄仄平仄仄平。"],"paragraphs":["闲步秋光思杳然，荷藜因共过林烟。","期收野药寻幽路，欲采溪菱上小船。","云吐晚阴藏霁岫，柳含余霭咽残蝉。","倒尊尽日忘归处，山磬数声敲暝天。"],"title":"晚秋同何秀才溪上"}
