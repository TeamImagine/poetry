{"author":"刘克庄","id":111977,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["出处平生大致同，中间得失等鸡虫。","髧髦昔似晋诸谢，华发今成楚两龚。","握有兰香为子祟，家无铜臭坐余穷。","善和旧宅残书卷，只合连床听晓钟。"],"title":"余除铸钱使者居厚除尚书郎俄皆销印即事二首呈居厚  其一"}
