{"author":"袁说友","id":70452,"strains":["平平仄仄仄仄平，平仄平平平仄仄。","○平仄仄平平仄，仄仄平平仄平仄。","平平平平平仄平，平平仄仄○平平。","仄平仄仄平仄仄，仄仄平仄平○平。","仄平平仄平平仄，仄仄平平○平仄。","仄○平仄仄平平，平平平仄平平仄。"],"paragraphs":["山程十日不见江，前日初逢黎渡水。","牵车又到渠江畔，漾漾翻波意尤美。","今朝嘉陵江水宽，危峰大石更巑岏。","棹儿艇子呼晚渡，亦刜钲鼓推标竿。","渡头枫绿蔷薇密，我宿山南雍城侧。","细思青史什邡侯，君恩何似嗟来食。"],"title":"渡嘉陵江宿什邡驿"}
