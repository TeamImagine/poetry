{"author":"刘跂","id":211432,"strains":["仄仄平平仄仄平，平平平仄仄平平。","平平平仄仄平仄，平仄平平平仄平。","平仄仄平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["历历孤寒不可群，应缘聊寄梦中身。","无弦琴里本来曲，枯木岩前元自春。","诗句已多犹恐少，禅机虽旧不妨新。","乡山更好莫归去，且伴蒲团夜坐人。"],"title":"题僧道诚应缘庵用李端叔韵"}
