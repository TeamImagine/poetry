{"author":"宋庠","id":2821,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["小园乘暖敞孤斋，畦埒经春尽绿苔。","新笋偶随枯筿出，野花闲抱故藤开。","双桐夹路元标井，酸枣依墙本乏台。","北户清风时一至，此身疑到上皇来。"],"title":"晚春小园观物"}
