{"author":"李白","id":55963,"strains":["○仄仄平仄，平平平仄平。","平○仄平仄，仄仄平平平。","仄仄仄○仄，平平仄仄○。","平平仄平○，平仄仄平平。","仄仄仄平仄，平平仄仄○。","○○平仄仄，仄仄仄平平。"],"paragraphs":["浪动灌婴井，寻阳江上风。","开帆入天镜，直向彭湖东。","落景转疏雨，晴云散远空。","名山发佳兴，清赏亦何穷。","石镜挂遥月，香炉灭彩虹。","相思俱对此，举目与君同。"],"title":"下寻阳城泛彭蠡寄黄判官"}
