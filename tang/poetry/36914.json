{"author":"李中","id":36914,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["竟日如丝不暂停，莎堦闲听滴秋声。","斜飘虚阁琴书润，冷逼幽窗梦寐清。","开户只添搜句味，看山还阻上楼情。","遥知公退琴堂静，坐对萧骚饮兴生。"],"title":"对雨寄朐山林番明府"}
