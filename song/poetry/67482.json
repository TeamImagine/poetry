{"author":"楼钥","id":67482,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["倦游归骑自吴门，寻上封章叩帝阍。","俞旨肆颁旌素节，华文进直示优恩。","渊明妙句群贤和，疏傅佳名万古存。","加我数年祈谢事，此心难与俗人论。"],"title":"同年郑贵温寺丞直华文阁致仕次韵为贺  其二"}
