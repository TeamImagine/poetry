{"author":"方回","id":147629,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄平平平。","仄平仄仄平平仄，仄仄仄平仄仄平。","仄仄平平仄平仄，仄平平仄仄平平。"],"paragraphs":["妙年璧水播英辞，半世闻声鬓未丝。","赐姓远从梁武日，家风复见喻凫诗。","九霄空阔飞腾势，万卷纵横讲授师。","重到庐山亦何喜，喜君知我我君知。"],"title":"次韵谢喻岩叟"}
