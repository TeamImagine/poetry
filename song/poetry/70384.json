{"author":"袁说友","id":70384,"strains":["仄仄仄平○，平平仄平仄。","平平仄平仄，平仄仄平仄。","仄仄仄仄仄，仄仄仄平仄。","○平仄仄平，平仄仄○仄。","平仄平平平，平仄平仄仄。","平平仄平仄，仄仄○平仄。","○仄仄仄平，○仄仄仄○。","平平仄平仄，仄平平仄仄。","仄平仄仄○，仄仄仄仄仄。","仄仄仄平仄，平平仄平仄。","仄平平仄仄，仄仄平仄仄。","仄仄仄仄仄，仄仄平平仄。","平仄仄平平，平平平仄仄。"],"paragraphs":["蜀旱昔流行，皇恩念凋瘵。","饥寒乏冬酒，烹剥仰春菜。","二麦傥复失，一饱竟安在。","当春苦旱干，甘泽未沾沛。","奔走山川灵，翻覆云雨改。","连宵建瓴水，万亩轻花穗。","如渴饮得泉，如病药得瘥。","高原沃清润，热蒸蒙濯洒。","只今麦陇收，可以日月待。","喜气挂珠玉，词源拥涛濑。","自怜忧国愿，窘似生体疥。","得此霡霂益，遂入清凉界。","容我早归田，怀章东望拜。"],"title":"连宵得雨应祷"}
