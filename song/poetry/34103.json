{"author":"陆游","id":34103,"strains":["仄仄仄仄平，仄仄仄仄仄。","平○仄平仄，仄○仄仄仄。","平平○平仄，平仄○仄仄。","仄平仄平仄，仄仄仄仄仄。","仄仄○平平，仄仄平仄○。","仄平平仄仄，仄仄仄平仄。"],"paragraphs":["小疾载卧舆，独饮亦薄醉。","朝离战平馆，午过白塔市。","清寒正宜懒，揺兀更益睡。","所嗟下程早，不得究此味。","忽忆从军时，雪夜驰铁骑。","壮心谁复识，抚事有余愧。"],"title":"白塔道中乘卧舆行"}
