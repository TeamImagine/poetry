{"author":"温庭筠","id":26237,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["几年辛苦与君同，得丧悲欢尽是空。","犹喜故人先折桂，自怜羁客尚飘蓬。","三春月照千山道，十日花开一夜风。","知有杏园无路入，马前惆怅满枝红。"],"title":"春日将欲东归寄新及第苗绅先辈"}
