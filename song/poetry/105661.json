{"author":"岳珂","id":105661,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["雪窗病恼独支颐，不解随人举酒卮。","惊辨有时欺白羽，解围无妇蔽青丝。","骊珠满袖勾吟兴，鹿氅看山恋药糜。","莫讶牛腰联未足，江州司马例能诗。"],"title":"病中酬赵季茂"}
