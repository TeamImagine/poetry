{"author":"杨冠卿","id":67902,"strains":["仄平仄平平，仄仄仄平仄。","平平仄仄平，仄仄平平仄。","○平仄仄仄平平，平平仄仄平平平。","平平平仄平平仄，仄平平○仄平平。","○平仄仄○○仄，平平仄仄○平仄。","平平平仄○平平，○仄仄平平仄仄。"],"paragraphs":["饮飞挟宸舟，彩鹢粲云母。","波涵太液秋，影动灵鼍吼。","观云棹水撷菱蕖，冯夷击鼓群龙趍。","飘飘仙袂随风举，帝怜飞燕结缨裾。","当时得意更深眷，承恩日在昭阳殿。","兹游奇绝冠平生，三十六宫俱健羡。"],"title":"三辅黄图载赵飞燕太液池结裾游宋公鸡跖载飞燕太液池归风送远曲俱谓飞燕欲御风仙去杂用古语戏题于后  其一"}
