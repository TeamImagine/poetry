{"author":"李之仪","id":205656,"strains":["仄平仄○仄，仄仄平仄○。","仄仄仄仄仄，仄仄平○平。","仄平仄平仄，仄仄仄仄○。","仄平仄仄平，平平仄平○。","平仄○○平，平仄○平○。","平仄仄仄仄，仄平平仄平。","平仄平仄仄，平平平平平。","仄仄仄○平，仄仄○仄平。","平○平仄仄，仄仄○仄平。","仄平仄仄仄，仄仄平○平。","仄仄平○平，○仄平仄平。","仄仄仄○平，平仄○仄平。","平平仄平仄，仄仄○平平。","仄仄仄仄仄，仄仄平仄平。","仄仄仄仄仄，仄仄平平平。","仄仄平仄平，仄仄平仄平。","平平仄平仄，平仄仄○○。","○○仄平仄，仄仄平○○。"],"paragraphs":["十年不相见，一见情愈亲。","执手语半塞，但觉频沾巾。","别来事多矣，未易咫尺论。","感君冒雨归，知君意弥敦。","邀我过其庐，灯火如春深。","金碧炫境界，恍然惊一新。","为我时置浴，仍为加柈飧。","止我腹中饥，振我衣上尘。","何劳强剪纸，已复收断魂。","漆炉接膝坐，软语尤殷勤。","闵我忧患余，漂泊才此身。","劝我葬且居，生死相与邻。","清晨陟高座，四众如云屯。","展转叙契阔，博辨河海翻。","句句不妄发，信矣灵岩孙。","岁暮能几何，缱绻谁我温。","非君美无度，泾渭那更分。","相期在来日，击节徒谆谆。"],"title":"常州感慈邦老相遇甚款聊复申叙"}
