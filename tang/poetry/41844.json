{"author":"齐己","id":41844,"strains":["平平平仄平平平，平仄仄仄仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["绳床欹坐任崩颓，双眼醒醒闭复开。","日月更无闲里过，风骚时有静中来。","天真自得生难舍，世幻谁惊死不回。","何处堪投此踪迹，水边晴去上高台。"],"title":"静坐"}
