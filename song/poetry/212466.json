{"author":"李复","id":212466,"strains":["平平仄仄仄，平仄○平仄。","仄平仄平平，仄仄○平仄。","仄平仄平仄，仄仄平仄○。","仄平仄仄仄，平○仄平仄。","○仄平平仄，平平仄平仄。","平仄仄仄平，仄仄平平仄。","仄仄平仄仄，平平平仄仄。","仄仄仄平○，平平仄平仄。","○平仄平仄，仄仄平仄仄。","仄仄○仄○，○平平仄仄。"],"paragraphs":["悠悠薄洛水，东出弹筝峡。","昔人感秋声，舞跃中音节。","我来跨官马，屡渡随曲折。","水寒石齿涩，鸣调苦悲咽。","应有征人泪，泠然洒清血。","含恨变旧音，冷照关山月。","衮衮东入海，余情流未歇。","掩耳不能听，挥鞭急超越。","穿云望前垒，晚路山雨滑。","去远犹自闻，回肠危欲绝。"],"title":"过弹筝峡"}
