{"author":"陆游","id":41521,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["雪鬓萧萧九十翁，短檠犹喜策新功。","斲轮自得不传处，治水本行无事中。","山市儿童随小蹇，江村烟雨宿孤篷。","更知衰疾从今减，万里尘清蜀药通。"],"title":"志喜"}
