{"author":"李弥逊","id":253244,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄仄平仄，平仄平平平仄平。","平仄平平平仄仄，平平仄仄仄平平。"],"paragraphs":["相君题品到林泉，大榜新书亦烂然。","云护山根藏小鲁，风携人语动诸天。","放怀对客忘青白，随意传觞任圣贤。","谁谓瓯闽甘远俗，他时物物待陶甄。"],"title":"次韵康平仲侍郎从丞相张公登倚云亭  其二"}
