{"author":"李白","id":55810,"strains":["仄平仄平○平仄，仄平平仄○仄仄。","仄平平仄仄○平，仄平仄仄○平仄。","仄仄仄仄平仄平，仄平平仄仄平平。","平平仄仄平仄平，平平仄仄仄仄平。","平平仄仄仄平平，平平仄仄仄平○。","平平仄仄平仄仄，仄平平仄平平平。","仄平仄仄仄平仄，仄○仄仄仄○仄。","仄仄○○平仄平，平平仄仄平平仄。","仄平仄仄○平仄，仄平仄仄○平仄。","平平仄仄平仄平，平平○仄平○仄。","○仄仄，○仄平，仄平仄仄○仄平。","○平仄仄仄仄仄，仄平仄仄仄平仄。","仄平仄仄仄平平，平仄仄平平仄平平仄仄。"],"paragraphs":["少年上人号怀素，草书天下称独步。","墨池飞出北溟鱼，笔锋杀尽中山兔。","八月九月天气凉，酒徒词客满高堂。","笺麻素绢排数厢，宣州石砚墨色光。","吾师醉后倚绳床，须臾扫尽数千张。","飘风骤雨惊飒飒，落花飞雪何茫茫。","起来向壁不停手，一行数字大如斗。","恍恍如闻神鬼惊，时时只见龙蛇走。","左盘右蹙如惊电，状同楚汉相攻战。","湖南七郡凡几家，家家屏障书题遍。","王逸少，张伯英，古来几许浪得名。","张颠老死不足数，我师此义不师古。","古来万事贵天生，何必要公孙大娘浑脱舞。"],"title":"草书歌行"}
