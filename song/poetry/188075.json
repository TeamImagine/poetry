{"author":"王令","id":188075,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["忽忽劳生岁月催，时偷髙迹出浮埃。","风沾草树红朝动，春入川源绿夜回。","欲出壮怀临八极，可无樽酒到髙台。","江山不与人相语，似待忘言野客来。"],"title":"登甘露寺阁"}
