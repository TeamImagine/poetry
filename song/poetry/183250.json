{"author":"刘攽","id":183250,"strains":["仄平平仄仄平仄，仄仄平平仄平仄。","平平○仄仄仄仄，仄平仄仄平○仄。","○平平平平仄仄，平平平仄平仄仄。","平平仄仄仄仄平，仄仄平平仄平仄。","平平仄仄平仄平，平仄仄仄平○○。","仄仄仄仄○平平，平仄仄平平仄平。"],"paragraphs":["柿红梨紫漫山熟，冷雨萧萧落乔木。","东田收谷亩数斛，筑场敛积高如屋。","柴车斑斑黄犊健，丁男肩磵儿指秃。","烹猪漉酒乐社神，急鼓悲笳断仍续。","田家此乐何所忧，闾里至老还相收。","道傍滞穗如山邱，何处老翁宁有求。"],"title":"柿红"}
