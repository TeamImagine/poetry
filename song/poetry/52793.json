{"author":"李洪","id":52793,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["上人辍讲卧禅庵，万论千经思尽覃。","未与释迦分半座，只应弥勒且同龛。","兔瓯泼乳清尘虑，麈柄挥犀发妙谈。","我亦乘闲聊问道，安能遗世学瞿昙。"],"title":"赠妙源"}
