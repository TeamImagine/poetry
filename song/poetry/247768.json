{"author":"朱弁","id":247768,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["长城五字屹逶迤，可笑偏师敢出奇。","句补推敲未安处，韵更瘀絮益难时。","痴迷竟作禽填海，辛苦真成蚁度丝。","却羡弥明攻具速，刘侯漫说也能诗。"],"title":"次韵刘太师苦吟之什"}
