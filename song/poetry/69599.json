{"author":"王炎","id":69599,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["管城脱帽即诗成，尚挟琴书困笔耕。","自可追风千里去，何妨警露九皋鸣。","心于外物无荣辱，身与虚名孰重轻。","醉里工为青白眼，定应阮籍是前生。"],"title":"和至卿述怀二首  其一"}
