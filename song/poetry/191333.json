{"author":"冯山","id":191333,"strains":["平平仄平仄，平仄平平仄。","平○仄平仄，平仄仄仄仄。","仄○仄平仄，平仄仄仄仄。","平平仄仄平，仄仄仄平仄。","仄平○仄仄，仄仄平仄仄。","○平○仄仄，平○仄仄仄。","平仄平仄平，平平仄平仄。"],"paragraphs":["幽轩处清奥，前有双桐起。","婆娑势初合，修耸意未已。","叶分竹岩路，根渍石沼水。","秋声动素琴，晓影覆斋几。","主人相对乐，性静穷物理。","纯音藏未兆，孤干直不倚。","安得千仞禽，来哉共栖止。"],"title":"利州漕宇八景 桐轩"}
