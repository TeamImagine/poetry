{"author":"蒋之奇","id":187459,"strains":["平平仄平仄平○，仄平仄仄，仄仄平○。","平平仄平平仄平。","平平仄平仄平平，平仄仄仄平平平。","平○平仄平平仄平仄，仄平仄平○仄仄。","仄平仄仄仄平平，平仄平平仄○仄。","仄仄平平仄平仄，平平仄○平平仄。","平仄仄平○仄仄，仄仄平平仄○仄。","○平仄仄仄平平，仄仄仄○平平仄。","平平平仄○仄仄，仄平平平平仄仄。","仄平仄仄仄平平，平仄平平仄平仄。","仄平仄仄平平平，仄仄平平平仄仄。","仄平平仄仄？仄，平仄平平仄平仄。","仄平仄仄平仄平，仄平仄仄仄平平。","平平仄仄平○仄，平平仄仄平平平。","平平仄仄平平平，平平仄仄平平平。","平平仄仄平平平，平平平平仄平平。","平仄仄仄○仄平，平平仄仄平平平。","仄平平仄平仄仄，仄平平仄平○平。","平平平仄仄仄平，仄平仄仄○平平。","仄平平○平平平，仄平平仄仄仄平。","仄平平仄平仄仄，仄仄平平仄平○。"],"paragraphs":["滔滔武溪一何深，鸟飞不渡，兽不能临。","嗟哉武溪何毒淫。","飞湍瀑流泻云岑，砰激百两雷车音。","吾闻神汉之初始开𣃁，史君姓周其各煜。","至今庙在乐昌西，苔藓残碑仅填读。","武水之源自何出，郴州武县鸬鹚石。","南入桂阳三百里，峻濑洪涛互淙射。","其谁写此入新声，一曲马援门人笛。","南方耆旧传此水，乐昌之泷兹乃是。","退之昔日泛潮阳，曾到泷头问泷吏。","我今以选来番禺，事与昌黎殊不类。","未尝神色辄戃慌，何至形容遽憔悴。","但怜岁晚毛鬓侵，故园一别至于今。","溪光罨画清且浅，朱藤覆水成春阴。","何为在此婴朝簪，翩然走马驰骎骎。","南逾瘴岭穷崎崟，梅花初开雪成林。","韶石仿佛闻舜琴，曹源一滴清人心。","远民安堵年谷稔，百蛮航海来献琛。","嗟余才薄力不任，报君夙夜输诚忱。","布宣条教勤官箴，有佳山水亦出寻。","乐平吾乐何有极，不信弦歌武溪深。"],"title":"续武溪深"}
