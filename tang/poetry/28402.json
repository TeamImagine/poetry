{"author":"陆龟蒙","id":28402,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["海鹤飘飘韵莫侪，在公犹与俗情乖。","初呈酒务求专判，合祷山祠请自差。","永夜谭玄侵罔象，一生交态忘形骸。","怜君醉墨风流甚，几度题诗小谢斋。"],"title":"奉和袭美醉中偶作见寄次韵"}
