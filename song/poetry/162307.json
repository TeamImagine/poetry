{"author":"丘葵","id":162307,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["片片桃花逐水流，三分春色二分休。","禁烟时节家家雨，种麦田园处处秋。","山际夕阳犹觳觫，林梢晓露忽軥辀。","客中物候催人老，那更分成两地愁。"],"title":"麦秋和所盘休字韵"}
