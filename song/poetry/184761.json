{"author":"范纯仁","id":184761,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["得请西台鬓已班，便乘骢马出齐山。","举头桑梓休怀土，信脚伊嵩胜抱关。","憔悴精神宜早退，太平官职自多闲。","三公天下称人杰，名迹何堪比数间。"],"title":"和黄康侯推官二首  其一"}
