{"author":"李廌","id":218784,"strains":["仄○平平仄平仄，仄○平平仄平仄。","仄仄仄平○平平，仄平平平仄平仄。","平仄平平平仄平，仄仄仄平平仄平。","仄平仄仄仄平仄，平平仄平仄仄平。","平平平仄仄平仄，○平仄仄仄仄仄。","平平平仄仄仄平，平仄平○平仄仄。","○○○仄仄平平，仄平平仄仄平平。","仄平平平仄平仄，仄平平○○仄平。","仄仄平平仄平仄，仄平仄仄平平仄。","仄仄○平平平仄平仄，○平仄平仄仄仄。"],"paragraphs":["我思佳人在何许，太行之阳济川上。","结茆赋诗临清流，我情摇摇日西向。","盘谷秋来阴复晴，谷口与谁来耦耕。","卖刀买犊便能尔，功名付之勃与平。","嗟余追逐老闾里，吟诗作赋不直水。","韦编铅椠幸忘忧，甘与牛衣同卧起。","相从当及壮年时，莫年多感定多悲。","此身安归送归客，岂堪登临行路岐。","万事纷纷战蛮触，不须白眼憎时俗。","但愿如公无荣亦无辱，临流赋诗老亦足。"],"title":"次韵答张訚张阁见寄"}
