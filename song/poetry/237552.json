{"author":"刘一止","id":237552,"strains":["平○仄仄平平平，仄平？仄平仄○。","平平仄仄平仄仄，平平仄平仄仄○。","平仄仄平平仄仄，○仄○平平仄仄。","仄平仄仄仄平平，仄仄仄平平仄仄。","平平仄○平平平，仄平平○平仄平。","○平○仄仄仄仄，仄仄仄仄平平平。","平平仄仄平仄仄，仄仄平平仄仄仄。","仄平仄仄仄仄平，仄仄平平平仄仄。"],"paragraphs":["寒空夜作山林声，打窗窸窣饥鼠行。","褰帷忽怪窗淡白，开门雪飞纵复横。","天上瑞花开又落，庭下疏梅初破萼。","忍寒耐苦发孤妍，似与老人甘落莫。","遥怜国难何时清，嗣皇求衣天未明。","长蛇封豕欲荐食，执笔固陋惭书生。","皇天悔祸今可卜，乞与江湖比岁熟。","莫言此雪不乐饥，便是天公真雨粟。"],"title":"夜起观雪一首"}
