{"author":"曹松","id":35458,"strains":["平仄平平平仄仄，平平仄仄仄平平。","平平仄仄平平仄，仄仄平平仄仄平。","仄平仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["常寂常居常寂里，年年月月是空空。","堦前未放岩根断，屋下长教海眼通。","本为入来寻佛窟，不期行处踏龙宫。","他时忆著堪图画，一朵云山二水中。"],"title":"题昭州山寺常寂上人水阁"}
