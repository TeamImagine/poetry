{"author":"杨巨源","id":9751,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄仄平。"],"paragraphs":["临轩启扇似云收，率土朝天剧水流。","瑞色含春当正殿，香烟捧日在高楼。","三朝气蚤迎恩泽，万岁声长绕冕旒。","请问汉家功第一，麒麟阁上识酂侯。"],"title":"元日含元殿下立仗丹凤楼门下宣赦相公称贺二首 二"}
