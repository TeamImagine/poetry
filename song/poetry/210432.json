{"author":"杨亿","id":210432,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["修书何幸佐铅黄，日接群英道自光。","署近承明叨谒帝，赋成平乐谬为郎。","孟坚已分酬宾戏，严助还思佩郡章。","共忆东林社中客，满池莲叶吐清香。"],"title":"次韵和守邦道人寄编修诸学士之什"}
