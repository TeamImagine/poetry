{"author":"方一夔","id":152289,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["五季横流欲障天，先生雅志寄林泉。","啸吟独抱济时略，高尚甘为遁世贤。","奕叶簪缨他有耀，微时耒耜我相传。","何年得见归来鹤，暂假风翰逐老仙。"],"title":"静乐先生祠堂"}
