{"author":"韩元吉","id":29542,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["边地山川自汉家，蜂旗图画拂云斜。","江干战骑膺如虎，塞上神兵斧似鸦。","羽檄故应烦号令，星车底用赋皇华。","军声指日腾三捷，阵势他年本六花。"],"title":"次韵宋传道夜雨闻捷  其二"}
