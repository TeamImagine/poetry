{"author":"孟郊","id":11936,"strains":["仄平平平仄，仄仄平○仄。","仄仄平仄平，平○仄平○。","仄平仄平仄，仄仄仄平仄。","平仄仄平平，仄平仄平仄。","平平仄平○，平仄○平仄。","仄仄仄平平，平平仄○仄。","仄仄仄平平，平平仄平仄。"],"paragraphs":["圣朝搜岩谷，此地多遗玩。","怠惰成远游，顽疏恣灵观。","劲飙刷幽视，怒水慑余愞。","曾是结芳诚，远兹勉流倦。","冰条耸危虑，霜翠莹遐眄。","物诱信多端，荒寻谅难遍。","去矣朔之隅，翛然楚之甸。"],"title":"石淙 十"}
