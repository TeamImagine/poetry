{"author":"虞俦","id":62140,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平仄。","平平仄仄平平仄，仄仄平平仄仄平。"],"paragraphs":["四月池边见拒霜，园丁惊问此何祥。","花如云锦翻新样，叶似宫袍染御香。","病不能陪花酒伴，诗犹堪噪鼓旗傍。","诸君笔力回元化，努力先春压众芳。"],"title":"夏芙蓉  其一"}
