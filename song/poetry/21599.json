{"author":"黄公度","id":21599,"strains":["平平仄仄仄平平，平仄平平平仄平。","平仄平平仄仄仄，平平平仄仄平平。","平平平仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["逃空每喜足音闻，之子相逢真可人。","知友无非大父行，求君须向古人伦。","蛮烟倾盖情如故，蜀茧题诗墨尚新。","文采风流百不俗，更余笔力挽千钧。"],"title":"和谢单推宋卿惠诗"}
