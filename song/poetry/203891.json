{"author":"孔平仲","id":203891,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["柔桑满野麦成川，晴色连陂雨在田。","顾影寂寥谁与语，据鞍闲暇不妨眠。","尘劳可厌非今日，老大无堪异昔年。","此去聊为上都客，行当货马觅归船。"],"title":"天长道中"}
