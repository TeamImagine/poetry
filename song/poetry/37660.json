{"author":"陆游","id":37660,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["放逐还山八见春，枯颅槁项雪霜新。","大床不解除豪气，凡眼安能识贵人。","食有淖糜犹足饱，衣存短褐未全贫。","北窗坐卧君无笑，拈起乌藤捷有神。"],"title":"龟堂独坐遣闷二首  其二"}
