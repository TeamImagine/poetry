{"author":"许浑","id":22226,"strains":["平仄仄平平，平平○仄○。","○平平仄仄，平仄仄平平。","平仄平平仄，平○仄仄平。","仄平平仄仄，平仄仄平平。","平仄○平仄，平平仄仄平。","平平平仄仄，平仄仄平平。"],"paragraphs":["池色似潇湘，仙舟正日长。","燕飞惊蛱蝶，鱼跃动鸳鸯。","云聚歌初转，风回舞欲翔。","暖醅松叶嫩，寒粥杏花香。","罗绮留春色，笙竽送晚光。","何须明月夜，红烛在华堂。"],"title":"陪少师李相国崔宾客宴居守狄仆射池亭"}
