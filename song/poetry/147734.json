{"author":"方回","id":147734,"strains":["仄平仄仄平○仄，仄仄仄仄仄仄仄。","仄仄仄仄仄平平，○仄仄仄仄仄平。","平平仄平○仄仄，仄仄仄仄平○仄。","平仄仄平平仄平，平仄平仄仄仄平。","○仄平平仄仄仄，仄○平平仄仄仄。","平○平平仄仄仄，平仄仄仄○仄仄。","平平仄仄仄仄○，仄○平平仄平○。","仄平仄仄平平仄，仄仄平仄平平平。","仄仄仄仄仄仄○，平仄仄平仄平平。","仄仄平平仄仄仄，仄仄平平仄平仄。","平平平仄仄平平，仄平平仄平仄仄。","仄仄平平平，仄平仄仄仄。","仄平仄仄仄，平仄仄仄仄。","仄○仄平仄仄仄平平，○仄平平仄，仄○仄平仄。"],"paragraphs":["予生宝庆之三岁，五月十一日己未。","五十有八甲申年，其日己未亦复然。","天支地干标六秀，四柱得一文且寿。","阳火在天为太阳，阴火为月受日光。","将望之前四日夕，十分圆光已八七。","常闻人生不满百，何幸七十且八十。","文章学问七八分，亦胜愚夫老无闻。","古之五月而生者，后有胡广前田文。","予贱不敢望汉相，贫亦不能孟尝君。","借使时人不比数，自有诗名照千古。","垂弧之月至于今，适逢前五仍后五。","稚女簪榴花，小儿著艾虎。","宿酲困不解，依旧醉起舞。","不妨一年两度作生朝，更造菖蒲酒，饮过闰端午。"],"title":"生日戏歌"}
