{"author":"释梵琮","id":95431,"strains":["○○平仄平平仄，仄仄平平平○仄。","仄平○仄仄平平，仄仄仄平平仄仄。","平○仄仄仄平平，仄仄平平仄平仄。","仄○○，仄仄仄，仄仄仄仄仄平仄。","平平仄仄仄平○，平仄○平平仄仄。","平平平，仄仄○，仄仄平平○仄平。"],"paragraphs":["三间茅屋堪投老，草草生涯随分好。","月池当户镜光寒，竹迳遶檐通大道。","风吹叶叶自成堆，信手拈来一茎草。","贱如泥，贵似宝，要用便用不须讨。","辽天鼻孔被渠穿，来往行人俱绊倒。","阿呵呵，会也么，问取前村张四哥。"],"title":"率庵歌"}
