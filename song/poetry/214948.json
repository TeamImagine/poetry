{"author":"释道宁","id":214948,"strains":["仄○仄仄仄平平，○仄平平仄仄平。","仄仄仄平平仄仄，平平仄仄仄平○。","平仄仄，仄仄○。","平平仄仄，仄仄平平。","仄仄仄平，平平仄仄。","平仄仄平仄仄，平平仄仄仄○。","○平仄仄平平，平仄仄平仄仄。","平平仄仄，仄仄仄○。","○仄仄平平仄仄，平平○仄仄平平。","仄仄仄仄仄，仄仄○仄○。","仄平平仄仄，平仄仄○平。"],"paragraphs":["纵横问答有来由，缘木求鱼卒未休。","若妙旨寻知见会，还同拨火觅浮沤。","诸佛子，着眼看。","严霜晓露，彻骨清寒。","匝地普天，通同实际。","休问得皮得髓，徒夸见浅见深。","从来一道恩冤，何以自家退屈。","山僧对此，忍俊不禁。","闲引少林无孔笛，为君吹起小阳春。","满眼觑不见，满耳听不闻。","一堂风冷淡，千古意分明。"],"title":"偈六十九首  其四四"}
