{"author":"张祜","id":20612,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["南下天台厌绝冥，五湖波上泛如萍。","江鸥自戏为踪迹，野鹿闲惊是性灵。","任子偶垂沧海钓，戴逵虚认少微星。","金门后俊徒相唁，且为人间寄茯苓。"],"title":"酬答柳宗言秀才见赠"}
