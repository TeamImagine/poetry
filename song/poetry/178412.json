{"author":"司马光","id":178412,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["离群四十一春风，纵有相逢似梦中。","幸得相逢作邻舍，但嗟彼此是衰翁。","汉文前席人将去，庾信诛茅橐未充。","怅望金堤碧芜阔，杖藜携手几时同。"],"title":"酬宋叔达卜居洛城见寄"}
