{"author":"陆游","id":42217,"strains":["仄仄平平仄仄平，平平仄仄仄平平。","仄平平仄平仄仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["久向人间隠姓名，看花几到武昌城。","一壶春色常供醉，万里烟波懒问程。","斜日挂帆堤外影，便风击鼓驿前声。","丈夫入手皆勋业，廊庙江湖未易评。"],"title":"梦中作"}
