{"author":"刘敞","id":174793,"strains":["仄仄平仄仄，仄仄○仄平。","平平○平仄，仄仄平仄○。","仄○仄平平，仄○平○平。","平仄仄仄○，仄平仄仄仄。","仄平仄平平，○○平○平。","平平仄○平，仄仄平仄平。","仄仄平仄平，仄平仄平平。","仄仄平仄仄，平平平○平。","平平仄平仄，仄仄仄仄平。","平平平平平，仄仄○仄○。"],"paragraphs":["雨息风亦止，落月犹在天。","舟人相呼起，稍出芦苇间。","暗中各纷拏，四听声正讙。","开户视所从，大江自漫漫。","众星若连珠，累累浮深渊。","津涯杳难知，势与天地寛。","俯见舟楫微，万牛一毛然。","虎豹嗥岸傍，蛟龙浮其涎。","兢兢抱危惧，忽忽忘食眠。","人生诚多忧，况乃行路难。"],"title":"早行"}
