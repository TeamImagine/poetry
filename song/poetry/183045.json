{"author":"刘攽","id":183045,"strains":["平平仄平仄，仄平仄○平。","平仄仄○平，仄仄○仄平。","仄仄仄仄平，平平仄平平。","平平仄○平，平仄仄平平。","平平仄仄平，仄仄平平平。","仄○仄仄仄，平仄平仄平。","仄仄仄仄○，仄平平仄○。","平仄仄仄仄，仄平平仄平。","平平仄○平，仄仄平仄平。","○平仄○平，平平平仄平。"],"paragraphs":["原尝四公子，养徒各三千。","金玉弃如沙，快意当目前。","好士要尽心，安知悉英贤。","虽非霸王资，豪气故翩翩。","生为战国雄，死亦名千年。","晋重未反国，曹郑方接连。","靳惜粪土间，不能捐一钱。","宗社几不食，恶名高属天。","山枢刺昭公，死矣悲宛然。","如何万乘邦，徒为人所怜。"],"title":"咏史  其一"}
