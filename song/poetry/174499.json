{"author":"刘敞","id":174499,"strains":["仄平仄○○，仄仄仄仄○。","平仄平仄平，仄仄平仄平。","平平仄平仄，○仄平平平。","仄仄平平仄，仄仄仄仄平。","平平仄仄仄，平仄○仄平。","仄仄平仄平，仄平仄仄平。","平平平平仄，仄仄平仄平。","平平平平平，仄平仄仄○。","仄仄仄平平，仄平仄平○。","平仄○○平，平平仄平○。","仄平仄仄仄，仄仄平平平。","仄平仄仄仄，仄仄平平平。","平仄仄仄仄，仄平仄仄平。","○仄平仄平，仄平仄仄平。"],"paragraphs":["四时急相乘，五月大火中。","天地为炽炉，万物皆沸铜。","吁嗟望云汉，长啸怀清风。","覆载虽高厚，跼蹐似不容。","蚩蚩道旁子，奔走劳厥躬。","外以尘土伤，内为利害攻。","狂酲无由濯，势与群物终。","安知逍遥游，采真得所从。","宝宇豁高严，剧谈叩真空。","虚白从中来，清凉脱樊笼。","惜哉但独乐，不与斯人同。","作诗寄妙赏，藐若凌青穹。","依隐或玩世，诡时在不逢。","三复金玉音，旷然已发蒙。"],"title":"和邻几持国景德寺纳凉"}
