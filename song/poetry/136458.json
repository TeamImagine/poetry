{"author":"胡仲弓","id":136458,"strains":["仄仄平平平仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["贺客来迟休怪余，新篇准备暮春初。","群儿得志诚逾望，一第于君非有余。","喜脱平生场屋债，饱看太古圣贤书。","由来天爵无穷乐，人爵虽荣百不如。"],"title":"贺林自知兄登第"}
