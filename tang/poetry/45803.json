{"author":"徐安贞","id":45803,"strains":["仄平平仄仄，仄仄仄平平。","仄仄平○仄，平平平仄○。","仄平平仄仄，平仄仄○平。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。"],"paragraphs":["两臣初入梦，二月扈巡边。","涧北寒犹在，山南春半传。","颂声先奉御，辰象复回天。","云日明千里，旌旗照一川。","柳阴低辇路，草色变新田。","还望汾阳近，宸游自窅然。"],"title":"奉和圣制荅二相出雀鼠谷"}
