{"author":"司马光","id":176873,"strains":["平仄平平仄，平平仄平平。","平平○仄仄，仄仄仄平平。","仄仄仄○仄，平平仄仄平。","仄平○仄仄，平仄仄平平。","仄仄平○仄，平平平仄平。","仄○仄仄仄，平仄仄平○。","仄仄平平仄，平平仄仄平。","平平仄平仄，仄仄仄平○。"],"paragraphs":["葭菼迷河曲，高秋一番荣。","齐纨张野白，楚练照川明。","不夜月长皎，逾时雪未晴。","万仙霓帔合，千亩玉苗生。","漠漠波澜偃，茫茫沙碛平。","际空盐海竭，垂地塞云横。","日暖鸥无色，风高鹤有声。","逢君得嘲赋，岂愧束薪并。"],"title":"和人苇花"}
