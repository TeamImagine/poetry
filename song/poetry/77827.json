{"author":"王阮","id":77827,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["抖擞尘埃暂出郊，一藤先访羽人巢。","风翻翠浪催禾穗，秋放殷红著树梢。","万里家山怀五老，千年活计却三茅。","明朝便好乘风去，不学浮屠更打包。"],"title":"出郊访沈洞主一首"}
