{"author":"胡宿","id":244146,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄仄仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["玉人仍是紫芝眉，五世嘉占得凤飞。","果满车中潘令去，马盘楼下庾郎归。","东床寄傲便便腹，北路腾装粲粲衣。","九烛夜堂开喜宴，画鸾交扇接香帏。"],"title":"送吕解元江阴礼席"}
