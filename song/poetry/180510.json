{"author":"王安石","id":180510,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["学兼文武在吾曹，别后应看虎豹韬。","欲问庙堂谁镇抚，尚传边塞敢惊骚。","旌旗急引飞黄下，烽火遥连太白高。","闻说荆人亦憔悴，家家还愿献春醪。"],"title":"寄黄吉甫"}
