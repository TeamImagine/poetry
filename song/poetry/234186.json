{"author":"张扩","id":234186,"strains":["仄仄平平仄仄平，仄平平仄仄平平。","平平平仄平仄仄，仄仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，仄仄仄平平仄平。"],"paragraphs":["独抱荆珍价莫酬，眼看闾巷觅封侯。","时开黄卷都忘老，晚著青衫已倦游。","不说向空书咄咄，但闻作记戒休休。","故应手泽未埋没，合付六丁雷电收。"],"title":"悼叔玠兄"}
