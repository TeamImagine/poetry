{"author":"文同","id":168400,"strains":["平平平平仄平仄平，仄仄仄平。","仄仄平仄仄平仄平仄平，仄仄○平平平。","仄平○平平平平，仄仄仄平平平。","○平仄仄仄仄仄平，平仄平平平平○。","仄仄仄平平○平，仄平平平仄平。","平平○仄仄平○仄平，平仄仄平仄○。","仄仄平平平仄仄平，仄平仄平仄平。","平平仄平仄平，仄平平平仄平。"],"paragraphs":["嗟哉先生去何所兮，杳不可寻。","舍我于此使形影之外兮，唯莽苍之山林。","仰圆峤之峨峨兮，俯大壑之沉沉。","长波澒涌以荡潏兮，群鸟翻翻而悲吟。","寂扰扰之烦虑兮，纳冥冥之至音。","先生将一我之正性兮，何设意之此深。","我已穷神而造妙兮，达真指于素琴。","先生盍还此兮，度明明乎我心。"],"title":"水仙操"}
