{"author":"章甫","id":64804,"strains":["仄平○仄○平仄，○平○平仄平仄。","仄平○仄仄平○，仄平仄仄平平平。","仄平平平平仄平，仄平平平平仄○。","仄平平仄平平平，仄仄平平仄仄平。","仄仄仄平平仄平，平平仄仄平○平。","平平仄仄平仄平，平平仄平平仄平。"],"paragraphs":["北风三日吹黄土，长淮浪高少人渡。","客愁正坐小窗间，眼明见此江南山。","好山连娟螺髻鬟，白云无心终日闲。","野桥溪水流弯环，旁有幽人昼掩关。","道路只今多险艰，林泉有约吾当还。","黄精可驻冰雪颜，时时令人双鬓斑。"],"title":"盱眙馆中题云山图"}
