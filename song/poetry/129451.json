{"author":"李曾伯","id":129451,"strains":["仄平平仄仄平平，仄仄平平仄仄平。","仄仄平仄平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["竹君为骨楮君身，学得飞鸢羽样轻。","出手能施千丈缕，举头可问九霄程。","高穷寥旷宁无力，少假扶摇即有声。","所惜峥嵘能几日，儿曹偻指已清明。"],"title":"因赋风筝与黄郎偶"}
