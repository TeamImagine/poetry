{"author":"陈陶","id":36650,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["越艳听谣不厌听，楼船高卧静南溟。","未闻建水窥龙剑，应喜家山接女星。","三捷楷模光典策，一生封爵笑丹青。","皇恩几日西归去，玉树扶疏正满庭。"],"title":"投赠福建路罗中丞"}
