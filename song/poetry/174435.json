{"author":"刘敞","id":174435,"strains":["平平平仄平，仄仄仄平仄。","仄平仄平平，仄仄仄仄仄。","○平平平平，平仄平仄仄。","仄仄○平平，平平仄○仄。","平平仄平仄，○仄平平仄。","仄仄平仄仄，仄平仄平仄。","平平平仄平，仄仄仄○仄。","平平仄仄仄，仄平仄○仄。","平平仄仄平，仄平仄平仄。","仄平仄平仄，仄仄仄平仄。","仄仄仄仄仄，仄平○平仄。"],"paragraphs":["煌煌南极星，粲粲北维斗。","禀龄瑞明时，运柄燮万有。","降神非寻常，希世曾一偶。","积善如公家，于今见纯佑。","安车告归日，三府升平久。","万石均禄秩，鲁公拜前后。","茫茫周汉来，此事复闻否。","黄金铸大印，绿丝绾长绶。","方为累世荥，况多后来秀。","戏禽试强弩，劝客满春酒。","贱子敢再拜，愿公更眉寿。"],"title":"府公射堂饮酒辄陪尊丈侍郎兼揖诸孙拜献拙诗"}
