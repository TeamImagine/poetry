{"author":"赵蕃","id":73851,"strains":["仄平仄仄平仄平，仄平仄仄○仄平。","平平仄平仄仄仄，仄仄仄平○仄平。","仄平仄平仄仄仄，平仄平平仄平仄。","仄平平仄仄平平，仄仄平仄平仄仄。","平平仄仄仄平仄，平平平平平平仄。","仄平仄仄平仄平，仄○仄仄平平仄。"],"paragraphs":["入春不雨忧在田，数朝乃复相属连。","今晨得晴绝可喜，病体素羸犹著绵。","杏花始开忽已落，桃李安能问今昨。","独余杨柳故青青，乃似仍叔之子弱。","春今二月已强半，匆匆何方为羁绊。","雨虽未厌愁奈何，又听仆仆林鸠唤。"],"title":"二月十七日"}
