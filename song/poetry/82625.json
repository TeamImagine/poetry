{"author":"刘过","id":82625,"strains":["仄仄仄仄○，仄平平仄仄，平平平仄仄仄仄平平仄。","平平平仄仄，仄仄仄仄仄，仄平平仄平仄平平○。","平平○仄平平仄仄仄仄平，仄平仄平仄仄○平平。","仄平仄仄仄，平仄平○平仄平。","平平平平仄仄平，平平仄平仄仄平。","平平平仄平平仄，平平仄仄仄○平。"],"paragraphs":["建业水大胜，武昌鱼有味，江东云不比渭北春天树。","春天门崒嵂，两岸石壁立，石头锺阜龙虎东西分。","椎牛酾酒家家准拟犒六军，翠华不来冷落行宫门。","泰华不易得，天下关中为本根。","怀哉金陵古帝藩，千船泊兮万马屯。","西湖真水真山好，吾君亦岂忘中原。"],"title":"望幸金陵"}
