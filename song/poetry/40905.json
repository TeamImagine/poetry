{"author":"陆游","id":40905,"strains":["仄仄仄平仄，仄仄仄平平。","平平仄平仄，平仄仄仄平。","仄仄○仄平，仄仄仄仄平。","仄平仄仄仄，平平仄平平。","仄仄平仄仄，仄○仄○平。","仄仄仄仄仄，仄仄平平平。","仄仄仄平平，仄仄仄仄平。","仄仄仄仄平，仄仄仄仄○。","平平仄平仄，平仄平仄平。","平平仄平平，仄仄仄仄平。","仄○平○仄，○平平仄平。","○仄仄仄仄，仄○仄平平。","仄仄平仄仄，仄仄平仄平。","平平仄平平，仄平○平平。","仄平仄平平，仄仄○○平。","平仄仄仄仄，仄平○仄平。","仄仄平仄平，仄仄仄平平。","仄仄平仄○，仄仄平平○。"],"paragraphs":["六月暑方剧，喘汗不支持。","逃之顾无术，惟望树影移。","或谓当读书，或劝把酒卮。","或夸作字好，萧然却炎曦。","或欲溪上钓，或思竹间棋。","亦有出下策，买簟倾家赀。","赤脚蹋增冰，此计又绝痴。","我独谓不然，愿子少置思。","方今诏书下，淮汴方出师。","黄旗立辕门，羽檄昼夜驰。","大将先擐甲，三军随指挥。","行伍未尽食，大将不言饥。","渴不先饮水，骤不先告疲。","吾侪独安居，茂林荫茅茨。","脱巾濯寒泉，卧起从其私。","于此尚畏热，鬼神其可欺。","坐客皆谓然，索纸遂成诗。","便觉窗几间，飒飒清风吹。"],"title":"剧暑"}
