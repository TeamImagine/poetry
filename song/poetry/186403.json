{"author":"吕陶","id":186403,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["苑钥重开不禁阑，眼前芳景未凋残。","仙花笑日欲争媚，禁柳受风疑怯寒。","诗兴似春多丽藻，斋心如水自澄澜。","凭君赋尽园中景，免向绡图指点看。"],"title":"瑞圣园斋宫"}
