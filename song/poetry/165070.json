{"author":"罗升","id":165070,"strains":["平仄平○仄，平○仄仄平。","平平仄○仄，仄仄仄平平。","○仄平平仄，平平仄仄平。","平平○仄仄，仄仄仄平平。","仄仄平○仄，平○仄仄○。","仄平○仄仄，平仄仄平平。","平仄平平仄，○○仄仄平。","○平平仄仄，平仄仄平平。"],"paragraphs":["龆龀趋庭日，真期万里程。","开编十行下，刻烛五言成。","颇笑阿时学，方怀览古情。","祇言如昨日，不悟已前生。","客里余长铗，忙中负短檠。","旧言如远客，新卷即生兵。","文武终何执，行藏两未明。","空余清夜梦，时作读书声。"],"title":"看书有感"}
