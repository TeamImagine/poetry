{"author":"梅尧臣","id":46593,"strains":["仄平平仄平，平仄平平仄。","仄平○仄平，仄仄平平仄。","平平仄仄仄○平，仄仄平平仄平仄。","仄平仄仄仄○平，仄仄平平仄平仄。"],"paragraphs":["去年同渡江，江上风雷恶。","与君相后先，夜向芦洲泊。","君今作邑太行阳，八月黄河雁初落。","汉家借寇吏正闲，到喜秋城罢严柝。"],"title":"送河内令孙偕兼怀太守晁子长"}
