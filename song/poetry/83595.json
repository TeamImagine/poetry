{"author":"高似孙","id":83595,"strains":["仄平仄平平，仄仄平平仄。","平平仄仄仄，仄仄平○仄。","平○仄平仄，仄仄平平仄。","○平仄平仄，仄平平平仄。","平仄仄仄仄，平平仄○仄。","平平平仄仄，○仄仄○仄。","平平平仄○，仄仄平平仄。","平仄仄平平，仄仄平平仄。"],"paragraphs":["一江夹清浑，只向青村注。","余云拖薄润，远霭飞轻素。","船轻顺流下，石狭奔湍怒。","苍阴布仙迹，野芳生幽趣。","山色各有旧，春情宛如诉。","徘徊良自得，泱漭又将暮。","遐瞻金碧庭，可入丹泉路。","今夜宿桃花，切莫匆匆去。"],"title":"天台渡"}
