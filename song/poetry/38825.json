{"author":"陆游","id":38825,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["年少宁知道废兴，抟风变化羡鲲鹏。","贪求但欲攀分寸，痛定方惭乞斗升。","灵府已能澄似水，俗缘更觉薄于僧。","挂冠且喜身萧散，二顷宁须退可凭。"],"title":"自讼"}
