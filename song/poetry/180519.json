{"author":"王安石","id":180519,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["山川相对一悲翁，往事纷纷梦寐中。","邂逅故人恩意在，低徊今日笑言同。","看吹陌上杨花满，忽忆岩前蕙帐空。","亦见桐乡诸父老，为传衰飒病春风。"],"title":"送逊师归舒州"}
