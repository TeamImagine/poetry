{"author":"释文珦","id":134084,"strains":["平平平仄○，仄仄平平平。","仄仄仄仄仄，仄平平仄平。","平平○○仄，平仄平○平。","仄仄仄○平，○平平仄平。","仄平仄平仄，平仄平仄平。","仄平仄平仄，仄○仄平平。","仄平仄仄仄，○仄平平平。"],"paragraphs":["西村逢老叟，事事皆天真。","发白不记岁，鸟鸣知是春。","耕桑了衣食，儿女俱和循。","日暮野中归，荷锄仍带薪。","见人但恭敬，尘满头上巾。","未尝识都邑，岂闻有君臣。","我疑百世下，犹有羲皇民。"],"title":"西村老叟"}
