{"author":"曾宰","id":181641,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["官居隠几望灊山，不似茅檐旧日闲。","顾我尘沙添白发，怜君道路失朱颜。","江涵秋老鲈鱼美，岸入春风荻笋斑。","此味纵佳吾不乐，惟思一马返乡关。"],"title":"舒州寄王介甫"}
