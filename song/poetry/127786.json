{"author":"方岳","id":127786,"strains":["平仄平平仄平仄，○平平平仄平仄。","平平○仄仄平平，仄仄平○平○仄。","仄平平仄仄平仄，平仄○平仄平仄。","○平平仄平平平，仄仄平平平仄仄。","平平仄仄仄平仄，仄仄平平仄平仄。","平○仄仄仄仄平，仄仄平平仄平仄。","仄平平仄仄平平，平平仄仄○平仄。","平平○仄仄平平，仄仄平平仄○仄。","仄仄○平仄仄平，○仄仄平平仄仄。","仄○仄仄○平平，○仄平平仄平仄。"],"paragraphs":["莱服根松缕冰玉，蒌蒿苗肥点寒绿。","霜鞭行茁软于酥，雪树生钉肥胜肉。","与吾同味蔊丝辣，知我长贫韭葅熟。","更蒸{犭屯}压花层层，略糁凫成金粟粟。","青红饾饤映梅柳，紫翠招邀醉松竹。","擎将碧脆卷月明，嚼出宫商带诗馥。","赐幡羞上老人头，家园不负将军腹。","人生行乐未渠央，物意趋新自相续。","五十三翁日落山，三百六旬车转毂。","不妨细雨看梅花，且喜春风到茅屋。"],"title":"春盘"}
