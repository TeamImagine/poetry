{"author":"曹彦约","id":84394,"strains":["平平平平○仄平，仄仄平仄○平平。","仄○仄仄平仄仄，○平仄仄平平平。","平仄平平仄平仄，仄仄平平仄平仄。","仄平仄仄○平平，○平仄仄平平平。","仄平仄仄平平仄，○仄平平仄平仄。","仄平仄仄○仄平，平仄平平仄平仄。"],"paragraphs":["南州佳人号秀英，窃弄毛颕亲儒生。","解衣傍若无我辈，疏梅矮竹真天成。","公主朝妆弄眉墨，误作铅华污宫额。","此君剑器藏锋铓，张颠幻出公孙娘。","我来忽见惊心目，张八何生魏何熟。","酒酣耳热且勿喧，为我殷勤写双幅。"],"title":"方南康席上观赣妓秀英作墨梅竹"}
