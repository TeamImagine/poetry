{"author":"冯宿","id":6702,"strains":["仄平仄仄平平仄，平仄平平仄仄平。","平仄平平平仄仄，平仄平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["共称洛邑难其选，何幸天书用不才。","遥约和风新草木，且令新雪静尘埃。","临岐有愧倾三省，别酌无辞醉百杯。","明岁杏园花下集，须知春色自东来。"],"title":"酬白乐天刘梦得"}
