{"author":"张舜民","id":196297,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["何处登临散郁陶，草堂依约在东郊。","笼中凡鸟迎新网，天外冥鸿委旧巢。","山色茏葱𪸩彩旆，田歌呕轧杂鸣铙。","青编虽有知音绝，可是无人学解嘲。"],"title":"秋日陪陕守成伯阁老过魏清逸草堂诗以志之"}
