{"author":"李复","id":212879,"strains":["仄平平平平仄平，平平○○平仄平。","仄平仄仄平平平，仄平平仄平平平。","平平平○仄，平平平仄仄。","○平平仄仄平仄，平仄平平平仄仄。","平仄仄仄仄○仄，平平平平平仄仄。","平平仄平仄平仄，仄平平平仄平仄。","平仄平平仄仄仄，仄仄平○仄平仄。","平平○仄仄平仄，仄仄平平仄平仄。"],"paragraphs":["刻花圆楹青玉趺，高堂{车献}{车献}云锦舒。","两阶纳陛先登巫，近前神喜巫歌呼。","扬桴兮拊鼓，金鸣兮竹语。","长丝哀怨雁移步，堂上声歌堂下舞。","工祝濯柳洒庭户，神君功多人有主。","风清气微散时雨，上无螟蛉下无鼠。","川满秔兮陆满黍，少妇窗间弄机杼。","乡人相劝醉场圃，敬拜神君芘吾土。"],"title":"乐章五曲  其四"}
