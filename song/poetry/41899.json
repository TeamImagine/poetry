{"author":"陆游","id":41899,"strains":["仄仄平平仄仄平，仄平仄仄仄平平。","仄平仄仄平平仄，平仄仄平平仄平。","仄仄仄仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["大枕空床梦不成，草堂悄悄四无声。","月明渐见天窗白，风起忽闻檐珮鸣。","客子未忘悲故里，老人无念到浮名。","江村岁岁先凉冷，且复寻盟向短檠。"],"title":"秋夜"}
