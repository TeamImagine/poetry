{"author":"戴栩","id":104201,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["五十一回春梦中，兄悲子哭愬东风。","别司制敕归天上，不共尘凡住域中。","幌拂幽弦琴自语，奁遗残粒药无功。","松飔九里凄歌薤，依旧西湖不负公。"],"title":"卢直院挽词"}
