{"author":"戴表元","id":161207,"strains":["仄仄平平平仄平，仄平平仄仄平平。","平平仄仄仄仄仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["淡竹冈前沙雁飞，小花尖下柘丸肥。","山云不见雨自薄，天气欲寒人正归。","招伴祗须新稻酒，临风犹有旧苔矶。","风流鬓发茎茎在，怪石老松今是非。"],"title":"晚秋游中溪四首  其一"}
