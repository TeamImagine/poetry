{"author":"王十朋","id":22716,"strains":["平平？仄○，平仄平平平。","仄平仄平仄，仄仄平？平。","平平○仄○，仄仄仄仄平。","○○仄平仄，仄仄○平平。"],"paragraphs":["升高蝜蝂堕，粘壁蜗牛枯。","搢绅鸩粱肉，是亦蜗蝜徒。","抽身棰楚中，勇退愧此胥。","衣冠与刀笔，未可分贤愚。"],"title":"府吏有以老求退者询其年犹未六十诘其去之由云欲全身避祸耳予善其知机勇退可以愧嗜进之士夫有感而作"}
