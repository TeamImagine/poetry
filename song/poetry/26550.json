{"author":"释印肃","id":26550,"strains":["○平仄仄平平仄，仄仄仄平平仄仄。","平平平仄仄平○，仄仄平平平仄仄。","仄平仄仄仄平平，平仄平平平仄○。","○平平平仄○平，仄仄平平仄平仄。","仄平仄，平仄仄，仄仄平平平仄仄。","仄仄平平仄仄平，仄仄○平平仄○。"],"paragraphs":["当关击破黄金锁，佛与众生无两个。","全提吞尽十方空，万亿龙天为护佐。","雪歌独唱古峰头，风月溪山同赞和。","从来弘阐在当人，密赖知音共扬播。","共扬播，非彼我，一钵千家崇善果。","直叩维摩不二门，狭路相逢休放过。"],"title":"化米"}
