{"author":"刘攽","id":183140,"strains":["仄仄仄仄仄，仄平○平平。","平○平仄仄，仄平平仄○。","平平仄仄仄，仄仄仄平○。","○平○○平，仄仄仄○平。","仄平平仄仄，仄仄平仄○。","仄仄仄○仄，仄仄平平平。"],"paragraphs":["赤日裂石土，万家如烘炉。","君行何事役，似为贫所驱。","埃尘稍去眼，雪景日萧疏。","扁舟乘长风，倏忽遍三吴。","六年羁旅倦，一旦谁扫除。","慎勿忘回首，浩荡江山娱。"],"title":"送邵兴宗之丹阳"}
