{"author":"皎然","id":39978,"strains":["○○平仄仄，仄仄平仄○。","○仄平仄仄，仄平平仄平。","○平平平平，仄仄仄平平。","仄仄仄平仄，仄平○仄○。","仄平平平仄，平平○仄平。","仄平仄○仄，仄仄仄平平。","平仄○仄仄，平平仄平平。","仄平平仄仄，○仄仄平平。"],"paragraphs":["迟迟云鹤意，奋翅知有期。","三秉纲纪局，累登清白资。","应怀青塘居，蕙草没前墀。","旧月照秋水，废田留故陂。","至今高风在，为君吹桂枝。","昨逢洞庭客，果得故人诗。","何异王内史，来招道林师。","欲携山侣出，难与白云辞。"],"title":"荅裴济从事"}
