{"author":"徐夤","id":35032,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["神化难源瑞即开，雕陵毛羽出尘埃。","香闺报喜行人至，碧汉填河织女回。","明月解随乌绕树，青铜宁愧雀为台。","琼枝翠叶庭前植，从待翩翩去又来。"],"title":"鹊"}
