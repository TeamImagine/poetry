{"author":"赵蕃","id":75144,"strains":["平平仄仄仄平平，平仄平平仄仄平。","○仄仄平○仄仄，仄平平仄仄平○。","仄○平仄平平仄，仄仄平平仄仄○。","○仄平平仄平仄，仄平平仄仄平仄。"],"paragraphs":["都城饮别四年余，寥阔无因问起居。","闻道客游犹往昔，不知生理比何如。","谩从诗卷追还往，肯向书筒计密疏。","折得梅花睇江水，驿程千万渺愁予。"],"title":"寄周昭礼"}
