{"author":"李觏","id":113468,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["颠倒江湖二十春，干时的是妄庸人。","先容不肯收蟠木，高足无从得要津。","众与善名酬苦志，莫将吟味养闲身。","食田饮井知谁力，下有骄儿上有亲。"],"title":"次韵答陈殿丞见寄"}
