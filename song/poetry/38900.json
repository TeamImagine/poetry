{"author":"陆游","id":38900,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["宦游畴昔遍天涯，万里东归岁月赊。","古道泥涂居士𪨗，荒畦烟雨故侯瓜。","园公谿父逢皆友，野寺山邮到即家。","病思渐轻重九近，又将乌帽插黄花。"],"title":"自咏"}
