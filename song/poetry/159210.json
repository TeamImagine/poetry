{"author":"连文凤","id":159210,"strains":["平仄平平平，仄仄仄仄仄。","平平仄仄仄，仄仄○仄仄。","平平仄仄仄，平仄仄仄仄。","平仄平平○，平仄仄仄仄。","仄仄仄仄平，仄仄仄仄仄。","平仄平仄平，○仄仄仄仄。","平平平仄○，仄仄平平仄。","平平仄平仄，仄仄○仄仄。","仄平○平平，平平仄仄仄。"],"paragraphs":["秋雨何纷纷，百草冻欲烂。","曈眬不见日，黤暧犹未旦。","烟云杂澒洞，霄壤雨漫漶。","阡陌何由分，泾渭不复判。","怒触老木摧，响急猛兽散。","平陆鱼鳖飞，行客鸟鼠窜。","田禾藜莠兴，斗米衾裯换。","书生破茅屋，展转长夜半。","此时苍生忧，谁知几百万。"],"title":"秋雨叹"}
