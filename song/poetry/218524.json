{"author":"赵企","id":218524,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["一别支公仅两年，山房高隠尚恬然。","心清已澈灵泉奥，行峻应磨峭壁坚。","俗眼不来青障里，孤峰谁认白云边。","更期香火深寒夜，坐使飞花坠九天。"],"title":"上竺真辩师"}
