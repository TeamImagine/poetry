{"author":"胡宿","id":2074,"strains":["平仄○平仄，平平○仄平。","平平平仄仄，平仄仄○平。","仄○平平仄，平○仄仄平。","仄平平仄仄，平仄仄平平。","仄仄平平仄，平平仄仄平。","○平平仄仄，仄仄仄○平。"],"paragraphs":["平圃回天仗，昆池降帝舆。","晨葩才隠蝶，新藻复藏鱼。","露重香英湿，风长钓线舒。","乳鶑迁谷近，朱鲔跃渊初。","禹律铿金奏，尧樽遍石渠。","乘时覃惠宴，不是乐观鱼。"],"title":"赏花钓鱼应制"}
