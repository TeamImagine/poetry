{"author":"李光","id":235971,"strains":["平仄仄平仄，仄平平仄平。","仄仄仄平○，平平仄仄○。","仄仄仄平仄，平平仄○平。","仄平平平仄，仄○仄仄○。","平平仄仄平，平仄平仄○。","○○仄仄平，仄仄平仄平。","仄平仄平仄，仄仄仄仄○。","平平仄仄仄，仄仄平平平。","平仄○平平，仄平仄仄平。","仄仄平仄仄，平平○平平。","平平仄平仄，仄仄平平平。","平平仄平仄，仄○仄○仄。","平仄仄仄平，仄平仄平○。"],"paragraphs":["春日自明霁，我心何郁伤。","草木竞芳菲，飞鸣自颉颃。","悄悄坐书幌，幽幽宴空床。","既无功名念，反思白昼长。","愁来不自持，零落鸿雁行。","三过解泽流，六见槐柳黄。","最怜小儿女，路远不得将。","生还一笑喜，死去埋他乡。","生死如循环，我师佛老荘。","感此寒食节，新烟过邻墙。","松楸渺云海，目极摧肝肠。","书成附鳞翼，不如永相忘。","何以慰目前，作诗示阿张。"],"title":"居岭外遇寒食"}
