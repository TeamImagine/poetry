{"author":"孙觌","id":238975,"strains":["平平仄平仄，仄仄○仄仄。","平平平平平，仄仄平平仄。","○平仄仄平，仄仄仄仄仄。","仄平仄平平，仄仄○平仄。","平平仄平仄，仄仄平仄仄。","○平仄仄仄，仄仄仄仄仄。","平仄仄平平，仄仄仄平仄。","平平○平平，仄仄平仄仄。"],"paragraphs":["庞区翳榛莽，地瘴藏百怪。","西山何轩轩，拔脚风尘外。","中萦一线蟠，侧立两壁对。","旁连九疑高，远控三湘大。","孤亭坐林杪，俯见飞鸟背。","号弓泣二女，御魅窜四罪。","谁去窘拘囚，故自脱天械。","飘飘思凌云，万里风雨会。"],"title":"雉山岩昔有僧结庵此山中诵法华经野雉日一集听之至终卷乃去率以为常忽数日不至山下有妇人产子腰胁间余雉毛数寸寺有石纪其事 西山超然亭"}
