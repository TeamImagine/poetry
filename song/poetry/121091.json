{"author":"白玉蟾","id":121091,"strains":["平仄平平仄仄平，仄平仄仄仄平平。","仄平仄仄仄仄仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["身在烟霞缥缈间，此心已学白云闲。","遣怀把酒自酌月，无事卷帘常看山。","老去棋冤休死战，年来诗债逐时还。","于今养鹤多栽竹，缚住时光且驻颜。"],"title":"陪王仙卿登楼"}
