{"author":"李正民","id":242183,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄平仄，平平平仄仄平平。"],"paragraphs":["惊禽投案庇微躯，尚见头颅万里余。","敢谓苞苴犹到我，偶因棠棣得逢渠。","身闲幸饱公孙粟，地散难移薛相书。","闻道舍人已倾盖，承明何必恋吾庐。"],"title":"和叔食黄雀有诗求叶公书次韵"}
