{"author":"无可","id":39906,"strains":["○仄○○仄，平平仄仄平。","仄平平仄仄，平仄仄平○。","仄仄平平仄，平○仄仄平。","平○平仄仄，仄仄仄平平。","仄仄平平仄，平平仄仄○。","仄平平仄仄，平仄仄○平。","仄仄平○仄，平平仄仄平。","仄○平仄仄，平仄仄平○。"],"paragraphs":["汹涌吹苍雾，朦朣吐玉盘。","雨师清滓秽，川后扫波澜。","气射繁星灭，光笼八表寒。","来驱云涨晚，路上碧霄宽。","熠燿游何在，蟾蜍食渐难。","棹飞银电碎，林映白虹攒。","水魄连空合，霜辉压树干。","夜深高不动，天下仰头看。"],"title":"中秋夜君山脚下看月"}
