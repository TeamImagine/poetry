{"author":"沈与求","id":250412,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["黄垄初看卷麦禾，老农还复厌晴多。","四郊戽尾开新渎，一雨苗根长旧科。","已发政声归召杜，更惊诗律鬬阴何。","王孙欲识田家乐，水乱沟塍涉可过。"],"title":"次韵宏父喜雨"}
