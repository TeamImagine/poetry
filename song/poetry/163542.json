{"author":"聂守真","id":163542,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["别了金台尺五天，归来行橐夜光县。","剑横碧落琴收匣，云住青山水到渊。","锡宴屡陪蓬岛客，唱酬休忆蕊宫仙。","故家只在西湖上，好在晴光雨色边。"],"title":"读水云丙子集  其三"}
