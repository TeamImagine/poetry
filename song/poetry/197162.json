{"author":"苏辙","id":197162,"strains":["○平仄仄仄平平，平平○○仄仄仄。","平平平仄仄平仄，仄仄平平仄平仄。","平平平仄仄平平，平仄平平仄仄平。","○平仄仄平平仄，仄平仄仄平平○。","平○平仄仄仄仄，仄○平仄仄平仄。","仄平平平平仄仄，平平平平仄平仄。","平平仄仄○○仄，平仄平平仄仄仄。","平平平仄平○平，平平仄仄仄平平。","仄平平仄平仄仄，仄仄○平平平仄。","平平仄仄仄仄平，仄平○仄○平平。","仄仄平平仄平仄，仄平仄仄平○仄。"],"paragraphs":["长江欲尽阔无边，金山当中唯一石。","潮平风静日浮海，缥缈楼台转金碧。","瓜洲初见石头城，城下波涛与海平。","中流转柂疑无岸，泊舟未定僧先迎。","山中岑寂恐未足，复将江水绕山麓。","四无邻家群动息，钟声铿锽答山谷。","乌鸢力薄堕中路，惟有胡鹰石上宿。","谁知江海多行舟，游人上下夺岩幽。","老僧心定身不定，送往迎来何时竟。","朝游未厌夜未归，爱山如此如公稀。","不待游人尽归去，恐公未识山中趣。"],"title":"和子瞻金山"}
