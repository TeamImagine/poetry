{"author":"欧阳修","id":79490,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["赐饮初逢禊节佳，昆池新涨碧无涯。","九门寒食多游骑，三月春阴正养花。","共喜流觞修故事，自怜双鬓惜年华。","凤城残照归鞍晚，禁籞无风柳自斜。"],"title":"三日赴宴口占"}
