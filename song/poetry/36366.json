{"author":"陆游","id":36366,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["少年骑马入咸阳，鹘似身轻蝶似狂。","蹴鞠场邉万人看，秋千旗下一春忙。","风光流转浑如昨，志气低摧只自伤。","日永东斋淡无事，闭门扫地独焚香。"],"title":"晚春感事四首  其四"}
