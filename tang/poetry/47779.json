{"author":"王鼎","id":47779,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["栖息应难近小池，性灵闲雅众禽希。","蒲洲日暖依花立，渔浦烟深贴浪飞。","遗羽参差沾水沫，余踪稠叠印苔衣。","晚来林径微风起，何处相呼著对归。"],"title":"㶉𫛶"}
