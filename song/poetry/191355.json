{"author":"冯山","id":191355,"strains":["仄仄○平平，仄仄平仄平。","平平平仄平，仄仄平平平。","○仄○平仄，○仄仄仄平。","平仄仄仄仄，平平仄平平。","仄平仄仄平，仄仄仄仄平。","○平仄平仄，仄平平平平。","仄○仄平仄，仄仄平平平。","平平平仄○，仄仄平平平。","仄平仄平仄，仄仄仄仄平。","仄平平平○，仄仄仄仄平。","仄平仄○仄，仄仄○平平。","仄仄○平平，仄仄仄平平。","平平仄平仄，？仄平平平。","平仄仄平平，仄仄平仄仄。"],"paragraphs":["上党缘青冥，劲气西北隅。","黄河天际来，草木冬前枯。","其地号严冽，燕陇莫与俱。","毡罽护性命，冰霜结眉须。","土人一犯寒，斗酒沃始苏。","中州宦游士，未秋先嗟呼。","我闻已心栗，冻粟生皮肤。","而君风雪间，径作壶关趋。","少年始任气，慷慨若有余。","自为功名行，不惮气候殊。","犬戎炽将灭，郁屈迎天诛。","幕府收英才，富贵往何图。","埋头簿书底，龌龊终非夫。","功业彼何人，送子诚起予。"],"title":"送王审言秘校潞州法曹"}
