{"author":"李至","id":112550,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["园中比比是花栏，史欠修篁十数竿。","时见此君怜淅沥，春来何处得檀栾。","黄初换叶应深惜，绿未成阴已好看。","看取北窗风更冷，不须炎月用冰盘。"],"title":"那日获诣芳园窃见新栽丛竹萧然可爱不能无诗辄献五章望垂台顾  其一"}
