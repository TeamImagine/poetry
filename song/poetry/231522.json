{"author":"谢薖","id":231522,"strains":["仄平平仄仄，平仄仄○○。","仄○平仄仄，平仄仄平平。","○平仄平仄，仄仄○仄平。","平平仄仄仄，仄仄平平平。","仄平平平仄，○○仄仄○。","仄平仄仄仄，仄仄仄平平。","平仄仄平仄，平平○仄平。","平平仄平仄，仄仄仄平平。"],"paragraphs":["汉遭阳九运，无复见中兴。","不闻黄屋处，郊野蔽旗旌。","三人已成虎，况阻三国兵。","扬尘日月暗，喋血郊原腥。","作都虽云美，其如九鼎轻。","十年翰墨手，摸写费丹青。","人与骨俱朽，山川空炳霛。","吾怀鲍明远，寂莫赋芜城。"],"title":"读三都赋"}
