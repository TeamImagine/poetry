{"author":"邹浩","id":220690,"strains":["○平平平平仄平，仄平仄仄平平平。","平平仄仄仄平仄，仄平平○平○平。","平○平平平仄平，仄平仄仄仄平平。","仄平平仄平仄仄，仄仄仄仄○仄平。","仄平仄仄仄仄仄，平仄仄平○仄平。","平仄平平○仄平，仄平平仄平平平。","○平仄仄仄仄仄，仄仄平○平仄平。"],"paragraphs":["长安冥冥砂砾飞，道人趼足来何为。","师恩浃髓未云报，誓求卿相成其碑。","卿相盈朝成者谁，尚书妙墨侍郎词。","二公奔走天下士，士获一面犹几希。","道人愿力岂不满，文字乃今兼得之。","龙井神龙应护持，杖头星斗东南垂。","过门别我自色喜，我愧儒冠多背师。"],"title":"送散老归龙井"}
