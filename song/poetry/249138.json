{"author":"曾几","id":249138,"strains":["仄仄平平仄仄平，仄平平仄仄平平。","仄平平仄仄平仄，平仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["懒慢无端世所遗，独怜衰病少光辉。","惠然投我有华衮，何以报公无纻衣。","末学虚声惭取誉，旧章多识恐成非。","侍郎清鉴悬明镜，莫道尘埃一点飞。"],"title":"辞召命呈子忱侍郎"}
