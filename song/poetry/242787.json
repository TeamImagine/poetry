{"author":"李纲","id":242787,"strains":["平仄仄仄仄，平平仄平○。","平仄仄平仄，平平仄平平。","平仄平仄仄，仄仄平平平。","仄仄仄平仄，仄平平仄平。","平平平仄仄，仄仄仄仄平。","平仄○仄仄，仄仄○平平。","平平平仄仄，平仄平○平。","仄平仄平仄，仄仄仄仄平。","○平仄仄仄，○○平○平。","平平仄平○，仄平平仄平。","平仄仄仄仄，仄仄平○○。","仄仄仄平平，○平平仄平。","平平仄仄仄，○○仄平平。","仄仄平仄仄，仄仄平平平。","平平平仄仄，仄仄○仄平。","仄平○○仄，仄仄平平平。","仄平○仄仄，仄仄○平平。"],"paragraphs":["唐室昔不竞，天纲遂陵迟。","阉竖擅朝政，奸雄肆觎窥。","天子遭迫胁，翠盖蒙尘飞。","矢石集黄屋，四郊皆鼓鼙。","群凶虽殄灭，国命亦已移。","韩子司翰苑，实被昭宗知。","忠言虽屡贡，颠厦诚难支。","谪官旅南土，召复不敢归。","当时白马驿，从横卿相尸。","投之浊流中，至今耆旧悲。","夫子乃幸免，祸福良难期。","假道寓沙阳，空门知所依。","虽逾二百载，犹传赠僧诗。","邑令真好事，作记刊丰碑。","文辞虽浅陋，事实颇可追。","读之三叹息，吊古情凄洏。","寄声藏去者，擅有将奚为。"],"title":"读韩偓诗并记有感  其一"}
