{"author":"李纲","id":242817,"strains":["仄平仄○仄，仄仄仄仄平。","平平仄仄平，平仄仄仄平。","仄平○仄仄，仄仄平仄平。","平仄仄平○，仄仄仄仄平。","仄仄仄○仄，平仄平平平。"],"paragraphs":["是心本纯白，利害俶扰之。","陶然到醉乡，还此未扰时。","古人重酒德，妙意端在兹。","嗟予数杯量，径醉不复疑。","既得醉中趣，安用杯常持。"],"title":"次韵和渊明饮酒诗二十首  其一"}
