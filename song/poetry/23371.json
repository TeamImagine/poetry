{"author":"王十朋","id":23371,"strains":["仄仄○平仄平仄，平平平平仄仄仄。","平○平仄仄仄平，平仄平平仄平仄。","平平○仄平仄平，平仄平平仄平仄。","仄平○仄平仄平，仄仄平平仄○仄。","平仄平平○仄平，仄仄平平仄平仄。","仄仄平平仄仄平，平仄平平仄○仄。"],"paragraphs":["楚国封疆六千里，荆门岩峦十二背。","南标铜柱北虎牙，天险城边古西塞。","江山如故名尚存，形势虽强国何在。","水流三峡无古今，月照孤城几兴废。","吴蜀英雄空战争，屈宋风骚谩悲慨。","但愿时清塞不尘，楼上芳尊日相对。"],"title":"楚塞楼"}
