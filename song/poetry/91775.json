{"author":"释居简","id":91775,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["盍缀蓬仙向上班，烹鲜不鄙作州难。","醉眸尚带壶云碧，吟笔疑翻璧浪干。","名著金闺方善下，春生玉树不知寒。","明年全榜登科记，莫把寻常举送看。"],"title":"林国博自兴化军得饶州"}
