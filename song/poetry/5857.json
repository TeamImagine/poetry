{"author":"张元干","id":5857,"strains":["仄仄平平仄仄平，仄平平仄仄平平。","仄平平仄仄平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["赤县飘零未易逢，那知今夕一樽同。","好招明月共清影，托与白云行太空。","戃恍旧游如隔世，蹉跎壮志莫论功。","两公秉烛还相对，情话从渠半醉中。"],"title":"次韵赵元功赠李季言之什"}
