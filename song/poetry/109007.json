{"author":"释永颐","id":109007,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["老来霅上经过少，不复虚堂拜皎然。","窥庙野童惊古像，拊碑山客慕先贤。","雨多乱水穿城过，日上苍山绕郡连。","隔港木兰摇客棹，浦荷香散碧云天。"],"title":"游霅城寄辉明远"}
