{"author":"李觏","id":113331,"strains":["仄仄○平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平仄平仄，仄仄仄平平。","平仄平○仄，平平仄仄○。","仄平平仄仄，平仄仄平平。"],"paragraphs":["帝命当敷佑，民生有厥初。","千秋唐节日，万国禹朝车。","韶美笙镛外，需亨饮食余。","神仙似姑射，梦想即华胥。","嘉会诚难得，愚忠敢自疏。","古人谁最寿，无逸在周书。"],"title":"乾元节群臣祝寿小人无位以诗继之"}
