{"author":"张九龄","id":23133,"strains":["○○仄○仄，仄平平仄○。","仄平平仄仄，平仄仄平平。","平仄平平仄，平平仄仄平。","仄平○仄仄，平仄仄平平。","平仄平○仄，平平仄○平。","仄平平仄仄，平仄仄平平。","平仄○平仄，平平仄仄平。","○平仄仄仄，平仄仄平平。"],"paragraphs":["将相有更践，简心良独难。","远图尝画地，超拜乃登坛。","戎即昆山序，车同渤海单。","义无中国费，情必远人安。","他日文兼武，而今栗且宽。","自然来月窟，何用刺楼兰。","南至三冬晚，西驰万里寒。","封侯自有处，征马去啴啴。"],"title":"送赵都护赴安西"}
