{"author":"苏辙","id":198352,"strains":["仄平仄平仄，○仄平仄○。","仄平仄仄平，平○仄○平。","仄仄仄仄平，○仄平平○。","平平仄平仄，仄仄仄仄平。","仄平仄仄平，○仄○平平。","平仄平平平，平平仄平平。","仄平仄仄仄，仄仄平平平。","平平仄仄仄，仄仄平平平。","仄仄平平平，平平仄○平。","平平仄平平，仄仄平平平。","仄平平平平，仄仄平○平。","○平仄仄仄，仄仄平仄平。","仄平仄仄仄，平仄平仄平。","仄仄平仄仄，○○平仄平。"],"paragraphs":["我迁海康郡，犹在寰海中。","送君渡海南，风帆若张弓。","笑揖彼岸人，回首平生空。","平生定何有，此去未可穷。","惜无好勇夫，从此乘桴翁。","幽子疑龙虾，牙须竟谁雄。","闭门亦勿见，一嗅同香风。","晨朝饱粥饭，洗钵随僧钟。","有问何时归，兹焉若将终。","居家出家人，岂复怀儿童。","老聃真吾师，出入初犹龙。","笼樊顾甚密，俯首姑尔容。","众人指我笑，缰锁无此工。","一瞬千佛土，相期兜率宫。"],"title":"次韵子瞻过海"}
