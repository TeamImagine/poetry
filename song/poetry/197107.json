{"author":"苏辙","id":197107,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["新年始是识君初，顾我尘埃正满裾。","谈辩未容朝夕听，情亲空愧往还书。","久闻笔阵无前敌，更拟诗坛托后车。","待得入城应少暇，相从有约定何如。"],"title":"次韵柳子玉郎中见寄"}
