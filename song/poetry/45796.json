{"author":"杨万里","id":45796,"strains":["平平仄○仄，仄平平仄平。","平平仄平仄，平仄平仄平。","仄仄仄仄仄，仄仄仄仄平。","仄平仄仄仄，仄平平仄平。","平仄仄○仄，平○仄平平。","平仄仄平仄，仄平仄平平。","仄平○○仄，仄平仄仄平。","仄平平平仄，仄平仄平平。","仄平仄仄仄，仄平仄○○。","仄仄仄○平，平仄仄平平。","仄仄仄平仄，平仄仄○平。","仄仄仄仄仄，平平平平平。"],"paragraphs":["幽人睡正熟，不知江雨来。","惊风飒然起，声若山岳摧。","起坐不复寐，万感集老怀。","忆年十四五，读书松下斋。","寒夜耿难晓，孤吟悄无侪。","虫语一灯寂，鬼啼万山哀。","雨声正如此，壮心滴不灰。","即今逾知命，已先十年衰。","不知后此者，壮心肯更回。","旧学日疏芜，书册久尘埃。","圣处与天似，而我老相催。","坐念慨未已，东窗晨光开。"],"title":"夜雨"}
