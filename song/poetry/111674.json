{"author":"刘克庄","id":111674,"strains":["平仄仄仄平仄平，仄仄○仄平平平。","仄平仄平平平仄，○平平仄平平平。","平平仄○仄平仄，仄仄平平仄○仄。","○平仄仄仄仄○，仄平仄仄平仄仄。","平平仄平仄仄平，平仄仄仄平○平。","○平仄仄平○仄，平仄仄仄仄仄平。","仄平平平平○仄，○仄仄平平仄仄。","仄平○平仄仄平，○○平平平平仄。"],"paragraphs":["亭榭缥缈无点尘，竹树苍翠溪粼粼。","宝钗导前瑶簪后，三君高屐华阳巾。","颀然锦衣者谁氏，道韫诸姑姊长妹。","当时偶动寂寂叹，藁砧不答高掩鼻。","棋边指麾百万秦，温浩二子非其伦。","中原热血方相泼，江表有此暇整人。","暮年功高忧谗惎，回首故山归不遂。","岂知王郎袖有檛，空听桓伊筝垂泪。"],"title":"游东山图"}
