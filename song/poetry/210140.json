{"author":"秦观","id":210140,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["紫领宽袍漉酒巾，江头萧散作闲人。","悲风有意催林叶，落日无情下水滨。","车马憧憧诸道路，市朝滚滚共埃尘。","觅钱稚子啼红颊，不信山翁箧笥贫。"],"title":"秋兴九首 拟杜子美"}
