{"author":"张耒","id":217857,"strains":["仄仄平平仄，平平仄仄平。","平平仄仄仄，仄仄仄仄平。","仄仄平平仄，平仄○平平。","仄平仄平仄，平仄平平平。","平平仄○仄，平仄平平平。","仄仄平仄○，平仄仄平平。"],"paragraphs":["弃斥非高隠，林居值晚秋。","风云日惨变，感彼岁月遒。","秀蔓依檐槁，陈叶当窗投。","晚花弄余秀，畦菜枝新柔。","闲居妙观物，贫贱吾何忧。","寂念师竺瞿，齐物信蒙周。"],"title":"效二谢体"}
