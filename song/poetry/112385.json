{"author":"张咏","id":112385,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["客亭杨柳叶初残，歌咽秋空惨别颜。","吟爱好峰归越路，醉冲寒雨出秦关。","烟萝庭户重栖倚，渔浦人家旧往还。","纵使功名无分得，免教心在怨尤间。"],"title":"归越东旧隠留别秦中知己"}
