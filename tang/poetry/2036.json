{"author":"楼颕","id":2036,"strains":["平仄平仄平，平仄仄平平。","仄平仄平○，仄平○平平。","平平仄平仄，平仄平仄平。","仄平平平仄，仄平仄○平。","仄仄平平平，平仄平仄平。","平仄仄仄仄，仄仄平平平。"],"paragraphs":["朝涉伊水门，伊水入门流。","惬心乃成兴，澹然泛孤舟。","霏微傍青霭，容与随白鸥。","竹阴交前浦，柳花媚中洲。","日落阴云生，弥觉兹路幽。","聊以恣所适，此外知何求。"],"title":"伊水门"}
