{"author":"虞俦","id":62240,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["诗情引上碧天高，侍史毋辞走送劳。","栗里正思陶靖节，愚溪不数柳仪曹。","只惭同队疏头角，莫恋樊笼损羽毛。","取友如君千载士，陆机作赋岂其豪。"],"title":"叠蒙林子长和章愈索愈奇未敢遽竖降旗犹能背城借一也"}
