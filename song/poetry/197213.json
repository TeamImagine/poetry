{"author":"苏辙","id":197213,"strains":["平平仄平平，平仄平仄仄。","平平仄仄平，仄仄平仄仄。","平平平仄仄，仄仄平平○。","仄平平仄平，仄仄平平仄。"],"paragraphs":["飞桥走岩居，茅屋今已破。","何年避世僧，此地常独卧。","秋风高鸟入，夜月寒猿过。","自非心已灰，静极生悲惰。"],"title":"熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其七"}
