{"author":"郑谷","id":31772,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["七子风骚寻失主，五君歌诵久无声。","调和雅乐归时正，澄滤颓波到底清。","才大始知寰宇窄，吟高何止鬼神惊。","叶公好尚浑疏阔，忽见真龙几丧明。"],"title":"兵部卢郎中光济借示诗集以四韵谢之"}
