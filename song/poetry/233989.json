{"author":"徐伟达","id":233989,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["古寺登临不记秋，重来境物更清幽。","烟笼野色穿窗日，竹引寒泉绕径流。","杜阁谛观缁侣肃，莲堂时有妙音浮。","老僧喜客殷勤甚，冰簟蒲团为我留。"],"title":"题碧沼寺"}
