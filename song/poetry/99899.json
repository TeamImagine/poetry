{"author":"洪咨夔","id":99899,"strains":["仄平仄平，平平仄仄。","仄仄平平，仄仄平仄。","○仄平○，仄仄仄仄。","平仄仄平，仄仄仄仄。","平平仄平，仄仄○仄。","仄○平仄，○○平仄。","平仄平平，○○仄仄。","仄平平平，仄仄平仄。","平仄平仄，仄仄？仄。","？仄平○，平仄仄仄。","○仄平○，仄仄仄仄。","仄○仄平，平○仄仄。","○○平仄，○○平仄。","仄仄仄仄，仄仄○仄。","平仄仄仄，仄仄仄仄。","仄平○平，仄仄仄仄。","仄平仄仄，平仄平仄。","平仄仄平，仄平平仄。","平平平仄，平仄平仄。","平平平仄，平平平仄。"],"paragraphs":["潜山尽头，孤峰嶭嵲。","布宝鬘云，雨玉珂雪。","中有医禅，碧眼电掣。","人以病求，一岁几{门果}。","开方便门，出广长舌。","病从心起，当从心灭。","方起于心，汹汹烈烈。","不冰而寒，不火而热。","寒热交战，内外症结。","瘰疬疽瘤，痀瘘蹩躠。","汤熨针砭，色察脉切。","不如治心，心和气悦。","如凝斯泮，如壅斯决。","勿药有喜，匪涣其血。","凡浊恶海，万病一辙。","大摩尼珠，一照万彻。","是珠在裓，无有差别。","名九转丹，字千金诀。","为安心竟，寒水秋月。","维摩无病，文殊无说。"],"title":"米积外科僧照源堂"}
