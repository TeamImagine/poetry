{"author":"戴表元","id":160962,"strains":["平平仄平平，平平仄平平。","○平仄平仄，○仄仄○平。","仄仄仄○仄，仄仄仄仄平。","平平仄平仄，仄仄平仄平。","平平仄仄仄，仄仄平仄平。","仄平○平仄，仄仄仄平平。"],"paragraphs":["松风四山来，清宵响瑶琴。","听之不能寐，中有怨叹音。","旦起绕其树，磈砢不计寻。","清音可敷席，有酒谁与斟。","由来大度士，不受流俗侵。","浩歌相倡答，慰此雪霜心。"],"title":"自居剡源少遇乐岁辛巳之秋山田可拟上熟吾贫庶几得少安乎乃和渊明贫士七首与邻人歌而乐之  其三"}
