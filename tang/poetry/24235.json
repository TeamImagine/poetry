{"author":"薛逢","id":24235,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["晚麦芒乾风似秋，旅人方作蜀门游。","家林渐隔梁山远，客路长依汉水流。","满壁存亡俱是梦，百年荣辱尽堪愁。","胸中愤气文难遣，强指丰碑哭武侯。"],"title":"题白马驿"}
