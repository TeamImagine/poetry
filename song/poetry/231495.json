{"author":"谢薖","id":231495,"strains":["○平平仄○平仄，平平仄仄○平仄。","平平仄仄仄平平，仄平平平平仄仄。","仄平平仄仄仄○，平仄平○平仄仄。","平○仄仄○平仄，平平仄仄平平仄。","仄平平仄平仄仄，仄仄○平○平仄。","仄平○○仄仄平，仄平平仄平○仄。","平平？仄仄平平，平平平仄平平仄。","仄平平仄平平仄，平仄平平仄平仄。"],"paragraphs":["闻君文史三冬足，家居未奏三千牍。","明窗棐几静无尘，笔研清幽真不俗。","小琴承臂笔纵横，章草真行随所欲。","家藏敝帚将何用，时人尚作千金畜。","此虽奇物君不惜，似把隋珠当鱼目。","小童传观许见贻，与君杯酒初相属。","吾诗戯作异香山，唐衢虽见何由哭。","见公真玩为君赋，铜钵声终字盈幅。"],"title":"次韵郄子中所藏笔几"}
