{"author":"苏辙","id":197910,"strains":["平平仄仄仄仄平，平平仄仄平仄仄。","仄○平仄仄平仄，平仄仄○平○平。","仄平仄仄仄仄仄，仄○仄仄○平平。","平平平仄仄○仄，仄仄仄仄○平平。","平平仄仄平仄平，仄平仄仄○○平。","平○仄仄仄平仄，仄仄仄仄平平平。","仄平仄仄平仄仄，仄仄仄仄○仄平。","仄平仄仄○○仄，平平仄仄平平平。","平平仄○仄平仄，仄仄平仄○平平。","仄平平仄仄仄仄，平仄○仄平平○。"],"paragraphs":["徐君郁郁涧底松，陈君落落堂上栋。","涧深松茂不遭伐，堂毁栋折伤其躬。","二人出处势不合，譬如日月行西东。","胡为宾主两相好，一榻挂壁吹清风。","人生遇合何必同，一朝利尽更相攻。","先号后笑不须怪，外物未可疑心胸。","比干谏死微子去，自古不辨污与隆。","我来故国空叹息，城东旧宅生茅蓬。","平湖十顷照清庙，独画徐子遗陈公。","二人皆合配社稷，胡不相对祠堂中。"],"title":"徐孺亭"}
