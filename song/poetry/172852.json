{"author":"颜克宗","id":172852,"strains":["平平仄平平仄平，平仄仄仄平○平。","仄平仄平仄仄仄，平平仄仄平平平。","平○平平仄平○，仄仄仄仄平仄平。","平○平平平仄仄，平平仄仄平仄平。","平仄平平平仄仄，仄平仄仄平仄仄。","仄○平平仄仄仄，平仄仄平平仄仄。"],"paragraphs":["阴阳炭兮天地炉，融液好景人间无。","木酸火炎两不用，清流自沸跳明珠。","何当扬波激沧溟，大块不许氛翳生。","何当翻波湔酷吏，群黎坐使心眼明。","尧舜君民均一视，匹夫匹妇皆使被。","洗除烦苛不择地，奚止一泓而已矣。"],"title":"蕉溪温泉"}
