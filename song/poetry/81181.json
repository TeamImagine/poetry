{"author":"张镃","id":81181,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["晓爱晴晖万瓦融，近山春意便葱茏。","敲冰踏雪三旬里，送腊迎年此夜中。","仁政果能销运厄，闲家何幸乐时丰。","明朝扫径看桃柳，要识天公两样风。"],"title":"丙午十二月晦日雪霁"}
