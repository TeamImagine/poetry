{"author":"戴复古","id":93894,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["乞得新晴赋晚霞，出门无路欲乘槎。","忧风忧雨动经月，足食足衣能几家。","一饭共君烹瓠叶，三杯无处看荷花。","自成鼓吹喧朝夕，输与东湖两部蛙。"],"title":"豫章巨浸呈陈幼度提干"}
