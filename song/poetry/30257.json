{"author":"李吕","id":30257,"strains":["○仄仄平仄，仄平平仄平。","○平仄平平，仄仄平仄平。","仄平仄平仄，平平○仄平。","仄仄仄仄仄，平仄仄仄平。","仄仄仄平仄，平仄平仄平。","仄○仄○仄，○仄平平平。","平○仄仄平，仄仄○仄平。","平平仄平仄，平仄仄仄平。","仄仄仄仄平，仄仄仄仄平。","平平仄平仄，平仄仄仄平。","平仄平平仄，平平仄平平。","平平仄平仄，仄仄仄仄平。","仄仄○仄仄，平仄平仄平。","仄平○仄仄，仄仄仄仄○。","仄平平仄平，仄仄仄仄平。","仄○平○仄，仄仄○平平。","仄平平仄仄，仄平○平平。","平平仄仄仄，仄仄仄仄平。","仄仄平仄仄，仄仄仄仄平。","○仄○平平，仄仄○平○。","仄仄仄○仄，仄仄平仄平。","仄仄平○仄，平平平仄平。","仄仄仄仄仄，平平平仄平。","平仄仄平仄，平仄○平○。"],"paragraphs":["行李在门外，驾言归帝都。","三年宰杭州，警敏材有余。","检身不容玷，清冰莹玉壶。","遇事有所立，风雨信不渝。","吐哺出延客，悬榻时待儒。","雅量不遗物，狙诈嗤庸奴。","胸中水鉴明，黑白分两途。","慈良恤民瘼，严惮戢黠胥。","去夏忽大饥，米粒贵比珠。","农民既无蓄，官廪素乏储。","君以身任责，询谋及樵苏。","声威耸邻寇，日赡几万夫。","一一劳措画，晨饭常至晡。","惜哉当路者，访问亦已踈。","此功肩古人，反与泛泛俱。","要当公论定，会有闻天衢。","我衰耕谷口，屹然如枯株。","他人不着眼，屡辱顾草庐。","脱略时辈礼，待以国士徒。","临别难为怀，欲赠将焉如。","但愿益磨砺，器宇恢远图。","贵富皆分内，青毡君岂无。","力疾出送别，酸风生道隅。","征旆不容驻，搔首空踌躇。"],"title":"送江宰别"}
