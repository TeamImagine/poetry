{"author":"陈宓","id":96874,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["胸次崔嵬绝点埃，山光玉色两佳哉。","官闲却得身栖宿，岩迥惟闻鹤去来。","定处华鲸催石磬，眼前茗碗伴炉灰。","高情一出樊笼外，逸驾飘飘未拟回。"],"title":"和方宗教鼓山韵  其一"}
