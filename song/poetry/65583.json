{"author":"廖行之","id":65583,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["与君同志复同州，少日论文放一头。","孝子忧亲双鬓白，痴儿了事一生愁。","凌云意气须臾尽，积岁声名取次休。","赖有遗编留史笔，几回废卷泪横流。"],"title":"挽宋知县刚仲二首  其一"}
