{"author":"黄裳","id":204559,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["两年相见此宵中，万里家山与子同。","百岁未垂双鬓白，六骰先献一盆红。","莫嗟雪腊回头尽，且约金卮到手空。","过隙浮生聊自慰，明朝行乐属春风。"],"title":"除夜呈张公实"}
