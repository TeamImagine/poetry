{"author":"陈造","id":58976,"strains":["平平仄仄平仄仄，？仄平平平仄仄。","平仄平平仄平仄，仄仄仄仄○平仄。","仄平平平仄仄平，平仄平平平仄平。","仄平仄仄仄仄仄，仄仄仄仄○平平。","仄平仄仄平平仄，仄仄仄仄平平仄。","仄平平仄仄平仄，仄○平仄平平仄。","仄平平仄仄仄平，仄仄平平仄仄平。","○平仄仄仄仄仄，仄仄平仄平平平。","○平仄平○仄仄，仄仄仄仄平平仄。","仄平仄仄仄○仄，仄仄平平○仄仄。"],"paragraphs":["书生次舍先菜把，迺有甘肥来箸下。","今日之羊我为政，属餍敢忘分甘者。","府公宽容盖代豪，怜我诗穷仍老饕。","卧沙九肋匕不箸，出甑嫩颤如花糕。","即今野饭山栖地，食指屡动饥涎坠。","谷城明府府公似，割鲜庸继台无馈。","食神黄媪喜欲颠，一夜搜诗不得眠。","将军问腹汝见负，世用官业俱茫然。","论情少须分袂处，未敢径指房山路。","饿鹰得饱遽飏去，政恐陈登轻吕布。"],"title":"寄安抚程丈"}
