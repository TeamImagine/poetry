{"author":"毕仲游","id":208975,"strains":["平○仄仄平，仄○仄仄平。","仄○仄平仄仄仄，仄仄平仄平平平。","平仄仄仄平，仄仄仄仄仄。","仄仄仄仄仄仄仄，仄仄○平平仄仄。","仄平平平平仄仄，平仄仄平平仄仄。","仄平○仄平仄平，仄仄仄仄○平仄。","仄○平仄平仄仄，平仄平平平仄仄。","○平仄仄平仄平，仄仄平平平仄仄。","○平仄仄仄仄平，平仄仄○○仄仄。","仄○仄平仄平仄，仄仄平平仄平仄。","平仄仄仄仄仄仄平，仄仄仄仄○平仄平。","仄平仄仄平平仄，仄平仄仄平平平。","仄平平仄平仄仄，仄仄仄仄平平平。","平平平仄仄平仄，○仄平平平仄平。"],"paragraphs":["朝行古冢东，暮行古冢西。","冢中古人骨已朽，冢外游子今何之。","朝食古道南，暮食古道北。","道傍古迹不可见，道上行人常役役。","古人居今人必爱，今有古人人不识。","面前和好儿女颜，背后往往张弓射。","拂衣归去非不会，无宅无田归未得。","长靴短笏随众人，敛首低颜为俗客。","深居晏坐尚恐喧，平路缓行犹恐蹶。","口中有声未尝吐，咽入喉咙化为血。","君不见谷口郑子真，又不见蜀中扬子云。","子真老死耕岩石，子云嗜酒惟醺醺。","丈夫穷达皆有命，万事得失非由人。","街头沽贩味虽薄，犹可赊来倾入唇。"],"title":"古冢行"}
