{"author":"陈造","id":58569,"strains":["仄平○仄平，仄仄平仄仄。","仄仄平仄○，仄仄平仄仄。","仄仄仄仄仄，仄○○仄仄。","仄平仄仄平，仄仄仄仄仄。","平平仄仄仄，○仄平仄仄。","○○仄仄平，平仄仄平仄。","仄仄仄仄仄，仄仄仄平仄。","仄○平平仄，○仄○仄仄。","平平仄平仄，平仄仄仄仄。","平平仄仄仄，○仄平○仄。","○仄平仄平，平平仄平仄。","仄平仄仄平，○仄仄仄仄。","平平平仄仄，仄仄平平仄。","平平平平○，仄仄平仄仄。","仄仄平仄仄，平仄平仄仄。","平平平平平，仄仄仄仄仄。","平平○平平，仄仄仄平仄。","平平仄仄仄，平仄仄平仄。","仄仄仄平仄，仄仄平○仄。","仄仄平仄平，○仄平仄仄。"],"paragraphs":["圣经三百篇，凛凛诗鼻祖。","日月悬太空，不作雕篆语。","可学不可议，仲尼亲去取。","变为屈宋骚，刻画已愧古。","曹刘骥𫘧骋，沈鲍鸿鹄举。","并称五字雄，绳墨盖陵武。","甫白壁万仞，视彼柳樊圃。","又如曹邾郑，屏息从晋楚。","黄陈嗣前作，风壑啸两虎。","公生四子后，相望心相与。","溟渤无弃流，酸咸或登俎。","取源自圣经，长袖固善舞。","清篇神所护，近句谁先睹。","乡来仪朝行，拱揖尊帝宇。","出使辞气振，前席情素吐。","非公任安危，衮阙几不补。","归来将诗坛，越笴傅之羽。","陈黄伯仲尔，胡复用心苦。","学力我枯涸，进冀濡教雨。","首肯公不疑，更用询季主。"],"title":"次王尚书韵呈石湖"}
