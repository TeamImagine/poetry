{"author":"皮日休","id":27911,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["住在华阳第八天，望君唯欲结良缘。","堂扃洞里千秋燕，厨盖岩根数斗泉。","坛上古松疑度世，观中幽鸟恐成仙。","不知何事迎新岁，乌纳裘中一觉眠。"],"title":"江南道中怀茅山广文南阳博士三首 二"}
