{"author":"陆游","id":33353,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["北出升仙路少东，据鞍自笑老从戎。","百年身世酣歌里，千古功名感慨中。","天远仅分山髣髴，雾收初见日曈昽。","横空我欲江湖去，谁借泠然御寇风。"],"title":"三月一日府宴学射山"}
