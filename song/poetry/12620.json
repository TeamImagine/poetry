{"author":"曹勋","id":12620,"strains":["平平仄仄仄，平平平平平。","仄仄平平仄，仄仄平仄平。","仄仄仄平仄，○○仄平平。","平平仄仄仄，仄平平仄平。","仄仄仄仄仄，仄仄仄仄○。","仄平仄平仄，仄仄仄仄平。","平仄仄平仄，仄仄平平平。","仄平平仄仄，平仄○平平。","仄仄仄○平，平平平仄○。","仄仄平○仄，平仄平平平。","仄仄平仄仄，仄仄仄仄○。","仄○平仄仄，平仄平仄平。"],"paragraphs":["蒙溪有广厦，先生居之安。","雅得林泉乐，不与尘土干。","隠隠揖遥碧，弥弥濯清川。","高明意乃适，至游情所耽。","世故蜡味薄，岂待宝所参。","北窗接陶令，素月抚阮咸。","终吉遂无咎，位置遵连山。","邈哉岩壑老，公契如金兰。","揆此宅相奇，欢然谈笑间。","落落幽胜处，安得同游盘。","愧我西北客，恨匪户籍占。","但当风月夕，遐想冰雪颜。"],"title":"次鲁季钦安序堂韵"}
