{"author":"王珪","id":175994,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻道北窗开绘境，偶来归思满沧洲。","卷帘宿鸟惊初旭，隔浦疏林似旧秋。","梦忆清溪知几曲，醉寻危磴欲三休。","何时又赐通中枕，与对云山尽日留。"],"title":"留题吴仲庶省副北轩画壁兼呈杨乐道谏院龙图三首  其三"}
