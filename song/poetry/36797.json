{"author":"陆游","id":36797,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["湖上孤村冷欲冰，更堪衰与病相乘。","梦回点滴帘间雨，心折青荧账外灯。","虽有数椽常似客，仅存一肉未成僧。","披衣偶取南华读，打破愁城喜不胜。"],"title":"明日复雨排闷二首  其一"}
