{"author":"刘过","id":82660,"strains":["仄平○平平，仄仄仄仄○。","仄平仄○仄，仄○仄平平。","仄仄平平平，仄仄平平平。","仄仄平仄○，仄仄平平○。","仄仄平仄仄，平平仄平平。","平仄平仄平，平仄○平平。","平平○平仄，平仄仄仄平。","平平仄仄仄，平仄仄仄平。","仄平仄○仄，仄仄仄仄平。","平仄仄仄平，仄仄○仄平。"],"paragraphs":["一山如龙来，起伏力不胜。","老夫跨其脊，半空欲飞腾。","尚念同游人，一二东南朋。","税驾为小留，木末朱栏凭。","远水天共阔，秋风响饥鹰。","城郭千万家，营垒相依凭。","年年重阳节，高处尽可登。","南楼与北榭，游览昔所曾。","插花楚观上，醉舞仅所能。","惊倒地上人，白日看上升。"],"title":"九日鄂渚登高楚观分得能字"}
