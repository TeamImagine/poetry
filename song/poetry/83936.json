{"author":"姜夔","id":83936,"strains":["仄平平平○，仄○平仄平。","○○仄仄仄，平平○仄平。","平平仄仄仄，仄○平○平。","仄○仄平仄，平仄仄仄平。","仄○○仄平，仄○平平平。","平平仄仄仄，仄仄仄平平。","仄仄仄仄○，仄平平仄平。","仄仄仄仄仄，仄仄平○平。","仄平仄仄仄，平仄平平平。"],"paragraphs":["放舟龙阳县，洞庭包五河。","汹汹不得道，茫茫将奈何。","篙师请小泊，石矴沉泥沙。","是中太无岸，强指苇与莎。","滞留三四晨，大浪山嵯峨。","同舟总下泪，自谓𫗪鼋鼍。","白水日以长，仅存青草芽。","转盼又已没，但见千顷波。","此时羡白鸟，飞入青山阿。"],"title":"昔游诗  其二"}
