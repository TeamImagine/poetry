{"author":"吴芾","id":18177,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["冬暖方忧雪意悭，俄然飘洒到人间。","夜闻便谓迷三径，晓看依然在半山。","明日既容残腊去，今朝已是迫春还。","如何滕六浑无意，不上云霄叩九关。"],"title":"待雪不至呈子仪"}
