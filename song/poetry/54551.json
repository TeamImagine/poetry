{"author":"朱熹","id":54551,"strains":["仄仄仄平仄，平平○○平。","平平仄仄仄，仄平平平平。","平平仄平平，仄仄仄○○。","仄仄平平仄，平平仄平平。","平仄仄平平，平平仄○平。","平平平仄平，平仄仄平平。","仄仄仄○仄，仄平平仄平。","仄平平平仄，○仄平平平。"],"paragraphs":["绮阁百余尺，朝霞冠其端。","飞櫩丽远汉，曲楹何盘桓。","清谣发徽音，一唱再三叹。","借问谁为此，佳人本邯郸。","微响激流风，浮云惨将寒。","为言何所悲，游子在河关。","不恨久离阔，但忧芳岁阑。","愿为清宵梦，燕昵穷余欢。"],"title":"拟古八首  其二"}
