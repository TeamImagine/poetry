{"author":"郭三聘","id":107335,"strains":["仄仄平仄平，平仄仄平仄。","○平仄平仄，仄仄平仄仄。","仄平仄仄平，仄仄仄仄仄。","仄平平仄平，仄仄○仄仄。","○平平○平，平仄平仄仄。","○平仄平平，仄仄平仄仄。","仄平○平仄，仄仄平仄仄。","仄仄○仄仄，仄仄仄仄仄。","○○仄平仄，○仄仄平仄。","○○仄○平，仄仄平仄仄。","仄仄仄平○，平仄平仄仄。","平○仄仄平，平仄仄仄仄。","仄仄○平平，仄仄仄平仄。"],"paragraphs":["忆昔游澹岩，文社四为侣。","相逢各年少，抱负俱有素。","训狐圣得知，夜半叫已屡。","主人知客来，倒屣相告语。","且言龙王神，多有灵异处。","殷勤叩科名，吉兆齐确许。","未成三先达，陆续霄汉去。","转盼三十载，独我尚困沮。","行将贾余勇，犹幸有孤注。","乘兴偶重游，寓敬香一炷。","再拜问龙王，前约何可负。","朱衣愿点头，成就在此举。","拟欲镵坚珉，纪此一奇趣。"],"title":"澹山岩"}
