{"author":"王庭珪","id":238562,"strains":["平平平仄平平仄，仄仄平平仄仄平。","平仄平平仄平仄，平平仄仄仄平平。","仄平平仄平平仄，平仄仄平平仄平。","仄仄仄平平仄仄，平平平仄仄平平。"],"paragraphs":["高风林下闺门里，几岁长斋绣佛前。","夫子雄才尹天邑，清魂独乐上蓬仙。","化为双鹤何方客，来置束刍南郡贤。","会致送车填广陌，他时彤史亦须编。"],"title":"挽卢宜人二首  其二"}
