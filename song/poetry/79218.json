{"author":"欧阳修","id":79218,"strains":["仄平仄平平，平仄平仄仄。","仄平平仄仄，仄仄平平仄。","仄仄平仄平，仄仄○仄仄。","平平仄仄平，平仄仄平仄。","仄仄仄仄仄○仄，仄仄平平仄平仄。","仄仄平仄仄，仄仄○仄平。","平平仄平仄，仄仄平仄平。","平平仄仄仄，平仄仄平平。","平平○平平仄仄，仄仄平平○仄平。"],"paragraphs":["汉宫有佳人，天子初未识。","一朝随汉使，远嫁单于国。","绝色天下无，一失难再得。","虽能杀画工，于事竟何益。","耳目所及尚如此，万里安能制夷狄。","汉计诚已拙，女色难自夸。","明妃去时泪，洒向枝上花。","狂风日暮起，飘泊落谁家。","红颜胜人多薄命，莫怨春风当自嗟。"],"title":"再和明妃曲"}
