{"author":"陈著","id":139376,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄仄平仄，平仄平平平仄平。","平仄仄平平仄仄，平平仄仄仄平平。"],"paragraphs":["锦云忽把老瞳遮，寿语何为及我家。","怕说庚寅赋湘芷，漫书甲子谱陶花。","长途交骛鼠为虎，孤迹偷生蛇放蟆。","人世到今何足问，桑榆况已日西斜。"],"title":"用帅初韵谢其寿我之意"}
