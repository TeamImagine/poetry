{"author":"释德洪","id":228264,"strains":["仄仄平平平仄仄，仄平仄仄仄平平。","平平仄仄仄仄仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三世如来尊顶法，覆藏深密碧螺寒。","通身是眼自不见，擘面出头窥更难。","四义仅能分肉髻，八还终恐隔花冠。","争如劈佛丹霞手，掲露从教觌体看。"],"title":"余居百丈天觉方注楞严以书见邀作此寄之二首  其二"}
