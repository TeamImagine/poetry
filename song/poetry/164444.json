{"author":"仇远","id":164444,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["一琴一鹤小生涯，陋巷深居几岁华。","为爱西湖来卜隠，却怜东野又移家。","荒城雨滑难骑马，小市天明已卖花。","阿母抱孙闲指点，疏林尽处是栖霞。"],"title":"卜居白龟池上"}
