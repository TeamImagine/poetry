{"author":"赵抃","id":101288,"strains":["仄仄平平平，仄仄平仄仄。","仄仄平平平，仄仄平平仄。","平仄平平平，平仄平仄仄。","仄平仄平仄，仄仄平仄仄。","平平仄仄平，仄仄平平○。","仄仄平平平，仄仄○仄仄。","平平仄仄仄，平平仄平仄。","平仄仄平平，平仄平平仄。"],"paragraphs":["自顾愚无堪，老大何所用。","得郡江湖来，一意云泉纵。","惊此西南身，连夕东北梦。","乃知故人念，许与明月共。","荆书一纸贤，季诺千金重。","寄我琼瑶篇，使得长讽诵。","寒松有唳鹤，高梧有鸣凤。","何日谢知音，为鼓商弦弄。"],"title":"寄酬蔡州王陶正言"}
