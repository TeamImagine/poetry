{"author":"晁说之","id":220055,"strains":["仄仄平平平仄平，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["一世高梧丹叶翻，男昏女嫁失前村。","但闻狼虎厌人肉，不见酒浆招鬼魂。","久分彼天难叩问，未甘此道漫追原。","江心火杂鱼龙血，我脱身来君莫论。"],"title":"次韵和中远以予真州江上遭巨寇脱身感事作"}
