{"author":"苏辙","id":197499,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["白鱼紫蟹早霜前，有酒何须问圣贤。","上客远来工缓颊，双鬟为出小垂肩。","新传大曲皆精绝，忽发狂言亦可怜。","莫怪贫家少还往，自须先办买花钱。"],"title":"次韵王巩同饮王廷老度支家戏咏"}
