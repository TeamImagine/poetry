{"author":"方岳","id":127902,"strains":["平仄平仄仄仄平，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["投老归欤拙独存，剖瓜亦欲问天孙。","故人有约夜堂醉，老子不禁秋暑袢。","却恐长绳縻日月，政须高枕问乾坤。","北窗风好难为客，未辨冠巾数候门。"],"title":"七夕潘宰招不往"}
