{"author":"谢枋得","id":147296,"strains":["仄仄平平仄仄平，仄平仄仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["万古纲常担上肩，脊梁铁硬对皇天。","人生芳秽有千载，世上荣枯无百年。","此日识公知有道，何时与我咏游仙。","不为苏武即龚胜，万一因行拜杜鹃。"],"title":"和曹东谷韵"}
