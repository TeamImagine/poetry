{"author":"王迈","id":107730,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["出处行藏不偶然，何曾由我总由天。","收回紫陌红尘足，来结青山绿水缘。","万籁鸣时仍瀑布，数鸦起处忽林烟。","暮云正尔商量雪，却被催诗雨插先。"],"title":"山居即事"}
