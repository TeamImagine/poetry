{"author":"杨亿","id":210406,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["华堂何夕梦熊罴，卫氏如今有一儿。","三日悬弧应是喜，十年结实未为迟。","预知驷马门闾盛，暗想天麟骨法奇。","曾忝门墙摄齐者，待看孔鲤学闻诗。"],"title":"闻扬州柴给事有弄璋之庆寄诗贺之"}
