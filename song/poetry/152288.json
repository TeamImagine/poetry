{"author":"方一夔","id":152288,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["我家韦布久婵嫣，积善工夫远有源。","东汉贤良来鼻祖，晚唐文献到闻孙。","世增忠厚成风俗，人尚耕桑务本根。","賸喜迩来多识字，粗书甲子记新元。"],"title":"予家世居富山久矣世有隠德老坡所谓我家韦布三百年惟有阴功不知数盖类是也因作此以记其实且以勉族氏子弟云  其三"}
