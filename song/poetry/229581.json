{"author":"廖刚","id":229581,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["朅来临抚未期年，五袴讙谣已蔼然。","公道直堪平𫎬石，清风那用挹廉泉。","飞帆便恐迷三岛，缓辔聊须选一钱。","最有后车湖上客，梦随旌旆作神仙。"],"title":"虔州送知府石舜弼吏部二首  其二"}
