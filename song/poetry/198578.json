{"author":"苏辙","id":198578,"strains":["仄仄平仄仄仄平，○○仄仄平平平。","仄平○仄仄仄仄，平仄平仄平○平。","仄平仄仄平仄仄，平仄平平平仄平。","平平仄仄平仄仄，仄平仄仄平平平。","仄平仄仄仄仄仄，平平平仄平平平。","仄平仄仄仄仄仄，仄平仄仄○平平。","仄平平仄○仄仄，平平仄仄平○○。","仄平仄仄○仄仄，○仄平仄平平平。"],"paragraphs":["卞氏平日本富家，庭中怪石蹲麏麚。","子孙分散不复惜，排弃坑谷埋泥沙。","一株跃出随畚锸，知我开轩方种花。","颓然远岭垂涧壑，豁然洞穴通烟霞。","十夫徙置幸不远，轩前桐柏阴交加。","我家旧隠久不到，小池尺水三流槎。","少年旋绕看不足，时呼野老来煎茶。","老人得此且自慰，更访余石探幽遐。"],"title":"方筑西轩穿地得怪石"}
