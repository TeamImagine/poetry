{"author":"朱长文","id":196802,"strains":["仄仄仄平○，仄仄仄平仄。","平平平平平，○仄仄平仄。","仄平平仄平，仄仄平仄仄。","仄平平平○，仄仄平仄仄。","仄平○仄平，平仄仄○仄。","平平仄○平，仄仄○仄仄。","○平仄○平，仄仄仄仄仄。","仄平仄○○，仄仄平平仄。","仄仄仄○平，平平平平仄。","仄平平仄平，平○平平仄。"],"paragraphs":["夙志在萧闲，获此遁幽迹。","乔林无冬春，苍霭异晨夕。","旁窥疑好峰，俯瞰惊峭壁。","浩然溪山兴，尽在陶潜宅。","杖藜行水边，萍际湛空碧。","良鱼不轻游，弱羽犹自惜。","吟髭不禁霜，晓鉴见早白。","古人已深叹，信是林园客。","遣累假禅锋，陶情任诗格。","寄声招友人，来看亭前柏。"],"title":"咏斋偶书呈子通无隠"}
