{"author":"徐鹿卿","id":117622,"strains":["仄平○平仄仄平，○平仄仄仄平平。","平平仄仄平平仄，仄仄平平仄仄平。","○仄仄○平仄仄，平平仄仄仄平平。","平平仄仄平平仄，平仄○平仄仄平。"],"paragraphs":["肯为从师出岭来，三千子亦可人哉。","文章要似风骚体，学问非为利禄媒。","泥迹尚留鸿爪在，云程已报鹗书催。","仪刑只在乡关近，前有张余后有崔。"],"title":"送何生龚生归曲江"}
