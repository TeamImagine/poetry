{"author":"黄载","id":129763,"strains":["平平平平平，仄仄平仄仄。","○平仄平仄仄仄，○仄平○仄○仄。","仄平仄平平，仄仄○仄平平平。","仄平仄仄○平仄，平○仄平平仄仄。","平仄平仄仄仄平，仄仄仄仄平平平。","平平仄○仄○仄，仄仄仄仄平平仄。","仄○平○○平平，仄仄○平平仄平。","仄仄仄仄○仄仄，平仄仄仄平平仄。","仄平○仄平平平，仄平仄平仄仄平。","平平平平仄平仄，○平仄仄平○仄。","仄平平仄仄平平，平平平？平仄平。","平平仄平仄平仄，平仄平平仄仄仄。","平平○○仄平平，仄平仄仄平平平。","仄平仄平仄仄仄，平平平平平仄仄。","仄平平仄平仄○，平仄仄仄平平仄。","仄平仄仄仄平仄，仄仄○平○仄仄。","○平○平○平平，仄仄仄仄平平平。","仄○平仄仄平仄，平平仄平仄平仄。","平平仄平平仄平，平仄○仄○平平。","仄平仄仄仄仄？，仄仄仄仄○平仄。","仄○仄平平仄仄，平仄仄仄平平平。"],"paragraphs":["谁推酆都扃，逸此魔十二。","相群鬭蟆供戏剧，绡墨何从拂其迹。","两雄鬭于前，四鬼相视欣欣然。","小蟆对睨摊双膝，筠笼一蟆跳欲出。","前者差壮一力肩，后者引索擎于拳。","髯翁磬折目胜负，突眼老妪探头觑。","就中黄叟如蹲鸱，破帽长袍吾老馗。","只眼直下看不匝，诸鬼乐与吾翁狎。","四丁更与蟆之魁，疾驰不能压欲颓。","蟆肥于豚怒于虎，张颐缩项夸相顾。","昔时唐宋失天经，妖蟆曾搳天眼精。","今魔视蟆细于螘，魔若跳梁那可指。","群阴胶凝互掀翻，六鳌顶戴愁颠连。","但能伐魔既厥类，芟夷妖蟆谈笑耳。","僇妖之事馗所司，何独反与为儿戏。","不惟失职纵奸宄，鬼祸如蟆将及尔。","参军参军其然乎，或者好事丹青图。","谅应馗笑玉川子，诛蟆未诛骨先苦。","风悲雨凄天地愁，蟆鬼正是相雄秋。","仅余一目不可搳，我曷不可相娱说。","会闻隔帘歌鬭{圭/黾}，山鬼性命摧红牙。"],"title":"锺馗观鬼鬬蟆图"}
