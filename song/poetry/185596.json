{"author":"徐积","id":185596,"strains":["平仄平平仄平仄，仄平平仄仄○仄。","仄仄○○仄仄平，仄○○仄平○平。","仄仄仄仄平平仄，平平仄仄平平仄。","平仄平○仄仄平，仄仄平平平仄仄。","仄○仄仄仄平仄，仄仄○平仄○仄。","○平平平○○○，仄仄平平仄○仄。","仄○仄仄仄平平，仄○仄仄平平仄。","平仄仄平○仄平，平平平仄平平仄。","仄平仄仄平○仄，仄仄平平仄○仄。","平仄○平仄仄平，平仄仄平仄平仄。","仄○平仄平○仄，仄平仄仄平平仄。","仄○平仄平平平，平平仄平仄平仄。","平平仄仄平平平，仄仄○平平仄仄。","仄○仄仄？平平，仄仄平平仄平仄。","仄平平平平仄平，仄仄仄平平仄平。","○平仄仄仄仄仄，仄仄平平平仄○。","平平○仄平仄○，仄平仄仄○○平。","平平平仄仄仄仄，平○仄仄○○○。","仄仄仄平平仄平仄平，仄平平仄仄平○○平平。","平平仄仄平仄仄平平，仄○平平平仄仄平平。","平平仄平平仄仄仄平，仄仄仄平平○仄仄平。","平平平平平仄平平平，平○仄仄平平平平。","○平平仄仄仄仄，仄平仄仄平○平。"],"paragraphs":["吴越佳人古云好，破家亡国可胜道。","昨夜闲观爱爱歌，坐中叹息无如何。","爱爱乃是娼家女，浑金璞玉埋尘土。","歌舞吴中第一人，绿髪双鬟才十五。","耳闻眼见是何事，不谓其人乃如许。","操心危兮虑患深，半夜灯前泪如雨。","假如一笑得千金，不如嫁作良人妇。","桃李不为当路花，芙蓉开向秋风渚。","忽然一日逢张氏，便约终身不相弃。","山可磨兮海可枯，生唯一兮死无二。","有如樗栎丛中木，忽然化作潇湘竹。","又如黄鸟春风时，迁乔木兮出幽谷。","文君走马来成都，弄玉吹箫才几曲。","不闻马上琵琶声，却在山头望夫哭。","去年春风还满房，昨夜月明还满床。","行人一去不复返，不是江山歧路长。","前年犹惜金缕衣，去年不画深燕脂。","今年今日万事已，鲛绡翡翠看如泥。","一女二夫兮妾之所羞，不忠于所事兮其将何求。","蛾眉皓齿兮乃妾之雠，不如无生兮庶几无尤。","喓喓草虫兮趯趯阜螽，靡不有初兮鲜克有终。","鸳鸯于飞兮毕之罗之，人闲此恨兮消何时。","深山人迹不到处，病鸾敛翅巢空枝。"],"title":"爱爱歌"}
