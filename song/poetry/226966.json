{"author":"赵鼎臣","id":226966,"strains":["仄仄平平平仄仄，平平仄仄仄平平。","仄平仄仄仄平仄，平仄平平平仄平。","仄仄平平平仄仄，仄仄仄仄仄平平。","仄平仄仄平平仄，平仄平平仄仄平。"],"paragraphs":["雨里黄花愁正绝，篱边白酒意殊深。","曲拳自觉我无用，然诺谁知公不侵。","便许𫗦糟真好事，独令染指亦何心。","小哉正恨鸱夷腹，倾倒聊堪一再斟。"],"title":"既以诗乞酒于胜非而彦文云吾酒殆不减渠当以饷子九日遶菊独对空樽而彦文使至因次前韵戏之"}
