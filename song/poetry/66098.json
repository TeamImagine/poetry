{"author":"陈傅良","id":66098,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["落帽沾衣总失真，追随萸菊亦劳神。","酒无肴核依然好，家有溪山岂是贫。","沆瀣从空来夜气，青冥随处际秋旻。","不知此是登高否，为问慈恩塔上人。"],"title":"重阳日寄瑞安留宰留宰以是日宴新第人并见招不及赴"}
