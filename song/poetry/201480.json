{"author":"彭汝砺","id":201480,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["盛德无烦百姓忧，分明灵贶厚齐州。","精神散接诸天远，润泽横随四海流。","玉色晬温知有喜，渊衷澄寂本无求。","史官屡得丰年事，还记熙宁第十秋。"],"title":"持正率和中丞诸公喜雨  其二"}
