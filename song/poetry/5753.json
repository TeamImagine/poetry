{"author":"张元干","id":5753,"strains":["仄平仄仄平仄平，平仄平仄仄仄平。","○平平○仄○仄，仄仄仄仄平平○。","仄○仄平仄平仄，仄仄仄仄平平平。","○○平○仄平仄，仄仄仄○平平平。","平○平仄仄仄仄，仄仄平仄平平平。","○○仄仄仄平仄，仄仄平仄○平平。","平平○平仄平○，？仄仄仄○平平。","仄平仄仄仄○仄，仄仄平仄平平平。","○○平仄仄平仄，仄仄仄仄平平平。","仄平平○仄平仄，仄平仄仄平平平。","平平仄仄仄平仄，仄仄仄仄仄仄平。","平平仄仄仄仄仄，仄仄仄仄平平平。","仄平仄仄仄平仄，仄仄平仄平○平。","平平仄平仄仄仄，仄平平仄平平平。","平平仄仄仄仄仄，仄仄仄仄平平平。","仄○仄仄○○仄，平仄仄仄平平平。","平平仄平仄仄仄，平仄仄仄平仄平。","平平仄仄仄平仄，仄仄仄平平仄平。"],"paragraphs":["上人久住湖外游，辛亥春陷孔彦舟。","长沙城中就驱掠，七十七日遭拘留。","眼看杀人等蝼蚁，剑血洗尽湘川流。","张帆方离道林岸，鼓枻已过巴陵楼。","兵缠妖气草木暗，火炽凶焰云烟愁。","衣冠子女半同载，俛首悲泣犹惊羞。","蒙冲颇谙大风浪，舴艋或挂长戈矛。","两舷矢集闹如雨，势欲欹侧争先投。","相牵浮湛状菱荇，乍坠出没真凫鸥。","众生流浪几生死，爱河苦海何时休。","曹成马友互屠灭，偶尔不杀老比丘。","枯颅茁发虮虱满，得脱性命非人谋。","孰知贼党亦方便，日供斋钵仍茶瓯。","南归数年闭户卧，故山精舍松飕飕。","灰心一切本梦幻，返照逆照无人牛。","细听此语重叹息，群盗扫迹夫何忧。","吾闽目前岂不乐，禾稻未获先麦秋。","师来访我问居士，我若访师寻浄头。"],"title":"赠庆绍上人"}
