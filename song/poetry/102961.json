{"author":"魏了翁","id":102961,"strains":["平平仄仄平○平，仄平平仄平○○。","平○平仄平仄平，平平仄仄平平平。","平○仄平仄仄仄，平平仄仄○平平。","○平仄平仄仄仄，仄平平仄○仄平。","仄平○平仄仄仄，平仄仄仄平平平。","○平○平○仄仄，平○仄仄仄仄平。","仄平仄仄仄仄仄，仄仄平仄○平平。","平平平平仄仄○，平平平仄平平平。","平平仄○○仄仄，平平仄仄○○平。","平○仄仄仄平仄，○仄平仄○平○。","平平○仄仄○○，○仄仄仄平○○。","仄○平平仄平仄，仄平仄仄平平平。","平平仄平仄仄仄，平平仄仄平仄平。","仄平○○仄平仄，仄平平仄平仄○。","仄平平平仄仄仄，仄仄平仄平平平。","平○平仄仄平仄，仄仄仄○平平平。","平平仄仄仄平○，仄平仄仄仄平○。","平平仄平仄平仄，仄仄仄仄平平平。","平平平仄仄○仄，仄平仄仄平○平。","平平仄仄仄平仄，仄平○仄平○仄。","平平平平仄仄仄，仄平○仄平仄平。","平平平仄仄仄仄，平平仄仄平平○。"],"paragraphs":["渠河有水清且涟，弄丸之暇游其间。","风轻沙暖鸥忘机，天开日烜鱼逃筌。","山中不知岁月改，春洲六度听绵蛮。","闻人昔游不到此，岸容山色如有冤。","永平教孚讼亦简，为我卜筑河之干。","临流兴怀叹不足，因思孔圣感逝川。","岂无日景自北起，亦有天运从东旋。","风霆流形草木贲，星辰垂象郊原宽。","乾坤坎离更见伏，春秋代谢相回环。","虽将此理醒群聩，更向川上观微澜。","存神过化义亹亹，行着习察心闲闲。","子思渊渊达天德，子车混混穷原泉。","东流不休发吕氏，潺湲远望悲屈原。","圣贤分量已差等，后来承误滋可叹。","或嗟年衰劝努力，或谓时逝宜游盘。","须看龙见水归壑，又识雨降云蒸山。","阴阳翕辟本无闲，俗儒但作死生观。","河南挺生二程子，指示道体镌冥顽。","人能于此发深省，致知格物兹其端。","神徂圣伏二千载，是心长与江弥漫。","文通为挥五色笔，大篇长句垂不刊。","春风沂泗俨在此，居人莫作渠阳看。"],"title":"张永平鎋作亭于渠河之右予请名以观而通守江君埙赋古诗二十有二韵以落之用韵和答"}
