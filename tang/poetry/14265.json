{"author":"元稹","id":14265,"strains":["仄仄仄平仄，○平仄平仄。","仄仄仄平○，平○仄平仄。","仄平仄平仄，仄仄平○仄。","平仄仄○平，平平仄平仄。","平平仄仄仄，仄平○○仄。","仄仄仄平平，仄平仄平仄。"],"paragraphs":["白发故人少，相逢意弥远。","往事共销沈，前期各衰晚。","昨来遇弥苦，已复云离𪩘。","秋草古胶庠，寒沙废宫苑。","知心岂忘鲍，咏怀难和阮。","壮志日萧条，那能竞朝幰。"],"title":"酬杨司业十二兄早秋述情见寄"}
