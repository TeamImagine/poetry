{"author":"陆游","id":42138,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["畴昔西游万里还，狂吟散落满人间。","买空绿水桥边酒，看遍青城县里山。","梅蕊疏疏春欲动，川云漠漠雪犹悭。","偶思五十年来事，顾影灯前自笑顽。"],"title":"寒夜偶怀壮游书感"}
