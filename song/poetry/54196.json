{"author":"项安世","id":54196,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["元日今年分外寒，先生坚卧正如山。","乡闾草草兵戈外，雨雪栖栖道路间。","儿女有情催我起，杯盘无绪笑人悭。","何因得似江城雁，未转东风已北还。"],"title":"元日用前韵"}
