{"author":"苏泂","id":95694,"strains":["○平平平仄，仄仄仄仄○。","○○仄仄仄，仄仄仄○平。","仄仄仄仄仄，仄平仄仄平。","仄仄仄仄平，平仄仄平平。","仄仄○○○，平平平仄平。","○平仄平仄，仄仄平仄○。","仄仄仄平仄，仄仄平仄平。","仄仄平仄○，仄仄平○平。","仄平仄仄仄，仄仄仄仄○。","仄平仄仄平，仄仄仄仄平。","仄仄○仄仄，仄平平仄平。","平仄仄○平，仄仄○仄平。"],"paragraphs":["亲朋关河阔，一岁几合并。","回思十载我，大半短长亭。","我发日已白，我心日以惊。","尚喜淡泊资，于世少经营。","五日过三县，山川知我情。","吟诗自娱悦，俗子徒我评。","忆我会心友，与我同死生。","取我尘化衣，濯我沧浪清。","我归已数日，我友各有行。","百川我友朋，五岳我弟兄。","我酒难独饮，我怀谁与倾。","今夕我中秋，我自看月明。"],"title":"中秋"}
