{"author":"史尧弼","id":51264,"strains":["仄仄平平仄仄仄，仄仄平平仄平仄。","平平仄平仄仄仄，仄仄平平仄平仄。","仄平仄平仄仄○，平平仄平平仄平。","平平○仄仄平仄，仄○仄仄平平平。"],"paragraphs":["署鼓冬冬大府辟，敛板争趋后先入。","归来坐曹吏接肘，簿领埋头课铢粒。","学宫柳摇昼日长，清风卷舒编简香。","纷纷燕雀稻粱急，往听鸑鷟鸣岐阳。"],"title":"送胡庭美解成都筦库赴凤州学宫"}
