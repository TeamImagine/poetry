{"author":"方回","id":149622,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄仄平仄，平仄平平仄仄平。"],"paragraphs":["岂料生逾七十年，孩提脱死瘴乡烟。","未能汤餠觞朋友，祇合炉香拜祖先。","养性有书知道理，夺胎无药学神仙。","天都峰下旧茅屋，消得严滩十日船。"],"title":"生日又二首  其二"}
