{"author":"刘攽","id":183837,"strains":["仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["富贵致身良独难，寄书空复走长安。","谁能东郭双穿履，径出都门一挂冠。","家事田庐随几杖，君恩班序接鹓鸾。","颜生尚少时无用，长铗因公慨屡弹。"],"title":"回致仕董中允"}
