{"author":"李弥逊","id":252929,"strains":["平平○仄○，仄仄仄平仄。","平平仄平仄，仄仄仄平仄。","平平仄平仄，平仄○平仄。","仄平平仄平，仄仄平○仄。","平平仄仄仄，仄仄平仄仄。","平平平○仄，仄仄平仄仄。","平平仄平仄，仄仄仄平仄。","仄平仄仄平，仄仄仄平仄。","仄平○仄平，仄仄仄○仄。","平平仄平仄，仄仄平平仄。","平平仄平平，仄仄仄平仄。","平平平仄○，仄仄仄平仄。"],"paragraphs":["秋风吹客衣，去路倚天碧。","跻扳一何苦，政坐爱山癖。","人言五松下，曾是瞿昙宅。","至今梧竹阴，列屋栖禅寂。","尘缨得暂解，俗驾聊可息。","怡颜岩间树，洗耳泉上石。","孤云共还往，窈窕去无迹。","道人粲可流，独步少林席。","客来了不言，碧眼照庭柏。","希声出锺梵，妙意生墙壁。","寒灰暗青灯，偶坐遂终夕。","归来人境空，缺月挂山额。"],"title":"五松寺"}
