{"author":"王庭珪","id":237908,"strains":["仄平平仄平平仄，平仄平平仄○仄。","平平平仄平仄平，平○平平仄平仄。","仄平平仄平平平，平平仄仄平平平。","平平平平仄○仄，仄仄仄仄平平平。","仄○平仄仄平仄，仄○仄仄平平仄。","○平仄仄平仄平，仄仄仄平平仄仄。"],"paragraphs":["少年通籍金闺里，持节荆湖已三至。","巴陵江水天上来，楼观峥嵘半天起。","使君才气雄山东，豪曹巨阙谁争锋。","谯门高开洞庭野，鼓角震动鱼龙宫。","此中为郡最佳处，䜩间不复谈征虏。","题诗远寄江外人，政恐六丁来下取。"],"title":"次前韵酬董衮臣使君见寄"}
