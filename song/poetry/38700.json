{"author":"陆游","id":38700,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["马迹车声是处忙，经旬无客到龟堂。","水初泛溢黏天绿，梅欲飘零特地香。","世事纷纷人自老，岁华冉冉日初长。","百钱不办旗亭醉，空爱鹅儿似酒黄。"],"title":"初春感事二首  其一"}
