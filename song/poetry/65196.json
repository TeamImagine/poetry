{"author":"胡长卿","id":65196,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["悬崖怪石水潺潺，宜有神龙隠此间。","穷胜不妨穿险洞，寻春那止看群山。","攀龙行即天边去，跃马聊同野外还。","好景良辰适相会，一尊且共水云闲。"],"title":"禁烟日陪经略焕章丈游白龙洞得所赋新诗次韵以呈"}
