{"author":"宋祁","id":24143,"strains":["平仄○平仄，平平平仄平。","仄平平仄仄，仄仄仄平平。","仄仄仄平仄，仄平平仄平。","○平仄平仄，仄仄仄平平。","仄仄平平仄，○平仄仄平。","平○平仄仄，○仄仄平平。"],"paragraphs":["天与疏慵地，人无荣进心。","死灰差免溺，弃杖即成林。","主诺固多暇，避贤怀所钦。","难邀颍川凤，敢望汉台金。","倚酒狂虽在，荷蓑岁已侵。","恭闻容考绩，缘此未投簪。"],"title":"感怀"}
