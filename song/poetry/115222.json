{"author":"刘克庄","id":115222,"strains":["仄平仄平仄，仄仄平平○。","仄仄○平平，仄仄仄平平。","仄平仄仄仄，仄仄仄仄平。","仄仄○○仄，○仄仄仄平。","○平仄仄○，仄仄仄仄○。","平仄平平仄，仄仄平平平。","平平仄仄仄，平平仄仄平。","平仄仄仄平，仄仄平平平。","平平仄仄仄，仄仄平○平。","○仄仄平仄，平○仄仄平。","仄仄平仄仄，仄仄仄仄平。","仄仄仄平平，平平仄平平。","平○仄○仄，仄平仄仄○。","仄平平仄仄，平仄仄平○。"],"paragraphs":["惜哉典刑尽，久矣幽明分。","忽梦如生平，握手各悲欣。","素排俗学误，独策圣处勋。","共起淹中𫈵，重理阁上芸。","援琴奏古调，蓄耳所未闻。","骚史多香艳，叔季谁醲熏。","文通笔有色，君苗砚可焚。","精粹轶孟荀，钜丽肩机云。","神交暂晤语，睡觉还离群。","犹记酒边谑，惟操及使君。","太白仙已久，伯业老尚勤。","向也失东隅，兹焉迫西曛。","窗间旧膏火，案头古典坟。","可怜搔雪鬓，无与运风斤。"],"title":"梦南塘一首"}
