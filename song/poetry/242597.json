{"author":"李纲","id":242597,"strains":["○平仄仄平平仄，仄仄平平平仄仄。","平平仄仄仄平平，仄仄○平仄平仄。","平仄仄仄平仄平，平仄仄仄平平平。","平平平仄平仄仄，仄○仄仄○平平。","平平平○仄仄仄，仄仄平平平仄仄。","仄平仄仄仄平平，仄仄仄平平仄仄。","平平平仄○○平，仄仄平平仄仄平。","仄○仄仄仄平仄，平仄仄仄平平平。"],"paragraphs":["空山极望皆黄苇，欲挽天河聊一洗。","溪边的皪见梅花，冷蘂疏枝澹烟水。","安得健步移我堂，清夜桂魄来孤光。","人寰尘土飞不到，鼻观寂寂闻天香。","吾衰文思久不起，见子新诗端可喜。","落英坐使笑天桃，结实定知非苦李。","年来踪迹堕空蒙，与子追随邈未穷。","琢磨妙句觑天巧，为我一振诗家风。"],"title":"次韵邓志宏梅花"}
