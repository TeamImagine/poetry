{"author":"乔知之","id":34320,"strains":["平平仄平仄，平平仄平○。","平仄仄仄平，平平平平平。","平平仄平○，平平平平平。","平平仄仄仄，仄仄平仄平。","仄仄仄平平，○仄仄平平。","仄仄○仄仄，仄仄平平平。","平仄平○平，仄平仄平平。","平平○平○，仄平仄仄平。","平仄平仄仄，平仄平仄平。"],"paragraphs":["胡天夜清迥，孤云独飘飏。","遥裔出雁关，逶迤含晶光。","阴陵久裴回，幽都无多阳。","初寒冻巨海，杀气流大荒。","朔马饮寒冰，行子履胡霜。","路有从役倦，卧死黄沙场。","羁旅因相依，恸之泪霑裳。","由来从军行，赏存不赏亡。","亡者诚已矣，徒令存者伤。"],"title":"苦寒行"}
