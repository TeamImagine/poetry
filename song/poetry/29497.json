{"author":"韩元吉","id":29497,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["五斗由来岂疗贫，尚应拄笏对秋云。","未嗟薄宦来还去，但觉频年我送君。","舍北水生思共赏，淮南米贱好相闻。","白鱼青笋平生事，愁绝江寒雁影分。"],"title":"送吕令防赴海门宰  其一"}
