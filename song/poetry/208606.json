{"author":"吕南公","id":208606,"strains":["仄仄仄仄仄，平○仄平○。","平平仄仄仄，仄平仄平平。","仄仄○○仄，仄平仄仄平。","平平仄平平，平仄仄平○。","仄仄仄平仄，仄平仄平平。","平仄仄仄平，仄仄仄平平。","仄仄平仄仄，平平仄平平。","平平仄平平，仄仄仄仄平。","平平○○仄，仄仄平平○。","○○仄平平，仄仄仄仄平。","仄平平平平，○仄仄平平。","平平仄仄○，平仄仄仄平。","○仄仄仄仄，平平仄平平。","仄平平仄平，平仄平仄平。","平仄仄仄仄，仄平仄平平。","仄平仄平平，仄仄平仄平。"],"paragraphs":["涨水久已退，擎泥草扶疏。","平畴极我目，一来施犁锄。","九夏行过六，尚忧复污潴。","哀咨此乡民，耕力岂踌躇。","地势苦卑薄，况无古川渠。","愁潦惧熯干，不可保终初。","昨者多暑雨，洪波日凌虚。","新来满旬晴，渗涸类灌蒩。","垂秋且当莳，到否知何如。","摇摇众农心，凛若畏简书。","远瞻来南山，其壤似郊墟。","依微绿秀间，浮白略散舒。","间喜早稻吐，因高得纡余。","幸无风早催，聊济升斗储。","天下有大福，唯民乐田庐。","乐哉俟丰登，快我羁旅居。"],"title":"五月二十五日三陂桥晚眺"}
