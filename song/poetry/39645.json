{"author":"陆游","id":39645,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["世事纷纷博局中，岂知造物贷衰翁。","短筇倚壁知身健，小甑炊粳喜岁丰。","霜近平郊多雁落，雨频断港有船通。","更余一事生诗兴，乌桕新添数叶红。"],"title":"秋晚衰疾稍平聊识喜怀"}
