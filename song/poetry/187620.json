{"author":"江衍","id":187620,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平仄。","平平仄仄平平仄，仄仄平平仄仄平。"],"paragraphs":["巍据龙蟠最胜山，神仙琳馆落人间。","差差万井庭阑布，矗矗群峰屏障环。","入座湖光浮荡漾，俯檐云影遇斓谝。","登临自有飘然思，便觉身同白日闲。"],"title":"和孔司封题蓬莱阁"}
