{"author":"贺铸","id":212934,"strains":["仄平仄○平，仄平平仄平。","仄平仄仄仄，仄仄平平平。","仄仄仄平○，平平○仄平。","平平平仄仄，平仄仄平平。","平○仄仄平，仄○平仄○。","平仄仄仄平，仄平平仄平。","平仄平平仄，仄仄平仄平。","平仄平平平，仄平平○○。"],"paragraphs":["膳夫缚三鸡，二雌先就烹。","一雄置机上，不废知时鸣。","有客见之叹，人情犹物情。","宁昌言即死，何噤口偷生。","愚闻此客言，退思因窃评。","鸡实鼎俎资，杀身非罪声。","人忘枢机诫，鼓舌为祸萌。","宜念千金躯，与鸡何重轻。"],"title":"烹鸡叹"}
