{"author":"彭汝砺","id":201727,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["青衫慰子久蹉跎，各喜流年壮未过。","金玉曹刘初并价，渊源游夏复同科。","红尘去马侵星月，绿水归艎触芰荷。","邂逅故乡秋正好，相看忆听鹿鸣歌。"],"title":"君时与董君佐以乡荐相次登甲科有诗送之邀予同赋"}
