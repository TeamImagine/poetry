{"author":"卢照邻","id":12779,"strains":["○平仄仄仄平平，仄仄平平仄仄平。","仄平仄○○平仄，仄仄平平仄仄平。","仄平平仄仄平平，○○平仄仄平○。","平○仄仄○平仄，仄仄○平仄仄平。","平平仄仄平○仄，平仄平平仄仄平。","平平平仄平平仄，仄仄平平平仄仄。","仄仄平平仄仄平，仄仄平平○平仄。","平仄平○平仄仄，平○仄平○仄仄。","○○仄仄仄平平，仄○平平仄仄平。","平○仄仄○平仄，仄仄平平○仄仄。","平平平仄○平仄，仄仄○仄平平仄。","仄平仄仄仄平平，平仄○○平○仄。"],"paragraphs":["三秋北地雪皑皑，万里南翔渡海来。","欲随石燕沈湘水，试逐铜乌绕帝台。","帝台银阙距金塘，中间鹓鹭已成行。","先过上苑传书信，暂下中州戏稻粱。","虞人负缴来相及，齐客虚弓忽见伤。","毛翎频顿飞无力，羽翮摧颓君不识。","唯有庄周解爱鸣，复道郊哥重奇色。","惆怅惊思悲未已，裴回自怜中罔极。","传闻有鸟集朝阳，讵胜仙凫迩帝乡。","云间海上应鸣舞，远得鹍弦犹独抚。","金龟全写中牟印，玉鹄当变莱芜釜。","愿君弄影凤皇池，时忆笼中摧折羽。"],"title":"失群雁"}
