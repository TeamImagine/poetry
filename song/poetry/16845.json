{"author":"王之望","id":16845,"strains":["仄平仄○平，平仄仄○仄。","仄平仄仄○，平○仄仄仄。","仄平仄仄平，平仄仄仄仄。","平平平○仄，平仄仄平仄。","平仄仄仄平，○平仄○仄。","平平仄○仄，仄仄仄仄仄。","平平仄平仄，仄仄仄平仄。","仄平平仄仄，仄仄仄平仄。","仄仄平仄平，平仄○仄仄。","○平仄平仄，仄仄仄平仄。","平平○○仄，仄仄仄仄仄。","○平仄平平，平平仄平仄。"],"paragraphs":["白头有如新，倾盖或如故。","乃知意气间，投分自有处。","魏公使汉南，风采耸一路。","凋残濡膏泽，冤讼廓氛雾。","游刃若发硎，调琴不胶柱。","平生不相识，见我国士遇。","杯盘倒箱箧，笑语杂卮寓。","岂惟倾肺腑，便可托婴孺。","慰我畴昔心，何啻封万户。","离觞岘山曲，握手惜欢聚。","江风吹行色，短棹不得住。","临岐亦何言，加餐纳多祜。"],"title":"汉南晤魏侯彦诚魏侯赠诗期依韵和已而荆门受代归乡襄务冗甚未果答既离襄阳舟中追和"}
