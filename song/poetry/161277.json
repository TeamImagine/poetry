{"author":"戴表元","id":161277,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["斗粟千钱不易酬，海风吹断寄诗邮。","谁家盛设蟹黄餠，有客翻披狐白裘。","春树自随冬树老，官河长挟野河流。","隔生兄弟何须说，来作城南十日游。"],"title":"次韵答贵白"}
