{"author":"陆游","id":40024,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["竹簟纱幮事已非，秋清初换熟缣衣。","鹊惊山月栖还起，萤避溪风堕又飞。","老眼渐昏书懒读，壮心虽在事多违。","夜窗剩欲挑灯语，日倚柴门望汝归。"],"title":"新凉示子遹时子遹将有临安之行"}
