{"author":"刘克庄","id":115019,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平仄平仄平平仄，仄仄平平仄仄平。"],"paragraphs":["官冷君行勿鄙夷，儒风未有盛斯时。","进青衿子陈新义，为紫阳公广旧规。","然否听人来议政，尊严无士敢嘲师。","虀盐堪饱芹堪采，况值文翁适拥麾。"],"title":"送龙岩林主学"}
