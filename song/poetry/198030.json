{"author":"苏辙","id":198030,"strains":["平○仄仄仄，○仄○平平。","平平仄平仄，仄仄平仄平。","平平仄仄平，仄仄平平平。","平平仄○仄，仄仄仄仄平。","仄仄仄仄仄，平仄平平平。","仄仄仄平仄，平仄○平平。","平平仄平仄，仄仄平平平。","平平平仄仄，仄仄仄仄平。","仄平○○仄，仄仄仄仄平。","○平仄平平，仄仄仄平平。"],"paragraphs":["朝廷入忘返，冠盖如云屯。","贤哉贵公子，独以民社言。","西台出命书，落笔波涛翻。","东台典封驳，坐惜日月奔。","试剧得上蔡，高卧强东藩。","旱岁独多麦，时雨如倾盆。","铃轩省鞭抶，幕府多壶樽。","逡巡文字乐，斥去簿领烦。","赐环行当至，坐席恐未温。","三槐日成阴，富贵属曾孙。"],"title":"送王震给事知蔡州"}
