{"author":"杨万里","id":48562,"strains":["仄平仄仄平仄仄，仄平○仄平仄仄。","仄仄仄仄平，仄平平仄仄仄仄。","仄仄仄仄仄，○仄平仄平平平。","仄仄仄仄平，平平仄仄○仄平。","仄平平仄仄，仄仄平仄○平平。","仄平平平仄仄仄，仄平仄仄平仄仄。","平平平仄仄○平，仄仄仄仄仄平仄。","平仄仄仄平，仄○平仄仄仄平。","仄平仄仄仄，平仄仄仄仄。","仄平平仄仄仄平，平平平仄仄仄平。","仄平仄仄仄，仄平仄平仄。","仄○仄平仄仄仄仄平，仄仄平仄○○？仄仄。"],"paragraphs":["好官易得忙不得，好人难做须着力。","汝要作好官，令公书考不可钻。","借令巧钻得，遗臭千载心为寒。","汝要作好人，东家也是横目民。","选官无选处，却与天地长青春。","老夫今年六十四，大儿壮岁初筮仕。","先人门户冷如冰，岂不愿汝取高位。","高位莫爱渠，爱了高位失丈夫。","老夫老则老，官职不要讨。","白头官里捉出来，生愁无面见草莱。","老夫不足学，圣贤有前作。","譬如着棋著到国手时，国手头上犹更尽有着。"],"title":"大儿长孺赴零陵簿示以杂言"}
