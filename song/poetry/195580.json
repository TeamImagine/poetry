{"author":"苏轼","id":195580,"strains":["平平仄平仄，平仄平仄平。","仄平仄平仄，仄仄平○○。","平仄○平平，仄平仄仄平。","平平仄仄平，平仄仄仄平。","仄仄仄仄仄，平仄平平平。","仄仄○仄平，○仄仄仄○。","仄平平仄平，仄仄平平平。","○仄仄仄仄，仄平平仄平。"],"paragraphs":["黎山有幽子，形槁神独完。","负薪入城市，笑我儒衣冠。","生不闻诗书，岂知有孔颜。","翛然独往来，荣辱未易关。","日暮鸟兽散，家在孤云端。","问答了不通，叹息指屡弹。","似言君贵人，草莽栖龙鸾。","遗我古贝布，海风今岁寒。"],"title":"和陶拟古九首  其九"}
