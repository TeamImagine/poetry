{"author":"周必大","id":50347,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["劲气危言五十春，今骑厩马踏天津。","葵倾夏日心弥切，松度秋霜色转新。","鼎鼐调和知有日，君臣庆会岂因人。","周流四府须三纪，寿斚休辞痛饮醇。"],"title":"庆邦衡生朝用去年韵"}
