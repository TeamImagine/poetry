{"author":"张耒","id":217478,"strains":["平平平平平，仄仄平平○。","平平仄仄平，仄仄平仄仄。","○平仄平仄，平仄仄平仄。","仄平仄仄仄，平仄仄平仄。","○平仄平仄，平仄仄仄仄。","平平仄平仄，仄仄平仄仄。","○平仄平仄，○仄仄平仄。"],"paragraphs":["清溪浮天光，北骛而西折。","群山合沓来，断作青玉玦。","中围万家邑，箫鼓乐芳节。","仲春卉木丽，红绿晚明灭。","重楼压城角，高眺俯木末。","川云断还续，谷鸟鸣复歇。","兴阑未能返，留酌待芳月。"],"title":"登双溪阁"}
