{"author":"韩驹","id":237133,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["徐郎胸次已冰清，北寺清游更绝尘。","不欲茹荤缘道友，肯来出郭是诗人。","怜君远客情能尔，看我题名墨尚新。","谁有好方扶脚力，故乡归去蹋峨岷。"],"title":"五月八日游北禅师川登塔尽七级仆能三级而已晚过公晦偶作二首  其一"}
