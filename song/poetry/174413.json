{"author":"刘敞","id":174413,"strains":["仄平○仄○，平仄平平平。","平仄仄仄仄，平○平仄平。","仄仄平○平，仄平平平平。","仄平仄平仄，仄仄○仄○。","平○仄仄仄，○平平仄○。","○平仄平仄，仄仄平平平。"],"paragraphs":["太湖三万顷，澄澈浮寒穹。","明月不可取，孤帆安所穷。","俯吊沧浪人，缅怀鸱夷翁。","古今共灰灭，得失如梦中。","诗兴触物远，禅心随念空。","犹多碧云句，寄信东南风。"],"title":"送雅禅师若神"}
