{"author":"张明中","id":116547,"strains":["仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["倒峡词章了不难，气吞云梦有余宽。","社间宰相当推汉，圯下书生空念韩。","倾盖金兰如旧契，把杯鱼水便相欢。","诗肩耸折酬君贶，弄斧般门奚足看。"],"title":"谢陈教授"}
