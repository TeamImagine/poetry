{"author":"晁补之","id":214525,"strains":["仄平平仄平平仄，仄仄平平仄平仄。","仄平仄仄○平平，平仄平平仄平仄。","仄平平仄仄平仄，平仄○平仄平仄。","仄平仄仄○平平，○仄平平○仄仄。","仄仄仄平平平平，平仄仄平平仄仄。","仄平平仄仄平仄，仄仄平平平仄仄。","仄平平○仄平仄，平仄平平仄平仄。","仄平平仄平平仄，仄仄平平仄平仄。","仄平平仄仄平仄，平仄平平仄○仄。","○平仄仄仄仄仄，○仄平平仄平仄。"],"paragraphs":["束装清晓来江浦，瘦马羸童犯山雨。","解鞍入寺闻钟声，堂上僧斋日初午。","故人聆我足音喜，纱帽相逢坐东庑。","别来几日颔生须，相见惊疑更问语。","念昨与君俱随书，贫贱不为人比数。","侍郎门馆乏容悦，举子文章惭莽卤。","瞽言强献亦何有，君去东州我之楚。","可怜今日江头路，草草逢君具鸡黍。","我贫无策未容饱，君禄虽微不犹愈。","如今未可计得失，且作新诗致醇醑。"],"title":"汤村逢陈安性"}
