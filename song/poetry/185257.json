{"author":"王安国","id":185257,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["忆同支遁宿嵚崟，不负平生壮观心。","北固山随三楚尽，中泠水入九江深。","纷纷落月摇窗影，杳杳归舟送梵音。","东去何时来蜡屐，天边爽气梦相寻。"],"title":"同器之过金山奉寄兼呈潜道"}
