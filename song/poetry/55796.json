{"author":"朱熹","id":55796,"strains":["仄平平平仄平仄，仄仄平平○仄仄。","平平仄仄仄平平，仄仄平平仄平仄。","平平仄仄仄平仄，○仄平平平仄仄。","仄平○仄仄平平，仄仄平平仄平仄。"],"paragraphs":["似桃非桃杏非杏，独与江梅相早晚。","天姿约略带春酲，便觉花容太柔婉。","霞觞潋艳玉妃醉，应误刘郎来阆苑。","会须参作比红诗，莫学墙头等闲见。"],"title":"红梅"}
