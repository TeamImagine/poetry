{"author":"刘子翚","id":15345,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["雄观今古快幽情，突兀层楼出市甍。","二水交流何处尽，孤舟不见乱山横。","丹炉寂寞仙游远，剑气萧条客恨盈。","向晚移樽话流落，可堪时听鼓鼙声。"],"title":"赋双溪阁用蔡君谟诗声字韵"}
