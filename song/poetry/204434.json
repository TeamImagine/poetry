{"author":"黄裳","id":204434,"strains":["仄○仄仄仄，平仄仄平仄。","平仄平仄平，平平仄平仄。","○平仄仄平，平仄○平仄。","平仄仄仄平，仄仄平平仄。","仄仄仄仄平，平仄仄仄仄。","仄仄仄仄仄，仄仄○平仄。","○仄平平平，仄仄平仄仄。","仄仄平仄平，平平仄平仄。"],"paragraphs":["五行在万类，惟草最柔弱。","春至忙发生，秋来遽衰落。","如何却有灵，阴制长生药。","金石走或飞，落鼎谁能捉。","若乃赤帝兵，飞走请自缚。","万炼致妙用，造化犹天作。","中抱阴阳精，浅陋安可度。","莫笑荣复枯，浮生尚堪托。"],"title":"灵草"}
