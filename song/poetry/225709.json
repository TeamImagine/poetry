{"author":"慕容彦逢","id":225709,"strains":["平仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","平平平仄仄，仄仄仄平平。","仄仄○平仄，平○仄○平。","仄○平○仄，平仄仄平平。","仄仄平平仄，平平仄仄平。","平平仄平仄，仄仄仄平平。","仄仄○平仄，平平仄仄平。","仄平平○仄，仄仄仄平平。","仄仄平平仄，平平仄仄平。","仄平平仄仄，平平仄○平。","平仄平平仄，平平仄仄平。","仄○平仄仄，仄仄○平平。","平仄平平平，平平仄仄平。","○平平仄仄，仄仄仄平平。","仄○○平仄，○平仄仄平。","仄平○仄仄，仄仄仄平平。","平仄平平○，○平○仄平。","○平平仄仄，平仄仄○平。"],"paragraphs":["宗派源流远，家声竹帛垂。","灵晖锺岳渎，吉梦袭熊罴。","夙擅乡评美，寻膺国士知。","文章追往哲，学识判群疑。","试若穿杨叶，科如摘颔髭。","绣衣趋观阙，霜简照轩墀。","谏拂龙鳞逆，身探虎穴危。","忠猷耸鸳鹭，直气慑狐狸。","要路淹风鹢，丹心比日葵。","使台专漕挽，帅阃肃边陲。","久郁公台望，初还辇毂时。","缿筒争讼息，囊櫜寇攘衰。","莲炬惊宵漏，花砖候晓曦。","暂分方面寄，复演禁林词。","廊庙先图任，枢衡遂倚毗。","雍容承昼接，密勿奉畴咨。","已冠中枢府，犹虚百斛姿。","两轓将画鹿，五总旧名龟。","儒效流弦吹，王功镂鼎彝。","更增箕翼寿，馀庆在庭芝。"],"title":"蒋颖叔生日"}
