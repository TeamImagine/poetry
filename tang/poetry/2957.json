{"author":"杜甫","id":2957,"strains":["○仄平仄平，平平平平仄。","仄平仄平平，仄仄仄仄仄。","仄平平平仄，平仄仄仄仄。","仄○仄仄○，平平○平○。","平○仄平仄，平仄仄平仄。","○平仄仄平，平仄平○仄。"],"paragraphs":["参错云石稠，坡陀风涛壮。","晚洲适知名，秀色固异状。","櫂经垂猿把，身在度鸟上。","摆浪散帙妨，危沙折花当。","羁离暂愉悦，羸老反惆怅。","中原未解兵，吾得终疏放。"],"title":"次晚洲"}
