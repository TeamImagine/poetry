{"author":"喻良能","id":51860,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["横枝十月要清诗，南国今年尔许迟。","梦绕故山千叠叠，眼看新萼一枝枝。","欲知影瘦香微处，未称天寒日暮时。","却忆玉溪当日树，浅霜深雪总相宜。"],"title":"十一月十日同幕府诸公游郡圃叶抚属得梅花一枝马抚属有诗因次韵"}
