{"author":"吕陶","id":186280,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄平平平仄仄平。","平仄仄平平仄仄，平平仄仄仄平平。"],"paragraphs":["绮窗开处画堂西，红绿相参数尺低。","种得青琳生宝焰，裁将丹锦护封题。","染因乘露皆鲜翠，舞为交竿少整齐。","惆怅夜来经暮雨，妆痕几点带娇啼。"],"title":"和红蕉二首  其二"}
