{"author":"仲并","id":16169,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["直把孤忠动帝聪，平生房杜不言功。","冲霄鸾凤谋谟合，遮道豺狼党与空。","韬略暇时谈笑里，勋名他日画图中。","中书未数汾阳考，万有千年似鲁公。"],"title":"代人上师垣生辰  其二"}
