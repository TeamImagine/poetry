{"author":"魏了翁","id":103449,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["夕阳舂处是吾家，水绕山环路转赊。","蹙蹙四方浑未定，茫茫大化渺无涯。","归来已恨十年晚，老去空嗟两鬓华。","各愿及时崇令德，万锺于我本何加。"],"title":"次韵知常德袁尊固监丞送别四诗  其四"}
