{"author":"释印肃","id":26590,"strains":["仄仄仄平平仄仄，仄仄平仄仄○平。","仄○仄平平仄仄，平平仄仄仄平平。","仄平仄仄平○○，仄仄平平仄仄平。","平平平仄平平仄，仄仄平○仄仄平。","○仄仄平平仄仄，仄平仄仄仄平平。"],"paragraphs":["白日上升非偶尔，刹那成佛亦如然。","个中迥超声色外，恩光满目意连天。","好明廓彻非思量，一受皇书遍普贤。","江西风月光无尽，帝里真如万法圆。","当处饮吞无不足，护持秘密不休年。"],"title":"与夏国舅"}
