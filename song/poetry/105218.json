{"author":"杜范","id":105218,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["倦游愈觉世途艰，远矣淳风未易还。","车去出门多异辙，尘来眯目失前山。","差殊只在毫厘际，迷复都来反复间。","珍重先生相指似，忙中自有本来闲。"],"title":"准斋诲人亹亹不倦某每侍几席洒然若执热之濯清风一日语及唱和新篇继复缄示联章巨轴皆相与切磋之意某辄忘其荒陋次韵二章借以求教不敢言诗也幸赦不敏而镌诲之  其二"}
