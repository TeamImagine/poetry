{"author":"洪适","id":28242,"strains":["仄仄平平仄仄平，仄平仄仄仄平平。","平平仄仄平平仄，仄仄仄平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["禹穴遗书不可寻，坐看绿叶再成林。","千岩竞秀非吾土，三径就荒劳我心。","谁是周人思召伯，今无老叟出山阴。","台阶稳上添花萼，时倩来鸿续好音。"],"title":"寄别景卢"}
