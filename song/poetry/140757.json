{"author":"姚勉","id":140757,"strains":["仄平仄仄平平仄，仄仄仄平平仄仄。","平平○仄○仄平，平仄平○仄平仄。","仄平仄仄仄平平，平仄平仄平平平。","平平平仄平平仄，仄仄平平仄平仄。","平平平平平平平，仄平平○平平平。","平平平平平仄仄，？仄仄仄平平平。"],"paragraphs":["老龙本自天门出，跃入璧池聊换骨。","鹏雏夭矫更不凡，平视南溟渺东渤。","玉京道上五年前，曾见鳞翮双飞天。","祇今江国梅花路，又送鹏雏逐龙去。","明年秋风层云飞，后年春浪桃花肥。","抟鹏高鶱龙速化，倘许共勒青冥鞿。"],"title":"送松麓李应龙彝甫携阿颖鹏升参学"}
