{"author":"王珪","id":176036,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["少从客路千波转，老入流年万事疏。","野鹤定知乘宠误，春冰多愧践名虚。","几思汉殿金盘露，恣阅蓬山绿字书。","未报君恩成白髪，翻然江海羡吾庐。"],"title":"自述"}
