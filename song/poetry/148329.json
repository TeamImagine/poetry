{"author":"方回","id":148329,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["真复多多穷传记，端能亹亹著诗文。","名场早捷千军阵，胪陛应符五色云。","乱后湖山今稍稍，闲中宾主几醺醺。","衰迟亦欲陪赓唱，未必当筵逮所闻。"],"title":"次韵刘君鼎见赠二首  其二"}
