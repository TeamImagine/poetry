{"author":"陈棣","id":18904,"strains":["平平仄仄○，仄仄仄平仄。","仄平平平仄，仄仄平○仄。","平平仄平仄，仄仄平平仄。","○平仄仄仄，平仄平平仄。","仄仄平仄平，仄仄平平仄。","仄平平平平，仄平平仄仄。","○仄仄仄仄，仄仄仄平仄。","平平仄平平，平仄仄平仄。","仄平仄仄仄，平仄平平仄。","平平仄○仄，仄仄○仄仄。","仄平仄仄平，○○仄平仄。","平平仄仄仄，○○仄平仄。","平平仄仄○，仄仄平○仄。","仄平○平仄，平仄仄平仄。","平平平仄平，平○仄平仄。","仄平平仄平，平仄平平仄。","仄平仄平平，平仄○仄仄。"],"paragraphs":["谁云宰邑难，宰邑有真乐。","但知弦歌趣，永谢尘劳缚。","琴堂吏惊散，昼日垂朱箔。","烧香对棐几，文史资优学。","一洗朱墨昏，至味非糟粕。","范公今循良，一同聊笑谑。","回视卓鲁辈，政可束高阁。","苕溪古侯邦，繁庶类京洛。","壮哉万户邑，何异逢盘错。","公来省其俗，治剧操至约。","政成日有余，空庭可罗雀。","西园久弃置，疏町走芒𪨗。","经营四顾间，得地平如削。","筑堂号松桂，轩槛敞寥廓。","虽无松桂阴，胸中自丘壑。","况逢贤使君，成有新诗落。","异时采歌谣，持用献木铎。"],"title":"题范乌程松桂亭"}
