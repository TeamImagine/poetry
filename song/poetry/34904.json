{"author":"陆游","id":34904,"strains":["仄平平仄仄平平，仄仄平平仄仄平。","仄仄仄平平仄仄，平平平仄平平平。","平平平仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["一壶花露拆黄縢，醉梦酣酣唤不譍。","屏暖半销香鸭火，窗寒初结研蟾冰。","诗囊羞涩悲才尽，药褁纵横觉病增。","早挂朝衣归去是，贵人谁记接茵凭。"],"title":"病中偶得名酒小醉作此篇是夕极寒"}
