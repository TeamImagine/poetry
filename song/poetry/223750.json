{"author":"吴则礼","id":223750,"strains":["仄平平仄仄平平，仄仄平平平仄平。","平仄平平仄平仄，仄平平仄仄平平。","仄仄仄仄平平仄，平仄平平仄仄平。","仄平平平平仄仄，平平仄仄仄平平。"],"paragraphs":["此生端与衲僧期，折脚茶铛能解颐。","君对幽人洗银毂，我书春事有毛锥。","唤醒饱睡真痴绝，惊倒群儿要语奇。","想为梅花从定出，横担拄杖傍疏篱。"],"title":"有怀介然偶作因寄之"}
