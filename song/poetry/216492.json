{"author":"张耒","id":216492,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["东归已过春风岭，度尽千山路渐平。","人事水泡能几日，流光驹隙却堪惊。","居人落落多新屋，行店依依认旧程。","世事饱谙身已老，区区来往笑浮生。"],"title":"下春风岭"}
