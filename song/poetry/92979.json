{"author":"刘宰","id":92979,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["闻道中原百战余，遗民亿万企来苏。","浪言恢复真疏矣，绝意怀来亦可乎。","北望凄凉皆故土，南来睥睨几狂胡。","祇今淝水山川改，寄语元戎盍远图。"],"title":"代柬答合淝苏刑曹兼呈淮西帅同年赵宝谟二首  其二"}
