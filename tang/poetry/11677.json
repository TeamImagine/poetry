{"author":"吕温","id":11677,"strains":["平平仄仄仄，仄仄○平仄。","仄平仄仄仄，仄仄仄平仄。","平仄平平仄，平平仄平仄。","仄仄仄仄○，平仄○仄仄。","平平仄仄仄，仄仄平平仄。","平仄仄平仄，仄○平仄仄。","仄仄平仄平，仄仄平仄仄。","仄仄平平仄，○仄平平仄。","仄仄平仄平，平平平仄仄。","平○平平仄，仄仄平仄仄。","仄仄仄仄平，平平仄平仄。","仄平仄仄仄，仄平平仄仄。","仄平仄平仄，平平仄平仄。","仄仄平仄平，平仄平平仄。"],"paragraphs":["皇家礼赤帝，谬获司风域。","致斋紫盖下，宿设祝融侧。","鸣涧惊宵寐，清猿递时刻。","澡洁事夙兴，簪佩思尽饰。","危坛象岳趾，秘殿翘翚翼。","登拜不遑愿，酌献皆累息。","赞道仪匪繁，祝史词甚直。","忽觉心魂悸，如有精灵逼。","漠漠云气生，森森杉柏黑。","风吹虚箫韵，露洗寒玉色。","寂寞有至公，馨香在明德。","礼成谢邑吏，驾言归郡职。","憩桑访蚕事，遵畴课农力。","所愿风雨时，回首瞻南极。"],"title":"奉敕祭南岳十四韵"}
