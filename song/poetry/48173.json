{"author":"杨万里","id":48173,"strains":["仄平仄仄仄平平，仄仄平平仄仄平。","仄仄仄平平仄仄，平仄仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["阻风两日卸高桅，笑傲江妃纵酒杯。","及至绝湖才一瞬，翻令病眼不双开。","芦洲荻港何时了，南浦西山不肯来。","相见湾中闷人死，一湾九步十萦回。"],"title":"初六日过鄱阳湖入相见湾"}
