{"author":"葛立方","id":17676,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["年来百念如灰冷，何物关心搅睡眠。","奠枕不容安丙夜，乘轺端复类丁年。","曲中谁辨齁齁趣，梦里难成栩栩然。","只恐睡蛇钩已尽，髦蛮难到曲屏边。"],"title":"不寐"}
