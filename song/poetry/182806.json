{"author":"强至","id":182806,"strains":["仄平平仄仄平平，仄仄○平仄仄平。","平仄仄平○仄仄，仄平平仄仄○平。","平平仄仄平平仄，仄仄○平仄仄平。","仄仄平○平仄仄，平平仄仄仄平平。","平平仄○平平仄，仄仄平平○仄平。","○仄平平平○仄，平平仄仄仄○平。","仄○仄仄平平仄，仄仄平平仄○平。","平仄平平仄平仄，仄平仄仄仄○○。"],"paragraphs":["夕楼清啸却妖氛，越石并州晋史云。","威望裔孙行破敌，美名才子去从军。","关榆碍马阴初合，塞草迎人绿自薰。","幕下清吟消日月，樽前壮略起风云。","寻常喜论兵民策，尺寸羞铭将吏勋。","顷岁金门同献赋，平时玉帐暂论文。","早传尺素频来魏，莫待飞鸿晚过汾。","谁问何官一书记，十年阃制自当分。"],"title":"送孙公素机宜书记赴太原刘龙图之辟"}
