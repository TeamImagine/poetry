{"author":"文彦博","id":68658,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["净居高出四禅天，更对伊嵩辟广轩。","塔耸千花依鹫岭，舟浮一叶上龙门。","云藏古木当危槛，风递疏钟过远村。","我有草堂南涧口，一回西望一销魂。"],"title":"和副枢吴谏议寄题广化寺东轩"}
