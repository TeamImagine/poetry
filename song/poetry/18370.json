{"author":"吴芾","id":18370,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["暮年亦复侍甘泉，每对青铜只自怜。","宁忍忧疑探虎穴，且将得失付鱼筌。","归来但欲无身累，老去那能徇世缘。","若得优游全晚节，从人唤作地行仙。"],"title":"和王瞻叔泉字韵"}
