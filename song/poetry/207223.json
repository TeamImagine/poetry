{"author":"黄庭坚","id":207223,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄仄平仄仄平平。"],"paragraphs":["黄花事了绿丛霜，蟋蟀催寒夜夜床。","爱日捃收如盗至，失时鞭扑奈民疮。","田夫田妇肩頳担，江北江南稼涤场。","少忍飞糠眯君眼，要令私廪上公仓。"],"title":"吉老受秋租辄成长句"}
