{"author":"林季仲","id":6021,"strains":["平○平平仄平仄，平平仄仄平平仄。","仄仄平○仄仄平，平平平仄平仄仄。","仄平仄仄仄平平，平仄仄平平仄仄。","平平仄仄平平平，平仄仄平平仄仄。","仄平平仄仄平仄，仄仄仄平平仄仄。","平平仄仄平仄平，仄仄○平仄平仄。"],"paragraphs":["寻胜权舆自天姥，芒鞋踏遍春山雨。","要得山如磊落人，纷纷拳石何足数。","忽逢一柱插天寒，形貌最尊疑父祖。","群峰往往皆儿孙，环列膝前仍俯伛。","我忧穹昊欲撑柱，莫笑杞人心独苦。","伊谁有力能致之，大庇苍生使安堵。"],"title":"天柱峰"}
