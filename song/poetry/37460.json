{"author":"陆游","id":37460,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平仄。","仄平仄仄平平仄，仄仄平平仄仄平。"],"paragraphs":["看遍东南数十州，寄船却溯蜀江秋。","孤云两角山亡恙，斗米三钱路不忧。","万里得诗长揖去，它年挈笠再来不。","放翁烂醉寻常事，莫笑黄花插满头。"],"title":"蜀僧宗杰来乞诗三日不去作长句送之"}
