{"author":"吴泳","id":103800,"strains":["平平仄○仄，平仄平平平。","仄仄仄仄仄，○仄仄仄平。","平平平平仄，仄仄平平平。","仄仄○平平，平平仄平平。","仄平平仄平，平平仄○平。","仄仄仄仄仄，仄仄平仄平。","仄平仄仄仄，仄平仄平平。"],"paragraphs":["同门二三友，星弁尝蝉联。","一日两会面，三日一共筵。","花时棋声里，雨夜诗筹前。","斗酒相为娱，余欢则陶然。","永言怀及兹，余愁浩如山。","未别已足惜，别后谁慰颜。","陆扬未可俟，寄声断鸿边。"],"title":"拟古三章留别果山同官  其三"}
