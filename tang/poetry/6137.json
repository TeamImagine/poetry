{"author":"戎昱","id":6137,"strains":["仄仄平平仄，平平○仄○。","仄平平仄仄，平仄仄平○。","仄○○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平○仄仄，○仄仄平平。"],"paragraphs":["盛宴倾黄菊，殊私降紫泥。","月营开射圃，霜斾拂晴霓。","出将三朝贵，弯弓五善齐。","腕回金镞满，的破绿弦低。","勇气干牛斗，欢声震鼓鼙。","忠臣思报国，更欲取关西。"],"title":"观卫尚书九日对中使射破的"}
