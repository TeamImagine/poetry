{"author":"吴渊","id":118088,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["风流千载忆玄晖，此日登临不觉疲。","看取眼前都是句，如何身后不留诗。","须知小隠徜徉日，正是高吟寥泬时。","可惜出山终不免，空留翠岫与清漪。"],"title":"游青山  其二"}
