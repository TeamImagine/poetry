{"author":"周行己","id":223943,"strains":["平平○平仄，○平仄平仄。","仄仄仄仄仄，平平仄平仄。","仄仄仄仄平，仄仄仄平仄。","○平平平○，仄仄平仄仄。","仄仄平仄仄，平平仄○仄。","仄平○仄仄，○仄平平仄。","○○仄仄仄，平仄仄平仄。","平仄○仄平，平平仄平○。","仄仄平仄平，仄平仄平仄。","平仄平平平，仄仄平仄仄。","平仄平仄仄，○○平仄仄。","仄仄仄○平，仄平平平仄。","仄仄平平仄，平仄仄平仄。"],"paragraphs":["谁云相知好，相知亦吾累。","一夕不在眼，青灯已无寐。","晚定李邓交，付托足心地。","嶷然诸儒中，百马逢一骥。","对我怀抱豁，轩眉得深意。","昨朝分手出，冠带修人事。","淹留久未返，终夕念乖异。","摇落庭树秋，虚窗发清吹。","坐起无一欢，出门屡瞻跂。","归鼓朱丝弦，复理黄卷字。","弦诵虽曰乐，其如心不遂。","欻欲往从君，念无晨风翅。","扫地焚香坐，聊以待君至。"],"title":"待李纯如邓子同"}
