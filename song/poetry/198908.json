{"author":"初惟深","id":198908,"strains":["仄仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["绕舍清阴白昼寒，野情晴喜到门阑。","陶潜岁计惟栽菊，楚客家风只种兰。","雨过落花粘履舄，日长轻絮点杯盘。","明年官满君须去，此地应难得此欢。"],"title":"题公权壁"}
