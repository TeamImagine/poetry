{"author":"牟𪩘","id":150364,"strains":["仄平仄仄仄平平，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["肯随世事事夸毗，得得来寻霜雪枝。","苕曲新添渔隠话，陵阳别论派家诗。","卜邻已喜同王翰，到处犹能说项斯。","不是晚来投社去，杖藜兀兀欲何之。"],"title":"再和虚谷韵"}
