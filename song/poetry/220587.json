{"author":"邹浩","id":220587,"strains":["仄仄仄仄仄，仄平○仄平。","平平仄平仄，仄仄平仄平。","仄仄仄平仄，平平仄平平。","平平平仄仄，○仄平仄平。","○仄仄○仄，平平仄平平。","平平仄仄？，仄仄平○平。","仄仄平仄仄，仄平仄平平。","仄平仄平○，仄仄平平平。","平仄平平平，平平仄平平。","平平仄仄仄，仄仄平平平。","平平平仄平，仄平平平平。","仄平○仄仄，平仄平○○。"],"paragraphs":["叔度久不见，我心如乱茅。","良辰适端午，万事聊一抛。","策马指圭窦，同焉有神交。","森森千亩竹，正尔清乐郊。","相与造其下，香泉荐嘉肴。","高谈落美玊，逸气腾长蛟。","径就真乐处，古音奏陶匏。","日车驻晴空，木杪疑焚巢。","何必蒲葵风，翛然涤惛怓。","兹游信物外，孰与娱云髾。","无端消息来，主人随钲铙。","会须更卜日，城府方胶胶。"],"title":"端午郊园"}
