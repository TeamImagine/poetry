{"author":"周邦彦","id":217939,"strains":["仄仄平平平，平仄平仄仄。","平平平仄仄，平仄仄平仄。","平平仄○平，仄仄平仄仄。","平平仄仄仄，仄仄平平仄。","仄仄平平平，仄仄仄平○。","仄○仄平仄，平平仄○仄。","平平平仄仄，平仄仄平仄。","平平○平平，平○仄平仄。"],"paragraphs":["石濑光洄洄，沙步平侹侹。","枫林名一社，舂汲共寒影。","藩篱曲相通，窈窕花竹静。","兹焉自足乐，未觉丘园迥。","令尹虽无恩，黠吏幸先屏。","唯当谨时候，田庐日三省。","骄儿休马足，高廪付牛领。","无人横催租，烹鲜会同井。"],"title":"无题"}
