{"author":"韩维","id":157977,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平平仄，平平平仄仄平平。","平平仄仄平平仄，仄仄平平仄仄平。"],"paragraphs":["翠木珍丛百亩间，我来虽晚及春残。","未嗟流景飘蓬疾，犹喜余芳对酒看。","斜照舒迟明埤堄，清阴迢递覆栏干。","凭君莫剪高花尽，留插游人醉后冠。"],"title":"王岩叟招饮南园"}
