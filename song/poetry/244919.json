{"author":"李纲","id":244919,"strains":["仄仄平平平仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["使节来从河水滨，天心图旧慰斯人。","肃将宸指蠲民瘼，力挽恩波活辙鳞。","北伐正须猷克壮，中兴方与物为春。","外台岂久留英躅，伫见观光利用宾。"],"title":"再和赵正之都运观水战三首  其二"}
