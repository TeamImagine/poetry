{"author":"李复","id":212736,"strains":["仄仄平平仄仄平，仄平仄仄仄平平。","平平平仄平平仄，仄仄平平平仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["轥藉霜威欲断肌，傲霜挺挺发南枝。","微风披拂香来去，皎月勾添光陆离。","已入鸾台弄妆手，犹存谷口出尘姿。","苦无疏影横斜句，深愧林逋处士诗。"],"title":"观梅"}
