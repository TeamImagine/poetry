{"author":"鲍溶","id":19008,"strains":["平平平平仄，仄仄○平平。","仄平仄仄○，仄仄○仄平。","仄仄仄平仄，仄○平仄平。","平平平仄仄，仄仄平平平。","仄平仄仄○，仄平仄仄○。","平仄仄仄仄，仄平仄平平。","平仄仄仄平，仄仄平仄平。","仄仄平仄仄，仄平仄平平。","○平平仄仄，平仄仄仄平。","○○仄平平，○仄仄仄平。"],"paragraphs":["硠硠云溪里，翠竹和云生。","古泉积涧深，竦竦如刻成。","楚客卧云老，世间无姓名。","因兹千亩业，以代双牛耕。","乱林不可留，寸茎不可轻。","风煖鬬出地，仰齐故年茎。","幽室结白茅，密叶罗众清。","照水寒澹荡，对山绿峥嵘。","苍松含古貌，秋桂俨白英。","相看受天风，深夜戛击声。"],"title":"云溪竹园翁"}
