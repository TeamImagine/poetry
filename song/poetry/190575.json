{"author":"韦骧","id":190575,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["吏冗拘人好思悭，怜君远远发昏顽。","梅花岭外题诗寄，萍实江边继韵还。","数幅密缄迢递去，寸诚都写别离间。","翻思旧日赓酬乐，鼓噪当时更有颜。"],"title":"和朱伯英新州诗见寄二首  其二"}
