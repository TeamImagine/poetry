{"author":"吕岩","id":47929,"strains":["仄仄平平仄仄平，平平仄仄仄平平。","仄平平仄仄平仄，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["古木丛林号白云，高岩更去谒观音。","路登青嶂上头上，寺隐白云深处深。","法鼓震开天地眼，飞轮推出圣凡心。","时人到此如中悟，何必南岩海上寻。"],"title":"白云岩"}
