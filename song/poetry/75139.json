{"author":"赵蕃","id":75139,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄仄平平仄平。","仄仄平平仄平仄，平平平仄仄平平。"],"paragraphs":["忆曾看竹过焦山，重记同舟骇浪间。","邂逅真成肺肝热，别离空益鬓毛斑。","刍青饭白吾能设，车殆马烦君莫还。","此去江淮两萧瑟，为言无遣尺书悭。"],"title":"赠别徐永叔"}
