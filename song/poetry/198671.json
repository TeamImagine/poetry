{"author":"苏辙","id":198671,"strains":["平仄平仄仄仄平，仄平平仄仄平平。","平平仄仄仄平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["春后谁令百日阴，雨淫风横两相侵。","天公未有惜花意，野老空存念麦心。","共怪丛筠亦黄落，终怜老桧独萧森。","过中不克阳安在，夏旱前知未易禁。"],"title":"春阴"}
