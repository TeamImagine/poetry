{"author":"杨万里","id":49593,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["忠显闻孙定不虚，西枢犹子故应殊。","鸾停梧上遗风在，雁进松间得句无。","剩有老农歌赞府，未多荐墨送清都。","晦翁若问诚斋叟，上下千峰不要扶。"],"title":"送庐陵丞刘约之"}
