{"author":"邓允端","id":171008,"strains":["平平仄仄平平仄，仄仄平平仄平仄。","仄平平仄仄平平，仄仄平平仄○仄。","平平仄仄○平仄，仄仄○○平仄仄。","仄平平仄仄平平，仄仄○平仄○仄。"],"paragraphs":["梧桐叶落秋容早，夜夜寒蛩泣衰草。","凤钗金冷鬓云凋，可惜红颜镜中老。","音尘望断沈双鲤，唤起相思何日已。","琐窗人静月轮孤，六曲屏山冷如水。"],"title":"古乐府"}
