{"author":"李彭","id":233326,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["平生刚直隐长虹，收卷波澜说苦空。","翰墨场中无李广，苾𫇴园里有支公。","未应雪浪侵头白，想见丹砂入頬红。","骢马他年焚谏草，看君妙手试宗风。"],"title":"寄如壁上人"}
