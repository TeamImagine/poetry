{"author":"宋祁","id":24096,"strains":["平○平平仄，○平仄仄平。","平○仄平仄，仄仄仄平平。","平仄平平○，平平仄仄○。","仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["丞相于藩日，疏湖讼阁西。","疑从济川地，写出钓璜溪。","流浅初无浪，源清不贮泥。","月为宵幌烛，云作曙楼梯。","碍马汀篁密，萦船浦蔓低。","人亡桃李在，脉脉尚成蹊。"],"title":"汉州房公湖"}
