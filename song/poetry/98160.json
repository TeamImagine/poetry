{"author":"赵汝鐩","id":98160,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平平仄仄平仄，平仄平平仄仄平。","仄仄平平平仄仄，仄仄仄仄仄平平。"],"paragraphs":["岳阳城下系扁舟，与客同登百尺楼。","寻遍诗牌追旧句，恍惊岁律叹重游。","波涵君艑两山翠，天落巴荆一镜秋。","北望边烽犹未熄，敢忘后乐与先忧。"],"title":"再登岳阳楼"}
