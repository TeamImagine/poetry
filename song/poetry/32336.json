{"author":"姜特立","id":32336,"strains":["仄平仄仄平平平，平平平平仄仄平。","平平仄仄仄仄仄，平平平平平仄平。","平平仄仄仄平仄，仄仄仄平仄平仄。","平平仄仄仄仄○，仄○平平○仄仄。","平平仄仄平仄平，仄仄平仄平仄平。","仄仄平仄平仄仄，仄平仄仄平平平。","仄平仄仄平○仄，仄○平平○仄仄。","仄平仄仄仄仄平，平仄平平平仄仄。"],"paragraphs":["昨宵榾榾车声喧，人情嗷嗷不得眠。","今朝一雨忽大足，人声车声俱寂然。","吁嗟血汗滴焦土，寸寸灌田亦良苦。","天工作用瞬息间，百顷平畴如翠羽。","须知造物心至公，远近高下皆一同。","岂唯吾里俱有岁，一凉到骨恩无穷。","昊天莫道高难测，试听神龙驱霹雳。","尔农一饱不自知，为尔哦诗歌帝力。"],"title":"喜雨"}
