{"author":"方回","id":148878,"strains":["仄平仄仄仄平平，平仄平平仄仄平。","平仄仄平仄仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["六桥久客旧湖滨，春日花开不似春。","游学顿无福建子，科名更说梓潼神。","暗惊渊实丘夷事，枉作书痴传癖人。","辛苦湘累辨兰艾，庄生齐物等埃尘。"],"title":"次韵伯田见酬四首  其四"}
