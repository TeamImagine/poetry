{"author":"王安石","id":180434,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["谏书平日皂囊中，朝路争看一马骢。","汉节饱曾冲海雾，楚帆聊复借湖风。","皇华命使今为重，直道酬君远亦同。","投老承明无补助，得为湘守即随公。"],"title":"送沈兴宗察院出使湖南"}
