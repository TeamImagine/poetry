{"author":"刘宰","id":93030,"strains":["平平仄仄仄平平，仄仄平平仄仄平。","平仄仄仄平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["轩亭闿爽喜新营，燕雀应来贺厦成。","樽酒两忘贤与圣，韦编相对弟和兄。","诗如绣段从头好，人似冰壶彻底清。","寄语金昆同石友，道逢何日许班荆。"],"title":"和尤伯华广德使君怡亭对雨  其二"}
