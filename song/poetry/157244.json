{"author":"陈襄","id":157244,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五老村中会隠时，投梭即是十年期。","自谙海燕归巢早，祗恐山桃结实迟。","伊吕功名何日到，轲扬辞业是人知。","如君未忍抛簪去，买取青山寄岭陲。"],"title":"次韵友人郑穆病起感怀"}
