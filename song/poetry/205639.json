{"author":"李之仪","id":205639,"strains":["平平仄仄平，平仄仄平仄。","平平仄仄平，仄仄平平仄。","平平平仄仄，仄仄仄仄仄。","仄平平平○，平仄仄仄仄。","平平仄仄平，仄仄仄○仄。","仄仄仄平平，平仄平仄仄。","平平仄仄仄，仄仄仄○仄。","仄仄平仄平，○○仄平仄。"],"paragraphs":["山云自往来，人事久萧索。","谁为插小松，记此常栖泊。","坡陀披浅麓，窈窕带远壑。","著书方呻吟，谁与会所乐。","鸾凰耿莫追，岁月俨如昨。","隠约玉箫声，憔悴金匕药。","风来万籁奏，一笑竟难约。","尚友徒此心，相期在寥廓。"],"title":"陶隠居书堂"}
