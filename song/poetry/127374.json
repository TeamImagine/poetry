{"author":"方岳","id":127374,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["半生湖海老元龙，不肯函书问子公。","蓬鬓此来真潦倒，荷衣久已倦迎逢。","春风期集几年梦，夜醉比邻一笑同。","已洗从前筝笛耳，岂堪奉缶杂倕锺。"],"title":"次韵赵同年赠示进退格  其一"}
