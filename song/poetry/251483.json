{"author":"王洋","id":251483,"strains":["仄平仄仄仄平平，仄仄平平仄仄平。","仄平仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["净名梵行宰官身，迹似空花意自真。","岂为世间呈伎俩，正缘物外长精神。","窗横午榻籧篨静，日上朝盘苜蓿新。","谁与尘寰说消息，不争好恶莫疑人。"],"title":"赠何著作"}
