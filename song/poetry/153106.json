{"author":"俞德邻","id":153106,"strains":["平平仄平仄仄仄，○平仄仄○平仄。","仄平仄仄平仄平，仄仄○平仄平仄。","仄仄仄平仄仄仄，仄仄平平仄仄仄。","仄平平○○平平，○平仄仄平平仄。","平仄平平仄仄平，仄仄平平平仄仄。","平平仄仄仄仄平，平仄平平仄平仄。","仄仄○仄仄仄平，仄仄○○平仄仄。","平平平仄○仄平，仄仄平平平仄仄。","仄平平仄平仄平，仄仄平平仄平仄。","仄平仄仄○平平，○仄仄平平○仄。","仄平平仄平○平，平仄平平仄平仄。"],"paragraphs":["公孙大娘舞剑器，张颠早悟回翔意。","学书学剑虽不侔，用志凝神固无二。","瓘也得筋靖得肉，圣趣谁能一蹴至。","我生忧患缘知书，教儿仅使通名氏。","春蚓秋蛇自结蟠，莫向兵曹甘委贽。","烟薰屋漏玉轴妆，何许天风划飞坠。","读一遗二口若钳，大草闲临真自愧。","虽然非古空壮雄，要是逢场聊作戏。","鲁公怀素俱已仙，世指周奴笑羊婢。","讵夸弃笔如丘山，夭阏剡藤烦叹喟。","卷还鲸锦心和平，尘席藜羹固吾事。"],"title":"跋韩仲文所藏史共山草书"}
