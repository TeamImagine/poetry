{"author":"苏辙","id":198748,"strains":["平仄仄仄平，平仄仄○仄。","仄平○○平，仄仄平仄仄。","仄平仄平仄，○仄仄仄仄。","仄仄平仄○，仄平仄平仄。","仄仄仄平仄，仄仄仄平仄。","平仄平仄平，仄仄○平仄。","平平仄仄仄，仄仄平平仄。","仄仄平仄○，仄○○平仄。"],"paragraphs":["年老百病生，风痹已三作。","主家长患聋，说法仍害脚。","十年学趺坐，从此罢雀跃。","闭目时自观，寸田饱耕凿。","下种本无种，服药亦非药。","田熟根自生，病去如花落。","吾生默已定，有数谁能却。","数尽吾则行，未应堕冥漠。"],"title":"风痹三作"}
