{"author":"吕本中","id":246651,"strains":["平平仄仄○平平，仄仄仄仄平○○。","平平仄仄仄○仄，仄仄仄仄平平平。","平平仄仄平仄仄，仄仄仄平平仄仄。","仄仄仄仄仄○平，平○仄平○仄平。"],"paragraphs":["田家得米输官仓，一粒不得囊中藏。","天宁化士去如雨，此亦未易能低昂。","因官乞取民始病，况复妄邀檀越敬。","纵令不得半钱归，堂中圣僧应自知。"],"title":"送一书记果公作天宁化士"}
