{"author":"罗隐","id":30785,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一从朱履步金台，蘗苦冰寒奉上台。","峻节不由人学得，远途终是自将来。","风高渐展摩天翼，干耸方呈构厦材。","应笑樟亭旧同舍，九州无验满炉灰。"],"title":"寄锺常侍"}
