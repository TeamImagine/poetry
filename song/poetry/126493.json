{"author":"郑起","id":126493,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["春风万古洞门开，尘世兴亡是几回。","棋局至今无处觅，樵人于此遇仙来。","飞梁横跨丹虹影，绝顶平铺白玉堆。","天下纷纷无好著，斜阳下岭共徘徊。"],"title":"烂柯山"}
