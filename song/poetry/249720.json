{"author":"郭印","id":249720,"strains":["仄仄仄仄○，仄平仄平平。","平平仄仄仄，仄仄仄仄平。","平仄仄仄平，仄仄平仄平。","仄仄平仄仄，仄仄仄平平。","○平仄○仄，仄平仄仄○。","平平仄仄仄，平仄仄平○。","平平仄仄仄，仄平○仄平。","仄平仄仄仄，仄平平仄平。","○平仄仄仄，平平仄仄○。","○仄仄仄平，仄○仄平○。","平平平仄平，○仄仄仄平。","仄平平平仄，仄仄平○平。","平平仄仄仄，○平平平平。","○平平仄平，仄仄仄仄平。","仄仄平平仄，○平平仄平。","？平仄仄仄，平平仄仄平。","平仄平仄仄，平平平平平。","○仄平平仄，平平仄仄○。"],"paragraphs":["忆昔我弱冠，辟廱尾群英。","公时少二岁，籍注国子生。","同舍气味同，异姓而弟兄。","厥后公筮仕，我亦猎科名。","参辰不相比，邈焉笑语并。","云溪既卜筑，来往数逢迎。","玄谭入理窟，淡交遗世情。","邑人敬二老，可为来者程。","顷年我出使，公言勉一行。","偻指解辔归，请当踵前盟。","山颓梁木壊，闻讣恍以惊。","迹公生平事，表里皆纯诚。","居家简以肃，从官廉而平。","应酬心地虚，不见喜愠萌。","处顺悠然去，了无丝发惊。","迺知学道力，坚刚老益明。","天报良未已，诸孙何铮铮。","回首丹旌路，风悲涕泪横。"],"title":"提宫宇文朝议挽辞"}
