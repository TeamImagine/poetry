{"author":"宋祁","id":24058,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["宇下雄风细细凉，客眸凝绝此回肠。","络头骑过罗敷陌，毕尾乌喧女子墙。","流水清浑迷别浦，碧云高下送残阳。","怀人抚物愁何尽，试借兰成万斛量。"],"title":"南亭独瞩"}
