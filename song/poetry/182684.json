{"author":"强至","id":182684,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["相公樽俎纳豪英，使者封章荐姓名。","落日送愁离幕府，翔云随眼入边城。","万蹄宛马休南牧，一啸燕姬慰北征。","敌颈愤来还请系，雒阳前后有书生。"],"title":"送大名府签幕吴都官几复移倅安肃"}
