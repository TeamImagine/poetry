{"author":"刘长卿","id":54934,"strains":["仄仄平平仄，平平仄仄平。","仄○平仄仄，平仄仄平平。","○仄平平仄，平平仄仄平。","○平平仄仄，平？仄○○。","仄仄平平仄，平平仄仄平。","平平○仄仄，平仄仄平平。","平仄平平仄，平平仄仄○。","仄平平仄仄，平仄仄平平。","仄仄○平仄，平○仄仄平。","仄平○仄仄，平仄仄平平。"],"paragraphs":["日望衡门处，心知汉水𣸣。","偶乘青雀舫，还在白鸥群。","间气生灵秀，先朝翼戴勋。","藏弓身已退，焚藳事难闻。","旧业成青草，全家寄白云。","松萝长稚子，风景逐新文。","山带寒城出，江依古岸分。","楚歌悲远客，羌笛怨孤军。","鼎罢调梅久，门看种药勤。","十年犹去国，黄叶又纷纷。"],"title":"秋日夏口涉汉阳献李相公"}
