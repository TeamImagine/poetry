{"author":"李建勋","id":36461,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。","仄仄平平仄平仄，仄平仄仄仄平平。"],"paragraphs":["霏霏奕奕满寒空，况是难逢值腊中。","未白已堪张宴会，渐繁偏好去帘栊。","庭莎易集看盈地，池柳难装旋逐风。","长爱清华入诗句，预愁迟日放消融。"],"title":"雪有作"}
