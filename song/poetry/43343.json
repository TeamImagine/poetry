{"author":"范成大","id":43343,"strains":["平仄仄○仄，平仄平仄○。","平平平○仄，仄仄○平平。","平仄仄平平，仄平仄平平。","仄平仄仄平，仄平仄平平。","仄仄平○平，仄仄仄仄平。","平平○平仄，仄平○仄平。","○平仄仄仄，仄仄○平平。","仄平仄平平，平仄○平平。","仄平仄仄仄，仄仄平平平。","平平仄仄仄，平仄平平平。","仄平仄○仄，○仄○平平。"],"paragraphs":["残夜露如雨，秋气凄以分。","墙西云正黑，跕跕堕金盆。","良耜酢西成，豆笾蓊芳芬。","去年岁大祲，小家甑生尘。","疫鬼投其巇，虐甚溺与焚。","皇慈降清问，下招离散魂。","调糜鬻药石，黑簿回春温。","德馨典神天，秋稼如云屯。","社公亦塞责，醉此丰年樽。","神兮率旧职，为国忧元元。","自今岁其有，驱疠苍烟根。"],"title":"与王夷仲检讨祀社"}
