{"author":"李复","id":212524,"strains":["平平平平仄，仄仄平仄平。","仄仄平仄仄，仄○仄仄平。","仄仄平仄仄，仄仄仄仄平。","仄平平仄平，平仄仄○平。","仄平仄平仄，仄○平仄平。","仄平平平仄，仄仄仄仄○。","平平平平仄，仄仄仄仄平。"],"paragraphs":["朝辞承明殿，暮下金马门。","伏读明诏意，仰思圣主恩。","蠢彼獯鬻氏，礼数乃弟昆。","帝初为息民，缯帛代更屯。","嗣皇谨遵业，使传交塞垣。","下臣非知古，有舌讵得论。","恭承丁宁命，敢不夙夜奔。"],"title":"十一月二十二日朝辞"}
