{"author":"杨亿","id":210389,"strains":["平仄○平仄，平平仄仄平。","仄○平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，○仄仄平平。"],"paragraphs":["迢递分符竹，因循度岁华。","地将鲸海接，路与凤城赊。","触石云频起，衔山日易斜。","潮平聚渔市，水落见人家。","吏隐偏知幸，民谣岂敢夸。","无嫌勾漏僻，且得养丹砂。"],"title":"到郡满岁自遣"}
