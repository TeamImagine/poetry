{"author":"张耒","id":217816,"strains":["仄仄平平仄仄平，仄平平仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄仄平。","平平仄仄平平仄，平仄平平仄仄平。"],"paragraphs":["想尔扁舟野岸横，久阴今旦喜晴明。","天寒野旷北风利，云霁江浑春水生。","家近冻醪时可致，旅庖鸣雁足供烹。","东园早作归来计，红紫纷纷日向荣。"],"title":"久阴忽晴作诗寄秬秸时二子沿干在阳翟镇"}
