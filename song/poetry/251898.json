{"author":"郑刚中","id":251898,"strains":["平平仄平仄，仄仄平仄平。","平仄○平仄，仄仄平仄平。","仄○仄平平，仄仄平平平。","仄平仄平仄，平平仄平平。","仄平平仄○，仄仄平平平。","平平仄平仄，仄○平平平。","平仄仄仄仄，平平仄平平。","平仄仄平仄，平仄平仄平。","平平仄仄仄，仄仄仄仄平。","仄○仄仄仄，仄仄平仄平。","仄仄仄平仄，○平平仄平。","仄仄仄平仄，平平仄平○。","平仄○平平，平平仄平平。","平仄仄平仄，仄仄平仄平。","○平仄仄仄，仄仄平平平。","平仄仄平仄，平平仄平平。","○仄仄○仄，○平仄平○。","平仄仄平平，仄仄平平平。","仄仄○平仄，仄平平仄平。","平平仄平仄，平仄平仄平。","仄平○仄平，平平平仄平。","仄仄仄平仄，平仄○平平。","仄仄仄平仄，仄仄平平平。"],"paragraphs":["遥风入林筿，淅沥生夜愁。","明月过窗牖，照此虚室幽。","念从出怀绷，志在承箕裘。","唯知业书卷，何尝识戈矛。","去年妖寇兴，尽破东南州。","烟来走官吏，火过成墟丘。","豺虎恣搏噬，鼯鼪啸朋俦。","砧俎血忠义，罝网罗善柔。","皇皇势窘急，有罅即愿投。","挈妻负幼子，敢谓生可偷。","潜遁得幽僻，如鱼初脱钩。","妥尾定惊胆，余魂渐能收。","今者王师来，元凶已拘囚。","巢窟有余类，尚此稽讨搜。","参商隔弟妹，阻塞无书邮。","家在北山口，烟林裹沧洲。","更此乱离后，当无一椽留。","何但一堂庐，最苦悲松楸。","使我思归梦，枕边清泪流。","嗟嗟庙堂客，为国须早谋。","积薪从下燃，谁云无后忧。","愿令弄兵者，依旧操锄耰。","勿俾太平世，虮虱生鞮鍪。"],"title":"寓灵峰寺感怀"}
