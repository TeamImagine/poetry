{"author":"欧阳修","id":79603,"strains":["仄仄平平仄仄平，仄平仄仄仄平平。","仄平仄仄平○仄，平仄平○平仄平。","仄平仄仄仄平仄，○仄平平仄平仄。","平平仄仄仄平平，仄仄仄平平仄仄。","仄平平仄仄平○，仄仄○平平仄平。","仄平平仄仄平仄，平仄○平○○平。","平平平仄平仄仄，仄平○平仄○仄。","平平仄仄仄○平，平仄平平平仄仄。","仄平仄○平仄仄，仄仄平平仄平仄。","仄平仄仄仄平平，仄仄○○仄仄平。","○平仄仄平平仄，○○平平仄仄平。"],"paragraphs":["郁郁河堤绿树平，送君困得到东城。","落花已尽莺犹啭，垂柳初长蝉欲鸣。","去年送客亦曾到，正值杨花乱芳草。","人心不复故时欢，景物自随时节好。","感今怀昔复伤离，一别相逢知几时。","莫辞今日一樽酒，明日思君难重持。","东吴山水天下秀，羡君轻舟片帆逗。","江城月下夜闻歌，淮浦山前朝放溜。","乐哉此行时未晚，万壑千岩不知远。","可怜病客厌京尘，寂寞淹留已再春。","扁舟待得东南下，犹更河桥送几人。"],"title":"述怀送张总之"}
