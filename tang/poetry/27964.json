{"author":"皮日休","id":27964,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["德星芒彩瘴天涯，酒树堪消谪宦嗟。","行遇竹王因设奠，居逢木客又迁家。","清斋净溲桄榔面，远信闲封豆蔻花。","清切会须归有日，莫贪句漏足丹砂。"],"title":"寄琼州杨舍人"}
