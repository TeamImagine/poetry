{"author":"程俱","id":235347,"strains":["平仄平仄仄，○平平仄平。","○平仄平仄，仄仄平平平。","仄仄仄仄仄，平○仄平平。","仄仄仄平仄，○平仄平平。","平○仄平平，仄仄仄仄平。","仄仄仄仄○，平平平仄○。","仄仄仄仄仄，平平仄○平。","平仄仄仄仄，平平仄平平。"],"paragraphs":["谁谓方寸地，并包无故新。","长宵不能寐，万绪愁攻人。","展转计后有，攀缘及前身。","苦恨隙驹疾，回嗟秽涂辛。","披衣问何居，梦觉两不真。","白鸟固已空，青灯聊可亲。","念此纸上迹，皆为窖中尘。","投卷嘿忘我，栖鸡已鸣辰。"],"title":"和杨秀才友夔三首  其二"}
