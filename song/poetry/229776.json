{"author":"叶集之","id":229776,"strains":["仄平平平平，平仄仄○仄。","仄平仄仄仄，仄仄仄平仄。","仄○平仄平，仄仄仄○仄。","平○仄平仄，仄仄○仄仄。","仄平仄仄平，仄仄平平仄。","平平仄仄仄，仄仄仄平仄。","○平仄平仄，仄仄平平仄。","仄平仄仄平，仄仄平仄仄。"],"paragraphs":["李侯江南英，身老自藏器。","读书尽百纸，落笔必千字。","况兼熊豹姿，特负纵横志。","凄其望高躅，异世犹一致。","大名国北门，自昔雄元帅。","名贤慎柬拔，荐引必同类。","操持纪纲地，实藉循良吏。","要成百炼刚，小大须历试。"],"title":"送李道甫辟大名名司录  其二"}
