{"author":"王炎","id":69538,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["朅来云梦泽南州，风物萧萧两见秋。","三径草荒真左计，一官冰冷更何求。","莫招毛颖论时事，且唤麹生浇客愁。","短艇轻蓑良不恶，此心何敢负江鸥。"],"title":"秋怀二首  其二"}
