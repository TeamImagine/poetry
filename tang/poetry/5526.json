{"author":"张彪","id":5526,"strains":["仄仄平○仄，平仄平平平。","仄仄○仄平，○平仄○平。","平仄平仄仄，平仄平○平。","平平仄仄平，○仄仄仄○。","仄仄仄平仄，平平仄平平。","仄平仄仄平，平仄平仄平。","平仄仄仄仄，？仄平平平。","○○平平仄，平平平○○。"],"paragraphs":["富贵多胜事，贪贱无良图。","上德兼济心，中才不如愚。","商者多巧智，农者争膏腴。","儒生未遇时，衣食不自如。","久与故交别，他荣我穷居。","到门懒入门，何况千里余。","君子有褊性，矧乃寻常徒。","行行任天地，无为强亲疏。"],"title":"杂诗"}
