{"author":"黄裳","id":204525,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["喜看韩孟作云龙，同御天衢万里风。","诗入中台推戴敏，月来东省照卢公。","祠庭拜贶精诚共，试殿逢知学问同。","广乐数声谁敢和，但疑身在化人宫。"],"title":"次门下侍郎东省怀左丞之韵"}
