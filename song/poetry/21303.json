{"author":"晁公溯","id":21303,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["客路悲秋落木边，江流滚滚尚连天。","病来懒著登山屐，归去聊乘下濑船。","回首关河嗟去国，伤心风雨送残年。","相逢又作匆匆别，拟续阳关第二篇。"],"title":"别郭安道卢能甫"}
