{"author":"杜甫","id":2715,"strains":["平平仄平平，仄平平○仄。","平平平○○，平仄平仄仄。","平平仄○仄，平仄平仄仄。","○○平平仄，仄仄平仄仄。","仄平平平平，平仄仄仄仄。","平平仄平仄，仄仄仄仄仄。","仄仄仄平○，仄平仄平仄。","平平仄平仄，平仄仄仄仄。"],"paragraphs":["身危适他州，勉强终劳苦。","神伤山行深，愁破崖寺古。","婵娟碧鲜净，萧摵寒箨聚。","回回山根水，冉冉松上雨。","泄云蒙清晨，初日翳复吐。","朱甍半光炯，户牖粲可数。","拄策忘前期，出萝已亭午。","冥冥子规叫，微径不复取。"],"title":"法镜寺"}
