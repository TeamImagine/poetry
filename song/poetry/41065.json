{"author":"陆游","id":41065,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["红树平沙十月天，放翁今作水中仙。","冬冬林外迎神鼓，只只溪头下钓船。","世事极知吾有命，俗人终与汝无缘。","菊花枯尽香犹在，又付东篱一醉眠。"],"title":"十月"}
