{"author":"虞俦","id":62236,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["书云瑞应协黄钟，人事天时讶许同。","葭管阴阳消长际，朱幡新旧送迎中。","严陵滩昔怀高节，茂苑城今愧下风。","醉里不知乡国异，团𪢮相映酒颜红。"],"title":"冬至日泊舟严陵滩下"}
