{"author":"李龏","id":120261,"strains":["平平仄仄仄，仄仄仄平平。","仄仄仄平仄，仄仄平平平。","○平平平仄，仄仄平仄○。","○仄仄平仄，仄平仄平○。","○平仄平平，平仄平平平。","平平仄平平，仄仄○平仄。","平平仄仄仄，仄仄平仄平。","仄平平平仄，仄平平仄平。","平仄仄仄仄，平仄平平平。","平平仄仄仄，平仄平平平。"],"paragraphs":["明星灿白石，八极傍无端。","羽驾紫霞表，月窟春阑珊。","三元流珠秘，换骨初不难。","弹指一尘劫，世人漫愁叹。","王乔羡门生，鸾鹤常媻媻。","刚风导旛旟，冉冉如飞翰。","仙人揽六著，著以赪玉盘。","上朝东华阁，主君颜渥丹。","邀我小税驾，为说平生欢。","彤云烁羽袂，鳌背晨光寒。"],"title":"飞仙篇用周草窗韵"}
