{"author":"史弥巩","id":96539,"strains":["平仄○平仄仄平，仄平仄仄仄○平。","仄平平仄○平仄，仄仄平平仄仄平。","平平仄仄平平○，仄仄平平平仄仄。","仄平仄仄仄平平，仄仄○平仄平仄。"],"paragraphs":["余耳当年刎颈交，所争利害仅毫毛。","一朝泜水相屠戮，岂识羊哀左伯桃。","交情切戒勤终堕，以义存心心必果。","死生可托永无睽，自古中山说羊左。"],"title":"咏左伯桃羊角哀墓"}
