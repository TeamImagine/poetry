{"author":"赵文昌","id":186556,"strains":["平平仄仄平，仄仄平平平。","平平仄仄平，仄○平仄平。","仄平仄仄仄，仄仄仄○仄。","仄平平仄仄，仄仄○仄平。","仄平仄平仄，仄仄○○平。","仄平仄仄平，仄仄仄仄○。","仄平仄平仄，平仄仄仄平。","平平仄仄仄，平仄平平平。","平平仄仄平，仄仄平○○。","平仄仄仄平，平平仄平平。","平平仄仄仄，仄仄平平平。","仄○平仄仄，平平仄平平。"],"paragraphs":["金山据上流，怒挟汀声东。","焦山护海门，坐折千里冲。","两山势欲合，盛气薄苍窍。","解纷谁巨擘，赖有疏凿功。","至今买余勇，角立相长雄。","两皋汗漫游，目击大块中。","手持一杯酒，浇尔磊块胸。","鱼龙出鼓舞，摩荡青莲宫。","山灵自不凡，感激欣相从。","因笑魏与吴，乾坤两鸡虫。","悠然一带水，往事寻无踪。","夜深何处笛，呜呜起西风。"],"title":"自金山泛舟至焦山饮吸江亭"}
