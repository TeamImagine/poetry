{"author":"韩愈","id":10069,"strains":["平平平平仄仄平，仄平○平仄平○。","仄○仄仄平仄仄，○仄仄仄平平平。","平○仄仄仄仄仄，仄仄平仄○平平。","平平仄平平仄仄，仄○仄平平平平。","仄平仄仄仄○仄，仄仄平仄○平平。","仄平平仄仄平仄，○平仄仄平平平。","仄平平平仄○仄，平平仄仄○平平。","仄○仄仄平仄仄，平平仄仄平平平。","○○平仄仄○仄，仄仄平仄平平○。","平平仄仄仄平仄，平平仄仄平平平。","平平仄平○仄仄，仄平仄仄平平平。","仄平○仄仄平仄，○平仄仄仄平平。","平平仄平仄平仄，平仄仄？仄仄平。","平？仄仄仄仄仄，○○仄仄○平○。","平平○平仄○○，○平平仄平平平。"],"paragraphs":["街东街西讲佛经，撞钟吹螺闹宫庭。","广张罪福资诱胁，听众狎恰排浮萍。","黄衣道士亦讲说，座下寥落如明星。","华山女儿家奉道，欲驱异教归仙灵。","洗妆拭面著冠帔，白咽红颊长眉青。","遂来升座演真诀，观门不许人开扃。","不知谁人暗相报，訇然振动如雷霆。","扫除众寺人迹绝，骅骝塞路连椔𫐌。","观中人满坐观外，后至无地无由听。","抽簪脱钏解环佩，堆金叠玉光青荧。","天门贵人传诏召，六宫愿识师颜形。","玉皇颔首许归去，乘龙驾鹤去青冥。","豪家少年岂知道，来遶百匝脚不停。","云窗雾阁事恍惚，重重翠幕深金屏。","仙梯难攀俗缘重，浪凭青鸟通丁宁。"],"title":"华山女"}
