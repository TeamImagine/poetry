{"author":"陆游","id":37987,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["暮年心事与谁同，到处飘然一病翁。","断梦凄凉灯影里，残诗零落雨声中。","莫惊颜鬓浑非昨，略数朋侪已半空。","祠禄上还犹负愧，何功班缀冠仙蓬。"],"title":"寒雨中偶赋二首  其二"}
