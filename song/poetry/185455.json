{"author":"徐积","id":185455,"strains":["仄仄仄平平仄仄，平平仄仄平平仄。","平平仄仄平仄平，仄○仄仄平○平。","仄平仄仄○仄仄，平平仄仄平平平。","仄平○平仄平仄，仄仄平仄平仄平。","仄平仄仄○仄仄，仄仄平平○仄平。","平○平仄仄平仄，平仄仄平平仄平。"],"paragraphs":["大使莫忧淮上老，无山可望梅花少。","梅花可种山奈何，日中枕上山更多。","不开两眼行一步，悬崖绝磴青嵯峨。","岂无闲僧坐林下，亦有樵子持斧柯。","起来恍惚从万里，便买玄猿栽薜萝。","人闲流水寓之意，天外白云来者歌。"],"title":"寄蒋大漕"}
