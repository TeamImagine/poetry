{"author":"许及之","id":60707,"strains":["仄仄平平平仄仄，仄平平仄平平仄。","平平仄仄仄平平，仄仄平平平○○。","○平平仄仄平平，○仄平平仄仄平。","仄平仄平仄仄仄，平平仄仄平仄仄。","平平仄仄平平仄，仄仄仄平○仄仄。","仄仄平平平仄平，仄仄平平仄○仄。"],"paragraphs":["忆醉江南枝上雪，爱词人把罗巾裂。","篇成皓齿发琼姿，酒尽貂裘堪当折。","如今消得督邮前，期会纷来闹似烟。","故人一枝久寂寞，新愁万斛谁洗溅。","仇香有意移芳洁，索笑不来空哽咽。","幸自花开君不归，一夜孤根冷如铁。"],"title":"仇香种梅已开而出乡未归再次伯晖韵"}
