{"author":"郑刚中","id":251907,"strains":["仄平平平平，仄仄仄平仄。","平○仄仄仄，平仄仄○仄。","平仄平仄仄，仄仄仄○仄。","仄仄仄平平，平仄仄仄仄。","仄仄仄平仄，平仄仄平○。","仄平平仄平，平平仄平仄。","平平仄平平，平仄平仄仄。","仄仄平仄平，平平仄平○。","仄○仄仄平，平平仄平仄。"],"paragraphs":["故人官江滨，蔼蔼起清望。","因漂似木偶，千里远相向。","穷达怀异趣，雅故恐遗忘。","暨我即门墙，公喜不可状。","握手问辛苦，容我细伸吭。","凛然高义生，开怀出云上。","衔恩在双腮，图报心愈谅。","岁暮天益寒，江湖足波浪。","箧中乃得诗，安流反门巷。"],"title":"别茂直"}
