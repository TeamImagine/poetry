{"author":"余靖","id":24883,"strains":["仄仄平平平，仄仄仄平仄。","仄仄平○仄，仄平平仄仄。","平平平仄仄，平平○仄仄。","平仄仄平仄，仄仄平平仄。","○平仄平仄，仄平平仄仄。","平仄仄平仄，仄平平仄仄。","仄仄仄平平，平平○平仄。","平平仄仄平，平仄平平仄。","平平平仄仄，平平平仄仄。","仄平平仄仄，仄仄平平仄。","仄○仄○仄，平平仄平仄。","仄仄仄平仄，仄仄平平仄。","仄仄平仄平，平平仄平仄。","仄平平仄平，平○平仄仄。","平平仄仄平，仄仄仄平仄。","平平仄平○，平平仄平仄。","仄平仄仄平，仄平平○仄。","平平仄平仄，仄平○○仄。","平平平仄仄，平仄平○仄。","仄仄平平平，平平平仄仄。","平平仄仄仄，仄仄仄平仄。","仄仄仄平平，仄平平仄仄。","平平仄平仄，仄仄平平仄。","仄平○仄平，○平仄平仄。","仄仄仄平平，平仄平平仄。","平平平仄平，仄仄平平○。","平仄仄平平，平平仄平仄。","平平仄平仄，平平平平仄。"],"paragraphs":["世务常喧嚣，物外有真赏。","结友探胜槩，放情谐素想。","韶山南国镇，灵踪传自曩。","双阙倚天秀，一径寻云上。","长江远萦带，众峦疑负襁。","千里眇平视，万形罗怪象。","日影避昆仑，鳌头冠方丈。","青螺佛髻高，群玉仙都敞。","霞城晴煜爚，桃溪春浩荡。","仰攀霄汉近，俯瞰神魂恍。","涧深溜如织，岩虚动成响。","造化与真质，妙画胡能仿。","贱子生海隅，逢辰辱朝奖。","靡成彝鼎勋，甘从丘壑往。","惊禽恋故林，困骥畏羁鞅。","兹游得幽深，同怀乐清旷。","世言帝有虞，朔南声教广。","丹冥卜巡幸，翠华临苍莽。","箫韶曾此奏，钟石无遗像。","但觉薰风存，翛然天籁爽。","姬公著治典，历代所遵仗。","九野奠山川，万灵通肸蚃。","医闾与吴岳，半列戎夷壤。","四时迎气祠，犹烦礼官掌。","况乃祝融区，群物资含养。","来仪威凤居，乐育菁莪长。","肤寸起成霖，崇高一方仰。","跻之佐衡霍，无惭公侯享。"],"title":"游韶石"}
