{"author":"胡宿","id":2037,"strains":["平仄平平仄，平平仄仄平。","平平○仄仄，平仄仄平○。","仄仄平平仄，○○仄仄○。","平平○仄仄，仄仄仄○○。","仄仄平平仄，平平仄仄平。","平平平仄仄，仄○仄平平。","平仄平平仄，平平○仄平。","平平仄仄仄，仄仄仄平平。","○仄平平仄，平平仄仄平。","平平○仄仄，平仄仄○平。","仄仄平平○，平平仄仄平。","平平平仄仄，仄仄仄平平。"],"paragraphs":["才出群英表，文推一代雄。","灵蛇操掌上，云梦纳胸中。","醉墨千峰立，吟毫八极空。","居官疏皎核，处世倦磨砻。","绿酒常埋照，清琴自寄通。","昌言曾拂治，密疏早谈戎。","天子知亭伯，时人重孟公。","何言执戟滞，便到阖棺穷。","鵀鸟巢门止，骅骝挶枥终。","芝筋留御帐，箫赋落王宫。","薄葬依庄叟，残书付所忠。","惟余身后得，凛凛是英风。"],"title":"石曼卿学士挽词"}
