{"author":"方回","id":150091,"strains":["○平仄仄仄，仄仄○平平。","仄仄仄仄仄，平平平仄平。","平平仄平仄，仄仄仄○平。","仄仄仄平仄，仄仄仄仄平。","○平仄平平，仄仄平仄○。","平平平仄仄，平平仄仄平。","仄仄仄仄平，平平仄平平。","仄平仄仄仄，仄仄平○○。"],"paragraphs":["离骚谓绝响，此道传人心。","外物有鼎革，能言无古今。","曹刘与陶谢，五柳擅正音。","李杜与韩柳，一字直万金。","欧苏与黄陈，孰浅而孰深。","尤萧杨陆范，乾淳鹤在阴。","二涧可继之，章泉亦骎骎。","奈何近百载，种火灰中深。"],"title":"学诗吟十首  其六"}
