{"author":"李白","id":55894,"strains":["平仄仄仄平，○平平仄○。","仄仄仄平平，仄平仄○仄。","○○平平？，仄仄平平仄。","仄仄平平平，平平仄○仄。","平平仄仄仄，平仄平○仄。","仄仄平平平，平平仄平仄。","仄平仄平仄，仄仄平平仄。","仄平平仄平，平仄仄平仄。"],"paragraphs":["天落白玉棺，王乔辞叶县。","一去未千年，汉阳复相见。","犹乘飞凫舃，尚识仙人面。","鬓发何青青，童颜皎如练。","吾曾弄海水，清浅嗟三变。","果惬麻姑言，时光速流电。","与君数杯酒，可以穷欢宴。","白云归去来，何事坐交战。"],"title":"赠王汉阳"}
