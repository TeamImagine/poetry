{"author":"王洋","id":251581,"strains":["仄仄平平仄仄平，平平平仄仄平平。","平平仄仄平仄仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["八节滩头老醉吟，年来愁也不胜禁。","须知到处难忘酒，有意来时且抱琴。","欲与君游忘世虑，若非吾事莫关心。","相期早晚尘缘外，共访毗耶听梵音。"],"title":"和平甫"}
