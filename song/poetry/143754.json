{"author":"舒岳祥","id":143754,"strains":["仄仄平平仄，仄平平仄平。","平平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。"],"paragraphs":["戴子游西浙，藕花香满船。","因思今日日，又是去年年。","杨果珍闽荔，榆林下剡川。","烹羊曾有约，已失碧桃仙。"],"title":"去春帅初尝约为榆林游欲烹羊酿酒为小孟尝既而仆归凤栖后帅初亦往西浙遂不果今帅初已归当践前言但同游之客达善已下世矣因黄甘便作诗以叙其怀"}
