{"author":"叶时亨","id":65192,"strains":["仄仄平平仄仄平，仄平仄仄仄平平。","仄平仄仄仄平仄，平仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["短棹夷由落照间，不堪凝望发愁端。","雁行影没暮天阔，蘋叶香残秋水寒。","朝市触涂成险棘，风波投足却轻安。","白鸥盟在容寻理，急办烟蓑与钓竿。"],"title":"泛舟松江"}
