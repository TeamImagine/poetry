{"author":"李白","id":56016,"strains":["平仄平仄平，仄仄○仄平。","平平仄仄仄，仄仄平平平。","仄仄仄○仄，平平仄平平。","○平仄○仄，平仄仄平平。","平仄仄平仄，仄平仄平平。","仄仄仄仄平，平○仄○平。","仄平仄平仄，平仄仄平平。","仄仄仄平平，平平平平平。","仄仄仄平仄，○○仄平平。","仄仄仄仄平，平平平平平。","仄平仄仄仄，仄仄仄平○。","平仄仄仄平，○平仄平平。","平平仄仄仄，仄仄○平○。","平平平仄仄，仄仄平平平。","平仄○平○，仄平平仄平。","仄仄仄平仄，○平平平平。","仄平仄平仄，平仄仄仄○。","平仄仄平仄，平平平仄○。","平平仄平仄，平仄仄平平。"],"paragraphs":["秦出天下兵，蹴踏燕赵倾。","黄河饮马竭，赤羽连天明。","太尉杖旄钺，云旗绕彭城。","三军受号令，千里肃雷霆。","函谷绝飞鸟，武关拥连营。","意在斩巨鳌，何论鲙长鲸。","恨无左军略，多愧鲁连生。","拂剑照严霜，雕戈鬘胡缨。","愿雪会稽耻，将期报恩荣。","半道谢病还，无因东南征。","亚夫未见顾，剧孟阻先行。","天夺壮士心，长吁别吴京。","金陵遇太守，倒屣相逢迎。","群公咸祖饯，四座罗朝英。","初发临沧观，醉栖征虏亭。","旧国见秋月，长江流寒声。","帝车信回转，河汉复纵横。","孤凤向西海，飞鸿辞北溟。","因之出寥廓，挥手谢公卿。"],"title":"闻李太尉大举秦兵百万出征东南懦夫请缨冀申一割之用半道病还留别金陵崔侍御十九韵"}
