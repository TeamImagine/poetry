{"author":"郭印","id":249662,"strains":["平平仄平○，仄仄平平平。","平平仄仄平，仄仄平平平。","仄仄仄平平，○仄仄○平。","仄平仄仄仄，仄仄平平平。","平仄仄平仄，仄仄平平平。","平平仄仄平，平仄○仄平。","平仄仄○仄，平平仄平平。","仄仄平平平，平平仄平○。"],"paragraphs":["人生饮天和，各抱无弦琴。","云何不自开，溺彼宫商音。","郑卫剧淫哇，听者返如林。","耳根一以荡，万劫迷真心。","安得佛之力，与世开群喑。","神机运帝车，元气如酌斟。","鱼鸟得其性，云渊自飞沉。","不见南风歌，仁声入人深。"],"title":"次韵蒲大受琴中趣二首  其二"}
