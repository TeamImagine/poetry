{"author":"刘克庄","id":116252,"strains":["仄仄平平平，仄仄平○平。","仄平仄平仄，仄仄○平平。","仄仄仄平平，仄仄平仄平。","仄平仄平仄，仄仄平平平。","仄平仄平平，仄仄平平○。","平仄仄平○，仄平平○平。","仄平仄仄仄，平仄仄仄平。","平平○平仄，平仄平平平。","平平○仄平，仄仄平仄○。"],"paragraphs":["李杜文章宗，继者宜重黎。","伯禽视熊骥，未易分高低。","小者善钩鱼，大者能栅鸡。","世无托孤者，练葛谁提携。","谪仙葬青山，女嫁为农妻。","州牧选高援，使嫔于中闺。","曰禽鸟有匹，宁合不愿睽。","生于隋唐后，名与姬姜齐。","吾家中垒公，惜不经品题。"],"title":"李杜"}
