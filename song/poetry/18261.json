{"author":"吴芾","id":18261,"strains":["平平仄仄仄平平，仄平平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["平生懒病苦难医，长为家山咏式微。","投老但思抛世网，非才安敢近天威。","不堪人事来如织，况复年华去若飞。","胸次万端谁与语，何时玉麈对君挥。"],"title":"和陈泽民见寄三首  其一"}
