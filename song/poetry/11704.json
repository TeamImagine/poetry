{"author":"胡寅","id":11704,"strains":["仄仄○仄仄，仄平仄平平。","仄平平○○，仄仄仄仄平。","仄仄平仄平，仄仄仄仄平。","仄平仄平平，仄仄仄仄平。","平仄仄平仄，仄仄仄仄平。","仄仄仄仄平，仄仄仄仄平。","平平平仄仄，仄平仄○平。","仄仄仄平仄，平平仄平平。","仄平仄仄平，○仄仄仄平。","平仄仄○仄，仄○平仄平。","仄平仄平平，仄仄平平平。","仄平○仄平，平仄平仄平。","平平仄平平，仄○○仄平。","平仄仄平仄，仄平仄平平。","平仄仄平仄，仄平仄平○。","仄平○平仄，平平仄平平。","仄仄仄平仄，仄仄平○○。","平平仄平仄，平仄○仄平。"],"paragraphs":["仕进行所志，退居适吾情。","本无颠瞑患，那有得失惊。","想彼贪者狼，跋疐不少宁。","又哀触藩羝，两角挂紫荆。","君子但居易，肯与世辙争。","彼以戚戚终，我以坦坦生。","斯堂谁所筑，向公勇且英。","百炼见刚质，千寻抵孤清。","艺兰畹畹滋，栽竹个个成。","无复笛三弄，只闻弦诵声。","客来引壶觞，客去山峥嵘。","咄哉狙诈儿，夸眩机巧呈。","揶揄复揶揄，镜空难遁形。","天命有通塞，况公负时名。","唐济嗣先业，选抡待扬庭。","一朝看游刃，光芒发新硎。","十步即千里，紫气无留行。","青蝇失榛棘，周道如砥平。"],"title":"赋向宣卿有裕堂堂在伊山桓伊旧隠也"}
