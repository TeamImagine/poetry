{"author":"释清远","id":226052,"strains":["仄○仄，平仄○平○平仄。","仄○仄，仄仄平平仄平仄。","仄○平，○平平○仄平○。","仄○平，仄仄平平仄仄平。","仄○平，仄平仄仄仄○平。","仄○仄，○○平仄平平仄。","仄○○，平○平平平仄仄。","平仄仄，平平仄仄平平仄。","○○平仄仄○○，平平仄仄平○仄。"],"paragraphs":["若论佛，祇是当人更无物。","若论顶，昼夜舒光照前境。","若论心，看时无相用时深。","若论经，解语能言不是声。","若论斋，所为所作尽和谐。","若论愿，犹如身在龙门院。","若论了，无虑无疑心皎皎。","心皎皎，增添福寿灾殃少。","论量功德广难思，须弥未大沧溟小。"],"title":"偈颂一一二首  其八三"}
