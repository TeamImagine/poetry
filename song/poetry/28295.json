{"author":"洪适","id":28295,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["共喜胡尘不乱华，戍边聊出武刚车。","天公欲遣风催雪，僧舍方疑烟湿茶。","巡圃观橙无坠叶，隔溪移杏恐伤花。","举头忽见云间日，急草诗章庆半霞。"],"title":"和景卢喜晴"}
