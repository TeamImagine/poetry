{"author":"许广渊","id":184975,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["溪光山色照天晴，开豁襟怀远眼明。","每日风清生竹韵，有时雨过沸滩声。","夷犹水上渔舟逸，奋迅檐前燕翼轻。","珍重老僧无个事，坐观群动竞经营。"],"title":"题广福院"}
