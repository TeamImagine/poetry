{"author":"陆游","id":33295,"strains":["仄仄平仄平，平平仄平仄。","仄平仄仄仄，仄仄○○○。","平平平平平，仄仄平○仄。","仄平仄仄仄，仄仄平仄仄。","仄平仄平平，平平仄平仄。","平平仄仄仄，仄仄○平仄。","仄平仄仄平，仄仄○仄仄。","平平仄仄仄，仄仄平仄仄。","平平仄仄平，仄仄仄仄仄。","仄仄平平平，平仄○仄仄。","平平仄平平，仄仄○平仄。","○○○平仄，平仄仄○○。","平平仄○平，仄仄平仄仄。","平平仄仄仄，仄仄平仄仄。"],"paragraphs":["脱发纷满梳，衰颜不堪照。","百年忽已半，去日如过烧。","平生功名心，上马无燕赵。","尔来阅世故，万事惊错料。","岂无旧朋俦，聮翩半廊庙。","谁能伴此老，溯峡听猿叫。","锦城得数公，意气如再少。","偷闲访野寺，系马追一笑。","新糟厌玉狸，畏酒亦复釂。","古殿鼪鼯豪，壊壁冠佩肖。","摩挲宋公诗，句法叹高妙。","正如霓裳曲，零落得遗调。","归途缭长堤，掠面霜气峭。","佳逰不可忘，落笔君勿诮。"],"title":"逰大智寺"}
