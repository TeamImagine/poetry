{"author":"陆游","id":42362,"strains":["仄仄平仄仄，仄仄平仄平。","仄仄平仄仄，仄仄仄仄平。","仄平仄仄仄，仄○平仄平。","平仄仄平仄，仄仄仄仄○。","平仄仄仄仄，○仄仄仄○。","仄平仄平仄，平仄平平平。","仄仄仄平平，平仄仄○平。","仄仄平仄平，仄仄平平平。"],"paragraphs":["日出鸣布谷，月落鸣子规。","一气之所感，彼亦不自知。","架犁最晚至，适当农事时。","丁壮戴星出，力作孰敢迟。","鸣者既有警，闻者得以思。","乃知失时辈，强聒终何为。","百舌亦能言，今默乃其宜。","我作时鸟篇，用继豳人诗。"],"title":"时鸟"}
