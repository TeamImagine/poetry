{"author":"张志行","id":245589,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["梦游还解洗尘劳，一日堪来一百遭。","有眼石泉声更细，无心亭竹节犹高。","洞中意寂含千古，世上名轻等一毫。","此药要知天付与，未宜轻话与儿曹。"],"title":"涵碧亭"}
