{"author":"刘敞","id":174495,"strains":["仄平平仄仄，仄平仄仄平。","仄平仄○平，仄平仄仄平。","平平平仄仄，仄仄平仄平。","平仄仄仄仄，仄平仄仄平。","仄平平○平，平仄平仄平。","仄仄仄仄平，平平仄○平。","平平仄平○，仄平仄仄平。","仄仄仄仄平，仄平仄仄平。"],"paragraphs":["士为知己死，女为悦己容。","咄嗟彼三良，杀身徇穆公。","丹青怀信誓，夙昔哀乐同。","人命要有讫，奈何爱厥躬。","国人悲且歌，黄鸟存古风。","死复不食言，生宁废其忠。","存为百夫防，逝为万鬼雄。","岂与小丈夫，事君谬始终。"],"title":"哀三良诗"}
