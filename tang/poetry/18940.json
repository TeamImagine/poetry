{"author":"鲍溶","id":18940,"strains":["平平仄平平，平仄平仄仄。","仄○平平○，平平○平仄。","仄平仄仄仄，仄仄平仄仄。","平平仄仄○，仄仄仄仄仄。","平○平平仄，仄仄平仄仄。","○仄○仄平，平平仄○仄。","仄平仄平仄，平仄平平仄。","仄仄○仄平，平平仄平仄。","仄平仄仄仄，仄仄○平仄。","平平仄○平，仄仄○仄仄。","○○平平仄，仄仄平平仄。"],"paragraphs":["东岩采薇人，岩际朝见月。","怪堕幽萝间，非时更澄彻。","绿萝就玉兔，再与高鸟歇。","清光照掌中，始悟石上发。","谁传阴阳火，铸此天地物。","深影藏半山，虚轮带凝雪。","早回谢公赏，今遇樵夫说。","白日乘彩霞，翩翩对容发。","我图辨鬼魅，信美留烟阙。","形神乍相逢，竟夕难取别。","如其终身照，可化黄金骨。"],"title":"庐山石镜"}
