{"author":"柯梦得","id":92576,"strains":["○平仄仄平仄平平，仄仄平平仄平。","平仄仄平仄平，仄平仄平○○，平仄平平平仄仄平。","○仄仄平仄平平，平平平仄平仄平仄平，平平平平平仄仄仄平仄平。","平仄平仄平，仄仄平平平。","○仄平平仄平，平仄平○仄平。","仄仄仄仄平平○平，仄仄仄平平仄平平。","○仄仄平平平平○平，平仄平仄平仄平仄平。","仄仄平平平平平，○仄仄平平仄平。","仄仄平○○，仄平平仄平。","平平○平仄仄平，仄仄仄仄平平仄平。","仄平仄平仄仄平，仄仄仄平仄仄仄平。"],"paragraphs":["思公不见兮我心愁，渺八荒兮远游。","严祀事兮岁修，几来下兮淹留，勤恤祈天兮惠泽周。","如父母兮子孙谋，非公休我兮我何以休，谁知公心兮不独桂人是忧。","蘅杜兮荐羞，桂醑兮芬浮。","临飨兮谁酢酬，胥乐兮和气流。","是感是慕兮无昭幽，惠我桂人兮百千秋。","菲荐毕陈兮歆斯鉴斯，歌鼓方洽兮送歌继之。","拥翠云兮祥风驰，乘雾毂兮扬桂旗。","秀峙兮莹澌，可游兮可嬉。","来何从兮去莫追，怅望不及兮天一涯。","化灾沴兮景贶绥，愿倏尔兮祀事孔时。"],"title":"方公祠堂迎送神曲"}
