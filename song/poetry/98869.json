{"author":"华岳","id":98869,"strains":["仄仄平平仄仄平，仄平平仄仄平平。","仄平平仄平平仄，平仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["六曲朱阑瞰碧虚，淡烟秋水接平芜。","展开风月添诗料，装点江山归画图。","举足便堪驰驷马，折腰何必问双凫。","当年庾亮今还在，定约楼前醉一壶。"],"title":"登楼晚望"}
