{"author":"赵蕃","id":74901,"strains":["仄平仄仄仄平平，仄仄仄平仄仄平。","仄仄平平平平仄，仄平平仄仄平平。","仄平平仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["几思杖策礼金仙，闻道客来如贯船。","政恐方成过溪送，不能容此对床眠。","爱公诗律真余习，怜我宗门乏厚缘。","愿以伽佗示深旨，莫将丽藻鬭多篇。"],"title":"昨见子畅尉曹与灵鹫长老年公用蕃船字韵唱酬佳什用韵呈年老"}
