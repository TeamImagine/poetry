{"author":"胡仲弓","id":136243,"strains":["○○仄仄平平平，仄○仄仄仄平○。","平平仄○仄仄○，仄平仄仄平仄○。","平平平平仄仄仄，○仄仄仄○平平。","仄平仄仄仄仄仄，平仄仄○平○○。","平平○仄仄平仄，平○仄仄平平平。","○平仄平平仄仄，平平仄仄平平平。"],"paragraphs":["轻绡淡墨天冥冥，眼中似觉对西兴。","银山大浪万鼓过，海潮逆上江倒行。","前年南游此饯别，亲友握手难为情。","酒酣拂袂不忍顾，欹枕仰看云帆轻。","平生浪迹半天下，摇毫掉舌终何成。","并州故乡真可画，新生白发星星明。"],"title":"钱塘潮图"}
