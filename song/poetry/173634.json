{"author":"黄庶","id":173634,"strains":["平平仄平仄，仄仄仄仄平。","平平仄平仄，仄仄平平平。","仄仄仄平仄，○仄仄仄平。","仄○仄仄仄，平○平平平。","平平仄仄仄，仄仄仄仄平。","仄平仄仄仄，仄仄平仄平。","仄仄仄平仄，仄仄仄仄平。","平平平平平，仄仄平平平。","平○平平仄，平仄平仄平。","仄平○平仄，仄仄平仄○。","仄平平平仄，平平仄平平。","仄仄平平平，○仄平仄平。","仄平仄仄仄，仄仄平○平。","○仄仄平仄，仄平仄○平。","平○仄仄仄，仄仄平平平。","平平○○仄，仄仄仄仄平。","仄仄平仄仄，平仄平平平。","仄仄平仄平，仄仄平平平。"],"paragraphs":["蓬莱楚山底，傍舍竹四围。","狂鞭入门户，乱笋争墙篱。","与竹事还往，相对一束书。","壮长走世路，驽骀强鞭笞。","尘埃客灞浐，远梦夜夜归。","小亭久不理，漏栋生白芝。","偶放簿书笔，杖屦改旧诗。","呼童诛蒿莱，扫洒莓苔基。","谁庭无花卉，憎有儿女姿。","独移苍烟本，慰我千里思。","坐生山林趣，亭园有光辉。","免使清风来，留在桃李枝。","月明遶竹步，撚挽颐颔髭。","相向若知己，动摇影参差。","人间欠药石，稚乳骄羌夷。","青杉污污垢，寸尺莫可裨。","忍作仓廪盗，宁老诗书饥。","养笋为钓竿，早晚耕蒿藜。"],"title":"忆竹亭"}
