{"author":"王安石","id":180355,"strains":["平平仄仄仄平平，仄仄仄平仄仄平。","仄仄仄平平仄仄，仄平平仄仄平平。","仄平仄仄仄仄仄，平仄平平平仄平。","仄仄平平平仄仄，仄平平仄仄平平。"],"paragraphs":["恩容楚老护松楸，复得一龚从我游。","讲肄剧谈兼祖谢，舞雩高蹈异求由。","北寻五柞故未慭，东挽三杨仍有樛。","陟𪩘降原从此始，但无瑶玉与君舟。"],"title":"次韵酬龚深甫二首  其一"}
