{"author":"刘弇","id":209717,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["老烂为儒众所闻，病中犹不废研论。","生荣不得文章力，死赠须霑雨露恩。","贤有凤毛奚所憾，命终龟寿亦何冤。","卧牛又得佳山水，青紫他年定满门。"],"title":"欧阳升之挽辞"}
