{"author":"邓肃","id":4285,"strains":["仄平平平仄仄平，平平仄仄平仄平。","仄仄仄平平仄仄，仄平平仄平平平。","平仄仄平平仄仄，仄仄平平仄平仄。","仄仄仄○平平仄，平平平仄仄仄仄。","平平仄仄平仄○，平平仄仄○平平。","仄仄仄○○仄仄，仄平仄○平仄平。","平平仄仄仄平仄，○平仄仄仄平仄。","仄平仄仄仄平平，平仄平○平仄仄。"],"paragraphs":["太丘官清百物无，青衫半作蕉叶枯。","尚念故人家四壁，郝原春雪随双鱼。","榴火雨余烘满院，宿酒攻人剧刀箭。","李白起观仙人掌，卢仝欣睹谏议面。","瓶笙已作鱼眼从，杨花傍碾轻随风。","击拂共看三昧手，白云洞中腾玉龙。","堆胸磊块一浇散，乘风便欲款天汉。","却怜世士不偕来，为借干将诛赵赞。"],"title":"道原惠茗以长句报谢"}
