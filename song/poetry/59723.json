{"author":"陈造","id":59723,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄平平。"],"paragraphs":["三揖清扬岁两更，烦公倒屣费逢迎。","抽簪仕籍心弥厉，撰屦词坛计欲成。","西洛况闻高纸价，苏州从昔擅诗声。","拙衰枉作登龙客，领略玄谭自阿平。"],"title":"次韵张守劝耕二首  其二"}
