{"author":"李端","id":7290,"strains":["仄仄平○仄，○平平仄平。","平平仄仄仄，仄仄仄平平。","仄仄仄平仄，平平平仄平。","○平仄仄仄，仄仄○平仄。","仄仄仄？平，仄平平仄仄。","仄仄仄○平，○○平仄平。","平平仄仄仄，仄仄平平仄。","平仄仄○平，平平仄平仄。","○仄仄，仄仄平平○仄仄。"],"paragraphs":["妾本舟中女，闻君江上琴。","君初感妾意，妾亦感君心。","遂出合欢被，同为交颈禽。","传杯唯畏浅，接膝犹嫌远。","侍婢奏箜篌，女郎歌宛转。","宛转怨如何，中庭霜渐多。","霜多叶可惜，昨日非今夕。","徒结万重欢，终成一宵客。","王敬伯，绿水青山从此隔。"],"title":"王敬伯歌"}
