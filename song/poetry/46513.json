{"author":"梅尧臣","id":46513,"strains":["平平平平仄，○平○仄平。","仄○仄仄仄，仄仄仄仄平。","平仄○仄仄，平平平仄平。","仄○平仄仄，仄仄仄仄平。","仄○平仄仄，仄仄仄仄平。","平平平仄平，仄仄○平平。","仄平仄仄仄，平仄仄平平。","仄仄平平平，仄平平仄平。","仄平○仄仄，仄仄平仄平。","仄平平○平，平仄仄仄仄。","○仄平平平，平仄○仄○。"],"paragraphs":["吾侪来都下，将逾三十春。","不闻此画塑，想子得亦新。","兹寺临大道，常多车马尘。","设如前日手，晦昧已惑人。","曷分今与古，曷辩伪与真。","闽缁图凤姿，越释弹龙唇。","但知五彩烂，徒谓五音淳。","熟识商声高，孰惊眸子神。","不能评谱品，索玉翻得珉。","二君才调高，言若羽翮振。","将令寻常工，千岁传不泯。"],"title":"刘原甫观相国寺浄土杨惠之塑像吴道子画又越僧鼓琴闽僧写真予解其诧"}
