{"author":"吴筠","id":42302,"strains":["○平平平平，平仄仄平平。","仄仄仄平仄，仄平仄平平。","平平仄平仄，平仄平仄平。","平仄仄仄平，仄平仄平平。","仄平仄平平，仄仄平平○。","仄平仄仄仄，仄平平仄平。","仄仄平仄平，○平平平○。","○平平平仄，仄仄平仄○。","仄○平仄仄，平平仄○平。","仄平仄平平，平仄仄仄平。"],"paragraphs":["应龙迁南方，霪雨备江干。","俯望失平陆，仰瞻隐崇峦。","阴风敛暄气，残月凄已寒。","时鸟戢好音，众芳亦微残。","万流注江湖，日夜增波澜。","数君旷不接，悄然无与欢。","对酒聊自娱，援琴为谁弹。","弹为愁霖引，曲罢仍永叹。","此叹因感物，谁能识其端。","写怀寄同心，词极意未殚。"],"title":"苦春霖作寄友"}
