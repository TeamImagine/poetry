{"author":"董嗣杲","id":154741,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["接夏连春秀可夸，东山云月满谁家。","浪埋纤刺翻晴锦，绡缀柔条熨暮霞。","海外有瓶还贮水，亭前无洞可藏花。","多年不拆黄封酒，莫向樽前说梦华。"],"title":"蔷薇花"}
