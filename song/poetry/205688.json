{"author":"李之仪","id":205688,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["异乡流落十三年，老日从谁寄往还。","久叹断蓬飘世外，忽惊连璧下云间。","生涯已约同他日，词笔端能慰𫏐颜。","准拟新秋便相见，为君终日倚柴关。"],"title":"仲春季泽远来相访感往念今怅然有怀"}
