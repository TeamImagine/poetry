{"author":"吕本中","id":247136,"strains":["平平平平平仄平，仄平仄平平仄平。","仄仄仄仄平仄仄，仄平仄平平平平。","仄平○仄平仄平，仄仄平仄○平仄。","仄平仄○平仄平，仄平仄仄○平平。","平平仄仄平仄○，仄平仄平平仄○。","平平平平平平平，仄仄仄平平平平，仄平仄平仄平平。"],"paragraphs":["人圆君方君但方，凿圆枘方君不忙。","富贵可取君则忘，闭门读书声琅琅。","旧书重叠堆在床，点勘同异分偏傍。","运精竭思心力强，十年足不离僧房。","荒山野路秋水长，客虽欲来嫌路妨。","幽兰无人为君芳，采菊落英充糇粮，客虽不来有余香。"],"title":"尹穑少稷方斋"}
