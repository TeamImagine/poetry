{"author":"陆游","id":33358,"strains":["仄仄平平平仄平，仄平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["石笋街西风景幽，醉眠万事付悠悠。","倦逰我已七年客，促驾春无三日留。","枝上蝶稀红药老，舍中蚕起绿桑柔。","功名堕甑谁能问，羞作饥鹰夜掣韝。"],"title":"三月十六日作"}
