{"author":"刘子翚","id":15077,"strains":["仄仄平平仄，平○○平仄。","○平平仄平，仄仄○仄仄。","○平仄仄平，仄仄平平仄。","平平仄仄平，仄仄平平仄。","平平仄平平，仄仄平平仄。","平仄仄平平，平平仄平仄。","○平仄平平，仄仄○○仄。","平平仄仄平，平仄仄平仄。","平平平仄仄，仄仄平仄仄。","平平平仄平，○○仄平仄。"],"paragraphs":["独坐高堂上，游观思无极。","重门虽昼关，远岫如不隔。","长林叶布阴，浅涧流波激。","欣欣物态荣，淑气生原隰。","幽禽感时鸣，绕树飞还集。","常恐逐惊飙，无阶恋俦匹。","兴怀念良游，岁月更相及。","佳人独弃余，何以慰岑寂。","褰裳迷所向，望远时伫立。","心知徒百忧，沈思不能释。"],"title":"独坐"}
