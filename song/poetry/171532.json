{"author":"无名氏","id":171532,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["楼船犀甲下荆州，蜂目将军驻碧油。","虎帐觉来惊日堕，龙媒嘶去逐星流。","奸萌问鼎终何在，计落遗鞭始可羞。","幽草乱花荒故垒，无人能作晋春秋。"],"title":"题芜湖梦日亭"}
