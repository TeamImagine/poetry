{"author":"释元肇","id":117331,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，平平仄仄平平平。"],"paragraphs":["去秋哭子过蒸山，岂料今年逝不还。","自是广文甘独冷，卑从神武乐高闲。","枌闾南望无回日，莲土西归觉梦间。","同队相看成白首，先将老泪为君潸。"],"title":"陆教授致政"}
