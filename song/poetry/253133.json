{"author":"李弥逊","id":253133,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["金牛胜气未全无，朝挹江山近结庐。","避席青衿家有塾，下帷皓首腹多书。","阶庭早见芝兰秀，门巷于今燕雀疏。","傍舍不应多种柳，后来驷马要回车。"],"title":"寄题陶氏一经堂"}
