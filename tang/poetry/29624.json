{"author":"李山甫","id":29624,"strains":["平仄平平仄仄平，仄平平仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["江色沈天万草齐，暖烟晴霭自相迷。","蜂怜杏蕋细香落，莺坠柳条浓翠低。","千队国娥轻似雪，一群公子醉如泥。","斜阳怪得长安动，陌上分飞万马蹄。"],"title":"曲江二首 二"}
