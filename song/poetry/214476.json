{"author":"晁补之","id":214476,"strains":["平仄仄平平仄仄平仄○，仄仄平仄平平平。","仄仄平平仄平仄，仄平仄仄平平平。","平平平仄仄○仄，仄平○仄○平仄。","仄仄平仄平平平，仄平仄平平仄平。","平平平○仄平仄，仄仄仄平平仄仄。","平平平仄平仄仄，平平平仄平平仄。","仄○平○仄平仄，○平平仄平平仄。","平○仄平平仄平，平平仄仄平○平。","平平仄仄○平仄，平平○平仄平○。","平平仄仄○平仄，○仄平平仄平仄。","平平仄仄仄○仄，平平仄平仄平仄。","仄平平仄仄平平，仄仄平仄平○平。","仄平仄平仄平仄，平仄仄仄平○平。","仄平平仄平仄仄，仄平平仄平仄仄。"],"paragraphs":["君不见先君往在康定中，奉诏经略河西戎。","大顺胡芦尽耕稼，贼书不到秦关东。","边人咸识侍中子，至今犹说将军似。","给事文武龙图贤，大冯小冯安足言。","龆年书传有肝胆，二十起家车槛槛。","蛟龙云雨时可用，麒麟图画功非晚。","况闻驰传厌山谷，顷时河陇严飞挽。","朝廷属休兰会兵，秦人倚庆为长城。","时平斥候正须远，军闲留田未宜轻。","东风浩浩吹榆柳，相劝西城古原酒。","班春曷不问遗老，先公远谋尚多有。","女郎山下万貔貅，部曲肥马身轻裘。","比曹赏肠饱无用，谈话岂得希封侯。","赵边今日须李牧，士无超距姑食肉。"],"title":"送龙图范丈德孺帅庆"}
