{"author":"陆游","id":36626,"strains":["平平仄平仄，平仄仄平仄。","○平仄平仄，仄仄仄平仄。","平平仄仄平，仄仄仄平仄。","仄○仄平○，仄仄仄仄仄。","仄平仄仄仄，仄仄仄平仄。","平仄仄平平，仄平仄平○。"],"paragraphs":["平生喜萧散，垂老厌奔走。","三年镜湖上，乐事未曾有。","晨开一卷书，暮把一卮酒。","病除觉身轻，赤脚自蹋藕。","乃知造物意，亦未弃衰朽。","今夕月殊佳，出门唤邻叟。"],"title":"题斋壁"}
