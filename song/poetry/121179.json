{"author":"白玉蟾","id":121179,"strains":["仄仄仄仄仄平平，○仄平平仄仄○。","仄仄仄平平仄仄，仄平平仄仄○平。","仄平仄仄仄平仄，平仄仄平平仄平。","仄仄平平平仄仄，○○仄仄仄平平。"],"paragraphs":["醉醒曳杖访松关，正在黄昏杳霭间。","既去复来秋后暑，似无还有雨中山。","涧边几叶晚花落，天际一钩明月弯。","自觉余烟埋屐齿，行行印破藓痕班。"],"title":"梦中得五十六字"}
