{"author":"陆游","id":38645,"strains":["平平仄仄仄，仄仄平平仄。","仄平○仄仄，仄仄○仄仄。","平平仄○仄，平仄平仄仄。","仄平仄仄仄，仄仄平仄仄。","仄平仄仄仄，仄仄仄平仄。","平平仄平仄，仄仄仄平仄。","平平平仄仄，仄仄○平仄。","仄仄仄仄平，平仄仄平仄。","仄平平仄平，平仄仄平仄。","仄○仄仄仄，平○仄平仄。"],"paragraphs":["渊明甫六十，遽觉前途迮。","作诗颇感槩，自谓当去客。","吾年久过此，霜雪纷满帻。","岂惟仆整驾，已迫牛负轭。","奈何不少警，玩此白驹隙。","倾身事诗酒，废日弄泉石。","梅花何预汝，一笑从渠索。","顾以有限身，儿戏作无益。","一床宽有余，虚室自生白。","要当弃百事，言从老聃役。"],"title":"读渊明诗"}
