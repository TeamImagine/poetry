{"author":"宋无","id":167176,"strains":["平仄平平仄仄平，平平仄仄仄仄平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["金谷花开得几春，东风吹逐路傍尘。","蛙鸣私地为官地，燕认新人是故人。","珠履卖钱豪客散，玉钗乘传舞娥颦。","兽环一锁歌钟断，时有鸮声恐四邻。"],"title":"废宅"}
