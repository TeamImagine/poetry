{"author":"崔立之","id":10379,"strains":["平平仄○仄，仄仄仄平平。","仄仄平平仄，平平平仄平。","平平平仄仄，仄仄仄平平。","仄仄平○仄，平平仄仄平。","平○仄平仄，平仄仄平平。","仄仄平平仄，平平仄仄平。"],"paragraphs":["千官望长至，万国拜含元。","隔仗炉光出，浮霜烟气翻。","飘飘萦内殿，漠漠澹前轩。","圣日开如捧，卿云近欲浑。","轮囷洒宫阙，萧索散乾坤。","愿倚天风便，披香奉至尊。"],"title":"南至隔仗望含元殿香炉"}
