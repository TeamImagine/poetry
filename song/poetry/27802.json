{"author":"邓深","id":27802,"strains":["仄○平平平平平，平平平仄仄平平。","仄平平仄平仄平，○平平仄平○平。","仄仄仄平仄仄仄，仄仄平平平平平。","平平仄仄○平平，仄平仄○平平平。","平仄平仄平平平，仄仄仄仄仄仄平。","平平平仄仄仄平，仄仄○仄仄平平。","仄仄仄仄平平平，平平仄仄平平平。","平平仄仄平仄平，平平仄仄仄仄平。","仄平仄仄仄仄平，平仄平仄平仄平。","平仄平○仄仄平，仄仄仄仄○平平。","仄仄仄仄仄○○，仄平仄仄仄○平。","仄平平仄平仄平，平平平仄平平平。","○○仄仄仄仄○，仄○平仄○平平。","○仄仄仄仄仄平，平平仄仄平仄○。","仄仄仄仄平平平，平仄仄平○仄平。"],"paragraphs":["摘胜寻幽须携壶，人生偷取醉工夫。","楚天云浄秋雨余，王孙招客追观娱。","昼寝忽来唤宰予，道有方壶宜同趋。","江神解事驱龙鱼，水波不兴清风徐。","柔橹咿哑人歌呼，美酒满载不待沽。","登亭忻与竹鹤徒，有径深稳醉何虞。","住处领略贪须臾，频频改席殊趑趄。","湘流渺渺含碧虚，孤烟落日不可模。","市尘彼岸自一区，嘉木奇石邻座隅。","亭下蒲帆逝不居，往往望此如仙都。","近对岳麓翠屏铺，上头目力到重湖。","昔年登览蔾杖扶，清凉甘露来香厨。","相看不远迹尚疏，济胜之具空踟蹰。","兴尽请以岁月书，仇香洒墨鸾凤如。","别后寄我诗成图，为问画家传本无。"],"title":"游方壶"}
