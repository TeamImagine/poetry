{"author":"舒岳祥","id":143445,"strains":["仄平平仄仄平平，仄仄○○仄仄平。","平仄平平平仄仄，仄平仄仄平平平。","平平仄○平仄仄，仄仄仄仄○平○。","○平仄仄仄平○，平仄平平仄平仄。","仄平平仄○平平，平仄平平仄平仄。","平平平仄○仄平，平仄○平○○平。","仄平○仄仄仄仄，平平平仄平平平。","平平平仄仄平仄，○仄平平○仄仄。","仄平仄仄仄仄平，仄仄仄平○仄仄。","仄平仄仄仄平平，仄仄平平仄仄○。","平平仄仄仄○仄，仄仄○平仄仄平。","仄平平仄仄○仄，仄仄平○仄平仄。","平平仄仄仄平平，仄仄平平仄平仄。"],"paragraphs":["一年辛苦岁终成，夜杵相闻晓甑香。","缸面浮蛆初滃滃，小槽压作春檐鸣。","东邻麦磨连日响，餠料已具蒌牙长。","磨刀霍霍割红鲜，银鬣翻光趁湖上。","岁阑无事且招邀，邻曲披榛共来往。","为言今岁胜去年，来岁应须更胜前。","去年除夜各走险，荒村千里无人烟。","今年山舍一炉火，妻子甥孙相对坐。","巷翁里媪在眼前，共酌瓦盆行果蓏。","只怜旧岁去无还，惜此须臾未去间。","多情一宿尚难别，况是相同一岁阑。","固知无计得留驻，只怕眠中不知去。","添灯续火甚殷勤，起写桃符觅诗句。"],"title":"守岁行"}
