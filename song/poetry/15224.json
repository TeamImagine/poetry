{"author":"刘子翚","id":15224,"strains":["仄仄平平仄平仄，仄仄平平○仄仄。","仄平○仄仄○平，仄仄平平平仄仄。","仄平仄仄○仄平，平仄○仄平○平。","仄平仄平仄仄仄，○仄仄仄平平平。"],"paragraphs":["两焙春风一塍隔，玉尺银槽分细色。","解苞难辨邑中黔，瀹盏方知天下白。","岸巾小啜横碧斋，真味从底倾输来。","曩归畀余一语妙，三岁暗室惊轰雷。"],"title":"寄茶与曾吉甫"}
