{"author":"刘宰","id":93100,"strains":["仄仄平平平仄仄，平平仄○平○仄。","平平仄仄仄平平，平平平○仄平仄。","平平仄仄平仄平，仄平○仄仄平○。","平仄仄平平仄仄，平平仄仄仄平仄。","平平平仄仄平平，仄仄平平平仄仄。","仄仄仄，平仄平。","平平仄仄平仄平，○平仄仄平仄平。"],"paragraphs":["采石江头风昼息，掀天雪浪平如席。","沿崖小泊客心宽，攀萝曾看望夫石。","天涯望断人不归，露寒犹想泪霑衣。","争似石翁携石姥，年年对峙夹冈道。","人归人去我何心，雨沐风餐人自老。","比翼鸟，连理枝。","年多物化徒尔为，长生殿里知不知。"],"title":"石翁姥"}
