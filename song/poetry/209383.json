{"author":"刘弇","id":209383,"strains":["仄平平平仄，○仄仄仄平。","平平仄仄平，仄仄平平平。","仄仄仄仄仄，仄仄○平平。","仄仄仄平仄，仄仄仄仄平。","仄仄仄平仄，仄仄平平平。","仄仄仄平平，平平仄平平。","平平仄平仄，仄仄平平平。"],"paragraphs":["客心秋萤点，更觉永夜孤。","庞眉彼上人，主礼良渠渠。","揖我顾我笑，坐我庭之隅。","饮我叶家白，恍与颢气俱。","玉露下金井，缺月低云衢。","扰扰百年身，终惭窘囚拘。","黎明掉尘鞅，毕景真良图。"],"title":"宿长山寺二首  其二"}
