{"author":"韦庄","id":33167,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["扣角干名计已疏，剑歌休恨食无鱼。","辞家柳絮三春半，临路槐花七月初。","江上欲寻渔父醉，日边时得故人书。","青云不识杨生面，天子何由问子虚。"],"title":"东游远归"}
