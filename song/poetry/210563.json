{"author":"杨亿","id":210563,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["六鳌云海冠蓬莱，玉署深严枕斗魁。","汉殿论兵得颇牧，梁园作赋掩邹枚。","趋朝御案香盈袖，侍宴仙茎露满杯。","五色天书看视草，悬知独有长卿才。"],"title":"喜贺梁三入翰林"}
