{"author":"丁逢","id":70360,"strains":["平平平仄仄平平，平仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄平仄平平仄仄，仄平平仄仄平平。"],"paragraphs":["人间谁得似留侯，何但功名唾手收。","皮里阳秋有公论，胸中泾渭不同流。","餐梨久验轻身诀，辟谷长怀许国忧。","傥非暮年专一壑，岂能真伴赤松游。"],"title":"赠姜邦杰  其一"}
