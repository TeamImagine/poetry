{"author":"谢翱","id":164718,"strains":["仄平仄○仄仄仄，仄仄平平仄平仄。","平平仄仄仄仄平，仄仄平平仄○仄。","平平仄平平仄仄，平平平○仄平仄。","仄平平仄平仄平，仄仄○平仄○仄。","仄平平平○仄平，○平平平仄仄平。","平平仄仄仄平仄，平仄○仄平○平。"],"paragraphs":["海云抱沤海水热，道路征人裹冰雪。","怜君独作万里游，雨把莲茎手中别。","莲茎刺多莲叶湿，翻为君衣覆为笠。","汴南淮北多故人，马上相逢泪相揖。","故园萋萋长草根，迟君归来洗雨痕。","青鞭碧影角湖曲，芳梦犹到韶王孙。"],"title":"赵安天北游求诗安天韶王孙作诗送之"}
