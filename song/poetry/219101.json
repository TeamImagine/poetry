{"author":"蔡肇","id":219101,"strains":["仄仄平仄平，仄平平平平。","仄仄仄平仄，平平仄平平。","仄平平平仄，○仄仄仄平。","平平○仄平，仄仄仄仄○。","仄仄仄仄仄，仄平仄平平。","仄仄仄平仄，仄仄仄平平。","平○仄平仄，平仄仄仄平。","○仄○平仄，平仄仄平平。","仄仄仄仄平，仄仄仄仄平。","平仄○仄仄，仄仄平仄平。","仄平仄仄仄，仄○仄仄○。","平仄仄仄平，仄仄仄仄平。","平平○仄仄，平仄○仄平。","○平仄平仄，平仄仄仄仄。"],"paragraphs":["我昔京口居，屡为南山游。","古寺满修竹，平田漫清流。","四升崇邱望，培𪣻见五州。","人生如艺田，要待岁晚收。","内惧寡道力，眇然念前修。","六合不为狭，五亩亦为谋。","何妨傍城邑，心远地自悠。","漕水应潮涨，堂下可遭周。","叶落固有余，柿栗不外求。","生理如此足，岂谢岩谷幽。","奈何不勇决，一毫辄绊留。","余性本拙戆，涉世易悔尤。","微官如涕唾，容易思罢休。","三龙亦驰骋，诗好意则不。"],"title":"次韵王彦昭昆仲题京口新居"}
