{"author":"王庭珪","id":238127,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄平。","平仄平平平仄仄，仄平仄仄仄平平。"],"paragraphs":["每烦书札问平安，落纸遥知笔管斑。","塞北未闻轻解甲，江南应得饱看山。","荒村但有两三户，广厦何由千万间。","他日溪边寻我去，钓船刺入蓼花湾。"],"title":"用前韵酬丰之"}
