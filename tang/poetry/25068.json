{"author":"薛能","id":25068,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一字新声一颗珠，转喉疑是击珊瑚。","听时坐部音中有，唱后樱花叶里无。","汉浦蔑闻虚解佩，临邛焉用枉当垆。","谁人得向青楼宿，便是仙郎不是夫。"],"title":"赠歌者"}
