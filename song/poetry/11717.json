{"author":"胡寅","id":11717,"strains":["平平平平仄，平仄仄平仄。","仄仄平平平，仄平仄平仄。","仄平平○仄，平仄平仄仄。","○仄平仄平，平仄平仄仄。","平平仄平仄，仄仄仄平仄。","仄仄仄仄平，平仄？平仄。","平平○○仄，仄仄仄仄仄。","平平仄仄仄，仄仄平仄仄。","平平仄平平，平平仄○仄。","仄平平仄仄，仄仄○平仄。","平平○平平，平仄仄仄仄。","平平平○平，仄仄仄仄仄。"],"paragraphs":["吾生惭松独，天赋比樗散。","学道才窥藩，圣门未容款。","老来忧患集，鵻草经湿暵。","衣带垂有余，樗腹无可坦。","跫然喜君至，肯就我乎馆。","一醉老瓦盆，宁用玻璃碗。","春风正骀荡，柳暗月欲满。","蚩蚩万物类，混化胎与卵。","吾侪幸襟灵，诗书足相伴。","浩然天宇内，未暇论修短。","扬雄正希颜，曾子岂顾管。","希声非折杨，下士每大莞。"],"title":"和蔡生"}
