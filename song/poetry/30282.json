{"author":"李吕","id":30282,"strains":["平平仄仄○平平，平平仄仄平平平。","仄平仄仄仄平仄，仄仄平○平仄平。","仄平平仄仄平仄，仄仄仄仄平○平。","仄仄○平平仄仄，仄○仄仄平平平。","平平仄仄仄○仄，仄仄仄平仄仄平。","仄仄平平仄平仄，仄平仄仄平仄平。","平仄仄平平仄仄，仄平○仄平平平。","仄平平仄○平仄，仄仄平仄平平平。","○平仄仄平○仄，平平仄仄平平平。","仄○平仄平仄仄，仄仄平平仄仄平。","平仄仄平平仄仄，平平仄仄平仄平。","平平仄仄平仄仄，仄仄平平仄仄平。","仄平仄仄仄平仄，仄平仄仄平仄○。","仄平仄仄○平仄，仄仄平仄○仄仄。","平平仄仄平平平，仄○仄仄平平仄。","○平平仄平仄平，平仄仄仄仄平仄。","仄仄平平仄平○，平仄仄仄平平仄。","平仄仄仄平仄平，平仄平平仄○仄。","仄仄○平仄仄平，仄○仄○仄平仄。","仄平仄仄仄平平，平仄平平仄平仄。"],"paragraphs":["吴公骨秀如天人，胸襟落落皆经纶。","少年固已富家学，筮仕聊称梅子真。","挽弓驰马特余事，智勇未减飞将军。","向者长汀初拥节，寇攘聚集惊乡村。","谁知抚定有长策，不戮一夫令自新。","稚耋讙呼弛兵革，至今妥贴无叛民。","移帅赣川尤镇静，宿奸褫魄胥崩奔。","往年群盗号渊薮，一旦荒垄安锄耘。","钱流地上非横索，铃斋坐啸生阳春。","践更盘错威望着，素秉公廉政有神。","贪吏望风争解去，冤民在处皆获伸。","还家坐席曾未煖，迅召连催已在门。","或人未免巧求誉，我公特立天下闻。","厥今器识兼文武，倒指谁欤当此举。","江淮百万屯边兵，转输馈饷倾吴楚。","中原荆棘今几年，师老不试漫貔虎。","陛下翻然采舆论，天意可见公宜处。","裴度指日平蔡州，充国先零岂难取。","唾手燕云会有时，伫看大将建旗鼓。","勒功异域鄙班超，归佐熙朝作申甫。"],"title":"贺吴守被召"}
