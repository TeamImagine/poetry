{"author":"赵师秀","id":95558,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["已送山民归旧庐，子今复去我何如。","渐成老大难为别，早占清闲未是疏。","小雨半畦春种药，寒灯一盏夜修书。","有人来问陶贞白，说与华阳何处居。"],"title":"送翁卷入山"}
