{"author":"吴栻","id":205111,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["满林红叶坠纷纷，耆老犹言别驾坟。","旧府光华关右月，故乡萧索海南云。","酒杯湖上同方伯，茶灶岩边共隠君。","二百余年真一梦，遶墙荒陇半耕耘。"],"title":"登姜相台  其一"}
