{"author":"方岳","id":127834,"strains":["平平仄仄仄平平平○平平仄，仄仄仄平仄仄平平仄平。","平平平仄仄○仄，仄仄仄平平仄○。","仄平平仄仄平仄，仄平平平平○平。","仄平平平仄仄仄，仄仄仄仄○平平。","平平仄平仄仄仄，仄仄○仄平平平。","平○○仄仄仄仄，仄仄仄平平仄○。","仄○平仄○仄仄，仄仄○平平仄○。","平平仄仄仄仄仄，平平平仄平平平。","平平仄仄仄平仄，平○仄仄平平平。","仄○平仄仄仄仄，○平仄仄○平平。","平平○平仄平○，仄仄仄平平仄平。","平平仄平平仄仄，平平○仄平平平。"],"paragraphs":["黄侯授我以江西诗禅之宗派，瀹我以双井老仙之雪香。","砖炉春著兔毫玉，石鼎月翻鱼眼汤。","夜窗搜搅十年读，候虫鸣秋声殷墙。","乃翁诗家第一祖，不用棒喝行诸方。","掀翻杜陵自作古，夜半衣钵谁升堂。","单传横出二十六，未许歙梅洪雁行。","雅闻滕阁藏墨本，欲往从之山阻长。","牙签大册忽在眼，荒苔茅屋森珩璜。","东湖柳色入眉宇，君其几代之诸郎。","不离文字话祖意，传灯肯与留山房。","宁知三生受昏暗，纵有此灯无此光。","宜州戍楼山月苦，茫茫参到无何乡。"],"title":"黄宰致江西诗双井茶"}
