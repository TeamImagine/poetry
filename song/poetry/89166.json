{"author":"汪晫","id":89166,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老去而今技已穷，在人胸次要陶融。","三杯村酒兄和弟，一岁春光绿换红。","兀坐悠悠闲度日，闭门咄咄静书空。","青山顾我多容态，影照清溪秀且丰。"],"title":"次韵处约兄春行用前韵"}
