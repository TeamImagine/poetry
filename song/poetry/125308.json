{"author":"赵崇嶓","id":125308,"strains":["平平仄平平，仄仄仄平仄。","仄仄平仄平，平平仄平仄。","○平仄平仄，○平仄平仄。","平仄平平平，平仄○仄仄。","平平仄平仄，仄仄平仄仄。","平平仄仄○，仄仄仄平仄。"],"paragraphs":["云台会功臣，际会若风虎。","独有严子陵，垂竿富春渚。","相求对幽藐，相知有平素。","吾寝惟吾真，君意应勿忤。","归来拂苔石，整我竿上缕。","煌煌道义间，足以照今古。"],"title":"失题"}
