{"author":"杜荀鹤","id":32925,"strains":["仄仄仄平平仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["吟送越僧归海涯，僧行浑不觉程赊。","路沿山脚潮痕出，睡倚松根日色斜。","撼锡度冈猿抱树，挈瓶盛浪鹭翘沙。","到参禅后知无事，看引秋泉灌藕花。"],"title":"送僧归国清寺"}
