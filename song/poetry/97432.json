{"author":"高翥","id":97432,"strains":["仄仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万壑千岩非浪闻，十峰双涧不须论。","袈裟旋化空王服，宫殿曾招帝子魂。","山向马头回禹穴，谿分燕尾入云门。","秋行既了登临愿，草草题诗对绿尊。"],"title":"天衣寺"}
