{"author":"晁说之","id":219501,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["何事兰成酷爱愁，借愁为乐总宜休。","天涯二月无新历，京国三年误旧游。","忽接家书迷远近，欲为客难却沉浮。","道人犹喜频相遇，话尽丹丘更虎丘。"],"title":"病目作近体诗五首  其二"}
