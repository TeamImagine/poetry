{"author":"梅尧臣","id":35704,"strains":["平平平○仄，仄仄仄仄○。","平平平平平，仄仄仄仄平。","仄○平仄平，仄仄平平平。","仄仄仄平平，○平仄仄○。","仄仄仄仄仄，仄仄○仄平。","仄○仄平仄，平仄平仄平。","仄平仄仄仄，○仄仄平平。"],"paragraphs":["春风无行迹，似与草木期。","高低新萌芽，闭户我未知。","忽闻人扣门，手把蟠桃枝。","问我此蟠桃，缘何结子迟。","但笑不复答，问者当自推。","振衣向河朔，河朔人伟奇。","以兹不答意，迟子北归时。"],"title":"郭之美忽过云往河北谒欧阳永叔沈子山"}
