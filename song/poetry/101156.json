{"author":"韩琦","id":101156,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["旧拓名园壮邺中，本思行乐兴民同。","闾阎已惯春游盛，花木谁矜半植功。","爱客笙歌虽不定，称时风月且无穷。","三来纵赏人休讶，白发苍颜坐醉翁。"],"title":"再题康乐园"}
