{"author":"苏颂","id":179451,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["使还兼道趣南辕，朝出沙陀暮水村。","雪岭迢遥人自少，冰天凄惨日长昏。","鸦闻宿舍惊如闹，马识归途去似奔。","屈指开年到京阙，梦魂先向九重阍。"],"title":"使回蹉榆林侵夜至宿馆"}
