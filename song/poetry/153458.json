{"author":"刘辰翁","id":153458,"strains":["○○仄平平，平平○仄平。","仄平平仄仄，平仄仄平平。","平仄平平仄，平○仄仄○。","○○平仄仄，平仄仄平平。","平仄平○仄，平平仄仄平。","平平○仄仄，平仄仄○○。"],"paragraphs":["相过贺新元，干戈且息肩。","不图垂老日，还见太平年。","灰向昆明尽，春从待漏传。","衣冠禾黍地，箫鼓杏花天。","灯市嬉遗老，旗亭卧醉仙。","山林闻好语，天下米三钱。"],"title":"春景 新年贺太平 其二"}
