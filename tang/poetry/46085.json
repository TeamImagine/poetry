{"author":"张文成","id":46085,"strains":["平平仄仄仄，平仄仄平平。","仄仄仄平仄，平平平仄平。","平平仄仄仄，平仄仄○平。","仄仄平平仄，平平仄仄平。","仄平平仄平平仄，平仄平平仄仄平。","仄仄仄○平，平仄仄○平。","仄平○仄仄，仄仄仄○平。","平仄平平仄仄仄，○仄仄仄○○平。","仄平仄平平仄仄，仄仄○平平仄平。","○○仄○仄，平平仄平仄。","○平仄仄仄平平，仄仄平平仄平仄。","仄仄平平仄仄仄，仄仄平平平仄仄。","○平仄仄仄平平，仄仄平平○平仄。","平平仄仄平，仄仄仄平○。","平○仄仄平平仄，仄仄平平平仄平。","仄平仄仄○平仄，平仄平平仄仄平。","平○仄仄○平仄，仄仄？○仄仄○。"],"paragraphs":["熏香四面合，光色两边披。","锦障划然卷，罗帷垂半欹。","红颜杂绿黛，无处不相宜。","艳色浮妆粉，含香乱口脂。","鬓欺蝉鬓非成鬓，眉笑蛾眉不见眉。","见许实娉婷，何处不轻盈。","可怜娇里面，可爱语中声。","婀娜腰支细细许，{目兼}{目舌}眼子长长馨。","巧儿旧来携未得，画匠迎生模不成。","相看未相识，倾城复倾国。","迎风帔子郁金香，照日裙裾石榴色。","口上珊瑚耐拾取，颊里芙蓉堪摘得。","闻名腹肚已猖狂，见面精神更迷惑。","心肝恰欲摧，踊跃不能裁。","徐行步步香风散，欲语时时梅子开。","靥疑织女留星去，眉似姮娥送月来。","含娇窈窕迎前出，忍笑嫈嫇返却回。"],"title":"游仙窟诗 又赠十娘"}
