{"author":"周紫芝","id":240625,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["吴宫花草弄纤柔，西子妆成特地羞。","笑我老情难娬媚，爱渠好句尽风流。","香奁诗在人何处，断腕名高事已休。","更欲与谁论此恨，遗编读罢一灯留。"],"title":"灯下读韩致光外集"}
