{"author":"钱端琮","id":136975,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["园林深处绿成堆，更著松阴一径苔。","烟欲过墙风约转，水将争港石冲回。","断云收雨鸠呼妇，嫩麦盈堤雉应媒。","独有残红春不管，等闲飞入酒卮来。"],"title":"暮春"}
