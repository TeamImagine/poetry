{"author":"方岳","id":127352,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["十亩山园赋遂初，左花右竹了无余。","择阴老我自麋鹿，甘带何人不蝍蛆。","佛社独容陶令醉，帝城难作子公书。","行山且不携诗卷，只许鸱夷载后车。"],"title":"次韵郑佥判  其五"}
