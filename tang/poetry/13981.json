{"author":"李贺","id":13981,"strains":["仄仄仄平平仄○，仄○仄仄仄平平。","平平平仄平仄平，平平仄仄平平平。","平平仄仄○○○，平仄平平平仄平。","平平仄仄平平平，平平平仄平平平，仄平仄仄○平平。"],"paragraphs":["踏踏马蹄谁见过，眼看北斗直天河。","西风罗幕生翠波，铅华笑妾颦青蛾。","为君起唱长相思，帘外严霜皆倒飞。","明星烂烂东方陲，红霞梢出东南涯，陆郎去矣乘班骓。"],"title":"夜坐吟"}
