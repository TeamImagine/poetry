{"author":"苏舜钦","id":90414,"strains":["仄仄平平仄，平平仄仄平。","平平仄平仄，平仄仄平平。","仄仄平平仄，平仄仄仄平。","平平平仄仄，仄仄仄平平。","仄仄平平仄，平○仄仄平。","○平仄平仄，仄仄仄平平。","仄仄○○仄，平平仄仄平。","平平仄平仄，仄仄仄平平。","仄仄平○仄，平平仄仄平。","平平仄平仄，平仄仄平平。","仄仄平平仄，平平仄仄平。","仄○平仄仄，平仄仄平○。","仄仄平○仄，平○平仄平。","○平平仄仄，仄仄仄平○。"],"paragraphs":["昔帝龙骧后，因池大此宫。","萧笳叠终日，旌仗展无穷。","绘塑神灵集，飞潜爪角雄。","阴轩常隐雾，暗堵亦含风。","巨盗来移国，天王遽避戎。","苍黄狩巴蜀，倏忽陷河潼。","阁殿回看远，尘氛久见蒙。","归来故基在，不与往时同。","叠瓦烟间碧，新蕖露下红。","波春荡初月，沙晚发悲鸿。","世变今无复，人愁杳莫终。","树穿瑶甃裂，碑碎玉楼空。","九曲皆遗石，诸王祗断蓬。","兴亡何足问，一一夕阳中。"],"title":"游南内九龙宫"}
