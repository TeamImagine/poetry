{"author":"吕南公","id":208782,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天禄空虚土运崩，匹夫徒手起欃枪。","还将有限骁雄力，换得无穷跋扈名。","已是用心贪祸乱，尚何颜面见升平。","丹青此日凝埃色，尚似忧惭问罪兵。"],"title":"锺南平祠像"}
