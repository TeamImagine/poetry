{"author":"释行海","id":145940,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["紫袍乌帽马蹄轻，晓浥秋山桂露清。","慷慨剧谈当世事，艰难方见故人情。","杏园旧宴魁麟笔，莲幕重开佐凤城。","青琐玉堂殊有待，江淮何日可休兵。"],"title":"天竺谢竹心陈通判见访  其一"}
