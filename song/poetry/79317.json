{"author":"欧阳修","id":79317,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["春风疑不到天涯，二月山城未见花。","残雪压枝犹有橘，冻雷惊笋欲抽芽。","夜闻归雁生乡思，病入新年感物华。","曾是洛阳花下客，野芳虽晚不须嗟。"],"title":"戏答元珍"}
