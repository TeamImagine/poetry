{"author":"舒亶","id":200978,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["十里松行翠插天，暗溪嫩草尚芊绵。","笙歌自满萧郎宅，琴鹤空随贺老船。","未分旧游云寂寞，遥知归梦蝶聮翩。","故山幸好宜回首，还见人间换一年。"],"title":"和刘谊翁留题惠安二首  其二"}
