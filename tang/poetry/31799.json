{"author":"郑谷","id":31799,"strains":["仄仄仄平○，仄平平○平。","仄平平仄○，平仄仄平平。","仄仄○平仄，平○○仄平。","平平平仄仄，仄仄仄平○。","仄仄平平仄，平平仄○平。","仄平平仄仄，仄仄仄平平。","平仄平平○，平平仄仄平。","平平○○仄，平仄仄平平。"],"paragraphs":["寓直事非轻，宦孤忧且荣。","制承黄纸重，词见紫垣清。","晓霁庭松色，风和禁漏声。","僧携新茗伴，吏扫落花迎。","锁印诗心动，垂帘睡思生。","粉廊曾试处，石柱昔贤名。","来误宫窗燕，啼疑苑树莺。","残阳应更好，归促恨严城。"],"title":"南宫寓直"}
