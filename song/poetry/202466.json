{"author":"陆佃","id":202466,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["颦里从来敢效西，龙门登日尚云泥。","紫垣正掌丝纶美，绛帐初将杖屦携。","红锦未酬青玉案，黄金应护碧纱题。","正堂若许曹参避，愿更虚心问相齐。"],"title":"用前韵呈苏子容尚书"}
