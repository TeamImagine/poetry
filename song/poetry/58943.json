{"author":"陈造","id":58943,"strains":["仄平平平仄○仄，仄仄仄平○仄仄。","仄平仄仄仄平平，仄仄平平仄平仄。","平仄平平平○仄，仄○仄仄平○仄。","平平平仄平平平，仄仄○平平平仄。"],"paragraphs":["小江随山巧回互，转首碧流分两股。","丈亭系缆待潮生，徙倚才容一炊许。","潮信曾何差顷刻，固应作意怜行客。","为谁东去为谁西，酌酒殷勤酬河伯。"],"title":"丈亭"}
