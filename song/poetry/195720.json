{"author":"苏轼","id":195720,"strains":["平平仄仄仄平平，仄仄平平仄仄平。","仄仄平平○仄仄，仄○平仄仄○○。","平仄仄平○仄仄，平平仄仄仄平平。","平平○仄○平仄，平仄平平仄仄平。"],"paragraphs":["森森画戟拥朱轮，坐咏梁公觉有神。","白傅闲游空诵句，拾遗穷老敢论亲。","东海莫怀疏受意，西风幸免庾公尘。","为公过岭传新唱，催发寒梅一信春。"],"title":"次韵韶守狄大夫见赠二首  其二"}
