{"author":"刘兼","id":37722,"strains":["平仄平平仄仄平，仄平平仄仄平平。","仄平仄仄平平仄，仄仄平仄仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["荒僻淹留岁已深，解龟无计恨难任。","守方半会蛮夷语，贺厦全忘燕雀心。","夜静倚楼悲月笛，秋寒欹枕泣霜砧。","宦情总逐愁肠断，一箸鲈鱼直万金。"],"title":"秋夕书怀 一"}
