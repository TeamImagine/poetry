{"author":"萧渊","id":209231,"strains":["○平仄平平仄○，平平仄仄平平平。","仄仄仄仄平仄平，平○仄仄平平平。","○仄平平平仄平，平仄平○平平平。","仄平仄仄平平平，平平仄仄平平平。","仄平平仄平平平，仄仄仄仄平○平。","平平平平仄仄平，平平仄仄平○平。","平仄平平仄平平，仄平平平平平仄平。","平平仄仄平平○，仄平仄仄仄平平。"],"paragraphs":["三年爱山来几回，携筇蹑履真悠哉。","片石可枕云可偎，愆期不到萦吾怀。","中藉高僧还有才，能与佳胜为良媒。","汲泉煮茗何欢咍，松边竹下容琴杯。","我嗟官满今还台，欲去不忍须重来。","殷勤殷勤孰与偕，寒猿老鹤声相哀。","山有情兮韫琼瑰，愿泉无穷兮滋九垓。","它时再赏登崔嵬，约师把手忘形骸。"],"title":"别惠山赠璋山主"}
