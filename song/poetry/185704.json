{"author":"徐积","id":185704,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["南郭茶杯菊未香，西檐老柳觉疏黄。","家无县令双凫舄，梦有仙人五色羊。","梅信易传来岭北，雁书难附过衡阳。","定知远俗怀公义，若说威名背负芒。"],"title":"寄颖叔"}
