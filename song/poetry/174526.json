{"author":"刘敞","id":174526,"strains":["仄仄平平平，仄平仄平平。","仄平仄仄仄，平仄○仄平。","仄仄○平平，平仄仄平平。","○仄仄仄平，平仄仄仄平。","○平仄平仄，仄仄仄○平。","平仄仄平仄，仄仄仄平平。","仄仄平平平，○仄仄○平。","仄仄○仄平，平平仄平平。","仄仄仄仄平，平平仄平平。","仄平平仄仄，平仄○平○。"],"paragraphs":["紫极开天门，庆云丽皇居。","卜郊定九鼎，悬阙观宝书。","德泽浸无疆，风俗返华胥。","冠盖百万家，车马十二衢。","轻肥耀朝日，富庶极中区。","游侠信陵后，节义大梁余。","顾盼生光辉，吹拂动萎枯。","贵贱且贸迁，高陵忽为墟。","变化若有神，升沉岂尝拘。","咄嗟邹鲁士，何用空踌躇。"],"title":"煌煌京洛行"}
