{"author":"无名氏","id":38488,"strains":["平仄仄平仄，仄平平仄仄。","仄仄○平平，○平仄平仄。","平平仄仄仄，平仄平平仄。","仄仄仄○平，平平仄平仄。","平平仄○仄，平仄平平仄。","仄仄平仄○，○平仄平仄。"],"paragraphs":["秋尽北风去，律移寒气肃。","淅沥降繁霜，离披委残菊。","华滋尚照灼，幽气含纷郁。","的的冒空园，萋萋被幽谷。","骚人有遗咏，陶令曾盈掬。","傥使怀袖中，犹堪袭余馥。"],"title":"霜菊"}
