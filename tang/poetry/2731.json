{"author":"杜甫","id":2731,"strains":["仄平平○平，仄仄仄仄仄。","平平仄平仄，仄仄仄平仄。","平平平仄仄，仄仄○平仄。","仄仄仄仄平，平平仄○仄。","仄平仄仄仄，平仄○仄仄。","仄平仄平平，平仄仄○仄。","平仄仄平平，平平仄平仄。","○平仄○仄，仄仄仄○○。"],"paragraphs":["畏途随长江，渡口下绝岸。","差池上舟楫，杳窕入云汉。","天寒荒野外，日暮中流半。","我马向北嘶，山猿饮相唤。","水清石礧礧，沙白滩漫漫。","迥然洗愁辛，多病一疏散。","高壁抵嵚崟，洪涛越凌乱。","临风独回首，揽辔复三叹。"],"title":"白沙渡"}
