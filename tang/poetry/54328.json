{"author":"王昌龄","id":54328,"strains":["平平平平平，平仄平平平。","平仄仄○仄，平平平平平。","仄平仄平仄，仄仄平○平。","仄仄仄平仄，○平仄平平。","仄平仄平平，平仄仄仄平。","仄仄仄○仄，仄平平平平。","仄仄仄仄仄，○仄仄仄平。","仄仄仄平仄，仄平仄仄○。","平仄仄平平，平仄平仄平。","平仄平平平，平仄○○平。","仄平仄仄○，仄仄平仄平。","平仄仄仄仄，平平○仄平。","仄○平平仄，仄仄平平平。","平仄平○平，仄平○仄平。","仄仄仄○平，平平平仄平。","仄平仄仄仄，平仄平平平。","平仄平仄仄，平平仄平平。"],"paragraphs":["槠柟无冬春，柯叶连峰稠。","阴壁下苍黑，烟含清江楼。","景开独沿曳，响答随兴酬。","旦夕望吾友，如何迅孤舟。","叠沙积为岗，崩剥雨露幽。","石脉尽横亘，潜潭何时流。","既见万古色，颇尽一物由。","永与世人远，气还草木收。","盈缩理无余，今往何必忧。","郴土群山高，耆老如中州。","孰云议舛降，岂是娱宦游。","阴火昔所伏，丹砂将尔谋。","昨临苏耽井，复向衡阳求。","同疚来相依，脱身当有筹。","数月乃离居，风湍成阻修。","野人善竹器，童子能谿讴。","寒夜波荡漾，羇鸿去悠悠。"],"title":"出郴山口至叠石湾野人室中寄张十一"}
