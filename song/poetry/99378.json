{"author":"洪咨夔","id":99378,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["萧骚两岸落秋蓬，楚水西流不肯东。","好酒但须知妇有，新凉莫问与谁同。","片心置向嚚尘外，万事留将醉眼中。","喜得建安标格在，何曾诗解使人穷。"],"title":"次韵曹提管楚东之作"}
