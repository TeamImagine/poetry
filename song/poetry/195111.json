{"author":"苏轼","id":195111,"strains":["仄平平仄仄，仄仄仄仄仄。","仄平平平平，仄平平平仄。","平平仄平○，平仄仄仄仄。","仄仄仄平平，平平仄平仄。","○平仄平仄，仄○平仄仄。","仄仄仄仄仄，仄仄平仄仄。","平平仄平仄，平仄仄○仄。","仄平○平平，平仄仄平仄。","仄仄仄平平，仄仄平仄仄。","平平仄仄仄，平平仄平仄。"],"paragraphs":["寓形天宇内，出处会有役。","澹然都无营，百年何由毕。","山林等忧患，轩冕亦戏剧。","我未即归休，师宁便安逸。","王城满豪杰，议论纷黑白。","圣谛第一义，对面谁不识。","师来亦何事，孤月挂空碧。","是身如浮云，安得限南北。","出岫本无心，既雨归亦得。","珠泉有旧约，何年挂瓶锡。"],"title":"送小本禅师赴法云"}
