{"author":"释德洪","id":227730,"strains":["○平仄仄平仄平，仄平平仄平平平。","仄平平仄仄仄仄，平平仄仄平平平。","仄平仄仄平仄仄，平○仄仄平仄平。","平平平仄仄仄仄，平平仄仄平平平。","平平仄仄○仄仄，仄○仄仄平平○。","仄平仄○仄仄仄，平○仄仄平平○。","平平仄仄仄平仄，○平平仄平○平。","平平仄仄仄仄仄，○○仄仄平平平。"],"paragraphs":["荷山锦水灵秀锺，半千嘉运生英雄。","李郎年少韵洒落，天容道骨轩仙风。","下帷默与贤圣对，钩深索隐皆旁通。","肝肠盘屈疉丽锦，心胸洞彻光玲珑。","文章气焰长万丈，那应笔梦生春虹。","桂枝未折白月窟，麻衣尚走红尘中。","岩僧素有孝基眼，观人虽众无如公。","昂霄耸壑跬可待，行行不用啼途穷。"],"title":"赠李敬修"}
