{"author":"仇远","id":163971,"strains":["平平仄仄平平仄，平仄平平仄平仄。","平平仄仄平仄平，仄仄平平仄平仄。","平平仄平○仄平，○仄○平仄平仄。","平平仄仄平平平，平仄仄仄平平仄。","仄平平仄仄平平，平平平仄平平仄。","仄平仄○平仄仄平平，仄仄平平仄平仄。"],"paragraphs":["秋阳皓皓人皆苦，安得清风扫残暑。","河流欲断泉脉干，一望高田变焦土。","洮湖白龙迎入城，行道烧香入亭午。","青天已响阿香车，平地未见商羊舞。","昔时曾说雨催诗，今朝还要诗催雨。","愿龙速降神力澍甘霖，万落千村熟禾黍。"],"title":"七月丙辰迎土山龙王入郛"}
