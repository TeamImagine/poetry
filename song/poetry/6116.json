{"author":"林季仲","id":6116,"strains":["仄仄平平仄仄平，仄平平仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["三径开从蒋兖州，至今孙子亦风流。","钩帘虽对鄮山月，闻笛应悲京口秋。","往事漫劳书咄咄，余生只合赋休休。","问君办得蓑衣否，便好相随上钓舟。"],"title":"寄题蒋封州三径堂堂本在丹阳后避地四明再创"}
