{"author":"方回","id":148352,"strains":["平平平平仄，仄平仄仄平。","○平仄仄仄，仄仄平平平。","平平仄平仄，平仄平仄平。","仄平○平平，仄仄平仄○。","仄仄仄仄平，仄仄仄仄平。","仄仄仄仄仄，仄平○仄○。","仄○仄仄平，○仄平平○。","仄仄仄仄仄，仄仄平○平。","仄平仄平平，仄仄平平平。","仄○仄仄仄，平仄○平平。"],"paragraphs":["悠悠桐江水，寓庐十二年。","重来六日内，两日登南山。","南山有何好，高阁西北偏。","隔江三千家，一抹烟霭间。","阁槛一巨松，挺出众木前。","野性所酷爱，老藤相纠缠。","亦如我与僧，相对谈幽禅。","稍遂物外性，屡写酣中篇。","故侯复齐民，鬒髪成华颠。","念当拾此去，焉得长周旋。"],"title":"八月十五日二十日两至南山饮潇洒亭"}
