{"author":"朱淑真","id":245923,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一径浓阴影覆墙，含烟敲雨暑天凉。","猗猗肯羡夭桃艳，凛凛终同劲柏刚。","风籁入时添细韵，月华临处送清光。","凌冬不改青坚节，冒雪何伤色转苍。"],"title":"竹  其一"}
