{"author":"蔡戡","id":71417,"strains":["仄仄平平仄仄平，仄平平仄仄平平。","平平仄仄平仄仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["仕路驱驰老不堪，自怜踪迹遍东南。","人间失意常八九，海内同心无二三。","蝴蝶梦中心自适，蜗牛角上战方酣。","要知世事皆虚幻，且向禅林更饱参。"],"title":"有感  其二"}
