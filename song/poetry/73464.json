{"author":"赵蕃","id":73464,"strains":["仄仄平平平，○平仄○仄。","平平仄平平，平仄仄平仄。","仄○仄平仄，仄平仄仄平。","仄平平仄仄，平仄仄仄平。","平仄仄平仄，仄仄平仄仄。","仄平仄平平，仄仄平仄仄。","○平平仄平，平仄平○平。","仄仄仄仄仄，平仄仄仄平。","○平仄仄仄，仄仄○仄仄。","平平仄平仄，仄仄仄仄仄。","平○○平仄，仄平仄平仄。","平仄仄○平，平平仄平仄。"],"paragraphs":["忆我前年秋，驱羸赴行在。","凄凉醴陵门，公独枉轩盖。","客中遇还使，素书仅一通。","计之曾未达，公起使广东。","而我困流徙，日月无定止。","逮今得还山，莽莽舟在水。","长沙公寓乡，来往维其常。","傥复后此使，音问政渺茫。","如公所抱负，外敛中甚富。","遄归定非晚，入侍帝左右。","车行过怀玉，寄声到林谷。","容我复驱羸，宵征戒童仆。"],"title":"寄雷丈朝宗"}
