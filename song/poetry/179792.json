{"author":"王安石","id":179792,"strains":["仄平仄仄平平仄，仄仄仄平平仄仄。","○平平仄平仄仄，仄仄平平仄平仄。","仄平平平平○仄，仄仄仄○平○仄。","○平仄平○○仄，○平仄仄平仄仄。","仄○仄仄仄○仄，平仄仄平平仄仄。","平平仄仄平平仄，平仄仄仄平平仄。"],"paragraphs":["往时濯足潇湘浦，独上九疑寻二女。","苍梧之野烟漠漠，断垅连冈散平楚。","暮年伤心波浪阻，不意画中能更睹。","燕公侍书燕王府，王求一笔终不与。","奏论谳死误当赦，全活至今何可数。","仁人义士埋黄土，祗有粉墨归囊褚。"],"title":"燕侍郎山水"}
