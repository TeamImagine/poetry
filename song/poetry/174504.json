{"author":"刘敞","id":174504,"strains":["平平仄平平，平仄仄仄平。","仄仄○○○，平平平平平。","平平仄平仄，仄仄平仄平。","平平平平平，平平仄平平。","仄平仄平平，仄仄仄仄平。","仄仄平平平，平仄平仄平。","仄仄平仄○，平仄仄平平。","平仄仄仄平，仄仄平仄平。"],"paragraphs":["洪波漏金堤，河伯独不仁。","不有封禅行，安知愁吾民。","翩翩海滨子，自以通鬼神。","黄金成虚言，鸿飞邈无因。","武安玩天时，独秉万国钧。","怆似宣房诗，郎吏终负薪。","寂寞千载间，真伪共沉沦。","何乃忘谤书，世固无直言。"],"title":"汉武帝二首  其二"}
