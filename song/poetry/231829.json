{"author":"徐俯","id":231829,"strains":["仄平仄仄仄平平，仄平平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["十年不复上南楼，直为干戈作远游。","满地江湖春入望，连天章贡水争流。","青云聊尔居金马，紫气还应射斗牛。","公是主人身是客，举觞登望得无愁。"],"title":"陪李泰发登洪川南楼"}
