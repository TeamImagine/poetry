{"author":"洪炎","id":226208,"strains":["平平仄平平○平，仄仄仄平平仄平。","平平平仄仄仄仄，仄仄仄○平仄平。","平平仄平仄平平，平平仄平平仄平。","平平仄仄平平仄，平仄平○仄仄平。","仄平仄仄仄平仄，仄仄仄平○仄仄。","平平平仄仄仄平，仄仄○○仄平仄。","仄仄○平仄仄○，仄仄平平仄○仄。","仄平仄仄平平平，平仄平平仄平仄。","仄平仄仄仄仄平，仄仄平平仄仄平。","平平仄仄仄仄仄，仄仄平仄平○○。","平平平○仄仄仄，仄仄仄○平仄仄。","平平仄仄仄仄平，仄○仄○仄○仄。","平平仄仄平平平，仄平仄平○仄平，仄平平平○仄平。"],"paragraphs":["丹青得名曹将军，画马已来无复人。","诸生韩干受肉法，绝足亦传沙苑真。","儒林望郎李公麟，曹韩复生能与邻。","心胸可纳天西极，纨素频空粪北群。","郑生晚识李侯比，自许笔端轻万里。","山川初出大宛城，翰墨犹沾渥洼水。","汗血歕沙指顾间，雾鬣风鬃卷中起。","戏成十马皆龙材，前有飞黄后山子。","叶公好尚有祖风，苦爱真龙似画龙。","千金不惜市骏骨，睥睨神物秋毫中。","英雄尝闻妾换马，意气欲将诗换画。","诗工画妙两崛奇，谷量马观未论价。","公诗自是生骅骝，恨公不身亲李侯，向来曹韩空白头。"],"title":"叶少蕴出示郑先觉阅骏图为作长歌"}
