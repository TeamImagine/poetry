{"author":"释德洪","id":227707,"strains":["仄平仄仄平平仄，平平仄平平仄仄。","平平仄平仄仄平，仄仄○平仄仄仄。","平平仄○○仄平，仄仄仄○平仄仄。","仄平平仄仄平○，平仄仄平○平仄。","仄仄平平平仄平，仄仄平平仄平仄。","仄平平仄仄平○，○平仄平仄平仄。","平平仄仄仄平仄，仄○平仄○仄仄。","平平平仄仄平平，平仄平平平仄仄。","仄平平平仄平仄，平仄平平仄○仄。","平平仄仄平仄平，仄仄仄平○仄仄。","仄平仄平平仄仄，平仄仄○○○仄。"],"paragraphs":["老源缚屋矶山侧，庐山对门江水隔。","单丁住山二十年，一等栽田博饭吃。","诸方说禅如纺车，我口钝迟无气力。","屋头枯木自安禅，生铁脊梁钉椿直。","我昔东游曾见之，两颊温然笑涡出。","到今持梦渡杨澜，浪花漫天浩无极。","纷纷衲子饱眠卧，面如栀子衣领白。","年年江北与江南，谁肯端来寻此客。","爱君今人肺肠古，毛骨含秋眼睛碧。","能知此老端往寻，处处好山留不得。","作诗赠君终自愧，君去我留空叹惜。"],"title":"送充上人谒南山源禅师"}
