{"author":"李之仪","id":205692,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["应供都城今几春，屡陪香火是前因。","偶来清瀵堤边住，重见东林社里人。","青眼略容谈近事，白头同喜得闲身。","自言此去寻思大，便好乘时继后尘。"],"title":"德山方老退院索诗送行即席口占"}
