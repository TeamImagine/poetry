{"author":"吴锡畴","id":140254,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["结屋须教坐对山，把茅才此有三间。","浇花抱瓮调停懒，洗砚裁笺准备闲。","未问丹砂能蜕骨，久知绿酒可酡颜。","江湖浪迹成何事，抖擞归囊句不悭。"],"title":"结屋"}
