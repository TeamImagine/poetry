{"author":"李正民","id":242307,"strains":["平仄平平仄仄平，仄平平仄○○○。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平○，仄仄平平仄仄平。","？仄○平平仄仄，○平平仄仄平平。","平平仄○平平仄，平仄平○仄仄仄。","仄仄平平平？平，仄○平仄仄平平。","仄仄仄仄○平仄，平仄平仄仄○平。","仄仄平平平仄仄，仄平平仄仄平仄。","平平仄仄平平仄，平仄平平仄仄平。","平仄平平平仄仄，平○平仄仄平平。","仄平仄仄平平仄，仄仄平平仄仄平。"],"paragraphs":["踪迹飘然寄海隅，往来宁复论亲疏。","风烟冷落渔樵市，钟磬萧条释梵居。","卜筑拟为常侍赋，干时休奉子公书。","泰亨乃见能连茹，剥极安知不得舆。","蹭蹬且同栖枥马，𪡋喁真类失波鱼。","男儿所患无能尔，穷达终应有命与。","战伐干戈诛猰{犭俞}，急难兄弟困雝渠。","敢忘越石思枭虏，终学陶潜自荷锄。","婢膝奴颜焉敢比，蜡言栀貌亦羞予。","嵇康岂肯为尸祝，杨意何能荐子虚。","流落丹心徒许国，衰迟华髪渐盈梳。","勿惊岁晚多怀感，处顺安排乐有余。"],"title":"寄和叔"}
