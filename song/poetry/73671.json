{"author":"赵蕃","id":73671,"strains":["平平仄仄平，仄仄平仄平。","仄仄仄仄仄，仄仄平仄平。","平平平仄平，仄仄○仄平。","平仄仄仄平，仄平○仄平。","仄平○平○，仄仄仄仄○。","平平仄平仄，仄○仄仄平。","平仄仄平仄，平平仄平平。","平平仄平仄，○仄平仄平。","仄平仄平平，仄仄平平平。","仄平平平平，平○仄○平。","平仄平仄仄，仄平平○平。","○平仄平平，仄仄仄仄平。","仄平平仄平，平平仄平平。","仄平仄仄平，○仄平平平。","仄平仄平平，仄仄平平平。","仄平平平仄，仄仄仄仄平。","平平仄仄○，仄仄平仄平。","仄仄○平仄，平平平仄○。","平平仄仄平，仄仄平仄○。","平仄平仄平，仄平平仄平。"],"paragraphs":["风人伐木歌，咏写求友声。","亦有脊令赋，月迈而日征。","平时朝夕居，一旦离合情。","何以著此情，赋诗兼轴盈。","怪来担肩重，忘去破橐轻。","时时一披展，绝胜五色盲。","今日复何日，霜檐晓争明。","青天尽开露，如见心目诚。","鄙夫独何为，似觉幽忧撄。","缅怀平生游，多留定王城。","晨出湘雾湿，夕归湘浪平。","王滕唱酬诗，我亦滥一名。","别之今几何，秋枯复春荣。","素书渺不来，叹我无鱼烹。","要赓旧贻诗，饾饤仍经营。","定知他年见，不复刮目惊。","檐前坐久如，四体醺欲酲。","梦作扁舟去，湘西寻旧盟。","曾微白首哀，但作青眼横。","山鸟何自鸣，欠伸巾尚倾。"],"title":"次韵王照邻去秋送行并呈滕彦真"}
