{"author":"王季文","id":27360,"strains":["仄平平平○平仄，平平仄仄平仄仄。","仄○○仄仄仄平，仄仄仄○平仄仄。","平平仄仄仄仄平，仄○仄仄○○○。","平平仄仄平仄仄，仄仄仄仄平仄平。","平平仄仄平仄仄，平仄平○仄平仄。","平平仄仄平仄平，仄平平仄○○仄。","平平仄仄○仄仄，平仄仄○平仄仄。","仄仄平○仄仄○，仄平仄仄平平仄。","平平仄仄仄仄平，仄平仄仄平平平。","平平仄仄平仄仄，仄仄仄仄平○平。","平平仄仄平仄仄，平平仄仄平平仄。","仄平平○仄仄仄，○仄仄仄仄仄○仄平。"],"paragraphs":["九华峥嵘占南陆，莲花擢本山半腹。","翠屏横截万里天，瀑水落深千丈玉。","云梯石磴入杳冥，俯看四极如中庭。","丹崖压下庐霍势，白日隐出牛斗星。","杉松一岁抽数尺，琼草夤缘秀层壁。","南风拂晓烟雾开，满山葱蒨铺鲜碧。","雷霆往往从地发，龙卧豹藏安可别。","峻极遥看戛昊苍，挺生岂得无才杰。","神仙惮险莫敢登，驭风驾鹤循丘陵。","阳乌不见峰顶树，大火尚结嵒中冰。","灵光爽气曛复旭，晴天倒影西江渌。","具区彭蠡夹两傍，正可别作一岳当少阳。"],"title":"九华山谣"}
