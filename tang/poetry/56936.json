{"author":"韦应物","id":56936,"strains":["仄仄平仄仄，仄平平仄平。","平平平仄仄，仄仄平仄平。","仄仄平仄仄，仄○平仄平。","○平平仄仄，平仄仄平平。","仄仄平仄仄，平平平仄平。","仄平平○仄，平仄○平○。"],"paragraphs":["屡访尘外迹，未穷幽赏情。","高秋天景远，始见山水清。","上陟岩殿憩，暮看云壑平。","苍茫寒色起，迢递晚钟鸣。","意有清夜恋，身为符守婴。","悟言缁衣子，萧洒中林行。"],"title":"秋景诣琅瑘精舍"}
