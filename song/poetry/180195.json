{"author":"王安石","id":180195,"strains":["平平平仄仄仄平，仄仄仄仄平○平。","平平仄仄仄仄仄，仄平○平仄仄平。","平平仄仄平？仄，仄仄仄仄平平○。","仄平仄仄平仄仄，仄仄仄仄平平平。","仄平仄平仄仄仄，仄仄○仄平平平。","平平平仄仄平仄，仄仄仄仄平平平。","仄平仄仄仄仄仄，仄仄仄仄○平平。","仄○仄仄仄平仄，○仄仄仄○平平。"],"paragraphs":["浮屠之法与世殊，洗涤万事求空虚。","师心以此不挂物，一堂收身自有余。","堂阴置石双嵽嵲，石脚立竹青扶疏。","一来已觉肝胆豁，况乃宴坐穷朝晡。","忆初救时勇自许，壮大看俗尤崎岖。","丰车肥马载豪杰，少得志愿多忧虞。","始知进退各有理，造次未可分贤愚。","会将筑室返耕钓，相与此处吟山湖。"],"title":"杭州修广师法喜堂"}
