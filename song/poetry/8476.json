{"author":"李处权","id":8476,"strains":["仄仄仄仄仄仄平，平仄仄仄平仄平。","仄平仄仄平仄仄，平平平仄仄平仄。","仄平平仄仄仄平，平仄○平仄平平。","平平仄仄平仄平，仄平平平仄仄平。","仄仄○平仄仄仄，平仄平平平仄仄。","仄仄○○仄平仄，平仄平平仄平仄。","仄仄○仄仄仄平，平平平仄仄仄○。","仄仄平平平仄平，仄仄平平仄仄平。","仄平仄仄仄平仄，○○仄仄平平仄。","仄平○仄仄平平，平仄平平平仄仄。"],"paragraphs":["太歳治水十二龙，春夏用事秋罔功。","半年不雨人作恶，禾苖枯槁井泉涸。","使君勤政首劝农，忧国如家愿年丰。","斋居意祷天已通，四山升云野返风。","雨脚如麻未断绝，檐溜连宵声不歇。","竞报兼并发仓廪，千里欢呼舞童耋。","上帝犹怒𠡠雨师，群龙鞭后不敢迟。","帝力于民民岂知，始我公田毕及私。","槁苖复起井泉涌，更闻击鼓歌鱼梦。","庙堂行拜富民侯，归作商家霖雨用。"],"title":"贺雨"}
