{"author":"彭汝砺","id":201466,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["龙渊虎穴少穷探，老大生涯一剑镡。","曲沼鸳鸯多白发，雕笼鹦鹉久青衫。","能知令尹三无愠，正似嵇康七不堪。","见说明朝好天色，鹏程从此稳图南。"],"title":"送池须文长官"}
