{"author":"华镇","id":211950,"strains":["平仄仄仄仄，平平仄仄平。","仄平平仄平，仄仄仄仄平。","仄平○仄平，仄仄平平平。","平仄仄仄仄，仄平仄仄平。","仄仄平仄平，平平平仄平。","平平仄平○，平仄仄平平。","○仄平仄仄，平仄平○平。","平平仄仄仄，仄平仄仄平。","仄仄仄仄仄，○仄仄仄○。","仄仄仄仄仄，仄平仄平平。"],"paragraphs":["东野不解事，强为懊恼词。","恶诗皆得官，举世不及嗤。","好诗空抱山，寂寞无人知。","诗自有好恶，得官不在诗。","白面无伎能，青云多路歧。","君无一囊钱，姻娅复为谁。","且保珪玉质，无使伤磷缁。","文章古所贵，恐非涉世资。","羽翼圣道术，收拾古佚遗。","此外不可倚，倚文谅多奇。"],"title":"读孟东野懊恼诗"}
