{"author":"江邦佐","id":96575,"strains":["平平仄仄平平平，○平仄仄平平平。","仄平仄仄仄平仄，仄仄平仄○平平。","平平仄仄仄平仄，仄仄仄仄平平平。","平平仄仄平仄仄，仄平平仄○平○。","仄平平平仄仄仄，平仄平仄○○平。","仄平仄仄仄平仄，平平仄仄平○平。","仄平平仄仄平仄，仄平○仄平平○。","平平○○仄平仄，仄仄○仄平平平。","平平仄仄仄平仄，平平仄仄仄平平。","平平平仄仄平仄，○仄仄仄平平○。","仄仄仄平○仄仄，平仄平平仄平仄。","仄仄平平仄仄平，仄平仄仄○○仄。"],"paragraphs":["南山特地森奇峰，嶙峋怪石盘虬龙。","巨灵夜半擘山腹，幻出岩窦相玲珑。","阴阳石罅滴琼液，拂拂洞户生天风。","宸章炳焕神物护，断碑零落苍苔封。","稚川飞升岁月久，丹灶灰冷留遗踪。","晓猿夜鹤自惊怨，朝岚夕霭常溟蒙。","我来依守困朱墨，欲寻胜概嗟无从。","公余乘兴一登览，万象献状来无穷。","金茎濯露素秋节，清凉不与世人同。","凭虚孤啸岸巾帻，收拾爽气归胸中。","俗驾自怜难久驻，还作泠然御风去。","太息真仙杳不逢，碧云暮合空凝𥩟。"],"title":"游浔州南山"}
