{"author":"陈宓","id":97092,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["千仞巑岏本自平，只应苍步欠徐行。","回崖净拭连城璧，廉石高罗武库兵。","风易生云常澒洞，泉能作雨转甘清。","重游须待九秋后，已约猿猱管送迎。"],"title":"和郑潜夫游山韵"}
