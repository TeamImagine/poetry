{"author":"苏辙","id":197589,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["山头孤塔閟真人，云是僧伽第二身。","处处金钱追晚供，家家蚕麦保新春。","欲求世外无心地，一扫胸中累劫尘。","方丈近闻延老宿，清朝留客语逡巡。"],"title":"扬州五咏 僧伽塔"}
