{"author":"白居易","id":15076,"strains":["仄平仄○仄○仄，○仄平平平仄仄。","平仄仄仄平仄平，平仄平平平平平。","平平仄仄仄仄仄，平仄平平平仄平。","平平仄平仄平仄，平平仄仄平平仄。","平平平平平平平，仄○仄平仄仄○。","平平仄平平仄仄，平仄仄平平平仄。","仄平平仄仄，仄仄仄平仄。","仄平平平仄仄平，平仄平平○仄仄。","平平仄，平平平，平平仄平○仄平。","平仄平平仄平仄，仄○平仄平平平。"],"paragraphs":["黑潭水深黑如墨，传有神龙人不识。","潭上架屋官立祠，龙不能神人神之。","丰凶水旱与疾疫，乡里皆言龙所为。","家家养豚漉清酒，朝祈暮赛依巫口。","神之来兮风飘飘，纸钱动兮锦伞摇。","神之去兮风亦静，香火灭兮杯盘冷。","肉堆潭岸石，酒泼庙前草。","不知龙神享几多，林鼠山狐长醉饱。","狐何幸，豚何辜，年年杀豚将𫗪狐。","狐假龙神食豚尽，九重泉底龙知无。"],"title":"新乐府 黑潭龙\t疾贪吏也"}
