{"author":"陆游","id":40839,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","平平仄仄平平仄，仄仄平仄仄仄平。","仄仄仄平平仄仄，仄平平仄仄平平。"],"paragraphs":["虚堂一幅接{罒离}巾，竹树森疏夏令新。","瓶竭重招麹道士，床空新聘竹夫人。","寒龟不食犹能寿，弊帚何施亦自珍。","枕簟北窗宁有厌，小山终日对嶙峋。"],"title":"初夏幽居四首  其二"}
