{"author":"陆游","id":38737,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["经行犹记髧髦初，所至浑如过故墟。","桥废夕阳空鹤表，碑亡春草没龟趺。","荒郊渺渺羊牛下，丛木萧萧鸟雀呼。","可恨一衰今至此，右携筇杖左人扶。"],"title":"予十许岁即往来云门诸山今复与诸子来追念凄然"}
