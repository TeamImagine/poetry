{"author":"洪咨夔","id":99496,"strains":["平仄○仄仄，仄仄仄仄平。","仄平仄平平，仄仄仄仄平。","仄平仄平仄，仄○平平平。","平仄仄仄平，仄仄平平平。","平平仄仄仄，平仄仄仄平。","平平仄仄仄，仄仄平仄平。","仄平仄仄仄，平仄仄仄平。","平平仄平仄，平平仄平平。","○平○平○，仄平仄仄平。","平○平仄仄，○仄平仄平。","平仄平仄仄，平仄平仄平。","平平仄平仄，仄平仄仄平。","仄平仄仄仄，仄仄平○平。","平平仄平平，仄仄平平平。","仄平仄仄仄，○平仄平平。","平仄仄平仄，平平？平平。","平平仄仄○，平○平平平。","平平仄○仄，仄仄平仄平。","仄仄平仄仄，平平平平平。","仄平平平平，○仄仄仄○。","仄仄仄仄平，仄仄平○平。","平仄仄○平，仄平平平平。","平仄仄○平，？平仄仄平。","平平仄仄平，仄平平○平。","仄平仄平仄，平仄平平平。","仄○平仄仄，平平仄仄仄。","仄平仄仄仄，○平仄平平。","平平仄仄仄，仄○仄○平。","平平仄仄仄，仄仄平○平。","仄平平平仄，仄仄平平平。"],"paragraphs":["云汉应地纪，尾艮首起坤。","直坤导岷江，略艮赴海门。","我家海之角，我行江之源。","秋月几改弦，落涨频移痕。","金山手可挈，牛渚气欲吞。","追前趣倍道，殿后虞策奔。","主宾会面适，儿女问事繁。","舡灯半悲喜，村醪杂清浑。","王阳正怀亲，石洪未报恩。","飚帆鹏翼饱，浪柂鹰尾翻。","姑熟人物远，秋浦风景存。","彭郎饫牲酒，小姑艳幢幡。","两矶峭植柱，万壑哗吹埙。","浔阳荡波光，赤壁盘云根。","莫追白傅梦，空招老坡魂。","黄鹤矗河汉，南楼𫖯川原。","刘郎别浦横，孙媛荒台蹲。","雄心漫衷甲，馁魄谁荐膰。","吊古君雅志，怀人儿新婚。","等为身名谋，难以世俗论。","沌口出百盘，水府迷三元。","沙市俗更凋，渚宫名徒尊。","楼舰却长鲸，艬舟进伏鼋。","夷陵晓未霜，秭归冬犹温。","玉虚想奇崛，莲碚辞嚣喧。","楚些风骨变，巴歌舌腭反。","屈平坐落寞，昭君苦悲酸。","悬知凤铩翮，不如鹤乘轩。","巫峰又郁起，赤甲方横骞。","直登黄牛堡，极目秦关昏。"],"title":"答及甫和  其二"}
