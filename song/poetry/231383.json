{"author":"胡安国","id":231383,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["不牵春草咏池塘，且对山泉共举觞。","碧玉涌波清见底，戏鳞依荇款成行。","杯盘草草情逾厚，淡话平平味更长。","亦有浯溪耸天石，待镌佳颂压元郎。"],"title":"奉次朱子发稧饮碧泉"}
