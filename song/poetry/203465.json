{"author":"孔平仲","id":203465,"strains":["平平平平仄平仄，仄平仄仄平○仄。","仄平仄仄○仄仄，仄平平○仄平仄。","○平仄平仄仄仄，仄平平平仄仄仄。","仄平仄仄平仄平，○平仄平仄○平。","仄○平仄平平仄仄仄仄平，仄平○仄平○平。","○平平仄平仄仄，仄仄平平仄平仄。","仄○平仄仄平仄，平平仄仄平○仄。","○平仄仄仄仄○，仄仄仄仄○仄平。","平仄仄平仄仄仄，仄平仄仄平仄平。","仄仄仄○仄仄仄，平仄仄仄仄仄○。","仄平○仄仄仄仄，平仄平仄平平平。","仄平平仄平○仄，仄仄仄平平仄平。","○○平仄仄仄仄，仄仄○仄平平平。"],"paragraphs":["清晨移舟出沙嘴，宿氛卷尽天如洗。","日高五丈行十里，白云之中黑云起。","回舟急趋旧泊处，四山沉沉日色死。","逆风飒飒初尚微，浪头已高白参差。","又闻西北崩崖陷谷有异声，大风横击波如鳞。","操舟之子虽习贯，掣柁才开又投岸。","有如磁石引针去，时时飐扑愁中断。","长篙劲𫇛不易胜，仅得入口如再生。","回望后舟尚出没，使人泪落肝胆惊。","昨日庙中奠旨酒，巫语甚吉许我行。","奈何中路辄反复，欺诞何者为神明。","岂非风者天号令，必欲逆知非汝能。","浪传消息得醉饱，万一犹足为威灵。"],"title":"舟行却回"}
