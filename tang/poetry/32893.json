{"author":"杜荀鹤","id":32893,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["人间寺应诸天号，真行僧禅此寺中。","百岁有涯头上雪，万般无染耳边风。","挂帆波浪惊心白，上马尘埃翳眼红。","毕竟浮生谩劳役，算来何事不成空。"],"title":"赠题兜率寺闲上人院"}
