{"author":"王庭珪","id":237921,"strains":["仄仄仄仄平平平，仄仄平仄平平平。","仄○平平仄仄仄，平仄仄仄平平平。","平仄平平平仄仄，平○仄仄○○仄。","仄仄平平○仄平，仄仄平平平仄仄。","平平仄仄平仄平，仄仄仄仄仄仄平。","平平仄○仄平仄，仄平平仄平○○。","平平仄仄仄平仄，仄仄平平○平仄。","仄仄平平仄仄平，平平仄○○仄仄。","仄平仄仄平仄平，平平仄仄平平平。","仄平平平仄平仄，仄仄仄仄仄仄平。","平平平仄仄平仄，仄○仄○平仄仄。","仄平仄仄仄平○，○仄平平仄平仄。","平平平仄平平仄，仄仄○平仄平仄。","仄平○仄仄平平，仄仄仄平平仄仄。","平平仄仄平仄仄，仄平仄仄○平仄。","仄平仄仄○平平，仄仄平平仄平仄。","平仄平平仄仄平，平平仄仄仄平平。","平平仄仄仄平仄，仄仄○平仄仄平。","○平仄仄○平仄，平仄仄仄平平仄。","仄仄平平仄平仄，仄仄平平仄仄仄。"],"paragraphs":["渤海赫赫东南豪，俯挹前辈倾时髦。","有如青天白日出，平地放着昆仑高。","都下官寮车可载，声称寂不闻中外。","二陆初来浪得名，谬以莼羮夸捷对。","文章直要窥孔颜，不可睥睨马与班。","君门九重耀晶戟，远臣胡得来其间。","清新不见庾开府，寂寞诗坛将无主。","纵使扬雄识字奇，刘歆泣叹空自苦。","也知未遇何足悲，时来忽睹青云低。","鳯凰孤鸣得天律，百鸟束喙不敢啼。","先生能作鳯凰语，议论远过袁虎子。","岂惟一日动朝廷，留作诗人后来史。","汪洋尤喜陈时议，一夜称嗟岂徒谓。","九衢传写已喧阗，气压五侯骄七贵。","螺江地古人物好，迄今故老犹能道。","醉翁没后颇荒凉，秀气盘旋此环抱。","天恐斯文久遂终，英灵挺出嗣家风。","身虽富贵异流俗，两眼观书耳亦聪。","应曾夜半参黄石，神几暗得无踪迹。","我本闲愁寡才力，闭吻逢君那喘息。"],"title":"和欧阳叔向寺丞韵酬刘渐父"}
