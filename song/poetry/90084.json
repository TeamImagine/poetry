{"author":"张方平","id":90084,"strains":["仄仄仄平仄，平平平仄平。","仄平平仄○，平仄仄平平。","仄仄平平仄，○平仄仄平。","仄平平仄仄，平仄仄○平。","仄仄平平仄，平平仄仄平。","仄平平仄仄，平○仄平平。","平仄平平○，平平仄仄平。","仄平仄平仄，仄仄仄平平。"],"paragraphs":["大雅久颓弊，夫君真古人。","道维皇极正，文著帝刑淳。","美望锵金石，深诚照鬼神。","立朝惟一介，为郡有遗仁。","素尚陶弘景，风流贺季真。","岁寒松有节，明莹玉无尘。","霜简虽清重，铜符亦久迍。","老成急登用，必有及斯民。"],"title":"寄高弁侍郎"}
