{"author":"戴栩","id":104114,"strains":["仄平平仄平，仄平平○仄。","平○仄仄仄，仄仄仄仄仄。","仄平平仄仄，平仄仄平仄。","平平仄仄平，仄仄平平仄。","仄平仄平仄，平仄仄仄仄。","平平仄○平，仄仄仄平仄。","平平仄仄仄，仄仄平平仄。","○平○平平，仄仄仄平仄。","○仄平仄平，仄平平仄仄。","平○平仄仄，仄仄平仄仄。","仄平○仄平，仄平仄平仄。","○平仄平仄，仄仄仄平仄。","仄平仄仄仄，平仄仄仄仄。","平仄○仄平，仄仄平仄仄。","平平仄○仄，仄仄仄平仄。","仄仄仄仄平，平○仄平仄。","仄仄平仄○，仄仄仄仄仄。","平平平仄平，平平仄平仄。","仄仄仄平平，仄仄○平仄。","平仄仄平平，仄平平仄平。","平仄平仄平，仄平仄○仄。","平平仄仄平，平仄仄仄仄。"],"paragraphs":["尔梅生不辰，失身蔬茹圃。","虽沾灌溉力，却受秽浊侮。","未能同臭味，祇得共甘苦。","青随菜甲肥，翠引蒿芽吐。","与时自高下，何意较尔汝。","畦丁厌长成，恐碍寸金土。","清阴仰密叶，日日逢而怒。","踈柯并柔枝，旦旦伐而斧。","如此冰玉姿，若为荆棘伍。","孤标余寸息，老命悬一缕。","四围苍藓黏，半心蚀虫蛊。","禁持几霜雪，剥落久风雨。","潜阳动地脉，生意顿鼓舞。","涂抹三四花，岂自矜媚妩。","香清不如少，骨劲不嫌古。","试问白玉堂，何如破茅宇。","毕竟天地间，贵贱各有主。","苟非吾所安，虽荣亦何取。","说与此花知，善自且撑拄。","须有岁寒人，徙根松竹坞。","知汝非错薪，肯容刈其楚。","巡檐一笑春，能忘在莒不。"],"title":"后园老梅为园丁斧而薪之有所存者直干危梢耳近亦放三四花吁嗟梅兮生非其地傥移在离骚园中肯作如是观耶故诗以吊之"}
