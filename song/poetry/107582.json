{"author":"王迈","id":107582,"strains":["仄平仄仄仄平平，平仄平平平仄平。","仄仄平平平仄仄，仄平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["昔君弱冠我犹儿，黄卷青灯茅屋西。","父对人谈称卫玠，母因客过器王珪。","别来阻寄尺书鲤，梦里时亲日角犀。","风快偶然翔短翼，不应鸿鹄久卑栖。"],"title":"寄谢希贤先觉表兄"}
