{"author":"李吕","id":30268,"strains":["平仄仄平○，平仄仄平仄。","平平仄平○，仄仄仄平仄。","仄平○○平，平仄仄平仄。","平平平平平，仄仄仄仄仄。","仄仄仄平平，平仄○仄仄。","平平仄仄平，仄仄仄平仄。","仄平仄平平，仄仄仄平仄。","仄仄平平平，平仄仄仄仄。","平平○○仄，仄仄○平仄。","仄平仄仄仄，仄仄○仄仄。","仄平仄仄平，平平平仄仄。","○仄仄平仄，仄仄仄仄仄。","○仄仄仄平，平平仄平仄。"],"paragraphs":["双剑插银潢，飞下作惊瀑。","奔流两山间，峡石峙青玉。","大声殷其雷，余响乱琴筑。","澄泓神龙居，秽浊不敢触。","派别入危亭，湍激如转毂。","亭前石磴斜，快泻皱明縠。","我来濯尘缨，一览骇心目。","雾罩香炉峰，龟鹤舞见腹。","山尖应更好，恨不骑黄鹄。","老坡五字句，敛衽三敬读。","是翁久已仙，鲲鲸随绝足。","犹有出尘语，与世作轨躅。","援笔记姓名，良惭学貂续。"],"title":"游青玉峡"}
