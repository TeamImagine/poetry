{"author":"陆龟蒙","id":28366,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["山翁曾约旧交欢，须拂侯门侧注冠。","月在石头摇戍角，风生江口亚帆竿。","闲随野醉溪声闹，独伴清谭晓色残。","待取新秋归更好，九华苍翠入楼寒。"],"title":"润州江口送人谒池阳卫郎中"}
