{"author":"王迈","id":107618,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["弭节稽山乐事多，旧闻一一入搜罗。","卧薪伯业今何在，乔木家声久不磨。","可笑儿曹怜野鹜，却输道士辨笼鹅。","不因禊帖风流远，千载人谁数永和。"],"title":"兰亭故居"}
