{"author":"马廷鸾","id":145437,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["窗间莫问唤祁嘉，望断宗周黍稷华。","斗帐高眠聊避客，深衣暂到漫为家。","我怀荒草同元亮，君悼空弦谢伯牙。","老矣悲欢总无奈，仙书频读览荒遐。"],"title":"次龙山韵  其二"}
