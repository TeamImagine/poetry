{"author":"史浩","id":19754,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["姚江得尉是公先，凤沼居惭我在前。","退处对栽三径柳，追欢时共五湖船。","尚嗟邻好无多日，何遽归程隔九泉。","苒苒衰迟易伤感，送违陡觉泪潸然。"],"title":"丞相魏大观文挽辞"}
