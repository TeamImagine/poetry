{"author":"王旦","id":177982,"strains":["仄仄平平仄○平，仄平平仄仄仄○。","平平仄仄○平仄，平仄平平仄仄平。","仄仄仄平平仄仄，○平平仄仄平平。","平○仄仄平平仄，仄仄平平仄仄平。","仄仄仄平平仄仄，仄平○仄仄平○。","仄平平仄平○仄，平仄平平仄仄平。"],"paragraphs":["喜缀真仙䜩禁林，玉堂新事好供吟。","天章刻石兴风雅，宸翰书牌耀古今。","势逸夺回龙凤迹，调高流入管弦音。","光凝玉斝琼浆润，冷布花砖药树阴。","地贵每朝金殿近，景清如到玉壶深。","得陪嘉会荣观大，虔效赓歌乐圣心。"],"title":"禁林䜩会之什"}
