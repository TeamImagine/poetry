{"author":"周邦彦","id":217927,"strains":["平平仄平平仄仄，仄仄仄平○仄仄。","平平仄仄仄○平，仄仄○○仄平仄。","平平平仄仄平仄，仄仄仄平○仄仄。","平平平仄仄平仄，仄仄平平仄平仄。","平平○仄仄仄平，仄仄平平平仄仄。","仄○平仄仄平平，平仄平平平仄仄。","○平平仄平仄仄，仄仄○平平仄仄。","仄○仄平仄平仄，仄仄平平平仄仄。","仄平平仄仄平平，仄仄平○平仄仄。","○平平仄仄平平，仄仄平平○仄仄。","仄○仄仄仄平平，仄仄平平仄平仄。"],"paragraphs":["仙人药光明夜烛，种杏碧山如种玉。","春风裂石凤收花，赤颊离离照山谷。","卿云承日作阴润，猛虎守山防采𣃁。","高真筐篚入时贡，拜望通明荐新熟。","珠旒颔首一破颜，气压蟠桃羞若木。","自从移植近星榆，山水无光灵鬼哭。","长松枯倒流液尽，櫂赖牵藤多朴樕。","我思百年访灵异，羽褐虽存言语俗。","本非民土宰官身，欲断人间烟火谷。","行寻幽洞觅丹砂，傥见臞仙骑白鹿。","便应执帚洗仙坛，不用纤纤扫尘竹。"],"title":"仙杏山"}
