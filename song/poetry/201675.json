{"author":"彭汝砺","id":201675,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["白日红尘身世劳，羡君诗兴自陶陶。","敢因锦绣邀青玉，漫把瑶琼报木桃。","冰雪正寒心始见，骐驎已老气终豪。","一言起拜先生辱，羞愧无才及楚骚。"],"title":"次韵晦之楚泗道中"}
