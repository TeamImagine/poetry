{"author":"释道潜","id":202860,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["落叶追奔卷地飞，淮流转处楚山稀。","君骑黄鹄朝天去，我忆青松旧壑归。","道在不须惊契阔，情亲聊用惜分违。","岩居禄隠都如梦，莫向秋风叹式微。"],"title":"与曾逢原寺丞相别"}
