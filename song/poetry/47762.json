{"author":"杨万里","id":47762,"strains":["平平平仄仄平平，仄仄平平平平平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["飞空天镜堕莓苔，玉井移莲旋旋栽。","坐看一花随手长，挨开半叶出头来。","稍添菱荇相萦带，便有龟鱼数往回。","剩欲遶池三两匝，数声排马苦相催。"],"title":"西府直舍盆池种莲二首  其一"}
