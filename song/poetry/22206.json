{"author":"王十朋","id":22206,"strains":["平平仄平仄，仄仄平仄平。","○仄仄平仄，仄仄平仄平。","仄平仄仄仄，仄仄平仄平。","仄平○仄仄，平仄仄仄平。"],"paragraphs":["梅溪辟家塾，辱与英俊游。","回首五年旧，子独终始周。","善交固耐久，厚德堪镇浮。","异时行所蕴，无愧祖绛侯。"],"title":"己巳梅溪同舍三十人其九人者游从之旧也酌别之夕独五人在焉谢子与能犹在予馆而四人者且去矣遂各以其姓赋诗送之 周仲翔"}
