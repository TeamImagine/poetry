{"author":"杜甫","id":2953,"strains":["平仄仄平仄，平平平仄○。","○平仄仄仄，平仄仄平平。","○仄○平仄，平平平仄平。","仄平仄仄仄，平仄平平平。","仄平仄平仄，仄仄平仄平。","仄平仄仄仄，仄仄平平平。","仄平仄仄仄，仄仄仄平平。"],"paragraphs":["南岳自兹近，湘流东逝深。","和风引桂楫，春日涨云岑。","回首过津口，而多枫树林。","白鱼困密网，黄鸟喧嘉音。","物微限通塞，恻隐仁者心。","瓮余不尽酒，膝有无声琴。","圣贤两寂寞，眇眇独开襟。"],"title":"过津口"}
