{"author":"李白","id":56177,"strains":["仄○平平仄，平平仄平平。","平平仄平仄，仄仄平平平。","平○平仄平，○仄平仄平。","平平○平仄，仄仄平平平。","仄平仄仄仄，仄仄平平平。","平仄仄平平，平平平仄平。","平○仄仄仄，仄仄平平平。","仄仄仄仄仄，平平仄平平。","平平仄平平，仄仄○平平。","仄仄仄平仄，○仄平平平。","平平平平平，平仄仄平平。","仄平仄平仄，平仄平平平。","仄仄仄仄平，仄平仄平平。","平仄○仄仄，平仄仄平平。"],"paragraphs":["昔闻颜光禄，攀龙宴京湖。","楼船入天镜，帐殿开云衢。","君王歌大风，如乐丰沛都。","延年献佳作，邈与诗人俱。","我来不及此，独立锺山孤。","杨宰穆清风，芳声腾海隅。","英僚满四座，粲若琼林敷。","鹢首弄倒景，蛾眉缀明珠。","新弦采梨园，古舞娇吴歈。","曲度绕云汉，听者皆欢娱。","鸡栖何嘈嘈，沿月沸笙竽。","古之帝宫苑，今乃人樵苏。","感此劝一觞，愿君覆瓢壶。","荣盛当作乐，无令后贤吁。"],"title":"春日陪杨江宁及诸官宴北湖感古作"}
