{"author":"王安礼","id":191576,"strains":["仄仄平○仄，平平仄平仄。","平平仄平仄，仄仄仄平仄。","仄平仄平仄，仄仄平仄仄。","仄仄仄平仄，○平仄平仄。","仄仄仄平仄，仄仄○平仄。","平平仄仄仄，仄仄平仄仄。","平平仄仄仄，仄仄仄平仄。","仄仄仄平仄，仄平平仄仄。","仄平平仄○，平仄仄平仄。","仄平仄平平，平仄平仄仄。","仄仄仄○平，仄仄○平仄。","仄平仄平○，仄仄仄平仄。","平平仄平平，仄仄平仄仄。","平平仄仄仄，平平平仄○。","平平仄○仄，仄仄平仄仄。","仄○仄仄平，平平仄平仄。","仄仄平仄平，仄仄仄平仄。","平平○仄仄，仄仄平仄仄。","仄仄仄平仄，平○仄○仄。","仄仄仄仄平，平平仄○仄。","仄○仄平○，平平平仄仄。","平？仄仄仄，仄仄平平仄。"],"paragraphs":["自讼愚且鄙，平生事辞翰。","为文谢超卓，得禄未盈寸。","一官走穷僻，百事真黾勉。","昨者得州帖，输租被公选。","麹舍只容膝，侍立如牛喘。","逢逢鼓咽耳，漠漠尘翳眼。","微风六月息，烈日四檐短。","一座洒腥雨，万夫挥午汗。","斗升烦较量，朱墨谩勾窜。","岂惟畏刑书，农事宁可缓。","赖有葛衣翁，志趣颇高简。","爱民一心劳，慰我百忧遣。","谁人坐华堂，玉簟罗婉娈。","清樽近美竹，冰纨依素扇。","贤愚定劳逸，贵贱天所绾。","赋分乃自然，何须慕华弁。","况予山野姿，夙尚本萧散。","萦纒正自取，有类蚕作茧。","得桷未知渐，盈庭巳占艮。","恍怪旧学凋，冥羞素期舛。","便当谢官长，趋墀来敛板。","才谫又不力，引去非宜款。"],"title":"麹院输麦二十二韵呈开父"}
