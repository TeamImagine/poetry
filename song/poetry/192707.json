{"author":"郭祥正","id":192707,"strains":["仄仄平平仄仄平，仄平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。","平平平仄平平仄，仄仄仄平仄仄平。"],"paragraphs":["短帽轻衫信马蹄，只愁吟社爽襟期。","晓回谷口禽声软，寒束梅梢春思迟。","幸挹清标怜野逸，肯将孤愤累明时。","听公高论何由尽，应比醍醐灌漏卮。"],"title":"将至寿州先寄知府龙图三首  其二"}
