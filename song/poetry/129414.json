{"author":"李曾伯","id":129414,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["慈恩得隽绿衣归，凡客南来罕似之。","名氏已标希吕第，文华要继幼安诗。","行登衮衮诸公上，毋鄙区区一尉卑。","踏雪同来子先去，梦随鞭影过江湄。"],"title":"送郭靖父还金陵  其一"}
