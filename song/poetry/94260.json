{"author":"赵汝绩","id":94260,"strains":["仄平平平○仄平，平平仄平○平平。","仄○平仄仄平仄，平仄仄仄平平平。","仄仄平仄仄仄仄，○平仄○平○平。","仄平仄平仄平仄，平仄仄仄平平平。","平平仄仄仄仄仄，平○仄仄平平○。","平平平仄○平仄，平仄仄仄仄平平。","平平仄平仄仄仄，平仄仄仄平平平。","仄平平仄仄仄仄，仄仄仄仄○平平。","仄平仄仄平仄仄，仄仄仄仄○平平。","仄○平平仄平仄，平平仄仄平仄平。","平仄仄平仄平仄，平仄仄仄平平平。","平○仄仄仄仄仄，仄仄仄仄○平平。","仄平仄仄仄平仄，○仄仄平平仄○。"],"paragraphs":["玉妃笺天收雪权，东皇领春行人寰。","恍如身在五云表，游到海上神仙山。","翠凤婀娜竹夹道，苍龙偃蹇松当关。","寿藤络崖半青白，文藓绣径全斓斑。","亭台隠映树石罅，楼观突兀烟霄间。","遥峰前后献奇峭，流水左右供潺湲。","珍禽倏来不可致，瑶草已种何容删。","目光贪玩忽炫焜，足力亦倦难跻攀。","日斜路转归意迫，忽见洞府临银湾。","洞中仙官笑呼客，光风霁月冰雪颜。","云是四明石窗主，新自五老峰头还。","猿留鹤恋不觉久，碧落有诏行催班。","却愁曳履践台斗，三十六峰花木闲。"],"title":"游石窗"}
