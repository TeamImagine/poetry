{"author":"范成大","id":44457,"strains":["仄平平平平，仄平仄○仄。","平仄仄仄仄，仄仄平仄仄。","平平仄平平，仄仄仄平仄。","仄平平○平，仄仄仄平仄。","仄仄平○平，仄仄平仄仄。","仄平仄仄平，仄仄仄○仄。","仄平平仄○，仄仄仄平仄。","平仄平平仄，平仄仄平仄。","平平仄仄仄，仄仄仄平仄。","仄仄仄平仄，仄○仄平仄。","仄平平仄仄，仄仄平仄仄。","平○仄平平，仄仄平仄仄。","仄平仄仄仄，仄仄仄平仄。","○○平平○，仄仄平仄仄。","仄平平仄平，仄仄仄平仄。","？平仄平平，仄仄○仄仄。","○平仄平仄，仄仄仄平仄。","平平仄平○，仄仄仄○仄。","平平平仄仄，仄仄仄○仄。","平平仄仄仄，○仄仄平仄。","○仄平仄仄，仄仄平仄仄。","平平仄平仄，仄仄仄平仄。"],"paragraphs":["雪花来无时，入春遂三作。","冰柱冻不解，去地才一握。","东风畏奇寒，未敢破梅萼。","已僵员峤蚕，那问纥干雀。","万径无行踪，扣户惊剥啄。","故人竹叶舟，岁晚梦漂泊。","自云饥所驱，岂不念丘壑。","经谊金华省，文采石渠阁。","平生百未试，墨绶吓猿鹤。","取舍一熊掌，得丧两蜗角。","不嫌干进钝，俯仰无愧怍。","低回簿书丛，万卷无处著。","惜哉小举袖，负此不龟药。","颇闻江皋县，讼简民气乐。","政成松竹林，诂训缉家学。","廼翁力菑畬，待子收播获。","三年此书出，众说眇萤爝。","持归许窥观，慰我久离索。","今朝云泼墨，霰雨纵横落。","樯竿挽不住，帆峭北风恶。","难忘昆弟语，易散清夜酌。","匆匆别知赋，掩涕倚郛郭。"],"title":"重送伯卿"}
