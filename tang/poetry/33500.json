{"author":"张𧏖","id":33500,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["明时不敢卧烟霞，又见秦城换物华。","残雪未销双凤阙，新春已发五侯家。","甘贫祗拟长缄酒，忍病犹期强采花。","故国别来桑柘尽，十年兵践海西艖。"],"title":"长安春望"}
