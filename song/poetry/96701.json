{"author":"陈宓","id":96701,"strains":["平平仄平仄，平平仄平平。","平仄仄○平，平平仄○平。","平仄仄平仄，平平○仄○。","平平仄仄仄，平仄仄○平。","仄平仄仄仄，平平仄平平。","仄仄仄仄平，平仄仄仄○。","仄平仄仄仄，平仄○平平。","仄仄平平仄，平平仄平平。","平平平仄仄，仄仄仄仄平。","仄仄仄平平，仄仄仄仄平。","仄○仄仄仄，平平仄平平。","平平仄○仄，仄仄仄仄平。","仄仄仄平仄，仄○平仄平。","仄平仄平仄，仄仄平平平。","仄仄仄仄仄，仄仄平○平。"],"paragraphs":["刘坑有嘉木，根柯炼青铜。","云是昔参天，森环梵王宫。","陵谷欻迁改，风雷行地中。","于今五百载，渔父忽相逄。","没渊直下觑，初惊睡骊龙。","玩狎始一探，光怪万仞虹。","百夫共引绠，娄断如飞蓬。","一出千寻底，昂然势摩穹。","伊谁扶大厦，此具信足充。","拟用作津梁，阻滞断可通。","斧斤一暂试，芬芳四随风。","胡为久沈郁，反羡爨下桐。","显晦已千载，有如初植同。","大哉一元气，运用无时穷。","寿此不朽物，会与齐其终。"],"title":"得古杉于刘坑"}
