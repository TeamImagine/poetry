{"author":"许及之","id":60974,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["雁塔题名不记年，相从淮海喜跫然。","了知鹏鷃悬微分，祇觉夔蚿有故怜。","共泛仙舟凌浩渺，赓吟醉墨堕芳鲜。","少游陈迹无寻处，小五湖中水拍天。"],"title":"和袁同年接伴赓从客陆成文韵"}
