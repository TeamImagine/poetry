{"author":"彭龟年","id":71841,"strains":["仄平平○○，仄仄仄仄仄。","仄平仄○平，仄仄仄平仄。","○仄仄平仄，平仄仄平仄。","平平仄平仄，仄仄○仄仄。","平平仄仄仄，仄仄○平仄。","仄○○仄○，仄仄仄仄仄。","平平仄平平，平仄仄仄仄。","仄平仄平平，平仄仄仄仄。","仄仄仄平平，仄仄仄仄仄。","平平仄仄仄，平仄仄平仄。","平平仄仄○，平仄仄仄仄。","仄平仄平平，仄仄○○仄。","平平仄仄○，平仄仄仄仄。","仄仄仄平平，平平仄平仄。"],"paragraphs":["有翁忧思深，挟药救一世。","大声疾其呼，负箧即都市。","凝视彻河汉，觇色见肠胃。","巍峨一男子，面泽胜粉腻。","翁前亟与语，腠理中邪沴。","再三犹不闻，掉臂若欲避。","涂人竞揶揄，毋乃太逐利。","那知此翁心，肝脑作布施。","厌见大官医，十谒九不值。","高车索礼貌，疑疾致金币。","侵寻疾已深，针达不可暨。","却推主人痴，疾欲胜砭剂。","天寒日以深，衰态日以至。","稍觉念翁来，西风政憔悴。"],"title":"药翁吟"}
