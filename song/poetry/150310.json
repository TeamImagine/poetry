{"author":"牟𪩘","id":150310,"strains":["平仄平平仄，平平仄仄平。","仄平平仄仄，平仄○平平。","仄仄平平仄，平平仄仄平。","仄平○仄仄，○○○平平。","仄仄平平仄，○平仄仄平。","平平平仄平，平仄仄平○。","仄仄○平仄，平平仄仄平。","○○平仄仄，仄仄仄平○。","平仄平○仄，平平仄○平。","平平仄平仄，平仄仄平○。"],"paragraphs":["风物居然好，亭池稳处安。","上饶初奏最，西墅且追欢。","朗诵诗千首，高眠日几竿。","放怀闻孟浩，乘兴过苏端。","近局人人喜，闲居事事宽。","扶筇差可强，投社亦非难。","岁月期鲐背，功名付鼠肝。","相将斟寿斚，一笑拂尘冠。","红蕾春犹小，黄花晚更寒。","摩挲话铜狄，惟许鹤来观。"],"title":"和孟能静总管西庄闲居九日见招"}
