{"author":"李复","id":212783,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["城下清溪照病容，溪边开席豆笾丰。","故应举酒殷勤处，欲慰疏花索莫中。","短发萧萧羞帽侧，强颜咄咄学书空。","青山行卜他年乐，深结茅庐访德公。"],"title":"依韵酬张公燮"}
