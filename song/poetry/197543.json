{"author":"苏辙","id":197543,"strains":["平平仄平仄，平仄仄平平。","仄平仄平仄，平○平平平。","平平平仄仄，仄仄○○○。","仄平平仄仄，仄仄平仄平。","○平仄仄平，平仄平平平。"],"paragraphs":["梁园久芜没，何以奉君游。","故城已耕稼，台观皆荒丘。","池塘尘漠漠，雁鹜空迟留。","俗衰宾客尽，不见枚与邹。","轻舟舍我南，吴越多清流。"],"title":"和子瞻自徐移湖将过宋都途中见寄五首  其五"}
