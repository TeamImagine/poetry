{"author":"曾巩","id":173863,"strains":["○仄仄○平，平平仄平仄。","仄仄平仄平，仄平平平仄。","仄平仄○仄，平平仄平仄。","仄仄平仄平，平平仄平仄。","平仄仄平平，平平仄平仄。","○仄仄平平，平平仄平仄。","平平平仄平，平仄仄平仄。","仄平平平平，仄仄平仄仄。","平平仄○平，仄仄仄平○。","仄仄仄平平，平平平仄仄。"],"paragraphs":["如玉水中沙，谁为北湖路。","久翳荒草根，未承青霞步。","我为发其枉，修营极幽趣。","发直而砥平，骅骝可驰骛。","周以百花林，繁香泫清露。","间以绿杨阴，芳风转朝莫。","飞梁凭太虚，峣榭蹑烟雾。","直通高城颠，海岱归指顾。","为州乏长材，幸岁足秔稌。","与众饱而嬉，陶然无外慕。"],"title":"百花堤"}
