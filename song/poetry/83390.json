{"author":"陈文蔚","id":83390,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["日日花光展翠游，芙蓉高树压城头。","招邀风月新添竹，管领湖山数上楼。","欲伴清琴庭舞鹤，不惊使节浦眠鸥。","花开红藕薰风细，恨不同撑柳外舟。"],"title":"追赋台治诸景有怀仓使"}
