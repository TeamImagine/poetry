{"author":"唐庚","id":227635,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平仄仄仄平。","平仄仄平平仄仄，平平仄仄仄平平。"],"paragraphs":["叠茅重苇一堂新，设榻聊安簿领身。","落枕不知莺树晓，污书长苦燕泥春。","狱官何预青苗事，野意新便白葛巾。","能向此间时得趣，何须分外拜车尘。"],"title":"书新堂"}
