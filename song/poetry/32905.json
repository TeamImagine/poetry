{"author":"陆游","id":32905,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["残年作客遍天涯，下马长亭便似家。","三叠凄凉渭城曲，数枝闲澹阆中花。","襞笺授管相逢晚，理鬓熏衣一笑哗。","俱是邯郸枕中梦，坠鞭不用忆京华。"],"title":"阆中作二首  其一"}
