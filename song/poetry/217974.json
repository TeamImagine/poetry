{"author":"潘大临","id":217974,"strains":["仄平平平仄○仄，仄仄平平仄平仄。","仄平平仄仄仄平，仄仄仄平○仄仄。","仄平平仄仄平平，仄仄平平仄平仄。","平平平平平仄○，仄平仄仄平平平。","平平仄○仄仄平，仄仄仄仄平平仄。","平平平○仄仄○，平仄平平仄平仄。","平平仄仄仄仄平，仄仄平平仄平仄。","平○仄仄仄仄平，仄仄平○平仄○。","平平仄仄仄仄平，○平仄平仄平仄。","仄平○仄○仄平，仄平平平仄仄平。","仄平仄平○仄○，仄仄平○平平平。"],"paragraphs":["我游匡山夏将杪，赤日青天万山绕。","忽然风雨动地来，震气果雷离电遶。","一川烟霭失东西，万里乾坤错昏晓。","香罏高峰危欲堕，石门细路人心剿。","江翻那闻得计鱼，木拔岂有安巢鸟。","须臾云过雨脚收，依旧晴晖著丛筿。","群山历历在眼前，恰似凭高日方晓。","谁将此景入画图，数幅生绡盘礴了。","吴丞此画绝代无，张公此诗古来少。","读诗观画兴未穷，北窗风凉退自公。","使君意消三伏中，未可鞭棰催青铜。"],"title":"吴熙老所藏风雨图"}
