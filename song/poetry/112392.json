{"author":"张咏","id":112392,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["昔年吟社偶通邻，常贵高风入格真。","名好已期天共歇，性孤翻与世无亲。","梁园醉别花烧眼，楚寺秋归鹤伴身。","从此幽怀不能说，五湖烟月二京尘。"],"title":"怀张白逸人"}
