{"author":"袁说友","id":70440,"strains":["平平平仄仄仄仄，仄仄仄仄平仄仄。","仄平仄仄平仄○，平仄仄平平仄仄。","平平仄仄平平平，仄平平仄仄仄○。","仄平仄仄仄平仄，平仄○平仄仄○。","平平仄平平仄仄，仄平仄仄○平仄。","仄平仄仄仄平平，平仄平平○仄仄。","平平仄仄平平平，仄仄仄仄平仄○。","仄平平平仄平仄，○仄平仄○平平。","仄平仄仄仄平仄，仄仄平平平仄○。","仄平仄仄平仄平，仄仄平平平仄仄。","仄平仄仄平○平，仄仄仄仄平仄平。","仄平○仄平平仄，仄仄平平平仄平。","仄平平仄○平仄，○仄○平仄平仄。","仄平仄仄仄平平，○仄平平仄○仄。","平平仄仄平仄平，仄仄平仄仄仄平。","仄仄平平平仄仄，○平○仄平平平。"],"paragraphs":["江南人物在觌面，足以慰予畴昔念。","识公只在文字间，君子若人今子贱。","江湖路远睽言谈，八年于外自亦闲。","有时拂拭旧珠玉，端欲论诗伯仲间。","公怀席珍方就聘，一航我欲长安近。","只知喜接故人欢，宁羡官高如斗印。","羁怀寂寞逢春光，未著语意何可当。","下帷诸孙出新句，如茧抽绪思无疆。","一诗杰出骇奇创，陡觉诗坛群胆丧。","自怜老退无好怀，语不惊人惭少壮。","宦情不绝真如丝，有愤莫吐谁与咨。","只今犹得斯人语，剩有风骚同激推。","不堪人事长乖处，闻说扁舟复西去。","十年一见意匆匆，更写潇湘别离句。","男儿气节天所资，道大何计合与违。","但读诗书谈世事，看公衣锦他年归。"],"title":"和董显叔韵"}
