{"author":"李纲","id":244575,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["断云飞雨晚苍茫，灵阁临流分外凉。","散髪披襟尝荔子，疏帘清簟看鱼航。","三年奔走环循蚁，万里归来鬓满霜。","未到江湖先到此，风流谁道在炎荒。"],"title":"镡津江阁气象清旷有闽浙之风偶成长句"}
