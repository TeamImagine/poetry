{"author":"刘克庄","id":110694,"strains":["仄仄平平平仄平，仄平仄仄仄平仄。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["隔膜能知人肺肝，了如烛照与龟钻。","敏于一行推棋子，妙似尧夫测牡丹。","道是鬼来疑太黠，蓦然仙去觅应难。","身今槁木寒灰样，惭愧巫咸子细看。"],"title":"赠豫知子"}
