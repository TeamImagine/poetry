{"author":"韦骧","id":190187,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["突兀灵亭倚翠微，纷然尘境此中遗。","高明颇惬星郎意，邃密如嫌俗客知。","吟对青山摇玉麈，醉临华月解银龟。","襟怀蹇蹇安闲久，偃卧多应梦赤墀。"],"title":"董都官索署中山亭诗"}
