{"author":"白居易","id":17274,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄平仄平平。"],"paragraphs":["离筵莫怆且同欢，共贺新恩拜旧官。","屈就商山伴麋鹿，好归芸阁狎鹓鸾。","落星石上苍苔古，画鹤厅前白露寒。","老监姓名应在壁，相思试为拂尘看。"],"title":"韦七自太子宾客再除秘书监以长句贺而饯之"}
