{"author":"洪咨夔","id":100228,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["老色苍苍耳向聋，秋声欺得白头翁。","已甘草诏元无分，只苦耽诗久欠功。","引兴从容风月足，放怀浪宕水云空。","雨余凉意生庭户，夜半天河鹊信通。"],"title":"新秋药名  其一"}
