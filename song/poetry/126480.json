{"author":"叶茵","id":126480,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["把茅为屋竹为城，柏子香销道气生。","九十春光花一片，万千心事雨三更。","连村鼍鼓相高下，断浦渔灯半灭明。","闭户和衣寻小榻，梦回犹听读书声。"],"title":"道院偶成"}
