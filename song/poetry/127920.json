{"author":"方岳","id":127920,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["守岁团栾谢两侯，堆盘水陆有珍投。","鲟香透白琼瑶片，虾醉殷红玛瑙钩。","湩酪远分闽峤雪，枝柑犹带石桥秋。","老饕兀兀陶陶外，一笑人间百事休。"],"title":"除夕  其八"}
