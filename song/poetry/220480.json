{"author":"晁冲之","id":220480,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["老去幽栖谁比数，传君诗一邑人惊。","敢叨礼亦推甥舅，借问年犹愧弟兄。","今日蓍龟真有望，终身木雁两无成。","凡才那可供□去，目送飞霞向赤城。"],"title":"次君表韵答叶少蕴甥"}
