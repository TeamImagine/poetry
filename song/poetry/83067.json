{"author":"敖陶孙","id":83067,"strains":["仄平仄平平，仄平平仄仄。","平平仄仄平，仄仄○平仄。","平平平仄仄，平仄仄仄仄。","仄平仄平仄，仄仄平仄仄。","仄平平平仄，平○○仄仄。","仄平仄平平，仄仄平仄仄。","仄平○仄○，仄仄仄仄仄。","平平仄平仄，仄仄仄平仄。","仄○仄仄仄，平仄平平仄。","平平仄平○，平仄仄平仄。","平平平平仄，○仄平仄仄。","平平仄○仄，平仄仄平仄。","平平平平○，平仄平仄仄。","平平平平○，仄仄仄仄仄。","平平仄仄仄，仄仄仄仄仄。","平平仄平平，平仄仄平仄。","平平仄平平，仄仄仄仄仄。","平仄平仄仄，仄仄仄平仄。","平平○平仄，平仄平仄仄。","仄平○仄仄，平平○仄仄。"],"paragraphs":["摄身上诸峰，我无千手目。","神交庶子泉，梦老王官谷。","平生林壑趣，鱼鸟即往复。","杼山落何许，面势工设伏。","故人郊居赋，雌霓从众读。","大声嗑黄华，令德猗绿竹。","永言乘樏叟，会计踵纳麓。","方尊读书倚，肯效舞经祝。","幸当草木近，安事筳篿卜。","颜公况华扁，江令有余馥。","骞掀鹏抟海，夭矫龙起陆。","于焉峙横阁，渠是伯夷筑。","何年黄金弹，鸡狗随蹋踘。","还持挥蝇扇，静对振鹭瀑。","前山入手版，后水激帽屋。","风声逐孙登，星采向荀叔。","谁能治西曹，束带望赐沐。","清客班杂坐，动处草皆蓼。","乾坤磨旋蚁，身世蕉覆鹿。","异时留岘首，羊公难讳独。"],"title":"杼山阁诗"}
