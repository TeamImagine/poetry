{"author":"范纯仁","id":184893,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平平仄平平。"],"paragraphs":["妙年辞笔已惊人，不谓明时阻致君。","白首郎中归白水，青衿弟子到青云。","渊明雅有归田兴，贾傅空留吊屈文。","千载定应无孔孟，一言谁为诔孤坟。"],"title":"谢师厚挽词三首  其一"}
