{"author":"杨发","id":21055,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","平仄平平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["昼对南风独闭关，暗期幽鸟去仍还。","如今有待终身贵，未若忘机尽日闲。","心似蒙庄游物外，官惭许掾在人间。","开襟自向清风笑，无限秋光为解颜。"],"title":"秋晴独立南亭"}
