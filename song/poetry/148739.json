{"author":"方回","id":148739,"strains":["仄仄平平仄仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平仄。","仄平仄仄平平仄，仄仄平平仄仄平。"],"paragraphs":["夜卧田家牯犊傍，晨兴籼饭煮葱汤。","厄穷未觉英豪耻，清苦应容寿命长。","客路天晴聊可喜，家园春动自难忘。","已欣旧岁交新岁，却向丹阳忆紫阳。"],"title":"戊子元日丹阳道中二首  其一"}
