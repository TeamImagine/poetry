{"author":"陆游","id":34059,"strains":["仄平平平仄仄仄，○仄仄平平仄仄。","仄平仄○仄平平，平平平平仄平仄。","○平仄平○仄平，仄○仄仄仄仄平。","平平仄仄仄○仄，仄平平仄平平平。","仄平仄仄仄平仄，仄仄仄平○仄仄。","仄平仄仄仄平平，仄仄平○仄平仄。"],"paragraphs":["海东铜盆面五尺，中贮涧泉涵浅碧。","岂惟冷浸玉芙蕖，青青菖蒲络奇石。","长安火云行日车，此间暑气一点无。","纱幮竹簟睡正美，鼻端雷起惊僮奴。","觉来隐几日初午，碾就壑源分细乳。","却拈燥笔写新图，八幅冰绡瘦蛟舞。"],"title":"堂中以大盆渍白莲花石菖蒲翛然无复暑意睡起戏书"}
