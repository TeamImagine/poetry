{"author":"曹勋","id":12884,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["联事当年在海隅，再遵南尾笑言摅。","尚怀拥鼻胡床语，每寄论心尺素书。","松籁舞风鹰隼后，蒲团附火雪霜初。","应怜别久愈无味，茅塞如今拟荷锄。"],"title":"和王应夫见贻六首  其三"}
