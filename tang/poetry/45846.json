{"author":"王维","id":45846,"strains":["仄仄仄平仄，平平仄平○。","平仄仄平○，仄平平仄仄。","仄仄平平仄，平平平○仄。","平平平仄平，平仄平○仄。","仄平平仄仄，平仄平平仄。","平○仄仄平，仄仄平平仄。","平平平仄仄，仄仄仄平仄。","平仄仄平○，平平仄平仄。","平○平平仄，平平仄平仄。"],"paragraphs":["寓目一萧散，销忧冀俄顷。","青草肃澄陂，白云移翠岭。","后沔通河渭，前山包鄢郢。","松含风里声，花对池中影。","地多齐后{疒贵}，人带荆州瘿。","徒思赤笔书，讵有丹砂井。","心悲常欲绝，髪乱不能整。","青簟日何长，闲门昼方静。","颓思茅檐下，弥伤好风景。"],"title":"林园即事寄舍弟紞"}
