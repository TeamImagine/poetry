{"author":"俞德邻","id":153163,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["云封槐里黯平芜，无复鱼灯照玉凫。","乐奏马惊犹奋鬣，鼎成龙去莫攀胡。","老归燕国常悲陇，梦断荥河偶得图。","淳景布衣今白发，西风搔首独踟蹰。"],"title":"记梦"}
