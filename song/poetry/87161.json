{"author":"韩淲","id":87161,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["每逢泉石必从容，闲过吾庐绝涧东。","簸弄泓澄看硌确，盘旋窈窕喜蒙笼。","近村欲雨无斜日，远岫归云有阵风。","白酒酿成谁酌我，濯缨洗耳不须同。"],"title":"二十八日宋家泉头"}
