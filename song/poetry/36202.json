{"author":"陆游","id":36202,"strains":["仄仄平仄平，仄仄平仄仄。","仄平平仄仄，仄仄仄仄仄。","仄平仄仄平，仄仄仄仄平。","仄平平平仄，仄仄仄仄仄。","平平仄平仄，仄仄仄仄仄。","平平○平仄，平仄平仄仄。","平○仄仄仄，平仄仄○仄。","平平○仄平，仄仄仄平仄。","○仄仄仄平，仄仄仄仄仄。","平平平○仄，○仄仄仄仄。","仄○平仄平，平仄平仄仄。","平○仄平○，仄仄平仄仄。"],"paragraphs":["五客围一炉，夜语穷幻怪。","或夸雷可斫，或笑鬼可卖。","或陈混沌初，或及世界壊。","或言修罗战，百万起睚眦。","余谈恣搜抉，所出杂细大。","风云堕皮帻，幽坎窥铁械。","群号起古聚，孤泣出空廨。","妖孤冠髑髅，掩袂弄姿态。","空𫐕伏逸囚，夜半出窃嘬。","虽云多闻益，颇犯绮语戒。","不如姑置之，投枕休困惫。","明当挂祠衣，仆仆愁亟拜。"],"title":"致斋监中夜与同官纵谈鬼神效宛陵先生体"}
