{"author":"韦骧","id":190961,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["愿君安虑宰清源，已雪南闽大狱冤。","勿叹割鸡犹屈刃，当知容驷可高门。","解舟兰水春沙浅，税鞅榆关夏木繁。","所得最多公谊在，他年富贵岂须论。"],"title":"送范子镇承议同年宰清源"}
