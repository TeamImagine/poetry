{"author":"苏轼","id":194479,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["落第汝为中酒味，吟诗我作忍饥声。","便思绝粒真无策，苦说归田似不情。","腰下牛闲方解佩，洲中奴长足为生。","大弨一弛何缘彀，已觉翻翻不受檠。"],"title":"侄安节远来夜坐三首  其三"}
