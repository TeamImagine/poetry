{"author":"苏轼","id":194505,"strains":["平平仄仄平平仄，仄仄平平仄仄平。","平仄仄平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["幽人自恨探春迟，不见檀心未吐时。","丹鼎夺胎那是宝，玉人頩颊更多姿。","抱丛暗蕊初含子，落盏秾香已透肌。","乞与徐熙画新样，竹间璀璨出斜枝。"],"title":"红梅三首  其三"}
