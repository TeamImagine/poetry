{"author":"谢逸","id":226624,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["潜心便是觅安心，立雪何烦问少林。","羽扇纶巾延客晚，蒲团禅板坐更深。","要先舟壑藏时悟，莫向风幡动处寻。","试抉孤峰云一寸，与民三日作春霖。"],"title":"潜心堂"}
