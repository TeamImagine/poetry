{"author":"赵嘏","id":24385,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["笙歌只是旧笙歌，肠断风流奈别何。","照物二年春色在，感恩千室泪痕多。","尽将魂梦随西去，犹望旌旗暂一过。","今日尊前无限思，万重云月隔烟波。"],"title":"山阳韦中丞罢郡因献"}
