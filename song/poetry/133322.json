{"author":"唐康","id":133322,"strains":["仄仄仄仄○，仄平仄平平。","仄平仄○仄，仄仄平平平。","仄平仄○○，仄仄○平平。","平平仄○仄，仄仄平平○。","平○仄仄仄，仄仄平○平。","○平仄仄○，仄仄平平平。","仄平仄平仄，○仄平平平。","仄仄仄平仄，平平仄平平。","平仄仄平仄，仄仄平平平。","仄平仄仄仄，仄仄仄○平。","仄仄平平○，仄平平仄平。","平平平仄平，仄平仄○平。","平平仄仄平，○仄仄仄○。","平仄仄平○，平○仄平○。","平平仄平仄，平仄平仄平。","平平平仄仄，平仄○○平。","仄仄仄平仄，○平○平平。","仄仄仄仄仄，仄仄平仄平。","仄平仄平○，仄仄仄仄平。","○平仄仄仄，仄仄仄仄○。"],"paragraphs":["入道肯着相，出神得佳泉。","起寻定中境，偶在山之巅。","四人蹋{乔亢}{虚亢}，数里闻潺湲。","循声到巉绝，满意流甘鲜。","虽深石可数，太察鱼难筌。","分为缟练长，溅作珠玑圆。","一窥宿酲解，三咽沉疴痊。","恍惚尚疑梦，欢呼欲成癫。","山涧短于井，海饮痰生涎。","那知道在迩，几作野遗贤。","事故由人兴，物为知己妍。","谁陪濠上游，谅携室中天。","虽无十丈华，中有一滴禅。","名酒觉殊胜，宜茶定常煎。","兰亭羽觞冷，鱼腹青个连。","新文来远矣，开卷犹淙然。","径欲抱琴去，临流听天全。","不但受以耳，庶几神者先。","写为梦泉操，第入乐府篇。","将前辄复却，万事付有缘。"],"title":"潮阳尉郑太玉梦至泉侧饮之甚甘明日得之东山上作梦泉记令余作诗为赋此篇"}
