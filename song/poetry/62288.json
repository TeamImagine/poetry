{"author":"虞俦","id":62288,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["缓步诗成不用催，松门开径破莓苔。","池塘梦草人何在，风雨连山子独来。","望断惊鸿怜片影，愁生雊雉应游媒。","仆夫忽报天将暮，又是篮舆寂寞回。"],"title":"和耘老弟韵"}
