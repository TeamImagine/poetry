{"author":"刘敞","id":175427,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["世路相逢难自期，江城三岁想琼枝。","宁知邂逅驱千骑，亦复东南寄一麾。","把酒聊同醉乡乐，看花欲后麦秋时。","旧都红药犹堪赏，不负风流谢客诗。"],"title":"答次道学士"}
