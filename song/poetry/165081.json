{"author":"罗升","id":165081,"strains":["仄仄○平平，平仄仄平仄。","仄平仄仄平，仄仄仄仄仄。","仄平仄仄平，仄仄平仄仄。","平平仄平仄，仄仄仄平仄。","平平仄仄仄，仄仄仄仄仄。","仄平仄仄平，仄仄仄平仄。"],"paragraphs":["世故如游尘，朝扫暮还有。","向平待毕婚，谢事计已后。","耳堪几枕流，口但宜饮酒。","门前泰华压，老子一搔首。","秋来四壁寂，草色上户牖。","好山喜笑人，客至但摇手。"],"title":"杂诗  其二"}
