{"author":"张耒","id":216598,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["与君骑竹即同游，抱子相看发已秋。","莫惜往来勤马足，未须容易转船头。","君方搜句窗间岫，我已悬情天际舟。","抱椠石渠无所欲，劳君时致管城侯。"],"title":"送李公辅赴宰宣城"}
