{"author":"王季友","id":5514,"strains":["仄平平平仄，平仄仄仄平。","仄仄平○仄，仄仄平○平。","平○平平仄，仄仄仄○○。","仄仄仄仄平，平仄平仄平。","平平仄仄平，仄仄平平平。","仄平仄仄平，仄仄平平平。","平仄仄平平，平仄平仄平。","平仄仄平仄，平仄仄仄○。"],"paragraphs":["出山秋云曙，山木已再春。","食我山中药，不忆山中人。","山中谁余密，白发日相亲。","雀鼠画夜无，知我厨廪贫。","依依北舍松，不厌吾南邻。","有情尽弃捐，土石为同身。","夫子质千寻，天泽枝叶新。","余以不材寿，非智免斧斤。"],"title":"寄韦子春"}
