{"author":"李益","id":1719,"strains":["平仄仄平平○，平仄仄平平○。","平平仄仄仄○仄，仄仄平仄平平平。","平○仄平仄仄仄，仄平仄仄平平平。","仄○○仄仄平仄，平平仄○平平平。","平平平平仄仄仄，仄平仄仄○平平。","平平仄平仄○仄，仄平仄仄仄仄平。","平平仄仄仄平仄，仄仄仄仄平平平。","仄平平仄○仄仄，仄仄仄仄平仄平。","仄平仄仄仄○仄，仄○仄平仄仄平。"],"paragraphs":["豪不必驰千骑，雄不在垂双鞬。","天生俊气自相逐，出与雕鹗同飞翻。","朝行九衢不得意，下鞭走马城西原。","忽闻燕雁一声去，回鞭挟弹平陵园。","归来青楼曲未半，美人玉色当金尊。","淮阴少年不相下，酒酣半笑倚市门。","安知我有不平色，白日欲顾红尘昏。","死生容易如反掌，得意失意由一言。","少年但饮莫相问，此中报雠亦报恩。"],"title":"杂曲歌辞 轻薄篇"}
