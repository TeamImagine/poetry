{"author":"徐瑞","id":166965,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄仄平仄仄平。","仄仄平平仄平仄，仄平仄仄仄平平。"],"paragraphs":["石林居士詹山老，鹤骨山清出秀眉。","己卯相逢芹泮日，戊申共釂菊花枝。","年华迅若东流去，道貌岿然太古遗。","不恨文溪不同会，续貂犹得寄篇诗。"],"title":"石林董先生年八十七厚斋詹先生年八十四会于文溪月湾赋诗次韵奉寄"}
