{"author":"韩淲","id":87634,"strains":["仄仄平平仄仄平，平平仄仄仄平平。","仄平平仄仄平仄，仄仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["桂籍传芳两弟兄，才华奕奕尽专城。","独跻郎省享高寿，复处祠庭全令名。","遗爱梁山初趣召，承恩澧浦晚增荣。","如今仁义乡前路，忍送灵车薤露声。"],"title":"吴澧州兵部挽诗"}
