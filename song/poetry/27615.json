{"author":"邓深","id":27615,"strains":["平平仄仄平，仄仄仄仄仄。","仄平仄仄平，仄仄仄平仄。","平仄仄仄平，○平仄平仄。","○平仄平平，平平平仄仄。","平仄仄仄平，平平仄仄仄。","仄平仄平仄，仄平仄平仄。","仄平平平平，仄仄仄仄仄。","平仄仄平○，平平平仄仄。"],"paragraphs":["时登大石楼，雅爱小石室。","欠伸欲打头，睡卧可舒膝。","明洁意自宽，深沉境逾寂。","藏春绝严风，生秋无畏日。","天设世莫知，神工鬼有力。","幼舆饱丘壑，马融富书籍。","洞门何尝扃，俗客自灭迹。","谁欤助微吟，幽虫声唧唧。"],"title":"山庄石室清坐"}
