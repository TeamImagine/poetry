{"author":"王十朋","id":23422,"strains":["仄仄平仄平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["八阵图旁丞相祠，风云惨淡会当时。","功成岂止三分汉，才大非惟十倍丕。","渭上忽传司马走，蜀中长起卧龙思。","我来再拜瞻遗像，泪满襟如老杜诗。"],"title":"题诸葛武侯祠"}
