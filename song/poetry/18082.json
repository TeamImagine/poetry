{"author":"吴芾","id":18082,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["万顷湖光一镜开，几人湖上散轮蹄。","水明尽倒千岩影，沙软新成百里堤。","草际已横烟雨艇，眼前无复稻粱畦。","马侯遗迹依然在，顾我无功敢与齐。"],"title":"自湖上归游朱园和李相之韵二首  其一"}
