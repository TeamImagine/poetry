{"author":"苏轼","id":195617,"strains":["仄仄仄平仄，○平平仄仄。","仄平仄仄平，仄仄仄○仄。","平平平平仄，平仄○仄仄。","仄○仄平平，仄仄仄仄仄。","平平仄仄仄，平仄平仄仄。","仄仄平平平，平平仄○仄。","仄仄仄仄仄，仄仄平平仄。","平平仄平仄，仄仄平仄仄。","仄仄平仄○，仄仄平仄仄。","○平仄仄仄，仄仄平平仄。","仄平仄仄○，仄平仄○仄。","仄○仄仄仄，平仄平○○。"],"paragraphs":["二子本无我，其初因物著。","岂惟老变衰，念念不如故。","知君非金石，安得长托附。","莫从老君言，亦莫用佛语。","仙山与佛国，终恐无是处。","甚欲随陶翁，移家酒中住。","醉醒要有尽，未易逃诸数。","平生逐儿戏，处处余作具。","所至人聚观，指目生毁誉。","如今一弄火，好恶都焚去。","既无负载劳，又无寇攘惧。","仲尼晚乃觉，天下何思虑。"],"title":"和陶神释"}
