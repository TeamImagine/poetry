{"author":"李洪","id":52711,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["六年门外送苕溪，遶舍黄花独杖藜。","安有鹤觞逢白堕，新成螭盏得朱提。","流匙乍饱丰年玉，病齿全踈饤座梨。","欲问福城南去路，江山犹得助难题。"],"title":"秋晚闲咏"}
