{"author":"张继先","id":218463,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["人有金丹可返魂，常流迷道不知吞。","朱禽若启岩前地，白鹿须投海底门。","欲得必先调气马，由来宜急锁心猿。","善男善女寻真诀，莫把形容化土坟。"],"title":"金丹诗四十八首  其四五"}
