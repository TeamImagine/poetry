{"author":"方岳","id":127346,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["海棠过了只垂杨，合与良辰卜醉乡。","定胜永和三月禊，并游社谢两流觞。","定州刻石犹真赝，晋代衣冠今在亡。","陶写岂无丝竹在，不酬酒渴与诗狂。"],"title":"上巳修禊社谢两园"}
