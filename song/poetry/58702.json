{"author":"陈造","id":58702,"strains":["平○仄平仄，○仄仄仄仄。","平平○仄仄，平仄仄平仄。","仄仄平仄平，平仄平平平。","平仄平○平，仄平仄仄平。","平平仄平仄，仄仄平○仄。","平平平仄○，仄仄仄仄仄。","仄平仄仄平，平平仄仄○。","仄平仄平仄，平平平○平。","仄仄○仄○，仄仄仄仄仄。","○仄仄○仄，仄平平仄仄。","平平仄仄平，平平仄平平。","仄平仄平仄，○仄平平平。"],"paragraphs":["人间望晴雨，长若物所隔。","亏成间十五，嘉谷信多厄。","假手方寸丹，诚与炉烟升。","风伯龃龉之，不容彻九清。","玄云起西北，似副祈禜意。","惊飚鏖晚空，汛洒第末势。","寄声主雨神，云车盍小留。","咄嗟泽枯槁，为人消殷忧。","辅帝凝太和，系子一引手。","如昔五三代，济时须圣偶。","诗坛我贱工，康庄自途穷。","眩旋向良乐，并御天闲龙。"],"title":"教授有诗再次韵"}
