{"author":"王洋","id":251378,"strains":["仄仄平平仄仄平，平平平仄仄平平。","仄平仄仄平平仄，仄仄仄平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["火树银花起夜烟，骖驔朱幰竞骈阗。","一千户外开金锁，十二里中然玉莲。","何日行宫祠太一，谁从摩诘问诸天。","歌台且喜宜正月，柳岸今年胜去年。"],"title":"上元二首  其一"}
