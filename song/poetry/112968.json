{"author":"王操","id":112968,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["三十悬钩事圣朝，功名常爱霍嫖姚。","锦衣香重花垂足，玉带光寒雪遶腰。","秣马暖思秦地草，弦弓秋忆雁门雕。","清时闲却英雄兴，醉听笙歌掷酒瓢。"],"title":"赠刘将军"}
