{"author":"释行海","id":145895,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄平平平。"],"paragraphs":["片帆归去百花洲，今日因君忆旧游。","泽国风烟多好景，洞庭林壑最宜秋。","垂虹未霁难收影，顽石如今不点头。","记得一番吟最苦，翻然惆怅为吴钩。"],"title":"送人之姑苏"}
