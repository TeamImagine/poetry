{"author":"胡融","id":65168,"strains":["平平仄平仄，仄仄平平平。","仄平仄平仄，仄仄仄○平。","仄平平仄仄，○○仄平平。","仄仄仄仄平，仄仄平平平。","仄仄仄平仄，仄仄平平平。","仄○○平平，仄仄平平平。","平平平仄仄，○平○平○。"],"paragraphs":["青冥玉霄顶，静夜无纤埃。","手携赤松子，拂石坐苍苔。","举瓢呼海月，长虹贯金罍。","挂剑桂树枝，洗手天河洄。","我欲铲崖嶂，涉海登蓬莱。","要观中州碑，鼓枻云涛堆。","风波虽可越，长鲸正崔嵬。"],"title":"玉霄峰"}
