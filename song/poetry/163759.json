{"author":"于石","id":163759,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["夕阳门巷静无尘，茶灶烟凝碧树阴。","千尺游丝萦远思，一声幽鸟伴孤吟。","落红庭院春多少，新绿池塘水浅深。","每向静中观物态，荣枯过眼不关心。"],"title":"春晚"}
