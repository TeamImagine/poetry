{"author":"罗升","id":165043,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["地冻江空雁不飞，孤帆何事又乘危。","更无残雪山阴兴，漫有穷通蜀道诗。","自笑大瓢长濩落，可辞群鸟议瑕玼。","吴门市隠非梁籍，名姓宁须假手知。"],"title":"再如吴门"}
