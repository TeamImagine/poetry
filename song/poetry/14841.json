{"author":"王铚","id":14841,"strains":["仄仄平○仄，仄仄平仄平。","平平平仄仄，平仄平平平。","仄仄仄仄仄，仄仄平○平。","仄仄仄仄平，平平平仄平。","平平平平仄，平仄仄○平。","平平仄平平，○仄平仄○。","平平仄平平，平仄○仄平。","仄仄仄平仄，仄仄○仄平。","平平仄仄仄，仄仄仄仄平。","仄仄平仄平，平平平平平。","平平仄仄仄，仄仄平平平。","仄仄平平平，○仄仄仄平。","仄平仄仄○，平仄仄平○。","平平平仄仄，平○仄仄平。","仄平仄？仄，平仄仄平平。"],"paragraphs":["老境忧患集，坐受衰病侵。","山林成独往，樽酒惟孤斟。","万事信已矣，灭迹栖苍岑。","对镜未免愁，寒云生岳阴。","斯时琼瑶赠，无以报兼金。","酬之病桐诗，叹息成永吟。","风霜入枯枝，蝼蚁穿病心。","艳艳上林树，已朽难寄林。","幽人识爨下，取作绿绮琴。","拂拭延妙声，泠泠朱丝绳。","淳风散已久，世伪多洼淫。","一弄清风还，三古尽可寻。","自然俯仰中，山水见高深。","同心齐取舍，何叹异古今。","永真遇□赏，江海有知音。"],"title":"蒙蔡藏用惠古风一轴叹仰不足辄赋病桐书为谢戚深而词哀耳"}
