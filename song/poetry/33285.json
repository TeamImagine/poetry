{"author":"陆游","id":33285,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["邮亭草草置盘盂，买果煎蔬便有余。","自许白云终醉死，不论黄纸有除书。","角巾垫雨蝉声外，细葛含风日落初。","行遍天涯身尚健，却嫌陶令爱吾庐。"],"title":"弥牟镇驿舍小酌"}
