{"author":"汪元量","id":163293,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["潼江待我洗吟眸，如此江山是胜游。","红袖鬬歌才拍手，绿鬟对舞尽缠头。","箜篌急撚风生座，鼙鼓连挝月上楼。","一夜不眠鸡戒晓，又骑铺马过绵州。"],"title":"潼州府"}
