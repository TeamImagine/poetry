{"author":"戴表元","id":161074,"strains":["平平仄，仄仄平平○○仄。","平平仄仄仄○平，仄仄平平○仄仄。","仄平仄仄仄平平，平平平仄平仄○，平平仄仄平仄平。","平仄○平○平，平仄仄仄平平平。","仄平仄仄平平仄，仄仄仄仄平平平。","平○仄仄平仄仄，平仄平平平仄仄。","仄平平仄仄仄平，仄仄平平仄平仄。","平平仄仄平○平，仄仄平平平仄平。","仄平平仄平仄仄，○平仄平○仄仄。","平仄○平仄平仄，仄仄平平仄平仄。"],"paragraphs":["春溪恶，日日春风吹过客。","千车万辙不相嫌，一客歌来吹倒却。","旁人借问客为谁，咸淳朝士今布衣，声名欲隠人自知。","君不闻孙兴公，逃乱走入黎州峰。","子孙百世居峰下，往往翰墨余仙风。","鹑衣藿食何足耻，头白河清吾亦俟。","向来南面五马车，只饮西山一盂水。","青牛处处迷行踪，白鹤归来余故宫。","道逢樵客知去远，迟君不来三日晚。","溪水犹能作吴语，似续君家遂初赋。"],"title":"春溪恶寄孙常川"}
