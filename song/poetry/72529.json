{"author":"曾丰","id":72529,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昨日我登山阁上，前村人落世尘中。","今还望望寻村去，复觉区区与世同。","眼界那分清与浊，心机已破碍为通。","撙斋寄语灵洲老，莫向空边更说空。"],"title":"四月二十七日登灵洲阁明日前迓新漕回首望阁赋长韵寄堂头僧"}
