{"author":"杨万里","id":49632,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["十年不梦软红尘，恼乱闲心得我嗔。","两夜连翻约斋集，双明再见帝城春。","鶑花世界输公等，泉石膏肓叹病身。","近代风骚四诗将，非君摩垒更何人。"],"title":"谢张功父送近诗集"}
