{"author":"吴芾","id":18428,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["吴郡为僚记少时，别来光景迅如飞。","江头我始怀章去，岭外君才解组归。","正望故人时见过，回思往事遽成非。","死生契阔无穷恨，极目高原泪满衣。"],"title":"挽李季文二首  其二"}
