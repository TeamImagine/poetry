{"author":"孙应时","id":82013,"strains":["平平○仄平，平仄仄平仄。","○平○仄平，平仄○仄仄。","平仄平平平，仄仄仄仄仄。","平平仄平仄，仄平仄○仄。","仄平平仄○，仄仄仄平仄。","平仄仄平平，仄仄○仄仄。","平平平仄平，仄仄仄仄仄。","平平仄平仄，仄仄平仄仄。","仄平仄仄平，平平仄○仄。","平平仄平仄，○仄仄平仄。","平平仄仄平，仄仄仄仄仄。","仄○仄平平，平平仄平仄。","○仄平仄平，○仄仄平仄。","平平平仄仄，平平仄仄仄。","仄○仄平平，平仄仄平仄。","平平平仄平，平平仄平仄。"],"paragraphs":["高人遗世纷，山水好常酷。","监州当暑来，风露劳栉沐。","千里生清凉，万象入睐瞩。","公余事幽讨，驾言访空谷。","岂知丛尔县，有此壮哉瀑。","飞盖缭崇阿，响屐穿翠麓。","林声疑雨鸣，石怪若釜覆。","辉辉倚天剑，凛凛寒水玉。","画图见所稀，瑶琴写难足。","余霏湿巾袂，莹色照眉目。","平生此会心，一笑欲捧腹。","酒间出新篇，明珠粲盈掬。","留作岩壑光，长令鬼神伏。","东山怀太傅，濂溪想茂叔。","逸兴渺乾坤，真赏谢丝竹。","何由频执鞭，云峰恣游宿。"],"title":"郑倅是岁七月同游和余韵复和酬之"}
