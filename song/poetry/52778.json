{"author":"李洪","id":52778,"strains":["仄仄平平仄仄平，仄平平仄仄平平。","平平仄仄仄仄仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["折槛云孙擅后声，暂栖莲幕不谈兵。","论诗更欲压竞病，痛饮何须分浊清。","东阁梅残萦旅梦，北堂萱茂动归情。","重来肯放韶光晚，叱驭加鞭莫计程。"],"title":"叔赐迎侍以诗饯之且趣其来"}
