{"author":"林逋","id":199787,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["混元神巧本无形，匠出西湖作画屏。","春水净于僧眼碧，晚山浓似佛头青。","栾栌粉堵摇鱼影，兰杜烟丛阁鹭翎。","往往鸣榔与横笛，细风斜雨不堪听。"],"title":"西湖"}
