{"author":"汪莘","id":100693,"strains":["平仄仄平仄，平仄平平平。","仄平仄仄平，仄仄仄平平。","仄仄○仄仄，仄仄平仄○。","仄平平仄仄，○仄仄仄平。","仄仄仄仄平，仄仄平平○。","平仄仄○平，平平仄仄平。","平仄仄○平，○○仄平平。","仄平平仄仄，仄仄平平○。","平仄仄平仄，仄仄平仄平。","仄仄仄仄仄，仄平仄○平。","仄仄仄仄仄，平仄仄仄○。","○平仄平仄，平仄○仄平。","平仄仄仄仄，仄仄平平平。","仄仄平平平，平仄仄仄平。","平平仄平仄，平平仄平平。","平平仄平平，○平平平平。","仄○平仄仄，仄仄○平平。","平○仄平仄，仄仄平平平。","平平仄○平，仄仄平平平。","仄仄仄○仄，○平仄仄平。"],"paragraphs":["文者道之器，诗者文之精。","世儒失本原，谓以一枝鸣。","仆昔颇好学，不与时俗并。","始求为己事，中有济物情。","静与古月俱，动与秋阳行。","先圣此从容，风流被后生。","身世两相违，淹留竟何成。","一丘聊自适，万化争逢迎。","天地露根柢，动植陈性情。","日月显处妙，鬼神隠中明。","老佛既恍惚，诸子亦纵横。","兴衰杂今古，忧豫难悉平。","时买白玉板，写此朱丝声。","似被天公嗔，魑魅出见惊。","秋霜下黄叶，春风自抽萌。","兰花待春风，深林含芳馨。","属闻贤别驾，古学兼韶韺。","仍闻吐佳句，气挟苏州清。","今朝别柴扉，匪敢投公卿。","臭味略相似，长松与茯苓。"],"title":"访汤倅"}
