{"author":"王之道","id":7482,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["斗粟衡门且自安，老来筋力厌辛酸。","官游动是三年别，邂逅应容一笑欢。","荷浦珠联秋露溢，稻田龟坼暑风干。","昨朝溪足捎新雨，已觉羸躯怯夜寒。"],"title":"次彦时兄苦旱韵"}
