{"author":"刘克庄","id":111642,"strains":["仄仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄仄平仄仄平。"],"paragraphs":["蠡管安能测混茫，楚狂敢道国人狂。","似闻函谷逐秦客，恰见初筵笑郭郎。","壮志不如乘下泽，微辞何足讽高唐。","入山未即无邻伴，书室旁边著鹤房。"],"title":"和季弟韵二十首  其八"}
