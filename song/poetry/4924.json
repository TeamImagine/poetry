{"author":"释正觉","id":4924,"strains":["平平仄仄仄平平，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["谁从普眼道场来，天帝堂前珠网开。","彻底光明成一段，个中清净绝纤埃。","交罗理事真空观，照破根尘不夜台。","恰恰相应尔时节，陶家壁上起梭雷。"],"title":"次韵真歇和尚圆觉经颂一十四首 普眼菩萨章"}
