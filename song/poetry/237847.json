{"author":"王庭珪","id":237847,"strains":["平平平平平仄仄，平平仄仄平平仄。","平平仄平平仄平，仄仄平平仄○仄。","仄仄平仄仄仄平，平仄仄平仄平仄。","仄平平仄平仄平，平仄平平仄平仄。","仄平仄仄平平平，仄仄平○仄平仄。","仄○○仄平仄平，平○平平平仄仄。","平平仄仄仄○平，○仄平仄平平仄。","平平平仄平仄平，平平仄仄平平仄。","平平仄○仄○仄，仄仄平○仄平仄。","平平○平仄仄平，平○平仄仄平平。","○○仄仄仄○仄，平平仄仄平仄○。","平仄○，平○○，平仄平平仄仄平。"],"paragraphs":["安成城头乌夜宿，啼乌未起鸡登木。","倾村入城来送君，马首摩肩袂相属。","但有庞首不识名，何物老翁出山谷。","老翁持酒前致词，家住西村大江曲。","大江两岸皆腴田，古有寅陂置官属。","自从陂废田亦荒，官中无人开旧渎。","公沿故道堰横流，陂傍秔稻年年熟。","今年虽旱翁不忧，田头已打新舂谷。","谁云此陂会当复，老父曾闻两黄鹄。","嗟哉如君不负丞，躬行阡陌劝农耕。","监司项背只相望，风谣满路胡不听。","胡不听，寅陂行，为扣天阍叫一声。"],"title":"寅陂行"}
