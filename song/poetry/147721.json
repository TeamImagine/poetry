{"author":"方回","id":147721,"strains":["仄仄仄仄仄，仄仄○仄仄。","仄平平仄仄，仄○仄○仄。","平平仄仄仄，平仄仄○仄。","○○○仄平，仄○仄仄仄。","仄仄仄平仄，仄仄仄平仄。","平平仄仄平，仄仄仄仄仄。","仄仄平仄平，仄仄仄仄仄。","平仄平仄平，仄仄平仄仄。","仄仄○○平，仄仄仄平仄。","仄仄仄○平，○平○平仄。","平仄仄平仄，仄○仄仄仄。"],"paragraphs":["一彀十石弩，一吸三斗醋。","叵堪宁可耐，莫行烂泥路。","江皋一夜雨，田水纵横注。","深泥三尺余，浅泥没草屦。","大似叱犁耙，溅面涴袍袴。","今年命大乖，十事九谬误。","昨日湖口西，欲渡不得渡。","今日湖口东，一步成十步。","最念荷担夫，马上屡回顾。","我马亦虺隤，临危更多怖。","谁使汝为客，可叹不可怒。"],"title":"泥行叹"}
