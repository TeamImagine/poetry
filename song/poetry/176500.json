{"author":"司马光","id":176500,"strains":["仄平仄平仄仄仄，仄仄仄仄○平平。","仄平平平仄○仄，平平平仄○仄平。","仄平平仄平仄仄，仄平仄仄○仄平。","仄仄平平仄仄仄，仄仄平仄仄仄平。","平仄仄仄平平仄仄，仄平平仄平平平。"],"paragraphs":["五刑象天有震耀，上圣本以防奸邪。","法官由来少和泰，皋陶之面如削瓜。","况于秦汉任酷吏，死人籍籍如乱麻。","捶楚之求靡不得，小者勍刖大灭家。","君不见古时牢狱地，几多冤骨埋黄沙。"],"title":"悯狱谣"}
