{"author":"释绍嵩","id":128800,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["怪服先生众骇闻，卖刀买犊便耕耘。","棋功过却杨玄宝，赋咏思齐郑广文。","直为篇章非动众，忽携书剑远辞群。","行行快趁风烟阔，得句不妨时策勋。"],"title":"赠张炳"}
