{"author":"汪真","id":123462,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万里乾坤雨乍收，冰轮展出碧云头。","蟾宫皎洁分明见，桂子婆娑黯里游。","照我独成孤影客，忘形相占一天秋。","长怀此夕风光好，不得袁安共泛舟。"],"title":"中秋见月"}
