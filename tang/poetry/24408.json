{"author":"赵嘏","id":24408,"strains":["仄仄平平○，○平仄仄平。","仄平平仄仄，仄仄仄○平。","仄仄○平仄，平○仄仄○。","仄平平○仄，平仄○平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄○○。","仄平平仄仄，平仄仄平平。","仄○平○仄，○○仄仄○。","仄○平仄仄，仄仄仄平平。","仄○平平仄，平○仄仄平。","仄平平仄仄，仄仄仄平平。"],"paragraphs":["积水生高浪，长风自北时。","万艘俱拥棹，上客独吟诗。","路以重湖阻，心将小谢期。","渚云愁正断，江雁重惊悲。","笑忆游星子，歌寻罢贵池。","梦来孤岛在，醉醒百忧随。","戍迥烟生晚，江寒鸟过迟。","问山樵者对，经雨钓船移。","敢叹今留滞，犹胜曩别离。","醉从陶令得，善必丈人知。","道蹇才何取，恩深剑不疑。","此身同岸柳，只待变寒枝。"],"title":"岁暮江轩寄卢端公"}
