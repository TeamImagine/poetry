{"author":"陆游","id":36772,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["两楹梦后少真儒，毁誉徒劳岂识渠。","孟子无功如管仲，扬雄有赋似相如。","敬王事业知谁继，准易工夫故不疏。","孤学背时空绝叹，白头穷巷抱遗书。"],"title":"二子"}
