{"author":"秦观","id":210076,"strains":["平平平仄仄，平仄仄仄仄。","仄仄仄仄平，仄平平仄平。","平仄仄平仄，平平平仄平。","平平仄平仄，平仄○平平。","○平仄平仄，仄平平仄○。","仄平仄仄仄，仄仄仄仄平。","仄平平平仄，仄仄仄仄平。","仄仄仄仄仄，仄仄○仄平。"],"paragraphs":["幽人耽茗饮，刳木事𢭏撞。","巧制合臼形，雅音侔柷椌。","灵室困亭午，松然明鼎窗。","呼奴碎圆月，搔首闻铮𫓩。","茶仙赖君得，睡魔资尔降。","所宜玉兔𢭏，不必力士扛。","愿偕黄金碾，自比白玉缸。","彼美制作妙，俗物难与双。"],"title":"茶臼"}
