{"author":"马之纯","id":77131,"strains":["仄仄仄平平仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["石虎石羊还石人，此间独有石麒麟。","定应侧近藏陵墓，仗此威灵护鬼神。","一石琢成高且大，两头相望俨如真。","参天宰木知何在，今与渔樵作四邻。"],"title":"石麒麟"}
