{"author":"贾岛","id":25744,"strains":["平仄仄平仄，仄平仄平平。","平平仄平平，仄平平平平。","平平仄仄平，仄仄平平平。","仄平平○仄，平平仄○平。","仄平仄仄仄，仄平仄平平。","仄仄仄仄仄，○仄平平平。","平平仄仄仄，仄仄平平平。","仄平仄平平，平仄平○平。"],"paragraphs":["真集道方至，貌殊妒还多。","山泉入城池，自然生浑波。","今时出古言，在众翻为讹。","有琴含正韵，知音者如何。","一生足感激，世言忽嵯峨。","不得市井味，思响吾岩阿。","浮华岂我事，日月徒蹉跎。","旷哉颍阳风，千载无其他。"],"title":"寓兴"}
