{"author":"毕仲游","id":209138,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["行见东州山外山，却回河上醉春寒。","新诗点检留心苦，旧事寻思觉鼻酸。","上疏未能同主父，带经犹得学倪宽。","只今欲作归休计，淮上田园累岁干。"],"title":"次韵和谷熟徐仲元著作监仓之什"}
