{"author":"木待问","id":71205,"strains":["平平○仄平，仄仄仄平仄。","平平仄平平，平平仄平仄。","平平仄平仄，仄仄仄仄仄。","平平仄仄○，平仄平仄仄。","平平仄平仄，仄仄平仄仄。","平平仄平平，仄○仄○仄。","仄○仄仄仄，仄仄仄平仄。","仄平仄仄平，仄仄○仄仄。","仄仄仄○仄，仄仄仄仄仄。","仄仄平仄平，○○仄平仄。","仄平仄平仄，平仄平仄仄。","○平仄○平，仄仄仄平仄。"],"paragraphs":["搀枪堕九霄，列缺乱阡陌。","西城若黔庐，东墟已堆甓。","幽栖仅容膝，隠市意自适。","天公不我相，同此编户厄。","平生一丘壑，未信天地窄。","终焉感穷途，万虑集中夕。","载观宇宙内，在在等公宅。","鄙夫六尺躯，俯仰叹逼仄。","炙手事当路，快意已烂额。","野子今兀然，乘除付陈迹。","此身亦何有，而复身外惑。","相逢肯分山，试面九年壁。"],"title":"火后寄诠老"}
