{"author":"陆九韶","id":56899,"strains":["仄平仄平平，仄仄平平仄。","平仄平平仄，平平仄平仄。","仄平平平仄，平平仄○仄。","平平仄平平，平○仄仄仄。","仄平平平仄，平仄仄仄仄。","仄平仄平仄，仄仄仄平仄。"],"paragraphs":["朅来坐幽亭，恍在昆山曲。","清越声盈耳，群工琢良玉。","又疑跻金阙，仙班珮相属。","圆环碎琼琚，登降互击触。","洒然襟袍爽，无处著利欲。","不贪以为宝，对此景高躅。"],"title":"鸣玉泉"}
