{"author":"项安世","id":53455,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["清秋丹凤下蓬莱，惊倒瞿唐滟滪堆。","监国入堂催议事，相公开馆梦翘材。","未甘直上青云去，更欲斜飞锦水回。","一片芦帆楚江岸，新春蓑笠候高桅。"],"title":"送夔帅杨校书解印还乡二首  其二"}
