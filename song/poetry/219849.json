{"author":"晁说之","id":219849,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["苍皇徒步子孙随，倒邑空城失所之。","十日不通京国信，一灯谁忆上元时。","大河难阻金人过，远道休论铁马期。","弭难九州宜祭鼎，庆云翔鹤误声诗。"],"title":"上元前再题南庄壁二首  其一"}
