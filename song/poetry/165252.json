{"author":"艾性夫","id":165252,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["去年菊里辱经过，秋思萧萧又草坡。","兵火东南关气数，交游湖海隔风波。","书缘辟乱经年少，诗想忧时近日多。","倘有鳞鸿幸相寄，青灯无奈忆君何。"],"title":"寄清旷邓隠夫"}
