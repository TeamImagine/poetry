{"author":"程俱","id":235275,"strains":["○仄仄平仄，平平仄○平。","平平仄仄仄，平平平仄平。","仄平仄仄平，○仄○仄平。","平平仄仄仄，仄○○○平。","平平○平仄，仄仄仄仄○。","仄仄仄平仄，○平仄平平。","仄平平平仄，平平仄平平。","仄仄平仄仄，平平仄○平。","平仄仄平仄，○○平仄平。"],"paragraphs":["论世得师友，陶公乃其人。","清游入梦寐，庐山真夙因。","迩来二十年，浪染衣上尘。","陶公已去久，歘如空中云。","庐山如高士，可望不可亲。","坐想虎溪路，闻钟动微颦。","永怀炉峰顶，飞烟发朝曛。","羡子归故隐，兹焉毕其身。","吾意久规往，当从君问津。"],"title":"送崔闲归庐山四首  其三"}
