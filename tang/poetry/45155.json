{"author":"赵冬曦","id":45155,"strains":["仄仄平○仄，○平仄仄平。","仄平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","平仄平平○，○○仄仄平。","仄平平仄仄，仄仄平○平。"],"paragraphs":["浅术方观海，深恩忽见天。","学开丹殿籍，名与石渠贤。","良辅膺休命，微生谬采甄。","春余仍哢鸟，夏近未舒莲。","笺札来宸禁，衣冠集诏筵。","史臣知醉德，欲记升中年。"],"title":"奉和圣制送张说上集贤学士赐宴赋得莲字"}
