{"author":"苏拯","id":35503,"strains":["平仄仄平仄，○○仄仄仄。","平平平仄仄，平○仄平仄。","平仄仄仄平，平平仄仄仄。","平仄仄平平，平平仄平仄。","平仄平仄仄，仄平仄○仄。","仄仄仄仄平，仄平平平仄。","仄平平仄平，平仄仄平仄。","平平仄○平，平平仄平仄。"],"paragraphs":["为害未为害，其如污物类。","斯言之一玷，流传极天地。","良木不得栖，清波不得戏。","曾戏水堪疑，曾栖树终弃。","天不歼尔族，与夫恶相济。","地若默尔声，与夫妖为讳。","一时怀害心，千古不能替。","伤哉丑行人，兹禽亦为譬。"],"title":"鸱枭"}
