{"author":"陈宓","id":96875,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["盖世功名不染埃，清时尝见赋康哉。","灵源已作千年观，圣相仍曾一日来。","补练元功天上石，燮调和气琯中灰。","崖间尝有数行墨，留与游人抵暮回。"],"title":"和方宗教鼓山韵  其二"}
