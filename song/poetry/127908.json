{"author":"方岳","id":127908,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["衰暮安能六出奇，桐孙赖有峄阳枝。","九经库谩无遗读，千里驹宁不受羁。","薄命久遭时俗态，此心莫倚老天知。","待归共买黄牛去，耕落烟村月一眉。"],"title":"石孙偶中童科程弟有诗次韵"}
