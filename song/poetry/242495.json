{"author":"李纲","id":242495,"strains":["仄仄平平平仄平，仄平平仄仄平平。","仄平平仄平平仄，平仄仄平平仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["雪霁烟村风满林，暮天垂影碧沉沉。","一轮明月光相射，千里白云寒更深。","寂寞樽盈陶令酒，飘零泪满仲宣襟。","灯残夜永不成寐，庄舄凄然自越吟。"],"title":"次大安驿雪霁"}
