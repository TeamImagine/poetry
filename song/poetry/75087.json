{"author":"赵蕃","id":75087,"strains":["平仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["秋日胜春句匪夸，信春无赖觉秋佳。","睡余对客霏谈屑，茶罢卷书揩眼花。","寂历斜阳檐影断，萧疏黄叶雀声哗。","家贫尊酒虽无旧，多谢邻翁许屡赊。"],"title":"即事"}
