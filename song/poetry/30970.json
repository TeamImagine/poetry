{"author":"李流谦","id":30970,"strains":["仄仄平平平仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["跨海仙人安在哉，幽寻款款不须催。","云萝有约遽相失，杖屦几时能独来。","半日清谈容易废，百年幽抱若为开。","新诗小慰参差恨，快读聊将劝一杯。"],"title":"宇文德济约游崇庆值客不果从德济有诗次韵二首  其二"}
