{"author":"白居易","id":17042,"strains":["平仄仄平仄，仄仄平仄平。","平平仄○仄，○仄仄平平。","平仄仄仄仄，仄仄仄○平。","○仄仄○仄，平平平仄平。","仄○仄○平，仄仄仄仄平。","○仄○仄○，仄仄平○平。","仄仄平仄仄，仄平平仄平。","仄平仄平平，仄平仄仄○。","仄仄仄仄平，○平平平平。","仄仄平仄平，仄○仄仄○。","平平仄平仄，仄仄平仄平。","○平仄仄仄，平平仄仄平。","○仄平仄仄，平仄仄○平。","仄仄仄仄平，仄仄平平平。","○平仄仄仄，仄仄○平平。","平平平仄平，平仄仄○平。","仄仄仄平仄，仄仄仄平平。"],"paragraphs":["今日北窗下，自问何所为。","欣然得三友，三友者为谁。","琴罢辄举酒，酒罢辄吟诗。","三友递相引，循环无已时。","一弹惬中心，一咏畅四肢。","犹恐中有间，以酒弥缝之。","岂独吾拙好，古人多若斯。","嗜诗有渊明，嗜琴有启期。","嗜酒有伯伦，三人皆吾师。","或乏儋石储，或穿带索衣。","弦歌复觞咏，乐道知所归。","三师去已远，高风不可追。","三友游甚熟，无日不相随。","左掷白玉卮，右拂黄金徽。","兴酣不叠纸，走笔操狂词。","谁能持此词，为我谢亲知。","纵未以为是，岂以我为非。"],"title":"北窗三友"}
