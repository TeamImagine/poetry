{"author":"范成大","id":44049,"strains":["仄仄仄平○，仄平○仄仄。","仄仄平平平，平平仄平仄。","平仄仄平平，仄仄仄平○。","平平仄仄平，平仄仄平仄。","仄平平仄仄，○仄仄仄仄。","平平仄仄仄，平仄仄平仄。"],"paragraphs":["洞户掩秋深，画桥横晚静。","袅袅芙蓉风，池光弄花影。","怀我白鸥边，锦帐缭千顷。","明河拍岸平，红绿染天镜。","钓船无畔岸，收拾入簿领。","墙籓束院落，寒窘令人瘿。"],"title":"羔羊斋小池两涘木芙蓉盛开有怀故园"}
