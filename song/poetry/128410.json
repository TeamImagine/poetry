{"author":"高斯得","id":128410,"strains":["平平平仄○，仄仄仄○仄。","平平仄平仄，仄仄仄平仄。","仄平平仄平，平仄仄平仄。","仄平仄仄平，○仄仄仄平○。","仄仄仄平○，平仄仄平仄。","仄平仄平○，仄仄平仄仄。","仄平平○平，○仄平仄仄。","仄平仄平仄，平平仄平仄。","仄仄仄仄平，平仄平仄仄。","平平仄仄仄，仄平平仄仄。","仄仄○平平，平仄平平仄。","仄仄仄仄平，仄○平仄仄。","仄仄仄仄平，平平仄○仄。","仄平平仄平，仄仄仄仄仄。","仄平○○平，平仄仄平仄。"],"paragraphs":["莘郊投耒兴，六百奠殷祀。","南阳辍耰出，汉业偾还起。","圣贤忧世心，秋月照寒水。","彼哉植杖徒，长往见见何庳。","我读逸民传，初讶子陵志。","赤符焰方张，注想资共理。","掉头归深山，缪洗巢父耳。","六经凛刀尺，云乎不斯畏。","反复史氏词，陵去良有以。","维人验进德，必于师友试。","历试犹夫人，成就安能伟。","挽士亦既来，舍王宁得已。","汉道汝不衡，先生可轻议。","钓台千万篇，未有惬予意。","赋诗题思耕，聊与发斯义。"],"title":"思耕亭"}
