{"author":"吕本中","id":246468,"strains":["仄平平仄平，平仄仄仄仄。","仄平仄平仄，仄仄平仄○。","平平仄仄平，仄仄平仄仄。","平平仄平平，仄仄仄仄仄。","仄平仄仄仄，仄○仄仄仄。","仄平仄仄仄，平平仄平平。","平平仄平仄，平仄仄平仄。","仄仄平平仄，仄仄平仄○。","仄仄仄仄平，仄仄平仄○。","仄仄平平平，仄仄○○○。","平平仄平平，仄仄平仄仄。","平平平仄平，仄仄平仄仄。","仄仄仄平平，平平仄平○。","平平平平平，○仄仄仄仄。","平平仄仄仄，仄仄平仄○。","仄仄仄仄平，○平仄平仄。"],"paragraphs":["簿书终岁忙，风雪一日静。","闭门近残火，稍觉诸事胜。","平生汗漫游，已负麋鹿性。","微官不能归，但见日月竞。","老人去已远，我行复未定。","训言实在耳，无因问温清。","归心止阳翟，悲梦识新郑。","大女痴无比，有语多未听。","小女索乳啼，不与穷屋称。","想唤添丁来，与汝相和应。","低头坐儿曹，气血安得盛。","非无车马心，未忍求捷径。","顾自阻饥寒，畴能免讥评。","诸郎何时逢，相作玉树映。","文章有活法，得与前古并。","默念智与成，犹能愈吾病。"],"title":"大雪不出寄阳翟宁陵"}
