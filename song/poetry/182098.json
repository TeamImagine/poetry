{"author":"强至","id":182098,"strains":["仄仄平○仄，仄○平○平。","仄仄平平平，仄仄○平平。","仄平仄仄仄，平仄平仄平。","平○○仄仄，平仄仄仄仄。","仄仄平仄仄，仄仄平○平。","平平仄仄平，平仄仄○平。","平仄仄仄仄，仄○仄○平。","仄平仄仄仄，仄仄仄仄平。","平仄仄仄仄，仄仄平平平。","平仄仄仄仄，仄仄平平平。","仄仄仄仄平，仄平仄平平。","仄○仄仄仄，仄仄○仄○。","平仄仄仄仄，仄仄平仄平。"],"paragraphs":["粲粲机中练，作扇圆中规。","盛夏天无风，广宇犹蒸炊。","汗流既浃体，蚊齿仍毒肥。","团扇当尔日，功利两得施。","一入君掌握，汗却蚊攘披。","秋风刮地来，凉气袭空帷。","功竟势亦去，退藏乃其宜。","圣人制器用，用舍各有时。","弓所以在鸟，鸟尽弓胡为。","蹄所以在兔，兔获蹄何之。","葛屦乃履霜，刺讥见于诗。","作扇本御暑，暑退当弃遗。","奚必昧用舍，托怨班婕妤。"],"title":"奉和纯甫秋扇"}
