{"author":"邵雍","id":135136,"strains":["平仄平仄仄，仄仄平仄平。","仄仄平仄仄，平平平平平。","仄仄仄仄○，平平平仄○。","○平○仄仄，仄仄仄平平。","仄○仄○仄，平平仄平平。","平仄平平○，仄仄平平平。","仄仄仄平平，仄仄仄平平。","仄平平仄仄，仄平仄平平。","仄平平平仄，仄仄仄平平。","○平平平仄，仄平平仄平。","仄平平平仄，仄平平仄○。","仄平仄平平，仄平仄平平。","平平平平仄，仄仄仄○平。","仄仄平仄平，仄平平平平。","仄仄仄○平，仄平仄仄○。","仄仄仄平仄，仄平平仄平。","仄平平仄平，仄仄仄平平。"],"paragraphs":["多识于草木，岂止枝与茎。","不有风雅颂，何由知功名。","不有赋比兴，何由知废兴。","观朝廷盛事，壮社稷威灵。","有汤武缔构，无幽厉欹倾。","知得之艰难，肯失之骄矜。","去巨蠹奸邪，进不世贤能。","择阴阳粹美，索天地精英。","籍江山清润，揭日月光荣。","收之为民极，著之为国经。","播之于金石，奏之于大庭。","感之以人心，告之以神明。","人神之胥悦，此所谓和羹。","既有虞舜歌，岂无皋陶赓。","既有仲尼删，岂无季札听。","必欲乐天下，舍诗安足凭。","得吾之绪余，自可致升平。"],"title":"诗画吟  其二"}
