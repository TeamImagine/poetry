{"author":"李颀","id":54024,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["新加大邑绶仍黄，近与单车去洛阳。","顾眄一过丞相府，风流三接令公香。","南川粳稻花侵县，西岭云霞色满堂。","共道进贤蒙上赏，看君几岁作台郎。"],"title":"寄綦毋三"}
