{"author":"无名氏","id":38489,"strains":["平平平仄仄，○仄仄平平。","仄仄○平仄，平平仄仄平。","平平平仄仄，平仄仄平○。","仄仄平平仄，平平仄仄○。","仄平平仄仄，仄仄仄平平。","○仄○平仄，平○仄仄平。"],"paragraphs":["春风生梓泽，迟景映花林。","欲问当时事，因伤此日心。","繁华人已殁，桃李意何深。","涧咽歌声在，云归盖影沈。","地形同万古，笑价失千金。","遗迹应无限，芳菲不可寻。"],"title":"金谷园花发怀古"}
