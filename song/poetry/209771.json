{"author":"秦观","id":209771,"strains":["？仄平平仄平仄，平平仄仄平平仄。","平平仄仄仄平平，仄仄平平仄平仄。","平平仄仄仄平平，平仄平平仄仄平。","仄平平仄仄平仄，仄仄平平平仄○。","平平平仄仄平仄，仄○仄平平仄仄。","仄仄平平○仄平，仄平仄仄○平仄。"],"paragraphs":["𫛸鴂鸣时众芳歇，华堂梦断音容绝。","风惊玉露不成圆，一夜芙蕖泣秋月。","金纹捍面紫檀槽，曾抱花前送酒舠。","庾郎江令费珠璧，小砑红笺挥兔毫。","风流云散令人瘦，忍看麹尘昏锦绶。","楚水悠悠更不西，上天破鉴空依旧。"],"title":"和王通叟琵琶梦"}
