{"author":"元稹","id":14102,"strains":["平○仄平仄，平仄仄仄平。","平仄仄○仄，平仄仄仄平。","平平○平仄，仄仄平平平。","平仄平仄○，仄仄平平平。","仄仄仄平仄，仄○平仄平。","仄仄仄平仄，仄平仄平平。","仄仄仄仄仄，平平仄平平。","仄平仄仄仄，仄仄平仄平。","仄平○○仄，仄仄○仄平。","平平仄仄仄，仄仄平仄平。","平平仄○仄，平平○○平。","仄平仄平仄，○仄仄平平。","仄仄平仄仄，仄仄仄○平。","仄仄平仄仄，○平平平平。","仄仄仄平仄，仄仄仄仄平。","○仄仄平仄，仄仄平平平。","平平仄○仄，○仄仄仄○。","仄平仄平仄，平仄平仄平。","○平仄平仄，仄仄平平平。","仄仄仄？仄，平○仄仄平。","仄平仄仄仄，仄仄平平平。","仄仄平仄仄，仄平○仄平。","仄平平仄仄，仄平平仄平。","平平仄平仄，仄仄平平平。","仄仄仄平仄，仄仄平仄平。","平平仄○仄，○仄仄仄平。","仄仄平仄仄，平平仄仄平。","仄平平仄仄，仄仄平仄平。","仄平平仄仄，仄仄平仄平。","仄仄平仄仄，仄平平仄○。"],"paragraphs":["吾观竞舟子，因测大竞源。","天地昔将竞，蓬勃昼夜昏。","龙蛇相嗔薄，海岱俱崩奔。","群动皆搅挠，化作流浑浑。","数极鬬心息，太和蒸混元。","一气忽为二，矗然画乾坤。","日月复照耀，春秋递寒温。","八荒坦以旷，万物罗以繁。","圣人中间立，理世了不烦。","延绵复几岁，逮及羲与轩。","炎皇炽如炭，蚩尤扇其燔。","有熊竞心起，驱兽出林樊。","一战波委焰，再战火燎原。","战讫天下定，号之为轩辕。","自是岂无竞，琐细不复言。","其次有龙竞，竞渡龙之门。","龙门浚如泻，淙射不可援。","赤鳞化时至，唐突鳍鬣掀。","乘风瞥然去，万里黄河翻。","接瞬电烻出，微吟霹雳喧。","傍瞻旷宇宙，俯瞰卑昆仑。","庶类咸在下，九霄行易扪。","倏辞蛙黾穴，遽排天帝阍。","回悲曝鳃者，未免鲸鲵吞。","帝命泽诸夏，不弃虫与昆。","随时布膏露，称物施厚恩。","草木霑我润，豚鱼望我蕃。","向来同竞辈，岂料由我存。","壮哉龙竞渡，一竞身独尊。","舍此皆蚁鬬，竞舟何足论。"],"title":"竞渡"}
