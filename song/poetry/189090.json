{"author":"钱惟演","id":189090,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["白道萦回彻上方，薰然风信满归航。","五芝岩秀经行熟，千柰园深宴坐凉。","吟久半轩移海日，定回诸壑散天香。","忘年宝契由来厚，终谢繁缨捧钵囊。"],"title":"送僧归护国寺  其二"}
