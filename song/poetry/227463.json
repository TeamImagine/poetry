{"author":"唐庚","id":227463,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["倒拔孤舟入瘴烟，归来百斛泻丰年。","炊香未数神江白，酿滑偏宜佛迹泉。","饱去定知频梦与，醉中何至便妨禅。","凭君为比长安米，看直公车牍几千。"],"title":"端孺籴米龙川得粳糯数十斛以归作诗调之"}
