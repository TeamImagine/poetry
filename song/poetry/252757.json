{"author":"黄彦平","id":252757,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["何侯石友平生事，傅粉风流讵可同。","谁使拥旄三峡外，不留持橐五云中。","啼猿此去欺残月，回雁因来托便风。","亦念人生行乐尔，且拈重碧擘轻红。"],"title":"送何端卿帅泸  其一"}
