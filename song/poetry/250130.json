{"author":"郭印","id":250130,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["姿韵清高自一家，不将夭艳唤蜂衙。","冲寒万木浑无叶，回暖孤根独放花。","要与雪霜争皎洁，肯随桃李趁繁华。","更看结实调羹在，疏影寒香未足夸。"],"title":"红梅"}
