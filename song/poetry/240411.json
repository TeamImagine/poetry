{"author":"周紫芝","id":240411,"strains":["仄仄平○平，仄仄平平仄。","仄平仄平平，仄仄仄平仄。","○○仄平平，仄仄平仄仄。","平平平仄仄，仄仄平仄仄。","平平仄平仄，仄仄平平仄。","仄仄仄仄平，仄仄仄仄仄。","平平仄平仄，仄仄仄平仄。","仄仄○仄平，○○仄平仄。","仄平仄仄平，○平仄平仄。","仄仄平仄平，仄仄仄仄仄。","仄○平平平，平平仄平○。","仄仄仄仄平，平仄仄平仄。","仄仄仄仄平，仄仄仄平仄。","平平仄平○，○仄平仄仄。","○仄仄平平，仄仄仄仄仄。","平平平仄仄，仄仄仄平仄。","仄仄仄仄平，○平平平仄。","仄仄仄仄平，平平仄平仄。"],"paragraphs":["往忆乌衣郎，北走彭门道。","六年隔音容，万事挂怀抱。","相思枉停云，尺纸开小草。","为言清夜梦，莞尔同一笑。","黄楼渺天末，路远何由到。","我亦仰屋梁，恍若落月照。","神交见颜色，此理固良妙。","抚事思少年，相期在嵩少。","是时海内安，王师未征讨。","尚有丘壑姿，可寄沮溺傲。","一从胡鶵骄，斯民困征调。","一死抗贼徒，奇祸发词藻。","造物苦见憎，与俗坐殊好。","微躯此栖迟，长夜悲静悄。","苍狗变浮云，世事那可料。","伤心埋白玉，急景转飞鸟。","幸此好事人，遗编为倾倒。","老眼倏巳明，权门益慵扫。"],"title":"毅果出示次卿诗编中有彭门见寄之作乃追和元韵"}
