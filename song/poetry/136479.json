{"author":"胡仲弓","id":136479,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["赢得工夫卧看山，山中地步较来宽。","苛留一段乾坤在，耐过几番风雨寒。","吟思正浓频扫石，醉眸未豁且观澜。","连鳌已落高人手，却是渔家欠巨竿。"],"title":"走笔和法石纪游"}
