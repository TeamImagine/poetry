{"author":"谢翱","id":164765,"strains":["仄仄仄平仄，仄仄仄仄平。","仄仄平仄平，仄仄仄平平。","平平平平仄，平平仄○平。","平平仄仄仄，平○仄仄仄。","仄平平仄平，平仄仄平仄。","仄平仄平仄，仄仄平仄平。","平平仄平仄，○仄仄仄平。","平仄平仄○，仄仄平平平。","仄仄仄平仄，仄平仄仄平。","仄仄平仄平，平仄仄平平。"],"paragraphs":["镜面小蓬岛，入剡脱我骖。","舍櫂来沃洲，下岭见精蓝。","修眉浮天姥，天台在其南。","良游爱九日，巾堕髪不栉。","醉浮秋夕英，饥食决明实。","远寻竺僧迹，俛仰千载陈。","狂呼许元度，王谢十八人。","仿佛川谷应，草木皆冥冥。","便欲即之语，又疑物所冯。","闭目游泰初，寥廓以为邻。"],"title":"九日禺中登沃洲放鹤峰南望天台诸山"}
