{"author":"孟郊","id":11903,"strains":["仄仄仄仄平，平平平仄平。","仄仄○平○，平平平仄平。","平平仄○仄，○平仄平○。","平仄○平平，仄仄仄仄平。","仄平○仄平，仄仄仄仄平。","平仄平仄仄，仄平平○平。","平平平平仄，平仄仄○平。"],"paragraphs":["岁莫景气干，秋风兵甲声。","织织劳无衣，喓喓徒自鸣。","商声耸中夜，蹇支废前行。","青发如秋园，一翦不复生。","少年如饿花，瞥见不复明。","君子山岳定，小人丝毫争。","多争多无寿，天道戒其盈。"],"title":"秋怀 八"}
