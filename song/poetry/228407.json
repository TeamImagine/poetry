{"author":"释德洪","id":228407,"strains":["仄仄平平仄仄平，平平平仄仄平平。","平平仄仄平仄仄，仄仄仄平平仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["画架双裁翠络偏，佳人春戏小楼前。","飘扬血色裙拖地，断送玉容人上天。","花板润霑红杏雨，彩绳斜挂绿杨烟。","下来闲处从容立，疑是蟾宫谪降仙。"],"title":"秋千"}
