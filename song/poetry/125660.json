{"author":"江万里","id":125660,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["柯山千仞郁嶙峋，喜见丹青写送人。","洞府无人留永日，神仙有路隔重云。","苍松白石秋容净，绝壁悬崖晓势分。","归向公庭对真景，却疑人是画中身。"],"title":"柯山图"}
