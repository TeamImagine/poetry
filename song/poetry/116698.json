{"author":"刘子寰","id":116698,"strains":["平平仄平仄，平仄仄平仄。","○仄仄平平，○仄平平仄。","平平平仄仄，平仄仄仄仄。","仄仄平平平，仄仄仄平仄。","仄平平○仄，仄仄○平仄。","仄仄○仄平，平平仄平○。"],"paragraphs":["山栖白云表，高卧息烦倦。","正夏谷风凉，长日岚阴半。","樵人归路远，亭午各已散。","犬静眠松檐，鸟下浴泉涧。","杖藜随兴往，卷帙从风乱。","远我遗世情，方能涉忧患。"],"title":"九峰庵偶书"}
