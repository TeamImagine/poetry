{"author":"邵雍","id":135331,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["尧夫非是爱吟诗，诗是尧夫重惜时。","万里焦劳无所诉，九重深邃莫能知。","二年斯得诚为晚，七日言诛未是迟。","本固邦宁王道在，尧夫非是爱吟诗。"],"title":"首尾吟  其五三"}
