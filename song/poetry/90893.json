{"author":"韩琦","id":90893,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["大祫休成庆泽新，广庭宣制宠臣邻。","非烟荐瑞笼宫殿，出綍敷言耸搢绅。","风结冰檐骈玉箸，日融霜瓦半鱼鳞。","移时始放金吾仗，鹓鹭齐飞出禁闉。"],"title":"祫享加恩押班宣制"}
