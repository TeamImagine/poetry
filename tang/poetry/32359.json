{"author":"吴融","id":32359,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["云阳县郭半郊坰，风雨萧条万古情。","山带梁朝陵路断，水连刘尹宅基平。","桂枝自折思前代，藻鉴难逢耻后生。","遗事满怀兼满目，不堪孤棹舣荒城。"],"title":"过丹阳"}
