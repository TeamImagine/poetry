{"author":"胡仲弓","id":136752,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["因访诗宗特特来，子猷兴尽转船回。","故园松竹元无恙，新本芝兰更欠栽。","杰句多于贫后出，好怀长是醉时开。","白云只在青山外，归去堂前学老莱。"],"title":"次麓湖韵送王用和归省侍"}
