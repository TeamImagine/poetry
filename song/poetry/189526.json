{"author":"沈辽","id":189526,"strains":["仄平仄平仄仄仄，平平仄仄平仄仄。","仄仄仄平平仄平，平平平平○平仄。","仄仄平平平仄平，○○平仄仄平平。","仄平仄仄平仄仄，仄仄仄仄平平平。"],"paragraphs":["读书十车老已忘，人生得意须少壮。","白髪渐多筋力衰，谁为流年更惆怅。","自寄蛮夷朋旧稀，更将黄卷卧斜晖。","古来枉直何足道，昨日皦皦今还非。"],"title":"读书"}
