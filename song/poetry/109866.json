{"author":"刘克庄","id":109866,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["肘后奇书懒更开，只今年鬓已相催。","但闻方士腾空去，不见童男入海回。","无药能留炎帝在，有人曾哭老聃来。","醉乡一路差堪向，终拟刘伶冢畔埋。"],"title":"老叹"}
