{"author":"韦骧","id":191170,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平仄仄仄平平平，仄仄平平仄仄平。"],"paragraphs":["诗将争功定绎骚，堂堂风格等刘曹。","高情迭唱通三叹，险语相先较一毫。","酷暑俄惊变潇洒，噪蝉何敢助雄豪。","嗟予老拙慵牵强，飬勇终怜不目逃。"],"title":"又次韵"}
