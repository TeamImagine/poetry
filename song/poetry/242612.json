{"author":"李纲","id":242612,"strains":["平平仄仄仄平仄，仄仄仄仄平平平。","平仄平平平仄仄，仄平平平平仄平。","仄仄平平平仄仄，仄仄仄仄平○平。","仄平平仄平仄仄，○仄平仄平平平。"],"paragraphs":["平生志尚在丘壑，肯学卫霍追匈奴。","绵上之田方欲隐，草堂之灵休谢逋。","富贵于人何翅梦，理义悦我真如刍。","晚交夫子谈道妙，应笑连叔惊肩吾。"],"title":"再用奴字韵呈几叟"}
