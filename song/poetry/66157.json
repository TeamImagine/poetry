{"author":"陈傅良","id":66157,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["一母分身四白头，从今家事付儿流。","只须老草供觞味，乍可婆娑伴钓游。","劳世万人输暇日，好天一雨荐新秋。","平章何物宜为寿，三十余年晏子裘。"],"title":"戊午寿国举兄"}
