{"author":"余靖","id":24927,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["赐戟衔恩出斗城，塞门迢递草初青。","新提司马临戎节，旧应衣乌近极星。","叔子戍吴长缓带，单于归汉已空庭。","圯桥自得家传策，不问人间太白经。"],"title":"送张如京知安肃军"}
