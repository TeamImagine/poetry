{"author":"刘知过","id":30216,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["浓起香尘十里晴，晚来烟雨忽斜横。","花开花落清明候，山北山南杜宇声。","追念旧游浑是梦，退思良计不如耕。","人中喜有弥天释，时吐清文慰此情。"],"title":"春日"}
