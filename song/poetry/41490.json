{"author":"陆游","id":41490,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["平生不喜作鹏抟，常伴寒螀语夜阑。","一碗淖糜支日过，数椽破屋著身宽。","衰残虽已叹垂白，忧患未容侵渥丹。","后五百年吾话在，笑君虚坐几蒲团。"],"title":"书志"}
