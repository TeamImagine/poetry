{"author":"俞德邻","id":153077,"strains":["平平仄仄仄仄平，仄平平仄仄平平。","平平仄仄平平仄，仄平仄仄平仄平。","平平平仄○平平，仄仄平仄平○平。","平平仄仄平仄平，○仄仄仄○平平。","平平平平平仄平。"],"paragraphs":["牺牛石马出宝图，百年江左一夷吾。","西风不受元规污，八銮指日还旧都。","天时人事重呜呼，翠幢金节聊燕娱。","堂堂玉立森戟须，犹似拱揖称兰阇。","公乎公乎真丈夫。"],"title":"题王谢燕游图为杨少监作 王茂弘"}
