{"author":"陈璀","id":38235,"strains":["平平仄○仄，仄仄仄平平。","仄仄平○仄，平平仄仄平。","仄平○仄仄，平仄仄平平。","仄仄平平仄，平○仄仄平。","仄○○仄仄，○仄仄平平。","仄仄平平仄，○平○仄平。"],"paragraphs":["春风泛摇草，旭日遍神州。","已向花间积，还来叶上浮。","晓光缘圃丽，芳气满街流。","澹荡依朱萼，飖飏带玉沟。","向空看转媚，临水见弥幽。","况被崇兰色，王孙正可游。"],"title":"风光草际浮"}
