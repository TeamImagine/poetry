{"author":"郭祥正","id":192260,"strains":["平平仄仄仄，平仄仄平仄。","平仄仄仄平，平平仄仄仄。","○平仄平仄，平平平仄仄。","平平仄○仄，仄平仄平仄。","平○仄仄仄，仄仄仄平仄。","仄平仄○○，仄仄平仄仄。","？○平仄平，仄仄仄平仄。","平平仄平仄，仄仄平仄仄。"],"paragraphs":["官醪不许买，兵酝未尝得。","愁杀避俗翁，甘为独醒客。","缘何魏夫子，心仁生悯恻。","双壶辄分送，涸鳞被甘泽。","铛杓再施设，并欲醉君德。","百川供长虹，叱咤天地窄。","尽从秋水来，大笑问河伯。","胡为辨牛马，灔灔浮月魄。"],"title":"谢魏户曹惠酒"}
