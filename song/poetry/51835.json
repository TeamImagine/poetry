{"author":"喻良能","id":51835,"strains":["仄仄平平仄仄平，平平平仄仄平平。","仄平仄仄仄平仄，平仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["长日初随彩线还，阴阴帘幕曲栏干。","白袍三百近洙泗，青桂两株如广寒。","下笔万蚕争食叶，为文三峡泻惊湍。","谁知潦倒真无补，不愧无毡愧素餐。"],"title":"试诸生直庐书事"}
