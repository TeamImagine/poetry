{"author":"陆文圭","id":166045,"strains":["平平仄仄平平平，仄仄仄仄○平平。","仄平平仄仄平平，仄仄平仄平仄平。","仄平平仄○仄仄，仄仄平○仄平仄。","平平平仄仄平平，○仄平平仄平仄。","仄平仄仄平平仄，仄仄平平○仄仄。","平平平平平仄仄，仄○○仄平平仄。","仄平仄仄仄平平，平平平仄平仄平。","平平平仄仄平仄，平平仄仄○平平。","平平○仄平平仄，仄平平仄平○仄。","仄仄平平仄？平，仄平平仄仄○平。","平平仄仄平平仄，平仄平平仄平仄。"],"paragraphs":["春申下邑荒江滨，有眼不识钱塘春。","朅来南北两高峰，乍见西施真美人。","晓妆浓淡看不足，誓结鹑衣老湖曲。","安知湖曲有高人，如此仙姿尚嫌俗。","别寻大涤登天柱，气压群峰三十六。","归来书窗风雨夕，潜听三竺山灵哭。","眷言玉局老飞仙，摩挲铜狄今几年。","神蛟飞鼠亦何有，金堂玉室空茫然。","天风吹醒丹泉酒，碧桃津远人回首。","石上禽余捣药声，绝怜无诀授长生。","今年却被山灵笑，依旧湖堤拾芳草。"],"title":"甲申春张菊存游洞霄诸公饯诗盈轴越明年余过故都补行卷之末"}
