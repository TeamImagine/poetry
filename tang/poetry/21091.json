{"author":"雍陶","id":21091,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["不倚军功有侠名，可怜球猎少年情。","戴铃健鹘随声下，撼珮骄骢弄影行。","觅匠重装燕客剑，对人新按越姬筝。","岂知儒者心偏苦，吟向秋风白发生。"],"title":"少年行"}
