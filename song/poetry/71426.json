{"author":"蔡戡","id":71426,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["扁舟东下自夷犹，胸次浑无一物留。","世味横陈如嚼蜡，人生变灭似浮沤。","休休且毕山林愿，去去空怀畎亩忧。","自念秋毫皆帝力，衔环结草若为酬。"],"title":"书怀"}
