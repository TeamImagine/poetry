{"author":"洪刍","id":224617,"strains":["仄仄仄平平仄仄，平平平仄仄平平。","仄平仄仄仄平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["越犬旧闻冬吠雪，闽天今见雪中梅。","朔风扫荡宿霾尽，苦雾驱除霁色开。","情共酒杯浑欲浅，心随炉炭欲成灰。","我来正落黄茅后，茅未黄时傥得回。"],"title":"雪"}
