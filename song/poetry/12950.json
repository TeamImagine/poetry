{"author":"曹勋","id":12950,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["旧约溪山拄瘦筇，踏云渐听短长钟。","山腰古佛閟金殿，石眼细泉喷玉龙。","欲濯泠泠终日水，且临楚楚一庭松。","知公弭节期游胜，看取诗来阮仲容。"],"title":"游惠山"}
