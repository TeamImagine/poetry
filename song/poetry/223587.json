{"author":"吴则礼","id":223587,"strains":["平平仄仄平，仄仄平仄仄。","平平仄平○，平仄仄仄仄。","平平平平仄，平仄仄平仄。","平平○仄平，仄仄仄仄仄。","平平仄仄平，仄仄仄○仄。","平仄仄仄平，○仄○仄仄。"],"paragraphs":["前身坐衲僧，积此葵苋债。","今朝偶烹鲜，居士辄破戒。","摩挲羁臣腹，商略九州大。","平生折脚铛，个里有妙解。","关郎作底忙，使我一长喟。","明发得得来，犹较些子在。"],"title":"至楚约诸人饭而圣功不来翌旦乃见过"}
