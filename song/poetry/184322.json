{"author":"陈传","id":184322,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["山蔼峨峨江岸深，望余亭影落江心。","无风万里磨平玉，有月千波漾碎金。","思远解邀无己句，流清宜写不齐琴。","仙槎一棹惊秋晓，此去银河尚几寻。"],"title":"望江亭"}
