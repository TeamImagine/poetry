{"author":"刘宰","id":93098,"strains":["○平平仄平平平，平仄平平平仄平。","平○平仄仄仄仄，仄○仄仄○平○。","平平仄仄平平仄，仄仄平平仄平仄。","平平仄仄平仄平，平○仄仄平平仄。","平平平仄平平仄，平平仄仄平平仄。","仄平仄仄平平平，平仄○平仄仄平。"],"paragraphs":["长江之水西南来，江北江南图画开。","君从何处得此景，锦帆似泛长江回。","槎牙老树连荒岛，两两人家出林杪。","鸥飞欲下洲渚宽，云横不断关山杳。","图穷双屿金焦峙，仙宫缥缈浮寒水。","柂楼捩转吴波平，阊阖中天日月明。"],"title":"题解生山水图"}
