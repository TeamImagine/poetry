{"author":"牟融","id":17976,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["萧萧华发满头生，深远蓬门倦送迎。","独喜冥心无外慕，自怜知命不求荣。","闲情欲赋思陶令，卧病和人问马卿。","林下贫居甘困守，尽教城市不知名。"],"title":"写意二首 二"}
