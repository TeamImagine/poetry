{"author":"彭龟年","id":71852,"strains":["平仄平平平，平仄平平平。","仄仄仄仄仄，仄平仄平○。","仄○仄平○，仄平仄○平。","仄仄仄仄平，仄仄平○○。","平仄平平○，平仄仄平平。","平平仄仄平，仄仄仄仄平。","平平平仄仄，仄仄平○○。","○○仄平仄，仄仄平平平。","平平仄○○，仄仄平平○。","仄平仄○仄，平仄仄仄平。","仄平仄仄○，仄仄平平平。","平平仄仄仄，平仄平平平。","仄平平仄仄，仄仄平平平。"],"paragraphs":["畴昔登贤书，夫子持文衡。","每见辄忽别，问端不能更。","一从齿周行，后先佐司成。","未几奉辟书，复接台中评。","词色陶春和，风味浥秋清。","人生事好乖，岁晚意始倾。","云何千里去，一节湘中行。","留行我无说，脱去公方荣。","人言转输重，我视锱铢轻。","望之拾遗愿，公岂少此情。","向来否泰疏，上亦知忠诚。","公身有内外，公意无亏盈。","雁来书可慰，细数新丰程。"],"title":"送何同叔赴湖南漕"}
