{"author":"吴颐","id":181528,"strains":["？平仄○平，平平仄平平。","平平仄平平，仄仄平平平。","平仄仄仄仄，平平仄平平。","平仄仄仄平，仄仄平平○。","仄仄○平仄，仄平仄仄○。","平仄仄○平，仄仄仄仄○。","仄仄平仄仄，○平仄平平。","仄仄平平○，○平仄仄平。"],"paragraphs":["嫦娥促轻车，翩翩下瑶城。","穷幽得灵山，意欲家平生。","隳石拟素魄，神功夜无声。","佳桂愿托根，老兔祈偕行。","上帝闻之怒，地祇夺我睛。","交诏责其归，命驾涕以横。","事往千古后，殷勤有余情。","夜半纤云收，回光对两盈。"],"title":"月石"}
