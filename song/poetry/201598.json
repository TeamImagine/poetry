{"author":"彭汝砺","id":201598,"strains":["仄平仄仄平平仄，仄仄平平仄平仄。","平仄平平仄仄平，仄平仄仄平平仄。","仄平平仄仄平平，平仄平平平仄仄。","仄平仄仄平仄平，仄仄仄仄仄平仄。"],"paragraphs":["少时惜别惟男女，老大相思味尤苦。","时节愁深聚作云，道途泪落纷如雨。","梦魂章水去无时，书信蒲山来有数。","几时与汝归去来，彩服相看老农圃。"],"title":"长沙道中寄君时"}
