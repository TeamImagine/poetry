{"author":"吕公著","id":173504,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["高斋旷望极山川，却顾卑居不值钱。","二室峰峦凝画碧，万家楼阁带轻烟。","春浓缭绕环游骑，地胜依稀寓列仙。","唱发幽人丞相和，当时纸贵洛城传。"],"title":"杨郎中新居和尧夫先生韵  其一"}
