{"author":"苏轼","id":195127,"strains":["仄仄仄平平仄仄，仄平平仄仄平平。","仄平仄仄平平仄，仄仄平平平仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["误点故教同子敬，杂篇真欲拟汤休。","陇云寄我山中信，雪月追君溪上舟。","会看飞仙虎头箧，却来颠倒拾遗裘。","王孙办作玄真子，细雨斜风不湿鸥。"],"title":"次韵子由书王晋卿画山水一首而晋卿和二首  其一"}
