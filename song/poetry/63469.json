{"author":"周孚","id":63469,"strains":["平平平仄仄平平，仄仄平平仄仄平。","仄仄仄平仄仄仄，平平平仄仄平平。","仄平平仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["凄凉元祐几遗民，邂逅京江两病身。","阮籍莫年唯可醉，扬雄平日固当贫。","久知丘壑须吾党，晚喜箪瓢有若人。","同识嵇公更谁在，仲任虽健鬓如银。"],"title":"赠顿昂伯高兼简王丈公瑞顿尝识先君"}
