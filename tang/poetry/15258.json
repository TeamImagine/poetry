{"author":"白居易","id":15258,"strains":["平仄仄平仄，平平平仄平。","仄仄仄仄仄，仄仄平仄平。","平平平仄○，仄平仄仄平。","仄平仄仄仄，平仄○平平。","仄仄仄仄仄，○○仄仄平。","○平仄平仄，仄仄平平平。","平平仄仄仄，○平○仄平。","平仄平○仄，仄平平仄平。"],"paragraphs":["秋水淅红粒，朝烟烹白鳞。","一食饱至夜，一卧安达晨。","晨无朝谒劳，夜无直宿勤。","不知两掖客，何似扁舟人。","尚想到郡日，且称守土臣。","犹须副忧寄，恤隐安疲民。","期年庶报政，三年当退身。","终使沧浪水，濯吾缨上尘。"],"title":"初下汉江舟中作寄两省给舍"}
