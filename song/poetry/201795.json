{"author":"彭汝砺","id":201795,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄平平平仄，平仄平平仄仄平。"],"paragraphs":["忆步灵芝望翠峦，扁舟今入望中山。","沾濡晓雾仙衣湿，点缀春苔鹤发班。","幽谷静闻寒布落，重崖晴见暮云还。","世途正为声荣困，谁伴苍颜老此间。"],"title":"和程秀才望五老峰"}
