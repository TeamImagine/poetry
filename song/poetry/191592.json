{"author":"王安礼","id":191592,"strains":["仄仄平平仄仄平，仄平平仄仄平仄。","平平平仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["御沼环流瑞景长，集英宫殿紫宸旁。","香随银漏留春色，花压琼筵鬬日光。","仙乐缓调瞻凤扆，天人高拱对龙章。","皇家多庆千官喜，万岁声中献一觞。"],"title":"次韵仆射相公侍燕集英长句  其二"}
