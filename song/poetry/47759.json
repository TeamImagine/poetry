{"author":"杨万里","id":47759,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["瓷瓶蜡纸印丹砂，日铸春风出使家。","白锦秋鹰微露爪，青瑶晓树未成芽。","松梢鼓吹汤翻鼎，瓯面云烟乳作花。","唤醒老夫江海梦，呼儿索镜整乌纱。"],"title":"谢岳大用提举郎中寄茶果药物三首 日铸茶"}
