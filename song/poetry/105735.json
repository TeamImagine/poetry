{"author":"岳珂","id":105735,"strains":["○平○仄仄仄仄，仄仄平平平仄仄。","平平仄仄平平平，仄仄仄仄○平平。","平平平仄平仄平，平平仄仄平仄平。","平平平仄？仄平，平平仄仄平平平。","平平平平仄仄仄，平仄仄平平仄仄。","仄平○平仄平仄，仄仄○○平仄仄。","平平仄仄平仄仄，平仄平平○仄仄。","平平仄仄仄仄平，○平仄仄平仄平。","仄○平仄○仄平，○平平仄○仄平。","仄平仄仄仄平仄，仄仄仄平平仄仄。","仄平○仄平仄平，仄仄○平平仄仄。","仄平平仄平○平，仄仄平仄平仄平。","仄平○仄平仄平，仄仄○○平仄平。","仄平仄仄平平仄，仄仄仄○仄○仄。","平平仄仄仄平仄，仄仄平平仄平仄。","平仄仄平平仄仄平仄平，平平平仄平平平。"],"paragraphs":["长风吹谷白日暗，旷野人稀云黯澹。","狐狸啸舞豺狼嗥，病虎妥尾行蓬蒿。","天寒泉冻山骨高，皮枯髀痒霜爪搔。","纷纷晴雪爮落毛，垂头帖耳身腥臊。","群鸦槎牙噪古木，燐火半青新鬼哭。","走麕过前不能逐，目视眈眈蹲朴{木敕}。","毛风血雨天地肃，何日跳踉看食肉。","天生万物有盛时，当年一啸天助威。","坐看云起行引儿，当涂宁复论老罴。","一朝老去守岩窦，落叶满山冰雪后。","壮心空在筋力疲，寂寞长饥眠白昼。","古来豪杰多沈沦，不用为鼠皆若人。","范雎折胁西入秦，内史长叹田甲嗔。","可怜百兽为披靡，转顾不如圈中豕。","男儿奋跲亦渠似，肯复虚为倚崖死。","君不见南山白额曾报恩，墙头金枕投何人。"],"title":"病虎行"}
