{"author":"杨冀","id":189842,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["长安失驭颂声沈，作者谁能刻翠岑。","大业尽归文老笔，中兴还死叛臣心。","天边奎壁垂芒冷，溪上龙蛇倒影深。","当日形容播金石，洋洋千载有遗音。"],"title":"浯溪"}
