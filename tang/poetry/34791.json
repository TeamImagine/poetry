{"author":"张说","id":34791,"strains":["平仄○平仄，平平仄仄平。","平平仄仄仄，平仄仄平平。","平仄平平仄，平平仄仄平。","平平平仄仄，平○平平平。","仄仄○○仄，平平仄仄平。","仄平仄仄仄，○仄仄仄平。","仄仄平○仄，平平仄仄平。","平平仄平仄，○仄仄○平。","仄仄平平仄，平平仄○平。","仄平平仄仄，仄仄仄平○。","平仄平平仄，平平仄仄平。","仄平平仄仄，仄仄仄平平。"],"paragraphs":["东汉兴唐历，南河复禹谋。","宁知瘴疠地，生入帝皇州。","雷雨苏虫蛰，春阳放鸴鸠。","洄沿炎海畔，登降闽山陬。","岭路分中夏，川源得上流。","见花便独笑，看草即忘忧。","自始居重译，天星已再周。","乡关绝归望，亲戚不相求。","弃杖枯还植，穷鳞涸更浮。","道消黄鹤去，运启白驹留。","江妾晨炊黍，津童夜櫂舟。","盛明良可遇，莫后洛城游。"],"title":"喜度岭"}
