{"author":"罗邺","id":30402,"strains":["平仄仄平平仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["春半上阳花满楼，太平天子昔巡游。","千门虽对嵩山在，一笑还随洛水流。","深锁笙歌巢燕听，遥瞻金碧路人愁。","翠华却自登仙去，肠断宫娥望不休。"],"title":"上阳宫"}
