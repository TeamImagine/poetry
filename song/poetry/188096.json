{"author":"王令","id":188096,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春溪水暖绿蒲沉，两两游鳞跃紫金。","必以直钩应不得，果知非命亦何心。","舟吞远海鲸鲵老，饵满平湖网罟深。","纵尔岂知吾有意，渭川人去事难寻。"],"title":"和人放鱼"}
