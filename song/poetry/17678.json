{"author":"葛立方","id":17678,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平仄仄仄平。","仄仄仄平平仄仄，仄平平仄仄平平。"],"paragraphs":["明堂一柱已扶颠，下诏犹求梠与椽。","言并玉卮宜阁笔，鉴同金镜正持铨。","骊珠鱼目难齐价，嫫母西施孰是妍。","勉矣一鸣惊众彦，莫将栀蜡误长鞭。"],"title":"张千里以诗送邰侄铨试用其韵"}
