{"author":"王十朋","id":22643,"strains":["平平仄仄平仄平，平平平仄平仄平。","仄平平平仄仄仄，仄仄平仄平平平。","平平仄仄仄平仄，仄仄仄○○仄平。","○平仄仄平仄仄，平仄平仄平平平。","仄○仄仄仄仄仄，仄仄仄仄平平平。","仄平仄仄仄仄仄，平平平仄平仄平。","○平仄仄仄○仄，仄仄○仄○平平。","平平○平仄仄仄，○平○仄○○○。"],"paragraphs":["平生漫学乎欤哉，心茅胸棘锄不开。","得公新诗一再读，便觉胸宇清无埃。","银钩妙画发光艳，照眼有如参与魁。","鲰生肺腑非太白，公似工部尤怜才。","旅中屡获锦绣段，但愧欲报无琼瑰。","豫章一榻不妄下，贤非徐孺安敢来。","荷公此意最敦笃，一笑当奉论文杯。","乡心如飞不可遏，更为长者迟迟回。"],"title":"大监复赠诗纸尾有留饭语再用韵以谢"}
