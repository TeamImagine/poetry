{"author":"李纲","id":243001,"strains":["平平仄仄仄，仄平仄平仄。","仄仄仄仄仄，仄仄仄平仄。","仄仄仄平仄，平平仄平仄。","平平仄仄平，仄仄平仄仄。","仄平仄○仄，仄仄平仄仄。","平仄仄仄平，仄仄仄平仄。","仄仄仄仄平，仄○平平仄。","平平仄仄仄，平仄仄平仄。","仄仄仄仄平，平仄仄平仄。","平平仄仄平，仄仄平平仄。","平○仄仄仄，仄仄平仄仄。","仄仄平平平，平仄平平○。"],"paragraphs":["人生若大梦，积微以成著。","少壮得老死，一念即非故。","二子异金石，松萝暂依附。","胡为羡久生，切切儿女语。","有形会当灭，是影无实处。","惟我谢客尘，妙湛乃常住。","不入造化机，岂堕阴阳数。","回光试反照，凡圣悉皆具。","不减亦不增，谁毁复谁誉。","超然外死生，卓尔无来去。","周行万物表，独立初不惧。","二子非吾徒，安用多忧虑。"],"title":"次韵和渊明形影神三首 神释"}
