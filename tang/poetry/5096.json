{"author":"皇甫冉","id":5096,"strains":["平平仄平仄，仄仄仄平平。","仄仄平平仄，平平平仄○。","平○仄仄仄，平仄仄平平。","仄仄平平仄，平平仄仄平。","仄○平仄仄，○平仄平平。","平仄平○仄，仄○平仄○。"],"paragraphs":["吴洲见芳草，楚客动归心。","屈宋乡山古，荆衡烟雨深。","艰难十载别，羁旅四愁侵。","澧月通沅水，湘云入桂林。","已看生白发，当为乏黄金。","江海时相见，唯闻梁甫吟。"],"title":"酬张二仲彝"}
