{"author":"邵雍","id":124457,"strains":["平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["文章天下称公器，诗在文章更不疏。","到性始知真气味，入神方见妙功夫。","闲将岁月观消长，静把乾坤照有无。","辞比离骚更温润，离骚其柰少宽舒。"],"title":"谢富相公见示新诗一轴  其二"}
