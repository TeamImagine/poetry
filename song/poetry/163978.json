{"author":"仇远","id":163978,"strains":["仄平平仄平平仄，仄仄平平仄仄平。","仄平平仄○○仄，仄仄仄平○仄平。","仄仄平平仄平仄，仄仄平平平平仄。","仄平仄仄平平平，仄仄平平平仄仄。","仄平○仄平仄平，○平仄仄平平平。","仄平仄仄仄平平，平平平仄仄○平，平仄○仄平平平。"],"paragraphs":["菊糕萸蟹年年有，未信今年此地无。","一瓻新酿正三白，幸是杖头钱可沽。","客况凄凉宦情薄，釜欲生鱼门罗雀。","未能早赋归田园，白酒黄鸡差自乐。","户曹司马村校书，相呼径诣黄公垆。","满头插菊把茱萸，强歌强舞醉相扶，何必更画豳风图。"],"title":"九日客中"}
