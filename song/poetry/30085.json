{"author":"崔敦礼","id":30085,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["晓日旌旗锦满川，阿童初试汉楼船。","露桡天与神机秘，击楫人同壮志坚。","行恐黄河冰可渡，已闻青海箭先传。","佛狸莫梦淮边树，看揽长蛟下没渊。"],"title":"至清口闻水阅甚盛边人言辛巳岁敌骑逼淮刘信叔军南岸欲载神劲弩至中流射之求数舟不可得今战舰之盛前未有也因成四韵"}
