{"author":"宋祁","id":13718,"strains":["仄仄平平仄仄平，平平平仄仄平仄。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["坠素翻红各自伤，青楼烟雨忍相忘。","将飞更作回风舞，已落犹成半面妆。","沧海客归珠迸泪，章台人去骨遗香。","可能无意传双蝶，尽委芳心与蜜房。"],"title":"落花  其二"}
