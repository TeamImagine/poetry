{"author":"廖刚","id":229570,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十亩清阴隔短墙，幽香端许借余光。","修篁戛玉乱垂影，佳木屯云巧著行。","隐几助成春草梦，卷帘饶占比窗凉。","谁知靖节心源冷，独眄庭柯兴味长。"],"title":"题丁乐道分翠轩"}
