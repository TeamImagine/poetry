{"author":"黄滔","id":33683,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["乡书一忝荐延恩，二纪三朝泣省门。","虽忝立名经圣鉴，敢期兴咏叠嘉言。","莫论蟾月无梯接，大底龙津有浪翻。","今日朝廷推草泽，伫君承诏出云根。"],"title":"酬俞钧"}
