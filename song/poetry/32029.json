{"author":"姜特立","id":32029,"strains":["平平仄平平，平仄平仄仄。","仄仄仄仄平，平仄仄平仄。","仄平仄○仄，○仄○仄仄。","平平仄仄平，仄仄平仄仄。","平○仄平仄，仄仄平仄仄。","平平仄仄仄，平仄平仄仄。","仄仄○仄平，平平仄平仄。"],"paragraphs":["飘蓬不归根，而我还故里。","有食即可安，何必土风美。","岂非俗缘故，堕此胶漆底。","艰关一月程，况复携老稚。","囊空畏途远，蓐食常夜起。","人生贵适意，奔走殊未已。","俟有三迳资，吾生恐无几。"],"title":"出闽中四首  其三"}
