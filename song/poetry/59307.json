{"author":"陈造","id":59307,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["一从棰楚替陈编，渐惯山行野店眠。","白氎风霜鸡唱后，黄尘岐路马蹄前。","光阴付我千茎雪，伏腊何时二顷田。","寄语淮乡隠君子，浪言梅福是神仙。"],"title":"上峨桥早行"}
