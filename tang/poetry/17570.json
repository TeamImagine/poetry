{"author":"白居易","id":17570,"strains":["平仄仄平仄，平平仄平平。","仄平平仄仄，平仄平○平。","平○仄平仄，仄仄○仄平。","平平仄仄仄，仄仄仄仄平。","平仄仄仄平，仄仄仄仄平。","仄平仄仄平，仄仄平平平。","仄仄仄平仄，仄仄平仄平。","仄仄仄平平，平平仄仄平。","平仄平仄○，平平平仄平。","平平仄平仄，平仄平平平。","○平仄平仄，仄仄仄平平。","仄平仄仄仄，仄平○仄平。"],"paragraphs":["形适外无恙，心恬内无忧。","夜来新沐浴，肌发舒且柔。","宽裁夹乌帽，厚絮长白裘。","裘温裹我足，帽暖覆我头。","先进酒一杯，次举粥一瓯。","半酣半饱时，四体春悠悠。","是月岁阴暮，惨冽天地愁。","白日冷无光，黄河冻不流。","何处征戍行，何人羁旅游。","穷途绝粮客，寒狱无灯囚。","劳生彼何苦，遂性我何优。","抚心但自愧，孰知其所由。"],"title":"新沐浴"}
