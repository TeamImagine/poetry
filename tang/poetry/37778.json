{"author":"刘兼","id":37778,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["去年曾看牡丹花，蛱蝶迎人傍彩霞。","今日再游光福寺，春风吹我入仙家。","当筵芬馥歌唇动，倚槛娇羞醉眼斜。","来岁未朝金阙去，依前和露载归衙。"],"title":"再看光福寺牡丹"}
