{"author":"沈与求","id":250601,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["饯岁邻翁席屡移，拍歌犹听夜深归。","尊浮冻螘霜逾重，林噪寒鸦日未晞。","剰叹飞腾怜杜老，过为孤愤陋韩非。","干戈满眼伤时节，遣戍长闻赋采薇。"],"title":"次韵次律兄除夜述怀  其二"}
