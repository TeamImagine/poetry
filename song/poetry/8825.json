{"author":"张嵲","id":8825,"strains":["平平平仄仄，平仄仄仄平。","平平平仄仄，仄仄仄仄平。","仄仄仄平仄，平仄平○平。","○仄仄平仄，平平平仄平。","仄平○仄？，仄仄平仄平。","平平仄仄平，仄仄平平平。","○平仄平仄，仄仄平平平。","仄仄仄仄仄，平平○仄平。","平平仄仄平，仄仄平仄仄。","○仄平仄仄，仄平仄平平。","仄仄平仄平，仄平仄仄平。","○○仄仄仄，仄仄仄平平。","○平仄仄平，平仄平平平。","仄仄仄平仄，仄平○仄平。","平仄仄仄平，仄仄平平平。","○○仄平仄，仄仄仄仄平。"],"paragraphs":["投身螭鬽域，宁免众鬼欺。","黄昏风雨集，所向道路迷。","一鬼在前啸，群鬼争和之。","从以众妖鸟，纷披鸣树枝。","训狐当傍叫，破獍随后啼。","斯须哭土枭，次第嗥狐狸。","睢盱恣陵傲，踸踔争新奇。","变态遂百出，殽然当此时。","胡为乃历兹，侧伫成{目咢}眙。","其始为股栗，惨凄粟生肌。","惧以柔脆躯，遂为众鬼糜。","其中稍自定，注视但嗟咨。","其终乃释然，坚坐翻愉怡。","鬼见不为动，技穷将罢归。","人命固有常，此物终何为。","迟留待明发，请与众鬼辞。"],"title":"感事二事  其二"}
