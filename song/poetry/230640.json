{"author":"葛胜仲","id":230640,"strains":["仄仄仄仄平，仄仄仄平仄。","平平仄仄平，平仄仄平仄。","平平仄○○，平仄仄仄仄。","平平仄平平，平仄○平仄。","平平仄○仄，平仄平平仄。","仄平仄平平，仄仄平仄仄。","平仄仄仄平，仄仄仄仄仄。","○平平仄平，平仄仄平仄。","平○仄仄仄，仄仄平平仄。"],"paragraphs":["蓐食起紫阳，憩寺始亭午。","清幽释子居，山影落窗户。","楼台互相临，云石粲可睹。","阴崖溜清泉，甘美过牛乳。","山僧立胜事，争以筠筒股。","表公久游方，妙谛明佛祖。","虽未众拆床，已见屦满户。","相携环翠堂，身觉度飞羽。","登临固已往，况乃真吾土。"],"title":"乙未次普信院与首座惟表谈道"}
