{"author":"梅尧臣","id":46033,"strains":["仄仄平平仄，平平仄仄平。","平平平仄仄，仄仄仄平平。","平仄仄平仄，平平仄仄平。","平平平仄仄，仄仄仄平平。"],"paragraphs":["三得澄心纸，吾尝再有诗。","粗能条本末，不复语兴衰。","堪入右军迹，惭无幼妇辞。","君家兄弟意，将此比乌丝。"],"title":"韩玉汝遗澄心纸二轴初得此物欧阳永叔又得于宋次道又得于君伯氏子华今则四矣"}
