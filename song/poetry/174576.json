{"author":"刘敞","id":174576,"strains":["平平仄平仄，平仄○平○。","平平仄平仄，平○仄平平。","平仄仄○仄，平平仄平平。","仄平○平仄，平○仄仄平。","仄仄仄平仄，仄仄仄平○。","仄平仄平仄，仄○仄仄平。"],"paragraphs":["虚舟却烦暑，初旦更清和。","尘襟暂轩豁，幽兴亦滋多。","黄鸟啭深树，良鱼跃层波。","岸花间红紫，村叟杂笑歌。","稍忘溯洄力，未悟岁时过。","侧肩市朝客，偃蹇奈予何。"],"title":"早行"}
