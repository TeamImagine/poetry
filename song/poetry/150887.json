{"author":"邓林","id":150887,"strains":["仄仄仄○仄，○平仄平平。","○平仄仄平，仄仄仄仄○。","仄平仄仄仄，仄仄平仄平。","平平仄平仄，平仄平平平。","○仄平仄仄，○平仄平○。","平○仄仄仄，仄仄○仄平。","仄仄仄平仄，平○仄平平。"],"paragraphs":["有茧大如瓮，其来自扶桑。","缫成白雪丝，一缕万丈长。","染人嫁五色，妙织云锦章。","奇文杂经纬，纨素无晶光。","相缬时所爱，轻𦈌贵侯王。","缁衣不可作，此物闲篚箱。","衮职岂无阙，终当补虞裳。"],"title":"瓮茧吟"}
