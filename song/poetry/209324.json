{"author":"刘弇","id":209324,"strains":["仄平平平○仄仄，仄仄仄仄○平平。","平平仄仄平仄仄，仄仄仄仄○○平。","仄平平平仄仄仄，仄平平仄○平○。","仄仄平仄仄仄仄，仄仄平平平仄仄。","仄○平仄仄平平，平仄平平仄平仄。","○平平○平仄仄，平仄平平仄平仄。","仄平仄仄仄仄平，仄仄○平平仄平。","平平仄仄平仄仄，仄仄仄仄平○平。","平仄仄仄平○○仄平仄，仄仄平平仄平仄。","？平仄仄仄平仄，平仄平平仄○仄。","平仄仄仄仄平仄，仄仄○平平仄仄。"],"paragraphs":["弋阳之东当古道，有石突兀号丫头。","苔侵藓剥风雨蚀，骨干耸削如镵锼。","不知何冤上诉帝，叫阍之势难稽留。","草木焦秃仅比发，独瞰平皋疑秀发。","浅深丹颊耀晴霞，仿佛琼梳掠初月。","行人踌躇眸子眩，痴女垂羊亦何别。","惜哉伪态苦冒真，土俗传夸疑有神。","阴崖黝黑崩胁腹，石眼六七流嵌根。","君不见望夫崭崭亦顽石，似不徒然肖真魄。","颟顸庙食尔何补，登进鸡豚始乘隙。","安得掷置八荒外，化作膏腴丰稼穑。"],"title":"丫头岩"}
