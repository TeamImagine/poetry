{"author":"邹浩","id":222365,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万顷菱荷一一荒，骈头相倚卧池塘。","追惟弄日摇深绿，不谓凌风折败黄。","饥雁飞衔投远渚，寒鱼浮触动斜阳。","那知凛凛梢云者，自有松筠傲雪霜。"],"title":"枯荷"}
