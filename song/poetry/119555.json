{"author":"林希逸","id":119555,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["生涯薄薄仰田畴，破敝犹存晏子裘。","聊向太虚中过活，何曾自已外驰求。","狂吟时有衔杯兴，退省知无障扇羞。","老守残书差得趣，人间别一种风流。"],"title":"寄兴"}
