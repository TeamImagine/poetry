{"author":"吕本中","id":247230,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["霜风过雨不胜寒，木落重重见远山。","风卷沈浮横浦外，鸟飞明灭夕阳间。","頳肩道永方南去，趼足何时得北还。","杖屦登临共回首，自怜五泽入荒蛮。"],"title":"桂阳鹿头山寺次壁间韵"}
