{"author":"方岳","id":127439,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["野性最于鱼鸟亲，自知不是世间人。","生成雪壑冰崖面，收得烟蓑雨笠身。","杨柳春来青眼旧，山林老去白头新。","毋多感慨令君瘦，独立斜阳一欠伸。"],"title":"春日杂兴  其三"}
