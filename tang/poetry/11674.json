{"author":"吕温","id":11674,"strains":["平平仄平平，仄仄仄平平。","平平平仄仄，仄仄仄平平。","仄平仄平仄，仄仄仄平平。","平仄○平仄，仄仄仄平平。","仄仄仄平平，仄平平仄平。","平平平仄仄，仄仄仄平平。","仄平平仄○，平平平仄平。","平仄○仄仄，平平仄仄平。","平仄仄平仄，平仄仄○平。","平仄平平仄，○平仄仄平。"],"paragraphs":["晨飙发荆州，落日到巴丘。","方知刳剡利，可接鬼神游。","二湖豁南寖，九派驶东流。","襟带三千里，尽在岳阳楼。","忆昔鬬群雄，此焉争上游。","吴昌屯虎旅，晋盛骛龙舟。","宋齐纷祸难，梁陈成寇雠。","钟鼓长震耀，鱼龙不得休。","风雪一萧散，功业忽如浮。","今日时无事，空江满白鸥。"],"title":"岳阳怀古"}
