{"author":"梅尧臣","id":35881,"strains":["仄仄仄仄仄，○仄仄平平。","平平仄仄平，仄平平平平。","仄平仄平仄，仄仄平平○。","仄仄仄仄仄，仄仄仄平○。","平仄平仄平，仄仄仄平平。","仄平仄平仄，仄仄仄平平。","○平仄仄平，仄仄平仄平。","仄平仄平○，仄仄仄仄○。","仄仄平仄仄，仄仄平仄平。","仄平平仄仄，仄平平仄平。","仄仄仄平仄，仄仄仄仄平。","仄平仄仄平，平平平仄平。","仄仄仄仄仄，平仄平平平。","仄平平平平，平仄仄仄○。"],"paragraphs":["湛湛碧井水，其上有梧桐。","春随井气生，白花飞蒙蒙。","晓枝滴甘露，味落寒泉中。","结实待瑞羽，岁晚半枯空。","桐既无凤皇，井岂潜蛟龙。","乃知至神物，未易令人逢。","当时集颍川，偶值黄次公。","次公入为相，此鸟曷不从。","遂使神鹖雀，竟用奇怪穷。","我言非毁古，欲遵平直踪。","我愿二千石，但使德化隆。","有桐凤不来，于桐无愧容。","有凤政不举，于凤何为崇。","答君桐花篇，聊以发我衷。"],"title":"和永叔桐花十四韵"}
