{"author":"赵蕃","id":73860,"strains":["平平○平仄平仄，仄平仄仄○平仄。","平平仄仄平仄平，仄仄仄平平仄仄。","仄平仄仄仄平平，平平仄仄平仄平。","平平平○仄仄平，仄○平平仄仄平。","仄平○仄平平仄，平仄仄平平仄仄。","仄平仄仄仄仄仄，平仄平平平仄仄。"],"paragraphs":["梅花当冬吐冰雪，古今已复称高洁。","春风草木争宠光，尔乃白乎无得涅。","屈原放逐楚江滨，山高水疾谁与邻。","商山山中四老人，汉且终辞肯事秦。","白山茶有涪翁赋，莲自远公仍白傅。","数公已矣不可作，风雨明朝埋玉树。"],"title":"偶得牡丹之白者赋之"}
