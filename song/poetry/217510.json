{"author":"张耒","id":217510,"strains":["○仄平仄仄，仄仄仄平平。","平○仄仄平，平平平仄平。","仄平仄○仄，平仄○平平。","平平平平仄，平仄仄平○。","仄平仄仄仄，仄仄仄仄平。","仄平○仄仄，仄仄仄仄平。"],"paragraphs":["长养功已极，大运忽云迁。","人间漫未知，微阴生九原。","杀生忽更柄，寒暑将成年。","崔巍干云树，安得保芳鲜。","几微物所忽，渐进理必然。","韪哉观化子，默坐付忘言。"],"title":"夏至"}
