{"author":"郑樵","id":17455,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["千载清风去不留，何人能伴赤松游。","乞骸直到骸归日，告老须临老尽头。","元亮园田何处有，向平昏嫁几时休。","湖州别驾发深省，挂却朝冠便自由。"],"title":"送芹斋"}
