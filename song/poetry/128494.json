{"author":"高斯得","id":128494,"strains":["○平仄仄平平平，平平仄仄平○平。","平○○仄仄平仄，仄平仄仄平平平。","仄平仄仄仄仄仄，平仄平平平仄平。","平平仄仄平平仄，○平仄仄平平平。","平平平平平仄仄，仄仄○平仄仄平。","仄○○仄平仄仄，平○仄仄平平○。","仄平平仄平？？，平平平仄平○平。","平平平平仄仄○，仄仄平平仄仄平。","仄平仄仄平仄仄，平平平仄平平平。","平平仄仄仄仄仄，平仄平平平仄平。","仄平○平仄平仄，平平仄仄平平平。","平平平仄仄平仄，○平仄仄仄平平。","平○仄仄平仄仄，平仄仄平平仄平。","仄○仄仄○仄仄，仄仄平仄○平平。","平平平仄仄仄仄，平仄○平平仄平。","仄○仄○仄平仄，仄○仄仄○仄平。","平平仄仄平仄仄，仄仄仄○平仄平。","仄平平仄仄平仄，平平仄仄平平平。","平平仄○平仄仄，仄仄仄仄平平平。","平平仄仄仄仄仄，仄平○仄平平○。","仄○仄仄平仄仄，仄仄平仄仄仄○。"],"paragraphs":["相公列屋芙蓉城，烟红露绿千娉婷。","朝回迎笑拥前后，忽遭唾弃嫌膻腥。","汝曹面作死瓦色，争似平康坊里人。","连眉倒晕双鸦鬓，临春璧月阳台云。","西湖喧天歌鼓闹，列坐长筵未狎宾。","紫衣中使天上至，黄封百榼罗前庭。","海螯江柱堆{山/畾}峞，猩唇熊白争鲜新。","微哉何曾食万钱，陋矣杨家送八珍。","酒酣自有娱客具，非丝非竹非歌声。","呼卢一掷数百万，刘毅酸寒何足陈。","此时相公眼生缬，平康一笑华堂春。","鸡鸣钟动却归去，相公手自与金银。","恩缠爱结无与比，何意一朝遭怒嗔。","偶缘病起思破闷，亟遣花使传丁宁。","谁知青鸟不解事，还报从人嬉水亭。","立驱百骑捽而至，判司姓贾如弟兄。","同游七吏俱簿录，一日得钱千万缗。","大书明梏令湖曲，苏堤扫迹无蹄轮。","风流宰相推第一，但恐稷契羞同伦。","腥风霎霎塞宇宙，万年遗臭何时泯。","要当壮士为一洗，我老无力覆八溟。"],"title":"三丽人行"}
