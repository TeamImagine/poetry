{"author":"李吕","id":30351,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["高才入用合求闻，却向丘园号隠君。","驰骋古人真我事，泥涂轩冕付时人。","黄粱未熟惊尘世，白璧空埋惨暮云。","赖得相门馀庆在，诸郎峙玉正诜诜。"],"title":"追挽刘平父二首  其二"}
