{"author":"陈元晋","id":109153,"strains":["仄平仄仄平平平，仄仄平仄○平○。","平平仄仄仄仄仄，仄平平仄平平平。","○平仄仄○平仄，仄仄仄平平仄仄。","仄平仄仄仄仄平，仄仄○平仄○仄。","平平○仄○○平，平平○仄平平平。","仄平仄仄仄平仄，仄平平仄平平平。","仄平平仄平平仄，仄仄仄平平仄仄。","平平仄○仄平○，仄仄仄平平○仄。","平平仄仄仄仄平，仄仄仄仄平仄平。","平平平○仄仄仄，仄平仄仄平仄○。","仄平平平仄仄仄，平仄○平○平仄。","平平仄仄仄仄平，仄仄仄平平仄仄。","○平仄仄仄仄平，平平平仄○平平。","平○平仄○平仄，仄平仄仄平平仄。"],"paragraphs":["澹庵眼似坡仙高，眇视轩冕如秋毫。","忠臣要作社稷计，那知平陆生风涛。","当时盖亦轻余子，富贵转头真逝水。","汗青不朽姓字香，百世闻风尚兴起。","函关正要封泥丸，金陵王气开龙蟠。","一书乞借尚方剑，搢绅环睨心为寒。","要扶銮驾还都汴，鼎镬在前颜不变。","低头办了著南冠，敛手笑还丞相板。","飞鸢跕跕古锦山，气老益壮穷益坚。","银河流空月照地，肺肝洞作冰玉看。","缅怀坡仙亦大好，诗比离骚兴香草。","持杯满满贺素娥，岭海百年逢二老。","闻孙趾美德不贫，清文高节犹前人。","何当佳话重拈出，只惭授简梁园客。"],"title":"胡文昌和东坡子由彭城月诗并录澹庵新州以所和见示索和"}
