{"author":"汪梦斗","id":152849,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["词章记览固虚文，兀坐枯禅亦异闻。","万事当如炉上雪，一心莫起镜中云。","知行互进方为学，理欲相参及早分。","吾道但从平实看，求之空寂便纷纭。"],"title":"次韵陈孝先制机论学"}
