{"author":"杨亿","id":210499,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["汉相沙堤连甲第，石家金谷有名园。","雍容陌上临邛骑，潋灔斋中北海樽。","过闰已惊春色早，离城殊少俗尘喧。","无由一寄南窗傲，相望迢迢西掖垣。"],"title":"闻李四光丞频游北园因有怀寄"}
