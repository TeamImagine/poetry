{"author":"释文珦","id":134605,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["何事相寻向此游，入城不似出城幽。","山于屋外参差见，水到门前款曲流。","树腹半空栖伏翼，竹梢初动蔓牵牛。","分明记得前回过，斜月疏钟到客舟。"],"title":"出越城访归隠庵主人"}
