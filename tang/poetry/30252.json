{"author":"方干","id":30252,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["越器敲来曲调成，腕头匀滑自轻清。","随风摇曳有余韵，测水浅深多泛声。","昼漏丁当相续滴，寒蝉计会一时鸣。","若教进上梨园去，众乐无由更擅名。"],"title":"李户曹小妓天得善击越器以成曲章"}
