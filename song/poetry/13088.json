{"author":"章岷","id":13088,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["邑境人歌令尹贤，构亭裁址俯清涟。","风高送目帆侵日，秋霁凭阑水接天。","越茗似云邀客试，吴莼如线佐庖鲜。","政余授馆多投辖，费尽公田种秫钱。"],"title":"如归亭"}
