{"author":"张侃","id":118469,"strains":["平○平仄平，仄仄仄仄仄。","○平○平平，仄仄仄平仄。","平平仄平平，仄仄平仄仄。","平○平仄平，仄仄仄仄仄。","仄仄仄平平，仄仄平仄仄。","仄○平仄平，○平○仄仄。"],"paragraphs":["秋深山转清，雨定水自绿。","庭前牵牛花，粲粲悦人目。","居官已年余，竟日书吏牍。","因闲窥化工，景象不一足。","促织汝何为，懒妇丝断续。","夜长清未眠，题诗烧短烛。"],"title":"秋后一日书所见者"}
