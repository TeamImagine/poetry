{"author":"方回","id":148983,"strains":["平平平仄仄平平，平仄平平仄仄平。","平仄仄仄平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["原夫官赋省题诗，何乃甘心改业为。","场屋久忘涂注乙，星辰闲测斗牛箕。","细看肖貌殊清彻，徐玩挥毫亦怪奇。","闻道天文修晋志，淳风会有立朝时。"],"title":"赠黟县星学舒碧云"}
