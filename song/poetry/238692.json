{"author":"姜仲谦","id":238692,"strains":["仄平平平仄平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["岳阳楼高几千尺，俯视洞庭方酒酣。","万顷波光天上下，两山秋色月东南。","兴来鸾鹄随行草，夜永鱼龙骇笑谈。","我欲烦公钓鳌手，尽移云水到松庵。"],"title":"己酉中秋任才仲陈去非会饮岳阳楼上酒半酣高谈大笑行草间出诚一时俊游也为赋之"}
