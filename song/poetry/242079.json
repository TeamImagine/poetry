{"author":"李正民","id":242079,"strains":["仄平仄平仄仄平，平平仄平仄仄平。","平仄平平仄平仄，仄仄○仄平○平。","仄平仄仄仄平仄，仄平仄仄仄仄平。","仄平仄仄仄仄仄，仄仄仄仄平平平。","平○仄仄平仄仄，平平仄仄平○平。","平平仄仄平仄仄，仄仄仄仄平平平。"],"paragraphs":["昔人作诗例苦穷，今人作诗乃得通。","何意崩腾永嘉末，复见正始之遗风。","杜陵太白困覉旅，孟郊贾岛亦不逢。","圣俞不得一校理，子美谪死吴山东。","升沈富贵何足道，名声显赫摩苍穹。","新编起予为太息，万事得失畴能同。"],"title":"览新达诗卷有感"}
