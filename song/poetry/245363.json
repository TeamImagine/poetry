{"author":"张纲","id":245363,"strains":["仄仄平平仄仄仄，平平平仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["阻阔书邮顿两忘，三年清梦独徜徉。","风旌引兴与天远，茧绪牵愁知日长。","逸翮伫归鸳鹭列，鸣驺忽下水云乡。","秋霖穷巷无人到，裹饭应烦问子桑。"],"title":"次韵钱巽叔见赠"}
