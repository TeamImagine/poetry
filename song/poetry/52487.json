{"author":"释宝昙","id":52487,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["潮生西浦未全平，顷刻潮回岸有声。","落日人从官渡去，西风谁识此时情。","不如吴越中流尽，赢得江山老眼明。","试问古今沙上路，几回相送复相迎。"],"title":"渡钱塘二首  其一"}
