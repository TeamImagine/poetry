{"author":"张侃","id":118470,"strains":["仄平○平平，平仄平平仄。","平平仄○平，平平仄平仄。","平平仄平仄，仄仄仄平仄。","仄平平仄平，仄平仄仄仄。","平仄仄仄仄，仄仄○平仄。","仄平仄平平，平平仄平仄。"],"paragraphs":["出门看青山，天际晴云合。","虬松植长涂，亭亭两红塔。","谁知百年后，竟坐市尘杂。","老僧随世机，电眸阅伏腊。","流水洗不尽，就下污流纳。","北窗稍幽虚，清风满眠榻。"],"title":"红塔"}
