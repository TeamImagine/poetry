{"author":"吕陶","id":186218,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄仄仄，平平○平平。","仄仄平平仄，平平仄仄平。","仄平平仄仄，仄仄仄平平。","仄仄平○仄，平平○仄平。","○平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["向夕层云结，黎明漫漫飞。","山川都变色，松竹倍生辉。","共喜飘方密，翻忧落渐稀。","阴功施黑律，寒侯应璿玑。","右席延文客，先涂奉玉妃。","二仪清景混，四野远光围。","爱日因藏照，狂飚间作威。","三冬兹有得，一谷敢言饥。","渇望于时久，华心在物微。","霈然蒙大润，化力少知归。"],"title":"和喜雪"}
