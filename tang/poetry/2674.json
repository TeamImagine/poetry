{"author":"杜甫","id":2674,"strains":["平平平平平，○仄平仄仄。","仄平平仄平，仄仄仄仄仄。","仄○仄仄仄，平仄平仄仄。","仄○仄仄○，仄仄仄○仄。","平仄仄仄平，平平仄平仄。","○平仄仄仄，仄仄平平仄。","平平仄平仄，仄仄仄仄仄。","仄仄仄平平，平仄○平仄。","仄平仄平平，仄仄平仄仄。","平平仄○仄，仄仄平仄仄。","平○仄仄平，平仄平仄仄。","○平仄平平，仄仄平平仄。"],"paragraphs":["招提凭高冈，疏散连草莽。","出泉枯柳根，汲引岁月古。","石间见海眼，天畔萦水府。","广深丈尺间，宴息敢轻侮。","青白二小蛇，幽姿可时睹。","如丝气或上，烂熳为云雨。","山头到山下，凿井不尽土。","取供十方僧，香美胜牛乳。","北风起寒文，弱藻舒翠缕。","明涵客衣净，细荡林影趣。","何当宅下流，余润通药圃。","三春湿黄精，一食生毛羽。"],"title":"太平寺泉眼"}
