{"author":"欧阳詹","id":10480,"strains":["○仄仄仄仄，平平○仄平。","平平仄仄仄，仄仄平○平。","仄仄仄仄平，平平仄○平。","仄平平仄仄，平仄平平平。","仄仄仄仄平，仄平平平平。","平平仄仄平，仄仄○○○。"],"paragraphs":["驱马觉渐远，回头长路尘。","高城已不见，况复城中人。","去意自未甘，居情谅犹辛。","五原东北晋，千里西南秦。","一屦不出门，一车无停轮。","流萍与系匏，早晚期相亲。"],"title":"初发太原途中寄太原所思"}
