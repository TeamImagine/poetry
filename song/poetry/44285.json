{"author":"范成大","id":44285,"strains":["仄仄平平仄仄平，仄平仄仄仄平仄。","平平仄仄仄平仄，仄仄平平平仄平。","仄仄平平平仄仄，仄平平仄平平平。","平平仄仄平平仄，平仄平平仄仄平。"],"paragraphs":["刻木牵丝罢戏场，祭余雨后两相忘。","门虽有雀尚廷尉，食已无鱼休孟尝。","虱里趋时真是贼，虎中宣力任为伥。","篱东舍北谁情话，鸡语鸥盟意却长。"],"title":"请息斋书事三首  其二"}
