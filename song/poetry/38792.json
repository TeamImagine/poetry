{"author":"陆游","id":38792,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["山榴子结又重开，巢燕雏飞却续回。","雨足人畦千顷稻，日长风舞一庭槐。","浩歌纵酒愁仍在，作意观书睡已来。","常恨流年不相贷，若为更著暮蝉催。"],"title":"山斋书事"}
