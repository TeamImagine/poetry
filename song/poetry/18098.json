{"author":"吴芾","id":18098,"strains":["平仄平平仄仄平，仄仄平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高阁秋登第一回，顿令心目豁然开。","山腾翠霭浮空去，水引清风入座来。","九夏炎光今已矣，一时佳兴更悠哉。","和君妙句如冰雪，想见胸中绝点埃。"],"title":"滕王阁三首  其二"}
