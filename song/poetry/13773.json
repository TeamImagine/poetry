{"author":"宋祁","id":13773,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["茂树交轩地不尘，江光野气望中新。","客来鱼鸟皆知乐，梦罢池塘并得春。","烟竹有痕时拂户，风花无意自飘人。","当年幕客今追恨，不共山公岸醉巾。"],"title":"题翠樾亭"}
