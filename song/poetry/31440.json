{"author":"吴儆","id":31440,"strains":["仄仄仄仄仄，平仄平仄仄。","仄平平仄平，平仄仄○仄。","平平仄平仄，仄仄仄平仄。","仄平仄仄平，仄仄仄平仄。","仄仄仄平仄，仄平仄仄仄。","仄平仄仄仄，平仄○仄仄。","仄仄○○平，仄仄○平仄。","仄○仄平仄，平○仄平仄。","仄○仄仄平，平平平仄仄。","平平仄仄仄，平仄仄平仄。","平平仄仄仄，平平平平仄。","平平仄平仄，仄仄平仄仄。","仄仄平仄仄，平平仄平仄。","平平仄仄仄，仄平平仄仄。","仄平仄○平，平仄仄○仄。","平仄平仄仄，平平仄仄仄。","仄仄○平平，平○仄平仄。","仄仄平仄仄，平仄仄仄仄。","○平平仄平，○○仄仄仄。","仄仄仄平平，仄仄平平仄。","○平仄仄仄，仄仄仄仄仄。","仄平平仄仄，仄仄平仄仄。","仄仄仄仄平，平○仄仄仄。","仄平仄平平，仄仄仄仄仄。","仄平平仄仄，平仄仄平仄。","平○仄平○，仄仄○平仄。"],"paragraphs":["大雅久不作，声色淫郑紫。","古来非一秦，焚厄故如此。","西都盛经学，聚讼自兹始。","建安委道真，典午事玄理。","锦縠蔚云雾，组紃亦信美。","后生不着眼，千古空信耳。","诵习号纯儒，旷达称高士。","有如富贤贾，多藏不能使。","又如病酒狂，沉酣糟粕旨。","源流日以远，循袭不为耻。","先生秉大雅，江东今夫子。","持身不夷惠，漫仕无愠喜。","学术心自得，筌蹄视经史。","兰舟翼桂楫，巨川端可涘。","我家世从公，公欲出泥滓。","愚不堪世用，非人不我以。","破屋荫蓬根，春荠老墙址。","寂寞谁肯顾，公独不我鄙。","遗之珠玉篇，谆谆说友弟。","直欲障颓波，肯与为茅靡。","观公用意处，可与召穆比。","弟兄吾手足，父母吾怙恃。","尽此菽水欢，还胜有酒醑。","古来愿为兄，日月不可弭。","圣贤师百世，河海润千里。","公如大医王，一世膏肓起。"],"title":"和孙先生彦及棣华堂诗韵"}
