{"author":"陆佃","id":202540,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["五丈河边避俗尘，闭门情味似漳滨。","抛离鹊渚今三岁，成就华严祇两人。","贫里有时求得玉，老来无可奈何春。","平生共学王丞相，更觉荀扬未尽醇。"],"title":"依韵和李元中兼寄伯时二首  其二"}
