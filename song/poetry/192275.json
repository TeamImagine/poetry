{"author":"郭祥正","id":192275,"strains":["平仄仄仄仄，仄仄平仄平。","仄平平仄平，仄仄平平○。","○平仄仄仄，仄○仄平仄。","仄平平仄仄，平仄仄仄平。","仄平仄平仄，仄平○平平。","平平仄平○，仄平仄仄平。","仄平平平平，平仄平仄平。","平平○平平，仄仄仄平平。","仄平仄平仄，仄仄平平平。","仄仄仄平仄，平平仄平平。"],"paragraphs":["平昔未识面，已景才业殊。","及来公诩家，把酒情忻如。","分携八换岁，益闻峻名誉。","我方姑熟隐，君解惠国符。","鹢舟始云泊，驾言过茅庐。","倾谈洗尘听，积忧令我舒。","凤窼无凡毛，龙窟多美珠。","朝家正清明，往矣涉亨衢。","泽民冀姚宋，致主优唐虞。","史笔采循吏，非君复谁书。"],"title":"送钱节七承议还台"}
