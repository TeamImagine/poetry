{"author":"苏籀","id":3825,"strains":["平平仄仄仄，仄仄仄平平。","平平平仄平，仄○平仄平。","仄仄仄仄仄，仄平仄仄平。","平平平仄平，仄仄○平○。","平平仄平仄，平仄平平平。","仄平平仄仄，平○仄平○。","仄平仄仄仄，仄仄平仄平。","仄仄仄平仄，○○平仄平。"],"paragraphs":["寒鱼不乐水，遇汕辄来依。","溪边蓑笠翁，智深鱼莫知。","网罟既不设，钓竿亦罢携。","萧然徒手来，一一收无遗。","幽人买鱼食，心亦怜鱼痴。","早知烹割苦，宁如在流澌。","世人岂异此，外物常见羁。","好在李斯犬，当观庄子牺。"],"title":"大父令赋捕鱼"}
