{"author":"尤袤","id":51097,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["方持紫橐侍西清，忽领雄藩向暑行。","谁谓风流贵公子，甘为辛苦一书生。","词源笔下三千牍，武库胸中十万兵。","从此君王宽北顾，山南东道得长城。"],"title":"送吴待制帅襄阳二首  其一"}
