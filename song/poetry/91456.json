{"author":"释居简","id":91456,"strains":["仄仄仄○平，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。","仄仄仄平仄，平平仄仄平。","平○平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄○平仄，平○仄仄○。","仄○平仄仄，平仄仄平平。"],"paragraphs":["榜下尽横飞，龙头尚立螭。","穹崇方善下，谨厚孰逾卑。","制作虽师古，经纶盍制宜。","迥超千丈俗，密契九重知。","北海客常满，西湖雨亦奇。","文传仁者寿，用适圣之时。","数道甘棠咏，丛霄湛露诗。","未移骐骥步，已在凤凰池。","紫橐荷芬馥，巍冠佩陆离。","橐中云锦段，拈出解人颐。"],"title":"代人上魏左史"}
