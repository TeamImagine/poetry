{"author":"苏轼","id":194210,"strains":["平平平○平平平，平○仄仄仄仄平。","平平仄仄仄仄○，平平平仄平○平。","○仄仄平○平平，仄○平平仄○平。","仄平○仄○仄平，仄仄仄仄平○平。","平平仄平平仄平，平仄仄仄○平平。","仄○平仄○仄仄，仄仄仄仄平平平。","平○平平平仄○，仄○平平仄仄○。","平平平平平仄仄，仄○平仄仄平平。","仄平平仄仄仄仄，平平平仄平平平。","平平仄平仄仄平，仄○平仄仄平平。","仄仄仄仄○平平，仄平平○仄平平。","平平平仄平仄平，仄平平仄平？平。","平平平平仄平平，平平平平○仄仄。","平平仄仄○平平，仄平仄仄仄仄平。","平平仄仄○平平，平平平平平仄平。","仄○平仄平平平，仄平平○平平○。","仄平○仄仄平平，仄平○仄○○○。","仄仄平仄平平平，○平仄仄○平平。","仄仄平○仄仄平。"],"paragraphs":["芙蓉城中花冥冥，谁其主者石与丁。","珠帘玉案翡翠屏，霞舒云卷千娉婷。","中有一人长眉青，炯如微云淡疏星。","往来三世空炼形，竟坐误读黄庭经。","天门夜开飞爽灵，无复白日乘云𫐌。","俗缘千劫磨不尽，翠被冷落凄余馨。","因过缑山朝帝廷，夜闻笙箫弭节听。","飘然而来谁使令，皎如明月入窗棂。","忽然而去不可执，寒衾虚幌风泠泠。","仙宫洞房本不扃，梦中同蹑凤凰翎。","径度万里如奔霆，玉楼浮空耸亭亭。","天书云篆谁所铭，遶楼飞步高竛竮。","仙风锵然韵流铃，蘧蘧形开如酒醒。","芳卿寄谢空丁宁，一朝覆水不返瓶。","罗巾别泪空荧荧，春风花开秋叶零。","世间罗绮纷膻腥，此身流浪随沧溟。","偶然相值两浮萍，愿君收视观三庭。","勿与嘉谷生蝗螟，从渠一念三千龄。","下作人间尹与邢。"],"title":"芙蓉城"}
