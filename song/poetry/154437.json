{"author":"董嗣杲","id":154437,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["风凉赢得四肢清，泛寄谁知去就轻。","临水有亭秋更净，对花无酒月空明。","雁行愁落荒汀逺，梧叶寒填露井平。","独遶曲廊心汗漫，附书千里述羁情。"],"title":"秋凉懐归三首  其二"}
