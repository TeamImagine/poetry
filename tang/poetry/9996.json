{"author":"韩愈","id":9996,"strains":["仄仄仄○平平平，○仄○平平仄平。","仄仄平○仄平仄，仄仄平仄平仄平。","平平平仄仄○仄，○仄仄仄平平平。","平仄平平仄平仄，仄仄平仄○平平。","仄平仄仄平仄仄，仄仄平仄平平平。","平平仄仄仄仄仄，仄仄仄仄平○○。","仄平平平平仄仄，仄仄仄○仄平平。","仄平仄仄仄仄仄，○仄平仄平平平。"],"paragraphs":["我恨不如江头人，长网横江遮紫鳞。","独宿荒陂射凫雁，卖纳租赋官不嗔。","归来欢笑对妻子，衣食自给宁羞贫。","今者无端读书史，智慧祗足劳精神。","画蛇著足无处用，两鬓霜白趋埃尘。","干愁漫解坐自累，与众异趣谁相亲。","数杯浇肠虽暂醉，皎皎万虑醒还新。","百年未满不得死，且可勤买抛青春。"],"title":"感春四首 四"}
