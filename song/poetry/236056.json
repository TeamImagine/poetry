{"author":"李光","id":236056,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["犊鼻长挑竹杖头，未能免俗想清流。","西来谁遣青禽至，仙去还乘白鹤游。","天上欢娱才瞬息，人间恩爱漫绸缪。","穿针乞巧真儿戏，曝腹庭中更可羞。"],"title":"次韵七夕"}
