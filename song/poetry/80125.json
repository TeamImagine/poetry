{"author":"徐照","id":80125,"strains":["平平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["能吟能画俱精到，多得声名在世间。","少病高年惟发白，为官远地却身闲。","深林有寺唐碑在，古庙无人楚竹斑。","物景可吟兼可画，乞君篇幅未应悭。"],"title":"赠邓都监"}
