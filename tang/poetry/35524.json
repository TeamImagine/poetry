{"author":"裴说","id":35524,"strains":["仄平平仄仄仄仄，仄平○平○平仄。","仄平平仄○○平，？仄平平仄平仄。","平平平○仄○平，仄仄仄仄平平平。","仄平仄仄仄平平，平仄仄仄平平平。","仄平仄仄平仄仄，仄仄仄平平仄仄。","平平仄仄仄平平，仄平○○平平仄。","平平仄仄平平平，仄平平仄○平平。"],"paragraphs":["楚云团翠八百里，澧兰吹香堕春水。","白头渔子摇苍烟，㶉𫛶眠沙晓惊起。","沙头龙叟夜叹忧，铁笛未响春风羞。","露寒紫藟结新愁，城角泣断关河秋。","谪仙欲识雷斧手，刬却古今愁共丑。","鲸游碧落杳无踪，作诗三叹君知否。","瀛洲一櫂何时还，满江宫锦看湖山。"],"title":"游洞庭湖"}
