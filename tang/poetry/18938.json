{"author":"鲍溶","id":18938,"strains":["平平仄仄仄，○仄平平仄。","平仄平仄○，仄平仄○仄。","仄平○平仄，仄仄平仄仄。","仄○仄○○，平仄仄平仄。","平平仄仄仄，仄仄仄仄仄。","仄平平仄○，平仄仄平仄。","平平仄平平，○仄仄平仄。"],"paragraphs":["龙荒变露色，燕雁南为客。","游子声影中，涕零念离析。","四时如车马，转此今与昔。","往叹在空中，存事委幽迹。","翩翩日敛照，朗朗月系夕。","物生春不留，年壮老还迫。","天机杳何为，长寿与松柏。"],"title":"秋怀五首 五"}
