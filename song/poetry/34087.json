{"author":"陆游","id":34087,"strains":["仄仄平仄仄，仄平仄平平。","平平仄仄仄，仄平平仄平。","平平仄○仄，○仄平仄○。","仄平平仄平，仄仄仄仄平。","平平仄平○，平仄仄仄平。","仄平仄仄仄，平○平仄平。"],"paragraphs":["肺渴常止酒，目昏复捐书。","蒲团坐袖手，一窗寛有余。","心知世缘薄，分与钟鼎疏。","湛然千仞渊，养此径寸珠。","光明照忧患，何适不自娱。","白云可与友，晴空闲卷舒。"],"title":"病目废书终日危坐"}
