{"author":"喻良能","id":51706,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一别经年见未曾，冲寒相值意凌兢。","肌肤姑射仙人雪，品格中山孺子冰。","清浅池塘春未动，黄昏篱落月初棱。","从来自倚心如铁，被恼如今似少陵。"],"title":"亦好园梅花"}
