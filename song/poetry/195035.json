{"author":"苏轼","id":195035,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["心传异学不谋身，自要清时阅搢绅。","火色上腾虽有数，急流勇退岂无人。","书中苦觅原非诀，醉里微言却近真。","我似乐天君记取，华颠赏遍洛阳春。"],"title":"赠善相程杰"}
