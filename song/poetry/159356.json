{"author":"连文凤","id":159356,"strains":["平平仄仄仄，平仄○仄平。","仄平仄仄平，平仄平○平。","平仄仄仄平，？仄平仄平。","○平平平平，平平平仄○。","仄仄平平平，仄仄○仄平。","仄仄仄平仄，○仄平平平。","仄仄仄平仄，仄○仄仄平。","仄平仄仄仄，平仄平仄平。","仄仄仄仄仄，仄仄平仄平。","仄仄平仄○，仄仄仄仄平。","平○平平平，仄仄平仄平。"],"paragraphs":["锺仪作楚奏，庄舄吟越声。","土风固尔殊，心事终当明。","韶濩久不伦，矧复英与茎。","正声何寥寥，淫哇鸣纵横。","世有知音人，恻恻闻若惊。","抱器入河海，泯默怀幽贞。","掩泣望西狩，素王不复生。","怆然鼓一曲，聊以舒此情。","一鼓草木震，再鼓山岳清。","我耳非子期，顾我一再倾。","何当登斯堂，酌酒歌鹿鸣。"],"title":"题金华方韶卿在雅堂"}
