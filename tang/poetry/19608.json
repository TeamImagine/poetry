{"author":"姚合","id":19608,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["山川重叠远茫茫，欲别先忧别恨长。","红芍药花虽共醉，绿蘼芜影又分将。","鸳鸯有路高低去，鸿雁南飞一两行。","惆怅与君烟景迥，不知何日到潇湘。"],"title":"欲别"}
