{"author":"李光","id":236061,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["映水双开带晚烟，丹葩浥露鬬鲜妍。","瑶堂地产金莲瑞，蒿里人归玉府仙。","并立江皋珠珮冷，相亲汉苑晓妆偏。","舜庭敷奏无虚日，潜德并遗柱史传。"],"title":"次韵补之瑶堂瑞莲"}
