{"author":"强至","id":182696,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["风起秋河吹旆旌，林梢初日露微明。","壤歌接野知尧力，水害横堤想禹平。","无数焚香迎使节，不妨傍辔问农耕。","江湖未敢生归兴，为恋车茵每侍行。"],"title":"行河道中"}
