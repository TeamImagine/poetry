{"author":"宋祁","id":13701,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["长怀禁籞宴嬉年，帐殿深沉望碧莲。","秦地河流疑象汉，上林宫缭欲扪天。","恩杯兰末流霞溢，跸道梧阴綷羽鲜。","紫陌暮归人籍籍，汗帷挥雨杏粘鞯。"],"title":"忆上苑锡宴"}
