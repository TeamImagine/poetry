{"author":"许浑","id":22077,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["不知何计写离忧，万里山川半旧游。","风卷暮沙和雪起，日融春水带冰流。","凌晨客泪分东郭，竟夕乡心共北楼。","青桂一枝年少事，莫因鲈鲙涉穷秋。"],"title":"别张秀才"}
