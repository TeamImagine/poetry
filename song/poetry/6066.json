{"author":"林季仲","id":6066,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["阴阴松竹满东山，闻说君家六月寒。","若得封胡同里巷，底须屈宋作衙官。","酒中有趣谁能识，琴上无弦我亦弹。","试问庐江何彦德，貂蝉孰似鹿皮冠。"],"title":"次韵林楙南见寄  其二"}
