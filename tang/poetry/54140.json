{"author":"储光羲","id":54140,"strains":["仄平仄平仄，仄仄平平平。","仄仄仄平仄，仄平平平平。","平○平仄仄，仄仄平平○。","仄仄仄平仄，仄平仄平平。","平平平仄仄，仄仄平○○。","仄仄平仄仄，○平仄仄平。","平平仄平仄，仄平仄平平。","仄仄仄平仄，○平平仄平。"],"paragraphs":["校文在仙掖，每有沧洲心。","况以北窗下，梦游清溪阴。","春看湖水漫，夜入回塘深。","往往缆垂葛，出舟望前林。","山人松下饭，钓客芦中吟。","小隐何足贵，长年固可寻。","还车首东道，惠言若黄金。","以我采薇意，传之天姥岑。"],"title":"酬綦毋校书梦耶溪见赠之作"}
