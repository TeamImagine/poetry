{"author":"陆游","id":41264,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["横草无功负主恩，一生强半卧衡门。","蠹书身世元无憾，伏枥光阴不更论。","春雨负薪兰渚市，秋风采药石帆村。","更思旋籴场中麦，暖热尘埃老瓦盆。"],"title":"幽居二首  其二"}
