{"author":"陈尚文","id":30152,"strains":["仄平仄仄平平平，平平○仄平○平。","平平仄仄平平平，平平仄仄○平平。","○平仄仄平○平，平平仄仄平平平。","仄平仄仄平平平，平平仄平平平平。","仄平仄平平仄○，仄○仄仄○平○。","平平仄仄仄仄平，仄平仄仄平仄平。","仄平平平平仄○，仄平平平仄平平。","平○仄平平仄平，平平平平仄平平。","平平仄平仄平仄，平平平平仄平仄，仄平○平仄平仄。","平○仄仄仄平仄，仄仄仄仄仄仄仄。","○平平○仄平仄，仄平平平平仄仄。"],"paragraphs":["海宁邑屋千山环，幽人更爱山中山。","山城已远人烟寒，江君石室深巑岏。","闻君十载栖长安，焉能敛翼萦岩峦。","卧龙要自南阳蟠，东山不为携红颜。","迩来侧身天地间，不如一室中宽闲。","探书禹穴万卷完，养成雾豹非一斑。","素琴无弦心自弹，泰山高高水潺潺。","山中閴兮谁往还，云无心兮抱幽关。","青山白云足为侣，无心胡为恋君宇，冷君衣裳润君础。","人间岁月易今古，傅说一去不可伫。","苍梧何如出飞雨，不崇朝兮苏九土。"],"title":"题江国录先生石室"}
