{"author":"苏轼","id":193402,"strains":["平仄○平○仄仄，仄仄○仄仄仄平。","平平平平仄仄仄，仄仄仄仄○平平。","仄○平仄平仄仄，仄仄○平平仄仄。","平○仄仄仄仄平，平○平仄○平仄。"],"paragraphs":["船上看山如走马，倏忽过去数百群。","前山槎牙忽变态，后岭杂沓如惊奔。","仰看微径斜缭绕，上有行人高缥缈。","舟中举手欲与言，孤帆南去如飞鸟。"],"title":"江上看山"}
