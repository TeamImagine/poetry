{"author":"张耒","id":217481,"strains":["平平仄○平，平仄仄平仄。","平平仄○○，○仄○平仄。","○平仄仄仄，平仄仄平仄。","平平仄平平，平仄仄平仄。","平平仄平仄，仄平仄平仄。","仄平仄平平，平平仄平仄。","仄平仄平仄，平仄仄平仄。","平平○○平，仄仄仄平仄。","○○仄平仄，仄仄平仄仄。","平平仄仄仄，仄仄平仄仄。","平平平平平，平仄仄○仄。","平仄仄平平，○平平仄仄。"],"paragraphs":["连山忽中开，呀若敞双户。","清泉泻中间，行子并溪去。","苍崖左右壁，田垅亦棋布。","渠流涨春漪，鸣涧转芳屿。","鸡豚见茅屋，负檐隠微路。","竹坞蔼青葱，花岩被红素。","仲春雨新敛，晴日破氛雾。","南山当其门，列嶂俨环护。","深行不知厌，舍马时独步。","欣然耳目惬，遂我麋鹿趣。","朝随浮云来，归辔月中度。","惆怅锦囊生，遗居无复处。"],"title":"春游昌谷访李长吉故居"}
