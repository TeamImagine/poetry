{"author":"韦骧","id":191250,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","平仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["腊月才飞玉律灰，物情已若在春台。","高怀果动山中兴，秀句歘从尘外来。","兵酿可应随日熟，官梅能不为时开。","何当举白西河上，茗艼须容倒载回。"],"title":"和舒信道中丞"}
