{"author":"徐积","id":185880,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["朝隠真风暮隠霞，鸾麟接步虎摩牙。","岩藏午日冬无雪，池碍南箕荷有花。","子欲高眠浮世外，我思长啸白云赊。","撄宁未必非仙骨，况有峰头玉女家。"],"title":"华阳山和查教授  其五"}
