{"author":"李中","id":37032,"strains":["仄仄平平仄仄平，平平平仄仄平平。","仄平仄仄平平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["昔岁遭逢在海城，曾容孤迹奉双旌。","酒边不厌笙歌盛，花下只愁风雨生。","棋接山亭松影晚，吟陪月槛露华清。","音尘自此无因问，泪洒川波夕照明。"],"title":"哭柴郎中"}
