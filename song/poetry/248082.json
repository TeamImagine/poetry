{"author":"陈渊","id":248082,"strains":["仄仄平平仄仄平，仄仄平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一寸丹诚贯上穹，坐令千里走龙工。","骄阳弥目苗将槁，甘雨连霄泽已丰。","便觉风霜倾意尽，岂愁荆棘致年凶。","江南岁漕知无阙，遥想中都喜气同。"],"title":"次韵李耸卿贺太守祷雨有应二首  其一"}
