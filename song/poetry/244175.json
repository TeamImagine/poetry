{"author":"胡宿","id":244175,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["暮春江色映芳菲，雨后清和满客衣。","游骑自穿官柳去，落霞常伴彩桡归。","锦鳞劈浪深深跃，翠羽迎风两两飞。","因下短亭犹惜别，万枝香雪在蔷薇。"],"title":"江城春日"}
