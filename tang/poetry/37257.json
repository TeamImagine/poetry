{"author":"徐铉","id":37257,"strains":["仄仄平仄仄，仄仄○平平。","仄仄仄平平，平仄平仄平。","平平仄平平，平仄平仄平。","仄仄仄仄仄，○平仄平平。","仄平平○仄，仄平平仄平。","平平仄平仄，平仄平平平。","平平仄仄仄，平仄平平平。","平平仄平仄，平平平仄平。","平平仄仄平，仄仄仄平平。","平○仄平仄，平仄仄○平。","○平仄仄仄，平仄○平平。"],"paragraphs":["我爱陶靖节，吏隐从弦歌。","我爱费征君，高卧归九华。","清风激颓波，来者无以加。","我志两不遂，漂沦浩无涯。","数奇时且乱，此图今愈赊。","贤哉薛夫子，高举凌晨霞。","安民即是道，投足皆为家。","功名与权位，悠悠何用夸。","携朋出远郊，酌酒藉平沙。","云收远天静，江阔片帆斜。","离怀与企羡，南望长咨嗟。"],"title":"送薛少卿赴青阳"}
