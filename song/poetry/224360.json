{"author":"洪朋","id":224360,"strains":["平仄平仄平，仄平平平仄。","仄仄仄平平，仄仄仄平仄。","平仄仄平仄，平平仄平仄。","平平平仄平，仄仄仄仄仄。","仄○○仄仄，平仄仄○仄。","平平平仄平，仄仄仄仄仄。","平○仄平仄，平仄仄平仄。","仄平仄仄平，○仄平仄仄。"],"paragraphs":["伊昔袁陟居，只今徐郎宅。","少作与渠双，老气想君只。","兹理亦何有，订之在今昔。","吾庐城北头，捷径实咫尺。","欻思论五字，聊复访三益。","高寻风雅源，洞入屈宋域。","波澜到苏李，光焰及元白。","自来磊落人，闻见资博极。"],"title":"过师川偶行"}
