{"author":"蔡士裕","id":167698,"strains":["平仄仄平○仄平仄平，平○仄仄○○○。","仄○仄仄仄平仄，仄平平仄○仄平。","仄平仄仄仄仄仄，仄仄仄仄○平平。","平仄平平仄仄○平平，仄○仄仄仄，仄○仄仄平。","仄平仄仄平仄仄，仄仄仄仄○○平。","平平仄○平仄仄，平平仄仄平平平。"],"paragraphs":["吾诵老韩听颖诗一章，琴中意味深且长。","纵横变态浩无尽，颖弦韩笔相发扬。","二贤往矣五百载，俯视六合空茫茫。","今有芝田嗣颖传宫商，一弹令我喜，再弹令我伤。","世多善手无善耳，使我百感煎中肠。","高冈不闻鸣老凤，江湖夜雨啼寒螀。"],"title":"赠琴士周芝田"}
