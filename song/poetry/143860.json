{"author":"舒岳祥","id":143860,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["冷淡不生桃李径，只将素艳伴红梅。","冰清玉润檀心炯，日暮天寒翠袖回。","似倚兰舟并桂楫，羞称金盏共银台。","谁将六出天花种，移向人间妙夺胎。"],"title":"赋水仙花"}
