{"author":"董嗣杲","id":154273,"strains":["仄平○仄平，仄仄平平仄。","平平仄仄○，仄仄仄仄仄。","平平仄○仄，仄仄平平仄。","○平○仄仄，平仄仄○仄。","○仄仄平仄，仄仄仄仄仄。","仄平仄仄平，平平仄○仄。","仄○平仄平，仄仄仄平仄。","仄平仄平平，仄仄仄平仄。","仄平平仄仄，仄仄平平仄。","平平平仄平，○仄○平仄。"],"paragraphs":["用僧期不来，子午针头误。","沉迷负所传，老去眼隔雾。","言甘说中少，见陋遭时恶。","三椽当道架，山色翠回互。","空旷乏人守，有欲绝反顾。","岂无世事非，何能日如故。","昨收松下书，欲见展心晤。","遍寻莫知踪，望极柏山路。","马荒人亦倦，酒熟秋垂暮。","浮身真是浮，参取折芦渡。"],"title":"风水僧善用期之不遇"}
