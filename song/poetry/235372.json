{"author":"程俱","id":235372,"strains":["仄仄仄平仄，平平仄平平。","平平仄仄仄，仄仄仄仄平。","仄仄平平平，平平仄平平。","平平仄○仄，平仄仄仄平。","仄仄仄仄平，平平平仄平。","平平仄仄仄，仄仄平平平。","仄仄平仄仄，平平仄○平。","仄平仄平仄，仄仄平平平。","仄平仄仄仄，仄仄○平○。","？平平仄仄，仄仄仄平○。"],"paragraphs":["四顾渺平野，孤撑见林丘。","常疑涌地出，傥复海所浮。","上有千人台，灵踪想前修。","无情肯深义，顽石亦点头。","下有百尺渊，神光干斗牛。","阴崖不见日，草木皆先秋。","两晋多达士，东亭抑其流。","结庐远车马，寄此山之幽。","一朝施白足，弃去如毛輶。","矧伊桑下宿，肯作贾胡留。"],"title":"同叶翰林游虎丘分韵得丘字"}
