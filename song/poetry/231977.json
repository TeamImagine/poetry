{"author":"李彭","id":231977,"strains":["平平平仄平，仄仄仄仄仄。","平平仄仄○，仄仄仄平仄。","仄平仄平仄，平仄仄仄仄。","仄仄仄○平，仄仄平仄仄。","仄仄平仄平，仄仄平平仄。","平平仄平平，仄仄仄仄仄。","仄仄仄仄平，仄仄平仄仄。","仄仄平仄平，平平仄平仄。","平平仄平平，仄平平仄仄。","平平平仄平，仄仄平○仄。","仄仄仄平平，平仄仄○仄。","○○平仄平，仄仄平平仄。"],"paragraphs":["穷秋风落山，岁事几转轴。","萧然四壁空，触眼困羁束。","我尘已生甑，兄亦未有屋。","少也不如人，自视真陆陆。","北阮乌贺兰，绝影追风足。","谁知荐圜丘，乃用茧栗犊。","弃置勿复陈，万事蕉梦鹿。","渺渺天界高，宫黄著畦菊。","能来慰艰勤，浊醪巾可漉。","虽无熊耳杯，要自尊中渌。","属厌谢珍羞，无祸可当福。","回观夸夺儿，往往加烦促。"],"title":"九日奉呈元亮兄"}
