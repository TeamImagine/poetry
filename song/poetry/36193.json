{"author":"陆游","id":36193,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["利名争夺两皆非，生世宁殊露易晞。","老冉冉来谁独免，冢累累处会同归。","听歌莫惜终三叠，纵猎何妨更一围。","醉卧日高呼不醒，笑人霜晓束朝衣。"],"title":"岁晚感怀"}
