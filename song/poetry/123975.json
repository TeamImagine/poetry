{"author":"王柏","id":123975,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["只将精识作生涯，评古论今吐粲花。","玉洁冰清官自大，云飞川泳吏无哗。","伟人落落难重见，余子纷纷未足夸。","老我不能歌颂语，杯中须减饭须加。"],"title":"送赵书记二首  其二"}
