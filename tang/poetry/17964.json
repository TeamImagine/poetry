{"author":"牟融","id":17964,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["千里云山恋旧游，寒窗凉雨夜悠悠。","浮亭花竹频劳梦，别路风烟半是愁。","芳草傍人空对酒，流年多病倦登楼。","一杯重向樽前醉，莫遣相思累白头。"],"title":"客中作"}
