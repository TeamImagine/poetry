{"author":"杨万里","id":48840,"strains":["仄平仄仄仄平平，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["小园不到负今晨，晚唤娇红伴老身。","落日争明那肯暮，艳妆一出更无春。","树间露坐看摇影，酒底花光并入唇。","银烛不烧渠不睡，梢头恰恰挂冰轮。"],"title":"海棠四首  其一"}
