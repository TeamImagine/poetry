{"author":"徐铉","id":688,"strains":["仄仄平平仄，○平仄仄平。","平平平仄仄，仄仄仄平平。","仄仄平○仄，○平仄仄平。","平平平仄仄，仄仄仄平平。","平仄平平仄，平平仄仄平。","仄平平仄○，仄仄仄平平。","仄仄平平仄，平○仄○平。","○仄○仄仄，仄仄仄平平。"],"paragraphs":["杖策辞清浴，驱车向梓潼。","栖鸾才乍展，叱驭气方雄。","暂割趋庭恋，将伸纠郡功。","诗清冲密雪，别酒愬寒风。","山水秦关外，烟花锦里东。","府公名素重，语掾道仍同。","坐啸新知洽，随行旧分通。","当令从此去，不复数文翁。"],"title":"送修武郑主簿纠郡梓潼兼寄王舍人八韵"}
