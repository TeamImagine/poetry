{"author":"罗邺","id":30394,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["野堂吟罢独行行，点水微微冻不鸣。","十里溪山新雪后，千家襟袖晓寒生。","只宜醉梦依华寝，可称羸蹄赴宿程。","日苦几多心下见，那堪岁晏又无成。"],"title":"冬夕江上言事五首 三"}
