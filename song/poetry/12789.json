{"author":"曹勋","id":12789,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["西成高凿一轩通，荷盖吹凉入坐中。","新月不妨回夜色，有秋何止阅年丰。","直须落日红无际，剩看群山翠扫空。","更约他年身退后，披襟来此揖凉风。"],"title":"赋陈嘉谟东西轩二首  其二"}
