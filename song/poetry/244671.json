{"author":"李纲","id":244671,"strains":["仄仄平平仄，平平平仄平。","平平仄平仄，仄仄仄平平。","平仄仄平仄，平平平仄平。","平平仄平仄，平仄仄平仄。"],"paragraphs":["海峤经行遍，还为闽岭游。","清泉涤余瘴，小雨报新秋。","多谢故人意，来销羁客愁。","殷勤问淮楚，兵革已宁不。"],"title":"钱申伯自海陵避地临汀闻余北归相迓于武平赋诗见意二首  其一"}
