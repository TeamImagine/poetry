{"author":"韩维","id":157449,"strains":["平平平○平仄平，仄仄平仄仄○平。","平仄平仄平○仄，平仄仄仄仄仄仄。","平平平平仄仄仄，仄仄仄平平仄平。","仄平仄○○仄仄，仄仄仄仄平平平。","○平仄仄仄平仄，○仄○仄平平平。","平平仄仄仄仄仄，平仄仄仄○平平。","平平平平仄仄仄，仄仄平仄仄仄平。","仄平○仄仄仄仄，○平仄仄平○平。"],"paragraphs":["崔侯朝从西邑归，面有矜色口且咨。","云得高士陈其姓，非向可见所庶几。","尝登于朝最吏课，一旦去之心甚怡。","颍阳古观三日语，坐见月出青松枝。","深穷性命识原本，论议纯一无瑕疵。","周通旁畅未始极，曾不与道相乖违。","陈虽平生所未识，以子而誉信不疑。","向风长想日复夜，膏车秣马吾其西。"],"title":"和崔象之颍桥观赠陈清臣太丞兼简陈"}
