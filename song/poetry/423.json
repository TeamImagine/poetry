{"author":"徐铉","id":423,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["三峰烟霭碧临谿，中有骚人理钓丝。","会友少于分袂日，谪居多却在朝时。","丹心历历吾终信，俗虑悠悠尔不知。","珍重韩君与高子，殷勤书札寄相思。"],"title":"谪居舒州累得韩高二舍人书作此寄之"}
