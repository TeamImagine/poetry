{"author":"齐己","id":41780,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["长讶高眠得稳无，果随征辟起江湖。","鸳鸯已列樽罍贵，鸥鹤休怀钓渚孤。","白日不妨扶汉祚，清才何让赋吴都。","可能更忆相寻夜，雪满诸峰火一炉。"],"title":"闻沈彬赴吴都请辟"}
