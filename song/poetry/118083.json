{"author":"尤焴","id":118083,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万籁无声意转豪，一挥出守敢云劳。","臣心耿耿依三殿，予发垂垂有二毛。","月黑星光悬帐幕，夜深霜气满弓刀。","披衣秉烛终宵坐，待旦乘时演豹韬。"],"title":"被命出镇淮西至任"}
