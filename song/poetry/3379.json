{"author":"陈与义","id":3379,"strains":["仄平仄平平，平仄仄平仄。","仄平仄仄平，○平仄平仄。","仄平仄平仄，平○仄平○。","平仄仄仄○，仄仄仄平仄。","仄平○○仄，仄仄仄仄仄。","仄平平平平，平仄仄平仄。","仄平○平仄，仄仄仄平仄。","○仄平平平，平○仄平仄。"],"paragraphs":["月轮隐东峰，奇彩在南岭。","北崖草木多，苍茫映光景。","玉盘忽微露，银浪泻千顷。","岩谷散陆离，万象杂形影。","不辞三更露，冒此白发顶。","老筇无前游，危处有新警。","涧光如翻鹤，变态发遥境。","回首房州城，山中夜何永。"],"title":"十七日夜咏月"}
