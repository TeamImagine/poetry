{"author":"白居易","id":14930,"strains":["平仄仄平仄，仄平平仄平。","平仄仄平仄，平○平仄○。","仄仄仄平仄，平平仄仄平。","平平平仄仄，平仄仄平平。","仄平仄平仄，仄仄仄仄平。","仄平平仄仄，平平仄仄平。","仄平仄仄平，仄仄平平平。","仄平仄仄平，仄仄平平平。","平平仄仄仄，仄仄仄仄平。","仄仄平平仄，平仄仄仄平。","仄仄平平仄，仄仄仄平平。","仄平平仄仄，仄仄仄平平。","仄平平平仄，仄仄○平平。"],"paragraphs":["禾黍与稂莠，雨来同日滋。","桃李与荆棘，霜降同夜萎。","草木既区别，荣枯那等夷。","茫茫天地意，无乃太无私。","小人与君子，用置各有宜。","奈何西汉末，忠邪并信之。","不然尽信忠，早绝邪臣窥。","不然尽信邪，早使忠臣知。","优游两不断，盛业日已衰。","痛矣萧京辈，终令陷祸机。","每读元成纪，愤愤令人悲。","寄言为国者，不得学天时。","寄言为臣者，可以鉴于斯。"],"title":"读汉书"}
