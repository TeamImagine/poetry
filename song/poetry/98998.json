{"author":"华岳","id":98998,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平仄平仄仄平平。"],"paragraphs":["凄凄天气间炎凉，破帽翻风客鬭狂。","酒味暗消黄蘂辣，雁声唤得菊花香。","三京昔拟恢同轨，九日今犹客异乡。","更仗阿谁上沙漠，为予申意郭汾阳。"],"title":"九日言怀"}
