{"author":"王觌","id":186567,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野寺山茶昨夜开，江亭初报一枝梅。","旋邀座上逍遥客，同醉花前潋艳杯。","秀色霜浓方润泽，暗香风静更徘徊。","仙姿莫遣常情妒，不带东山妓女来。"],"title":"望与诸公会于大慈闻海云山茶合江梅花开遂相邀同赏虽无歌舞实有清欢因成拙诗奉呈"}
