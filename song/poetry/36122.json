{"author":"陆游","id":36122,"strains":["仄仄平平仄仄平，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["础润云生五月中，山城细雨晚空蒙。","读书虽恨此身老，把酒尚思吾辈同。","积润画图昏素壁，渍香衣帻覆熏笼。","新晴不用占锺鼓，卧听林梢淅淅风。"],"title":"雨中作"}
