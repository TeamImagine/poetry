{"author":"韦骧","id":191245,"strains":["平仄平平平仄平，仄平仄仄仄平平。","仄平平仄平仄仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["舟楫逢迎涪水滨，久违应讶鬓霜新。","按廉虽共相望阔，邂逅于斯两喜钧。","对舣晴沙旗影动，交谈寒夜烛花春。","迟明又向东西去，回首沧江雾色匀。"],"title":"遇黄志仁"}
