{"author":"任随","id":189143,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["何年玉羽别昆丘，飞舞长亲十二楼。","警露夜窥瑶圃月，翔云高忆海天秋。","肯教渠略知遐寿，会向神区更远游。","正是溶溪烟水碧，好陪青凤饮澄流。"],"title":"鹤"}
