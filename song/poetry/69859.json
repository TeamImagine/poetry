{"author":"王炎","id":69859,"strains":["仄平平仄仄平仄，仄仄平平平仄仄。","仄平平仄平仄平，仄仄平平平仄仄。","仄仄平○平仄平，仄平仄仄平○仄。","仄平平仄仄仄○，仄仄平平平仄平。","平平仄仄仄仄仄，○仄平平平仄平。","○平仄仄平○仄，平仄仄仄平仄仄。"],"paragraphs":["老身强健幸无事，旧日交游存者几。","后来阿秀诗句新，露滴金茎寒著齿。","笑我胸中千斛尘，解缨未濯沧浪水。","翠微尝约载酒行，洗耳潺湲泉石清。","天寒短策未可出，更约东郊春日晴。","且来伴我窗间坐，黄奶在旁同附火。"],"title":"用元韵答秀叔  其三"}
