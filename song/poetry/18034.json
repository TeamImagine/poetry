{"author":"吴芾","id":18034,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["正是千花万卉开，一时景物亦佳哉。","良辰已幸陪龙节，盛宴仍容饫豹胎。","虽喜风光环几席，其如烟雨暗池台。","明朝天宇应澄霁，尚拟寻芳一再来。"],"title":"和任漕开宴值雨"}
