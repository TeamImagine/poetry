{"author":"苏轼","id":195068,"strains":["仄平平平平，平仄仄平平。","仄平○平○，仄仄仄仄平。","仄仄平平平，仄平平仄平。","仄仄平平平，平平平仄平。","○平平平仄，仄平仄仄平。","仄仄仄仄平，平仄平仄平。","平平平仄仄，仄仄仄仄平。","仄仄仄平仄，平仄平仄平。","仄仄平仄仄，平平仄平平。","仄仄平平平，平仄平仄平。","仄○仄仄○，○平仄仄○。","○仄仄平仄，平仄仄仄平。"],"paragraphs":["子知神非形，何复异人天。","岂惟三才中，所在靡不然。","我引而高之，则为星斗悬。","我散而卑之，宁非山与川。","三皇虽云没，至今在我前。","八百要有终，彭祖非永年。","皇皇谋一醉，发此露槿妍。","有酒不辞醉，无酒斯饮泉。","立善求我誉，饥人食馋涎。","委运忧伤生，忧去生亦还。","纵浪大化中，正为化所缠。","应尽便须尽，宁复事此言。"],"title":"问渊明"}
