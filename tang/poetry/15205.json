{"author":"白居易","id":15205,"strains":["仄平平仄仄，平平仄○仄。","平平平仄平，平平○仄仄。","平○仄仄仄，○平仄平仄。","平仄平平○，○平平仄仄。","平○仄平仄，平仄平平仄。","仄○平仄仄，平仄平平仄。","仄仄平仄平，平平○仄仄。"],"paragraphs":["石门无旧径，披榛访遗迹。","时逢山水秋，清辉如古昔。","常闻慧远辈，题诗此岩壁。","云覆莓苔封，苍然无处觅。","萧疏野生竹，崩剥多年石。","自从东晋后，无复人游历。","独有秋涧声，潺湲空旦夕。"],"title":"游石门涧"}
