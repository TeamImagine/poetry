{"author":"黄庭坚","id":206403,"strains":["仄平仄仄平，○平平○仄。","仄平平○仄，仄仄仄平仄。","○仄平平仄，仄平仄平仄。","仄平平仄○，仄仄平平仄。","平平仄平平，平仄仄○仄。","仄仄仄平平，平平仄平仄。","平平仄平仄，平仄○仄仄。","平平平仄仄，平仄仄仄仄。","仄平仄平仄，仄仄仄仄仄。","平仄○平平，仄○仄平仄。","平平○仄○，仄仄○仄仄。","平平仄仄平，仄仄平仄仄。"],"paragraphs":["妇翁不可挝，王郎非娇客。","十年为从学，苦淡共堙厄。","燕雀嗤鸿渐，犬羊睨麟获。","遇逢泾渭分，昨梦春冰释。","平生五车书，才吐二三策。","已作谤薰天，金朱果何益。","君穷一窗下，风雨更削迹。","诗工知学进，词苦见意迫。","俗情傲秦赘，妇舍不煖席。","南冶从东家，不闻被嘲剧。","师儒并世难，日月过箭疾。","公今未有田，把笔耕六籍。"],"title":"次韵子瞻和王子立风雨败书屋有感"}
