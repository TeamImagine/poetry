{"author":"梅尧臣","id":35983,"strains":["仄仄平平平，仄仄仄平仄。","仄仄平仄平，仄仄平仄仄。","平仄平仄平，平仄仄平仄。","仄○平仄平，仄○○仄仄。","○仄平○平，平仄仄○仄。","仄平仄仄仄，仄仄仄○仄。","平仄仄○平，仄仄平仄仄。"],"paragraphs":["富贵丰盘餐，日可侑清角。","不与贤者俱，饱食何所学。","吾友虽日贫，邀赏不辞数。","质衣为酒肴，出论轻管乐。","其馔精且甘，刀几孰亲握。","是时予苦眩，引去意颇确。","羸马雪中归，醉醒谁复较。"],"title":"同诸韩饮曼叔家"}
