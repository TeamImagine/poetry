{"author":"董嗣杲","id":154756,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["红白花开委暮尘，野粮能疗野居贫。","长腰可抵丰年米，苍玉难资食肉人。","石钵柳槌研乳细，春苗秋实荐香新。","马前见此羁怀恶，强饭应锺万里身。"],"title":"罂粟花"}
