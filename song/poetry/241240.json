{"author":"周紫芝","id":241240,"strains":["仄仄仄？仄，仄平仄平平。","仄平平仄平，仄仄平平平。","○仄仄仄仄，仄仄平仄平。","仄仄仄仄○，仄仄平平平。","平○仄仄仄，仄平平平平。","仄仄仄仄平，仄仄平仄平。","仄平仄平平，平仄○平平。","仄平仄平平，仄仄平仄平。","○仄○平仄，仄仄平○仄。","平平？平仄，平平平仄平。","仄仄仄仄平，仄仄平平平。","平仄平○平，仄仄平仄平。","仄仄仄仄仄，仄仄平仄平。","平○仄平仄，仄仄平平平。","○仄平仄平，仄仄平？平。"],"paragraphs":["念昔始觧事，结交少年场。","一生徒苦辛，两鬓今成霜。","颇亦恨晚岁，始得同舍郎。","邂逅笑语间，仿佛芝兰香。","朝吟共棐几，暮归霑余觞。","忽奉太室祠，共荐房俎羊。","晓陪奉常班，琼珮参翺翔。","只今坐斋宫，夜雨谁对床。","王事间何阔，咫尺遥相望。","聊持鹧鸪椀，为浇冰雪肠。","五字忽鼎来，古锦翻诗囊。","无力攻长城，有眼惊夜光。","跂彼笑织女，不复成报章。","何当毕祠事，共上南山冈。","更约颜李萧，一笑同徜徉。"],"title":"次韵王兴周斋宿省舍"}
