{"author":"胡宿","id":244206,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["虎符兼绾铁林兵，安辑南方十二城。","昏晓星文通翼轸，阴晴云气接巫衡。","江飘画角蛟龙思，风猎干旟鸟隼鸣。","谁伴使君红烛宴，漆堂深夜促银筝。"],"title":"寄龙图李谏议"}
