{"author":"苏轼","id":194561,"strains":["仄平仄平平，仄仄仄仄仄。","平平仄仄平，仄仄平仄仄。","○平仄仄○，仄仄仄平仄。","平平仄○仄，仄仄平仄仄。","仄平仄平仄，仄仄○○仄。","仄平仄平平，平仄仄平仄。"],"paragraphs":["问君谪南宾，野葛食几尺。","逢人瘴发黄，入市胡眼碧。","三年不易过，坐睨倚天壁。","归来貌如故，妙语仍破镝。","那能废诗酒，亦未妨禅寂。","愿为尚书郎，还赐上方舄。"],"title":"次韵王巩南迁初归二首  其一"}
