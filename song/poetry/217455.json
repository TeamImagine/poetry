{"author":"张耒","id":217455,"strains":["平仄仄平仄，平平○平平。","仄平仄平仄，平仄平○平。","平平仄仄仄，仄仄○平平。","平仄平仄仄，平平仄平平。","平平平仄仄，仄仄仄仄平。","○平仄仄仄，仄仄平平○。","平平仄仄仄，仄仄平○平。","平平仄仄仄，平仄平○○。"],"paragraphs":["原野日辽阔，南山疏亭亭。","夏云敛氛翳，秋木呈疏明。","幽居苦不乐，展步乘朝晴。","嗟我无羽翼，何由蹑峥嵘。","神仙虽诞漫，可以忘俗情。","乘桴古亦有，况复凌沧溟。","浮生既有限，散诞烦冠缨。","黄精若可采，高揖吾其行。"],"title":"秋怀十首  其八"}
