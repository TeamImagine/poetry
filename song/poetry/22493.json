{"author":"王十朋","id":22493,"strains":["平平仄平平仄平，仄仄○平平平平。","仄平平平平平仄，平○仄仄平平平。","仄○平平仄○仄，平仄平仄平平平。","平○仄仄仄平仄，仄仄仄仄○平平。","平平仄仄平仄○，平仄平仄平？平。","平平仄仄仄仄仄，平仄仄仄平平平。","平○仄仄仄○仄，仄仄平仄平平平。","仄仄○平○仄仄，仄仄仄仄平平○。"],"paragraphs":["梅溪野人真野哉，老眼长为寒梅开。","朅来西湖探春色，濡毫一洗匈襟埃。","却将梅花比和靖，花与人物俱奇魁。","同行二十五佳客，一一尽是离骚才。","新诗一出花价长，穅秕桃李奴玫瑰。","湖山已槁处士骨，风月未厌吾侪来。","欣闻好事约重赏，准拟餐玉尝春杯。","预办长笺收白雪，载取十里清香回。"],"title":"同舍再约赏梅用前韵"}
