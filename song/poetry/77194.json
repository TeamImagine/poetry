{"author":"袁燮","id":77194,"strains":["平平仄仄仄，仄仄○平平。","仄○仄仄仄，仄仄仄平平。","仄仄仄平平，仄仄仄仄○。","仄仄○平平，○平仄○平。","仄平仄平平，仄平平仄平。","平平仄平仄，仄仄平平平。","仄仄仄仄仄，仄平平平平。"],"paragraphs":["贤哉子路子，德性兼刚柔。","险难极变态，志节凛高秋。","访我大江滨，亟别挽莫留。","问子将何之，长淮理扁舟。","主人得仁贤，欲为经远谋。","男儿处斯世，器业追前修。","努力建硕画，勿贻师门羞。"],"title":"送路德章芾三首  其三"}
