{"author":"苏颂","id":179627,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["赤龙应世季冬初，上八开祥霓绕枢。","金石宣和韶九奏，乾坤荐寿岳三呼。","善邻两使星轺集，拱极千官蕊绶趋。","共捧尧锺歌既醉，洋洋朝野正欢娱。"],"title":"兴龙节集英殿宴教坊口号"}
