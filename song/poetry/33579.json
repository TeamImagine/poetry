{"author":"陆游","id":33579,"strains":["仄仄平仄平，平平平仄平。","仄平仄平平，仄仄仄仄平。","仄仄仄仄平，平平平仄平。","仄平仄平平，仄仄平平平。","平仄平仄○，○平仄平平。","平平平○仄，平仄仄仄平。","○平仄仄仄，仄仄仄仄平。","仄平○平仄，仄仄平仄仄。"],"paragraphs":["我梦游太华，云开千仞青。","擘山泻黄河，万古仰巨灵。","往者祸乱初，氛祲干太寜。","岂无卧云龙，一起奔风霆。","时事方错缪，三秦尽飘零。","山河销王气，原野失大刑。","将军散发去，短剑𣃁茯苓。","定知三峰上，烂醉今未醒。"],"title":"赵将军"}
