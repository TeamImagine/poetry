{"author":"李白","id":56426,"strains":["仄○平仄平，仄仄仄平仄。","仄仄平仄仄，平○仄平仄。","仄仄仄平仄，仄仄平平平。","仄仄○仄仄，仄○平仄平。","平平平○仄，仄○平○平。","平平仄平平，仄仄仄平平。","平仄○仄仄，平平仄仄平。"],"paragraphs":["鲁叟谈五经，白发死章句。","问以经济策，茫如坠烟雾。","足著远游履，首戴方山巾。","缓步从直道，未行先起尘。","秦家丞相府，不重褒衣人。","君非叔孙通，与我本殊伦。","时事且未达，归耕汶水滨。"],"title":"嘲鲁儒"}
