{"author":"林景熙","id":159949,"strains":["仄平○○仄平平，仄○平仄平仄平。","仄平平仄○仄仄，○仄仄仄○平平。","平平仄仄平仄仄，平平仄仄仄○仄。","平平平仄仄平仄，仄仄仄平平仄仄。","○平仄仄仄○平，仄平平仄○平平。","平平仄仄仄平仄，仄仄平仄平平平。","平平仄仄仄仄仄，仄仄平平平仄仄。","仄仄仄平平仄平，仄平平平仄平仄。"],"paragraphs":["越山巉巉越台孤，井中双鲤曾走吴。","满坡丛竹遗旧箭，回首霸业空烟芜。","诗人访古凌绝壁，危栖竟欲老深碧。","声摇孤枕海涛壮，影伴瘦筇山月白。","了然道者亦离尘，一龛松下分秋云。","祇今虎豹满平陆，炼骨谁与笺青旻。","琴心剑气两寂寞，醉墨淋漓风雨落。","九十九峰归梦寒，玉笙泠泠跨飞鹤。"],"title":"送葛居士住栖碧庵"}
