{"author":"韩淲","id":86076,"strains":["平平仄仄仄，平仄平仄平。","平平仄仄仄，平仄○平平。","平平仄平平，平仄仄平平。","仄平仄平仄，仄仄仄○○。","仄○仄仄仄，仄仄仄平平。","○平仄仄平，仄仄仄仄平。"],"paragraphs":["湖光佛寺古，山色泉水清。","苏仙则已远，名字空含情。","西风动林松，琴瑟有余声。","我来揖而酌，一饮百虑轻。","朗吟两石碣，脊记眼为明。","当年彼比邱，亦足得此生。"],"title":"参寥泉"}
