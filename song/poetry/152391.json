{"author":"方一夔","id":152391,"strains":["平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["生平讲贯为知几，世好从渠与我违。","天下无如书益智，人生惟有仕当归。","青灯夜雨虫鱼注，碧水西风鲈鲙肥。","莫道尺前难寸退，古来富贵触危机。"],"title":"送人赴学官二首  其一"}
