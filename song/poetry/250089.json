{"author":"郭印","id":250089,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["檐前万点落珠玑，乳燕梁间嫩学飞。","水汇百川人迹绝，苔封三径马蹄稀。","田塍湓溢禾生耳，薜荔芊绵垣有衣。","江上何人清兴尽，却乘新涨棹舟归。"],"title":"和余时升周子美江雨有怀雨不绝诗韵各赋一首  其二"}
