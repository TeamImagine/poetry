{"author":"白居易","id":15081,"strains":["仄平平仄平，平平平平平。","仄仄仄仄仄，仄平平仄平。","平仄仄仄平，仄仄仄仄平。","仄平仄平仄，平仄仄平平。","仄平○仄仄，仄仄仄仄平。","○平仄仄仄，平仄仄平○。","平仄仄仄○，仄仄仄仄平。","仄○仄仄平，仄仄仄仄平。","仄平○仄○，仄仄平仄平。","仄仄仄平平，仄仄平仄○。","仄平平平仄，仄仄仄仄平。","平平仄仄平，仄仄仄平平。","平平仄平仄，仄仄仄平平。","平平平仄平，仄仄仄平平。","平平仄仄仄，平仄仄仄○。","平仄仄平仄，仄平仄仄平。"],"paragraphs":["帝都名利场，鸡鸣无安居。","独有懒慢者，日高头未梳。","工拙性不同，进退迹遂殊。","幸逢太平代，天子好文儒。","小才难大用，典校在秘书。","三旬两入省，因得养顽疏。","茅屋四五间，一马二仆夫。","俸钱万六千，月给亦有余。","既无衣食牵，亦少人事拘。","遂使少年心，日日常晏如。","勿言无知己，躁静各有徒。","兰台七八人，出处与之俱。","旬时阻谈笑，旦夕望轩车。","谁能雠校闲，解带卧吾庐。","窗前有竹玩，门外有酒酤。","何以待君子，数竿对一壶。"],"title":"常乐里闲居偶题十六韵兼寄刘十五公舆王十一起吕二炅吕四颎崔十八玄亮元九稹刘三十二敦质张十五仲元时为校书郎"}
