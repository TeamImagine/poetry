{"author":"王铚","id":15022,"strains":["仄平仄仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["白头住世我无日，破衲出家师妙年。","衮绣门庭犹自妄，瓶盂踪迹不离禅。","鸡催晓月人奔渡，雁唤西风叶满船。","梦境相逢便相别，万峰秋色正磨天。"],"title":"送开公归径山"}
