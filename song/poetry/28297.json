{"author":"洪适","id":28297,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["旁搜嘉卉对韶华，宝玩明珠诧照车。","可使东坛无蔓草，如游北苑得名茶。","安排酿具多炊黍，准拟襟期共赏花。","醉语美人无可恨，不教拖帔泣归霞。"],"title":"和景卢咏新得歙县牡丹"}
