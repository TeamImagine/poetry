{"author":"释德洪","id":228476,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["投老归来椘水滨，水清聊可濯衣尘。","拼心乐事都还汝，入手清闲不与人。","尚有笑谈消白昼，更无情绪管青春。","暗惊少日王城外，走马争先看宝津。"],"title":"二月大雨江涨晚晴作三首  其三"}
