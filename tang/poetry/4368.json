{"author":"钱起","id":4368,"strains":["平平仄仄○，仄仄平平平。","仄平平仄仄，平平平仄平。","○平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄仄平○，平平仄仄○。"],"paragraphs":["能清谢朓思，暂下承明庐。","远山新水下，寒皋微雨余。","更怜归鸟去，宛到卧龙居。","笑指丛林上，闲云自卷舒。","宁心鸣凤日，却意钓璜初。","处贵有余兴，伊周位不如。"],"title":"晚出青门望终南别业"}
