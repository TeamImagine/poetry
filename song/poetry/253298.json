{"author":"李弥逊","id":253298,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["乾坤渺渺一浮尊，万象分明水四滨。","虎脊横空山作队，鱼鳞倒影海成纹。","老僧诗罢闲欹竹，幽士余斋正卧云。","妙现镜中无一事，世间从此罢挥斤。"],"title":"和渊老妙现之什"}
