{"author":"胡宿","id":2028,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["颜诗摛锦有高文，席上经年未聘珍。","鹄板乍停公府诏，貂裘还敝洛城尘。","雪园授简谁为赋，烟渚归艎不待春。","何日子虚闻夜诵，尚方给札对严宸。"],"title":"送陈谏东归"}
