{"author":"郑起","id":126529,"strains":["平仄仄平平仄仄，仄平仄仄仄平平。","仄仄平平平仄仄，仄○仄仄平平平。","仄仄仄平仄，仄仄平仄平。","○平平仄仄平仄，仄○平仄平仄平。","仄平○平仄平仄，仄平○仄平平平。","仄平平仄仄平仄，仄平仄仄○平平。","仄平仄仄仄仄仄，平仄平仄平平平。","○○仄仄平仄仄，仄仄平平仄仄平仄平仄平。","仄平仄仄平仄仄，仄仄平仄仄仄平。","仄平仄仄○仄仄，平平平仄平仄○。","平○仄仄仄平仄，平平仄仄○仄平。","平平○仄仄平仄，平平仄仄平平平。"],"paragraphs":["淳祐六年冬十月，我来独自上南楼。","晓雾江山都不见，雾收日出城东头。","照见汉阳树，照见鹦鹉洲。","浪涛江汉出岷峡，洞庭云梦天共流。","大船如龙卷寒碧，小船如叶飞洪沟。","费袆霞珮跨黄鹤，洞宾玉笛横清秋。","泬寥突兀不可状，开阖风雨晴烟浮。","空中一一都照见，照见今来古往丝粟无限愁。","夜郎逐客心胆大，醉欲捶碎醒又休。","此山此水长不老，英雄消尽山水留。","何当大雪夜明月，摩挲老眼看九州。","春风吹雪变红绿，牛羊被野边无忧。"],"title":"鄂州南楼"}
