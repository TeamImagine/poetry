{"author":"李廌","id":218785,"strains":["平平仄平仄仄平，仄平仄仄仄仄平。","平平仄平平仄仄，仄仄平仄平仄○。","仄仄○平仄平仄，仄仄平平仄平仄。","平平仄仄○仄平，○仄○平仄仄仄。","仄仄仄仄○平平，平平仄平平仄○。","平仄仄○仄仄仄，平平仄仄○仄平。"],"paragraphs":["田家女儿不识羞，草花竹叶插满头。","红眉紫襜青绢袄，领颈麤糙流黑油。","日午担禾上场晒，也喜年丰欲还债。","{亻庸}工出力当一男，长大过笄不会拜。","有者四十犹无家，东村定昏来送茶。","翁妪吃茶不肯嫁，今年种稻留踏车。"],"title":"田舍女"}
