{"author":"强至","id":182498,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["大士当年密行成，山居黄色有云生。","黄云已共斯人去，飞阁犹为此地名。","欲到尘埃先摆落，纵观气象亦峥嵘。","谁云瑞应难追复，禅老而今祖意明。"],"title":"寄题殊公禅老黄云阁二首  其一"}
