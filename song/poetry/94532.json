{"author":"度正","id":94532,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["特立谁能为道谋，千钧岂可委庸流。","正涂壅底如丛棘，此意萧条若缀旒。","指掌人归容景慕，传心书在正研求。","恭惟天道何由谬，服力田畴自有秋。"],"title":"正伏承泽深佥判学士贤友以正生朝宠贶佳篇辄次元韵  其二"}
