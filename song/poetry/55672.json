{"author":"朱熹","id":55672,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["阑干苜蓿久空槃，未觉清羸带眼宽。","老去光华奸党籍，向来羞辱侍臣冠。","极知此道无终否，且喜闲身得暂安。","汉祚中天那可料，明年太岁又涒滩。"],"title":"蒙恩许遂休致陈昭远丈以诗见贺已和答之复赋一首"}
