{"author":"白居易","id":15029,"strains":["仄仄平平○，仄仄平平仄。","平平平仄仄，仄仄平○仄。","○仄○平仄，平仄平平仄。","○平仄平○，平仄仄平仄。","仄仄平仄仄，平平○仄仄。","仄仄○仄仄，仄平仄平仄。","仄平平平平，平平仄平仄。","平仄平平仄，仄平仄平仄。","平平仄仄仄，仄仄○平仄。","仄仄平仄○，平仄仄平仄。","平平平仄仄，仄仄平仄仄。","仄仄平仄平，仄平仄○仄。","平平仄平仄，仄仄平平仄。","仄仄仄平平，仄平仄平仄。","平平仄平平，仄仄平平仄。","仄仄平仄仄，○平平平仄。"],"paragraphs":["上有饥鹰号，下有枯蓬走。","茫茫边雪里，一掬沙培𪣻。","传是昭君墓，埋闭蛾眉久。","凝脂化为泥，铅黛复何有。","唯有阴怨气，时生坟左右。","郁郁如苦雾，不随骨销朽。","妇人无他才，荣枯系妍否。","何乃明妃命，独悬画工手。","丹青一诖误，白黑相纷纠。","遂使君眼中，西施作嫫母。","同侪倾宠幸，异类为配偶。","祸福安可知，美颜不如丑。","何言一时事，可戒千年后。","特报后来姝，不须倚眉首。","无辞插荆钗，嫁作贫家妇。","不见青冢上，行人为浇酒。"],"title":"青冢"}
