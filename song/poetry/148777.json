{"author":"方回","id":148777,"strains":["仄仄仄平仄，○平仄平平。","○平平仄仄，平平仄仄平。","仄仄仄仄平，仄平仄平○。","平平仄仄仄，仄仄平○平。","仄仄仄平平，仄仄平仄仄。","仄仄平平○，仄平仄平仄。","仄○仄○仄，平平仄平仄。","仄仄仄平○，平仄平仄仄。"],"paragraphs":["攫果实饥嗛，三声泪霑裳。","尼居曾子侍，宁甘读此章。","不食痛所生，乃能善居丧。","林端有返哺，未敌乌衣郎。","面故可颜彪，臂岂徒李广。","泣血同高柴，托音异原壤。","谓当葬其母，山林纵之往。","勿复绊诸笼，充此儿女赏。"],"title":"题孝猿图"}
