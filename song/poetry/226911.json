{"author":"赵鼎臣","id":226911,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["相逢奔走两河壖，来往空惊月再圆。","王事敢辞同契阔，客游还喜共周旋。","暮行野岸泥三尺，夜宿人家屋一椽。","归看彭郎应大笑，东轩何事不留连。"],"title":"塞下"}
