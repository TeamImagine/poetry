{"author":"韦骧","id":190550,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["重门昼锁碧梧阴，秋气凌虚日向深。","耳目暂清抛吏局，情怀终乐近书林。","安排一月拘挛计，酬酢千人进取心。","未榜试期饶暇逸，倚樽尤喜听高吟。"],"title":"庐陵待试士呈伯升郎中"}
