{"author":"谢逸","id":226516,"strains":["仄平仄平仄，平平平仄○。","平平仄仄仄，仄仄平仄平。","仄平仄仄仄，平平仄平平。","平平仄仄平，平平平仄平。","平平平平平，仄仄平平○。","平仄仄仄仄，平平○平平。","平仄仄平平，仄仄平平平。","仄仄平平平，○仄平平平。","平仄仄平仄，仄○○仄平。","○仄仄平仄，仄仄平仄平。","仄仄○○○，○仄平平平。","平平仄平平，仄仄平仄平。","仄仄仄平平，平仄仄仄平。"],"paragraphs":["不通泮宫籍，端居常屡空。","贫知俗益薄，老觉书有功。","寂无裹饭客，门前翳蒿蓬。","平生眼底人，粗知吾困穷。","招呼城南游，饭我枵肠空。","亭午得一饱，哦诗和秋虫。","扪腹步南湖，缓带披凉风。","渐见波心莲，颇忆新妆红。","徐酌穆生醴，宛如和露浓。","三咽不知味，百盏无醉容。","但可胜茶汤，留饷东坡翁。","儒生本酸寒，独处罹百凶。","不谒魏元君，粗免恶少攻。"],"title":"与诸友游南湖分韵得红字"}
