{"author":"刘克庄","id":115922,"strains":["仄平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["小词落拓逼希真，未典春衣未是贫。","穷肯磷缁久幽操，老犹熏沐不赀身。","营巢燕熟飞来旧，脱袴禽痴唤著新。","蜀口尘清江浪白，息头重作太平人。"],"title":"再次竹溪韵三首  其三"}
