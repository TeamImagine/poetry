{"author":"陈藻","id":78797,"strains":["仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["除却谯楼环廨舍，萧条市井客怀悲。","高高下下山无数，浅浅深深江有时。","大布红裙猺女著，半规白扇野人持。","城中昨夜亡羊豕，闻得谁家虎入篱。"],"title":"题融州城楼"}
