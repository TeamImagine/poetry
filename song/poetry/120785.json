{"author":"毛珝","id":120785,"strains":["平平仄仄○平仄，仄仄○○○平仄。","○平仄仄仄平平，平仄平平仄平仄。","平平平仄仄平平，平仄平平平仄仄。","平平平仄仄平平，仄仄平平仄平仄。"],"paragraphs":["船头蜀锦三千尺，倒影长虹浸寒碧。","相逢不是紫髯郎，鹦鹉洲边眼生棘。","江头箫鼓杂灵鸦，人道阴兵曾护国。","安知楼下雪千堆，不是吞曹气冲激。"],"title":"富池庙"}
