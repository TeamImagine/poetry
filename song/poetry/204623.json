{"author":"黄裳","id":204623,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["眼凌霄汉气横秋，未壮吾年似白头。","病态问人皆笑老，壮图何处始知休。","还因往事悲今事，难得新游比旧游。","霅水越溪风信好，尺书多幸屡相投。"],"title":"再寄及之  其一"}
