{"author":"王安石","id":179882,"strains":["仄仄平仄仄，平仄平仄仄。","仄○仄仄平，平仄仄平仄。","仄平仄平仄，仄仄仄平仄。","平仄仄○平，○平仄平仄。","仄平平仄平，仄仄平仄仄。","平○平仄仄，仄仄平平仄。","平平仄平平，仄○平仄仄。","仄仄仄仄仄，平平仄平仄。","平仄仄平仄，平平仄平仄。","平平仄平平，仄仄平仄仄。","仄平仄平仄，○仄○仄仄。","○○平仄平，平仄仄平仄。"],"paragraphs":["鸟有车载板，朝暮尝一至。","世传𫛳似鸮，而此与鸮似。","唯能预人死，以此有名字。","疑即贾长沙，当时所遭值。","洛阳多少年，扰扰经世意。","粗闻方外语，便释形骸累。","吾衰久捐书，放浪无复事。","尚自不见我，安知汝为异。","怜汝好毛羽，言音亦清丽。","胡为太多知，不默而见忌。","楚人既憎汝，弹射将汝利。","且长随我游，吾不汝羹胾。"],"title":"车载板二首  其二"}
