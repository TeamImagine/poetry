{"author":"孟郊","id":13094,"strains":["○平仄○仄，仄仄平平平。","平仄平仄仄，平平平仄平。","仄仄仄仄仄，平平平仄平。","平平平仄○，平仄仄仄○。","仄○仄平仄，平○仄平平。","平平仄平仄，平仄仄平平。"],"paragraphs":["长安别离道，宛在东南隅。","寒草根未死，愁人心已枯。","促促水上景，遥遥天际途。","生随昏晓中，皆被日月驱。","北骑达山岳，南帆指江湖。","高踪一超越，千里在须臾。"],"title":"送从叔校书简南归"}
