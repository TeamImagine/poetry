{"author":"陆游","id":36203,"strains":["仄仄仄仄平，○平仄仄仄。","仄仄仄平仄，仄仄仄仄仄。","仄平平平平，仄仄仄平仄。","仄平仄平仄，仄仄仄仄仄。","平平平仄仄，仄平○仄仄。","○○平仄仄，仄仄仄仄仄。","平仄仄平平，平仄仄平仄。","仄平○仄平，仄仄平平仄。","仄平平平平，平仄仄平仄。","平平平○仄，仄仄仄平仄。"],"paragraphs":["饮酒不尽觞，观棋不竟局。","索马踏街鼓，仰视月挂木。","疾驰沿河堤，不记几坊曲。","到家四邻寂，往往睡已熟。","天香余袅袅，佛灯犹煜煜。","中庭虽一席，缓步意亦足。","寒犬吠荆篱，栖鹊起樷竹。","市声从北来，始觉非林谷。","却寻西窗书，开卷剪残烛。","官闲居更远，一笑谢羁束。"],"title":"夜归"}
