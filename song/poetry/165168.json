{"author":"艾性夫","id":165168,"strains":["平平仄平仄，平仄平平平。","仄仄仄平○，平平仄平平。","平仄仄平平，仄仄仄平平。","平平平仄平，平平平平平。","仄仄仄平平，仄仄平仄○。","仄仄仄平平，仄平平仄平。"],"paragraphs":["枯桐斵山骨，弦以冰蚕丝。","信指发孤调，悠然造希夷。","扬以寄吾欢，抑以写吾悲。","悲欢生我心，无庸他人知。","我若有黄金，不铸锺子期。","寄语伯牙翁，绝弦良可嗤。"],"title":"杂言  其四"}
