{"author":"郑刚中","id":252377,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["少年联辔入京华，阔步超群便起家。","亲览声名髙汉殿，忧时踪迹仅长沙。","藏刀所在留余刃，怀璧终身不见瑕。","老眼看公春梦散，不胜哀涕落天涯。"],"title":"哭潘义荣二首  其二"}
