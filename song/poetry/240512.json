{"author":"周紫芝","id":240512,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["北风胡马自长鸣，月到南枝鸟共惊。","留我小溪回短棹，看渠红旆作长城。","人思庞老皆知隐，贼说康成亦畏名。","乱后欲从君一笑，满林荆棘未堪行。"],"title":"次韵元素自东皋寄新诗贼退犹未久  其一"}
