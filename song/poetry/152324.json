{"author":"方一夔","id":152324,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["漫向松边倚瘦筇，一生襟抱与谁同。","照人不老古今月，送客多情南北风。","才尽悬知诗作祟，数奇莫与命争穷。","冶金百炼今无几，休向人前说事功。"],"title":"杂兴三首  其二"}
