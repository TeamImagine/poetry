{"author":"岳珂","id":105598,"strains":["平○平平平仄仄，○仄○平仄平仄。","平仄平仄平○○，○仄平○平平平。","平平仄平平仄平，平仄仄平○仄平。","仄○平○仄仄仄，仄仄仄平○平仄。","○○仄仄平仄平，仄仄○平仄平仄。","仄平仄平平仄平，仄仄仄仄平平平。","○平仄仄仄平仄，仄仄平平○仄仄。","平平仄仄平○平，仄平仄仄平仄平。","仄平仄仄仄仄仄，仄仄平仄平○平。","平○仄平仄平仄，仄仄仄○○仄仄。","平平仄仄仄平平，○仄仄平○仄仄。","仄仄仄仄平仄平，平平仄仄平仄平。"],"paragraphs":["山行霜清群木落，回首重云望城郭。","城郭西畔江正横，中有千骑随双旌。","山头一湾霜月明，旌底史君如许清。","我行山间已一月，枕石漱流更奇绝。","颇从野老谈政声，所恨轻为数旬别。","别来有书招我归，我适把酒穷攀跻。","相呼一醉已心许，野老来前听我语。","今年岁歉流离多，带牛佩犊无奈何。","史君镇静不猛厉，使汝安卧仍行歌。","山中故侯布鞋湿，杖挂百钱遗不拾。","新来又拜散人呼，正好举杯和月吸。","我醉汝醉今赖谁，为言野老知不知。"],"title":"述山中语呈郡侯董庭直少监"}
