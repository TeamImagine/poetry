{"author":"寇准","id":188698,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["栽培终得近天家，独有芳名出众花。","香递暖风飘御座，叶笼轻霭衬明霞。","纵吟宜把红笺襞，留赏惟张翠幄遮。","深觉侍臣千载幸，许随仙仗看秾华。"],"title":"奉圣旨赋牡丹花"}
