{"author":"王炎","id":69899,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一声𫛸鴂落红稀，试问春余几许时。","多谢佳招频卜日，自惭衰朽却愆期。","但能有酒肯留客，莫恨无花空折枝。","邑下老禅无恙否，可同谈笑一开眉。"],"title":"汪直卿相招以病爽约因成拙句并呈子大"}
