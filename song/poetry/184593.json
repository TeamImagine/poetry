{"author":"范纯仁","id":184593,"strains":["仄仄○平仄，平平仄仄仄。","平平平仄仄，仄仄仄平平。","平仄○平仄，平平仄仄平。","仄平○仄仄，仄仄仄平平。","平仄平○仄，平平仄○平。","平平○仄仄，仄仄仄平平。"],"paragraphs":["忽得穰郊信，翛然病魄醒。","怀贤心独在，感旧涕偏零。","南斗占神剑，西豪聚德星。","卧龙看复起，失马顾曾经。","冰玉清相照，芝兰远更馨。","麤官应念我，白首候戎亭。"],"title":"谢师厚寄同黄婿鲁直唱和"}
