{"author":"苏辙","id":197112,"strains":["仄平仄仄平，平仄平仄仄。","仄平仄平仄，平仄平仄仄。","平平仄平仄，仄仄平仄仄。","仄○仄平平，○○仄平仄。","○平仄仄仄，○仄平仄仄。","仄平仄平○，仄仄平仄仄。","仄仄仄平仄，仄仄平仄仄。","仄平仄平平，○仄仄仄仄。","○平平仄平，仄仄仄○仄。","仄平仄平仄，仄平仄平仄。","仄仄○仄平，仄平平仄仄。","○仄仄仄○，仄仄平仄仄。","仄○平仄仄，平仄仄○仄。","平平平仄平，仄仄平仄仄。","○仄仄仄平，○仄仄仄仄。","仄平平平平，仄仄平平仄。","平平平平仄，仄仄平平仄。","仄平平○仄，平仄仄仄仄。","仄平仄平平，平仄仄仄仄。","仄仄平仄○，○仄平○仄。"],"paragraphs":["柳侯白首郎，风格终近古。","旧游日零落，新辈谁与伍。","人情逐时好，变化无定主。","试看近时人，相教蹈规矩。","行身剧孔孟，称道皆舜禹。","但求免讥评，岂顾愁肺腑。","坐令不羁士，举足遭网罟。","缅怀我生初，遗俗尚目睹。","中庸虽已亡，比近则犹愈。","老成慎趋好，后生守淳鲁。","岂效相谩欺，衒牛沽马脯。","过恶酒色间，可罪非可恶。","譬如嵇与阮，心迹岂深蠹。","京师逢柳侯，往事能历数。","叹息子美贤，相与实旧故。","至今存篇章，醉墨龙蛇舞。","斯人今苟在，亦恐终囚虏。","惜哉时论隘，安置失处所。","一麾寄河壖，垂老幸有土。","世俗安足论，且尽杯中醑。"],"title":"送柳子玉"}
