{"author":"李彭","id":232096,"strains":["仄仄仄平仄，仄仄平仄○。","仄仄仄仄平，平仄平仄平。","平仄平平平，仄平仄平平。","仄仄仄○仄，仄仄仄仄平。","仄仄仄仄仄，○仄平仄平。","仄仄仄仄仄，仄平仄平平。","仄平仄平平，平仄○仄平。","仄仄仄平仄，仄仄平○平。","○平平仄平，平平仄平平。","平平？仄仄，仄仄○平平。","平平平仄仄，仄仄○仄平。","仄○仄平仄，仄仄平平平。"],"paragraphs":["束髪事明主，遇合诚独难。","譬彼佩犊翁，穮蓘功贵完。","明府真权奇，汗沟沫流丹。","雅意独当御，未享苜蓿盘。","诏许上紫殿，占对随孔鸾。","底事寝不报，鼓船下风湍。","顾兹未逢年，于我颇复安。","治道贵清净，稚耋家相欢。","桁杨生木鸡，榛芜薙西园。","方塘毎制芰，泽畔思纫兰。","灵修方布席，下诏应赐环。","勿堕逐臣泪，去蹑青云端。"],"title":"芰香亭"}
