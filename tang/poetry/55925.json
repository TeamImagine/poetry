{"author":"李白","id":55925,"strains":["仄平仄仄仄，○仄平平平。","○仄仄平仄，平平平仄平。","仄平仄平仄，仄仄平平平。","平平仄仄仄，仄仄平平平。","平仄平仄平，平平仄平平。","平平仄平仄，仄仄平平平。","仄仄平仄仄，平平仄○平。","仄仄仄仄平，平平仄平平。","仄平仄仄仄，平仄平○平。","仄仄○平仄，平○仄平平。","平平仄仄仄，平仄平平○。","仄仄仄○仄，平平平仄平。","平平仄平仄，仄仄平平平。","平平仄○仄，平仄仄平平。"],"paragraphs":["楚人不识凤，重价求山鸡。","献主昔云是，今来方觉迷。","自居漆园北，久别咸阳西。","风飘落日去，节变流莺啼。","桃李寒未开，幽关岂来蹊。","逢君发花萼，若与青云齐。","及此桑叶绿，春蚕起中闺。","日出布谷鸣，田家拥锄犂。","顾余乏尺土，东作谁相携。","傅说降霖雨，公输造云梯。","羌戎事未息，君子悲涂泥。","报国有长策，成功羞执珪。","无由谒明主，杖策还蓬藜。","他年尔相访，知我在磻溪。"],"title":"赠从弟冽"}
