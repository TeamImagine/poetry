{"author":"陆游","id":40710,"strains":["平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["微云薄霭新晴后，小盖轻舆古道遥。","林杪幽禽初学啭，墙阴冻雪未全消。","酒垆日暮收青旆，市步人归拥画桡。","欹帽扪髯常半醉，逢人谁与话无憀。"],"title":"早春出游二首  其一"}
