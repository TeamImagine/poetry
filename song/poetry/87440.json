{"author":"韩淲","id":87440,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["独酌梅花醉似泥，市尘何敢近园扉。","孤香藉雨知幽眇，冷艳排风与世违。","灯火丽谯新气象，琴尊高隠久光辉。","隔江相望空华发，燕子将来雁欲归。"],"title":"次韵民瞻"}
