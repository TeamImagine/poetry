{"author":"葛密","id":146175,"strains":["仄仄平平仄仄平，平平平仄仄平平。","平平平仄仄平仄，平仄仄平平仄平。","仄仄仄平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["闻说年来绝世荣，更将高节傲时明。","诗腴偏得味中味，琴的静弹声外声。","宴榭日长花影驻，春池风细水纹生。","相望空欲闲相见，彼此闲居懒送迎。"],"title":"和李都官春日见寄"}
