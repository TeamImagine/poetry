{"author":"程洵","id":64099,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["平生发兴在林邱，况复追随长者游。","路入乱山青未了，秧分野水绿初稠。","剧谈已有亲朋乐，小憩仍逢寺宇幽。","满座春风与和气，对公无地可言愁。"],"title":"陪晦庵尊兄山行小憩龙居院"}
