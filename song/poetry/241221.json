{"author":"周紫芝","id":241221,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["两淮持莭记当年，奏计归来雪满颠。","应念故人今老矣，载瞻行旆只依然。","欲知鸿雁劬劳日，便是鹓鸾咫尺天。","况有金兰在坡禁，一生交分岂轻捐。"],"title":"次韵李彦恢简钱侍郎因叙将别之意"}
