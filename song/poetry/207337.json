{"author":"黄庭坚","id":207337,"strains":["仄平平平平，平○仄平仄。","平平仄平仄，仄仄平平○。","仄平仄平仄，仄仄○平仄。","平平仄平平，仄平仄仄仄。","平仄平仄平，平仄平仄仄。","仄平仄仄仄，仄仄仄平仄。","仄平仄平平，平平平仄仄。","○仄○平仄，平仄平○仄。","仄仄平平平，仄仄平仄仄。","平仄仄平平，○仄仄平仄。"],"paragraphs":["北风无时休，崩浪聒天响。","蛟鼍好为祟，此物俱神王。","我来五松下，白发三千丈。","松门闭青苔，惜哉不得往。","今日天气嘉，清绝心有向。","子云性嗜酒，况乃气清爽。","此人已成灰，怀贤盈梦想。","衣食当须几，吾得终疏放。","弱女虽非男，出处同世网。","搔背牧鸡豚，相见得无恙。"],"title":"铜官悬望五松山"}
