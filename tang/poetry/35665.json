{"author":"李洞","id":35665,"strains":["仄仄仄平平，平平仄仄○。","平平平仄仄，仄仄仄○○。","仄仄○平仄，○平仄仄平。","仄○平仄仄，平仄仄平平。","○仄平平仄，平平仄仄平。","仄平平仄仄，平仄仄平○。"],"paragraphs":["九级耸莲宫，晴登袖拂虹。","房廊窥井底，世界出笼中。","照牖三山火，吹铃八极风。","细闻槎客语，遥辨海鱼冲。","禁静声连北，江寒影在东。","谒师开秘锁，尘日闭虚空。"],"title":"秋日同觉公上人眺慈恩塔六韵"}
