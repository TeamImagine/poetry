{"author":"何梦桂","id":151733,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平仄仄平。"],"paragraphs":["曾向孤山㔉薜萝，根株栗栉试摩挲。","持身惯历风波路，回首还怜雪月坡。","铁骨自将惟世用，赤心不偶奈时何。","会寻苍竹成龙去，莫向葛陂深处过。"],"title":"梅杖诗"}
