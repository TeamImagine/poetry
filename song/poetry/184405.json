{"author":"陈之方","id":184405,"strains":["○○平○，仄平仄平。","仄仄○平，仄平○平。","平仄平平，平仄仄○。","○○平平，平仄平仄。","仄○仄平，平仄平平。","仄仄平平，平平○平。","仄仄平仄，平平平仄。","平平平平，仄仄仄仄。","仄仄平平，仄平仄平。","仄仄仄平，仄仄平平。"],"paragraphs":["汤汤南溟，百川所潴。","有赫其灵，有严其居。","神宅于幽，诚格者应。","其应维何，皇帝仁圣。","幢旄鼓铙，畴往祇祠。","揭揭程公，神之听之。","祀事之既，神明欢喜。","飚驰龙翔，一息万里。","衍涸濡焦，既盈既优。","庙社亿年，血食均休。"],"title":"祠南海神"}
