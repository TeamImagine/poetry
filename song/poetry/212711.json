{"author":"李复","id":212711,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["半夜惊呼府有符，河堧荒邑应军须。","冰生垂血辞乡泪，风涨飞尘出塞车。","千里馈粮人未返，百丁团甲户无余。","天边旁午流星使，更见河桥急羽书。"],"title":"过临晋县适调发"}
