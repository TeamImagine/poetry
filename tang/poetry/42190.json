{"author":"慕幽","id":42190,"strains":["平仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谁向兹来不恨生，声声都是断肠声。","七千里外一家住，十二峰前独自行。","瘴雨晚藏神女庙，蛮烟寒锁夜郎城。","凭君且听哀吟好，会待青云道路平。"],"title":"三峡闻猿"}
