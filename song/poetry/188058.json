{"author":"王令","id":188058,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["武夷山骨插青冥，秀气中蟠产俊英。","髙似君平于市隐，穷如东野以诗鸣。","骅骝老骋青云足，绿绮纯含太古声。","顾我自忧衰病久，为君双眼暂时明。"],"title":"还萧几道诗卷"}
