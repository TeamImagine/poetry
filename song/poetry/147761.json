{"author":"方回","id":147761,"strains":["仄平平仄仄平仄，平仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["稼轩贤帅有甥氏，梅野伦魁之里人。","春水江湖宽度量，秋天霜月瘦精神。","三年郡政弥缝密，四海诗朋燕笑频。","题浣花笺当折柳，预愁船鼓转东津。"],"title":"送赵仁则官满西归三首  其一"}
