{"author":"徐积","id":185647,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["淮东学士求新范，海角仙人弃旧居。","不用更携扬子酝，但来同啖庾郎蔬。","赤墀待把文章献，黄绶难亲议论余。","泮水宫中方就讲，何烦留下橐中书。"],"title":"赠至几  其一"}
