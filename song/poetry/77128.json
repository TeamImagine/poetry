{"author":"马之纯","id":77128,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["昔日曾为府署来，谁人都把插桃栽。","不闻华屋笙箫响，但见芳林锦绣堆。","几度刘郎来观里，半年阮客住天台。","如今此地知何在，桑柘成阴拨不开。"],"title":"古芳林苑"}
