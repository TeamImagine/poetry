{"author":"韩元吉","id":29422,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["出游初不计阴晴，聊喜湖山信马行。","弱柳自随烟际绿，幽花还傍雨边明。","嫩蒲碧水人家好，密竹疏松野寺清。","烂醉一春才几日，可无佳景付诗情。"],"title":"清明后一日同诸友湖上值雨"}
