{"author":"独孤及","id":5003,"strains":["平仄平○仄，平平仄仄平。","○平平仄仄，平仄仄平平。","平仄平平仄，平平仄仄仄。","平平仄仄仄，平仄仄平○。","平仄平○仄，平平仄仄平。","平○仄仄仄，仄仄仄平○。"],"paragraphs":["宗室刘中垒，文场谢客儿。","当为天北斗，曾使海西陲。","毛节精诚著，铜楼羽翼施。","还申供帐别，言赴倚门期。","恩渥霑行李，晨昏在路岐。","君亲两报遂，不敢议伤离。"],"title":"送李宾客荆南迎亲"}
