{"author":"司空图","id":28799,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["诗人自古恨难穷，暮节登临且喜同。","四望交亲兵乱后，一川风物笛声中。","菊残深处回幽蝶，陂动晴光下早鸿。","明日更期来此醉，不堪寂寞对衰翁。"],"title":"重阳山居"}
