{"author":"曹彦约","id":84518,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["诏书隠隠下穹窿，已觉朝廷后此翁。","儒雅久称唐吏部，典刑今对汉申公。","薰风使者驱驰外，暇日斯民长养中。","麦陇秧田政如许，定应归报不言功。"],"title":"送雷赴漕召  其一"}
