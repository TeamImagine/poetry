{"author":"饶节","id":224974,"strains":["平平平仄仄平仄，○平仄仄仄仄仄。","仄仄平平仄平仄，仄仄仄仄仄仄仄。","○平○平仄仄平，仄仄平平仄仄平。","平平仄仄仄平仄，仄仄仄仄平平平。","平平仄仄平仄平，仄平仄仄仄仄平。","仄平○○仄仄仄，仄仄平仄平仄仄。","平平平仄仄仄仄，仄仄平平仄○○。"],"paragraphs":["都城甘水啬于酒，担头取饱得满缶。","每忆江湖万松底，夜半酒醒挽石斗。","如今长卿不满喉，岂有温泉濯汗流。","岑岑背若负芒刺，每向一饭怀千忧。","君家有井金作栏，辘轳可取不可殚。","大奴分遗足一斛，洗我尘垢生羽翰。","人生生理易与耳，辍洗为君起长叹。"],"title":"邻居遗汤沐浴"}
