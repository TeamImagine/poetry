{"author":"章采","id":139972,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["芙蓉花下把离觞，江汉秋生夕涨凉。","騕袅神驹行地急，迢遥仙鹤去天长。","蜀兵未解星辰赤，淮哨将来日月黄。","近世平戎无好手，请陈上策献君王。"],"title":"别鄂倅赵有孚"}
