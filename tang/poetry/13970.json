{"author":"李贺","id":13970,"strains":["仄仄○仄仄，平平仄平平。","平仄仄平仄，仄仄平平平。","平平平仄仄，仄平平仄平。","仄仄平○仄，平平平仄平。","平仄仄平○，平○平仄仄。","仄仄平平仄，平平仄平仄。"],"paragraphs":["落魄三月罢，寻花去东家。","谁作送春曲，洛岸悲铜驼。","桥南多马客，北山饶古人。","客饮杯中酒，驼悲千万春。","生世莫徒劳，风吹盘上烛。","厌见桃株笑，铜驼夜来哭。"],"title":"铜驼悲"}
