{"author":"曾丰","id":72531,"strains":["平仄平平仄仄平，仄平仄仄仄平平。","平平平仄仄平仄，仄仄仄平仄仄平。","仄平仄平平仄仄，平平平仄仄平平。","平平仄平平平仄，平仄仄平平仄平。"],"paragraphs":["章贡三年两到休，况今又落最南州。","思归梅岭不相梦，惜别葛溪犹涨愁。","子为坐穷知理道，吾从遭病忆交游。","明年肯为槐花出，来看海濒天尽头。"],"title":"昨与余游如陈广元张寿卿江伯纪陈通卿皆上计矣独邹用之邓继高困厄况今相去愈远焉缅我怀因成两诗各书一通寄之  其二"}
