{"author":"梅尧臣","id":57740,"strains":["平仄平平平仄平，平平仄仄平○平。","仄仄仄仄仄仄仄，仄仄平平○仄平。","仄平○仄平平仄，仄仄平平仄仄平。","平平仄仄平平○，仄仄仄仄○平平。","仄○平平仄仄仄，○仄仄仄平平平。","平平仄平仄仄平，仄仄○仄○仄平。","仄平仄仄仄仄仄，平仄平平○仄平。","○仄仄平平平仄，仄仄仄平平仄平。","仄平仄仄仄仄仄，仄仄仄仄平平平。","仄平仄仄仄仄○，仄仄仄仄平平平。"],"paragraphs":["丘画吴牛希戴嵩，吴牛角偃弯如弓。","老牯望{牜孛}犊望母，母下平坡离牧童。","牧童吹笛坡头坐，古树萧骚叶战风。","黄君买画都城中，不惜满贯穿青铜。","卖从谁家不肖子，传自几世贤卿翁。","今时贵人所尚同，竞借观玩题纸穷。","纸穷磊落见墨妙，东府西枢三四公。","应识古人丹青迹，又辨古人于物通。","一毛一尾不取次，岂以后代为盲聋。","愿推此意佐国论，况乃圣德同尧聪。"],"title":"观黄介夫寺丞所收丘潜画牛"}
