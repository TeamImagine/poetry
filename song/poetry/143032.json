{"author":"释绍昙","id":143032,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平平仄平。","平仄平平平仄仄，仄平仄仄仄平平。"],"paragraphs":["半生鱼佩解黄金，泉石郊坰得趣深。","幽兴发时闲副墨，俗尘捐处静观心。","圣贤炉冶镕声色，妙密工夫铿古今。","遐想莲居驰梦远，未应轻易到瑶林。"],"title":"怀樗寮"}
