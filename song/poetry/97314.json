{"author":"陈宓","id":97314,"strains":["仄平仄仄仄平平，平仄仄平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["草堂种玉在长身，黉舍蜚声四十春。","佐府经纶堪活国，凌云词赋旧惊人。","官联仅与冯唐伍，寿考还臻绛老邻。","弱冠相知今白发，西门祖送泪沾巾。"],"title":"挽方佥判"}
