{"author":"林逋","id":199977,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["抱关随俗本无能，却掩深居避爱憎。","两岸解惊秋钓石，风窗花落夜棋灯。","穿云寄药多山叟，刻竹留诗半野僧。","吟阁晚凉堪共望，远峰苍翠势层层。"],"title":"村居书事兼简陈贤良"}
