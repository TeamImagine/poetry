{"author":"陈傅良","id":66175,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["莫笑栽培日月迟，待看老干及孙枝。","天将腊去春回首，人与花同雪满颐。","万里陇头空故迹，孤山篱落但余基。","至今佳句无人继，谁与招魂著楚辞。"],"title":"己未生朝谢莘叟兄送梅  其二"}
