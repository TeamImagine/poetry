{"author":"常建","id":54513,"strains":["平平仄○仄，平仄平平平。","仄仄仄仄平，平平平仄○。","○仄平仄平，仄平平仄平。","平平平平平，仄仄○仄平。","仄仄仄仄平，仄仄○平平。","平平仄平仄，平仄平平平。","仄仄平平平，仄平平仄○。","平仄平仄仄，○平仄○平。","平○仄平仄，仄平平仄○。","平○仄平仄，仄仄平平平。"],"paragraphs":["西山第三顶，茅宇依双松。","杳杳欲至天，云梯升几重。","莹魄澄玉虚，以求鸾鹤踪。","逶迤非天人，执节乘赤龙。","旁映白日光，缥缈轻霞容。","孤辉上烟雾，余影明心胸。","愿与黄麒麟，欲飞而莫从。","因寂清万象，轻云自中峰。","山暝学栖鸟，月来随暗蛬。","寻空静余响，袅袅云溪钟。"],"title":"第三峰"}
