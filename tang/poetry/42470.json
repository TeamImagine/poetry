{"author":"吕岩","id":42470,"strains":["平平仄仄仄平平，平仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["金丹一粒定长生，须得真铅炼甲庚。","火取南方赤凤髓，水求北海黑龟精。","鼎追四季中央合，药遣三元八卦行。","斋戒兴功成九转，定应入口鬼神惊。"],"title":"七言 一"}
