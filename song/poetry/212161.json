{"author":"华镇","id":212161,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["世路差池懒自嗟，眼前随分过年华。","山中寻药援青嶂，海上将鸥踏浅沙。","怀旧爱君交态厚，题诗寄我素封斜。","争知节物随人冷，十月东篱未有花。"],"title":"奉酬刘令见怀"}
