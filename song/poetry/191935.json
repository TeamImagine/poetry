{"author":"郭祥正","id":191935,"strains":["仄平仄，平平平，仄平仄仄平平平。","平平平仄○平仄，平平仄仄仄○平。","仄平仄仄仄平仄，仄仄平仄仄平平。","平平仄仄平仄仄，平平平平仄平仄。","仄平平平仄平仄，仄仄仄○○平仄。","○平仄，○平平，仄平平○仄平平。"],"paragraphs":["我归矣，江之南，一蓑一钓桃花潭。","桃花潭水深千丈，金鳞尾尾密如蚕。","得鱼辄笑放鱼去，我不贪饵尔何贪。","移船就月还一饮，天为方床月为枕。","水红芙蓉烂云锦，醉则纵横看花寝。","看花寝，如之何，向来忧患付烟波。"],"title":"我归矣"}
