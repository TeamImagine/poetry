{"author":"丘为","id":53840,"strains":["仄仄平仄仄，仄平平仄平。","平平仄仄仄，○仄仄平平。","平仄仄平仄，仄平○○平。","仄平平仄仄，仄仄仄平平。","仄仄平仄仄，平○仄仄平。","平平仄○仄，平○平○○。","平仄平仄仄，平平平仄平。","平平仄平仄，平仄平平平。","仄仄○仄仄，平平平仄平。","○平平仄仄，仄仄平平平。"],"paragraphs":["日日湖水上，好登湖上楼。","终年不向郭，过午始梳头。","尝自爱杯酒，得无相献酬。","小僮能脍鲤，少妾事莲舟。","每有南浦信，仍期后月游。","方春转摇荡，孤兴时淹留。","骢马真傲吏，翛然无所求。","晨趋玉阶下，心许沧江流。","少别如昨日，何言经数秋。","应知方外事，独往非悠悠。"],"title":"湖中寄王侍御"}
