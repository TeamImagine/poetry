{"author":"赵蕃","id":73313,"strains":["平仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["楼殿何年寺，樯帆别郡船。","溪山妙图画，井邑盛人烟。","未觉乡音改，空惊岁事迁。","桃花知不远，底处觅真仙。"],"title":"闰月二十日离玉山八月到余干易舟又二日抵鄱阳城追集途中所作得诗十有二首  其七"}
