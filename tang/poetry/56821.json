{"author":"韦应物","id":56821,"strains":["仄平平仄仄，仄平平仄○。","平平仄平仄，仄仄仄平平。","平仄仄平仄，平平平仄平。","平平仄仄仄，平平仄平平。","平平仄仄仄，仄仄仄仄平。","平仄○仄仄，仄平平仄○。","平仄仄仄平，平仄仄平平。","平平仄平仄，平平仄平平。","仄仄平仄仄，○平平仄平。","平仄仄平仄，仄仄仄○平。","仄平仄平仄，仄仄仄平○。","平○平仄平，平仄平仄平。","平平仄平仄，平○平仄平。","仄仄平平仄，仄仄仄○平。","仄平仄仄平，○仄平仄平。","仄仄平○仄，平仄仄平○。"],"paragraphs":["洛都游宦日，少年携手行。","投杯起芳席，总辔振华缨。","关塞有佳气，岩开伊水清。","攀林憩佛寺，登高望都城。","蹉跎二十载，世务各所营。","兹赏长在梦，故人安得幷。","前岁守九江，恩诏赴咸京。","因涂再登历，山河属晴明。","寂寞僧侣少，苍茫林木成。","墙宇或崩剥，不见旧题名。","旧游况存殁，独此泪交横。","交横谁与同，书壁贻友生。","今兹守吴郡，绵思方未平。","子复经陈迹，一感我深情。","远蒙恻怆篇，中有金玉声。","反复终难答，金玉尚为轻。"],"title":"答河南李士巽题香山寺"}
