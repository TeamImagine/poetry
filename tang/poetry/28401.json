{"author":"陆龟蒙","id":28401,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["峰抱池光曲岸平，月临虚槛夜何清。","僧穿小桧才分影，鱼掷高荷渐有声。","因忆故山吟易苦，各横秋簟梦难成。","周颙不用裁书劝，自得凉天证道情。"],"title":"奉和袭美宿报恩寺水阁"}
