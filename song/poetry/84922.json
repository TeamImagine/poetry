{"author":"林宗放","id":84922,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["双旌迎晓指林庐，五马逢辰政得舆。","西掖旧裁天子诏，名山今睹帝王书。","胸中霁月何明甚，笔底清风更穆如。","衮职还须补天手，征黄那复更踌躇。"],"title":"次宣州太守韵  其一"}
