{"author":"章得象","id":221769,"strains":["仄仄平平仄仄平，仄平平仄仄平平。","仄平仄仄平平仄，仄平平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻说新庵叫白莲，五峰环绕布金田。","虎溪社共何人继，佛龛灯从几代传。","岚色排空长似画，松枝偃盖不知年。","劳生已作归休计，愿解尘缨结净缘。"],"title":"题东掖山承山院"}
