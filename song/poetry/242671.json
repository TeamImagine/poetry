{"author":"李纲","id":242671,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["倾盖相逢亦有缘，那堪心契更同年。","六根净处三生现，一点通时万法全。","莲社子能知旧侣，香山我亦学癯仙。","丹霞妙悟思良觌，千偈澜翻看涌泉。"],"title":"次韵志宏赠丹霞师"}
