{"author":"刘辰翁","id":153416,"strains":["仄仄平平仄，平平仄仄平。","仄平平仄仄，仄仄平平平。","仄仄平平仄，○○仄仄○。","仄平平仄仄，仄仄仄平平。","平仄平平仄，平○仄仄平。","仄仄平仄仄，仄仄仄平平。"],"paragraphs":["世事懽娱梦，芳心老未灰。","每常须起早，岂独为春来。","自与韶光约，长应倒载回。","久无朝马动，漫道晓鸦催。","秧事侵晨理，花期昨夜开。","误令圯上者，见谓有心哉。"],"title":"春景 春来常早起"}
