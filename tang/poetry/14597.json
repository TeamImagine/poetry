{"author":"元稹","id":14597,"strains":["平平仄仄平平仄，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄仄平仄仄平。","仄仄平平仄平仄，仄平平仄仄平平。"],"paragraphs":["明公莫讶容州远，一路潇湘景气浓。","斑竹初成二妃庙，碧莲遥耸九疑峰。","禁林闻道长倾凤，池水那能久滞龙。","自叹风波去无极，不知何日又相逢。"],"title":"奉和窦容州"}
