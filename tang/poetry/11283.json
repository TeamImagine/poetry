{"author":"刘禹锡","id":11283,"strains":["仄仄○仄仄，仄平平平平。","平平仄平平，平仄平仄平。","仄仄仄平○，仄平平仄平。","○平仄平仄，仄仄○平平。","平仄仄○平，平平仄仄平。","仄仄平仄仄，平平平仄平。","平仄仄平仄，平平平仄○。","仄○仄○仄，○○平平平。"],"paragraphs":["汉郡三十六，郁林东南遥。","人伦选清臣，天外颁诏条。","桂水步秋浪，火山凌雾朝。","分圻辨风物，入境闻讴谣。","莎岸见长亭，烟林隔丽谯。","日落舟益驶，川平旗自飘。","珠浦远明灭，金沙晴动摇。","一吟道中作，离思悬层霄。"],"title":"和窦中丞晚入容江作"}
