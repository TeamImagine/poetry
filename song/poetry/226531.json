{"author":"谢逸","id":226531,"strains":["仄平仄平仄，○平仄平仄。","仄平平平仄，仄仄平平仄。","平平平平平，仄仄仄仄仄。","平平仄仄○，仄仄仄平仄。","仄仄仄仄○，仄仄平仄仄。","平平仄仄仄，平平仄平仄。","平平平仄平，仄仄仄仄仄。","仄○平平平，平平○仄仄。"],"paragraphs":["小人拙生事，三冬卧无帐。","忍寒东窗底，坐待朝曦上。","徐徐晨光晞，稍稍气血畅。","薰然四体和，恍若醉春酿。","此法秘勿传，不易车百两。","君胡得此法，开轩亦东向。","苏公名大裘，意岂在万丈。","但观名轩心，人人如挟纩。"],"title":"王立之园亭七咏 大裘轩"}
