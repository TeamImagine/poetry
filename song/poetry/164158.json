{"author":"仇远","id":164158,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄仄仄仄仄平平。"],"paragraphs":["趁晴明日拟登高，十里龙山肯惮劳。","但愿有钱堪对菊，莫愁无手可持螯。","虱官只合辞归去，鼠腹安能赋老饕。","行见白衣人送酒，已拼痛饮读离骚。"],"title":"九月八日持螯"}
