{"author":"徐彦孚","id":199080,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["万蕊山茶傍腊开，一番春信入江梅。","追游共按黄金辔，纵赏还倾白玉杯。","浓艳迎风香断续，疏枝横月影徘徊。","隼旟不负登临兴，更约携朋载酒来。"],"title":"和王公觌赏海云山茶合江梅花"}
