{"author":"晁说之","id":219922,"strains":["平仄平平仄仄平，仄平平仄仄平仄。","平平平仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["新政勤劳俭素中，建溪千焙一毫供。","人知廉耻苞苴减，运属危原丘壑空。","惯以枪旗论胜负，果劳甲胄历危凶。","不登王会篇中物，便好从今永绝踪。"],"title":"病中思建茶不可得因作呈胡季和"}
