{"author":"陆游","id":40344,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["薄云韬日不成晴，野水通池渐欲平。","绿叶忽低知鸟立，青萍微动觉鱼行。","醉游放荡初何适，睡起逍遥未易名。","忽遇湖边隐君子，相携一笑慰余生。"],"title":"初夏闲步村落间"}
