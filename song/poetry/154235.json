{"author":"董嗣杲","id":154235,"strains":["平○仄仄仄，仄仄仄平平。","仄○仄平仄，仄仄平仄平。","平仄仄平仄，仄仄平平平。","平平仄仄仄，仄仄○○平。","○仄平仄仄，平平仄平平。","仄平平平仄，仄仄平○平。","仄仄仄仄平，仄仄仄仄平。","平平仄仄仄，仄仄平平平。","○○平仄仄，平仄仄仄平。","平仄仄平仄，仄仄平平平。"],"paragraphs":["登临慰两眼，不暇顾炎天。","万顷大江水，枕压城郭邉。","沙际少渔鼓，岸曲纷商船。","洪波沸赤日，碧树沈苍烟。","行客迷古道，游尘眯嚣廛。","伟哉乾坤秀，聚此楼观前。","夕雨濯暑烦，便觉体欲仙。","山光已滴滴，月色何娟娟。","更深天宇净，灯火照管弦。","归去抱凉睡，梦里嗟流年。"],"title":"登城楼"}
