{"author":"欧阳程","id":112954,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["凿开幽境泛流萍，回合波闲小洞庭。","寒影倒吞凌汉树，冷光高浴半天星。","鱼翻绵鬣波纹皱，鹭洗霜翎水汽腥。","昨夜蛟龙忽飞去，满天风雨震雷霆。"],"title":"题铁作池上亭"}
