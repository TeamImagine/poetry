{"author":"沈辽","id":189707,"strains":["仄仄○平仄○仄，仄仄平平仄平仄。","平○平仄平平平，○仄仄○平仄仄。","仄仄平平平仄仄，平平仄平平仄仄。","平仄平平○仄平，平平仄平平仄仄。","平平仄平仄平仄，仄仄平平仄○仄。","仄平仄平仄○仄，仄平平平仄平仄。","○仄？？○仄仄，仄平平仄平○仄。","仄平仄平仄平平，平平○仄平平仄。","平平仄仄仄仄○，平平仄仄平平仄。"],"paragraphs":["昔日钱塘布衣客，画舸揺揺出淮北。","腰间新佩青铜章，行着绿衣归故国。","汉水西流云梦泽，髙堂老人头未白。","兄弟频年收美科，公卿要途声寂寂。","公车荐章动盈束，万里青云不遗力。","老夫在吴始相得，惠停髙车践荆棘。","相见匆匆如梦寐，尔来无复人间迹。","子方策名在清时，霜天正可抟鹏翼。","遥知后会不可期，吾心已作南山石。"],"title":"奉赠仲益南上"}
