{"author":"王庭珪","id":237949,"strains":["平平平仄平平平，平平仄仄平平平。","仄仄仄平仄○仄，仄仄仄平平仄平。","仄平平仄仄仄平，平平仄仄仄仄○。","平○仄仄仄平仄，平仄仄仄仄仄平。","仄仄平平仄平仄，仄仄仄仄平平平。","仄平平平仄平仄，仄仄仄仄○平平。","仄平仄仄仄仄仄，仄仄仄仄平仄平。","平仄平仄平平仄，仄平仄仄平平仄。","仄仄仄平平仄平，平平仄仄平仄仄。","平平仄仄仄仄○，○平仄仄平仄仄。","平平平仄仄平平，仄平平平平仄仄。","仄平○仄平平○，仄平仄○平仄平。","平平仄仄仄○仄，平仄平仄平平平。","○○仄仄仄仄仄，仄仄平仄平平平。","仄平平平仄仄仄，○仄仄仄平平平。","平仄○平仄平仄，仄仄平平平仄平。"],"paragraphs":["伊山连属朱陵村，公来力扫衡山云。","便令筑堂隐其下，万竹遶堂松作门。","此公文简四叶孙，奇谋远略世所闻。","胸中磊砢著千古，云梦岂止八九吞。","忆昔荆湖盗初起，乞得两郡西南奔。","至今衡阳道州政，父老出涕犹能言。","负材杰异众所忌，使者不便仍谤諠。","宗闵羞作南山虎，李斯却忆东门兔。","壁后置人谁不知，倾身障簏情已具。","何曾日食一万钱，犹言举案无下箸。","贪嗔俱是可怜人，百忧纒身谁得汝。","请君听我伊山行，九疑洞庭皆可耕。","清风不用一钱买，时有明月窥檐楹。","其中广莫几万里，宠辱微物安能惊。","自非胸怀有本趣，其气激烈何由平。","安得中郎捋须手，唤起桓伊来抚筝。"],"title":"题向宣卿伊山有裕堂"}
