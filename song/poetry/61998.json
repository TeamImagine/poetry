{"author":"虞俦","id":61998,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["天上恩荣逮我亲，日边消息趁蕤宾。","光生花诰宜多寿，喜动莱衣别有春。","须信庆源能衮衮，故教乐事愈频频。","明年不但郊封止，八秩重看宠渥新。"],"title":"和耘老弟庆太安人恩封"}
