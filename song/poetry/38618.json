{"author":"陆游","id":38618,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["送了春归又送秋，人间随处寄悠悠。","百年此际成遗老，万里当时赋远游。","笔力日衰惭阵马，江天岁晚狎冥鸥。","清狂自笑无时歇，又犯新寒上市楼。"],"title":"戏题酒家壁三首  其二"}
