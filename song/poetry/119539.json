{"author":"林希逸","id":119539,"strains":["仄平仄仄平平仄，仄仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["乃翁白发栖鸾去，夙志勤勤待汝成。","自古文章有定价，如兄词赋合先鸣。","今年恩数非常比，上甲科名著意争。","语别溪干聊赠句，南归伫看锦衣荣。"],"title":"送戴兄西上"}
