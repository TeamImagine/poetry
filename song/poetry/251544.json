{"author":"王洋","id":251544,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["未春先以约春期，载酒如何却负时。","摇想醉狂哦舴艋，也知归客趁酴醿。","阿瞒气慑周瑜阵，樊素心贪白传诗。","横槊赋诗俱占却，据鞍矍铄正相宜。"],"title":"和秀实答仲嘉"}
