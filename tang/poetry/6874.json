{"author":"卢纶","id":6874,"strains":["仄仄平平仄，平平仄仄平。","平平仄仄仄，仄仄仄平平。","平仄平平仄，平平仄仄平。","仄平平○仄，仄仄仄平平。","仄仄平平仄，平平仄仄○。","平○○仄仄，○○仄平平。"],"paragraphs":["夜问江西客，还知在楚乡。","全身出部伍，尽室逐渔商。","晴日游瓜步，新年对汉阳。","月昏惊浪白，瘴起觉云黄。","望岭家何处，登山泪几行。","闽中传有雪，应且住南康。"],"title":"江北忆崔汶"}
