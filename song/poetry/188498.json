{"author":"魏野","id":188498,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["取次升沈论等差，云霄独不忘泥沙。","常流对面如千里，密友终身似一家。","魂梦因君游辇毂，书题为我寄烟霞。","仲容到日还应说，半纪相思两鬓华。"],"title":"寄陈越学士托附魏仲容"}
