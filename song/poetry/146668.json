{"author":"陶弼","id":146668,"strains":["平仄平平平仄仄，平平仄仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["杨子江头流水澌，长安陌上暖风吹。","黄金璎珞雪晴后，碧玉珑璁春尽时。","端的园林俱不及，等闲台榭便相宜。","思量也是多情物，占与人间赠别离。"],"title":"柳"}
