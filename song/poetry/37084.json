{"author":"陆游","id":37084,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["桃李逢春次第开，坐看零落付苍苔。","压车麦穂黄云重，食叶蚕声白雨来。","镜里顿惊年事速，天边谁挽斗杓回。","可怜团扇尘侵损，又见生绡月様裁。"],"title":"四月一日作"}
