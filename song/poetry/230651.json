{"author":"葛胜仲","id":230651,"strains":["平仄平平平，平仄仄仄仄。","仄平平仄仄，平仄○平仄。","○○仄○平，仄仄仄平仄。","平平仄仄仄，平平平仄仄。","平仄○平仄，仄仄平平仄。","平平仄平仄，仄仄平仄仄。","平平仄仄平，仄仄平仄仄。"],"paragraphs":["文苑无飞声，碑板谬见赴。","结因时佞佛，书美间谀墓。","从僚乞正书，见许不嫌屡。","虞筋与柳骨，浓纤皆合度。","浮海观鸿戏，抉石逢猊怒。","吾文敢言绝，骥尾蝇所附。","它年翰墨场，不朽知有助。"],"title":"比作青萝山塔记并徐敏求墓铭皆蒙宏道为书作诗以谢"}
