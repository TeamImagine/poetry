{"author":"丘濬","id":13121,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄仄。","仄仄平平平仄仄，平平平仄仄平平。"],"paragraphs":["寻游心绪忍阑珊，高处重登始是观。","晚吹划开三面碧，晨曦收住一天寒。","南屏洞户萝阴合，东极鳌峰雪浪漫。","远近声形穷不得，离朱师旷漫凭栏。"],"title":"登西湖北楼  其一"}
