{"author":"方回","id":149442,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["几夜楼东晓望时，长庚缺月傍参旗。","江湖已满焉能久，天地将秋更不疑。","暑渐变凉差可喜，老难重少自堪悲。","年来辈行凋零尽，诗卷中多赋挽诗。"],"title":"七十翁吟七言十首  其八"}
