{"author":"虞俦","id":62003,"strains":["仄平平仄仄平平，仄仄平平仄仄平。","平仄仄平○仄仄，平平仄仄仄平平。","仄平平仄平○仄，仄仄平平仄仄平。","平仄仄平平仄仄，○平仄仄仄平仄。"],"paragraphs":["杖藜何日返林坰，梦想西山几草亭。","丛菊暂为三径别，垂杨又见两番青。","宦游知己云中月，市道交情水上萍。","多事不烦渔父问，𫗦糟久矣忘偏醒。"],"title":"因次郊行韵眷然怀归"}
