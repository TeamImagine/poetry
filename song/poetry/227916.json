{"author":"释德洪","id":227916,"strains":["平平平仄平，平仄仄平仄。","平平仄仄平，仄○平仄仄。","平平仄仄平，仄仄仄仄仄。","仄平仄平仄，平仄仄○仄。","平平仄平仄，仄仄仄仄仄。","平仄仄平平，仄仄仄平仄。","仄平仄平仄，仄仄○平仄。","仄平平仄仄，仄仄仄仄仄。","平平仄平仄，平平仄平仄。","平平仄○○，仄仄平平仄。","仄平平仄仄，仄仄平仄仄。","仄平平平平，平平仄平仄。"],"paragraphs":["朱门连大藩，知是故人宅。","登门一笑懽，忘其身是客。","丛林断岸西，聚落一水隔。","欲知往来数，鸡犬亦相识。","人情改朝夕，世议苦迫窄。","公辈月轮高，不涴浊流色。","拨书卧清晓，井汲闻余滴。","职严宾谒少，境静意自适。","嗟余眷闾里，边风马嘶北。","公贤义当亲，此外吾何择。","瘴疴苏昼簟，小寝喧鼻息。","梦惊哦公诗，清懽洗岑寂。"],"title":"次韵周达道运句二首  其二"}
