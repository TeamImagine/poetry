{"author":"强至","id":182462,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄平平平。","平平仄仄平平仄，平仄平平仄仄平。"],"paragraphs":["尘土长愁举眼低，转身今喜近晴霓。","天边牛斗开吴墅，鸟外山川走越溪。","拟解醉冠从此宿，恨无健笔为君题。","牙签绕架藏书满，知与青云别作梯。"],"title":"登陆氏书楼"}
