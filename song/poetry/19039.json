{"author":"陈棣","id":19039,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["甘澍随车未足贤，商霖小试涨晴川。","溶溶旧绿低蝉柳，聒聒新流响露田。","刈熟腰镰争满载，叩门乞粟不论钱。","老农岂但歌襦袴，尽道今年胜去年。"],"title":"次韵马仲元推官贺五马喜雨"}
