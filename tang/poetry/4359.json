{"author":"钱起","id":4359,"strains":["平平平仄仄，平仄仄平平。","仄仄仄平仄，○平平仄平。","平平仄仄仄，仄仄仄平平。","仄仄平○仄，平平仄仄平。","仄平○仄仄，仄仄仄平平。","仄仄仄平仄，平平仄仄平。"],"paragraphs":["多年金马客，名遂动归轮。","佐郡紫书下，过门朱绶新。","扬舲望海岳，入境背风尘。","水驿偏乘月，梅园别受春。","带经临府吏，鲙鲤待乡人。","始见美高士，逍遥在搢绅。"],"title":"送丁著作佐台郡"}
