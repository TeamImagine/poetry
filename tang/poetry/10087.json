{"author":"韩愈","id":10087,"strains":["平平仄仄仄，平仄仄仄仄。","仄仄仄平平，平平○平仄。","仄平平仄平，平仄仄平平。","平仄仄仄仄，平平平仄平。","仄平仄○仄，仄仄○平仄。","仄仄仄○○，平平仄仄仄。","仄仄仄○仄，平仄仄仄平。","平平○仄仄，平仄仄平平。","仄平仄平平，平仄○仄仄。","仄○○仄仄，平仄○仄仄。","仄仄仄平仄，仄平○仄平。","仄仄仄仄平，平○仄平平。","平○仄仄○，仄仄仄仄仄。","平平仄仄○，仄仄○○仄。"],"paragraphs":["盆城去鄂渚，风便一日耳。","不枉故人书，无因帆江水。","故人辞礼闱，旌节镇江圻。","而我窜逐者，龙钟初得归。","别来已三岁，望望长迢递。","咫尺不相闻，平生那可计。","我齿落且尽，君鬓白几何。","年皆过半百，来日苦无多。","少年乐新知，衰暮思故友。","譬如亲骨肉，宁免相可不。","我昔实愚蠢，不能降色辞。","子犯亦有言，臣犹自知之。","公其务贳过，我亦请改事。","桑榆傥可收，愿寄相思字。"],"title":"除官赴阙至江州寄鄂岳李大夫"}
