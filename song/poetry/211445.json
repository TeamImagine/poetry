{"author":"刘跂","id":211445,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","平仄平平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["并舍荒芜三四寻，稍营轩槛便幽深。","已将种木待休影，未暇摊书聊洗心。","投老篇章愁脉脉，随缘香火静愔愔。","从今扫洒供鸡黍，知有高人肯见临。"],"title":"重葺前堂榜曰学易景亮六丈宠惠新诗谨赋二诗上谢  其一"}
