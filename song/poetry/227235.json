{"author":"吕天策","id":227235,"strains":["仄仄仄仄仄，平平仄平平。","仄仄仄○仄，仄仄平平平。","○仄平仄仄，仄平平仄平。","平平仄平仄，仄仄？平平。","平平○○仄，平仄○平平。","仄仄○仄仄，仄仄仄○平。","仄○仄平仄，仄仄平平平。","平平仄平仄，仄仄平平平。"],"paragraphs":["惮暑废百嗜，飘然念遐征。","顾欲控溟渤，与世湔烦蒸。","并舍松桂合，翠光浮栋楹。","时时厉清响，管磬琵琶筝。","敷床荫其下，蕲竹莹寒冰。","自足当两部，妙处讵难名。","候汤瀹葵月，欲赴松风鸣。","诗成定清切，已作寒蜩声。"],"title":"咏洗心堂得鸟鸣山更幽  其二"}
