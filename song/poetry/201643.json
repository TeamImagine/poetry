{"author":"彭汝砺","id":201643,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。"],"paragraphs":["百年流转寄风波，老态欺人病更多。","赖有子能知管仲，即无人可向维摩。","悠悠世味祇如此，扰扰人生能几何。","南北有时归计就，考槃终欲共山阿。"],"title":"病中寄妻兄宁文渊"}
