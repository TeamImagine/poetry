{"author":"邓肃","id":4274,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["我生诗酒弄林泉，紫诏三呼出洞天。","高视尘寰但蚊睫，冷看时辈耸鸢肩。","山间已袖婴鳞手，物外今还钓月船。","若使儿曹知此乐，人人同得地行仙。"],"title":"偶成二首  其一"}
