{"author":"苏轼","id":194737,"strains":["平仄平仄仄仄平，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["江海相望十五年，羡公松柏蔚苍颜。","四朝耆旧冰霜后，两郡风流水石间。","旧政犹传蜀父老，先声已振越溪山。","樽前俱是蓬莱守，莫放高楼雪月闲。"],"title":"送穆越州"}
