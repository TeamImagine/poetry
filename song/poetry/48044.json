{"author":"杨万里","id":48044,"strains":["平平仄仄平仄平，仄仄平仄仄仄平。","平平仄○仄平仄，仄仄○仄仄仄平。","仄平平平仄平仄，仄仄仄仄平仄仄。","平平平仄仄○平，平○○平仄平仄。","仄平仄平仄仄平，仄平平平仄仄平。","仄平仄仄仄平仄，仄仄仄仄平平平。","平仄仄平仄仄仄，仄平平仄平平仄。","仄平平平仄仄平，平仄仄平○仄仄。","仄仄○○仄仄平，平仄平仄平平平。","平平平仄仄仄仄，仄仄仄仄平平平。","平平仄仄平仄仄，平平仄平平仄仄。","平○平平○○仄仄平，仄平仄仄○平平，平平仄平平仄平。"],"paragraphs":["炎晖十叶生太皇，即宋光武赵少康。","皇穹柱折地无轴，再辟三极纪八荒。","与天同仁自同寿，八十万岁登九九。","淳熙天子驾苍龙，春王三朝领群后。","是时雪花晓尚飘，日华飞来雪即销。","玉卮滟海泛椒柏，宝册错锦凋琼瑶。","虞典汉仪照亿世，可无鸿笔描天地。","下帷窥园几代孙，浓墨大书三万字。","点窜封禅典引辞，涂改皇武贞符诗。","珠玑金玉槌作屑，铸出夏鼎仍商彝。","歧阳石鼓鱼贯柳，浯溪石崖非好手。","谁将臣陾中兴庆寿篇，刻之玉版藏名山，何千万年千万年。"],"title":"题薰陾中兴庆寿颂"}
