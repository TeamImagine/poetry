{"author":"田锡","id":112103,"strains":["平平平仄仄平平，仄仄平平仄平平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["归来何物可消忧，县寺萧条懒强游。","酒价未偿重贳取，雪诗休厌且交酬。","兼怜春近如迎客，莫惜年残似急流。","天子承祧重文物，花时早约入皇州。"],"title":"残冬书事呈宋太玄"}
