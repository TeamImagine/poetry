{"author":"宋祁","id":13200,"strains":["平平仄平仄，仄仄仄仄平。","仄平仄平仄，仄仄○平平。","仄仄仄仄仄，仄仄仄仄○。","仄仄平仄仄，仄仄平平平。","仄仄平平平，○平仄仄平。","○平仄仄仄，○平○仄平。","平仄仄平仄，平仄平平仄。"],"paragraphs":["飞霜逐凋节，岁籥忽已阑。","奈何送归客，置酒长江干。","十载始一遇，别易会故难。","此地嗟素领，昔日皆朱颜。","讵意前欢余，更为后感端。","行舟望不见，留骖相与还。","芳讯幸无保，时付凌风翰。"],"title":"送屯田张员外"}
