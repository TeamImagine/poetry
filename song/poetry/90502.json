{"author":"苏舜钦","id":90502,"strains":["平平仄仄仄平平，平仄平平仄仄平。","平仄仄平平仄仄，平平仄仄平平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["山阴不见换鹅经，京口今存瘗鹤铭。","萧洒集仙来作记，风流太守为开亭。","两篇玉蕊尘初涤，四体银钩藓尚青。","我久临池无所得，愿观遗法快沈冥。"],"title":"丹阳子高得逸少瘗鹤铭于焦山之下及梁唐诸贤四石刻共作一亭以宝墨名之集贤伯镇为之作记远来求诗因作长句以寄"}
