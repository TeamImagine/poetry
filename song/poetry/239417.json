{"author":"孙觌","id":239417,"strains":["平平仄仄仄平平，平仄平平仄仄平。","平仄平平平仄仄，平平仄仄仄平仄。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["苔花带雨上秋床，欹枕无人午梦长。","愁极俱凭诗可遣，忧深唯有酒能忘。","窥人谷鸟匆匆语，扑马岩花细细香。","袖手莫夸穷事业，试将斗酒换西凉。"],"title":"次韵王子钦妙觉新居"}
