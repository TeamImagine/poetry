{"author":"元稹","id":14704,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["忆昔西河县下时，青山憔悴宦名卑。","揄扬陶令缘求酒，结托萧娘只在诗。","朱紫衣裳浮世重，苍黄岁序长年悲。","白头后会知何日，一盏烦君不用辞。"],"title":"赠别杨员外巨源"}
