{"author":"郭祥正","id":192567,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["近郭溪山最可游，雨晴天气返如秋。","人携羽扇防浓雾，马惜鞯泥涉浅流。","竹叶要翻金盏底，梨花偏称玉钗头。","卧龙胜事堪图画，迥压闽南七八州。"],"title":"次韵元舆临汀书事三首  其三"}
