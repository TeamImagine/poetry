{"author":"董嗣杲","id":154473,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平平仄平平。"],"paragraphs":["遥遥殊积入山心，勇涉湖西且解襟。","当暑行松探古迹，追凉踏藓入晴林。","信知浄境无三伏，犹幸悭囊有几金。","白酒青衣随所遇，此来祗为此僧寻。"],"title":"暑中访平山坦上人"}
