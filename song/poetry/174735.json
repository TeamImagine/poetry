{"author":"刘敞","id":174735,"strains":["仄仄仄仄仄，平○仄平平。","平平仄平仄，仄仄平仄平。","平○仄平平，仄仄平仄平。","仄平○仄平，仄仄○仄平。","○平仄仄仄，仄仄平平平。","平仄仄仄仄，仄平仄平平。","仄仄仄仄仄，仄平仄平平。","仄仄平仄仄，仄平仄平平。"],"paragraphs":["凿井不及水，虽劳乃无功。","耕田舍终亩，歳暮安俟丰。","人当少年时，耳目明以聪。","所为患不能，所学患不通。","患之不自勉，老去逾颛蒙。","虽复欲自力，歳时已飘蓬。","譬彼陟大水，不能晓西东。","谕尔安可忘，我尝梦周公。"],"title":"招斁"}
