{"author":"黄庚","id":160525,"strains":["仄仄平平仄仄平，平平仄仄仄平平。","平平仄仄仄仄仄，平仄仄平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["屹立浮图可摘星，吟边喜与客同登。","阑干六曲又六曲，梯级一层又一层。","极目江山无障碍，著身霄汉欲飞腾。","雁来疑是题名处，拂拭残碑问寺僧。"],"title":"登宝林塔"}
