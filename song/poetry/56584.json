{"author":"卫博","id":56584,"strains":["仄平仄仄仄平平，仄平仄仄平平○。","平仄平平？仄平，○平仄仄平平平。","平平平仄平○仄，○平仄仄平平平。","仄平仄仄平平○，平仄仄仄平平平。","平平仄仄仄平仄，仄平平仄平仄平。","平平仄仄仄仄○，仄仄仄仄○平平。","仄平平平○仄仄，平平仄仄仄平平。","平仄仄平平仄仄，仄平平仄平仄○。","仄平仄仄平仄仄，平仄仄仄仄仄平。","平平仄仄仄仄仄，平○仄仄平平平。","平○仄○平○仄，平仄平平平仄仄。","○○仄○仄仄仄，仄平仄仄平仄仄。"],"paragraphs":["软沙挟径草微微，画堂甲帐光流离。","堂外花骢玛瑙羁，传呼直到黄金墀。","黄金墀下班如剪，苍槐不动蟠蛟螭。","出门胆落金吾将，归去泣走铜山儿。","河龙供鲤桂为醑，御厨珍送丝络垂。","乾坤整顿万事了，蹴踏四海乘丹梯。","丈夫生时重意气，胡为到处潜伤悲。","乡里小儿狐白腋，五陵豪客颠倒衣。","酒酣耳热歌浩荡，挥斥八极隘九围。","投戈却日日不住，焚膏尚卜升朝曦。","君看博浪沙中客，圯下偷生天地窄。","相期要看后五日，路逢莫问前一著。"],"title":"醉歌行"}
