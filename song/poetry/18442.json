{"author":"吴芾","id":18442,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["义薄云天气吐虹，平生心事许谁同。","从容破贼无遗策，清白传家有祖风。","共意骞腾千里外，谁知萧瑟九原中。","百年已矣余芳在，庭下行看发桂丛。"],"title":"挽孟仲安二首  其二"}
