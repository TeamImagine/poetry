{"author":"周端臣","id":89572,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["条脱空嗟萼绿华，俗尘难久驻仙车。","数声画角单于塞，一曲山香阿母家。","堕砌尚疑妆后粉，点衣犹认唾时花。","别来埋没春风面，几度虚窗叹月斜。"],"title":"次韵友人悼宠落梅"}
