{"author":"刘攽","id":183065,"strains":["仄平仄仄○，平平仄平平。","仄仄平仄○，仄仄平仄○。","平平仄平仄，仄平仄平平。","平平仄平仄，平○平平平。","仄平仄仄仄，仄仄仄仄平。","仄平仄仄仄，平仄○平平。","仄仄仄平平，仄仄平平平。","平平仄仄平，平仄仄仄平。","仄平仄仄平，仄仄○○平。","仄平仄平仄，平仄平仄平。","平仄平平平，平仄仄仄平。","仄○平仄平，平仄○仄平。","平平仄仄仄，仄平○仄平。"],"paragraphs":["立冬杀气凝，清霜会晨朝。","涤涤原野空，烈烈荆棘烧。","鹰饥肯为用，马寒意逾骄。","旌旗带林莽，笳吹含风飙。","突围狡兽怒，得隽壮士嚣。","老狐屈变诈，文雉输英翘。","讨伐顺天时，未许穷奸妖。","翩翩马上儿，弓箭各在腰。","意矜百战雄，巧斗更相招。","控弦落明月，飞镝来九霄。","虽虐终无伤，为乐固已饶。","晚临清汝滨，寒水如落潮。","挥壶酌美酒，醉归遗皂貂。"],"title":"观猎"}
