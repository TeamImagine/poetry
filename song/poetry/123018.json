{"author":"詹初","id":123018,"strains":["仄平平○平，平平平仄仄。","仄仄仄仄平，平仄平平仄。","平平○仄仄，仄仄○○仄。","仄仄平平平，仄仄仄平仄。","仄仄○○平，仄○平平仄。","平平仄平平，仄平仄平仄。"],"paragraphs":["旧为沙泥场，今为流水域。","混混固有源，开导吾为德。","人心凝物欲，已有犹当克。","已去心源澄，活泼自无塞。","万汇当其前，水鉴真明极。","徘徊此塘滨，永为立心则。"],"title":"凿流塘二首  其二"}
