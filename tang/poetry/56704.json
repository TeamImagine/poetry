{"author":"韦应物","id":56704,"strains":["仄仄平仄平，平平平仄平。","仄平仄平仄，？仄平仄平。","平仄仄仄平，平平○平平。","○平○仄仄，平仄仄仄○。","仄仄平平平，○仄仄仄平。","仄平○仄仄，平仄仄仄平。","仄仄仄平仄，平平○平平。","仄平平○平，平仄仄仄平。","平仄○平仄，平○仄平平。","仄平平仄平，平仄仄仄○。","仄仄仄平平，平仄平○平。","仄○仄仄仄，仄仄仄仄平。"],"paragraphs":["郁郁杨柳枝，萧萧征马悲。","送君灞陵岸，紏郡南海湄。","名在翰墨场，群公正追随。","如何从此去，千里万里期。","大海吞东南，横岭隔地维。","建邦临日域，温燠御四时。","百国共臻奏，珍奇献京师。","富豪虞兴戎，绳墨不易持。","州伯荷天宠，还当翊丹墀。","子为门下生，终始岂见遗。","所愿酌贪泉，心不为磷缁。","上将玩国士，下以报渴饥。"],"title":"送冯著受李广州署为录事"}
