{"author":"释文珦","id":134065,"strains":["仄○仄○仄，仄仄○仄平。","平仄仄○仄，仄平○仄平。","○平仄○平，仄仄平平平。","平平仄仄平，仄仄平平平。","平平仄平○，仄仄平平平。","平平仄平○，仄仄平仄平。","平平平仄平，平平平仄平。","平仄平仄平，仄仄○仄平。"],"paragraphs":["万缘不相涉，默坐调四肢。","天理静中见，物情闲处知。","长风扫重阴，皎月生东篱。","寒虫唧唧鸣，亦各知天时。","悠然发清兴，朗诵渊明诗。","人生百年间，汲汲奚所为。","贤愚虽有殊，同为来者悲。","为语高世流，有酒当自持。"],"title":"夜兴"}
