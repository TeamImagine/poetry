{"author":"宋祁","id":13196,"strains":["平仄仄平仄，仄平仄仄平。","仄仄○平平，平平仄○平。","仄平仄平仄，仄平仄○平。","仄仄平仄仄，平仄平平○。","○平仄仄平，平仄平仄平。","仄仄平○○，仄平平仄平。"],"paragraphs":["溪上玩秋水，使人意自清。","烈烈回飚余，鳞鳞夕浪生。","有鱼可垂饵，有蒲可芼羹。","况值新酒熟，鲑菜辛咸并。","兴来命一樽，樽至壶自倾。","便值人间虑，浩然沧海情。"],"title":"溪上"}
