{"author":"胡宿","id":36109,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["长乐才闻一叩钟，百官初谒未央宫。","金波穆穆沙堤月，玉树琤琤上苑风。","香重椒兰横结雾，气寒龙虎远浮空。","嗟余索米无人问，行避霜台御史骢。"],"title":"天街晓望"}
