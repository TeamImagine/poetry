{"author":"晁补之","id":214605,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["四见都城灯火春，看驱肥马走朱轮。","天传九奏虚群籁，海踊三山跨万鳞。","追赏谩逃深禁直，拜迎祗望属车尘。","预知短发非欢事，只有觥船未愧人。"],"title":"次韵校理盛居中上元"}
