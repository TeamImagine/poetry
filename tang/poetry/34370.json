{"author":"刘希夷","id":34370,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄○○。","仄仄平平仄，平平仄仄平。","平平平仄仄，仄仄○平平。"],"paragraphs":["酒熟人须饮，春还鬓已秋。","愿逢千日醉，得缓百年忧。","旧里多青草，新知尽白头。","风前灯易灭，川上月难留。","卒卒周姬旦，栖栖鲁孔丘。","平生能几日，不及且遨游。"],"title":"故园置酒"}
