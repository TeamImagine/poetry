{"author":"陆游","id":33108,"strains":["仄平平平平仄仄，平仄仄仄平○仄。","仄平平平仄仄平，仄○平平仄平仄。","仄平平仄仄仄平，仄○仄仄平仄仄。","仄平○平仄平仄，仄平仄仄○仄仄。","仄平平平仄仄仄，平平○平仄平仄。","平平仄仄仄仄平，仄仄平○仄○仄。","仄○平平仄平仄，仄平平平仄平仄。","平○○仄平仄仄，仄仄仄仄○仄仄。","○平仄平仄仄仄，○仄仄仄平平仄。","平仄平平仄仄平，仄仄仄仄平平仄。"],"paragraphs":["一鸦飞鸣窗已白，推枕欲起先叹息。","翠华东巡五十年，赤县神州满戎狄。","主忧臣辱古所云，世间有粟吾得食。","少年论兵实狂妄，谏官劾奏当窜殛。","不为孤囚死岭海，君恩如天岂终极。","容身有禄愧满颜，灭贼无期泪横臆。","未闻含桃荐宗庙，至今铜𫘞没荆棘。","幽并从古多烈士，悒悒可令长失职。","王师入秦驻一月，传檄足定河南北。","安得扬鞭出散关，下令一变旌旗色。"],"title":"晓叹"}
