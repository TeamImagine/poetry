{"author":"杨时","id":215190,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平仄仄仄平。"],"paragraphs":["春过鶑花无处寻，移舟行近古城阴。","褰衣水上收残片，倾耳枝间觅好音。","山隔曲堤迷远近，鱼跳文藻乱浮沉。","飘然自得江湖趣，陡起归与万里心。"],"title":"颍昌西湖泛舟  其二"}
