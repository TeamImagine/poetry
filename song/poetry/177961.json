{"author":"张素","id":177961,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["圣主临朝重义门，紫泥旌表不优恩。","广延墨客收经籍，已见丹朱及子孙。","池沼宴时花满槛，烟霞吟处酒盈樽。","清闲官秩清闲景，千户侯封未足伦。"],"title":"题义门胡氏华林书院"}
