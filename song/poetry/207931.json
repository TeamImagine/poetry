{"author":"黄庭坚","id":207931,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["满眼黄花慰索贫，可怜风物逐时新。","范丹出后尘生釜，郭泰归来雨垫巾。","偶有清樽供寿母，遂无余沥及他人。","年丰酒价应须贱，为子明年作好春。"],"title":"孙不愚索饮九日酒已尽戏答一篇"}
