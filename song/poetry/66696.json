{"author":"楼钥","id":66696,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["四明耸秀一溪流，曾记经行十里秋。","行李今从何处住，宦游自笑几时休。","儿时故旧今谁在，老去光阴不借留。","赢得东归访丘壑，约君同上钓鱼舟。"],"title":"秋日怀国仲观"}
