{"author":"权德舆","id":9425,"strains":["仄平仄仄平平仄，平平○仄仄平仄。","仄平仄仄仄仄平，仄平平仄平平平。","仄仄仄平仄仄仄，仄仄平平○仄仄。","仄平平仄平○平，平仄平平仄平仄。","仄仄○平○仄平，平平仄仄平仄平。","平仄平○平仄仄，平平平仄平○仄。","仄平仄仄平平平，○平仄仄平平平。"],"paragraphs":["上人远自西天竺，头陁行遍国朝寺。","口翻贝叶古字经，手持金策声泠泠。","护法护身唯振锡，石濑云溪深寂寂。","乍来松径风更寒，遥映霜天月成魄。","后夜空山禅诵时，寥寥挂在枯树枝。","真法常传心不住，东西南北随缘路。","佛川此去何时回，应真莫便游天台。"],"title":"锡杖歌送明楚上人归佛川"}
