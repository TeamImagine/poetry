{"author":"曹勋","id":12893,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["庵外山高水不穷，庵中道德与时隆。","岂图宝所千峰静，得奉清言一笑同。","幽筑禅扉俱不远，水光萝月冷相通。","它年更约稽山老，共棹西溪十里风。"],"title":"和贺参政与应宣教诗应居与坟庐相近"}
