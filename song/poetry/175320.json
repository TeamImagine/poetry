{"author":"刘敞","id":175320,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["水国冰销天欲春，山城日出景还新。","可怜物色曾非土，亦复穷愁不放人。","碌碌流年转车毂，悠悠生意厌风尘。","草茅不必开三径，杖履何尝及四邻。"],"title":"十二月十六日"}
