{"author":"苏过","id":230023,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["脱我芒鞋与杖藜，强随车盖着荷衣。","青山绿水苦相唤，细雨斜风不忍归。","幸有琉璃倾琥珀，何妨粉黛湿珠玑。","潇湘起我江湖兴，只恐扁舟明日非。"],"title":"雨中游柳溪呈志康诸公"}
