{"author":"谢薖","id":231645,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["斵垩谁能鼻不伤，虎贲何取似中郎。","吾人身健间何阔，昨日书来喜欲狂。","华屋不存长念昔，金蛇虽在莫干梁。","几时烧烛留君语，更向东窗置一床。"],"title":"寄刘世基用世基寄之忱韵"}
