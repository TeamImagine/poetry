{"author":"释宝昙","id":52538,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["动地飞花变鹤林，天低直欲近墙阴。","共知一饱明年事，谁识三号此日心。","东望眼穿秦望白，西湖泪入镜湖深。","无边真宰凄凉意，祇此凄凉直万金。"],"title":"十一月二十八日大雪有感"}
