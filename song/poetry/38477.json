{"author":"陆游","id":38477,"strains":["○平仄仄○平○，平平仄仄仄仄平。","○平平仄仄仄平，平平仄仄平平平。","仄平平平仄平平，仄仄仄平平仄○。","平平平仄仄仄仄，平仄仄仄平平平。","仄平仄仄平仄平，仄仄○平仄平平。","仄仄○仄平平平，平平仄平平仄平。"],"paragraphs":["王师北伐如宣王，风驰电击复土疆。","中军歌舞入洛阳，前军已渡河流黄。","马声萧萧阵堂堂，直跨井陉登太行。","壶浆箪食满道傍，刍粟岂复烦车箱。","不须绝漠追败亡，亦勿分兵取河湟。","但令中夏歌时康，千年万年无馈粮。"],"title":"观运粮图"}
