{"author":"胡仲弓","id":136447,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["水拍平堤欲蘸天，濯缨人在小桥边。","古今尘世知多少，沧海桑田几变迁。","驼𪩘勋名无竹写，孤山衣钵有梅传。","谁能撰取西湖传，持到玉皇香案前。"],"title":"西湖怀古"}
