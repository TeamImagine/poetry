{"author":"杨亿","id":210388,"strains":["平平平仄仄，平平仄仄仄。","平仄平平平，平平○仄仄。","仄平平平平，平平仄平仄。","平平仄平平，平仄平仄仄。","平平仄平仄，平仄仄平仄。","仄仄平仄平，平平仄平仄。","仄仄平平平，○平平仄仄。","平平仄平仄，仄平平仄仄。","仄平仄平仄，仄仄仄平仄。","平平平仄仄，仄仄平平仄。","平○仄平平，平仄平○仄。","○仄仄平仄，仄仄平仄仄。","平平仄平平，平仄仄平仄。","仄仄仄仄平，平平平仄仄。","平平仄仄仄，？仄○平仄。","平仄仄平平，○仄平平仄。","仄仄仄仄平，仄平仄平仄。","仄平仄仄平，○仄仄平仄。","平平仄平仄，平仄平仄仄。","平仄仄平平，仄平仄平仄。","平仄仄平仄，仄仄○平仄。","仄平仄仄平，仄平仄仄仄。","平平仄仄○，○仄○仄仄。","仄平平仄○，仄仄平平仄。"],"paragraphs":["芳兰滋九畹，萧蒿亦旁植。","威凤翔丹山，鸱枭犹接翼。","雅琴歌南风，蛙鸣不容息。","骊珠媚清川，鱼目光激射。","薫莸岂同器，云壤自悬隔。","咄咄来逼人，薨薨止于棘。","发迹由屠沽，操心希桀跖。","天形固残毁，吏曹尝摈斥。","狠羊远刀杌，黠马委衔策。","心同溪壑险，恶比邱山积。","天听本聪明，神道尤正直。","当用御魑魅，岂令为鬼蜮。","舂喉鲁阳戈，钩颈子云戟。","肉委饿虎蹊，尸投穷髪北。","饥鹰砺吻啄，猰貐磨牙食。","魂气絷酆都，膏血涂荒碛。","去草绝本根，决疽恣针石。","所居必污潴，遗种尽刳剔。","渠魁已殱殄，非类弥怵惕。","稂莠既芟夷，善苗渐滋殖。","君子益知命，视履如平昔。","小人竞革音，灭身在漏刻。","尧民率可封，汤网从此释。","永跻仁寿期，共造华胥域。"],"title":"偶兴"}
