{"author":"赵鼎臣","id":226965,"strains":["平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["天上王孙驰誉早，江南官舍结交深。","举头共惜湖山隔，屈指空惊岁月侵。","青社欲颁从事酒，绨袍尤见故人心。","绝闻列屋皆倾国，何日纤纤手自斟。"],"title":"顷官会稽与江彦文赵胜非为僚盖二十余年于今矣前日相会于庭中道旧乐胜非许以家酿饷我久而不至尝请为后堂之客屡矣辄复未果意者殆余请之未坚也因以诗戏之并约彦文同赋"}
