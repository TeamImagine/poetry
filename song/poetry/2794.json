{"author":"宋庠","id":2794,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["荆台杯酒接殷勤，已是缇灰十五春。","学舍早欣游雾露，辞条今服际天人。","沈居雌蜺那知赏，叶牖神龙更骇真。","侍上可能无狗监，子虚赋就长卿贫。"],"title":"杨寺丞以新集见授"}
