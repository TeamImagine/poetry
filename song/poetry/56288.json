{"author":"张孝祥","id":56288,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["陌上春风久矣归，墓头衰草正迷离。","白头未抆三年泪，黄壤长埋短世悲。","忆昔追游常并辔，只今独往更题诗。","两儿二弟俱冥漠，顾影伶俜欲语谁。"],"title":"过昭亭哭二弟墓"}
