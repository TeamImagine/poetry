{"author":"林亦之","id":64538,"strains":["平仄平平平仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["云锦轩楹兰玉阶，暂从仙仗下蓬莱。","良辰歌馆声声起，明月妆楼夜夜开。","天上李藩批敕手，蜀中严武总戎才。","可教问舍悠然去，即下红泥促召回。"],"title":"代上陈给事二首  其二"}
