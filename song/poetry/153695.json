{"author":"周密","id":153695,"strains":["仄仄平平平平平，仄平仄平○平平。","平仄仄平○平平，仄平平平平平平。","仄○仄平仄仄平，○仄仄平平平平。","仄仄平平○平平，○仄仄平仄平平。","平仄仄平仄平平，○○仄平平平平。","仄仄仄平平○仄，仄仄○平平平平平。","平平○仄平平仄平，仄仄仄平仄平平。","仄平仄平平○仄，平仄仄平仄仄平。","仄平平平仄○○，仄平仄平○仄平。","仄仄仄平仄仄平，仄平平仄平仄仄平。","平仄仄平○仄平，仄平仄仄平平平○。"],"paragraphs":["有美人兮山之阳，步秋翠兮搴孤芳。","姿绰约兮莹冰霜，珮珊珊兮摇明珰。","婉相顾兮袂载扬，闻语笑兮春风香。","口授余兮长生方，将俾尔兮寿而康。","黄鹄舞兮白云翔，殷空半兮鸣琳琅。","隔一水兮遥相望，欲往从之兮无津梁。","天风吹发兮毛骨凉，万籁发兮响笙篁。","恍身世兮俱相忘，惊梦幻兮意自伤。","觉山川兮阻且长，感游子兮思故乡。","白露滴兮月在床，五湖秋晚兮木叶黄。","兰可佩兮荷可裳，仰天一笑兮歌沧浪。"],"title":"梦仙"}
