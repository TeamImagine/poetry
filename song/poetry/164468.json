{"author":"仇远","id":164468,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["葛岭苏堤昼寂然，东风吹我过湖船。","江山信美无人会，儿女情多只自怜。","柳色染匀春淡荡，杨花落尽日暄妍。","麦秋天气浑如此，却笑征衫未脱绵。"],"title":"晦日携幼湖上"}
