{"author":"吴锡畴","id":140194,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾共清灯坐夜阑，依然故我只儒酸。","昏眸但觉看山易，倦足方知行路难。","扪虱坐谈思傲睨，闻鸡起舞叹衰残。","闲中恰续无功记，以醉为乡尽自宽。"],"title":"次韵逢原偶兴"}
