{"author":"李昉","id":851,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["夜来微雨晓来风，春色都归怅望中。","杨柳带烟嚬细绿，牡丹和露泣残红。","娇鶑遶树声初老，野草连门路近通。","韶景欲留留不住，西园闷杀雪髯翁。"],"title":"依韵和残春有感  其二"}
