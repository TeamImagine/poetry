{"author":"洪炎","id":226179,"strains":["平平仄○仄平平，○平平仄平仄平。","平平仄平仄仄仄，仄仄○平仄仄平。","仄平平平仄平仄，平○仄仄平平平。","仄平仄仄仄○仄，仄仄○仄○平○。","平○仄平仄仄仄，仄仄仄仄平平平。","○平仄仄仄平仄，仄仄平平仄仄平。","平平仄仄平仄仄，平平平平平仄仄。","仄平平○？仄平，平仄仄仄仄平仄。","平平仄平仄仄平，平仄○平仄平仄。","仄○平平平仄仄，平仄平平○仄仄。","仄平平平仄仄平，平仄仄平平仄仄。","平平平仄○仄平，平平仄仄平○仄。"],"paragraphs":["天公下观戏鱼龙，分披惇物隳岱宗。","尘沙欲枯罔象眼，酒醴难浇磊块胸。","会稽之南曰闽海，东行万里因雄风。","二儿得邑古长乐，意拟分治三山中。","门张雀罗即我室，吊影不识求羊踪。","担簦挟卷者谁氏，捉笔言诗有此公。","纷纷道旁皆苦李，辛酸交攻无复理。","入林初闻薝卜香，知味自觉醍醐美。","今时杜陵见老人，他日汤休望吾子。","我观蓬壶才一水，桐柏罗浮相对起。","赤乌衔符得宝书，青鸟拂檐来报喜。","君能无事如懒残，吾儿傥不惭张底。"],"title":"次韵和了信上座"}
