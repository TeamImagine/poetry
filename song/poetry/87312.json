{"author":"韩淲","id":87312,"strains":["平平仄仄仄平平，平仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["人间臭味易相寻，谁复诗骚着意深。","自古高吟唯洛下，一时胜事说山阴。","闲看禅月台前水，笑倚灵山阁外林。","安得朱弦与疏越，与君三叹有遗音。"],"title":"赠郑处晦"}
