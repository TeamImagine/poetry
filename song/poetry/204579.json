{"author":"黄裳","id":204579,"strains":["仄仄○平仄仄平，仄平平○仄平平。","平平仄仄平平仄，平仄○平仄仄平。","平仄平平平仄仄，仄平平仄仄平平。","平平○仄平平仄，平仄平平仄仄仄。"],"paragraphs":["晚入荷华一叶香，羡君归兴满仙乡。","他年上国来须早，今夜中秋别太忙。","虽厌风波同客路，已怜松柏共秋霜。","东来传舍无多地，勤寄新诗莫我忘。"],"title":"送柴伯通归衢梁"}
