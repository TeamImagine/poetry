{"author":"方岳","id":127324,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["著书无复可藏山，朽骨何堪定眼观。","从左右旋天倚盖，哉生死魄月循环。","虚空身亦为吾患，见在心谁乞汝安。","试问春风旧踪迹，不知天上与人间。"],"title":"凿山为坟贻侄有诗次韵"}
