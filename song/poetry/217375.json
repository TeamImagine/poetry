{"author":"张耒","id":217375,"strains":["仄仄仄平仄，平仄平平平。","仄仄平仄平，仄仄○平○。","平平仄平仄，平仄仄平平。","平平平仄仄，平仄仄○平。","平平仄仄仄，平仄平平平。","平仄平仄平，○平仄○○。"],"paragraphs":["惨惨岁云暮，寒日无停光。","况复阴晦多，景短重云长。","梳头坐清晓，朝饭熟黄粱。","官闲无事业，终日偃空堂。","经时不跨马，门径秋芜荒。","惟有霜后山，当帘对苍苍。"],"title":"九月下旬有作二首  其二"}
