{"author":"程俱","id":235669,"strains":["仄仄平平仄仄平，平平仄仄仄平平。","平平平仄平平仄，平仄仄平平仄平。","仄仄平平平仄仄，平平仄平仄平平。","平平仄仄平平仄，平仄平平仄仄平。"],"paragraphs":["雨脚初收晓雾开，青鞋布袜好追陪。","幽人无事常相见，佳句有时还自来。","白业谁能超石壁，朱颜亦任发春醅。","忧来忽忆燕南信，安得阌乡老万回。"],"title":"和江子我端友"}
