{"author":"顾况","id":5799,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["鸣雁嘹嘹北向频，渌波何处是通津。","风尘海内怜双鬓，涕泪天涯惨一身。","故里音书应望绝，异乡景物又更新。","便抛印绶从归隐，吴渚香莼漫吐春。"],"title":"湖南客中春望"}
