{"author":"李流谦","id":30969,"strains":["仄仄平平仄仄平，仄平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["午枕风轻睡足时，起来闲掩竹间扉。","登山剧欲君联臂，出户那堪客挽衣。","失脚半生沈世网，掀髯一笑见天机。","青山好去应须去，蘧瑗于今已觉非。"],"title":"宇文德济约游崇庆值客不果从德济有诗次韵二首  其一"}
