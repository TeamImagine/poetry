{"author":"刘应时","id":32461,"strains":["平平仄仄仄平平，平仄平平平仄平。","平仄平平仄平仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["花残叶密过芳春，江北江南烟水昏。","何处飞来恼归客，小窗梦破正消魂。","月明声在溪桥侧，雨后人行绿树村。","啼得崔郎肠欲断，桃花颜色怅何存。"],"title":"杜宇"}
