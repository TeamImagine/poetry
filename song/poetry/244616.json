{"author":"李纲","id":244616,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平仄平仄仄平平。","平平仄仄平平仄，仄仄平平仄仄平。"],"paragraphs":["枕海仙山舞翠蛟，葛洪丹灶尚余凹。","兵戈满眼归何地，云木连天思结巢。","岂有声名同八士，当令踪迹继三茅。","携家早作来游计，玉户金关幸可敲。"],"title":"再赋一章寄诸季约同隐罗浮"}
