{"author":"张镃","id":81166,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["策策惊飚战素秋，梦回衾幔亦飕飗。","不传鸿雁秦关信，可柰蘋蘅楚客愁。","作赋未须悲落木，挂帆方喜助归舟。","何须更借抟扶便，自是层霄九万游。"],"title":"秋风"}
