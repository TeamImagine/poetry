{"author":"沈与求","id":250521,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["造物劳人亦懵哉，又驱疲马上崔嵬。","经从野店初尝笋，行尽江村始见梅。","千里短书先梦寐，半生多难足风埃。","桔橰俯仰成何事，已念渔蓑归去来。"],"title":"即事"}
