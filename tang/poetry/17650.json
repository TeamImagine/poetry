{"author":"白居易","id":17650,"strains":["平仄仄平平仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["今日哭君吾道孤，寝门泪满白髭须。","不知箭折弓何用，兼恐唇亡齿亦枯。","窅窅穷泉埋宝玉，骎骎落景挂桑榆。","夜台暮齿期非远，但问前头相见无。"],"title":"哭刘尚书梦得二首 二"}
