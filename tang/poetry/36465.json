{"author":"李建勋","id":36465,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["斜倚秋风绝比伦，千英和露染难匀。","自为祥瑞生南国，谁把丹青寄北人。","明月几宵同绿水，牡丹无路出红尘。","怜伊不算多时立，赢得馨香暗上身。"],"title":"重台莲"}
