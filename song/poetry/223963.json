{"author":"周行己","id":223963,"strains":["仄平仄平仄，仄仄平平平。","○仄仄仄仄，平平仄仄平。","平平平○仄，仄仄仄平平。","仄仄平仄仄，仄平仄○平。","仄仄仄平仄，平平仄仄平。","仄仄平平仄，仄仄平仄平。","平平仄仄仄，仄平仄平平。","仄仄仄○平，仄仄○○○。","仄仄平仄平，仄仄平平平。"],"paragraphs":["北山有高阁，暇日聊登游。","临眺益惨怆，焉能写我忧。","轩轩皆崭石，激激瞰溪流。","野鸟时上下，白云自沈浮。","徙倚事穷览，良时忽我遒。","日匿西冈下，月出东岭头。","寒烟没树杪，劲风夹山陬。","十月客衣单，不可重迟留。","缅望泾水滨，使我心悠悠。"],"title":"北山阁"}
