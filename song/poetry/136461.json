{"author":"胡仲弓","id":136461,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["贪看梅花短作程，吟鞭不动马蹄轻。","村庄到处如知己，物色于人亦有情。","去雁远连潮水落，乱山低与暮云平。","倚栏无语闲商略，此景谁能画得成。"],"title":"郊行即事"}
