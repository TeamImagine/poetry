{"author":"虞俦","id":62277,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["中山清赏好家风，父母犹能说此翁。","谁与画图传浙右，更余诗句满江东。","日边纵识双凫舄，天上难留一马骢。","投绂归来名愈重，橐金虽尽乐何穷。"],"title":"郁簿以侍御李公顷宰中山清赏图诗轴相示因赋"}
