{"author":"寇准","id":188788,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["雨蒙村落野梅黄，茅阁长吟水汽凉。","幽鸟远声来独树，小荷疏影占前塘。","闲心终不忘鱼钓，澹水真宜习老庄。","报国自知无世用，烟蓑何日卧清漳。"],"title":"夏夜闲书"}
