{"author":"释道潜","id":203026,"strains":["平平仄平仄，平仄仄仄○。","平平仄平仄，平仄仄仄仄。","平平仄平仄，平仄仄仄○。","仄平仄仄仄，平仄○仄平。","仄平平平平，仄仄仄仄○。","○平仄仄仄，仄仄平平平。","仄仄仄仄仄，○平仄平平。","平平仄仄仄，平仄仄仄平。","仄平仄仄仄，平仄平平平。","平平仄平仄，仄仄平平平。"],"paragraphs":["风骚古人事，而我岂所长。","儿曹嗜章句，余习未易忘。","根源本无有，真若夏潦潢。","道人气拔俗，吾党称俊良。","十年依丛林，实以道自将。","禅余喜赋咏，妙语逾珪璋。","世眼独未识，深丛閟孤芳。","锋锥必颖脱，安肯久处囊。","子宜力自勉，声问终扬扬。","吾言岂知子，老大殊荒唐。"],"title":"答柯山晓上人"}
