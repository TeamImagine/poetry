{"author":"俞桂","id":131358,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平平仄仄，平仄○平平。","平仄平○仄，平○仄仄○。","平平平仄仄，仄仄仄平平。"],"paragraphs":["雨脚来山岫，溪痕涨岸沙。","插旗多酒户，挂网尽渔家。","地出绷儿笋，园收菜子花。","春归鶑啭懒，风急燕飞斜。","杯泻青荷叶，瓯煎白玉茶。","孤村流水晚，数点有归鸦。"],"title":"和乐天初夏韵"}
