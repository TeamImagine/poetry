{"author":"张镃","id":81209,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["积潦斜阳忽射阶，夜深穿树雨还来。","披襟径放清凉入，倚扇微教懒困催。","出草乱萤时自照，叫空孤鸟暗飞回。","贪吟四鼓犹妨寝，除此人间念总灰。"],"title":"纳凉至夜深"}
