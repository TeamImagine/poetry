{"author":"晁补之","id":214463,"strains":["平平仄仄平仄仄，仄仄仄平平仄仄。","仄平仄仄平仄仄，○平平仄平平仄。","○平仄平平仄平，平仄仄仄平平平。","平平平仄仄平仄，仄平○仄平平仄。","仄仄平平仄平仄，○仄平平仄平仄。","平○平仄仄仄平，平平○仄平仄平。","仄○平仄平仄○，平平仄仄仄平平。","仄○平仄仄平仄，仄仄仄仄平平平。","平平仄仄○平仄，仄仄平平平仄仄。","仄○仄仄平平平，平仄仄○○仄平。"],"paragraphs":["居贫百草春靃靡，制作舞雩春服美。","爱君欲赠华韡韡，思君何处无芳卉。","三年眼花祇欲眠，惊梦往往音跫然。","单金安所用吾技，术成正复迁刘累。","不狩何由有貆特，钱镈须勤晚方积。","呻吟裘氏日已多，恩流三族功比河。","告行风雨春物空，催花作果黍芃芃。","亦从梁汴即清颍，湛湛已见江头枫。","严君被命分符虎，昔者无襦今五袴。","未劳负米迂山川，姑弟酒中从圣贤。"],"title":"送陈逸之筠州"}
