{"author":"陆游","id":39525,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["此身惟有一躬耕，乞得余年乐太平。","东观并游收昨梦，西湖重到付来生。","一堤草露明晨照，半浦荷风飐晚晴。","历历归途皆胜事，江亭先听櫂歌声。"],"title":"上章纳禄恩畀外祠遂以五月初东归五首  其五"}
