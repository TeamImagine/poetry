{"author":"饶节","id":225148,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。","平平仄仄仄平仄，平仄平平仄仄平。"],"paragraphs":["岁事功成雪洗尘，化工着意制清新。","遂教天下无双色，来作人间第一春。","未许调羹傅岩老，聊从牵兴杜陵人。","遥知月下遶千匝，桃李成蹊未是频。"],"title":"次韵卿山主梅花"}
