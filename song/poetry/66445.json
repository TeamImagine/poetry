{"author":"楼钥","id":66445,"strains":["平平仄仄平○平，仄仄仄仄平平○。","平平平仄仄平仄，平平仄○平仄平。","仄平○平平仄仄，仄仄平仄平平平。","仄仄？仄仄平仄，仄○仄仄仄仄平。","平平仄仄仄仄○，平平仄○平仄○。","仄平平平仄平平，平平平平仄平平。","仄平仄仄仄仄仄，仄○仄仄平仄平。","平仄平平平仄仄，仄仄仄仄平○平。"],"paragraphs":["吴侯奕奕天分高，历记万卷无差毫。","青云垂上忽归去，年来益收湖海豪。","志同三闾时则异，玩此芳物亭之皋。","视彼憔悴亦何苦，鼻间栩栩忘郁陶。","诗文满轴寄海峤，灵均细论无乃劳。","与君齐年况同袍，祇今衡门没蓬蒿。","有芳可玩便自适，草间野卉时一遭。","蓠芷辛夷兰杜若，未暇一一追离骚。"],"title":"寄题吴汉英玩芳亭"}
