{"author":"苏轼","id":194620,"strains":["平平仄仄仄，平仄仄仄仄。","仄仄平平平，平仄平仄仄。","仄○○仄仄，？平仄平仄。","平平仄平仄，仄仄平○仄。","平仄平○平，仄仄仄仄仄。","仄平平仄仄，仄仄仄仄仄。","○平仄仄仄，仄仄平平仄。","平平平仄○，仄仄○仄仄。"],"paragraphs":["吾年四十九，羁旅失幼子。","幼子真吾儿，眉角生已似。","未期观所好，蹁跹逐书史。","摇头却梨栗，似识非分耻。","吾老常鲜欢，赖此一笑喜。","忽然遭夺去，恶业我累尔。","衣薪那免俗，变灭须臾耳。","归来怀抱空，老泪如泻水。"],"title":"去岁九月二十七日在黄州生子遁小名干儿颀然颖异至今年七月二十八日病亡于金陵作二诗哭之  其一"}
