{"author":"冯时行","id":16637,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["明月山中谢惠连，远将何物饷柴门。","仙归碧落鸡遗种，龙入丹渊竹有孙。","欲索风骚供咏味，仍分雪乳涤蒙昏。","殷勤雅意知何报，待把禅宗与细论。"],"title":"谢益仲惠黄鸡苦笋新茶三物书意勤渠欲索鄙制仍首赞仆之谈咏颇窥玄窟以诗谢之"}
