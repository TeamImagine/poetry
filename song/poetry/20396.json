{"author":"李石","id":20396,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["大渡河边瘴雾浓，邛崃关下木兰红。","得州自昔连江雨，此地仍多出窍风。","一笑萱花亲念远，三生藜杖子心同。","莫缘险阻欺方寸，忠信元来处处通。"],"title":"木兰"}
