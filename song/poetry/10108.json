{"author":"释慧空","id":10108,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["梦里身投九泽乡，共惊日月去堂堂。","江湖乱后人虽健，鸿雁不来书亦亡。","访旧悲凉山起雾，得君谭笑目生光。","犀牛扇破犀牛在，宜有清风可播扬。"],"title":"和可上人"}
