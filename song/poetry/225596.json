{"author":"李昭玘","id":225596,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["落落孤标气吐虹，青云指日黑头公。","两行粉字平生尽，一曲龙吟万事空。","夹路衣冠如昨日，故园桃李又春风。","朱弦虽在知音绝，樽酒今谁笑语同。"],"title":"无咎哀辞二首  其一"}
