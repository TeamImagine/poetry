{"author":"强至","id":182552,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["嶪𪩘虬檐插斗飞，乾坤秀色四晖晖。","晴江对酒平如掌，晚树开帘细作围。","笑里城乌啼月过，吟边巢燕掠花归。","主人风骨争森爽，无处容尘到客衣。"],"title":"题钱安道节推环秀亭"}
