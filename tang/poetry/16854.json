{"author":"白居易","id":16854,"strains":["仄仄平平仄仄平，平平平仄仄平平。","仄平平仄仄平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["不出门来又数旬，将何销日与谁亲。","鹤笼开处见君子，书卷展时逢古人。","自静其心延寿命，无求于物长精神。","能行便是真修道，何必降魔调伏身。"],"title":"不出门"}
