{"author":"杨仪","id":24755,"strains":["平仄仄仄仄，平平仄平仄。","平平仄仄平，平仄仄平仄。","仄仄○平平，平平仄平仄。","平平平仄平，○○仄○仄。","平○平○仄，仄仄平平仄。","平平仄平平，平仄仄仄仄。"],"paragraphs":["芳节未晼晚，名园好澄霁。","停车没径苔，移席傍丛筀。","蝶粉留红房，蜂须抱香蒂。","微波生酒杯，轻吹拂衣袂。","何当名教乐，况复昌时世。","归鞍惜余欢，阳鸟不可系。"],"title":"春集东园诗"}
