{"author":"王安石","id":180447,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄仄平平仄平。"],"paragraphs":["京岘城南隠映深，两牛鸣地得禅林。","风泉隔屋撞哀玉，竹月缘阶贴碎金。","藻井仰窥尘漠漠，青灯对宿夜沈沈。","扁舟过客十年事，一梦此山愁至今。"],"title":"次韵张子野竹林寺二首  其二"}
