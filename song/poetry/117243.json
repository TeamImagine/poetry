{"author":"释元肇","id":117243,"strains":["○○平仄仄，仄仄平仄仄。","平平仄仄仄，仄仄仄平仄。","仄平仄平仄，仄仄仄平仄。","仄○平仄平，平平平平仄。","仄仄平仄平，○仄平平仄。","仄仄平仄仄，○仄平仄仄。","平平仄平平，仄○平仄仄。","仄仄平平○，平平平仄仄。"],"paragraphs":["笼中无乐鸟，槛外无乐兽。","何尝费饮啄，不忘念翔骤。","子今既知此，欲拂事公袖。","不将无事眉，闲为鞭笞皱。","社瓮虽浊醪，胜醉歌楼酎。","妇馌虽糗粝，胜冷书案豆。","门前有追胥，皂衣皆我旧。","布谷鸣春深，斯言诚可复。"],"title":"县胥归耕"}
