{"author":"曹邺","id":26980,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["晓祭瑶斋夜扣钟，鳌头风起浪重重。","人间直有仙桃种，海上应无肉马踪。","赤水梦沈迷象罔，翠华恩断泣芙蓉。","不知皇帝三宫驻，始向人间著衮龙。"],"title":"题濮庙"}
