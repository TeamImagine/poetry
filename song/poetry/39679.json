{"author":"陆游","id":39679,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["行穿荦确度谽谺，小立风中客袖斜。","衰草双双点飞蝶，长空一一送栖鸦。","荻洲薄暮收鱼网，茆舍初寒响纬车。","谁道老人多感慨，未妨尊酒乐年华。"],"title":"小径登东山缭行自西北至溪上"}
