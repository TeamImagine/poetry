{"author":"谢伋","id":17439,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["两寺从分有白莲，人瞻东掖旧承天。","重寻贵主布金地，共饮神僧卓锡泉。","阮叔林闲携伴侣，支郎社内许留连。","欲迎瑞相还龛去，香火灵山古佛前。"],"title":"同季父游东掖能仁寺"}
