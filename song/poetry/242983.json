{"author":"李纲","id":242983,"strains":["仄平仄○平，仄平平仄平。","○平仄平仄，平仄平平平。","平平仄仄平，仄仄平平平。","仄平仄仄仄，仄仄平平○。","○平仄○○，仄仄平平平。","平平○平仄，平仄仄平平。","仄仄仄○仄，平仄仄仄平。","平仄仄平仄，仄仄仄仄平。","仄仄仄仄平，仄仄仄仄平。","平平仄仄仄，？平平仄○。","平○仄仄平，仄平○平平。","平平仄仄仄，仄仄平平平。","仄仄仄平仄，平仄平平平。","平仄仄仄平，仄平仄仄○。","仄平仄仄仄，仄仄平平平。"],"paragraphs":["北风阻行舟，驾言游蒋山。","相携得良友，谈笑穷跻攀。","松林静杳冥，殿阁罗烟鬟。","宝公骨已冷，白塔孤云间。","乘高望长空，极目波涛翻。","东南正戎马，戈甲照江干。","与子适相遇，偷此半日闲。","怀古六朝远，道旧一笑欢。","忆昨赐对初，接武玉殿班。","螭坳珥史笔，毎惭追继难。","迂疏与世违，谪官堕瓯蛮。","寛恩幸脱去，假道来江关。","邂逅两萍梗，飘泊惊风旛。","回首顾浙河，不知涕泗澘。","着鞭愿努力，世路方多艰。"],"title":"同李似之游蒋山"}
