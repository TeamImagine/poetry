{"author":"武衍","id":130829,"strains":["平仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["榆火初传禁漏残，满城和气在湖山。","接天杨柳风烟里，照水桃花图画闲。","旧路人穿新路去，长桥船出断桥还。","吾皇应喜民胥乐，岁许西门入夜关。"],"title":"清明湖上"}
