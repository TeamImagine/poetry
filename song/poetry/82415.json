{"author":"孙应时","id":82415,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["野桥高竹转修篱，问讯东风步屧随。","雨过天清水声急，山长云白鸟飞迟。","从来丘壑多幽兴，随分风流到小诗。","一榻烟霞须早计，莫教容易鬓成丝。"],"title":"和赵生唐卿师白韵游横溪"}
