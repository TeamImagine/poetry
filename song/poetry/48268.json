{"author":"杨万里","id":48268,"strains":["平○仄仄仄仄○，仄平仄平平仄平。","平○平仄仄平仄，平平仄仄平平平。","仄平平平仄平仄，仄仄平平仄平仄。","仄平仄○平平平，仄仄仄平仄平仄。","平○平仄仄仄平，仄平仄仄仄平平。","平平仄仄平平仄，平仄平○仄○仄。","平平仄○仄仄平，平○仄仄仄平平。"],"paragraphs":["羲和梦破欲启行，紫金毕逋啼一声。","声从天上落人世，千村万落鸡争鸣。","素娥西征未归去，簸弄银盘浣风露。","一丸玉弹东飞来，打落桂林雪毛兔。","谁将红锦幕半天，赤光绛气贯山川。","须臾却驾丹砂毂，推上寒空辗苍玉。","诗翁已行十里强，羲和早起道无双。"],"title":"羲娥谣"}
