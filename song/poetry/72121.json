{"author":"曾丰","id":72121,"strains":["仄平仄平平，仄仄仄平仄。","仄仄仄平平，仄仄仄平仄。","平平平仄平，仄仄仄平仄。","仄仄平平平，○仄平仄仄。","平平平仄平，仄仄仄平仄。","平平仄仄平，仄仄仄平仄。","平平仄仄平，仄仄仄○仄。","仄仄仄○平，仄仄仄平仄。","平平仄仄○，平仄仄仄平。","平○仄仄平，仄仄仄平仄。","平平平仄平，平仄仄平仄。","○仄平仄平，仄仄○平仄。","平仄仄○○，仄仄仄平仄。","平平仄仄○，仄仄仄平仄。","平○仄仄平，○仄仄平仄。"],"paragraphs":["试推学之功，但自好而始。","设令太聪明，视孝绪余尔。","公安黄令君，少钝壮而锐。","不受青云吞，犹坐黄卷累。","开囊包物初，落笔洒胸次。","锋芒莫敢撄，古剑发新砺。","骎骎进未休，冉冉老将至。","以鲁揭其斋，盖是少时事。","云胡不辄更，无乃有所为。","新收汗马心，蚤作蛰雷计。","音容成老翁，情性复孩稚。","其友曾撙斋，适是参苗裔。","家学世相传，鲁者钝之谓。","生平事事迟，大抵与君似。","虽迟幸勿嫌，正以钝为利。"],"title":"题公安宰黄叔万鲁斋  其二"}
