{"author":"冯山","id":191469,"strains":["平仄平平仄仄平，仄平平仄平平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["曾继唐贤旧唱酬，宿云亭传为迟留。","韦温石上寻遗迹，蒲邓天边忆俊游。","亭榭寂为闲处所，溪山清带古风流。","神交冥漠相知远，重把狂吟此暗投。"],"title":"往时与今钱唐蒲资政传正修史邓内翰温伯同和唐韦考功张水部盛山十二咏畀开江吴令使榜于宿云亭二十三年矣因缘登览感慨畴昔复为短篇以纪故事元祐二年正月二十八日安岳冯允南"}
