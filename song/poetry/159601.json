{"author":"郑思肖","id":159601,"strains":["平平平平平仄平，仄仄仄仄平平平。","仄仄仄仄平仄仄，仄仄仄仄平平平。","平仄仄仄仄仄仄，仄仄仄仄仄平平。","仄仄仄仄仄仄仄，平平平○平平平。","仄平○仄仄仄仄，平仄仄仄平仄平。","仄仄平仄仄仄仄，仄仄平仄平平○。","平仄仄仄仄○仄，仄平仄仄平仄○。","仄平仄仄仄仄仄，仄平仄仄平○平。","仄仄仄仄仄仄仄，仄平仄仄○○平。","平平仄仄仄仄仄，仄仄仄仄平平平。"],"paragraphs":["玄冥玄玄玄又玄，一夜一尺平阶前。","故现幻化瞒俗眼，忽变境界为神仙。","弥望洁净失污秽，与世坦荡忘欹偏。","混沌有影昼短短，穹窿无缝云悬悬。","慢飘如倦欲止歇，斜洒似舞争便嬛。","万物根蒂不可见，数笔图画安能传。","诗战素手白相敌，酒潮赧脸红不鲜。","老龟缩壳息饮气，卧龙哆口寒凝涎。","木帝舍暖施下土，火精气驭行中天。","须臾被野尽锦绣，四望四野春无边。"],"title":"前雪歌"}
