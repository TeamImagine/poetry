{"author":"姜特立","id":31727,"strains":["仄仄平平仄仄平，仄平平仄仄平平。","平平仄仄仄平仄，平仄平平平仄平。","仄仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["亟报门前寄好音，炯然书札照家林。","兴来自说宦情薄，诗到方知秋思深。","临老读书因教子，闭门扪虱为搜吟。","当今大笔如君少，未用深藏叹陆沈。"],"title":"次韵陆郎中"}
