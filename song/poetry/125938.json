{"author":"宋伯仁","id":125938,"strains":["○平○，平平○平平，仄仄仄仄仄。","平平平仄平，平仄仄平仄。","平平平平平，平平平仄仄。","仄平平仄仄，仄仄平平仄。","平平仄仄仄，仄仄仄○仄。","仄平○仄平，平平平仄仄。","平○平仄平，平仄○仄仄。","平平平仄平，平平平仄仄。","平平平平平仄平，仄平平平仄平仄。"],"paragraphs":["噫吁嚱，秋风从天来，一扫酷吏热。","嗷嗷天下心，无复苦炊𦶟。","丛丛篱边花，幽香知素节。","与花同一啸，世事花能说。","前兮酷暑在，击楫志如铁。","岂无如谢安，围棋声未歇。","胸中森甲兵，千里胜自决。","诗人扪虱穷，忧时心惙惙。","歌秋风兮歌国风，问知音兮问豪杰。"],"title":"秋风歌上游丞相及台谏"}
