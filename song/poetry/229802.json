{"author":"苏过","id":229802,"strains":["仄平仄平平，仄仄仄○仄。","○平平平平，仄仄平仄仄。","平平仄仄仄，○○平平仄。","平平仄平○，平仄○平仄。","平平仄平仄，仄仄平○仄。","平平仄仄仄，仄仄平仄仄。","平平○平○，平仄平仄仄。","平平平仄○，平仄仄平仄。","平平仄○平，仄仄○平仄。","仄仄仄平平，仄平○仄仄。"],"paragraphs":["谢公志东山，杖屦未冠盖。","兴成江湖游，意落轩冕外。","阴阴耸百木，浏浏鸣溪濑。","拏舟破菰荷，寻径穿萧艾。","新亭水心见，倒影飞虹背。","青山忽入坐，境与今意会。","公诗如干将，游刃天宇大。","西湖真小鲜，殊未供刀鲙。","云烟日相劘，媚妩分晴霭。","妙语泻琼瑰，化工应有待。"],"title":"陪郡守游西湖泛舟曲水分韵得会字"}
