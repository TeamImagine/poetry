{"author":"郑清之","id":100497,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["洗出金滩锁骨沙，种成老树竞槎牙。","冰霜历尽肌生玉，窗牖寒深影到纱。","旧岁枝头新岁景，十分好处一分花。","谁言冷圃惟秋菊，春意撩人乃尔耶。"],"title":"圃中问讯梅友老干疏花有足喜者"}
