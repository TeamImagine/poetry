{"author":"陆游","id":32991,"strains":["平平仄仄平平仄，○仄平○平仄仄。","仄平仄仄仄仄平，仄平仄平平仄仄。","？平平仄平平平，仄平仄仄仄○平。","仄○○平仄仄仄，平平仄仄平平○。","仄平○仄平○仄，○仄仄平平仄仄。","平仄仄平平仄仄仄仄平平平，仄○○平仄平仄仄仄。"],"paragraphs":["峨嵋月入平羌水，叹息吾行俄至此。","谪仙一去五百年，至今醉魂呼不起。","玻瓈春满琉璃锺，宦情苦薄酒兴浓。","饮如长鲸渴赴海，诗成放笔千觞空。","十年看尽人间事，更觉麹生偏有味。","君不见蒲萄一斗换得西凉州，不如将军告身供一醉。"],"title":"凌云醉归作"}
