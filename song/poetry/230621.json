{"author":"葛胜仲","id":230621,"strains":["仄平平○仄，仄○仄平平。","仄仄仄平仄，仄仄仄平○。","仄平仄平仄，平仄仄仄○。","○平仄平仄，平平仄○仄。","平平仄仄仄，仄平平仄平。","仄平平平仄，平平仄平平。","仄仄○○仄，平仄○仄平。","仄平仄平仄，平仄仄平平。","仄仄仄仄仄，仄仄平平平。","平○仄仄平，平仄平仄平。","平○仄平平，仄平平仄平。"],"paragraphs":["入门无行路，十顷涨方塘。","藉叶受微雨，瑟瑟泻沧浪。","石梁一何伟，延袤百肘长。","临流两华屋，东西蔚相望。","云堂始断手，润蒸松桂香。","弛檐谐云卧，何殊赞公房。","夜步庭除月，心与空水凉。","世人侈居第，规永庇蒸尝。","墓木未及拱，破鬻何披猖。","何如施给园，千载绵宝坊。","君看寺前村，至今俞氏昌。"],"title":"妙净院"}
