{"author":"范成大","id":43657,"strains":["○平仄平仄平平，仄平仄仄平仄○。","○仄○平仄仄仄，平平平仄○平平。","平平平○仄仄仄，仄仄仄仄平○平。","平平平仄仄平仄，平仄平仄平平平。","平平仄平仄仄仄，仄仄○仄平平○。","仄平○仄仄仄○，仄仄平仄平平平。","仄平平平仄仄仄，○仄平仄平平平。","平平仄仄○平仄，仄仄平仄○平○。"],"paragraphs":["回风打船失西东，柁痴橹弱无适从。","三老号呼铁缆坠，招头挝鼓驱鱼龙。","千篙撑折百丈断，日暮稍与洪相通。","推移寻尺力千里，时有黄帽来言功。","康庄大逵世不乏，乃独蹇产涛波中。","一官横起险易相，刹那忧喜随儿童。","涨湖连天远目断，且复加饭追萍蓬。","蒲团坐暖看香篆，作止任灭如顽空。"],"title":"钓池口阻风迷失港道"}
