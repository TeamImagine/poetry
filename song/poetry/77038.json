{"author":"游次公","id":77038,"strains":["平平仄仄平○平，仄平○平平仄平。","仄仄仄仄仄平平，仄仄仄仄仄仄平。","平平平仄仄平仄，平仄仄平平仄仄。","仄○平平平仄仄，○平仄平仄仄仄。","平○仄平平仄仄，○○平平仄平仄。","仄仄平平平仄平，仄仄平平仄平仄。","平平仄仄平平仄，仄仄仄仄平○平。","仄平仄平平仄平，平平仄平平仄平。"],"paragraphs":["平生射虎裴将军，马狞如龙弓百钧。","手撚白羽旁无人，注虎使虎不敢奔。","须臾丛薄烂斑出，人马不知俱辟易。","矢如蓬蒿弓减力，将军得归几败绩。","徐行爪牙元不露，眈眈垂头若微顾。","尾翦霜风林叶飞，倏忽山头日光暮。","包家画出真於菟，我尚不敢编其须。","昔人作诗讥画图，吁嗟画图今亦无。"],"title":"画虎"}
