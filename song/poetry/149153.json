{"author":"方回","id":149153,"strains":["平平仄平仄，平仄仄平仄。","仄仄仄仄平，平仄仄平仄。","○平平仄仄，平平仄平仄。","仄仄平仄○，平仄仄仄仄。","仄平仄平仄，仄仄平仄○。","仄仄仄仄平，平仄仄仄仄。","平平仄仄平，仄平仄平仄。","平平仄仄平，仄仄平仄仄。","仄平仄仄仄，平仄○平仄。","○仄仄仄仄，平仄仄仄仄。","仄仄平仄○，仄仄仄仄仄。","仄仄仄平仄，仄仄平仄仄。","仄平平平平，仄仄仄仄仄。","仄平仄仄仄，平○仄○仄。","仄○仄平仄，？仄仄平仄。","○平仄平仄，仄平仄平仄。","仄○仄仄平，平仄仄○仄。","○仄仄平平，仄○仄仄仄。","仄平平仄○，平仄仄平仄。","仄仄仄平平，平平仄平仄。","平○平仄平，仄仄仄平仄。","仄仄仄平仄，仄仄仄平○。","仄仄仄仄仄，平仄仄仄仄。","平平平平平，仄仄平仄仄。","平○平仄仄，平平仄○仄。","平平仄仄仄，仄仄○平仄。","仄仄平仄○，仄仄仄仄仄。"],"paragraphs":["今年一何异，人日苦连雨。","甲子复不晴，吾密识诸簿。","烧灯前一夕，轰然震雷鼓。","醉卧初未闻，遄骇雪霰舞。","乍暄汗肤烂，倏冻尪脊偻。","造物谑百昌，摩手遽斫斧。","侵寻二月初，野桃半吞吐。","严霜甚腊天，挫使颜色沮。","日昏荡黑子，天暗堕黄土。","占谶或未习，灾眚亦可睹。","有客言近县，疠鬼肆虐侮。","槌撞体肢软，鲠棘喉咽楚。","一家朝团栾，暮辄踣四五。","上丁祭孔庙，儒冠列如堵。","鼻壅背肩缩，咯唾满廊庑。","闲居乏薪炭，畏风紧扃户。","病轻勿辂医，芎芷自煎煮。","横纵乱方书，叠重着褐裋。","向来佳气和，藜杖涉园渚。","扫涸诇新泉，搜枯揽幽莽。","融澌跳鲋鯈，润壤泄蛙{去/黾}。","谓即挈蛮榼，所至品村酤。","此意未获骋，叉戟已见拒。","遥遥鶑花饶，惴惴蚕麦腐。","身患能有几，时忧卒难数。","乾坤亦大矣，一喙其何补。","小待春事深，汛墓宴别墅。"],"title":"春寒纪异"}
