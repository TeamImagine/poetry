{"author":"晁补之","id":214667,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["寒岩幽雾不曾开，残雪犹封宿草荄。","一萼故应先腊破，百花浑未觉春来。","惭非上苑青房比，误作唐昌碎月猜。","常恨清溪照疏影，横斜还许落金杯。"],"title":"次韵李秬梅花"}
