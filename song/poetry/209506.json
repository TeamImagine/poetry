{"author":"刘弇","id":209506,"strains":["平平平仄仄平平，仄仄平平仄仄平。","平仄平平仄仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["岧峣飞观决层云，主意全倾合坐宾。","谈笑龙冈下白日，衣冠麟阁识功臣。","欲穷人目逢山好，未老秋容到酒醇。","忍对南鸿问寥廓，沉冥谁是蜀庄珍。"],"title":"和安中东楼会饮"}
