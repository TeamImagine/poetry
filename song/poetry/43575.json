{"author":"范成大","id":43575,"strains":["平仄仄仄仄，平○平仄平。","仄仄平平平，仄仄仄仄平。","平○仄仄平，仄仄○仄平。","仄仄仄仄仄，仄平○仄平。","平平仄平仄，仄仄平平平。","平仄仄平平，仄仄仄仄平。","仄平平平仄，仄仄平平平。","平平仄平仄，仄仄平仄平。","仄平平平平，仄平仄平平。","仄仄○平平，仄仄平仄平。","仄仄仄平仄，平平仄平平。","平平平平仄，平仄平平○。","平平仄平平，○○仄平平。","仄仄仄平仄，仄仄平平平。"],"paragraphs":["天壤郭有道，文献今在兹。","啄啄家鸡群，见子野鹤姿。","尘笼万里心，择食中夜饥。","拙宦避捷径，瘴风吹鬓丝。","平生杏园友，把酒天南陲。","何敢吏朱浮，但喜见紫芝。","问君今何适，旧圃余荒畦。","提携汉阴瓮，岁晚俱忘机。","勿开衡山云，恐惊隠沦栖。","定肯从君游，岁晚攀桂枝。","我亦理吴榜，春湘绿蘋齐。","风蒲为谁落，之子同襟期。","丁宁祝融峰，将迎两枯藜。","一望五千里，共洗蛮烟悲。"],"title":"送郭季勇同年归衡山"}
