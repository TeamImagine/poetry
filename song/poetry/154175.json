{"author":"张伯子","id":154175,"strains":["○平仄仄平平仄，仄仄平平平仄○。","仄平○仄仄平平，平仄仄平平仄仄。","平平仄仄仄平仄，仄仄平平仄平仄。","平平平仄仄平平，仄平仄平平仄仄。","平平仄仄仄○○，仄仄仄平平仄仄。","平○仄仄仄仄仄，仄仄平平平仄仄。","仄平○仄仄○仄，仄仄平平平平仄。","平平仄仄仄仄仄，平仄○平仄平仄。","平平平仄仄平○，平仄○平平仄仄。","平平仄仄仄平仄，仄○平○仄○仄。","仄平仄仄仄平仄，？仄○平平仄仄。","平○仄仄仄平平，○仄仄○○仄仄。"],"paragraphs":["输蹄旦旦风尘表，入眼群山青未了。","刺藤迎日子先红，荞麦得霜花渐老。","丛祠诡怪画村疃，古寺骞腾出林杪。","征衫多次逐飞鸢，下檐有时随宿鸟。","初晴得去恨迟迟，独夜不眠忧悄悄。","公如老骥暂伏枥，我类游鳞终屈沼。","一朝王事有期会，百里民情同探讨。","详于禹贡辨等级，明似离娄烛幽眇。","高依丘垄或微收，低近陂塘翻尽槁。","凶荒有数合均一，报应于中又分晓。","不能究实害非浅，倘使从宽恩岂小。","兹行到处欲春风，批放莫教分数少。"],"title":"视旱田赋呈上元簿杨明卿"}
