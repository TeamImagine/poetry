{"author":"释行海","id":145920,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["兄弟相逢在浙西，问家言客思依依。","已难与汝凄凉别，终不教吾独自归。","流落异乡成老貌，别来无处寄寒衣。","死生今日心方稳，消息相传总是非。"],"title":"逢舍弟"}
