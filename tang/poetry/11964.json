{"author":"孟郊","id":11964,"strains":["仄仄仄仄仄，仄○平平平。","平平仄仄仄，仄仄平平平。","平仄平仄仄，仄仄仄○平。","平平平平仄，仄仄平平平。","平仄仄仄仄，平仄平仄平。","仄仄平仄仄，仄仄平平平。","仄平平仄仄，平仄平平平。"],"paragraphs":["洛友寂寂约，省骑霏霏尘。","游僧步晚磬，话茗含芳春。","瑶策冰入手，粉壁画莹神。","頳廊芙蓉霁，碧殿瑠璃匀。","玄讲岛岳尽，渊咏文字新。","屡笑寒竹䜩，况接青云宾。","顾惭余眷下，衰瘵婴残身。"],"title":"与王二十一员外涯游昭成寺"}
