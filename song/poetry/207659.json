{"author":"黄庭坚","id":207659,"strains":["平平仄仄仄平平，○平平平仄仄平。","仄平平平平○仄，平仄平平平○平。","平平仄仄仄仄仄，平仄仄仄○平○。","平平仄○仄平仄，仄仄仄仄平平平。"],"paragraphs":["秋阴细细压茅堂，吟虫啾啾昨夜凉。","雨开芭蕉新闲旧，风撼筼筜宫应商。","砧声已急不可缓，檐景既短难为长。","狐裘断缝弃墙角，岂念晏岁多繁霜。"],"title":"秋怀二首  其一"}
