{"author":"沈辽","id":189498,"strains":["仄仄○平平，仄平○○平。","○○仄仄仄，仄仄平平平。","仄平仄○平，仄仄仄仄平。","仄仄仄平仄，○仄平平平。","仄仄仄平平，平平平仄平。","平平仄仄仄，仄仄仄平平。","仄仄平仄平，仄仄平平平。","仄仄仄仄仄，平平仄平平。"],"paragraphs":["昔我离家时，月生正如钩。","行行载见月，已在天南头。","我身岂当然，吏议不可酬。","下手亦何愧，摇尾终无求。","默默就孤征，凄凄怀百忧。","吴山望不尽，已泛楚江流。","木落知岁寒，客子多悲愁。","一恸一斗血，安能望松楸。"],"title":"道中"}
