{"author":"许及之","id":61116,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一湾清碧绕中阿，万柄香红映麹波。","不道龟鱼长受庇，只欣鸥鹭数相过。","机心久与尘俱息，警句元无趣自多。","病起情悰聊徙倚，何人解唱野塘歌。"],"title":"池莲"}
