{"author":"李彭","id":231960,"strains":["仄仄仄平仄，仄○平平○。","仄平仄平仄，仄仄平平平。","平平平仄仄，仄仄平平平。","平仄仄仄仄，仄平平仄平。","仄仄仄平仄，平仄平平平。","仄平○仄仄，平平平仄○。","仄平仄仄仄，仄仄平平平。","平平仄○仄，仄平平仄平。","仄○仄平仄，仄仄仄平平。","平平仄○仄，平○平仄平。","平平仄平仄，仄仄平平平。","仄○平平○，仄仄仄平平。"],"paragraphs":["雨歇涨江急，野兴聊胥疏。","漾舟拂林表，击汰惊飞凫。","云端僧坐夏，遂造林公庐。","猊坐演妙理，法筵沧海珠。","舌本落雄辩，奔放悬江湖。","巽公庭宇净，炉烟堂晏如。","略无客造请，杳黑耽毗卢。","吾家大长者，惠光充太虚。","著论役天女，宝笈负于莬。","开图拜遗像，悲叹随卷舒。","归来掩关卧，念冷无赢余。","譬如能櫜鞬，境界自于于。"],"title":"游同安寺"}
