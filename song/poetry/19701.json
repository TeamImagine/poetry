{"author":"史浩","id":19701,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["夫子胸中万顷宽，照人英采玉峰寒。","难蟠凛凛虹蜺气，易舍峩峩獬豸冠。","秋在石渠同过雁，春回江渚却鸣鸾。","由来内外俱行道，达者何曾异辙看。"],"title":"送任秘监龙图知洪府"}
