{"author":"刘克庄","id":115981,"strains":["平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄仄仄仄，平仄平平仄仄平。","平仄平平平仄仄，仄平仄平仄平平。"],"paragraphs":["端平忝缀鹓行末，曾抗纲常疏一通。","诸老不能回横议，孤臣犹记寤清衷。","鹤林莫掣傲象肘，乌府甘弯射羿弓。","西涧相君知我者，箧中尚书记遗忠。"],"title":"耄志十首  其四"}
