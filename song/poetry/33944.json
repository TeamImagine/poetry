{"author":"陆游","id":33944,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["世念萧然冷欲冰，更堪衰与病相乘。","从来幸有不材木，此去真为无事僧。","耐辱岂惟容唾面，寡言端拟学铭膺。","尚余一事犹豪举，醉后龙蛇满剡藤。"],"title":"奏乞奉祠留衢州皇华馆待命"}
