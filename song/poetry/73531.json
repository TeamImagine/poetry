{"author":"赵蕃","id":73531,"strains":["仄仄平○仄，平平仄平平。","仄平仄仄平，平仄○仄平。","仄平仄平平，平○仄仄平。","仄仄○平仄，○平仄○平。","仄平仄仄仄，仄○仄平平。","仄平平平仄，仄仄平仄平。","仄仄仄平仄，○仄平平平。","平平仄仄平，平平仄仄平。","仄仄○仄平，仄仄平仄平。","平○○仄仄，仄仄○仄平。","仄仄仄仄仄，○仄仄仄平。","仄平仄平平，平平仄平平。","平平平仄平，仄平仄仄平。","仄仄仄仄仄，平平仄平平。"],"paragraphs":["日者君过我，今焉我辞君。","楚荆易得秋，霜霰行在辰。","我车甫来归，君骑已在门。","喜我更安健，劳言再三陈。","已焉忽谓我，我行不逡巡。","问君何因尔，欲语声辄吞。","我自解君意，操袂增酸辛。","男儿志四方，怀安实败名。","不见折胁雎，慷慨西入秦。","君行其有合，宿愤当一伸。","造物固甚巧，颇解戏弄人。","愿君稍安之，无为自伤神。","诸孙君好交，送君必以文。","可慰别后览，何忧去装贫。"],"title":"送公择入浙"}
