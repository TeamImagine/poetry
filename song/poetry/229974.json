{"author":"苏过","id":229974,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["三年避地少经过，十日论诗喜琢磨。","自欲灰心老南岳，犹能茧足慰东坡。","来时野寺无鱼鼓，去后闲门有雀罗。","从此期师真似月，断云时复挂星河。"],"title":"送昙秀"}
