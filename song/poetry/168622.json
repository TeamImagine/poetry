{"author":"文同","id":168622,"strains":["仄仄仄平仄，平仄平平○。","平平仄平平，仄仄平仄平。","仄平仄平仄，仄仄平平平。","○平仄仄仄，仄仄平平平。","仄仄仄仄平，平平平仄平。","平平仄平仄，○仄仄仄平。"],"paragraphs":["抱病出烦阓，投此青林间。","高轩得清凉，坐致精爽还。","主人止之宿，借与终南山。","中宵皓月起，绕枕皆孱颜。","望久气自清，心胸无结顽。","平明又西走，胜轨不可攀。"],"title":"宿李同年荫碧亭"}
