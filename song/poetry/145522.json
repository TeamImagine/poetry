{"author":"马廷鸾","id":145522,"strains":["平平仄仄○平平，仄平仄仄平平平。","平平平平仄仄平，平平仄仄平平平。","平仄仄仄平仄平，仄平平仄仄仄○。","平平平平平仄平，平平平平仄平○。","仄仄平仄平，仄仄平平平。","平仄○平仄仄平，仄平平平平。","○仄平平仄仄平，○仄仄平平平仄，仄仄仄平平平平。","仄平平仄仄，仄○平平仄仄平。","平平平平平，平平○平。"],"paragraphs":["梁山剑阁横岷嶓，梓潼七曲高嵯峨。","真人初基斧画河，灵君受职山之阿。","丹碧岌嶪龙虎呵，拄天功业石可磨。","江流滔滔东逝波，灵之来兮自江沱。","结屋兮奉祠，酿桂兮羞芝。","神格思兮士曰时，跃渊兮天飞。","冠若箕兮剑拄颐，长策用兮奇谋施，敌北遁兮灵西归。","锦幡兮宝盖，导霓旌兮驾玉螭。","吾言非夸兮，神之听之。"],"title":"梓潼帝君祠"}
