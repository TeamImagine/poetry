{"author":"梅尧臣","id":35123,"strains":["平平仄仄平，仄仄平平仄。","平平仄平仄，仄仄平○仄。","平仄仄仄○，平平仄○仄。","仄○仄平仄，仄仄平平仄。","平仄仄仄仄，仄平平仄仄。","仄○○平○，仄仄平仄仄。","仄仄平仄○，平仄○平仄。","仄平○仄平，仄仄仄平仄。"],"paragraphs":["因归话茯苓，久著桐君籍。","成形得人物，具体存标格。","神岳畜粹和，寒松化膏液。","外凝石棱紫，内蕴琼腴白。","千载忽旦暮，一朝成琥珀。","既莹毫芒分，不与蚊蚋隔。","拾芥曾未难，为器期增饰。","至珍行处稀，美价定多益。"],"title":"尹子渐归华产茯苓若人形者赋以赠行"}
