{"author":"方回","id":149542,"strains":["平仄仄仄仄，平平平仄平。","平平仄仄仄，仄仄仄平平。","仄仄平仄仄，仄仄平仄平。","仄仄仄仄仄，○○平仄平。","仄仄平仄仄，平平○平平。","平平仄○仄，仄○平平○。","○仄仄平仄，仄平仄平平。","平平○○仄，平平仄平平。"],"paragraphs":["天地育万物，风霜非作威。","阴阳互阖辟，造化潜玄机。","冻树根本固，宿莽芽甲微。","外貌若槁死，其中春已归。","志士甘隠处，栖栖将畴依。","龙蛇蛰深窟，肯叹寒无衣。","三变复为泰，鬼神不能违。","雷霆行且起，梅边玩晴晖。"],"title":"追次郡君至节韵"}
