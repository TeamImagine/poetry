{"author":"赵𫍯","id":13107,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["龙卧山形滴翠微，翚飞阁势构空危。","六鳌不是湖中蛰，一岛疑从海上移。","屏障笺毫吟咏处，神仙罗绮燕游时。","自惭为吏非香案，又蹑云梯从使麾。"],"title":"和孔司封题蓬莱阁"}
