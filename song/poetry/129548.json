{"author":"李曾伯","id":129548,"strains":["仄仄仄平仄仄平，平平仄仄仄平平。","平平平仄仄平仄，平仄平仄仄仄平。","仄仄平平平平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["怪见漫空万蝶狂，须臾色界眩昏黄。","风姨知费几番信，天女才施半面妆。","笔底诗徒和冰柱，酒边舞已失霓裳。","梁园甚恨孤佳约，一笑吟梅且擅场。"],"title":"和刘舍人咏雪"}
