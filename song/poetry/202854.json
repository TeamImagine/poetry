{"author":"释道潜","id":202854,"strains":["平平○平平仄仄，仄平平仄平平仄。","仄平仄仄仄平平，仄仄平平仄平仄。","仄○平仄仄平平，仄平仄仄平○平。","平平平仄仄平仄，仄仄○仄平平平。","平平平平仄仄仄，平仄仄仄平平平。","平平仄平平仄仄，仄仄仄仄平平平。","平平仄仄平平仄，平仄平平平仄仄。","平平仄仄仄○平，仄仄平平平仄仄。"],"paragraphs":["黄花离披秋日短，使君无事邀僧饭。","饭余软语𦶟香幽，共坐圆庵不知晚。","烛笼持火报黄昏，使君爱客还留连。","前登修径步超逸，后却从御来联翩。","城头阴阴未上月，城下激激鸣潺湲。","渔灯照船沙岸近，贾客夜唱声清圆。","徘徊始转黄楼侧，银箭铜壶知几刻。","栏干倚遍惜分携，泣泣芙蓉珠露滴。"],"title":"陪子瞻登徐州黄楼"}
