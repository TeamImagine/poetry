{"author":"刘黻","id":142002,"strains":["仄仄平平仄仄平，平平平仄平平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["四十年来父子情，吁嗟今日任飘零。","虽惭负米供三釜，莫悔倾籯教一经。","饮水西江甘冷味，炷香南极祝高龄。","白云纵隔三千里，诗礼朝朝似过庭。"],"title":"四十吟三首  其一"}
