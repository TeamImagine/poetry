{"author":"洪适","id":28284,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["素质宁嫌潘鬓华，来时应有雪翻车。","赋传山谷文堆绣，种出麻源韵胜茶。","不向桂宫藏玉兔，合横蘂观俪琼花。","冥搜未获诗先作，驻目轻帆溯落霞。"],"title":"答小隐喜得白山茶之报"}
