{"author":"释文珦","id":134168,"strains":["仄仄平平平，仄仄平仄仄。","仄平仄仄仄，仄仄○○仄。","○仄仄仄平，仄仄仄仄仄。","仄仄平仄平，平仄仄平仄。","仄仄仄平○，平平仄仄仄。","仄平仄仄平，平仄仄平仄。","平平平仄仄，平平仄平仄。","仄仄仄○平，仄仄仄平仄。","平平仄平仄，仄仄平平仄。","仄平仄○平，平平仄平仄。"],"paragraphs":["我本无生俦，涉有乖素愿。","百年直寄耳，倏忽如过电。","犹记学语时，老色遽满面。","富贵非所希，吾道在贫贱。","往事绝寻思，残生喜彊健。","忘机有白鸥，消日赖黄卷。","今辰扶杖出，穷探不知倦。","与子偶相逢，抵掌说嘉遁。","同歌紫芝曲，共饱青精饭。","世人不相知，心通亦何闷。"],"title":"赠同志"}
