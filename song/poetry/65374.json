{"author":"廖行之","id":65374,"strains":["仄平○仄平仄○，仄仄仄仄平平平。","平平仄仄仄平仄，平平仄仄平平平。","○平平平仄平仄，仄仄平仄平平○。","仄平平仄平仄仄，平仄平平○仄平。"],"paragraphs":["疾雷将雨风怒号，夜半破屋声嘈嘈。","平明野水一犂满，浮云忽散青山高。","三湘归来故清绝，半载何事徒捐劳。","可怜辜负春已晚，鶑老花残空浊醪。"],"title":"山枣道中"}
