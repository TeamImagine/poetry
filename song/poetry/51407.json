{"author":"喻良能","id":51407,"strains":["平仄仄平仄，仄平仄平平。","仄仄平平仄，仄仄平平平。","平平仄仄平，平仄平仄平。","仄平平平平，平仄仄仄平。","○仄仄仄平，仄仄平平○。","仄仄仄仄仄，仄○仄仄平。","○仄仄仄仄，仄仄平仄○。","仄○仄平平，平仄仄仄○。","平平仄平仄，平仄平平平。","平仄○平平，仄平平仄平。","仄仄仄仄仄，仄仄仄仄平。","平仄仄平仄，平仄○平○。"],"paragraphs":["冬仲弭征辔，歘焉及新春。","饱吃番阳饭，细治星源民。","星源故自佳，民俗良易驯。","不嫌聋丞愚，翻爱假令真。","相与不忍欺，见谓无缁磷。","牒讼日以简，赋输日以臻。","遗我以暇隙，使得窥典坟。","短檠一窗灯，孤讽至夜分。","平明坐厅事，帘影清无尘。","闾里颇熙熙，孰云民不淳。","顾谓汝父老，辱爱亦已勤。","为我理归櫂，吾久思吾亲。"],"title":"星源县斋书事"}
