{"author":"陈淳祖","id":133493,"strains":["仄平仄平仄，平仄仄平平。","平平仄平仄，仄仄平仄○。","平仄仄平平，仄○平平○。","平平仄仄仄，仄仄○○平。","平平仄平仄，平仄平平平。","平○仄平仄，仄仄平平平。","仄仄仄平平，○仄平仄○。","仄仄仄○仄，平仄平平平。","仄○平平仄，平仄仄平平。"],"paragraphs":["劝农事云毕，晴日足登山。","山高翠微上，坐见人境闲。","天目有修眉，洞庭无狂澜。","田畴井画见，布谷行相关。","村村自花柳，流水春风颜。","周行抚泉石，碧匣开潺湲。","尚想读书声，犹在松树间。","此事已难会，沂水何时还。","朗吟苏仙语，明月下前湾。"],"title":"劝农二首奉呈同官诸丈  其一"}
