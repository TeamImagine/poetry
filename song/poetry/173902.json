{"author":"曾巩","id":173902,"strains":["平平仄仄平仄仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["山河德履孚潜显，江汉仁风被迩遐。","已辅乾坤成化育，终符日月继光华。","和熹未寤还威柄，明德犹疏抑外家。","欲次徽音难仿佛，空余流恨入哀笳。"],"title":"慈圣光献皇太后挽词二首  其二"}
