{"author":"梅尧臣","id":46150,"strains":["平仄仄仄仄，仄仄仄仄平。","仄○仄仄平，仄仄平仄○。","平平平仄平，平仄仄仄平。","仄仄仄仄仄，仄平仄平平。","仄仄仄仄仄，仄仄仄○○。"],"paragraphs":["生汝父母喜，死汝父母伤。","我行岂有亏，汝命何不长。","鸦雏春满窠，蜂子夏满房。","毒螫与恶噪，所生遂飞扬。","理固不可诘，泣泪向苍苍。"],"title":"戊子三月二十一日殇小女称称三首  其一"}
