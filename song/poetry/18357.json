{"author":"吴芾","id":18357,"strains":["平仄平平仄仄平，平平仄仄仄平平。","仄仄仄仄平平仄，平仄平平平仄平。","仄仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["投绂归来意适然，从今免咏式微篇。","但令晚岁胸中适，安用虚名身后传。","顾我只宜乘载月，如君端合上凌烟。","功成或欲寻真去，莫惜驭风来揖仙。"],"title":"和韩子云见寄二首  其一"}
