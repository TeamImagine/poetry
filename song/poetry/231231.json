{"author":"葛胜仲","id":231231,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["醪敷映玉浪吹香，未饷征君敢独尝。","瓮下无人容借饮，壶中有客共深藏。","歌呼仅可供頳颊，酩酊那忧共腐肠。","好似东皋求待诏，三升日给酝偏良。"],"title":"君仪再和复次韵答之"}
