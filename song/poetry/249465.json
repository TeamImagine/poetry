{"author":"曾几","id":249465,"strains":["仄仄平平○，仄仄平○仄。","仄仄仄平平，仄平○仄仄。","仄平平仄仄，○平平仄仄。","仄仄仄平平，平平仄仄仄。","仄平平平仄，平○仄仄仄。","仄仄平平仄，仄仄平平仄。","平平仄仄仄，○仄仄平仄。","仄仄仄平平，仄○平平仄。"],"paragraphs":["昨夜清霜重，念此山中客。","落叶聚堆床，暗虫吟败壁。","泬漻天宇肃，疏林风瑟瑟。","曳杖挂诗瓢，悠然适所适。","息心归冥漠，山深万籁寂。","散髪排天闼，叱咤鞭龙脊。","何时共采药，相与对晨夕。","月夜供洪崖，啸吟铿金石。"],"title":"寄空同山中道士"}
