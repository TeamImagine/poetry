{"author":"朱熹","id":55340,"strains":["仄仄仄平仄，仄平仄平○。","平平仄仄仄，仄仄平平平。","平○仄仄平，仄仄○仄平。","○仄平仄仄，平平仄平○。","平平仄平平，仄平仄平平。","平平仄平平，仄平仄仄平。","仄仄仄平仄，仄平仄平平。","仄平仄平仄，平平仄平○。","○仄仄仄○，仄平仄平平。","平○平仄仄，○平仄平平。","平平仄○平，仄仄平平平。","平平仄仄仄，平平仄平平。"],"paragraphs":["执热倦烦跼，驾言起宵分。","随川踏晓月，度岭披朝云。","攀缘白石梯，拂拭苍藓纹。","喷薄惊快觌，琮琤喜先闻。","奇哉此精庐，眇然隔尘氛。","诸公肯同来，定非俗子群。","永日坐清樾，短章策奇勋。","慨然念畴昔，联裾已荒坟。","中路忘磬折，寸心谩丝棼。","惟应泉石愿，三生有余薰。","兹游获重寻，十载心氤氲。","他年访旧躅，山灵莫移文。"],"title":"游百丈山以徙倚弄云泉分韵赋诗得云字"}
