{"author":"吴潜","id":123298,"strains":["仄平平仄仄，○○○仄平。","仄仄平平○，平仄平仄平。","仄平仄平仄，平平仄平○。","仄仄平仄仄，仄○仄平平。","仄仄仄仄平，平平仄平平。","平仄平仄仄，○仄○平平。","仄平平仄仄，平仄○仄平。","仄仄仄仄平，平仄平○平。","平○仄平仄，平平仄○平。","仄仄仄平平，仄仄平○平。","仄○仄仄仄，仄仄仄仄平。","仄平平平仄，仄平平仄平。","○平仄仄仄，仄平平仄平。","仄仄平平平，平平平仄平。","仄仄仄仄仄，平平○平○。","平平仄平仄，仄仄平仄平。","仄仄平平仄，仄仄○平平。","仄仄平仄平，仄平平仄平。"],"paragraphs":["韪轩吾石友，相从三十年。","舌本多文献，胸笥皆简编。","脊梁硬于铁，虽贫不言钱。","古井波愈静，老干骨尤坚。","眨眼七十翁，酡颜映银髯。","辞我归旧隠，从此将终焉。","我怀虽恻楚，君意难弃捐。","顾我亦岁徂，华发蒙其颠。","君王念帷盖，高车会当悬。","尔汝一蘧庐，日月双弹圆。","合离与聚散，暮景必复然。","以兹强排遣，送君鄞水边。","空江涨夏潦，远山生夕烟。","野鸟投林飞，渔舟冲浦还。","万物各有适，人生且随缘。","江东企西浙，道里无半千。","幸及身强健，尚可相周旋。","所愧韩魏公，不能官老泉。"],"title":"古风一首送常明仲还里社"}
