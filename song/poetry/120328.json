{"author":"李龏","id":120328,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["当轩水渍一池苔，竟日无人见客来。","飞鸟忽从花下出，游僧恰自雨中回。","半边枯树雷烧破，几段残碑雪冻开。","檀施只今何处在，金容冷对石炉灰。"],"title":"偶憩破寺"}
