{"author":"薛逢","id":24183,"strains":["仄平仄仄仄，仄仄○平仄平仄。","平平仄仄仄，仄仄平平仄仄平。","仄仄平仄仄平仄，平仄仄平平仄仄。","仄平平仄仄平平，仄○仄仄平仄平。","平仄○平仄仄仄，仄平仄仄平平平。","平平平仄平平仄，仄仄仄平仄仄仄。","○平仄仄平仄平，平平仄仄平仄仄。","○平仄仄平仄平，平平仄仄平仄平。","仄平仄仄仄平仄，仄○仄仄平平平。","仄平仄仄平平仄，平仄平平仄平仄。","平○平平平仄平，仄平仄仄平平仄。","平平仄仄仄仄平，仄○仄仄平平平。","平○仄仄仄○仄，平仄仄平平仄平。","仄平仄仄平平仄，平仄仄平平仄仄。","平平仄仄仄平平，仄平仄仄仄平仄。","仄平仄，平仄平，平仄仄，仄仄平。","平平平仄平平仄，○仄平平仄仄平。"],"paragraphs":["去年镊白鬓，境里犹堪认年少。","今年镊白发，两眼昏昏手战跳。","满酌浓酹假颜色，颜色不扬翻自笑。","少年曾读古人书，本期独善安有余。","虽盖长安一片瓦，未遑卒岁容宁居。","前年依亚成都府，月请俸𦈏六十五。","妻儿骨肉愁欲来，偏梁阁道归得否。","长安六月尘亘天，池塘鼎沸林欲燃。","合家恸哭出门送，独驱匹马陵山巅。","到官只是推诚信，终日兢兢幸无吝。","丞相知怜为小心，忽然奏佩专城印。","专城俸入一倍多，况兼职禄霜峨峨。","山妻稚女悉迎到，时列绿樽酣酒歌。","醉来便向樽前倒，风月满头丝皓皓。","虽然减得阖门忧，又加去国五年老。","五年老，知奈何，来日少，去日多。","金锤锤碎黄金镊，更唱樽前老去歌。"],"title":"镊白曲"}
