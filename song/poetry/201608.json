{"author":"彭汝砺","id":201608,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["闻说当年鹓鹭班，谏书无数慰龙颜。","水横颍首归新第，云断峨眉忆旧山。","漫有新诗名海内，曾闻雅乐献河间。","西湖今日春应好，想见扁舟载月还。"],"title":"又和治居许昌诗  其二"}
