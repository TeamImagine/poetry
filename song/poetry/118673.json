{"author":"张侃","id":118673,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["负丞虞水恰年余，谁信官居似野居。","乍起柳风清午枕，久因梅雨理残书。","眼前毁誉何须较，酒里功名定不虚。","只把廉勤替疏拙，翻嫌苦苦学悬鱼。"],"title":"书考  其二"}
