{"author":"陈师道","id":213881,"strains":["平仄平平仄，平平仄仄平。","仄平平仄仄，仄仄仄平平。","仄仄仄○仄，○○仄○○。","平平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄○○。"],"paragraphs":["春去花随尽，红榴暖欲然。","后时何所恨，处独不祈怜。","叶叶自相偶，重重久更鲜。","流珠沾暑雨，改色淡朝烟。","著子专寒酒，移根擅化权。","愧非无价手，刻画竟难传。"],"title":"和黄充实榴花"}
