{"author":"洪朋","id":224449,"strains":["平平仄仄平仄仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["朱帘翠幕无处所，抖擞凝尘户牖开。","万里烟云浑在眼，九秋风露独登台。","西江波浪连天去，北斗星辰抱栋回。","独佩一瓢供胜事，恨无陶谢与俱来。"],"title":"梦登滕王阁作"}
