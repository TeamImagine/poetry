{"author":"王令","id":187845,"strains":["仄平平○平，仄仄平仄仄。","仄仄平○仄，仄仄仄平仄。","平平平平平，仄平仄○仄。","仄仄仄平仄，○平仄平○。","平平仄平平，仄仄仄仄仄。","平仄仄仄○，仄仄仄仄仄。","平仄仄仄仄，平仄平仄仄。","平○仄仄平，仄仄仄仄仄。","平平平平仄，仄仄仄仄仄。","仄○仄平平，仄仄仄仄仄。","仄平平仄仄，仄仄仄平仄。","平仄仄平仄，仄仄平仄仄。"],"paragraphs":["破窗多穿风，冷烛无定焰。","滴沥随衣泪，反复到心念。","趋生迷夷涂，失城陷深堑。","病拙未为疗，膏肓不容砭。","无家可容归，有灶亦断掭。","凫短鹤胫长，饮啄两自赡。","天有不可问，何独于我欠。","吾观序卦辞，否乃适泰渐。","而余何为者，独此不见验。","譬如白为缁，一造遂永染。","久生人所羡，我独处之厌。","安得盖棺去，手足同一敛。"],"title":"夜坐"}
