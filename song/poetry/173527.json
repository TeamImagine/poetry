{"author":"陈翥","id":173527,"strains":["平仄平平平，平仄仄○平。","平平仄仄仄，仄仄仄平平。","仄仄平仄仄，仄○○平平。","仄仄仄平平，仄仄平平平。","仄仄仄仄仄，平仄平○平。","仄仄仄平仄，○仄平平平。","平仄仄○仄，仄仄平平平。","？仄平仄平，平仄○仄平。"],"paragraphs":["吾有西山桐，桐盛茂其花。","香心自蝶恋，缥缈带无涯。","白者含秀色，粲如凝瑶华。","紫者吐芳英，烂若舒朝霞。","素柰亦足拟，红杏宁相加。","世但贵丹药，夭艳资骄奢。","歌管绕庭槛，玩赏成矜夸。","倘或求美材，为尔长所嗟。"],"title":"西山桐十咏 桐花"}
