{"author":"黄干","id":80613,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["催粥华鲸彻翠微，觉来屋瓦白差差。","初疑淡月霜天晓，忽失前山云幕垂。","田父腰镰禾欲耳，行人策杖足如锥。","老僧莫笑芒鞋苦，破釜生尘侬更悲。"],"title":"绍熙庚戌十月偕赵仲宗舜和潘谦之曾鲁仲游九峰芙蓉寿山纪行十首 十日值雨"}
