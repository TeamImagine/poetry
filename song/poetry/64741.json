{"author":"章甫","id":64741,"strains":["平○平仄平，平仄仄平仄。","仄平平仄○，平平仄○仄。","仄仄平平仄，平仄仄仄平。","平平平仄仄，○仄平平平。","仄平○平平，仄仄○○仄。","仄仄平仄○，平仄平仄仄。","平仄仄○仄，平平平仄平。","仄平仄仄平，仄仄平平平。"],"paragraphs":["山深多虎狼，腰斧老无力。","岂惟身上衣，浑家口中食。","水阔蛟龙怒，鱼鳖不易求。","虽无租赋迫，长有风波忧。","偶来苍江头，落日相劳苦。","斗米今几钱，粗免寒饿否。","形役乃如此，人生真可怜。","五陵美少年，宝马珊瑚鞭。"],"title":"题王履方画渔樵扇"}
