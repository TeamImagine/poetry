{"author":"杨亿","id":210352,"strains":["平○仄平仄，平○仄平平。","仄仄平仄仄，平○仄仄平。","平平平？仄，平仄仄平平。","仄仄平平仄，平平仄仄平。","平平仄仄○，仄仄仄平平。","平仄○平仄，平平仄仄○。"],"paragraphs":["燔柴就阳位，烟燎达高穹。","扫地铏{登瓦}洁，严更鼓角雄。","天心侔兑悦，皇泽比春融。","帝享惟馨德，民苏解愠风。","周郊四祭重，汉畤五祠同。","灵贶昭玄感，神光望拜中。"],"title":"奉和圣制南郊礼毕五言六韵诗"}
