{"author":"吴芾","id":17832,"strains":["平平○仄仄，仄仄平平仄。","仄○平仄○，平平仄○仄。","○平平仄仄，仄仄仄平仄。","仄○仄○仄，仄仄平平仄。","平平平仄仄，仄○仄平仄。","平仄平仄平，平平仄平仄。","仄仄平仄仄，仄平仄平仄。","仄仄仄平平，仄平平仄仄。","仄平平平平，○仄平平仄。","○平仄仄平，仄仄平仄仄。","平平仄仄平，仄仄平平仄。","仄○仄平仄，仄仄仄○仄。","仄平仄○平，平平仄平仄。","仄平仄仄平，○仄仄仄○。","仄○平○平，平仄○平仄。","仄仄仄仄平，仄仄○仄仄。","平平仄仄仄，仄平○仄仄。","○平仄仄平，平平仄平仄。","仄平仄仄仄，平○平仄仄。","仄仄○仄平，平平仄平仄。"],"paragraphs":["纷纷当世士，尽道休官去。","有堕尘网中，谁能复回顾。","重为轩冕惑，一念遂差互。","要当发深省，悟此形皆寓。","奔驰徒扰扰，静中有奇趣。","夫子廊庙材，华途昔荣遇。","富贵方迫逐，脱身一何遽。","盖恐负初心，或为名所误。","独寻陶渊明，三径归来处。","亲朋续旧游，寝食安故步。","诗成月满窗，坐久尘生屦。","个中有真乐，自足慰迟暮。","我方困长途，因公识归路。","读公寄傲篇，更觉忘世虑。","有如逃空虚，倾耳听韶頀。","念此有限身，岁月空复度。","他时愿卜筑，结茅相近住。","如公迈往姿，平生已心慕。","我虽负俗累，胸中无好句。","傥获从后尘，登高亦能赋。"],"title":"和陈国佐亦爱堂韵"}
