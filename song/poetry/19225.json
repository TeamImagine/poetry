{"author":"许志仁","id":19225,"strains":["平平仄平平，平仄仄○仄。","平平仄平仄，平仄仄仄仄。","平平平仄平，仄仄仄平仄。","平平仄仄平，平仄仄平仄。","平○仄仄平，○仄平平仄。","平平○仄平，仄仄○平仄。"],"paragraphs":["高台跨崇冈，檐宇锁空雾。","新晴洗双目，千里在跬步。","霏霏渔浦烟，冉冉富春树。","风花不我私，何以理愁绪。","谁疏白玉窗，中有浮云度。","浮云吹不开，不见行人去。"],"title":"临高台"}
