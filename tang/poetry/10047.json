{"author":"韩愈","id":10047,"strains":["仄仄平平仄，平仄平平○。","仄平仄平仄，平仄平平平。","○仄平○仄，平仄仄仄平。","平平仄仄○，○仄平平平。","平仄仄平仄，仄仄仄仄平。","平平平平仄，仄仄平仄平。","仄仄平仄○，平○仄平平。","仄仄平平仄，平仄平平平。","平平仄平仄，仄仄仄仄○。","仄仄平平仄，仄平仄平平。","仄仄平仄仄，仄仄仄仄平。","仄平仄仄仄，仄仄平○○。"],"paragraphs":["举举江南子，名以能诗闻。","一来取高第，官佐东宫军。","迎妇丞相府，夸映秀士群。","鸾鸣桂树间，观者何缤纷。","人事喜颠倒，旦夕异所云。","萧萧青云干，遂逐荆棘焚。","岁晚鸿雁过，乡思见新文。","践此秦关雪，家彼吴洲云。","悲啼上车女，骨肉不可分。","感慨都门别，丈夫酒方醺。","我实门下士，力薄蚋与蚊。","受恩不即报，永负湘中坟。"],"title":"送陆畅归江南"}
