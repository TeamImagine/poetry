{"author":"洪炎","id":226165,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["欲趋严跸万重山，且酌清尊庆改元。","穑事何时销剑戟，贤书不用到丘园。","伤心华屋灯如昼，触眼荒涂犬吠昏。","今日江东须管仲，可怜穷寇尚游魂。"],"title":"静思院上元日二首  其二"}
