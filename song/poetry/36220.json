{"author":"陆游","id":36220,"strains":["平平平平仄○仄，仄仄平平○仄○。","仄○平仄仄平平，○仄仄仄○平○。","平平○○平平平，平平仄仄仄仄平。","仄平仄○平仄仄，仄○○仄平平○。","平平仄平仄平仄，仄仄仄平平仄仄。","平平仄仄仄仄平，仄平平平仄○仄。"],"paragraphs":["江平无风面如镜，日午楼船帆影正。","忽看千尺涌涛头，颇动老子乘桴兴。","涛头汹汹雷山倾，江流却作镜面平。","向来壮观虽一快，不如帆映青山行。","嗟余往来不知数，惯见买符官发渡。","云根小筑幸可归，勿为浮名老行路。"],"title":"观潮"}
