{"author":"李吕","id":30345,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄平仄平平。"],"paragraphs":["只今冠盖盛诸杨，连岁科名属雁行。","笔下戈矛吾退舍，胸中珠琲海倾藏。","鸡群有鹤人谁识，熊掌兼鱼子厌尝。","一振斯文千古事，凭君更为引天潢。"],"title":"送杨文赴廷试"}
