{"author":"欧阳詹","id":43806,"strains":["仄仄仄平仄，仄平○仄平。","平平仄仄平，○仄平平平。","仄仄平仄仄，○平平仄○。","平平仄仄平，仄仄平平平。","平仄仄○仄，仄平平仄平。","仄平平平仄，平仄平平平。"],"paragraphs":["律座下朝讲，昼门犹掩关。","叨同静者来，正值高云闲。","寂尔方丈内，莹然虚白间。","千灯智慧心，片玉清羸颜。","松色落深井，竹阴寒小山。","晤言流曦晚，惆怅归人寰。"],"title":"同诸公过福先寺律院宣上人房"}
