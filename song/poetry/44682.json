{"author":"范成大","id":44682,"strains":["平仄仄平平，平仄仄平仄。","仄平平仄平，平平仄○仄。","平平仄仄平，仄仄仄平仄。","平平仄仄仄，平仄平平仄。","平平○平仄，平仄○○仄。","平平仄平仄，仄仄仄○仄。","平仄仄仄平，仄仄仄平仄。","平仄仄平平，仄平平仄仄。","仄平○仄平，平仄仄平仄。","平平仄平平，平仄平仄仄。"],"paragraphs":["庐阜有佳人，颜色皦冰玉。","不能时世妆，萧然古冠服。","纷纭倚市门，组丽眩红绿。","妖歌促艳舞，飞上黄金屋。","安知乘鸾侣，流落堕空谷。","风泉入环珮，月露作膏馥。","粱肉岂不珍，瀹雪煮黄独。","聊用慰朝饥，岁寒肤起粟。","绮丛三尺尘，无路到松竹。","谁能抚孤桐，为奏招隠曲。"],"title":"古风送南卿"}
