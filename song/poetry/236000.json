{"author":"李光","id":236000,"strains":["平平平平仄仄仄，平仄平仄平平平。","平平仄仄仄平平，仄仄平仄平平平。","仄平仄平仄平仄，平平仄仄平平平。","平平仄仄平仄仄，仄仄平仄仄仄平。","平平○仄仄仄仄，○仄平仄平平仄。","仄平平平平仄平，仄仄仄仄平平仄。","仄仄平平仄仄平，仄仄平平平仄仄。","平平仄仄仄仄平，仄平平平○仄仄。"],"paragraphs":["郴山峨峨水溅溅，清淑之气锺神仙。","山头老木几千年，不入樵斧随飞烟。","廖翁好奇自抡选，真材不用加雕镌。","铿然入手龙脊瘦，宛转随步鹤膝坚。","今晨过我有喜色，磨捋持赠夸奇特。","老人年来腰脚顽，出入政藉扶持力。","拄上冈头望故乡，万壑千岩才咫尺。","天寒醉卧不出门，杖兮虽良长倚壁。"],"title":"义郴廖翁赠予灵寿杖歌以谢之"}
