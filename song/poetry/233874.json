{"author":"王安中","id":233874,"strains":["○平平○仄仄仄，仄仄平仄平仄仄。","仄平○仄仄平平，仄仄平平仄平仄。","平○仄平仄仄仄平仄，仄仄仄平平仄○。","仄仄○仄平平平，仄平仄仄○平平。","平平仄○仄平仄，仄仄平平仄平仄。","平平仄仄仄平平，平平仄仄○平仄。","仄仄仄○平平平，仄仄仄仄平平平。","平平仄仄平？仄，仄平仄仄平平仄。"],"paragraphs":["王孙胸中楚七泽，不学庸史夸水墨。","试开缇袭拂蛛丝，半幅鹅溪射金碧。","余闻女娲炼石补天缺，石破压天天柱折。","五色堕地金嵯峨，六鳌跨海吹银波。","扶桑玉虹下天半，贝阙珠宫紫云满。","桃花笑作十洲春，刘郎此地闻鸡犬。","系我不从天津槎，自阅妙画徒惊嗟。","迷魂一夜飞蝴蝶，觉来半破篷窗月。"],"title":"题赵大年金碧山水图"}
