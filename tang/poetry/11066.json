{"author":"刘禹锡","id":11066,"strains":["仄平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄仄平。"],"paragraphs":["昨来楼上迎春处，今日登楼又送归。","兰蘂残妆含露泣，柳条长袖向风挥。","佳人对镜容颜改，楚客临江心事违。","万古至今同此恨，无如一醉尽忘机。"],"title":"送春词"}
