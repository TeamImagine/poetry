{"author":"李纲","id":244956,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄仄平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["宣和之季靖康初，同力同心卫帝居。","扶毂共升新日月，谪官难守旧田庐。","孔光温室不言树，陆贽忠州戒著书。","叹息端荘士君子，岂随草木腐丘墟。"],"title":"哭吴丞相元中二首  其二"}
