{"author":"李纲","id":244882,"strains":["○○平仄仄○○，平仄平平仄仄平。","仄平仄仄仄平平，仄仄仄仄平○平。","仄平仄仄仄仄平，平平仄仄平？平。","平平平仄仄平平，○平仄仄平平平。","仄平平平仄平平，仄平仄仄平平平。","仄平仄仄平平平，仄仄平仄平○平。","平平仄仄平仄平，平仄仄仄平平平。","仄平平仄平平平，仄平仄仄○○平。","仄平仄仄仄仄仄，平平平仄平平平。","仄平○仄仄仄平，仄平○平仄○平。","仄○仄仄平平平，平仄仄仄平平平。","平平○仄○平平，平○仄仄○○○。","平○平仄仄仄○，仄仄平仄平平平。","平平仄仄仄仄平，仄仄仄仄平平平。"],"paragraphs":["栽培初不弃葑菲，桃李无言下自蹊。","试营小圃供幽奇，野趣独与闲相宜。","迩来落叶子满枝，新花璨发归酴醾。","蒙蒙烟雨湿冰姿，汤泉乍洗温柔肌。","玉人胡为在轩墀，态浓意远芬兰芝。","月华万里来清辉，照耀光彩通屏帷。","青云宛转蟠素螭，髙架上与飞甍齐。","客来花下同围棋，对花不怕输吟诗。","帝乡富贵未可几，渊明之语真良规。","一杯相属慎勿辞，我方𫗦糟啜其醨。","醉中不省今何时，胸次洞达元无疵。","山林正好相娱嬉，朝廷渐有中兴期。","羲和鞭日不肯迟，海水清浅蓬莱池。","飞花雪落白玉卮，起舞鹤氅风前披。"],"title":"庭中酴醾盛开二甥以诗来戏和其韵"}
