{"author":"邓肃","id":4393,"strains":["平平○仄仄，仄平仄平平。","平平仄仄仄，平○仄仄○。","仄仄仄○仄，平平○平平。","平平平仄○，平仄仄○○。","平平平仄仄，平平仄○平。","仄平仄仄仄，平仄仄○○。"],"paragraphs":["陶朱防狡兔，渭滨兆非熊。","先生但钓月，君王友不从。","我昔访其迹，溪光磨青铜。","呼公公不应，天籁自号空。","何人知此景，携归梵王宫。","乃知夜半力，端在寸毫中。"],"title":"观子陵画像"}
