{"author":"刘克庄","id":110696,"strains":["仄平仄仄仄平平，平仄平平仄仄平。","仄仄仄平平平仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["赣江当日血成川，谁肯身驰不测渊。","尺檄约降诸峒静，单车禽畔一城全。","带刀俗染惟新化，横槊诗刊第几编。","想与元龙谈世事，亦怜疏拙老林泉。"],"title":"寄章贡姚别驾"}
