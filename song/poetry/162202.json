{"author":"丘葵","id":162202,"strains":["平仄仄平平，仄仄仄平仄。","平平仄仄仄，仄仄平仄仄。","平平仄仄平平平，平仄仄平仄平仄。","仄平平仄平仄仄，平平仄仄平平仄。","平仄平仄仄平平，平平平仄平平仄。","仄仄仄平平仄平，平平平仄仄平仄。"],"paragraphs":["朝见北山青，暮见北山紫。","顽然土与石，此色何处起。","无情草木含清辉，朝露夕阳助明媚。","四时烟雨姿态异，天机滚滚何曾已。","人见山上有青天，谁知天在青山里。","欲问巨灵知不知，孤鸢飞处白云起。"],"title":"北山"}
