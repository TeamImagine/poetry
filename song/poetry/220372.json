{"author":"晁冲之","id":220372,"strains":["平平仄平平，平仄平仄仄。","平平平仄仄，仄仄平仄仄。","仄平仄仄平，仄仄仄平仄。","平平仄平平，平仄仄仄仄。","平仄仄仄平，平仄仄平仄。","仄平仄平平，○平仄○仄。","仄仄平仄仄，平平○仄仄。","平仄平仄平，○仄平仄仄。","○平仄平平，平仄○平仄。","仄平平仄平，仄仄平仄仄。","平平○平○，仄平仄○仄。"],"paragraphs":["秋高访幽居，风急桑未落。","天寒鸡犬静，地僻门巷阔。","主人避世贤，自说久栖泊。","呼儿出樽罍，梨栗亦不恶。","宾客四五人，谈笑动林薄。","夜阑惨无懽，离忧倏中作。","伯也天下士，千金轻一诺。","挥斥杨墨徒，正是邹鲁学。","如何但银鱼，生事了无托。","惜哉桃李姿，见笑葵与藿。","鸡鸣驱车行，令人意参错。"],"title":"次韵集津兄会群从王敦素宿王立之园明日西征马上寄示诸人"}
