{"author":"李纲","id":243095,"strains":["平平仄仄平○○，平平仄仄平○平。","平平仄仄仄○仄，平○○仄平平平。","○平仄仄仄○仄，仄○○平平仄平。","仄平仄仄○平仄，平平仄仄平平平。","仄平仄仄仄平仄，仄仄仄仄○平平。","仄平仄仄仄仄仄，平平仄仄○仄平。","仄平平仄仄仄仄，仄仄○仄仄仄仄。","平平平平仄仄仄，平仄仄仄平平平。","仄平○仄○仄仄，仄仄仄仄平平平。","仄平平仄仄平仄，平仄仄仄平平平。"],"paragraphs":["平湖渺漫烟苍苍，菰蒲擢秀新荷香。","渔舟演漾出深浦，舟中鲜鳜肥而臧。","传呼就买不论价，得钱留鱼鱼眼光。","细鳞哆口传鬐鬛，斓斑点黑微涂黄。","巨盆汲水养余息，拨剌奋尾犹洋洋。","付庖荐酒择困者，挥刀切玉芼桂姜。","曲生风味已酝藉，得此更使不可忘。","松江之鲈不足忆，银色讵数绵州鲂。","惜哉行役难驻櫂，一饱未许杯盘常。","雨蓑烟笠乃吾事，安得独钓青茫茫。"],"title":"新开河食鳜鱼戏成"}
