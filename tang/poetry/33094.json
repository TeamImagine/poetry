{"author":"韦庄","id":33094,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["满匣冰泉咽又鸣，玉音闲澹入神清。","巫山夜雨弦中起，湘水清波指下生。","蜂簇野花吟细韵，蝉移高柳迸残声。","不须更奏幽兰曲，卓氏门前月正明。"],"title":"听赵秀才弹琴"}
