{"author":"李白","id":56414,"strains":["平仄平仄仄，○平仄仄仄。","平仄仄平平，平平平仄仄。","平仄仄平仄，仄仄平平仄。","仄仄平仄平，平平仄平○。","平平仄○仄，仄仄平平仄。","仄仄平平平，○平平仄仄。","仄平平平仄，仄仄○平○。","仄○仄○平，○平仄○仄。","仄平仄平仄，仄仄平平仄。","平仄○平平，○平仄平仄。","平○仄仄仄，平仄平平仄。","仄仄仄仄平，○○仄平仄。","平平仄平仄，仄仄平平仄。","仄仄仄仄平，○平仄仄仄。","仄仄仄仄仄，○○仄○仄。","平仄○平平，平平仄平仄。","仄仄平仄平，○平仄仄平。","○平仄平仄，仄仄平○平。","仄仄仄平仄，平平○○○。"],"paragraphs":["遥夜何漫漫，空歌白石烂。","宁戚未匡齐，陈平终佐汉。","搀抢扫河洛，直割鸿沟半。","历数方未迁，云雷屡多难。","天人秉旄钺，虎竹光藩翰。","侍笔黄金台，传觞青玉案。","不因秋风起，自有思归叹。","主将动谗疑，王师忽离叛。","自来白沙上，鼓噪丹阳岸。","宾御如浮云，从风各消散。","舟中指可掬，城上骸争爨。","草草出近关，行行昧前算。","南奔剧星火，北寇无涯畔。","顾乏七宝鞭，留连道傍玩。","太白夜食昴，长虹日中贯。","秦赵兴天兵，茫茫九州乱。","感遇明主恩，颇高祖逖言。","过江誓流水，志在清中原。","拔剑击前柱，悲歌难重论。"],"title":"南奔书怀"}
