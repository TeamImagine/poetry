{"author":"鱼玄机","id":39219,"strains":["平平平仄仄平平，仄仄平平平仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["蘼芜盈手泣斜晖，闻道邻家夫婿归。","别日南鸿才北去，今朝北雁又南飞。","春来秋去相思在，秋去春来信息稀。","扃闭朱门人不到，砧声何事透罗帏。"],"title":"闺怨"}
