{"author":"梅尧臣","id":35706,"strains":["仄平仄平仄，平平仄平仄。","○仄仄仄平，仄平仄○仄。","仄仄平平○，仄仄仄平仄。","仄仄○○○，仄仄仄仄仄。","仄平平仄平，仄仄仄平仄。","○平仄仄平，仄仄仄仄仄。","○仄仄平平，平平仄平仄。","平平仄仄仄，平仄平平仄。","仄仄仄平仄，仄○仄仄仄。","仄仄仄仄平，仄仄仄仄仄。","平平仄仄平，仄○平仄仄。","仄仄仄○平，仄仄仄仄仄。","仄平仄仄○，仄仄仄平仄。","平○平仄平，○仄平平仄。","平○平仄平，平仄仄平仄。","仄平仄○仄，平仄平○仄。","仄仄平平仄，仄平平仄仄。","仄平平平仄，仄平平仄仄。"],"paragraphs":["与君去年别，君来竟悲喜。","乘马夜访君，备陈昔行李。","五月辞吴中，六月渡扬子。","七月行丧妻，是月子又死。","买棺无橐金，助贷赖知己。","娇儿昼夜啼，幼女饮食止。","行路况炎蒸，悲哀满心耳。","青铜不忍照，憔悴邻于鬼。","八月至都下，少长疾未已。","一婢复嗑然，老媪几不起。","君门日预朝，仆乘贫可耻。","十月补王畿，受代隔岁纪。","闭门陋巷中，闷默阅书史。","初闻君至之，如见湖山美。","今闻君复还，为我谢云水。","故交傥相问，怀抱今如此。","岂乏南飞雁，岂无东下鲤。","自同嵇康懒，作书愁把纸。"],"title":"史尉还乌程"}
