{"author":"陈天麟","id":27303,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平仄仄仄，平平平仄仄平平。"],"paragraphs":["东皇送煖下青都，雪在梅梢半有无。","爆竹旧闻驱罔象，传杯今怕饮屠苏。","暗中石火频过眼，忙里银丝欲上须。","不解玉堂供帖子，双扉聊与换桃符。"],"title":"除夕偶成呈同舍兼简陈仲恕"}
