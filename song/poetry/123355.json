{"author":"吴潜","id":123355,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["股肱十载竭丹心，谏草虽多祸亦深。","补衮每思期仲甫，杀人未必是曾参。","毡裘浩荡红尘满，风雨凄凉紫殿阴。","遥望诸陵荒草隔，不堪老泪洒衣襟。"],"title":"谢世诗二首  其一"}
