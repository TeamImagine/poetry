{"author":"黄庭坚","id":207064,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["池塘夜雨听鸣蛙，老境侵寻每忆家。","白发生来惊客鬓，黄粱炊熟又春华。","百年不负胶投漆，万事相依葛与瓜。","胜日主人如有酒，犹堪扶病见鶑花。"],"title":"病起次韵和稚川进叔倡酬之什"}
