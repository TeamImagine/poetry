{"author":"梅尧臣","id":46083,"strains":["平平平仄仄仄平，仄平仄平平○平。","平平○仄仄仄平，仄平仄仄平仄平。","仄平仄仄○平平，仄仄仄仄平平平。","平平仄仄○○平，仄仄仄仄平平平。","仄仄平仄仄仄○，平仄仄平○仄平。"],"paragraphs":["甘陵兵乱百物灰，火光属天声如雷。","雷声三日屋瓦摧，杀人不问婴与孩。","守官迸走藏浮埃，后日稍稍官军来。","围城几匝如重镅，万甲雪色停皑皑。","孰敢专辄但取裁，黄土始坚难速颓。"],"title":"甘陵乱"}
