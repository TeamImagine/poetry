{"author":"王质","id":63774,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平仄仄仄仄平平。","仄平平仄平平仄，平仄平平仄仄平。"],"paragraphs":["稍稍秋风吹客衣，浮云斜照送将归。","摇开楚岸蝉方急，行到吴江雁已飞。","直恐相思衣带缓，无令问讯驿书稀。","一牛鸣地难倾倒，何况山川道路违。"],"title":"送胡正仲二首  其二"}
