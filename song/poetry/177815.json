{"author":"王禹偁","id":177815,"strains":["平仄平平仄仄平，平平平仄仄平平。","平平仄仄平平仄，仄仄平仄仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["清夜哀吟敌晓鸡，行藏无玷白于圭。","阳春寡和人传郢，肉味都忘子在齐。","绝俗文章终远大，循资班列暂卑栖。","看君更刷鸾皇翼，一举方知燕雀低。"],"title":"次韵和史馆丁学士赴阙书怀见示"}
