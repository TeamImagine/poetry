{"author":"韦元旦","id":23924,"strains":["仄平平仄仄，平仄仄平平。","仄仄平○仄，平平仄仄平。","仄平○仄仄，仄仄仄平平。","仄仄○平仄，平○仄仄平。","平○仄仄仄，平仄仄平平。","平仄○平仄，○平仄仄平。"],"paragraphs":["震维芳月季，宸极众星尊。","珮玉朝三陛，鸣珂度九门。","挈壶分早漏，伏槛耀初暾。","北倚苍龙阙，西临紫凤垣。","词庭草欲奏，温室树无言。","鳞翰空为忝，长怀圣主恩。"],"title":"早朝"}
