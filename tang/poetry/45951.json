{"author":"王维","id":45951,"strains":["平仄仄平平平，仄仄仄平平平。","平仄平平仄仄○，仄仄仄平平○平。","平仄仄平○平平，平平仄平仄仄平。","仄平○平仄仄，平平平平仄平平。"],"paragraphs":["纷进舞兮堂前，目眷眷兮琼筵。","来不言兮意不传，作暮雨兮愁空山。","悲急管兮思繁弦，神之驾兮俨欲旋。","倏云收兮雨歇，山青青兮水潺湲。"],"title":"鱼山神女祠歌 送神"}
