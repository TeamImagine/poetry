{"author":"韩愈","id":10115,"strains":["平平平仄平，○平仄平仄。","○平平仄仄，仄仄仄仄仄。","仄仄平○平，仄仄仄仄仄。","仄平○平平，平仄仄平仄。","○平仄平平，平仄仄平仄。","仄仄仄平平，仄平仄平仄。","平平平仄○，平仄○平仄。","仄仄平仄○，仄仄○平仄。","仄仄仄仄平，平平仄平仄。","平平平仄仄，仄仄仄○仄。","仄仄仄平平，平平仄平仄。"],"paragraphs":["公乎真爱山，看山旦连夕。","犹嫌山在眼，不得着脚历。","枉语山中人，匄我涧侧石。","有来应公须，归必载金帛。","当轩乍骈罗，随势忽开坼。","有洞若神剜，有岩类天划。","终朝岩洞间，歌鼓燕宾戚。","孰谓衡霍期，近在王侯宅。","傅氏筑已卑，磻溪钓何激。","逍遥功德下，不与事相摭。","乐我盛明朝，于焉傲今昔。"],"title":"和裴仆射相公假山十一韵"}
