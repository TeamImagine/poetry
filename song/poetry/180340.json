{"author":"王安石","id":180340,"strains":["仄仄平平仄，平平仄仄平。","平平平仄仄，仄仄仄平平。","仄仄平○仄，平平仄仄平。","仄平○仄仄，仄仄仄平平。","仄仄平平仄，平平仄仄平。","平平仄仄仄，○仄仄平平。"],"paragraphs":["虎士开阊阖，鸡人唱九霄。","云移银阙角，日转玉廊腰。","帚动川收潦，靴鸣海上潮。","舞袍沾宿润，拜笏拥残飘。","赐饮人何乐，归嘶马亦骄。","低徊但忘食，吟咏得逍遥。"],"title":"和吴冲卿雪霁紫宸朝"}
