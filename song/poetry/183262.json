{"author":"刘攽","id":183262,"strains":["仄平平平仄仄仄，仄仄平平仄平仄。","仄平仄仄仄仄平，仄仄平平平仄仄。","仄仄平平仄仄仄，平○仄平平仄仄。","仄平仄仄平仄平，仄平○仄平○仄。","平平仄平仄仄仄，仄平仄仄平○仄。","仄平仄仄仄平仄，？仄平平平仄仄。","仄平平○仄仄仄，平平平仄平○仄。","平平仄○平仄仄，仄仄平仄平○仄。","仄平仄仄○平平，仄平平平平仄仄。","仄仄仄仄平仄平，仄仄平○平仄仄。","平平仄仄仄仄平，仄仄○○仄平仄。","平平仄平平仄平，平平仄平仄平仄。","仄平仄仄仄平平，平平仄仄平○仄。","仄平○仄平仄平，仄平仄○仄平仄。","仄平仄仄平平平，平平平平○仄仄。","仄平平仄仄平仄，仄仄平平○仄仄。","仄平仄仄仄仄○，平仄仄平平仄仄。","○○平平平仄仄，仄仄○平平平仄。","仄○仄仄仄仄仄，平平○仄平平仄。","平平平平仄平仄，仄平平仄平平仄。"],"paragraphs":["鄙夫开年便四十，白发垂颐眼眵涩。","不甘老态日见侵，自计多忧诸病集。","待诏侏儒饱欲死，囊空有时都绝粒。","丈夫立气须激昂，岂能中夜牛衣泣。","朱门贵人那易见，后生美仕尤难挹。","敝裘败屦欲安往，蹭蹬通衢还独立。","贾侯游从久不厌，孙君风谊今相入。","由来大瓠矜濩落，尚喜灵珀勤收拾。","暮通水火并邻居，巷无牛羊时屡及。","泛爱已许金石坚，觉我衰迟情汲汲。","清霜著屋万瓦明，白月当空北风急。","排门上堂童孺欢，青灯照书简编缉。","纵谈自尔外形骸，虚舟不值呼张翕。","赤桐烧酒倾玉杯，念君屡空此遄给。","葡萄紫熟梨甘津，寒葅盈盘更啜汁。","酒肠虽狭底能足，邂逅欢娱论串习。","百牢九鼎亦尽空，金带玉符谁等级。","三更还家灯火断，浩气凝虚荣都邑。","斗杓落北草木死，层冰凝水鱼龙蛰。","何时春雷起霖雨，宿云温媚天衢湿。"],"title":"夜携贾十五过巨源作"}
