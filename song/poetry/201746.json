{"author":"彭汝砺","id":201746,"strains":["仄仄仄平仄仄平，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，平仄平平平仄平。"],"paragraphs":["昨夜水生三尺来，匆匆相送若相催。","大声振地潜鱼跃，白浪粘天高岸摧。","宿雨未收云霭霭，春鸥无数雪皑皑。","问奴新酿犹余否，为我临溪开一杯。"],"title":"离赣上"}
