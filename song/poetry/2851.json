{"author":"宋庠","id":2851,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["最乐乘秋浩气全，洛台归兴满新篇。","霞浆不杂甘辛味，庙瑟都遗掩抑弦。","昆岭希珍惊倦鹊，兰台清吹饮吟蝉。","欲知传诵人多少，正似三都纸贵年。"],"title":"和吴侍郎惠诗"}
