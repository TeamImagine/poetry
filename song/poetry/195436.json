{"author":"苏轼","id":195436,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["越井冈头云出山，牂牁江上水如天。","床床避漏幽人屋，浦浦移家蜑子船。","龙卷鱼虾并雨落，人随鸡犬上墙眠。","只应楼下平阶水，长记先生过岭年。"],"title":"连雨江涨二首  其一"}
