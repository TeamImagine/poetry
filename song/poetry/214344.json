{"author":"晁补之","id":214344,"strains":["平平仄○仄，平平仄○平。","平平仄○仄，平平○仄平。","仄平平仄仄，平仄仄平平。","仄平仄仄仄，○仄仄平平。","仄仄平仄平，平平仄平仄。","平平平平仄，平○仄仄平。","仄平仄平仄，平平仄平平。","平○平平平，仄平仄仄平。","平平平平仄，平仄平仄平。","仄平平○仄，仄仄平平平。","平仄仄仄仄，仄平仄平平。","平仄平平○，平○平仄平。","仄仄仄平仄，仄○仄平平。","仄仄平仄○，平平仄○○。","仄仄平仄平，平○仄平平。","仄平仄仄平，○仄○仄○。","○平平平仄，仄仄平○○。"],"paragraphs":["西城昔相值，桃初两三红。","翩翩骛长陌，春风摇马鬃。","后君归几日，游絮已蒙蒙。","解鞍不待憩，相命古原东。","芍药虽俗花，狂姿幸时供。","平生于知己，千过不一逢。","感君欲开口，清洟出霑胸。","君如陶渊明，不为五斗恭。","胡为青纶上，朱墨纷外蒙。","弃官能从我，短后追田翁。","铜斗酿秫麦，竹枝弋凫鸿。","何必悲无衣，缊黂聊御冬。","九辩太高洁，五噫苦羁穷。","置此无滑和，天情反其中。","市药非市名，名闻药何庸。","十浆馈五浆，犹畏闻者从。","如何酆城畔，夜夜生长虹。"],"title":"同毕公叔饮城东"}
