{"author":"吴筠","id":44047,"strains":["仄平仄平仄，平仄平平平。","仄○平平○，平平仄平○。","平平仄平○，平仄平仄平。","仄平平仄仄，平平仄○○。","平平仄平仄，平仄平平平。","平仄仄仄仄，仄平平仄平。","平平仄平仄，仄仄平平平。","仄仄仄仄仄，○平平仄平。","平平仄平仄，仄仄○平平。","○仄仄平仄，仄○仄平平。"],"paragraphs":["泛舟太湖上，回瞰兹山隈。","万顷沧波中，千峰郁崔嵬。","凉烟发炉峤，秋日明帝台。","绝巅凌大漠，悬流泻昭回。","穹崇石梁引，岈豁天门开。","飞鸟屡隐见，白云时往来。","超然契清赏，目醉心悠哉。","董氏出六合，王君升九垓。","谁言旷遐祀，庶可相追陪。","从此永栖托，拂衣谢浮埃。"],"title":"秋日彭蠡湖中观庐山"}
