{"author":"刘挚","id":187218,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["京雒尘埃各未湔，古城潇洒向秋天。","今朝屈指终三伏，此地衔杯已六年。","老喜交朋频把臂，拙无材力可求田。","君当记得鲈鱼约，何日相从上钓船。"],"title":"至金乡先寄田直孺"}
