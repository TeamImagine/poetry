{"author":"程公许","id":106264,"strains":["仄仄仄仄平，仄仄平平仄。","平○仄仄平，仄仄平仄仄。","仄○仄仄○，仄○仄平仄。","平仄仄仄平，仄仄仄平仄。","仄平仄平仄，仄仄平仄仄。","仄平平平○，仄平仄仄仄。","平仄仄平仄，仄仄仄平仄。","仄平平仄平，仄仄仄仄仄。","平仄仄平○，仄平平仄仄。","仄仄仄仄仄，仄仄仄平仄。","平平平仄平，平仄仄平仄。","平平平仄仄，平仄仄平仄。","平仄仄平仄，仄仄仄平仄。","○平仄仄平，仄仄平仄仄。","仄仄○仄平，○仄仄平仄。","仄平仄平仄，仄平仄平仄。","平平平平平，仄仄○仄仄。","仄平仄平平，仄仄平仄仄。","平仄○○平，仄平平仄仄。","仄平仄平○，平平仄平仄。"],"paragraphs":["避影恶木阴，忍渴贪泉水。","君看象渡河，步步须彻底。","士当秉特操，盛行贵知止。","佳境著蔗根，苦或起瓜蒂。","上尊锡方进，万事咨伯始。","孰能超然观，贯之以一理。","瓢饮有余乐，我自味无味。","忆登君子堂，积雪几没趾。","双鹤舞前除，穟烟萦素几。","叠石肖崄崿，俯槛鉴清泚。","旌招还此来，归梦曷能已。","红尘交辔语，新律吐琼蕊。","千载友元亮，顾未忍违世。","将坛建鼓旗，许我陪末至。","政恐如浊泾，难以汩清渭。","俗氛日𫐖轕，菉茨乱荪芷。","为君歌停云，倦翮思决起。","念归怅无家，素食心所耻。","安得三间茅，托身安稳地。","一编岫云吟，枯肠或能拟。"],"title":"宗博宫讲何丈以诸贤所赋清赋堂诗轴示教借和元韵附轴尾"}
