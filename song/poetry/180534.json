{"author":"王安石","id":180534,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["远迹荒郊谢俊豪，春风谁与驻干旄。","故交重趼恩何厚，新句连篇韵更高。","美似狂酲初啖蔗，快如衰病得观涛。","久知坏冶成天巧，岂与人间共一陶。"],"title":"次韵酬宋玘六首  其四"}
