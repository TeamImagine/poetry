{"author":"陆佃","id":202601,"strains":["平平仄平仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄仄。","仄仄仄平平仄仄，平平仄仄仄平平。"],"paragraphs":["桃花坟坞土新干，叹息高才又玉棺。","竟逐两翁谈笑尽，空留三老画图看。","异书会见传吴市，妙斲何知失郢墁。","闻说锦囊佳句在，光芒犹伴夜珠寒。"],"title":"程给事挽歌词"}
