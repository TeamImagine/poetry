{"author":"聂夷中","id":29195,"strains":["○平仄平仄，仄平平仄平。","平平仄仄仄，平平平仄平。","仄仄仄平仄，平仄○仄平。","仄仄仄仄仄，平平仄仄平。","仄仄仄仄仄，仄平平仄平。","仄仄仄平仄，○仄仄仄平。","平平○仄平，仄仄仄仄○。","仄仄平平○，仄仄平仄○。"],"paragraphs":["殷辛帝天下，厌为天下尊。","乾纲既一断，贤愚无二门。","佞是福身本，忠作丧己源。","饿虎不食子，人无骨肉恩。","日影不入地，下埋冤死魂。","腐骨不为土，应作石木根。","余来过此乡，下马吊此坟。","静念君臣间，有道谁敢论。"],"title":"过比干墓"}
