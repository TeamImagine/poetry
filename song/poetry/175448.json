{"author":"刘敞","id":175448,"strains":["仄平平平平仄平，仄平仄平平仄平。","平平仄仄仄平仄，○仄仄平○仄平。","平平○平平仄仄，仄仄平平平仄平。","仄平仄仄仄平仄，平仄仄平平仄○。"],"paragraphs":["武夷曾孙尘外仙，手携桂枝归故山。","夸乡始信一经是，衣锦不须三组还。","蓬莱观书聊复尔，枳棘栖鸾殊未然。","野人放荡辱先进，惭愧竹林诸阮间。"],"title":"送杨景修秘校归"}
