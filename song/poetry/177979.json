{"author":"路振","id":177979,"strains":["仄仄平仄平平平，平平平平仄仄平。","○平仄仄平○平，仄平？平仄仄平。","平平仄平平仄平，？平平平仄○平。","仄平○平仄仄平，仄平仄平仄仄平。","仄平平仄平平○，平平仄仄平平平。","仄仄仄平平仄平，平平仄仄平仄平。","平仄仄仄仄仄平，仄仄仄平平仄○。","平○仄仄仄？平，仄仄平平仄仄平。","仄平仄平平平平，仄平平平平仄平。","仄平仄仄平○○，仄仄仄仄○平仄。","平平仄仄○仄平，平仄仄仄平平○。","○仄仄平○仄平，仄仄仄仄平仄平。","平平仄仄平平平，平平平平仄仄平。","平平仄仄仄仄平。"],"paragraphs":["伐棘何所山之巅，秋风𩙫𩙫棘子丹。","折根破柢坚且顽，𣃁夫趦趄汗污颜。","攒锋束芒趋道还，{艹稕}之森森缭长藩。","暮冬号风雪暗天，漏寒不鸣守犬眠。","主人堂上多金钱，东陵暴客来窥垣。","举手触锋身陨颠，千矛万戟争后先。","襟袖结裂不可揎，跖破指伤流血殷。","神离气沮走蹁跹，数尺之墙弗复攀。","索头丑奴搔河壖，朔方屯师连七年。","木波马领沙填填，气脉不绝如喉咽。","官军虎怒思吼轩，强弩一发山河穿。","将不叶谋空即安，玩养小丑成陨颠。","推刍挽粟徒喧喧，边臣无心靖国艰。","为余讽此伐棘篇。"],"title":"伐棘篇"}
