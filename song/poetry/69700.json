{"author":"王炎","id":69700,"strains":["平平仄平平，平○平平平。","仄平○仄仄，平仄平平平。","仄仄平仄仄，仄仄平仄平。","仄仄仄平仄，平仄仄仄平。","平仄仄平平，仄平平仄平。","平仄仄平仄，平仄○○○。","平仄仄平仄，平平○平平。","仄仄仄平平，仄平仄平平。","平仄仄仄平，仄仄平平平。","○仄仄仄平，平平仄平平。","仄平仄仄平，○仄平平平。","仄仄仄仄平，仄平平仄平。","平平仄仄仄，平仄仄仄平。","平平仄平平，○仄平平平。"],"paragraphs":["侵寻及颓龄，忧患催霜须。","是身如老木，枯枿生孙枝。","自念非逸少，屈指无七之。","日愿谷丰下，今见凤有儿。","安得寿乔松，及渠成立时。","追念十年事，欣戚更乘除。","瓜葛自延蔓，葭莩相因依。","赖此一雏生，两家释猜疑。","飞鹊遶屋鸣，织翠来华裾。","相视一粲然，英词出琼琚。","醴甘不醉人，汤餠浮银丝。","只欠解语花，遏云歌此词。","知公本惜饮，尝试覆一卮。","因之酹梅塘，骑鹄何时归。"],"title":"谢黄子山贺得孙"}
