{"author":"刘克庄","id":111027,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["淮雪江风裂面寒，往来万里一征鞍。","三千客谩曾弹铗，十九人谁肯捧盘。","自古英才多顿挫，只今世运尚艰难。","空余败壁龙蛇字，黄鹄高飞不复还。"],"title":"道中读孚若题壁有感用其韵"}
