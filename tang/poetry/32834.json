{"author":"杜荀鹤","id":32834,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["张公一子才三岁，闻客吟声便出来。","唤物舌头犹未稳，诵诗心孔迥然开。","天生便是成家庆，年长终为间世才。","月里桂枝知有分，不劳诸丈作梯媒。"],"title":"赠张员外儿"}
