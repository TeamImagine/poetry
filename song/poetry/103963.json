{"author":"吴泳","id":103963,"strains":["仄平仄仄仄平平，仄平平平仄仄平。","平仄平平仄仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["皛然老子本冲夷，起为苍生护北陲。","边吏皆能问司马，市人曾不识安期。","拊摩鲐背应耆艾，舒卷龙韬自崛奇。","九老图中张白后，合添同甲一篇诗。"],"title":"寿安宣相  其一"}
