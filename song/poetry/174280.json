{"author":"刘敞","id":174280,"strains":["仄仄仄仄平，仄仄平仄仄。","○仄平仄平，仄仄仄平仄。","仄○仄仄仄，平仄平仄仄。","平仄○仄平，○仄平仄仄。","平平平○仄，仄仄仄平仄。","仄平平平平，平仄仄仄仄。"],"paragraphs":["昔在马少游，抗志安故土。","其后庞德公，迹不践城府。","出乘款段马，身与麋鹿伍。","乡里称善人，妻子同陇亩。","人生资衣食，既足尚何取。","致求多赢余，筋力但自苦。"],"title":"自京师泛舟还郡作三首  其二"}
