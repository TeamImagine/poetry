{"author":"皎然","id":39957,"strains":["仄平○仄仄，平平○仄平。","○平平平仄，仄仄平平平。","仄仄仄仄仄，平平○仄平。","仄平平平仄，仄仄平平平。","平仄平仄仄，仄平平平○。","平○平平仄，仄仄○平○。","仄仄○仄平，平平仄平平。","平平○○仄，仄仄平○平。"],"paragraphs":["大贤当佐世，尧时难退身。","如何丹霄侣，却在沧江滨。","柳色变又遍，莺声闻亦频。","赖逢宜春守，共赏南湖春。","营道知止足，饰躬无缁磷。","家将诗流近，迹与禅僧亲。","放旷临海门，翺翔望云津。","虽高空王说，不久山中人。"],"title":"酬邢端公济春日苏台有呈袁州李使君兼书幷寄辛阳王三侍御"}
