{"author":"苏轼","id":193485,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["清潭百尺皎无泥，山木阴阴谷鸟啼。","蜀客曾游明月峡，秦人今在武陵溪。","独攀书室窥巌窦，还访仙姝款石闺。","犹有爱山心未至，不将双脚踏飞梯。"],"title":"留题仙游潭中兴寺寺东有玉女洞洞南有马融读书石室过潭而南山石益奇潭上有桥畏其险不敢渡"}
