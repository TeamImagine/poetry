{"author":"朱翌","id":11012,"strains":["平平仄仄平，○仄平平平。","仄平仄平○，仄○平仄平。","平平○平平，仄仄平仄平。","仄仄仄仄仄，仄○平平平。","仄仄仄仄平，○平平仄○。","平平仄平平，平仄仄仄平。","仄平仄仄仄，仄仄平平平。","平平仄仄仄，仄平仄仄平。","仄○仄平仄，仄仄平仄平。","仄仄○○平，平仄仄仄平。","平平仄平仄，仄仄○○平。","仄仄仄平平，平仄仄平平。","仄平仄？仄，平平仄仄平。","仄平仄平平，仄○仄仄平。","平平仄平仄，仄仄仄仄平。","仄仄平仄仄，平仄平平平。","平平仄平仄，仄仄平仄平。","仄仄仄○平，仄仄仄仄平。","○○平○平，平仄平仄平。","平仄平仄○，仄仄仄仄仄。","仄平仄平平，仄仄仄平平。"],"paragraphs":["英英屈大夫，遗骨沦湘湄。","楚人念何深，叫空冤水妃。","虽无些词招，顾有铙鼓悲。","忆昨上巳日，纵观金明池。","突殿隠负鳌，长桥低卧蜺。","诸公贵人来，珠幢绀幰随。","两军各气焰，万楫生光辉。","龟鱼戢影避，虎龙挟翼飞。","想当大军后，益觉游子稀。","况我中兴君，高拱绝宴嬉。","羁人老淮楚，古寺临长溪。","节物亦撩人，风俗自随时。","往来两舴艋，规模具体微。","邑人乐丰年，聚观眼不移。","捐金赏先至，顿足助绝驰。","在昔攻战具，今但娱群儿。","因而语兵法，可以威四夷。","八宝水中央，大海压左圻。","其中椎剽奸，连舰扬鼓旗。","先事能预防，在易则见几。","作诗示周郎，赤壁有成师。"],"title":"竞渡示周宰"}
