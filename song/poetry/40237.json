{"author":"陆游","id":40237,"strains":["平仄平平平仄仄，仄平平仄仄平平。","仄平仄仄仄仄仄，平仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["残历消磨无半纸，一年光景又成非。","瓦沟雪水滴欲尽，江路梅花开尚稀。","竹院篝灯留度宿，旗亭夸酒劝无归。","此身自笑知何似，万里辽天一鹤飞。"],"title":"岁暮出游"}
