{"author":"释德洪","id":229347,"strains":["仄仄仄平，仄平○仄。","○平平平，仄平仄仄。","仄平仄平，仄仄平仄。","平仄仄仄，仄仄平仄。","平仄○仄，平仄平仄。","仄平仄仄，平平仄仄。","仄仄平平，平平仄仄。","平仄仄平，○仄仄仄。","○仄○仄，平仄仄仄。","仄平仄仄，○平平仄。","仄平仄平，仄仄仄仄。"],"paragraphs":["对现色身，色身三昧。","如无边春，透尘透海。","使诸众生，道与神会。","知寂灭法，不以身碍。","随欲观者，非小非大。","此银杏壳，纤秾向背。","百福庄严，千花自在。","稽首大慈，如大地载。","如皎空月，无所覆盖。","舍精进幢，如坚刚铠。","太虚殒消，我愿不退。"],"title":"杏壳观音菩萨赞"}
