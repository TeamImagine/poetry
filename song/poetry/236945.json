{"author":"汪藻","id":236945,"strains":["仄仄平平仄仄平，仄平平仄仄平平。","仄○仄仄○平仄，仄仄平平仄仄平。","仄仄仄平平仄仄，平平平仄仄平平。","仄平仄仄○平仄，平仄平平仄仄仄。"],"paragraphs":["一见蝉联话不休，别来林壑又经秋。","每思树杪闻清磬，几欲沙边具小舟。","未办眼前茅一把，谁知身后橘千头。","远公社里栽莲处，他日还能着我不。"],"title":"寄何山慧老"}
