{"author":"徐积","id":185457,"strains":["仄仄平仄仄，平平平仄平。","平仄仄平仄，仄平○仄平。","平仄○仄平，仄仄平平平。","平仄仄平平，平平仄平仄。","仄仄○平平，仄仄仄平仄。","仄仄仄平○，平平○仄平。"],"paragraphs":["古有贤令尹，为贫民出租。","今亦有贤令，代民偿所逋。","何必偿所逋，不忍伤肌肤。","君以古人心，能为古人义。","我是吟哦翁，亦有古人意。","几夜月明中，为君吟古风。"],"title":"古风一篇赠梅使君"}
