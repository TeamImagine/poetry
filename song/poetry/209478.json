{"author":"刘弇","id":209478,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["柳茸无力杏烧红，春入愁肠不散穷。","千佛经惭名姓入，一尊酒惬笑言同。","写成悬圃新联璧，分与秋风旧转蓬。","好样醉乡抛掷却，百钱输与杖头翁。"],"title":"张寿翁朝散有诗纪同舍名衔录次其韵"}
