{"author":"冯山","id":191308,"strains":["仄平仄○仄，平平仄平仄。","平平仄平仄，平仄仄平仄。","仄仄平仄仄，平平仄仄仄。","仄仄仄仄仄，仄○仄平仄。","○○仄平仄，平○仄仄仄。","仄平仄平仄，平平仄平仄。","平平仄平仄，平仄仄平仄。","仄平仄平仄，○仄仄平仄。","仄平仄平仄，○○仄平仄。","○平平平仄，仄仄平仄仄。","仄平仄○仄，仄平仄平仄。","仄仄仄仄仄，仄仄平仄仄。","平仄仄平仄，○仄仄仄仄。","○○仄平仄，仄仄仄仄仄。","平平平平仄，仄平平平仄。","仄仄○仄仄，平平仄平仄。","平平仄平仄，仄仄平平仄。","仄仄平平仄，平平仄仄平。","仄仄仄仄仄，平平仄仄仄。","平仄平平平，平平仄平仄。"],"paragraphs":["石门险且僻，人烟万山罅。","蟠翁老才望，来此屈英驾。","破漏烦补缀，嚬呻索慰藉。","力致乃坐享，少劳岂丰暇。","临观閴无有，游燕久以谢。","废园近城邑，丘墟甚原坝。","高松困藤蔓，嘉果没荆柘。","斩荒使之出，苍翠若图画。","直前走桥阁，当中建台榭。","雍容宾朋席，左右书史架。","命亭以三爱，作诗盛夸诧。","韵险语怪绝，窃读惊汗下。","嗟予苦羁束，相去止数舍。","深思一登览，若渴不得蔗。","知君群公表，甫为兵民借。","复以三者乐，何时动归靶。","吾乡富风景，草木芬兰麝。","锦水清于汉，岷峨不让华。","蔡圃岂足道，宁为耳目乍。","苟以吾言然，烦君少讥骂。"],"title":"题澧州石门县蹇周辅蟠翁太博三爱堂"}
