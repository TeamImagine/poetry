{"author":"李逢吉","id":18233,"strains":["平仄仄平仄，平○仄仄平。","平仄仄平平，仄平仄○平。","仄仄平平仄，平平平仄平。","平平仄仄仄，平仄仄平平。","○仄平平○，仄平平仄平。","平平仄平仄，平仄平○平。","仄平○平仄，平仄仄平平。"],"paragraphs":["祗役滞南服，颓思属暮年。","闲上望京台，万山蔽其前。","落日归飞翼，连翩东北天。","涪江适在下，为我久潺湲。","中叶成文教，德威清远边。","颁条信徒尔，华发生苍然。","寄怀三峰守，岐路隔云烟。"],"title":"望京楼上寄令狐华州"}
