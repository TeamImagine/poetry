{"author":"苏轼","id":194783,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["屋雪号风苦战贫，纸窗迎日稍知春。","正如薝卜林中坐，更对芙蓉城里人。","昨想玉堂空冷彻，谁分银榼送清醇。","海山知有东南角，正看归鸿作小颦。"],"title":"正月八日招王子高饮"}
