{"author":"舒岳祥","id":143457,"strains":["仄平平，仄平平，仄仄仄仄○平平。","平平仄仄仄平仄，平仄○仄平平平。","仄平平，仄平平，仄平仄仄○仄平。","仄平仄仄仄平仄，仄平仄仄平平平。","仄平平仄平仄仄，仄仄仄平平仄仄。","平平仄仄平仄平，平仄平平仄○仄。","平平○○平平平，仄平仄仄平平仄。","平平仄仄平○仄，仄仄平平仄○仄。","○仄平平仄平○，仄平仄仄○平平。","仄平○仄仄平平，仄仄平平仄仄平。","仄平仄仄平平平，仄仄平仄仄平仄。","仄仄○仄仄平平，仄仄平○○仄仄。","○平仄仄仄平平，平仄仄平平仄仄。","仄仄平○平仄平，平平仄仄○平仄。","平平平○平平仄平仄，仄○平平仄平仄。","平平仄平○平○○仄，平仄平○仄平仄。"],"paragraphs":["出童公，入童公，一岭二水分西东。","前山万竹入新路，新路苍海通方蓬。","入黄甘，出黄甘，一山二水分北南。","北南百谷会江海，镇亭下注南山潭。","问君何事经二岭，辟寇辟兵探绝境。","青山两路双阙开，桑柘人烟在深井。","迢迢横过澄溪头，水风激激流人影。","篮舆落日黄泥坂，短策东风日将晚。","深竹人家少邻并，麦苗翠被铺平田。","忍饥犹自念民饥，餠饵风来一饱宽。","况今圣算穷幽遐，检括丁口究阡陌。","或说更戍起南氓，或议关防驱北客。","中原陇土少人耕，何惜就宽因去窄。","自古先王订版图，兵农合一如常式。","呜呼先王为民定军例，后王为军定民籍。","呜呼老儒临风三叹息，为国何如惜民力。"],"title":"出入二岭行"}
