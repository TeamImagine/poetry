{"author":"张舜民","id":196405,"strains":["平平平仄仄平平，仄仄平平仄仄平。","仄仄仄平平仄仄，仄平仄仄平平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["曾为朝散已多时，起废皇恩许再为。","学得子文无愠色，笑他白老强题诗。","虽无妄想追前境，犹有贪心刻后期。","祇向今冬求致仕，要将恩泽与孙儿。"],"title":"复拜朝散郎"}
