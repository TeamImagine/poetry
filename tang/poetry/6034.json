{"author":"耿𣲗","id":6034,"strains":["仄仄平平仄，○平仄仄平。","仄平平○仄，平仄仄平平。","仄仄平平仄，平平仄仄平。","仄○平仄仄，仄仄仄平○。","仄仄平平仄，平平仄仄平。","平平○仄仄，？仄仄平平。"],"paragraphs":["步出青门去，疏钟隔上林。","四郊多难日，千里独归心。","暮鸟声偏苦，秋云色易阴。","乱坟松柏少，野径草茅深。","灞涘袁安履，汾南宓贱琴。","何由听白雪，秪益泪霑襟。"],"title":"晚秋东游寄猗氏第五明府解县韩明府"}
