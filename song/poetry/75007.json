{"author":"赵蕃","id":75007,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平仄。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["雨余信宿尚留凉，况是僧房对竹床。","异日江湖成远隔，祇今林壑可相忘。","囊空未易苏贫极，酒薄聊能衍话长。","竹树并檐虽尔密，不妨新月吐华光。"],"title":"六月五夜斯远会宿西轩为赋七言四韵"}
