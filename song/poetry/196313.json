{"author":"张舜民","id":196313,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["重阳何处可登临，独有条山可共寻。","世上几人能到此，樽前万事莫相侵。","溪风猎猎时吹帽，菊蕊纷纷易满襟。","莫为嘉辰频索醉，也须随分惜光阴。"],"title":"九日和检法登高之作"}
