{"author":"韩淲","id":87458,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["与君莫放酒杯空，是事无过一笑中。","衮衮细看谁眼白，休休赢得自颜红。","世间爵服无归客，天下渔蓑有钓翁。","饮罢不知今古异，酣然而睡且相同。"],"title":"次韵余伯皋  其二"}
