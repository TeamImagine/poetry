{"author":"李纲","id":243125,"strains":["平平仄平平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["春光不为干戈薄，花县纵观桃李开。","可惜繁华劳剪刻，莫教风雨便残摧。","溪山有意相辉映，蜂蝶多情自往来。","应笑逐臣心似铁，客中扶病亦登台。"],"title":"寓宁国县圃中桃李杂花盛开感而赋诗  其一"}
