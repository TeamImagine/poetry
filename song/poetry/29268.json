{"author":"韩元吉","id":29268,"strains":["平平仄仄仄仄平，平○仄平仄仄平。","仄平仄仄平仄仄，仄平仄仄平平平。","仄平平平仄平仄，○仄仄仄仄仄平。","平平平平仄平仄，仄仄仄仄仄仄平。","仄平仄仄仄仄平，平仄仄仄○平平。","仄○○仄仄平仄，平仄仄仄○平平。","仄平仄仄平仄平，仄仄仄仄平平平。","平仄仄仄仄○仄，平平平平平仄平。","平平平仄平仄平，○仄仄仄平○平。","平平仄仄○平仄，仄平仄仄平平平。"],"paragraphs":["尘埃仆仆日走趋，胸中倒悬一字无。","迫人簿领推不去，眼明忽见千骊珠。","矍然惊呼此诗欤，如醒乍解病获苏。","归来明灯喜无寐，手不忍释自卷舒。","语新格健意有余，风骨峭硬中含腴。","猛如横阵舞刀槊，清若雅宴调笙竽。","我穷已极君益迂，学此似费千金屠。","前有太白后长吉，君家诗名宜复初。","明明天子开石渠，叹我短后追长裾。","时平合第从臣颂，请君早上承明庐。"],"title":"李编修器之惠诗卷"}
