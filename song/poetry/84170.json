{"author":"任希夷","id":84170,"strains":["平平仄仄仄平平，仄仄平平仄仄平。","仄仄平平平仄仄，仄平仄仄平平平。","仄平仄仄仄平仄，平仄平平平仄平。","仄仄平平平平仄，平平仄仄仄平平。"],"paragraphs":["分曹正在壁门东，兼假犹惭两院通。","谏鼓无声谁讼枉，匦函有疏为平戎。","柳分御路晓烟碧，花遶宫墙初日红。","退食心闲了无补，西风吹影鬓如蓬。"],"title":"摄鼓院"}
