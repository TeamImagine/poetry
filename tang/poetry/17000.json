{"author":"白居易","id":17000,"strains":["平仄平平仄，平平仄仄平。","仄○平仄仄，仄仄仄平平。","平仄平平仄，平平平仄平。","仄平平○仄，仄仄仄平平。","仄仄平平仄，○平仄仄平。","仄平平仄仄，仄仄仄平平。"],"paragraphs":["筋力年年减，风光日日新。","退衙归逼夜，拜表出侵晨。","何处台无月，谁家池不春。","莫言无胜地，自是少闲人。","坐厌推囚案，行嫌引马尘。","几时辞府印，却作自由身。"],"title":"晚归早出"}
