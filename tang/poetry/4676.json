{"author":"元结","id":4676,"strains":["平平平仄仄，仄仄○平平。","平平仄平仄，平平平平平。","平仄仄仄仄，平平仄平平。","平○○平仄，仄仄仄平仄。","平仄平仄平，仄平仄平仄。","仄仄○平仄，仄仄平平平。","平仄○平仄，仄平平仄平。","仄平仄平仄，仄平平仄仄。","仄仄○仄平，平平平平仄。","平仄仄仄仄，仄平仄平平。","仄仄仄平仄，仄仄平平○。","仄○平仄平，仄仄仄仄平。"],"paragraphs":["风霜枯万物，退谷如春时。","穷冬涸江海，杯湖澄清漪。","湖尽到谷口，单船近堦墀。","湖中更何好，坐见大江水。","欹石为水涯，半山在湖里。","谷口更何好，绝壑流寒泉。","松桂荫茅舍，白云生坐边。","武昌不干进，武昌人不厌。","退谷正可游，杯湖任来泛。","湖上有水鸟，见人不飞鸣。","谷口有山兽，往往随人行。","莫将车马来，令我鸟兽惊。"],"title":"招孟武昌"}
