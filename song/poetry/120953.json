{"author":"白玉蟾","id":120953,"strains":["○平平平平，平仄仄仄仄。","仄平仄仄平，仄仄仄仄仄。","仄仄平仄平，○平仄仄仄。","平仄○仄仄，平仄仄仄仄。","仄仄平○平，仄仄仄○仄。","平平平平仄，○仄平平仄。","平○仄○平，仄仄仄平仄。","仄平○仄平，平平○平仄。","仄平仄仄仄，仄仄平仄仄。","仄平仄仄仄，平平平平仄。","仄仄平○平，仄仄仄○仄。","平平平平平，平仄仄○仄。","平○平平平，○仄仄平仄。"],"paragraphs":["长天云茫茫，流水去不返。","寂寥不可呼，死者日已远。","旧事常在心，思之辄泪眼。","修昼劳怅想，寒夜百展转。","梦里时相逢，醒后细思忖。","门前青衿子，相顾吾安忍。","罗衣叠空箱，久矣废檀板。","月明燕子楼，风清荷花馆。","置之勿复道，此念增缱绻。","自怜妾薄命，鸳衾为谁煖。","冉冉冥中魂，尚或暗相管。","邻家琴声悲，精爽竟难挽。","琴调何凄凉，闻是广陵散。"],"title":"妾薄命"}
