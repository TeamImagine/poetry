{"author":"方回","id":148326,"strains":["平仄仄仄平，平平平仄平。","仄仄仄仄仄，平平平仄平。","○仄仄平仄，仄平平仄平。","平仄仄仄仄，仄仄平平平。","平平仄○仄，仄仄平仄平。","仄仄仄平○，仄○平仄平。","仄仄仄○仄，○仄○平平。","平仄仄平仄，仄仄仄仄平。","仄仄平仄仄，平平仄平○。","平仄仄仄仄，仄仄平平平。","仄仄仄仄仄，平仄仄平○。","平仄仄平仄，平仄○仄平。","平仄仄平仄，平仄平平平。","仄仄仄仄仄，平平仄平平。","平平仄仄仄，仄仄平平平。","平○仄平仄，仄仄平平平。"],"paragraphs":["鸿雁逐稻粱，飞飞无定时。","槁草火不烬，层冰风已漪。","观化悟兹理，久甘玄鬓丝。","良愿息我影，不复天之涯。","云何事行役，黾勉营所私。","仰睇斗牛分，俯观朝夕池。","玉气忽澌尽，侲子犹欢嬉。","酸感谅徒尔，得酒竟大奇。","是日春雾霁，西楼昼阴迟。","云落茧楮墨，雹响纹秋棋。","幸喜暂合聚，宁忘倏乖离。","舟楫集津岸，焉得长絷维。","前谢后花发，东起西星移。","烂醉未失策，螺螟彼何知。","冥冥失马福，昧昧亡羊岐。","终当蜕阛阓，秉耒依农师。"],"title":"次韵宾旸池字"}
