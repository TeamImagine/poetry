{"author":"郭祥正","id":191844,"strains":["仄平○仄平平平，平平○仄平平平。","仄平平仄仄仄仄，仄○仄仄平平平。","平平仄仄仄平仄，仄仄平平○仄平。","平平平仄仄平仄，仄仄平平仄平仄。","仄平平仄平平平，平仄平平仄平仄。","平○仄仄平○平，平平仄仄平仄平。","仄平平仄仄平仄，仄仄仄仄平平平。","○平平平仄平仄，仄仄平仄平平平。","平○平平仄平仄，○仄平○仄平仄。","仄平○仄平平平，仄仄平平仄平仄。","仄平平仄平仄平，仄仄平○平仄平。","仄平仄仄仄平仄，平仄平平仄仄平平○。","仄平仄○仄，仄○平仄平。","仄平仄仄仄，平平平仄平。","平平平仄仄，仄仄仄平平。"],"paragraphs":["祖朝相国之真孙，轩轩冠盖宜高门。","拔身州掾入政府，议论挺特穷根源。","颜渊必用孔丘铸，自此声名闻至尊。","熙宁神化迈前古，屡诏驰车外循抚。","大河之北淮之壖，民起疵癏勇歌舞。","枢庭进直腰横金，君臣道合同一心。","货泉交汇指诸掌，老吏缩手随规箴。","如公之才世希有，突兀千丈辉乔林。","徐冠貂蝉坐廊庙，重见成王得周召。","泰山镂牒天垂休，却笑鸿蒙首频掉。","贱生流落何可言，四十栖迟埋冗员。","涸鳞怅望一杯水，安用西江浩渺之波澜。","愿公吐和气，稍回岩谷春。","养成尺寸木，为公车下轮。","他年青史上，报德岂无人。"],"title":"投献省主李奉世密学"}
