{"author":"欧阳修","id":79171,"strains":["平平仄仄仄仄平，仄平仄仄仄仄○。","平○仄仄平，仄仄仄仄仄仄○平平。","仄平仄仄仄平仄，仄仄平仄平平平。","仄仄仄平仄仄仄，仄○平仄平平平。","平平仄仄仄仄仄，平○仄仄平○平。","仄平仄仄仄仄仄，仄仄仄平平仄○。","平平仄平平仄仄，仄仄○仄平平平。","平平仄仄仄仄仄，平平平仄平平平。","仄仄仄平○仄仄，仄仄平仄平平平。","仄仄平平仄平○，仄仄仄仄仄平平。","仄平平仄仄仄平仄仄，仄平仄平平仄仄仄平平平。","仄平仄平平，平仄仄平平。","平平仄仄仄平仄仄仄，仄平平仄仄仄平平平。"],"paragraphs":["君家白鹤白雪毛，我家白兔白玉毫。","谁将赠两翁，谓此二物皎洁胜琼瑶。","已怜野性易驯扰，复爱仙格何孤高。","玉兔四蹄不解舞，不如双鹤能清嗥。","低垂两翅趁节拍，婆娑弄影夸娇饶。","两翁念此二物者，久不见之心甚劳。","京师少年殊好尚，意气横出争雄豪。","清樽美酒不辄饮，千金争买红颜韶。","莫令少年闻我语，笑我乖僻遭讥嘲。","或被偷开两家笼，纵此二物令逍遥。","兔奔沧海却入明月窟，鹤飞玉山千仞直上青松巢。","索然两衰翁，何以慰无憀。","纤腰绿鬓既非老者事，玉山沧海一去何由招。"],"title":"思白兔杂言戏答公仪忆鹤之作"}
