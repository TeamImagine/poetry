{"author":"刘一止","id":237613,"strains":["仄平平仄仄仄平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄平平。","仄仄仄平平仄仄，平平平仄仄平平。"],"paragraphs":["客桥沙觜渺纵横，二纪风烟老此行。","待得江头明月出，恰当船底暗潮生。","旅人梦冷无留想，别浦帆归有呼声。","断念此生惟付酒，为谁惊走撰瓶罂。"],"title":"宿扬子江口一首"}
