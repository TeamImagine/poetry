{"author":"刘克庄","id":110325,"strains":["平平仄仄仄平平，平仄平仄仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["峤南气候异中州，多病谁令作远游。","瘴土不因梅亦湿，飓风能变夏为秋。","方眠坏絮俄敷簟，已著轻𫄨又索裘。","自叹幻身非铁石，天涯岂得久淹留。"],"title":"即事"}
