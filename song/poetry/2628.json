{"author":"宋庠","id":2628,"strains":["平仄平平仄，平平仄仄平。","平平仄平仄，仄仄仄平平。","平仄平平仄，○平仄仄平。","仄平平仄仄，平仄仄平○。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄○平。","平○平平仄，平仄仄○平。","仄仄○平仄，平平仄仄平。","仄平平仄仄，仄仄仄平○。","仄○平平仄，平平仄仄平。","仄平平仄仄，平○仄平平。","仄仄平○仄，仄平仄仄平。","平平平仄仄，平仄○○○。"],"paragraphs":["逢旦光华盛，登贤命数优。","郎星太微后，史局道山头。","违咫尧心屋，疏藩禹贡州。","使旟飞隼出，台札偃波留。","旧赐薰兰被，新装彍弩驺。","陕分歌召伯，屠饯宠韩侯。","泽国龙为节，桑郊鹿并辀。","斋中无煨酒，铃下识轻裘。","卤簿分宾帟，江山入宴楼。","蜀波余柹尽，楚野恶氛收。","后乘追文学，先春召督邮。","暂稽华黼赐，聊听昔襦讴。","父子云屏隔，盐梅宝铉求。","归来循吏政，终古冠缇油。"],"title":"送荆南李学士"}
