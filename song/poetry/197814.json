{"author":"苏辙","id":197814,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["山似高人长远人，不登高处见无因。","筑台土石无多子，照眼峰峦得许新。","阵马奔腾时绝远，风涛舒卷忽无垠。","白云自是逃名处，犹恐此中藏隠沦。"],"title":"和毛国镇白云庄五咏 眺远台"}
