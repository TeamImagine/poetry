{"author":"黎廷瑞","id":165836,"strains":["平仄仄仄仄，平平平平平。","○仄仄仄仄，仄仄仄仄平。","平平平仄仄，仄仄平○平。","平平仄仄平，仄仄○平平。","仄平平仄平，仄仄○平平。"],"paragraphs":["炎夏忽已变，西风飘然秋。","亲友日已远，坐感岁月遒。","登高明不见，涕泗滂沱流。","天高雁未来，落日空悠悠。","愿为西北云，万里从之游。"],"title":"庚寅秋病得语不复诠次名曰感怀  其一"}
