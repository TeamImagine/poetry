{"author":"欧阳澈","id":10224,"strains":["仄仄平平仄仄平，仄平仄平仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寓意标名气象雄，快哉岂为一襟风。","端期骥子穷经敏，早向蟾庭射策通。","奔逸伫当跻捷径，栖迟暂此寄尘踪。","过门大嚼徒虚语，未若芝兰志不同。"],"title":"寄题章泽民快轩二首  其一"}
