{"author":"齐己","id":41771,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["帆过寻阳晚霁开，西风北雁似相催。","大都浪后青堆没，五老云中翠叠来。","此路便堪归水石，何门更合向尘埃。","远公林下莲池畔，个个高人尽有才。"],"title":"将之匡岳过寻阳"}
