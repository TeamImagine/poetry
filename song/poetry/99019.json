{"author":"华岳","id":99019,"strains":["仄平仄仄仄平平，仄仄平平仄仄平。","仄仄仄平平仄仄，仄平平平仄平平。","仄平仄仄仄平仄，仄仄仄平平仄平。","平仄平平平仄仄，仄平仄仄仄平平。"],"paragraphs":["别来三载客东南，始信人生聚首难。","眼底不闻鸿雁信，鼻头常为鹡鸰酸。","问天不语语徒厉，蓦地上心心类剜。","安得春风吹马首，卧听行列报平安。"],"title":"忆弟妹"}
