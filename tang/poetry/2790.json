{"author":"杜甫","id":2790,"strains":["平仄平仄仄，○仄仄仄仄。","仄平仄平平，仄仄平仄仄。","仄平平仄仄，仄仄平○仄。","仄仄仄仄平，仄平平平仄。","仄仄平平仄，平○仄平仄。","平○仄平○，仄平平仄仄。","平平仄平仄，○仄平仄仄。","仄仄平平仄，平平仄平仄。","仄○仄○仄，平仄平○仄。","仄平○仄仄，仄仄仄○仄。","平仄仄仄平，平平仄平仄。"],"paragraphs":["豪俊初未遇，其迹或脱略。","代公尉通泉，放意何自若。","及夫登衮冕，直气森喷薄。","磊落见异人，岂伊常情度。","定策神龙后，宫中翕清廓。","俄顷辨尊亲，指挥存顾托。","群公有惭色，王室无削弱。","迥出名臣上，丹青照台阁。","我行得遗迹，池馆皆疏凿。","壮公临事断，顾步涕横落。","高咏宝剑篇，神交付冥漠。"],"title":"过郭代公故宅"}
