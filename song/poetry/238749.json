{"author":"陈克","id":238749,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["溪上秋风浊酒杯，白头羞见菊花开。","夫耕妇馌吾将老，弟劝兄酬子不来。","霜露终身思建业，云山何处是天台。","百年怀抱今如此，纵有诗成似七哀。"],"title":"舍弟书来索近诗"}
