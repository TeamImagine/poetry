{"author":"陈允升","id":77638,"strains":["平平平仄仄，平仄仄平平。","平平○平平，仄平○平平。","仄平仄仄平，平平仄仄○。","仄仄平○平，仄仄平平平。","仄平仄平仄，仄平平仄平。","平平仄平仄，○仄仄平平。","仄平仄○仄，平平○仄平。","仄平仄仄平，平仄仄仄○。","仄仄仄○平，○平仄平平。","仄仄仄平平，仄仄平平平。","○仄仄○平，仄仄平○平。","仄仄平平平，仄仄平仄平。","仄平仄仄平，仄平仄？？。","仄平仄仄○，平平仄仄平。","仄平仄仄平，平平仄平○。","仄平仄平仄，仄仄○○平。","仄平仄○仄，平平仄○平。","平○○仄平，仄仄○平平。"],"paragraphs":["罗浮山崒嵂，安有钓鱼台。","台居观东隅，此名从何来。","昔时爨下童，辛勤水与柴。","岁久功行完，豹变山阴霾。","一朝采幽涧，恍然江海涯。","篙师舣舟在，相与语诙谐。","爨童有行计，篙师相与偕。","得鱼馈主翁，辞去挽不回。","傍者蹑其踪，扁舟往岩崖。","始信武陵源，有路通尘埃。","回视所遗鱼，化作沟中材。","古有恒真人，事岂欺我哉。","太公渭水滨，白头佐□□。","子陵七里滩，清风永可怀。","爨人去几秋，鱼台尚崔嵬。","此名照青史，此石封苍苔。","我来笔其事，灵踪救沈埋。","山中胜事多，对此空徘徊。"],"title":"钓鱼台"}
