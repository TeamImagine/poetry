{"author":"陆游","id":34967,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["埋没文书每自怜，偷闲出郭一欣然。","稻陂雨细丰年候，槐陌风清嫩暑天。","心似春鸿宁久住，身如秋扇合长捐。","平生士雅今亡恙，老病何由共着鞭。"],"title":"小雨出西门五里至东岳庙"}
