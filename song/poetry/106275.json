{"author":"程公许","id":106275,"strains":["仄平平平平，○○仄平平。","仄仄平仄仄，仄仄平仄平。","仄平平平平，仄仄仄平平。","仄仄仄仄○，○平仄平平。","仄仄仄平平，平仄平○平。","平仄仄○○，仄仄仄仄平。","平○○仄仄，仄平仄平平。","仄平仄仄仄，平仄仄仄平。","平仄平○○，仄仄平仄○。","平仄平仄平，仄仄平平平。","平平仄仄平，平平仄仄平。","仄平仄平仄，仄仄平○平。","仄平仄仄仄，仄仄平平平。","仄平仄仄仄，仄仄○○平。","平平平仄平，平平仄平平。","仄仄仄平仄，平仄仄仄平。","仄仄平○平，仄平仄仄平。","仄平○仄仄，仄平仄○平。","仄仄平仄仄，仄仄平仄平。","仄仄○仄平，仄仄仄仄平。","平平仄○仄，平仄仄仄平。","仄平仄平仄，仄仄○仄○。","○仄仄平平，平仄平平平。","平仄○○平，平仄仄仄平。","仄仄平仄○，仄平仄仄平。","仄仄○仄平，平平平仄平。","平平仄仄仄，○○仄○平。","平平仄仄平，仄仄○仄平。","仄平○仄平，仄仄平平平。","平仄仄○仄，仄仄平平平。","仄仄仄平平，仄仄平仄平。","仄仄仄仄仄，仄仄平平平。","平平仄○平，仄仄平仄平。","仄仄仄仄平，仄仄平平平。","仄仄仄平平，平仄○仄○。","仄仄仄平○，仄仄仄平平。","仄仄平仄平，平仄仄仄平。","仄仄○仄仄，平平仄仄○。","仄仄仄平平，平平平仄平。","○仄平仄○，仄仄仄仄平。","仄○平仄平，仄仄仄仄平。","仄平平仄○，仄○仄仄平。","平仄仄平仄，平仄仄仄平。","仄平仄○平，平仄仄仄仄。","平平仄仄仄，仄仄平仄平。","○平仄仄仄，仄平仄仄平。","仄仄仄仄仄，仄平平仄平。","平平仄仄○，平仄平平平。","仄仄仄平仄，平仄○仄平。","平仄仄平仄，平仄平平平。","仄○○仄平，仄平平仄平。","仄仄平仄仄，○平平仄平。","平平平平平，○平仄○平。","仄平平仄仄，仄仄平平平。"],"paragraphs":["去年游凌云，传观一篇书。","问客谁所作，作者安少愚。","少愚宾城人，万里走东吴。","悯俗日抢攘，正途欲荒芜。","磊块不能平，忧愤何当摅。","推枕一长叹，落笔万字余。","才难缪取舍，政棼费爬梳。","国雠不可忘，储德要力扶。","肝膈无留藏，首末详绎铺。","吾岂贪徇名，致主于唐虞。","书成诣匦投，甘心斧钺诛。","九天隔云雨，万目争睢盱。","圣恩不忍杀，放使归田庐。","我心日起敬，未见长欷歔。","今年科诏颁，君来试成都。","邂逅忽倾盖，名下信不虚。","貌不逾中人，若为胆满躯。","革囊三尺剑，束书一蹇馿。","蹙頞谈世事，抵掌嗤俗儒。","慨慷三策陈，傲睨众口谀。","诸公眼如月，谁遣紫夺朱。","少愚冁然笑，得失毫发如。","行止谅由天，通塞何关渠。","归欤三间茅，搜我万卷储。","抱膝梁父吟，曲肱味道腴。","雅志期古人，昂昂千里驹。","安能徇众兆，泛泛水中凫。","今晨忽叩门，谒我掺执袪。","剧谈重激昂，欲去仍踟蹰。","时俗竞佻巧，捷径争驰趋。","悦耳或为忠，仕道宁免迂。","啖以鼎食味，诱以蛾眉姝。","煌煌万钉饶，翼翼潭府居。","众醉日以酣，独立谁为徒。","世岂有巢由，甘受泥滓污。","或俛首州县，或遁迹樵渔。","顾谓今乏材，毋乃几厚诬。","失计如我辈，苟为五斗驱。","有志困风尘，浮沉非故吾。","思昔新法行，士有郑介夫。","斥监安上门，愤世胆气粗。","一朝勾驿传，奏疏列画图。","天子恻然感，民力几少苏。","九原凛如生，千载足起予。","荆舒最护短，植党盘要途。","如何职冗贱，九关许叫呼。","偪仄复偪仄，视今良可吁。","喧然众楚咻，甘作嬴秦拘。","所以见君子，羞汗如陨珠。","牛骥不同皂，鸡凤宁同笯。","要当操此心，圣贤为范模。","借问兰玉弃，如何萧艾敷。","诗成为君歌，临风恍喑呜。","向来清庙瑟，忍滥齐门竽。"],"title":"送安少愚下第东归"}
