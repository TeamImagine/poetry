{"author":"韩偓","id":32021,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["句芒一夜长精神，腊后风头已见春。","烟柳半眠藏利脸，雪梅含笑绽香唇。","渐因闲暇思量酒，必怨顚狂泥摸人。","若个高情能似我，且应敧枕睡清晨。"],"title":"早起探春"}
