{"author":"李曾伯","id":129442,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["午食河豚晚食鲈，两鱼风味绝悬殊。","怀归未必因兹品，适口何能计此躯。","春岸荻芽常喜有，秋风莼菜不愁无。","笑他俗子甘鳅鳝，为此杯羹戒不虞。"],"title":"食河豚鲈鱼席间口占"}
