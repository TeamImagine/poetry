{"author":"黄庭坚","id":208028,"strains":["仄平平平，仄平平平，○仄平平。","平仄仄平，仄仄○平。","仄平○仄，仄平平平。","平仄仄平平，平平平平仄平平。","平平平仄，仄仄平仄。","平仄仄仄，平平平平。","仄平平平，仄平仄平。","仄平平仄，仄仄平平仄。","平平平仄平仄平仄，仄平平平平仄。","平○平仄仄平，仄仄平○平平仄仄仄。","仄○平平仄仄，仄仄仄○仄平仄平仄。","仄○仄平仄平，仄仄平○平平平仄仄。","仄平仄仄，平仄平平。","平平平仄，平仄○平。","仄仄仄平，○○平平。","仄○仄平仄仄，仄平○仄仄平平。"],"paragraphs":["子瞻堂堂，出于峨眉，司马班扬。","金马石渠，阅士如墙。","上前论事，释之冯唐。","言语以为阶，而投诸云梦之黄。","东坡之酒，赤壁之笛。","嬉笑怒骂，皆成文章。","解羁而归，紫微玉堂。","子瞻之德，未变于初尔。","而名之曰元祐之党，放之珠厓儋耳。","方其金马石渠，不自知其东坡赤壁也。","及其东坡赤壁，不自意其紫微玉堂也。","及其紫微玉堂，不自知其珠厓儋耳也。","九州四海，知有东坡。","东坡归矣，民笑且歌。","一日不朝，其间容戈。","至其一丘一壑，则无如此道人何。"],"title":"东坡先生真赞三首  其一"}
