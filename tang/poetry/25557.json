{"author":"李群玉","id":25557,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["一缄垂露到云林，中有孙阳念骥心。","万木自凋山不动，百川皆旱海长深。","风标想见瑶台鹤，诗韵如闻渌水琴。","他日纵陪池上酌，已应难到暝猿吟。"],"title":"辱绵州于中丞书信"}
