{"author":"梅尧臣","id":35869,"strains":["仄平仄仄平，仄仄仄平仄。","仄仄仄仄平，仄平平仄仄。","平仄平平平，仄仄仄仄仄。","仄○仄平平，○平仄平仄。","仄仄平仄平，○仄平仄仄。"],"paragraphs":["我归十九年，饮不负升斗。","昨夕梦见之，谓须多置酒。","虽慰魂来言，定不复入口。","俟当返吾庐，且为贮罂缶。","梦寐何敢欺，从笑愚所守。"],"title":"三月十四日汝州梦"}
