{"author":"孙应时","id":82446,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["几年静镇绝喧嚣，百吏承风服教条。","惠养疲羸深保障，搜延英俊盛旌招。","忧先储粟千仓满，威詟边烽万里消。","已揭成规在藩屏，政须人望押班朝。"],"title":"送别袁公四诗  其一"}
