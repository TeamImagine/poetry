{"author":"董嗣杲","id":154195,"strains":["平平仄平仄，○平仄平平。","平平仄仄仄，仄平平平平。","仄仄平仄平，仄仄○仄平。","仄平仄平平，仄平仄平平。","平平仄平仄，○仄仄○平。","平仄仄仄平，仄平仄平平。","仄平平仄○，平仄平平平。","平平仄仄平，平仄平仄平。","仄平仄仄平，仄仄仄仄平。","平仄仄平仄，仄平平平○。"],"paragraphs":["强求斗升禄，三年困山城。","羁栖不敢恨，眼为溪山明。","上借台府寛，下遂吟啸情。","束装待航归，积霖咽秋声。","排忧歩园径，难舍曲折清。","东望气郁葱，绿槐冒飞甍。","缅懐交际叹，嚬笑阳春生。","求田役梦魂，投老归此耕。","愿心尚渺茫，别酒那忍倾。","归步故林月，寄梅坚斯盟。"],"title":"酒边写兴别陈石泉"}
