{"author":"李弥逊","id":252961,"strains":["平平平○仄，仄仄平平○。","仄仄仄平仄，仄平仄平平。","仄平仄平仄，平仄仄仄○。","平平仄平仄，仄仄平仄平。","仄平仄○仄，平仄平平平。","平平仄仄仄，仄仄仄仄平。","仄平平平平，平平仄平○。","仄平仄○仄，仄仄○平平。","平平仄仄仄，平仄仄平平。","○平仄平仄，仄仄仄○平。"],"paragraphs":["闽山多胜地，列屋栖髙禅。","妙供积香苾，宝华散金莲。","往时入廛手，来见住世缘。","辽辽百年后，慧炬无复然。","我公具正眼，为续旃檀烟。","诸方坐老衲，具足世法船。","少开迷云昏，氛埃遂澄鲜。","我来偶相值，杖履参髙𫐌。","拈花起一笑，归去跨林泉。","从兹竹阴下，饱饭纵横眠。"],"title":"次韵叶观文东禅开堂"}
