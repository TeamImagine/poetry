{"author":"陆游","id":41544,"strains":["仄平仄仄仄平仄，仄仄仄平平仄平。","仄仄平平仄平仄，仄平平仄平平平。","平平仄仄仄平仄，仄仄仄仄仄仄平。","仄仄平平仄平仄，仄平仄仄仄平平。"],"paragraphs":["土床纸帐卧幽寂，枕上细听城上更。","榾柮烧残地炉冷，喔咿声断天窗明。","风霜欲透草茨屋，盐酪不下荠糁羹。","犹恨扶犁老无力，向来枉是请躬耕。"],"title":"霜夜二首  其二"}
