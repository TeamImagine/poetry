{"author":"释行海","id":145993,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["五色戎旌百万鞍，徒夸龙虎统兵官。","嚣喧闪电蕃营乱，阵算回风虏帐寒。","兵法用过黄石远，血盟沥尽赤心干。","太平弟子忧成病，安得征君旧业宽。"],"title":"次徐相公韵十首 刘锜"}
