{"author":"刘克庄","id":109956,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["匹马曾经小店炊，一株玉雪映疏篱。","无言谁识含情处，有韵全看背面时。","乍见心方惊绝艳，重来人已折繁枝。","断烟残照山村路，消得刘郎一首诗。"],"title":"匹马"}
