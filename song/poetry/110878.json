{"author":"刘克庄","id":110878,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["朱门画鼓舞宫靴，应笑狂歌似采和。","露坐一生无步障，春游是处有行窝。","绍兴谠议谁当续，元祐全人本不多。","办取九年同面壁，未应末后话头蹉。"],"title":"四和二首  其二"}
