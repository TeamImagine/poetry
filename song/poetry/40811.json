{"author":"陆游","id":40811,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["川云漠漠雨冥冥，浊酒闲倾不满瓶。","蚕簇尚寒忧茧薄，稻陂初满喜秧青。","王师护塞方屯甲，亲诏忧民已放丁。","病起自怜犹健在，不须求应少微星。"],"title":"初夏闲居八首  其二"}
