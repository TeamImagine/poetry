{"author":"曹彦约","id":84658,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["官黄新赐极恩荣，花不同梅与共名。","颇谓寒中宜作伴，想因开早更为兄。","世间何物疑真蜡，海上新来染碎琼。","体得自香天分好，金涂铜砌却峥嵘。"],"title":"和三十郎蜡梅韵"}
