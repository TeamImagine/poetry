{"author":"吕岩","id":42495,"strains":["平平仄仄仄平平，平仄平平仄仄平。","仄仄平平平仄仄，平平平仄平平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["天生不散自然心，成败从来古与今。","得路应知能出世，迷途终是任埋沈。","身边至药堪攻炼，物外丹砂且细寻。","咫尺洞房仙景在，莫随波浪没光阴。"],"title":"七言 二十六"}
