{"author":"陈造","id":60524,"strains":["平平仄平仄仄平，仄平仄平仄仄平，平平平平仄仄○。","仄○仄平仄平，○仄仄平平？平。","平平仄平仄平平，仄仄平仄○仄。","仄仄平平仄仄平，仄平平平平？平，仄平○平仄平。","平平仄仄平平平平，仄平仄仄平仄仄平，平仄平仄平平仄平。","平平平仄平，平平平仄平。","仄平平平平仄，平平平平仄平，仄平平平平。","平仄仄平平仄仄平，仄平平平仄平。"],"paragraphs":["雷车轞兮电焱熹，孽氛静兮旱魃摧，龙之来兮慰我思。","翠其幢兮羽旗，乘焕{火霍}兮纷躨跜。","龙之去兮盍徐之，蜚雨兮一且再。","室予居兮谷予饥，眷他州之枵橎兮，匪龙其吾曷依。","东阡北陌兮讴而嬉，右湖左海兮夜不扉，林屋之洞兮蟠翠微。","琼餐兮贝宫，云璈兮玉妃。","奠龙居兮无愧，功成兮龙则归，送龙兮陈辞。","溪藻芡兮山有蕨薇，饯吾归兮几时。"],"title":"送龙辞三章  其三"}
