{"author":"王令","id":187978,"strains":["仄平仄仄仄平平，平仄平平仄仄平。","仄仄平平仄平仄，仄平平仄仄平仄。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["可怜饮啄镇随阳，何处闻时最断肠。","万里波涛九秋后，五更风雨一灯旁。","乾坤莽莽连舟楫，缯缴纷纷羃稻梁。","安得人同羁旅意，悠悠南北不相伤。"],"title":"闻雁"}
