{"author":"姚合","id":19766,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["十年通籍入金门，自愧名微枉搢绅。","炼得丹砂疑不食，从兹白发日相亲。","家山迢遰归无路，杯酒稀疏病到身。","汉有冯唐唐有我，老为郎吏更何人。"],"title":"偶然书怀"}
