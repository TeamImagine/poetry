{"author":"李纲","id":242921,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["道妙观来物物通，武夷仙境幸相逢。","溪流玉雪三三曲，山锁云霞六六峰。","去路归鞍方眷恋，淡烟疏雨正蒙茸。","羡师日在神仙窟，回首岩峦紫翠重。"],"title":"别武夷途中偶成寄观妙法师"}
