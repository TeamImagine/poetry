{"author":"方岳","id":127488,"strains":["仄仄平平仄仄平，仄平平仄仄○○。","平平仄仄平平仄，仄仄仄平仄仄平。","仄仄仄平○仄○，平平仄仄仄○平。","仄平仄仄○○仄，仄仄平平仄仄仄。"],"paragraphs":["梦笔诸郎住笔峰，断桥春水肯过从。","千岩万壑真仙吏，两屦一蓑予老农。","铁硬脊梁长偃蹇，糊涂面目易迎逢。","半生误我难相误，只许秋崖独自蠢。"],"title":"江尉见过"}
