{"author":"郭祥正","id":192623,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平生爱着五云裘，不爱身为万户侯。","白石清泉随步到，断霞残月满怀收。","故园已恨荒三径，皓首何堪困一州。","邂逅逢君沧海上，涸鳞终欲借洪流。"],"title":"次韵彭教授送别"}
