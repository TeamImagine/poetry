{"author":"释德洪","id":228537,"strains":["仄仄平平平仄平，平平仄仄仄平平。","仄平仄仄平平仄，仄仄平平仄平平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["问法能来浑圣凡，毗耶丈室未曾关。","解分钵饭如摩诘，欲散天花欠阿蛮。","属稿新诗追鲍谢，抗行醉墨似杨颜。","遥知穿市听归驭，及我昏鸦落照间。"],"title":"次韵王觉之裕之承务二首  其一"}
