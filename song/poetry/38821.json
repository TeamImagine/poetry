{"author":"陆游","id":38821,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["岁华病思两侵寻，静看槐楸转午阴。","待睡不来聊小憩，煅诗未就且长吟。","还山久洗天涯恨，谢事新谐物外心。","忽有故人分禄米，呼儿先议赎雷琴。"],"title":"昼卧初起书事"}
