{"author":"刘学箕","id":89526,"strains":["平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["何期一雨成三日，约客同行竟未能。","春到分时阴不解，夜当深处气犹凝。","檐低卷箔看飘洒，础润添香散郁蒸。","想见故园梅落尽，和羹消息又堪凭。"],"title":"苦雨"}
