{"author":"徐积","id":185984,"strains":["仄平仄○平仄平，平平平仄平平○。","仄平仄仄仄○平，平平平仄平平平。","仄仄平平平仄仄，平仄平平仄○○。","○仄平平平仄平，平平仄仄仄○平。","仄仄平平仄仄平，仄平平仄仄平平。","仄仄仄○平仄平，仄平仄仄平平平。","仄仄平平○仄仄，仄仄仄平平仄仄。","平○仄仄仄平平，仄平仄仄平平仄。"],"paragraphs":["劝君莫折杨柳枝，枝无根本任风吹。","劝君莫爱水中萍，萍随流水何时停。","莫爱春风山上草，才到秋风便吹了。","更有篱边红槿花，朝来锦绣暮泥漥。","不似茅庵水上家，碧芦门径白汀沙。","两眼仅分鸥与鸦，口无巧语心无邪。","不但无邪兼寡欲，钓得一鱼心便足。","渔衣便是岸头莎，钓竿自种篱边竹。"],"title":"劝君"}
