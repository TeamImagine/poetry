{"author":"梅尧臣","id":46106,"strains":["仄平平仄平，平平平仄仄。","仄仄仄仄平，平仄仄平仄。","○仄平平仄，仄仄平平仄。","○仄平平平，仄○平仄仄。","平仄平仄平，仄平平仄仄。","仄仄仄仄平，平平仄平仄。"],"paragraphs":["识君童稚时，而今君齿壮。","不见二十年，颜貌已非向。","亲戚多零落，欲语还悲怆。","更问平生交，久从滁水上。","君又滁水归，寄音倾桂酿。","傥复二十年，吾焉保无恙。"],"title":"酌别谢通微判官兼怀欧阳永叔"}
