{"author":"祖无择","id":113768,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谁卜精蓝若画屏，四边山色与泉声。","野僧惯见心应乐，俗客偷来骨亦清。","晚吹乍回香篆破，晓云才散蜡灯明。","吏人莫怪徘徊久，自得闲情减宦情。"],"title":"明水镇水陆禅院"}
