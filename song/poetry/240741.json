{"author":"周紫芝","id":240741,"strains":["平平仄仄○仄平，仄平仄仄平仄平。","平平平仄仄平平，仄平仄○平仄平。","仄仄仄仄仄仄平，○仄仄仄仄平平。","仄平？仄仄平仄，仄仄平仄平平平。","平平仄仄仄仄仄，仄平仄仄平平○。","平○○仄仄仄仄，仄仄仄平平仄平。","平平仄仄平仄仄，仄仄仄平平仄平。","平平平仄仄平仄，○平仄仄平平平。","平○平仄仄平仄，仄仄仄○平仄平。","仄○平仄仄仄仄，平平平仄平平平。","平平仄仄仄仄仄，仄平平仄平平平。"],"paragraphs":["人生富贵如五侯，禄丰位大功不酬。","朱轮华屋令人羞，一蓑不如归饭牛。","自驾款叚马少游，胜骤玉腕尚书骝。","少年蹭蹬在丘壑，晚岁风雨悲梧楸。","江边短艇苦唤我，此心勇往谁能留。","幽期正怨齿髪悮，事定不须龟䇲筹。","言虽太漫君莫笑，与语俗人真暗投。","香秔炊熟碧鲈美，横江已办秋风钩。","胸中它日几云梦，四海不劳围寸眸。","肯听儿女昵昵语，秋虫悲笑徒啾啁。","阳春白雪一落耳，竹枝凄怨惭蛮讴。"],"title":"次韵季常叠前作见寄"}
