{"author":"曾几","id":249244,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平平，仄平平仄仄平平。"],"paragraphs":["玉霄峰外海西头，即是衰翁所领州。","云水茫茫长发兴，春山叠叠未生愁。","旧时英物余千载，胜地丛祠尚一丘。","苦雨凄风莫为崇，与君同乐亦同忧。"],"title":"谒灵康庙"}
