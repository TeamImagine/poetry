{"author":"窦常","id":6238,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平仄仄，仄仄平平仄仄平。"],"paragraphs":["汉代文明今盛明，犹将贾傅暂专城。","何妨密旨先符竹，莫是除书误姓名。","蜗舍喜时春梦去，隼旟行处瘴江清。","新年只可三十二，却笑潘郎白发生。"],"title":"奉寄辰州房使君郎中"}
