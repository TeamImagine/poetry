{"author":"王当","id":223441,"strains":["平平仄仄平○○，仄仄平仄平仄○。","仄平仄仄○仄仄，仄仄仄平平仄平。","仄仄平仄仄平仄，仄仄仄仄平平平。","仄平仄仄仄仄仄，平仄仄仄平○平。","平平仄仄○仄仄，○平仄仄仄仄平。","仄○仄仄仄平仄，○仄仄仄平平平。","○平仄平平仄仄，仄仄仄仄平仄○。","平平平仄仄平仄，仄仄仄仄○平平。","平仄仄仄仄平仄，仄仄平仄平仄平。","仄平平仄平仄仄，仄仄平仄仄仄平。","平平仄仄仄仄仄，仄仄仄仄平仄○。","平平仄仄仄仄仄，平仄仄仄平平平。","○平平仄仄仄仄，仄仄仄平平仄○。","仄平仄仄？仄仄，平○○仄平平平。"],"paragraphs":["孤峰特立何巉巉，势与霄汉高两参。","左蟠右列分岭岫，俨若至尊朝子男。","怪予蜗室不盈丈，欲有异境超尘凡。","素缣挂壁故妥帖，平地作此千嵌岩。","云蒸雾结深莫测，长林大麓乱不芟。","想当变怪蛰龙虎，中有窟穴谁能探。","将崩未崩江动石，欲去不去风满帆。","山坳林阙见天际，隐约万里横烟岚。","嗟予质性素山野，视此丘壑心益耽。","斗升之粟真秣莝，野马垂耳就辔衔。","西山爽气日在望，吏卒侍侧严若监。","青鞋布袜弃不着，谁令自苦披青衫。","颇羞渔父驻短櫂，似笑大夫新被谗。","寄言鸟兽倘可侣，吾将从汝栖林峦。"],"title":"何源秀才为予画山水图觅诗"}
