{"author":"王十朋","id":23463,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["刘郎初自日边归，入峡殷勤寄我诗。","大小承天思越绝，后先去国会坤维。","分题应记跳珠夜，送别还思入竹时。","千里遥遥共明月，此心无合亦无离。"],"title":"韶美至云安寄诗二首再用诗字韵以寄"}
