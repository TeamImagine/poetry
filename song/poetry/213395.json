{"author":"贺铸","id":213395,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["昔年杖舄几相从，同遇弥天汉上翁。","早恨扬舲南浦别，俄惊扫地北山空。","壮心脱落浮云外，病骨枝梧梦境中。","赖有西岩旧桃李，异时应许共春风。"],"title":"赠僧彦"}
