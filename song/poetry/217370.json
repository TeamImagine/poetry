{"author":"张耒","id":217370,"strains":["仄仄仄平仄，平平平仄○。","平平仄仄仄，平仄仄平平。","仄仄平仄仄，平平仄平平。","仄平平仄仄，仄仄仄平平。","仄仄仄平平，平平仄○平。","平平仄仄仄，仄仄仄平○。","仄仄仄平仄，仄○仄平平。","平平仄平仄，仄仄平○平。"],"paragraphs":["恍恍日光薄，萧萧风叶吟。","今辰九月朔，秋物半侵寻。","赖有堂下菊，芬芳散浮金。","感兹摇落际，采撷慰孤斟。","木落见南山，池清照疏林。","翩翩短羽健，杳杳潜鳞深。","落漠苦无趣，屡空阻抽簪。","晴明蹑吾屐，晚岁多重阴。"],"title":"九月一日有作"}
