{"author":"李流谦","id":30532,"strains":["仄仄平仄仄，平仄平仄仄。","仄平仄仄仄，仄平仄仄仄。","平平仄平仄，仄仄平仄仄。","仄平平仄○，○仄仄仄仄。","○平仄平仄，平仄平仄仄。","仄仄仄仄○，仄仄仄平仄。","平仄仄○仄，仄仄仄平仄。","平○仄仄仄，仄仄仄仄仄。","仄平仄平○，仄仄仄仄仄。","平仄仄平仄，仄○平仄仄。","平平仄仄仄，仄仄仄平仄。","仄平平仄仄，仄仄平仄仄。","平平仄平仄，仄仄○○仄。","仄仄仄平平，仄仄仄仄仄。","仄仄仄平平，平平平仄仄。","平平仄仄平，仄平仄平仄。"],"paragraphs":["苦雨连日夜，佳月遭薄蚀。","晚风散积霭，水天忽改碧。","江皋放幽步，露下襟袂湿。","划然湖海兴，如骥不受勒。","扁舟系枯柳，渔子眠已熟。","唤起勿作难，解缆破秋色。","移我坐空旷，四顾竦毛骨。","山空木叶脱，岸断石脚出。","舍舟访邻叟，醉卧不纳客。","何必见安道，意行无适莫。","书生亦底事，忍冻犯蛟窟。","可怜穷事业，坐恐清景失。","归来定何得，索酒更深酌。","上士不言喻，下士笑局局。","太白下羌江，苏仙游赤壁。","风流共一时，作诗记今夕。"],"title":"月夜泛舟"}
