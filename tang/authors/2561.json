{"name":"卢照邻","id":2561,"desc":"卢照邻，字升之，范阳人。十岁，从曹宪、王义方授苍雅，调邓王府典签，王有书十二车，照邻总披览，略能记忆，王爱重，比之相如，调新都尉。染风疾，去官，居太白山，以服饵为事，又客东龙门山，疾甚，足挛，一手又废，乃去阳翟具茨山下，买园数十亩，疏颍水周舍，复卧其中。后不堪其苦，与亲属诀，自投颍水死，年四十。尝著五悲文以自明，有集二十卷，又幽忧子三卷，今编诗二卷。"}
