{"author":"陶梦桂","id":104825,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["急雨声中夜漏长，晓来嫩水涨平塘。","试扶竹杖穿三径，自折梅花荐一觞。","我纵撚须难得句，君才开口便成章。","偃旗仆鼓退三舍，且逊元戎十乘行。"],"title":"次韵汪山园  其二"}
