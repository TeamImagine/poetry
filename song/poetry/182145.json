{"author":"强至","id":182145,"strains":["仄平仄仄平平仄，平平○平平仄仄。","仄平平仄平仄平，平仄平平仄平仄。","仄平仄仄平平平，仄仄平仄仄平仄。","平平仄仄○平平，仄仄仄平平仄仄。","仄平仄仄平仄平，平平仄仄平平仄。","仄平仄仄仄仄平，○仄○平仄平仄。","○平仄仄平平平，仄仄平平仄平仄。","仄○仄仄平平平，仄仄○平平仄仄。","○平平仄仄仄平，仄仄平○仄平仄。","○○仄仄平平平，仄仄平平仄平仄。","仄平○仄仄仄平，平仄平平仄平仄。","仄平仄仄平仄平，仄仄○平平仄仄。","仄○平○平仄平，仄仄平平仄○仄。","平平仄仄○平平，仄仄平平平仄仄。","平平仄仄仄仄仄，仄仄平平仄○仄。","仄平仄仄○仄平，仄仄仄平○仄仄。","仄平仄仄平仄平，仄仄平平平仄○。","平平仄仄平平○，平仄平平仄平仄。"],"paragraphs":["贾君貌古文章老，虬髯铺胸犀插脑。","戏夸才力惊众人，谈笑千篇笔端扫。","酒酣座上披天真，铲去崖岸露怀抱。","今年礼部更新书，续诏九州登俊造。","宿儒晚秀趋术茫，肝愁胃苦搜辞藻。","独君所向异尔为，长袖陂陀踏幽草。","行穷两径跻岩巅，指点晴江辨秋岛。","却骑匹马归湖山，古寺相逢情愈好。","空樽无物醉故人，辄出囊钱具梨枣。","更长坐久然青灯，语杂讥谐欲颠倒。","我方正色起问君，何乃终年事枯槁。","齿牙未豁才有余，一赋从容成腹藁。","琢磨高论驰古今，足历天衢骋王道。","驽群沓沓犹争先，骥𫘧胡然甘伏皂。","君徒俛首不我答，我反惭颜汗如澡。","丈夫贵富难近窥，一第定非论晚早。","岂同祖谊名汉朝，位不公卿身已夭。","何时却挂吴淞帆，霜蟹初肥恰新稻。"],"title":"赠贾麟"}
