{"author":"陈元光","id":48542,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平○仄仄平仄，仄仄平○平仄平。","仄仄仄○平仄仄，平平平仄仄平平。","仄平仄仄平平仄，仄仄平平仄仄平。","平仄平平○仄○，平平仄○仄平平。","仄平仄仄平平平，仄仄平平仄仄○。","仄仄平平○仄仄，平平平仄仄○平。"],"paragraphs":["戍楼西北请泉山，十载干戈暑又寒。","红锦飘来枫树醉，黄金废尽菊花残。","故园橙橘小春闹，圣席圆汤冬至闲。","剑戟百磨岩石裂，骅骝群饮泽泉干。","雪花散杂梅花媚，白水前为墨水餐。","河腹冰坚防虏骑，边陲雨涷弊征鞍。","水窗向北因风寒，密垒开东得月看。","迭起寒鸡犹未唱，铜壶先滴五更阑。"],"title":"其六"}
