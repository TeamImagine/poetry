{"author":"胡寅","id":12064,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["似闻北舍与南邻，各向西畴答问津。","独使丈人留阒寂，更无佳客奉光尘。","思公待泛山阴雪，破闷须携曲米春。","往行前言未多识，古来元重老成人。"],"title":"寄奇父"}
