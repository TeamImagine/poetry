{"author":"陆游","id":40771,"strains":["平平仄○仄，仄仄○仄平。","仄仄仄平平，仄仄平平平。","仄○仄平平，仄平仄平平。","平平仄平仄，仄仄平平平。","平平○仄平，仄仄○仄平。","平平仄平仄，仄仄平仄平。"],"paragraphs":["谋生在衣食，不仕当作农。","识字读农书，岂不贤雕虫。","妇当娶农家，养蚕事炊舂。","晨耕候春扈，夜织惊秋蛩。","畦蔬胜肉羹，社酒如粥醲。","毋为慕朝帻，谄笑求见容。"],"title":"杂兴五首  其一"}
