{"author":"徐瑞","id":166925,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["契阔难逢笑口开，溪云山雨首频回。","未能千橘为身计，尚笑三槐待子栽。","我道从来高勇退，君诗况自耻嗟来。","有亲可养人生乐，拼取余年学老莱。"],"title":"仲退示芳洲闲居律诗三首并示和章次韵寄芳洲一笑并简仲退  其一"}
