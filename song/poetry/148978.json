{"author":"方回","id":148978,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["三十年前乐事饶，闲身无事暑初销。","携琴岳寺延秋月，吹笛江楼过夜潮。","自倚豪狂诗句疾，岂虞离乱鬓毛凋。","故人死尽身犹在，交道生涯两寂寥。"],"title":"悲歌五首  其一"}
