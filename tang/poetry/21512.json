{"author":"杜牧","id":21512,"strains":["平平平仄仄，○仄仄平平。","仄仄○平仄，平平仄仄平。","仄平平仄○，平仄○平平。","仄仄平平仄，平平○仄平。","仄平平仄仄，平仄仄○平。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄○。"],"paragraphs":["楼高春日早，屏束麝烟堆。","盼眄凝魂别，依稀梦雨来。","绿鬟羞妥么，红颊思天偎。","鬬草怜香蕙，簪花间雪梅。","戌辽虽咽切，游蜀亦迟回。","锦字梭悬壁，琴心月满台。","笑筵凝贝启，眠箔晓珠开。","腊破征车动，袍襟对泪裁。"],"title":"代人作"}
