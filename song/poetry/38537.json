{"author":"陆游","id":38537,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["高标绝世不容亲，识面无由况卜邻。","万顷烟波鸥境界，九秋风露鹤精神。","子推绵上终身隐，叔度颜回一辈人。","无地得申床下拜，夜闻吹笛度烟津。"],"title":"寄赠湖中隐者"}
