{"author":"程公许","id":106601,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["业识萦牵岂自由，幸逢此劫在儒流。","昏昏心似未磨镜，役役身如不缆舟。","闻道无缘时已晚，养生欠术鬓先秋。","向平可谓真男子，家事无关五岳游。"],"title":"丙子寅月九日五鼓梦余忆旧作因用韵"}
