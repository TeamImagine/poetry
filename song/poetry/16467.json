{"author":"冯时行","id":16467,"strains":["平平平平平仄仄，仄仄平平仄平仄。","平○○平仄平仄，平○平平仄平仄。","平平平仄平仄○，平平仄平平仄平。","仄○仄仄平仄仄，平平仄仄平平平。","○仄仄平○仄仄，仄仄平平仄平仄。","仄平仄仄仄仄仄，平平仄仄平○仄。","平平平平平○平，仄平仄仄平平平。","○平仄仄○平仄，平仄平平平仄平。"],"paragraphs":["江头谁家千树李，影落清江彻江尾。","风吹扁舟到花下，花间啁啾亦欣喜。","瑶林成径千步长，花光烛天天半香。","恍如坐我群玉府，飞琼酌劝青霞觞。","胜事此游难具列，照映肝肠尽明洁。","老怀已戒语作绮，新诗向拟风回雪。","东家西邻诗更奇，一时共借花光辉。","更须妙索留春句，无使花飞春告归。"],"title":"和张仁甫李花韵"}
