{"author":"陆游","id":34511,"strains":["仄平仄平仄，○仄仄仄平。","仄仄○平仄，平仄平仄平。","平平平平仄，仄仄平仄平。","平平仄平○，仄仄仄平平。","仄仄平平仄，仄平平仄平。","仄平仄仄仄，平仄仄平○。"],"paragraphs":["地炉附残火，将夕鸟雀喧。","食已了无事，扶杖闲出门。","披披归云阵，淡淡新月痕。","平生足忧患，岁晚信乾坤。","缓步牛羊巷，浩歌桑柘村。","九原不可作，吾意与谁论。"],"title":"晚步"}
