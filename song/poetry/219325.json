{"author":"晁说之","id":219325,"strains":["平仄○仄仄仄平，平平仄○平仄仄。","平平平仄○○仄，平仄○平平仄仄。","仄仄仄仄平仄○，仄仄仄平平仄仄。","仄仄仄仄仄平平，仄○仄仄平仄仄。","平平平仄仄○○，平平仄仄平平仄。","平平仄平平仄仄，仄平仄平仄仄仄。","○平仄平仄平平，平○○仄○平仄。","仄平○仄仄仄平，仄仄仄平平仄仄。","平平仄仄仄平仄，仄平平仄平仄仄。"],"paragraphs":["曾子三省予未能，夫君六观何自入。","天台敖我三观妙，君又三之弥有得。","露下聚散俱已空，电出有无仍不实。","一世假梦暂踟蹰，万缘托幻聊戏剧。","澄渊泡起不离中，端形影见无差忒。","兹惟一心之所发，邈乎此心近不识。","更须止之艮为山，随其观处离非日。","与君相遇紫陌边，不谓我言无不急。","君方度岭驾朱辂，我言之外何所识。"],"title":"高藤州六观堂"}
