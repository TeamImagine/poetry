{"author":"赵蕃","id":76696,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄仄平平仄平。","仄仄平平平仄仄，平平仄仄仄平平。"],"paragraphs":["霜风索索撼枯条，令我亡悰首屡搔。","懒效扬雄作奇字，政同靖节湛新醪。","朝来怪底儿童喜，何处肯来车马劳。","不是东都徐孺子，谁能背俗访吾曹。"],"title":"谢徐大雅见过"}
