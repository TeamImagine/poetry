{"author":"文同","id":168538,"strains":["平平平平平，仄仄平仄仄。","仄仄仄平仄，平平平仄仄。","平平仄仄仄，平仄仄仄仄。","仄平○仄平，仄○仄仄仄。","仄○仄仄仄，○仄仄仄仄。","仄仄仄仄○，○仄仄平仄。","平平仄平仄，平仄○仄仄。","仄平平平平，仄仄平仄仄。","平平仄○○，仄仄仄平仄。","平平仄平仄，仄仄仄平仄。","平平仄平平，仄仄仄○仄。","仄○仄仄平，仄仄平仄仄。","平平仄平○，仄仄平仄仄。","平平仄平仄，仄仄仄平仄。","○平仄平○，仄仄平仄仄。","仄平仄平平，仄仄平仄仄。"],"paragraphs":["峨峨仙鸾山，杳杳山上阁。","道傍问耕者，居云之所作。","居云倜傥士，缰锁不可缚。","读书三十年，议论写不涸。","纵横入众艺，深晓不止略。","自笑与世疏，回首念岩壑。","安排事幽隠，终老期此托。","结茅层峦巅，退比篱下雀。","栖枝榜其号，意岂羡鹏鹗。","时兹入岑绝，寄愤满寥廓。","江风拂危栏，涧月满疏箔。","独横古溜琴，远意追淡泊。","萧萧履霜操，隠隠天外落。","飘扬杂仙籁，泛响度林薄。","其谁共高兴，唯此猿与鹤。","愿言解尘缨，一赴方外约。"],"title":"任居云栖枝阁"}
