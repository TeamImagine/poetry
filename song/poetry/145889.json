{"author":"释行海","id":145889,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，平平仄仄仄平平。"],"paragraphs":["寻常送客尚多愁，况是天涯寂寞秋。","晓别蛩声黄叶寺，夜分渔火白蘋洲。","病余骨肉添新梦，归后风烟忆旧游。","何处何时又相见，青山长在水长流。"],"title":"送清上人归苕溪"}
