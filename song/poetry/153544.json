{"author":"刘辰翁","id":153544,"strains":["仄仄仄平仄，仄平○仄平。","平○仄仄仄，平仄仄平平。","仄仄平平仄，平平○仄平。","仄○平仄仄，平仄仄平平。","仄仄平平○，平平仄仄○。","平平平仄仄，平仄仄平平。"],"paragraphs":["四壁可谁语，一年将次休。","村行落叶晚，门掩候虫秋。","影有斜灯吐，贫无过客偷。","蚓号残月冷，蛩语故宫愁。","馆驿邻机叹，关山古戍留。","幽人推梦起，江海有孤舟。"],"title":"秋景 门掩候虫秋 其一"}
