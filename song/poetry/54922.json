{"author":"朱熹","id":54922,"strains":["平平仄仄平，平仄平仄仄。","平平仄仄平，平仄仄仄仄。","平○平仄仄，仄仄平平仄。","平平仄仄平，仄仄平仄仄。"],"paragraphs":["青山背夕阳，兹景公所爱。","虚堂日落时，迁坐一解带。","岚分疑有处，鸟度知无碍。","须臾暮色来，默默无与会。"],"title":"秀野以喜无多屋宇幸不碍云山为韵赋诗熹伏读佳作率尔攀和韵剧思悭无复律吕笑览之余赐以斤斧幸甚  其八"}
