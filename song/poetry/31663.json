{"author":"姜特立","id":31663,"strains":["仄平仄仄仄仄仄，平仄仄仄○平平。","仄平仄○仄仄仄，平仄○平○仄平。","平平平○仄仄仄，平仄仄平平仄○。","仄平平仄仄仄仄，平仄仄平平仄平。"],"paragraphs":["夜来雪积不可料，晨起压尽庭前花。","道松俯偻若揖客，江竹离披如倒戈。","沙头寒重雁不起，门外日高人未过。","此时薪米不易得，晨突有烟能几家。"],"title":"辛亥春夜雪忽积竹松欹折过半"}
