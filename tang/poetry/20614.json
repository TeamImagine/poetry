{"author":"张祜","id":20614,"strains":["平平平仄仄，平仄仄平平。","仄仄平○仄，平平仄仄平。","仄○平仄仄，仄仄仄○平。","仄仄仄平仄，平平○仄平。","平平平仄仄，仄仄仄平○。","仄仄平平仄，平平○仄平。"],"paragraphs":["峰峦开一掌，朱槛几环延。","佛地花分界，僧房竹引泉。","五更楼下月，十里郭中烟。","后塔耸亭后，前山横阁前。","溪沙涵水静，涧石点苔鲜。","好是呼猿久，西岩深响连。"],"title":"题杭州灵隐寺"}
