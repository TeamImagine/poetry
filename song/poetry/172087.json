{"author":"何麟瑞","id":172087,"strains":["仄平平仄仄仄仄，平○平仄仄仄仄，仄仄仄仄仄仄仄。","仄仄平平，平平平平。","仄○平仄，仄○仄平。","仄仄仄仄，平仄平○。","仄仄仄仄，平平平平。","平仄仄平，平平○平。","平平仄平仄平仄仄仄，平平仄○仄仄平仄仄。","平平仄平○仄平，平仄仄○仄仄平。","仄○○○仄平平，仄○仄仄平○平。","仄仄仄平仄仄仄，平仄仄○仄仄仄。","仄仄○仄仄仄平，仄仄○平仄平仄。","仄仄仄，平平仄。","平仄平平？仄仄。","平仄仄平仄平平，仄平仄仄平平○。","平仄平，仄仄平，仄平仄仄平○平。"],"paragraphs":["建元天子不世出，天相神武产异物，有马出在月氏窟。","宝剑之精，乾龙之灵。","足如奔电，目如耀星。","汗血雨洒，鬃肉飙轻。","渴吻一饮，黄河尘生。","昂首一鸣，天雷收声。","曾为伏羲出河负八卦，曾随穆王远与西母会。","鸾旗属车相后先，龙盾虎{韦长}八宝鞯。","万乘亲临拜甘泉，稳驮玉辂坛壝前。","兀鼎勒兵十八万，天子自将孰敢战。","骏气横出立阵前，百万闻嘶股俱颤。","笑此马，神哉沛。","西极龙媒□望退。","天子作歌畅皇明，四夷竭蹙咸来庭。","天马来，帝作歌，汉时此马今更多。"],"title":"后天马歌"}
