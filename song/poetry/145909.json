{"author":"释行海","id":145909,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄仄平平仄平。","仄仄仄平平仄仄，平平平仄仄平平。"],"paragraphs":["别时许有书相寄，望望江东是几回。","霸越亡吴增感慨，登山临水复徘徊。","去秋同听梧桐落，今日独看鸿雁来。","路隔半千烟霭外，为谁频上最高台。"],"title":"寄瑞天蕴"}
