{"author":"刘宰","id":93040,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。"],"paragraphs":["块坐经年不入山，山僮拍手笑衰颜。","登高犹喜心期在，望远还惊目力悭。","云气苍茫自羁旅，烟波飘荡几惸鳏。","朝来旧雨添新雨，谁识安危指顾间。"],"title":"碧云即事"}
