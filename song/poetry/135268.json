{"author":"邵雍","id":135268,"strains":["仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["忽忆东吴为客日，当年意气乐从游。","登山未始等闲辍，饮酒何尝容易休。","万柄荷香经楚甸，一帆风软过扬州。","追思何异邯郸梦，瞬息光阴三十秋。"],"title":"为客吟  其三"}
