{"author":"释宝昙","id":52449,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平仄。","仄平仄仄平平仄，仄仄平平仄仄平。"],"paragraphs":["不以中书老见疏，斯文成就合穷居。","退之彻在南阳后，子美贫于天宝初。","绛帐归来宾客在，玉堂有此丈人欤。","片帆我已东南去，会见含香近紫虚。"],"title":"与侍讲程自靖州西归会于江陵二首  其一"}
