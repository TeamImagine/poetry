{"author":"陈造","id":60552,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄平平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["星屏已喜一樽俱，嗣启芳筵合郡符。","袅袅细香生玉醴，飔飔凉吹度冰壶。","锦纹眩旋明回雪，云影依微觅贯珠。","乘醉言分当卜夜，火城璧月共通衢。"],"title":"任满交割郡事致语口号"}
