{"author":"虞俦","id":62004,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["低唱谁家帐缕金，何如短棹泛山阴。","天边雁断无留影，泓下龙寒亦懒吟。","著柳便随风作态，欺梅除有月知心。","晴光却喜前村动，春事从今日日深。"],"title":"连日大雪独坐有感  其一"}
