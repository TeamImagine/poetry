{"author":"晁公溯","id":21203,"strains":["仄仄平平平仄平，平平平仄仄平平。","平平仄仄仄仄仄，平仄仄平平仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["故国山川安在哉，他乡今复见春来。","蓬蒿并兴草益茂，桃李不言花自开。","催促年华似推毂，较量筋力试登台。","归田尚可扶犁在，明岁当驱俗驾回。"],"title":"他乡"}
