{"author":"俞德邻","id":153120,"strains":["平○平平平，仄仄平平仄。","平仄仄平平，平平○平仄。","仄仄仄仄平，仄平仄仄仄。","平仄仄平平，平平仄平仄。","仄○仄仄仄，仄仄仄平仄。","平平平平仄，平平仄平仄。","仄仄仄平平，仄平平仄仄。","平平○仄仄，仄仄仄仄仄。","平仄○平平，平平仄平仄。","仄平仄仄○，○仄仄○仄。","平平平平仄，平平平平仄。","仄○仄仄平，仄仄仄仄仄。"],"paragraphs":["朝行良常南，暮息良常北。","山水互萦纡，松篁相依绿。","尚拟效古人，夜游迭秉烛。","嗟我独何为，红尘走车轴。","有如嗜饮者，性命寄芳醁。","时于茅檐下，支颐望浮玉。","或梦泊西岩，汲湘然楚竹。","终然缠世故，欲往竟未卜。","安得乘天风，翩翩出嚣俗。","士生一世间，衣食贵裁足。","谁为翔蒿鷃，谁为冲霄鹄。","誓将与子游，保此受命独。"],"title":"次韵麟洲龙仁夫游三茅山"}
