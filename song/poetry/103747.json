{"author":"史安之","id":103747,"strains":["仄平仄仄仄平平，仄仄平平仄仄仄。","平仄仄仄平仄仄，平平平仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。"],"paragraphs":["阁凭嵬构敞轩扃，一望尘凡目暂醒。","岩嶂远供千叠翠，松篁还耸四时青。","登临雅爱恣吟笔，图画尤宜作座屏。","我欲从君游未得，壮心方欲翥南溟。"],"title":"高山堂和节度使梁公韵"}
