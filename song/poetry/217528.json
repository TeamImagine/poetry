{"author":"张耒","id":217528,"strains":["仄仄仄○平，仄平仄平仄。","平平仄仄○，仄仄平平仄。","平平仄仄平，平平仄仄仄。","仄平平平○，仄仄仄平仄。","平平平仄平，仄仄平平仄。","仄平平仄仄，○平平仄仄。"],"paragraphs":["谷鸟有和声，杖藜北园路。","悠悠雪委泥，霭霭春浮树。","樱包欲破红，梅葩粉坠素。","幸兹沉疴间，复此赏心遇。","晴阳山气昏，积雨溪光露。","四郊农事起，兴怀田野趣。"],"title":"谷鸟"}
