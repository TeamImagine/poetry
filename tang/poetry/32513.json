{"author":"吴融","id":32513,"strains":["仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["九清何日降仙霓，掩暎荒祠路欲迷。","愁黛不开山浅浅，离心长在草萋萋。","檐横渌派王余掷，窗袅红枝杜宇啼。","若得洗头盆置此，靓妆无复碧莲西。"],"title":"玉女庙"}
