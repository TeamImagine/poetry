{"author":"吕声之","id":93247,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["立顷谈余袂辄分，乖离数数异朋群。","君如天揭行空日，我亦风吹过岭云。","不许范张同饭黍，空惭李杜共论文。","睽违动涉经年里，棋垒诗坛要策勋。"],"title":"寄太湖黄县尉"}
