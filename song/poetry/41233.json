{"author":"陆游","id":41233,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["舆似鸡栖寄两竿，山程三月尚春寒。","麦苗吐穗初成实，梅子生仁已带酸。","买饭犹胜乞墦客，看耕僭学劝农官。","还家莫道虚怀袖，笋蕨随宜亦满槃。"],"title":"自九里平水至云门陶山历龙瑞禹祠而归凡四日八首  其六"}
