{"author":"林希逸","id":119643,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄仄。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["尘世情知事不然，生涯漫浪只随缘。","闹蓝身入从初误，逆境魔多向老便。","未肯羡人升白日，不妨存我送残年。","声名官职俱何有，枉见匆匆发似绵。"],"title":"信缘"}
