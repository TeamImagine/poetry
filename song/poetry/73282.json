{"author":"赵蕃","id":73282,"strains":["平平○平平仄仄，平平仄仄平平仄。","平平仄○平仄○，仄仄仄○平仄仄。","平平平仄平平○，平平仄仄平○平。","平○仄仄○仄仄，仄仄仄平平仄平。"],"paragraphs":["春风吹晴檐雨止，兰芽半吐梅堆委。","阶前背荫苔藓深，曳杖不妨成细履。","浮生忧喜均何如，谁能役役愁其躯。","时闲意适且自慰，莫问诘朝瓶乏储。"],"title":"喜晴"}
