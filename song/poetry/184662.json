{"author":"范纯仁","id":184662,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["疏闲心迹久相亲，一别江城两见春。","身若孤鸿长慕侣，道非尺蠖敢求伸。","优游岁月空尸禄，明润溪山不染尘。","尊酒从容皆胜景，欠君来作席中宾。"],"title":"寄辛化光"}
