{"author":"徐瑞","id":167051,"strains":["仄仄平平仄仄平，平平仄仄仄平平。","仄平平仄仄平仄，仄仄仄平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["不用猖狂放泣岐，回车复路未为非。","客愁无奈唯凭酒，口业未除犹说诗。","骑鹤吹笙初志在，闻鸡舞剑壮心违。","秋风红叶青山下，准拟相携把菊枝。"],"title":"客邸呈诸友"}
