{"author":"梅尧臣","id":46576,"strains":["平平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["当时交友都无几，欲问懽娱亦异今。","花接上林新木变，水分清洛旧池深。","嵯峨嵩色云常在，窈窕宫墙草又侵。","修竹千竿白家寺，昔年题处可能寻。"],"title":"寄西京通判宋次道学士"}
