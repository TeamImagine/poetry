{"author":"王安中","id":233754,"strains":["平平？仄平，平仄平仄仄。","仄平平平仄，仄仄仄平仄。","平仄仄平平，平仄仄平仄。","仄○○仄仄，仄仄仄平仄。","仄平仄仄仄，仄仄平平仄。","仄○仄平平，仄仄○仄仄。","○平仄平仄，仄○平平仄。","仄平平仄平，仄○仄○仄。","仄平仄仄平，仄仄仄○仄。","仄平平仄仄，仄仄仄平仄。","仄平平仄平，平仄仄平仄。","平平仄仄仄，○仄平仄仄。","平平？○平，仄○平平仄。","仄平仄平仄，仄○仄平仄。","平仄平仄平，仄仄仄平仄。","平平仄仄仄，仄仄平仄仄。","仄○平平平，仄仄平平仄。","平平仄○仄，仄平○○仄。","仄平平仄○，仄仄平仄仄。","仄仄仄平平，仄仄平仄仄。"],"paragraphs":["斯人倘遇真，何必吾党士。","向来风骚伯，领略罄同轨。","仙路共飞腾，鸡犬近天咫。","但看横槊语，力足走余子。","小诗赋竞病，政自贤乎已。","眼中管陶郎，翰墨颇自喜。","当官故痴绝，捉扇谈名理。","早时随计偕，晚堕鹖冠里。","史君柱后文，此面恶难拟。","陆机生不识，尚想汗颜泚。","只今官罢闲，高唱动连纸。","齐西井邑富，三月花事起。","人奇渼陂同，物胜斜川似。","远心破城府，快论注弦矢。","嗟予怀檄书，寸步畏瓜李。","投床梦婉娩，日永贪睡美。","亦思陪君嬉，静钓濠梁水。","君方事棰辔，问津从隗始。","十年投笔兴，气已无万里。","努力就功名，爵禄天下砥。"],"title":"奉酬李道源供奉"}
