{"author":"陆游","id":39904,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老荷君恩许醉眠，散人名号愧妨贤。","久叨物外清闲福，粗识诗中造化权。","风月四时随指顾，乾坤一气入陶甄。","新秋更欲浮沧海，卧看云帆万里天。"],"title":"遣兴二首  其二"}
