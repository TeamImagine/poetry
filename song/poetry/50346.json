{"author":"周必大","id":50346,"strains":["平仄平平仄仄平，平平平仄平平平。","平平仄仄平平仄，仄仄仄平平仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["符节何妨彩服斑，专心温凊宁求闲。","宾朋忽吊西河上，父子继游东岱间。","前日台门哭瓜葛，同时华屋落丘山。","不须更问相从旧，行道之人亦涕潸。"],"title":"徐子礼宗丞挽词"}
