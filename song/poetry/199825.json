{"author":"林逋","id":199825,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["坐钓行樵那不倦，寻云看月亦应劳。","烦襟入夜权宜减，瘦格乘秋斗顿高。","猿下任窥煎药鼎，客来慵动碾茶槽。","床头卧架直闲却，免有情憀揭悼骚。"],"title":"病中  其一"}
