{"author":"赵蕃","id":76466,"strains":["仄仄平平仄，仄平仄仄平。","平平平仄仄，仄仄仄平平。","仄仄平平仄，平平仄仄平。","平平仄仄仄，仄仄仄平平。"],"paragraphs":["闻道常年会，尚书领客来。","公能哦旧句，我恨阙初陪。","郁郁云峰雨，苍苍石磴苔。","人亡与节逝，已矣两裴回。"],"title":"蕃侍舅翁衡州史君游吉阳山舅翁举往年与南涧韩公唱酬长短句蕃赋三诗  其二"}
