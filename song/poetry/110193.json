{"author":"刘克庄","id":110193,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平仄仄，仄仄平平仄仄平。"],"paragraphs":["梦与诸贤会赏心，恍然佳日共登临。","酒边多说乌衣事，曲里犹残玉树音。","江水淮山明历历，孙陵晋庙冷沉沉。","晓锺呼觉俱忘却，独记千门柳色深。"],"title":"梦赏心亭"}
