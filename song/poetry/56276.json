{"author":"张孝祥","id":56276,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["帐殿称觞送喜频，德音借与万方春。","指挥夷夏无遗策，开阖乾坤有至神。","南斗夜缠龙虎气，北风朝荡犬羊尘。","明年玉烛王正月，拟上梁园奉贡珍。"],"title":"辛巳冬闻德音  其一"}
