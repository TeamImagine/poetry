{"author":"黄庭坚","id":207930,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["月明犹在搭衣竿，晓踏台南路屈盘。","驺子雨中先马去，村童烟外倚墙看。","鸦啼宰木秋风急，鹭立渔船野水干。","花似去年堪折赠，插花人去泪阑干。"],"title":"讲武台南有感"}
