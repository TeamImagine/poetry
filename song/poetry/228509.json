{"author":"释德洪","id":228509,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平仄仄仄平平。"],"paragraphs":["霜须瘴面老垂垂，瘦搭诗肩古佛依。","灭迹尚嫌身是累，此生永与世相违。","残经倦读闲凭几，幽鸟独闻常掩扉。","寝处法华安乐行，荡除五十二年非。"],"title":"偶书寂音堂壁三首  其三"}
