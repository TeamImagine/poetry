{"author":"许浑","id":22099,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["候馆人稀夜自长，姑苏台远树苍苍。","江湖潮落高楼迥，河汉秋归广簟凉。","月转碧梧移鹊影，露低红叶湿萤光。","西园诗侣应多思，莫醉笙歌掩画堂。"],"title":"宿松江驿却寄苏州一二同志"}
