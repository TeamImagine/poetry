{"author":"于季子","id":34309,"strains":["仄平平仄○平仄，仄○平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平平○仄○平仄，仄仄平平仄仄平。"],"paragraphs":["九旗云布临嵩室，万骑星陈集颍川。","瑞液含滋登禹膳，飞流荐响入虞弦。","山扉野径朝花积，帐殿帷宫夏叶连。","微臣献寿迎千寿，愿奉尧年倚万年。"],"title":"奉和圣制夏日游石淙山"}
