{"author":"文同","id":168403,"strains":["平○仄○仄，平仄平仄仄。","平平平○仄，平仄仄仄仄。","平平仄平仄，仄仄仄仄仄。","平平仄平仄，平仄仄○仄。","平平仄○仄，平仄平仄仄。","仄平仄平仄，平仄仄平仄。","平○仄○仄，仄仄平仄仄。","平平平仄○，平平仄平仄。"],"paragraphs":["朝廷皦如日，区宇清若水。","殊方文教达，微品德泽被。","伊人复何幸，遇此栗陆氏。","茫然大虚内，蒸郁尽和气。","真风浃敦俗，无所容一伪。","唯宜对樽酒，酣饮乐无事。","人间此昭世，得偶须自贵。","无为名所劳，区区取愚谥。"],"title":"对酒"}
