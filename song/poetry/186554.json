{"author":"赵文昌","id":186554,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["浮沈日月走雷霆，偃蹇西来气未平。","奔突楚山愁破碎，荡摇坤辅厌搘撑。","昔年此地分南北，今日中天洗甲兵。","万里雄风双秃鬓，妙高台上看潮生。"],"title":"登金山观潮"}
