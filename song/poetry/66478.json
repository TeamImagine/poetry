{"author":"楼钥","id":66478,"strains":["仄平仄仄仄平仄，仄平仄仄平仄仄。","平○平仄仄仄○，仄仄平平○仄仄。","仄平平平？平平，仄仄平平仄平○。","仄平仄仄平仄仄，平仄平仄仄○仄。","仄平仄仄平仄平，○仄平平平仄○。","平平仄仄仄○○，仄仄平平平仄仄。","平平仄○仄○○，仄仄仄平平仄仄。","仄仄仄平平仄仄，仄仄平○仄平仄。","仄平仄仄平仄平，仄仄平平仄平仄。","仄仄仄平仄平仄，仄仄平仄平仄仄。","仄仄平仄仄仄平，仄仄○平平仄仄。","平平仄仄○平平，仄仄平平平仄仄。","平平仄仄仄平平，平仄○平平仄仄。","仄平仄○仄平仄，平仄平平平平仄。","仄平平仄仄仄平，仄○平平仄平仄。","仄仄仄○平仄仄，仄○仄仄平○仄。"],"paragraphs":["古人养老食而酳，后人既饱须啜茗。","唐称阳羡顾渚茶，惠建之名犹未省。","小团花{革夸}矞云龙，竞巧争妍动天听。","要之造化生万物，甘苦酸盐适其性。","古来水品多异同，茶品知谁真得正。","芽新火活善调汤，种类虽殊俱隽永。","坡翁立论亦颇当，一贬一褒何太猛。","北苑固为天下最，未必余茶尽邪懭。","越山日铸名最高，种在阳坡性非冷。","父老不堪痛摧抑，待以奴隶心若鲠。","草木端有地所宜，此品标奇惟一岭。","祇因杂取应人须，寖使虚名成画餠。","坡公殆未识吾真，真者如珠光自炯。","白头拾遗辨真赝，非是容心为乡井。","寄来双缶妙绝伦，病叟新尝信侥幸。","七碗自煎成水厄，笑看腹似支离瘿。"],"title":"次韵黄文叔正言送日铸茶"}
