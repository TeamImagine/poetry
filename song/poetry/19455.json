{"author":"史浩","id":19455,"strains":["平○仄仄仄，平平仄仄平。","仄仄仄仄仄，平仄仄仄平。","仄仄平平平，平平仄仄平。","仄平仄仄仄，平仄平平平。","仄仄仄平仄，仄仄仄仄平。","仄○仄○仄，仄仄平平平。","平平平平仄，仄仄○仄平。","仄平仄平仄，仄仄平○平。"],"paragraphs":["徂徕不可倚，衡茅迹已陈。","凛凛盖代气，千载日日新。","拭眼登高堂，佳名信可人。","向来子石子，无乃公前身。","作颂拟清庙，未免世俗嗔。","偃蹇百僚底，见有双眉颦。","公今文章伯，笔力重万钧。","庙堂有夔卨，此道公当伸。"],"title":"宣州李漕园亭三首 守道堂"}
