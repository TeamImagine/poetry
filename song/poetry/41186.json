{"author":"陆游","id":41186,"strains":["仄平平仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["石帆山下白头人，八十三回见草春。","自爱安闲忘寂寞，天将强健报清贫。","枯桐已爨宁求识，弊帚当捐却自珍。","桑苎家风君勿笑，它年犹得作茶神。"],"title":"八十三吟"}
