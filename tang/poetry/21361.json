{"author":"杜牧","id":21361,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["缙云新命诏初行，才是孤魂寿器成。","黄壤不知新雨露，粉书空换旧铭旌。","巨卿哭处云空断，阿骛归来月正明。","多少四年遗爱事，乡闾生子李为名。"],"title":"池州李使君没后十一日处州新命始到后见归妓感而成诗"}
