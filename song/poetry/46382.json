{"author":"梅尧臣","id":46382,"strains":["平平平仄仄，平平仄平平。","仄平仄仄仄，平仄仄仄平。","仄仄仄平仄，仄○仄平平。","仄平平仄○，仄仄仄仄平。","仄平仄仄仄，仄仄平仄平。"],"paragraphs":["飞乌先日出，谁知彼雌雄。","岂无腐鼠食，来啄秽厕虫。","饱腹上高树，跋觜噪西风。","吉凶非予闻，臭恶在尔躬。","物灵必自絜，可以推始终。"],"title":"八月九日晨兴如厕有鸦啄蛆"}
