{"author":"李白","id":56234,"strains":["平仄平○平平仄，平仄平○平仄平。","平仄平平仄平仄，平平平仄平平平。","平平平仄平平仄，仄仄平平仄○平。","平仄仄平平仄仄，○平平仄仄平平。"],"paragraphs":["鹦鹉来过吴江水，江上洲传鹦鹉名。","鹦鹉西飞陇山去，芳洲之树何青青。","烟开兰叶香风暖，岸夹桃花锦浪生。","迁客此时徒极目，长洲孤月向谁明。"],"title":"鹦鹉洲"}
