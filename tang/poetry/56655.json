{"author":"韦应物","id":56655,"strains":["仄仄仄平平，平仄平仄平。","○平平○仄，仄仄仄平平。","仄平平仄平，平仄仄仄平。","平平仄仄仄，仄仄仄平○。","仄平平仄平，平仄平平平。","平平仄仄仄，仄仄仄仄平。","仄平○平仄，仄仄○平平。","平仄仄平仄，仄仄仄平平。"],"paragraphs":["寇贼起东山，英俊方未闲。","闻君新应募，籍籍动京关。","出身文翰场，高步不可攀。","青袍未及解，白羽插腰间。","昔为琼树枝，今有风霜颜。","秋郊细柳道，走马一夕还。","丈夫当为国，破敌如摧山。","何必事州府，坐使鬓毛斑。"],"title":"寄畅当"}
