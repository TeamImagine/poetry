{"author":"乐雷发","id":145785,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["石楼峰下寄吟身，静掩桑枢琢楚珍。","蘋草青莎招隠士，暮云春树忆诗人。","门无车马多嫌僻，家有图书不似贫。","拟借大鹏揩老眼，何时尊酒得相亲。"],"title":"寄李伯辉"}
