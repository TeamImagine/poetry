{"author":"周紫芝","id":240605,"strains":["仄平平○平平平，仄平仄仄平○平。","仄平○平仄仄平，平仄仄仄平○平。","仄平仄仄仄仄平，仄○平仄仄仄平。","仄平平仄○平平，仄仄仄仄○平平。","平平仄仄平平○，仄平仄平平仄平。","仄○仄仄○平平，平平○仄仄仄平。","平平仄平平仄平，仄平仄仄仄仄平。","仄平仄仄平平平，○平仄仄平平平。","仄○平○平平平，仄平仄○平平平。","平平平仄平仄○，○平仄仄平仄平。","平平仄仄平平平，平平仄仄平平平。","平平仄仄○平平，仄○○仄平平平。","仄平平仄仄仄平，○平仄仄平○平。"],"paragraphs":["汉阳胡骑嘶秦川，六龙御日升中天。","翠銮亲巡耀宝鞭，神武自作诸将先。","子阳盗据众万千，井中蛙腹不受鋋。","虎头谁敢当文渊，一洗万古空英躔。","风威巳落诸蕃传，上兵伐谋军贵全。","固应玉陛当周旋，朱幡犹此阅望弦。","安危以身谁肯前，愿扶国步整播迁。","劲兵出塞鏖祁连，长缨曳首来翩联。","尽驱酋长朝甘泉，未惭骠骑羞戈船。","先声旋下齐与燕，称觞拜舞呼万年。","黄童佩犊无征廛，农桑万里通人烟。","蓬头舞剑空腰纒，要分颇牧来藩宣。","古来千里制一贤，长城未必能防边。"],"title":"沈元用太守和具茨诗张元明两用其韵见邀同赋"}
