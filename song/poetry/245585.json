{"author":"王析","id":245585,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["精蓝结处足清虚，泉遶庭阶树遶庐。","郁密青峦垂薜荔，渟澄碧沼映芙蕖。","客来差喜风尘隔，僧住应知世网疏。","为感汤休暮云句，使人烦虑顿然除。"],"title":"碧沼寺"}
