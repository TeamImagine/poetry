{"author":"贯休","id":41180,"strains":["仄平平仄仄平平，仄仄平平仄仄平。","仄仄仄○平仄仄，仄平平仄仄平平。","平○仄仄○平仄，○仄○平仄仄平。","○仄平平平仄仄，平平平仄仄仄仄。"],"paragraphs":["一庵冥目在穹冥，菌枕松床藓阵青。","乳鹿暗行柽径雪，瀑泉微溅石楼经。","闲行不觉过天井，长啸深能动岳灵。","应恐无人知此意，非凡非圣独醒醒。"],"title":"山居诗二十四首 十六"}
