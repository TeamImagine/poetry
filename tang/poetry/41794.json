{"author":"齐己","id":41794,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["北游兵阻复南还，因寄荆州病掩关。","日月坐销江上寺，清凉魂断剡中山。","披缁影迹堪藏拙，出世身心合向闲。","多谢扶风大君子，相思时到寂寥间。"],"title":"夏日寓居寄友人"}
