{"author":"郑獬","id":181747,"strains":["仄仄平平○，平平仄仄平。","仄平平○仄，仄仄仄平平。","仄仄仄平仄，平平○仄平。","平平仄平仄，○仄仄平平。","平仄平平仄，平平仄仄平。","平平平仄仄，仄仄仄平平。","仄仄平平○，平平仄仄平。","平平仄平仄，仄仄仄平平。","仄仄平平○，平平仄仄平。","平平平仄仄，平仄仄平平。","平仄平平仄，平平仄仄○。","平平平仄仄，仄仄仄平平。","仄仄平平仄，平平平仄平。","仄平平仄仄，○仄仄平平。","仄仄○平仄，平平仄仄平。","仄平平仄仄，平仄仄平平。","平仄平平仄，平平仄仄平。","平平仄平仄，仄仄仄平平。","仄仄平平仄，○平仄仄平。","平平○仄仄，仄仄仄平平。"],"paragraphs":["大昴光芒正，荆河气象浑。","始知真相出，遂见本朝尊。","汉地汝阳国，程侯司马孙。","精刚得金气，深厚体乾元。","申甫生周岳，皋夔拱舜轩。","山河归妙算，社稷系昌言。","九鼎群生重，洪𬬻一气奔。","群雏忌雕鹗，众草失兰荪。","慷慨提千骑，扶摇下九阍。","秦关春草短，洼水暮云屯。","诗必曹刘敌，兵须卫霍论。","谈余珠委积，笔落凤腾骞。","秀发烟霞外，丹心金石存。","未归真宰柄，犹倚大师藩。","日月回龙角，星辰会紫垣。","气凌金节润，风入绣旗翻。","歌管倾南国，簪裾拜庆门。","飞黄下天厩，缥酒赐尧樽。","固有神灵护，应知福禄蕃。","蟠桃三结实，未见老云根。"],"title":"程丞相生日"}
