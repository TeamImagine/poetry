{"author":"赵蕃","id":76339,"strains":["仄平平仄平，仄仄平仄仄。","平平仄平仄，仄仄仄仄仄。","○平平仄仄，仄仄仄仄仄。","仄○仄○○，仄○仄○○。","平平平平平，仄仄仄平仄。","仄平仄平平，仄仄○仄仄。","平平仄平平，仄仄平仄仄。","仄平仄仄平，平仄平平仄。","平平仄平仄，仄仄仄仄平。","仄平仄仄仄，仄仄平仄仄。","仄平平平仄，仄仄平○仄。","仄平平○平，平平仄平仄。","仄平平平平，仄○仄平仄。","平平○仄平，平仄平平仄。","仄平平仄仄，仄仄○仄仄。","仄仄仄仄平，平仄平○仄。","仄○○平平，仄仄平仄仄。"],"paragraphs":["我为怀玉人，不踏怀玉路。","非因访仙懒，自畏触崄去。","闻君兄弟往，勇决不少顾。","念将摄衣从，欲行却回虑。","人云山峰高，白日蔽烟雾。","况方迫穷冬，我褐犹未具。","虽欣陟幽遐，政恐成疾痼。","以兹不暇游，心与飞云溯。","君还得新作，快读喜莫喻。","上言道傍见，次及岩下趣。","恨无龙眠手，按此摅毫素。","昔君家兴公，曾为海山赋。","至今斯文名，殆将压彪固。","凄凉禅月踪，牢落高人住。","得君为着眼，草木应亦豫。","好事俨上人，方集山中故。","并当收君诗，在在神物护。"],"title":"子肃示九日山谷间怀兄弟三诗因怀子进子仪次韵并呈子肃"}
