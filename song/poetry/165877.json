{"author":"黎廷瑞","id":165877,"strains":["平仄○仄平○平，平仄平○平平○。","仄仄平仄仄，仄平仄仄平。","平平平平仄平仄，○平仄仄平仄仄。","平平平仄仄，仄仄仄仄仄。","仄仄平仄仄仄平，仄平平平仄○仄。","仄仄仄仄平平平，仄仄仄仄平平平。","仄仄仄仄平平○，仄仄仄仄仄平平。","平平仄仄仄平仄，仄仄平仄平平平。","平平平仄仄平仄，仄○平平平仄平。","仄仄平仄仄仄仄，仄仄平仄平仄平。","仄平仄仄平仄平仄仄，仄○仄○平仄仄仄平。","仄平仄仄仄仄平仄平，平平平仄平平仄平仄平仄。","仄平平仄仄仄平○平○平，平○○仄平仄平。","平平仄仄仄○仄仄仄，平仄仄仄仄仄平仄平。","仄仄仄仄平仄仄仄平，仄仄仄仄仄仄仄仄○。"],"paragraphs":["羊祜折臂为三公，英布之相黥而王。","富贵真可爱，体肤不敢伤。","刘安升天守都厕，长房学道须食粪。","神仙诚可慕，臭秽那可近。","驷马高盖未易求，水银黄金况难信。","我亦不愿承明庐，我亦不愿蓬莱山。","但愿觳{觳殳=束}耕田间，种秫酿作九霞丹。","秋风两鬓不须绿，日饮时可朱吾颜。","山花山鸟自歌舞，醉听松风牢掩关。","用世之士笑我拙，出世之士怜我顽。","冕裳不着虽共蓑笠老，露霓易过安得岁月还。","那知我复笑尔还尔怜，千秋之后高台曲池在何处。","六鳌之侧岱屿员峤俱深渊，兹论犹日茫昧然。","华亭鹤唳欲听不可得，单豹遇虎所养安得全。","唯有饮酒之乐不可言，所以达士不与醒者传。"],"title":"饮酒乐"}
