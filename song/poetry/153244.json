{"author":"俞德邻","id":153244,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","平仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["磵饮岩栖愿已违，小舟拂晓泛涟漪。","蒲丛露冷泣姑恶，木末云深叫子规。","山近三茅便杖屐，酒沽五里带糟醨。","乘风𠇹拟寻幽躅，莫负当年汗漫期。"],"title":"舟行欲访三茅践许宗师鹤会之约"}
