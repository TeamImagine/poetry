{"author":"吕岩","id":44916,"strains":["○仄平○，平○平仄，仄平平仄平平。","仄平平仄仄，仄仄○平。","○仄仄平平仄，仄平平仄平平。","仄平平仄，平平仄○，平仄平平。","平平仄○平仄，平平仄仄平平。","平仄仄，○平仄仄，仄仄平平。","平仄平平仄仄，仄平仄仄○平。","仄平仄仄，仄平平仄，○仄平平。"],"paragraphs":["三百年间，功标青史，几多俱委埃尘。","悟黄粱弃事，厌世藏身。","将我一枝丹桂，换他千载青春。","岳阳楼上，纶巾羽扇，谁识天人。","蓬莱愿应仙举，谁知会合仙宾。","遥想望，吹笙玉殿，奏舞鸾裀。","风驭云𫐌不散，碧桃紫奈长新。","愿逢一粒，九霞光里，相继朝真。"],"title":"雨中花"}
