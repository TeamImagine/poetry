{"author":"方一夔","id":152073,"strains":["仄平仄平平，平仄仄平○。","平平仄平仄，仄平仄平○。","仄仄平仄○，平仄仄平仄。","仄平仄平仄，平仄仄平仄。","平仄仄仄○，平平仄平仄。","仄平平仄仄，仄仄平仄仄。","仄仄仄平平，○仄平平仄。"],"paragraphs":["我生古扬州，田下异梁雍。","山田种荒菜，水田种浮葑。","地力肥瘦兼，农器有无共。","及时撒新谷，抟黍递幽哢。","生意日夜长，移秧趁芒种。","未嫌豚酒祝，自乐鸡黍供。","落日竹枝歌，犹是豳原颂。"],"title":"田家四事 种"}
