{"author":"方一夔","id":152055,"strains":["仄仄仄平仄，仄仄仄平仄。","平平仄仄平，仄仄○仄仄。","仄平仄平仄，仄仄仄平仄。","仄平仄仄○，仄仄仄仄仄。","仄仄○平平，仄仄仄平仄。","仄仄仄平仄，平仄仄平仄。","仄平仄○仄，仄仄○平仄。"],"paragraphs":["万物具生理，日与化工运。","黄杨性独殊，一岁长一寸。","气机有时歇，厄会屡遭闰。","岂无土壤培，亦有雨露润。","尔寿传云仍，尔木仅寻仞。","老氏损成益，颜子退为进。","至人妙观物，此理如符印。"],"title":"黄杨"}
