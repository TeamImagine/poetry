{"author":"杜甫","id":3991,"strains":["仄仄平仄平，平仄平仄○。","○仄○平仄，平仄仄仄仄。","仄平仄平仄，仄仄仄平仄。","平平仄仄仄，仄仄平平仄。","○平仄平仄，○仄仄平平。","仄仄仄平平，平仄仄○仄。","平仄○仄平，仄仄平平仄。"],"paragraphs":["五十头白翁，南北逃世难。","疏布缠枯骨，奔走苦不暖。","已衰病方入，四海一涂炭。","乾坤万里内，莫见容身畔。","妻孥复随我，回首共悲欢。","故国莽丘墟，邻里各分散。","归路从此迷，涕尽湘江岸。"],"title":"逃难"}
