{"author":"袁说友","id":70698,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["早起孤舟掀浪中，自怜老大要飘蓬。","风前索酒轻寒杀，梦里寻诗始意穷。","帆饱急随山脚去，橹回强趁水头东。","明朝已作扫门计，未必堂堂舍盖公。"],"title":"简唐英同年四首  其二"}
