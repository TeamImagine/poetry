{"author":"舒岳祥","id":143529,"strains":["仄仄平平仄，仄平平仄平。","平平平仄仄，平仄仄平平。","仄仄平平仄，平平平仄平。","平平平仄仄，仄仄仄平平。"],"paragraphs":["故国乌头白，太空鸡子黄。","蒲茸千顷麦，筠粉万株桑。","错莫昏花眼，朦胧尘土肠。","天河如可挽，洗出太阳光。"],"title":"三月六日黄雾四塞涉三日不散木叶屋瓦积尘皆泥粉因记所见"}
