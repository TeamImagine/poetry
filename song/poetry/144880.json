{"author":"陈杰","id":144880,"strains":["平平仄仄仄平平，仄仄平平仄仄平。","平仄仄平平仄仄，仄仄仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["瑶编每读愤填膺，始末权奸托罢兵。","初渡已诛双烈士，小吏更坏一长城。","啮毡大老投荒死，借剑孤忠窜岛生。","长与东南羞汗简，更堪西北望神京。"],"title":"中兴事迹"}
