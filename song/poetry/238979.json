{"author":"孙觌","id":238979,"strains":["平平仄○平，平仄仄仄○。","仄平平仄平，仄○仄平仄。","仄仄平仄平，仄仄仄平○。","平平仄仄仄，仄仄仄○仄。","平平仄仄平，仄仄平仄仄。","仄仄仄平平，仄○平仄仄。"],"paragraphs":["烟云吐长崖，风雨暗古县。","竹舆赪两肩，弛担息微倦。","茗饮初一尝，老父有芹献。","幽姿绝媚妩，著齿得瞑眩。","昏昏嗜睡翁，唤起风洒面。","亦有不平心，尽从毛孔散。"],"title":"饮修仁茶"}
