{"author":"陈造","id":59556,"strains":["平平平仄仄平平，仄仄平平仄仄平。","平仄仄仄平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["从公囊笔看西边，不比分弓出酒泉。","觞咏每忘秋漏永，平安晏有夕烽传。","痼肠顿已蜂腰病，妙手亲逢鹤背仙。","归捋霜须诧儿子，为翁试校故新年。"],"title":"再次韵  其二"}
