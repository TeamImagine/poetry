{"author":"李白","id":55931,"strains":["仄仄平仄仄，仄平平仄平。","仄平仄○仄，仄仄仄平平。","仄仄仄平仄，仄平平仄○。","仄平平仄仄，平仄仄平平。","仄仄仄仄仄，仄平仄仄平。","平平平仄仄，○仄仄平平。"],"paragraphs":["请以双白璧，买君双白鹇。","白鹇白如锦，白雪耻容颜。","照影玉潭里，刷毛琪树间。","夜栖寒月静，朝步落花闲。","我愿得此鸟，玩之坐碧山。","胡公能辍赠，笼寄野人还。"],"title":"赠黄山胡公求白鹇"}
