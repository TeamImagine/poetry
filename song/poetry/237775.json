{"author":"刘一止","id":237775,"strains":["仄平平仄平平仄，平仄平平仄仄平。","仄仄平平仄平仄，仄平平仄平平平。","仄平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["挂冠归去何曾老，贤达谁如此大夫。","白傅宁惟结香火，季鹰初不为莼鲈。","岸巾扶杖方行乐，寻壑经丘失步趋。","惆怅眼中前辈少，更怜乡国后生孤。"],"title":"吴彦和朝散挽诗二首  其一"}
