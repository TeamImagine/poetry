{"author":"姚勉","id":140628,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["前山杳霭翠烟凝，几点疏星隔岸灯。","不是飞来千里月，如何照彻一壶冰。","天开图画无穷趣，人在林峦最上层。","动智静仁须有得，栏干莫只等闲凭。"],"title":"溪山堂玩月"}
