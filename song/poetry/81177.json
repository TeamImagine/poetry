{"author":"张镃","id":81177,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["沙头晴了便回春，已觉青蘋媚暖津。","但课浇畦园内叟，何心说剑里中人。","超情耐久宁拘远，合处无多颇复伸。","待得梅开醉香海，健呼重看老精神。"],"title":"次韵周昭礼见寄兼约观园梅"}
