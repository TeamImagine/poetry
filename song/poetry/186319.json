{"author":"吕陶","id":186319,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["谁裁锦段碎文章，凭借春工便吐芳。","自是多花宜少叶，肯教仙格有凡香。","妆容试酒偏增丽，舞兴迎春拟作狂。","使幕县庭虽甲乙，更饶邻圃借余光。"],"title":"和赏申氏园海棠"}
