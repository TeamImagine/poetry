{"author":"赵鼎臣","id":227060,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万户千门绣作团，未央宫阙耸巑岏。","灯花无数排金粟，月魄当空倚扇纨。","香绕御炉烟羃羃，玉瑶仙珮响珊珊。","游人共说归来晚，一枕钧天好梦残。"],"title":"拟和元夕御制"}
