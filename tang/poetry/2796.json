{"author":"杜甫","id":2796,"strains":["平仄平○仄○仄，平仄平平仄平仄。","仄平○仄平仄平，平仄○平仄平仄。","平平仄仄平平平，平仄平平仄仄平。","仄平仄平平仄仄，平平仄仄仄平平。"],"paragraphs":["前者途中一相见，人事经年记君面。","后生相动何寂寥，君有长才不贫贱。","君今起柁春江流，余亦沙边具小舟。","幸为达书贤府主，江花未尽会江楼。"],"title":"短歌行送祁录事归合州因寄苏使君"}
