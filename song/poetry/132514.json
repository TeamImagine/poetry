{"author":"程炎子","id":132514,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["吟月歌风酒力微，独寻幽壑叩禅扉。","泊堤小艇迎人渡，入水闲云伴鹤飞。","梅落半含冰雪思，石寒长覆薜萝衣。","水西景物还如旧，恨不相从倒载归。"],"title":"和赵守独游水西寺"}
