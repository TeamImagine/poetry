{"author":"鲜于侁","id":178589,"strains":["仄仄平○平，平平平仄仄。","平平仄平○仄，仄平平平仄仄。","平平仄平仄平，仄仄仄平仄○。","平平仄○平仄平○平平平平仄平仄平。","平平仄平仄平平仄平仄平平平，平平平○仄仄平仄仄平仄平仄仄平。","仄仄仄平○○平仄仄仄○平仄平仄，仄仄平○仄平平仄平仄仄平平仄仄。","○平仄平仄○平平仄仄仄平平仄，仄仄仄平仄平平平平仄仄平仄仄，平仄平平仄仄平平平仄仄○平仄。","仄平仄仄平○平仄平仄平平仄，仄仄仄仄平平平仄平平平平仄。","仄平仄平仄仄平平仄平平平仄平，仄仄仄仄平仄平仄平平平平平。","平平平仄仄平仄仄平平平平，平平平平○○平仄平平○平平。"],"paragraphs":["曲阜兮遗墟，先师兮阙里。","神仿佛兮如在，涕潺湲兮不已。","穷天地兮一人，掲日月而照临。","生无万乘之位兮三千之徒心服而四来。","嗟愚陋之不明兮乃商赐之为疑，羌纷纷其妄作兮悖道违义而弗自知。","顾六艺之折衷兮取舍纵横而协于道，后世苟轻肆于胸臆兮必遽贻于诟病。","三纲立而五教明兮实治世之宏矩，履厚地而戴高天兮胡一日之可舍，宜万龄之庙貌兮春秋不乏其时祀。","合仁义以为冠兮结忠信而为佩，集道德以为裳兮服文章而为带。","列笾豆为左右兮蘋藻牲牢而洁肥，酌玉醴以为酒兮错琼瑶而为粢。","升堂而北面兮望冕旒之巍巍，惟神明之降鉴兮洞精神其来歆。"],"title":"九诵 孔子"}
