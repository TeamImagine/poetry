{"author":"周紫芝","id":241215,"strains":["平平仄平仄，仄仄平平平。","仄平仄仄平，仄仄平○平。","平平仄仄仄，平平○平仄。","仄仄仄平仄，平平仄平平。","仄仄仄仄仄，仄仄仄仄平。","平平仄○仄，平仄平平平。","仄平仄仄仄，仄仄仄仄平。","平平仄平○，仄仄平平平。"],"paragraphs":["神州古都会，有美东南邦。","壮哉八月涛，卷地奔长江。","惊涛裂巨石，洪钟殷朝撞。","万瓦响飞雹，千艘碎舽艭。","滟滪不足数，况乃峡与泷。","翩翩坐中客，才器俱无双。","九牛可逆拽，五鼎乃独扛。","诗成咄嗟顷，恶语徒喧哤。"],"title":"与同舍郎观潮分韵得还字一字江字三首一字江字为坐客作  其三"}
