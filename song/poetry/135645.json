{"author":"张伯玉","id":135645,"strains":["平仄平平仄仄平，仄平仄仄仄平平。","仄平平仄仄仄仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["堂上萧然昼户开，澹松疏竹荫苍苔。","白云无事不肯出，幽鸟有时还自来。","何处覆车迷径路，几人缓颊走尘埃。","支离得意谁知我，自对庭花引一杯。"],"title":"清思堂昼坐"}
