{"author":"宋祁","id":13801,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["蜡凤当筵占美名，文斋大被集时英。","人同颍水将车乐，赋待尚书给笔成。","乡酒出郊浮蚁釂，故林驰雾暝猿惊。","省知唱第藂云幄，归梦因君到斗城。"],"title":"孙景随侍赴举"}
