{"author":"袁燮","id":77195,"strains":["仄平○平仄，仄仄○仄仄。","仄仄仄仄○，平平仄○仄。","仄平平平仄，仄仄平仄○。","仄平仄仄仄，仄仄平仄仄。","仄平仄仄仄，平仄仄平仄。","平平仄平平，平○平仄仄。","仄平平平仄，仄○仄平仄。","仄平仄平仄，平平仄平仄。","仄平平○平，仄仄平仄仄。","平平仄仄○，仄仄仄平仄。","仄○平仄平，仄仄仄平仄。","平○○仄仄，仄仄仄仄仄。","平平仄仄平，平仄○平仄。","平平仄平仄，平平仄○仄。","平仄○仄平，仄仄仄仄仄。","平平仄仄仄，仄仄仄平仄。","平仄仄平仄，平平仄平仄。","仄平仄仄仄，仄仄仄平仄。","仄仄平仄平，平平仄仄仄。","仄平仄○仄，仄平仄平仄。","仄仄仄平平，仄仄仄平仄。","仄○仄仄仄，仄仄平仄仄。","仄仄○仄平，平○平仄仄。","仄平仄平仄，平仄平仄仄。","仄平平仄平，仄仄仄平仄。","平平仄仄仄，仄○仄平仄。"],"paragraphs":["谢公中年后，畏与亲友别。","岁月苦不长，交情固难辍。","况于桑榆景，抚事心欲折。","一朝舍我去，遂恐成永诀。","感君遇我厚，肝胆每倾竭。","惓惓念斯时，言论多激烈。","忆君哦松日，志操已超越。","庾台欲推荐，风之使来谒。","耻于呈其身，保此端以洁。","君今宰壮县，便道理舟楫。","不骑京国鲸，不改岁寒节。","升沈分自定，义理我所说。","黎甿久困穷，恩惠思周浃。","奸欺巧蒙蔽，精神要昭彻。","邻境犹绎骚，武备不可阙。","弓兵暨保甲，阅习贵严切。","悬赏劝之射，人人艺精绝。","莫言一邑小，振作在贤杰。","士气苟奋扬，威声必震叠。","自怜老且病，羡君健而决。","老病保余生，健决广贤业。","自期素不浅，有志终炜烨。","日诵论孟书，端如明鉴揭。","圣贤以为法，今古同一辙。","便邮频寄音，解我寸心结。","他年再觌面，伟论起衰怯。"],"title":"送赵大冶晦之"}
