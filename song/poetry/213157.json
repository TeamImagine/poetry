{"author":"贺铸","id":213157,"strains":["仄平仄仄平平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["未应一笑为千金，且解樽前绿绮琴。","归雁不将书北去，行云长伴日西沉。","楚兰径远飞黄蝶，湘水帘空对绿阴。","无复赏心酬节物，断肠翻咏白头吟。"],"title":"春怀有寄代同行作"}
