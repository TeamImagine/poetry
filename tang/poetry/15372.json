{"author":"白居易","id":15372,"strains":["仄平仄仄仄，仄仄仄仄平。","仄仄平平仄，平仄仄平平。","仄仄平平仄，仄仄平仄平。","○平平仄仄，平仄仄平平。","仄仄平平仄，仄平平仄平。","平平○○仄，仄仄仄平平。"],"paragraphs":["古人惜昼短，劝令秉烛游。","况此迢迢夜，明月满西楼。","复有盈尊酒，置在城上头。","期君君不至，人月两悠悠。","照水烟波白，照人肌发秋。","清光正如此，不醉即须愁。"],"title":"城上对月期友人不至"}
