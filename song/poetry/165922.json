{"author":"陆文圭","id":165922,"strains":["仄平仄平平，平仄仄平平。","平平○平仄，仄仄仄○平。","仄平仄平仄，仄仄平平平。","平仄平平仄，平○平仄平。","平平仄平仄，仄仄○仄平。","平○仄平仄，仄仄仄平平。"],"paragraphs":["白云起南山，随我度溪园。","园丁荷锄去，季女出应门。","汲泉供香茗，扫石开清樽。","人静禽声乐，春深花事繁。","蛾眉映修竹，掩袂娇欲言。","吾亲白云外，未敢访桃源。"],"title":"三月一日偕善之无逸游南山桃园分韵得源字"}
