{"author":"胡寅","id":11671,"strains":["平仄平仄平，平仄仄○平。","平仄仄平○，仄仄仄○平。","平平仄仄仄，平仄仄仄平。","仄仄平仄仄，平平平仄平。","仄平仄仄仄，平平仄平平。","○平平仄仄，平仄仄平仄。","平仄仄平平，仄仄平平平。","平仄仄平仄，平平仄平平。","仄仄仄仄平，仄平平仄平。","仄仄仄仄平，○平仄仄平。","平平平仄仄，仄仄仄仄平。","○平仄平仄，平仄仄○平。","仄平仄仄平，仄仄仄仄平。","仄仄仄平仄，仄平平仄平。","仄○○仄平，仄平○仄平。","仄平仄平仄，○平平仄平。","平平仄平仄，平仄平仄平。","○平平仄仄，平仄平平平。","平平平仄仄，仄仄平平平。","平平平仄仄，仄仄平平平。","仄平仄平仄，平仄仄仄平。","平平仄仄平，仄平仄○平。","仄○仄仄○，仄仄平平平。","平仄平仄○，仄仄平平○。","仄平仄平仄，仄○平平平。","平仄仄平平，○仄仄○平。","平平仄仄仄，○仄○仄平。","仄○平仄仄，仄仄平平平。","平平平仄仄，平仄平平平。","平平平仄仄，仄仄仄平平。"],"paragraphs":["西望巫峡峰，东望洞庭湖。","南望大江横，北望楚王墟。","平时十万户，鸳瓦百贾区。","夜半车击毂，差鳞衔舳舻。","麦麻漫沃衍，家家足粳鱼。","深山鸡犬接，谁复识於菟。","挻祸者何人，火猎而兵屠。","庚戌日南至，渠魁宴宜都。","一脍八百姬，坐无羊与猪。","葛伯杀饷童，汤征自亳徂。","恢恢天网漏，莽莽一纪余。","遗民百存一，茨棘伏且逋。","有田不敢耕，十倍出赋租。","籍户析丁口，奏言民数敷。","一县三十家，一城三百庐。","指为太平象，苍穹焉可诬。","翩翩两孤鹤，归自青海隅。","长松虽好在，池圃伤榛芜。","邦君能好客，授馆高明居。","春风摇宇宙，惨淡心盘纡。","玉花暗寒食，桑谷冻不苏。","流民渡沔来，曳牛负其孥。","似闻俶扰中，复有红巾徒。","𫐖轕随邓间，厥意知何如。","古来上流地，最重荆州符。","形势在东南，横跨此其枢。","皇文不用武，重闭闻勇夫。","要当强楚蜀，莫使窥全吴。","滔滔江与汉，晨夜朝宗趋。","天聪方四达，庙算有良图。"],"title":"登南纪楼"}
