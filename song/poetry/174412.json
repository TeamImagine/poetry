{"author":"刘敞","id":174412,"strains":["平平仄平仄，平仄仄○平。","仄仄平平仄，平平○平平。","仄○仄仄仄，○仄○平平。","○仄平○仄，平平仄仄○。","○平平仄平，仄仄平平平。","仄平仄仄仄，仄○仄平○。","仄仄仄平仄，仄平平仄○。"],"paragraphs":["春余百芳歇，乔木有轻阴。","客子成春服，商弦应鸣琴。","独行迕世俗，长往期山林。","庭竹风正驶，池波雨已深。","临流窥跃鱼，倚杖聆迁禽。","顺时寄俯仰，适兴契飞沈。","试谢及门客，未惭招隐吟。"],"title":"春暮到小园"}
