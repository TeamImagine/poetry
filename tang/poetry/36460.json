{"author":"李建勋","id":36460,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["登高始觉太虚宽，白雪须知唱和难。","云渡琐窗金榜湿，月移珠箔水精寒。","九天星象帘前见，六代城池直下观。","唯有上层人未到，金乌飞过拂阑干。"],"title":"登升元阁"}
