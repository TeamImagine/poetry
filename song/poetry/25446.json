{"author":"曾协","id":25446,"strains":["平仄平平仄仄平，平平平仄仄平平。","仄仄仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天上琼花次第垂，且教微霰向尘飞。","玉糅重见娇飞燕，鹤舞初疑老令威。","农事预知三径乐，钓舟遥忆五湖归。","梦回陡觉衾裯薄，应是迷空一尺围。"],"title":"王叔武示和人雪诗次韵二首  其一"}
