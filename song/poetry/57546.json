{"author":"梅尧臣","id":57546,"strains":["平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["过江始与风沙隔，京口山连北固牢。","刺史丰仪于体重，邦人全伏以名高。","宴盘紫蟹方多味，古寺青林不厌遨。","定挈传家旧图籍，漕河应莫费吴艘。"],"title":"送润州通判李屯田"}
