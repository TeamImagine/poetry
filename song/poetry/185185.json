{"author":"沈遘","id":185185,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["万里风霜一病身，归来初喜渡河津。","举头已近长安日，洗眼先逢玉署人。","平昔每嫌疏馆舍，今兹暂许接车尘。","延英对后应多暇，东阁期谁共赏春。"],"title":"至澶州遇吴长文谒告归奉赠"}
