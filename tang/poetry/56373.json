{"author":"李白","id":56373,"strains":["平平仄仄仄，平○平平平。","仄○仄仄仄，仄仄平平平。","平仄仄○仄，仄仄平平平。","平平仄仄仄，平仄平平○。","仄仄○○平，平仄平平平。","平平仄仄仄，平仄平平平。"],"paragraphs":["周公负斧扆，成王何夔夔。","武王昔不豫，剪爪投河湄。","贤圣遇谗慝，不免人君疑。","天风拔大木，禾黍咸伤萎。","管蔡扇苍蝇，公赋鸱鸮诗。","金縢若不启，忠信谁明之。"],"title":"寓言三首 一"}
