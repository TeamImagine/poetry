{"author":"叶茵","id":126433,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["忘身忘世老方回，适处从教节物催。","几日吟情为热恼，一天生意趁凉来。","屋边花竹时时好，水外轩窗面面开。","独有此君同此趣，百年事业两三杯。"],"title":"次王竹斋韵"}
