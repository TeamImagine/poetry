{"author":"胡宿","id":244154,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["误逐时英落彀中，拙艰为吏悄无悰。","鶢鶋已享鸣钟赐，澼絖焉知裂地封。","西北晚云长望阙，东南春亩久抛农。","匆匆禹凿当年事，犹待神雷起蛰龙。"],"title":"仲夏有感"}
