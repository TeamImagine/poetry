{"author":"华镇","id":211997,"strains":["平平仄仄平○平，平平仄仄仄平平。","仄平仄仄平○仄，平平仄仄○平平。","平仄仄○平仄仄，平平平仄平○○。","平仄平平仄仄仄，平平仄仄平○平。","平平平仄仄仄仄，仄仄平平平仄平。","仄平○仄仄平仄，平平平仄○平平。"],"paragraphs":["南枝碎玉飘溟蒙，春光次第海天东。","紫囊夜发香中瑞，芳蹊不用夭桃红。","开谢忍从风日下，形容聊寄笺毫中。","珠玉交辉色璀璨，埙篪迭奏声和同。","园林光价远莫拟，造化机权疑未公。","会须折向玉峰去，追随鸣珮摇天风。"],"title":"次韵刘三秀才瑞香二首  其一"}
