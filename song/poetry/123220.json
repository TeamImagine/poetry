{"author":"吴潜","id":123220,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["冥鸿本拟与鸡连，一笑西风沆瀣前。","放步退来元有地，从头算去莫非天。","可怜高举抟风翮，争似低飞饮露蝉。","若使危机能彻底，盈虚消息岂其然。"],"title":"五用出郊韵三首  其三"}
