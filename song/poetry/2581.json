{"author":"宋庠","id":2581,"strains":["○仄平平仄，○平仄仄平。","平平平仄仄，仄仄仄平平。","平仄平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","平仄平○仄，平平仄仄平。","○平平仄仄，仄仄仄平平。"],"paragraphs":["噫气含朝籁，离星动夕躔。","威灵随汉筑，煦妪上虞弦。","清拂兰台客，徐飘郑圃仙。","来应凭虎啸，去不待蛇怜。","塞外凄天马，林端饱露蝉。","入松和韵古，转蕙逐光妍。","黄落汾睢地，悲歌易水天。","如何箕颍上，独取一飘捐。"],"title":"赋风"}
