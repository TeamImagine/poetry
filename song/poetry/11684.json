{"author":"胡寅","id":11684,"strains":["平平仄仄平，仄○平平○。","仄平平平仄，仄仄仄仄○。","平平仄○平，平○仄○○。","平平仄平仄，仄○平平平。","○平仄仄平，仄仄平仄○。","平平平平仄，○仄仄仄仄。","○仄平仄仄，仄仄仄○仄。","平平仄仄仄，仄仄平仄仄。","仄平平仄仄，仄仄平仄仄。","平○仄仄仄，仄仄○仄○。","仄平仄平仄，仄仄仄○仄。","仄平仄平仄，平仄仄平平。","仄平仄平仄，仄仄平仄仄。","仄仄○平平，仄仄平平仄。"],"paragraphs":["名园直万金，一顷连芳荫。","秀峦千寻矗，石井百尺深。","花残尚闻鶑，林胜不留鵀。","时来觅清暑，却扇凉沉沉。","三杯有道通，万户无法禁。","平生师洙泗，正尔戒已甚。","相彼无漏学，亦复忌疏渗。","红颜不肯驻，白发来寖寖。","洗心聆妙语，至味良足饮。","常闻丽泽兑，美润相灌浸。","淡交那甘坏，谅直靡谗譛。","此欢属吾辈，端匪异人任。","又怜嗫嚅子，有口终自噤。","不若更歌呼，醉挽溪流枕。"],"title":"和彦冲三日饮"}
