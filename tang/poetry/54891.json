{"author":"刘长卿","id":54891,"strains":["仄仄平平仄，平平平○平。","平平仄仄仄，平仄仄平○。","平仄○平仄，平平仄仄平。","仄平平仄仄，仄仄仄○平。","平仄平平仄，平平仄仄平。","平平平仄仄，平仄平平平。"],"paragraphs":["客路风霜晓，郊原春兴余。","平芜不可望，游子去何如。","烟水乘湖阔，云山适越初。","旧都怀作赋，古穴觅藏书。","碑缺曹娥宅，林荒逸少居。","江湖无限意，非独为樵渔。"],"title":"无锡东郭送友人游越"}
