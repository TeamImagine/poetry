{"author":"张嘉贞","id":45437,"strains":["平仄仄平平，平平平仄平。","平平平仄仄，平仄仄平○。","平仄平平仄，平平仄仄平。","仄平○仄仄，仄仄仄○平。","平仄平○仄，平平仄仄平。","仄○平仄仄，平仄仄平平。","○仄平平仄，平平仄仄平。","仄平仄平仄，仄仄仄平平。"],"paragraphs":["明发扈山巅，飞龙高在天。","山南平对巩，山北远通燕。","瞻彼冈峦峻，凭兹士马妍。","九圻行若砥，万谷辗如川。","罗网开三面，闾阎问百年。","泽将春雪比，文共晓星连。","徯后逢今圣，登台谢曩贤。","唯余事君节，不让古人先。"],"title":"奉和早登太行山中言志应制"}
