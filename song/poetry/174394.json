{"author":"刘敞","id":174394,"strains":["平仄仄平仄，仄平仄平平。","平平仄平平，仄仄仄仄平。","仄仄仄仄仄，平仄平仄平。","仄平仄○仄，仄仄平平平。","平平平仄平，平平仄○平。","平仄仄○平，仄平○平平。","平仄平平平，仄仄平仄平。","仄平仄平仄，平仄平仄平。","仄仄平仄平，仄平仄平平。","仄平平仄仄，仄仄平平平。","仄平仄平仄，仄仄平仄平。","仄仄平仄平，仄平仄○平。"],"paragraphs":["伊尹乐尧舜，伯夷傲姬周。","颜生一箪瓢，陋巷亦自休。","岂不困寂寞，时俗非所谋。","脱身洒泥滓，缅与前人游。","嗟哉波上凫，徒为信沈浮。","鸿鹄假长风，不能占渠沟。","晞羽扶桑阿，刷翼沧海流。","世途既超邈，矰缴何足愁。","所以狂接舆，肆歌悟东丘。","触时怀慷慨，视世悲蜉蝣。","哲人有先觉，达者无近忧。","绮皓吾所师，绪言起长讴。"],"title":"反招隐"}
