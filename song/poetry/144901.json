{"author":"释道璨","id":144901,"strains":["平平仄仄平，平平仄仄平。","仄平平平仄，仄仄仄平平。","仄仄○仄仄，仄平○仄平。","平平仄平平，仄仄平仄平。","平平仄仄仄，平仄○○平。","仄平平平仄，仄平平平平。","仄仄平平平，仄平平仄平。"],"paragraphs":["梅梁在屋东，梅溪在屋西。","举头东西望，古意入双眉。","彼溺犹己溺，彼饥犹己饥。","皇皇圣人心，万世同一机。","诚明与物欲，方寸分町畦。","火然而泉达，扩充无边涯。","禹亦何人哉，勉之宜及时。"],"title":"题会稽孙竹阁望梅亭"}
