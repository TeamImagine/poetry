{"author":"刘宰","id":93231,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["尚记侨居忆故园，俄闻华屋耸榱椽。","连樯大舶回前浦，皓齿清歌出广筵。","得丧已齐身外物，安闲自乐性中天。","岳庄原上归全处，手种松杉起绿烟。"],"title":"挽姚政远"}
