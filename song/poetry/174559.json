{"author":"刘敞","id":174559,"strains":["仄平仄○平，仄平仄○仄。","平仄仄仄仄，仄仄○仄仄。","仄仄○○平，仄平仄○仄。","平仄○平平，仄仄仄○仄。","平平仄平仄，平平仄平仄。","平平○仄平，平仄仄仄仄。","仄平仄仄平，仄平仄○仄。","平仄仄○仄，仄○仄平仄。"],"paragraphs":["利交势相营，义交气相得。","千岁若旦暮，万里犹咫尺。","昔我相闻声，但嫌未相识。","今我相同游，又恨莫相益。","同时复同道，同官又同籍。","平生重结交，然诺亦自惜。","子为太守丞，我为里中客。","虽复戒疏数，不应事形迹。"],"title":"讥谢十三"}
