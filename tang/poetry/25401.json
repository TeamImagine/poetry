{"author":"韦蟾","id":25401,"strains":["仄平仄仄○平仄，平仄平○仄平仄。","仄仄平○仄仄○，○平仄仄平平仄。","仄○平平仄仄仄，仄○仄仄○平仄。","仄仄平平仄平平，仄平仄仄平平仄。","仄平仄仄平平仄，平仄平平仄仄仄。","仄平仄仄仄仄○，仄仄平平仄平仄。","○平仄仄仄平仄，仄仄平平仄平仄。","平平平仄平仄平，仄仄仄平平仄仄。","平仄仄○仄仄平，仄仄平仄平平仄。","平平仄仄平○平，平仄平平仄平仄。"],"paragraphs":["石门迥接苍梧野，愁色阴深二妃寡。","广殿崔嵬万壑间，长廊诘曲千岩下。","静听林飞念佛鸟，细看壁画驮经马。","暖日斜明䗖蝀梁，湿烟散幂鸳鸯瓦。","北方部落檀香塑，西国文书贝叶写。","坏栏迸竹醉好题，窄路垂藤困堪把。","沈裴笔力鬬雄壮，宋杜词源两风雅。","他方居士来施斋，彼岸上人投结夏。","悲我未离扰扰徒，劝我休学悠悠者。","何时得与刘遗民，同入东林远公社。"],"title":"岳麓道林寺"}
