{"author":"廖行之","id":65574,"strains":["平仄平平仄仄平，仄平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["文府高扃守鬼神，蔽亏那揜艳华春。","屠门肯作朵颐过，龙颔轻攘照海珍。","十袭莫论藏弆宠，双眸姑浣向来尘。","从兹染指谙腴味，藜苋难甘诳腹贫。"],"title":"还十五弟文稿"}
