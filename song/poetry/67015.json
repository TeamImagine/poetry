{"author":"楼钥","id":67015,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄仄仄平仄，平平仄仄仄平平。"],"paragraphs":["郡斋弧矢记垂门，今日衰翁更觉尊。","生晚不能瞻大父，年高却幸见曾孙。","从今镜镊知无用，但喜芝兰近愈繁。","愿汝孳孳守家法，为传衣钵到仍昆。"],"title":"九月十一日杓孙得男"}
