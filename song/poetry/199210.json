{"author":"孔武仲","id":199210,"strains":["○平仄仄平，仄仄平平仄。","仄仄平平仄，○○平仄仄。","仄仄平仄平，平仄仄平仄。","仄平仄仄仄，平○仄平仄。","平○仄平平，仄仄仄平仄。","平平仄平仄，平仄平平仄。","仄○仄平平，仄仄仄平仄。","平○仄仄仄，仄仄仄仄仄。","平平仄平仄，仄仄○平仄。","平平仄仄仄，平仄平平仄。"],"paragraphs":["深沉百尺池，坐见渊鱼跃。","蓊蔚千秋木，中闻鱼鸟乐。","久与鱼鸟暌，尘土厌徽索。","偶来叩异境，佳思得开廓。","朝廷尚清熙，圣主守勤约。","銮舆不游幸，花卉任荣落。","便如到山林，不悟近城郭。","心闲与境一，足以慰寂寞。","由来市朝味，未易胜林壑。","因循不远引，佥信吾侪弱。"],"title":"题瑞圣园"}
