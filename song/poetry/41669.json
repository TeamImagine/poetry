{"author":"陆游","id":41669,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["过埭维舟古柳根，却扶拄杖入烟村。","印泥接迹牛羊过，投宿争林鸟雀喧。","酒保殷勤邀瀹茗，道翁伛偻出迎门。","郊居不与人间事，惟有耕桑得细论。"],"title":"与儿孙同舟泛湖至西山旁憩酒家遂咏任氏茅庵而归"}
