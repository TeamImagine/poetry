{"author":"洪朋","id":224394,"strains":["仄仄仄仄平仄平，平平平仄平○仄。","平平仄仄平○○，平平仄平仄仄平。","平平仄仄平平平，仄仄○○平仄平。","平平仄仄○平平，平平平仄仄○○。","○仄仄仄平平平，仄平仄仄仄○仄。","仄平仄仄仄平○，仄○平平仄仄平。","仄仄平仄平仄平，平平仄仄仄仄平。","仄仄仄仄仄平平，仄平平○仄平平。"],"paragraphs":["郁郁窈窈城北方，祇园神界遥相望。","春晖澹荡诗思长，愁丝挽春百尺强。","薰人着处风花香，亦有相从天上郎。","森然玉树临青阳，蒹葭无乃倚苍苍。","且置是事敷僧床，剧谈一坐故难忘。","却来倚杖北天王，壁间诗翁五字章。","句法端在人则亡，人生遇值不合常。","反路日入下牛羊，愿君连骑未渠央。"],"title":"相从歌呈次元子真师川"}
