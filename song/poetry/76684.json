{"author":"赵蕃","id":76684,"strains":["仄平平仄仄平平，平仄平平仄仄平。","仄仄平平仄平仄，平平仄仄平平平。","平平仄仄仄仄仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["满城车马走尘埃，湖上幽蹊长积苔。","喟叹高风尚千载，殷勤两日为重来。","吾生讵老五斗米，此地终期三径开。","大厦崇成非往者，况予拥肿自樗材。"],"title":"初八日过总持以雨不得观龙井休日再往经孺子亭又过南昌县侧访梅仙旧宅黄冠居之观名屡易今为报恩光孝"}
