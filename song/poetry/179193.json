{"author":"苏颂","id":179193,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["道路传闻北守贤，就中清尚是河间。","辕门卧鼓军无警，幕府赓歌笔不闲。","只合论思居禁闼，岂宜留滞在边关。","宁容旧客升堂室，拟请新篇满箧还。"],"title":"接伴北使至乐寿寄高阳安抚吴仲庶待制"}
