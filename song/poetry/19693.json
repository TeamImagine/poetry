{"author":"史浩","id":19693,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["看花容易咏花难，自古何人立首班。","东阁五言还水部，西湖一径指孤山。","度墙野月黄昏后，啄雪幽禽去住间。","冷定识渠真面目，从兹桃李不须攀。"],"title":"梅花借喜雪韵  其二"}
