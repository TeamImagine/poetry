{"author":"赵蕃","id":76654,"strains":["平平仄仄仄平平，仄仄平平仄仄平。","仄仄平平平平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["平生几作送行诗，展卷常增别后思。","我分无堪祇贫贱，君才未免尚驱驰。","江山此去虽多识，桃李何心亦念离。","邂逅有人频寄字，要知安否慰孤羁。"],"title":"公择过门告别口占送之"}
