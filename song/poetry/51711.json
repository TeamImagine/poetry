{"author":"喻良能","id":51711,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["圣宋神唐两钜人，高风劲节许谁伦。","闉阇自昔宜双庙，轮奂于今始一新。","破敌威名优魏国，偃藩功业过张巡。","后先来作江城守，俱障西风避庾尘。"],"title":"题颜范祠堂"}
