{"author":"张扩","id":234077,"strains":["仄平○仄○平仄，仄仄○平仄平仄。","平平仄仄仄平平，仄平平仄平平仄。","仄平○平平仄平，仄仄仄○平仄平。","平平平仄平仄仄，仄仄仄平平仄平。","平平仄平仄平仄，○仄平平仄○仄。","仄仄平平仄仄平，仄平仄仄平平仄。"],"paragraphs":["后园冠盖如云委，坐客其谁数程李。","吾家小谢自风流，薄罗新染香囊紫。","老翁看花心已疲，数负十分金屈卮。","君今年妙言语便，爱酒惜花诸事宜。","春光不为主人计，行色匆匆暂如寄。","欲借珠玑一再酬，恐君泣尽鲛人泪。"],"title":"子温用前韵催彦绅赏牡丹未及开樽请再作诗促之"}
