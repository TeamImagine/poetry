{"author":"蔡襄","id":135952,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄仄平仄平平仄，仄仄平平仄仄平。"],"paragraphs":["斋馆从容接燕申，每临佳树走觥巡。","兵锋却后知神物，年寿高来况主人。","并赏昔闻思故友，分甘今喜奉慈亲。","岂唯持祝公难老，兼欲灵株比大椿。"],"title":"谢宋评事"}
