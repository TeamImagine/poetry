{"author":"毛滂","id":222562,"strains":["仄仄平仄平，仄仄平仄平。","仄平平平仄，仄仄平仄○。","平仄平○平，仄仄平仄平。","○平仄仄平，○仄仄仄平。","○仄仄仄仄，平仄○仄平。","仄仄仄平○，仄仄平仄平。","○平仄仄仄，平仄○仄平。","○平仄平平，仄○仄平平。","仄○仄○平，平仄平仄平。","仄仄平仄平，仄仄平○平。","仄仄仄仄仄，平仄平平平。","仄仄平仄仄，仄仄平平平。"],"paragraphs":["上士垂暮年，不受烦恼攻。","欲修沙门果，坐怪须髪空。","言有摩尼珠，自照迷妄踪。","当来滞碍心，如以巨物摏。","妻子昔所爱，今断如溃痈。","欲作大医王，遍救喑与聋。","长安坐寂寞，饥腹听午钟。","行归洗黄尘，誓将扫青松。","一蠡渡长淮，东望迦叶峰。","我走名利场，未可谈从容。","软语感屡发，为我清心胸。","上士无住着，此别何由逢。"],"title":"送僧觉归上饶"}
