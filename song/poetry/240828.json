{"author":"周紫芝","id":240828,"strains":["平平○平平，仄仄仄平仄。","平平平平仄，平仄仄仄仄。","平平仄平平，平仄平仄仄。","仄仄仄○平，平仄仄仄仄。","仄仄平仄平，仄仄平仄仄。","○平仄仄平，平平仄平仄。","平平仄仄平，仄仄平平仄。","平仄仄○平，平平仄平仄。","平平仄平仄，仄平仄平仄。","平仄仄平平，仄仄仄仄仄。","平平仄仄○，○仄仄平○。","平平仄○仄，仄仄平仄仄。","平仄仄平仄，平平○平仄。"],"paragraphs":["徐侯当登瀛，结屋在幽渚。","于焉穷心迹，无乃异出处。","西风肃高秋，黄鹄时一举。","自谓可过之，丘壑出肺腑。","俗眼殊未高，此意吾窃取。","长卿少倦游，征衫涴尘土。","羞陪漉酒翁，共作斜川语。","鱼鸟杂冠巾，蒲莲暗樽俎。","江湖满天地，置身岂无所。","黄帽与青鞋，造化久见许。","平生钓饵兴，临老尚龃龉。","兹怀固泯默，感激聊自吐。","安得载笭箵，孤蓬听秋雨。"],"title":"题徐伯远渚堂"}
