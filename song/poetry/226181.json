{"author":"洪炎","id":226181,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["羁游苦似泽藏山，老境难希药驻颜。","日日寻香穿窈窕，行行止渴漱潺湲。","忽闻欢伯来倾盖，无数愁城尽斩关。","多谢天公爱狂客，九衢忙里独偷闲。"],"title":"社日宇文德和送酒次糜韵"}
