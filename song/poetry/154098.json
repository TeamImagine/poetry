{"author":"金履详","id":154098,"strains":["平平平平，仄仄○平仄仄平平平，仄仄平平仄仄平平平。","仄仄仄仄平平平，平平平平平平○。","仄仄平平仄，平平平仄平。","平仄平平仄平仄，平平平仄仄平平。","仄仄仄平平○○，平○仄仄平仄平。","平仄平平仄平仄，平平仄○仄仄平。","仄○平仄仄平仄，平平仄仄仄仄平。","平平仄平仄，仄仄○平平。","仄平仄仄平仄仄，仄仄仄仄仄平○。","仄仄仄仄平平仄，○仄平仄○平平。","平平平仄仄平仄，仄仄平○平平平。","仄平仄平仄，平平仄仄平。","平仄仄平仄，平平仄仄平。","仄平仄仄仄仄仄，平○平平平仄平。","平平仄仄平平仄，仄平仄仄平平平。","平仄仄平仄仄平，仄平仄仄仄平平。"],"paragraphs":["清塘佳哉，上有横霄映汉之卿云，下有通川入海之流泉。","不舍昼夜扬清清，清流回环山奔迎。","暮雨层波绿，朝晖山气新。","呼吸溪光饮山渌，人人冰玉若为贫。","我欲买山居其间，嚢中不靳金满籝。","明月清风对高士，丝桐一张酒五经。","俯看尘世几蚊蚋，须臾起灭败与成。","炎凉仅昕夕，晦朔分枯荣。","眼前突兀徒骇俗，死后灭没杳无闻。","孰若此地多君子，纯孝千古留风声。","天光浮动映松柏，地望流传光丘林。","太钧播群品，生灵本一心。","何况古人杰，由来毓地灵。","欲为混沌凿七窍，须凭天工挥五丁。","穷为乐善之君子，达为庙社之元勲。","于此地灵有愧无，鄙人敢此问诸君。"],"title":"代张起岩和清塘诗"}
