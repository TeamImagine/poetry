{"author":"陈子昂","id":34388,"strains":["仄平仄仄仄，平仄仄平○。","平平平平仄，平仄仄平仄。","平平仄平仄，仄仄仄○平。","○○平仄仄，○仄仄平平。","仄平仄平仄，○仄仄平平。","平平仄仄仄，仄仄平平○。"],"paragraphs":["圣人去已久，公道缅良难。","蚩蚩夸毘子，尧禹以为谩。","骄荣贵工巧，势利迭相干。","燕王尊乐毅，分国愿同欢。","鲁连让齐爵，遗组去邯郸。","伊人信往矣，感激为谁叹。"],"title":"感遇诗三十八首 十六"}
