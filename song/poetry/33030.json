{"author":"陆游","id":33030,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平平平平仄仄平。"],"paragraphs":["粲粲黄花手自持，登高聊答此佳时。","纤云不作看山祟，斗酒聊宽去国思。","落日楼台频徙倚，西风鼓笛倍凄悲。","彭城戏马平生意，强为巴歌一解颐。"],"title":"重九会饮万景楼"}
