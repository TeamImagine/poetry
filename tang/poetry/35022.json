{"author":"徐夤","id":35022,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄平平平仄，仄仄平平仄仄平。"],"paragraphs":["火性何如水性柔，西来东出几时休。","莫言通海能通汉，虽解浮舟也覆舟。","湘浦暮沈尧女怨，汾河秋泛汉皇愁。","洪波激湍归何处，二月桃花满眼流。"],"title":"水"}
