{"author":"华镇","id":212017,"strains":["仄仄平平平仄仄，仄平平仄平平仄。","平平仄仄仄平平，仄仄平平○平仄。","平仄仄平平仄仄，○平仄仄平平仄。","平仄平平仄仄○，仄仄平平仄平仄。"],"paragraphs":["粉蜡梅梢妆蓓蕾，雪晴乌鹊声零碎。","兰堂昼暖浴蚕天，百果流芳喷寒水。","春事望春须准拟，临风不惜呵纤指。","寒日频添绣线长，百五光阴已无几。"],"title":"田园四时 冬 其三"}
