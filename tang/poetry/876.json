{"author":"李贺","id":876,"strains":["○仄仄，○仄仄。","仄○仄仄平仄仄，平平仄仄平仄仄。","仄平仄仄仄仄平，仄平仄仄仄仄平。","平平平仄仄仄平，仄仄仄平平仄平。","仄平平仄平仄仄，仄○仄仄平平仄。","平平仄仄○仄平，平仄仄平平仄平。","○仄仄，仄○平仄仄仄仄。","仄仄○○平仄仄，仄仄○仄仄仄仄。","仄平仄仄平仄平，仄平仄仄平仄平。","仄平平仄平仄仄，平平仄仄平仄平。"],"paragraphs":["将进酒，将进酒。","酒中有毒鸩主父，言之主父伤主母。","母为妾地父妾天，仰天俯地不忍言。","佯为僵踣主父前，主父不知加妾鞭。","旁人知妾为主说，主将泪洗鞭头血。","推摧主母牵下堂，扶妾遣升堂上床。","将进酒，酒中无毒令主寿。","愿主回思归主母，遣妾如此事主父。","妾为此事人偶知，自惭不密方自悲。","主今颠倒安置妾，贪天僭地谁不为。"],"title":"鼓吹曲辞 将进酒"}
