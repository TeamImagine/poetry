{"author":"喻良能","id":51693,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["草色青青二月时，物华虽是我庐非。","日明院宇燕相语，花发园林鶑乱飞。","无数小桃初掩映，几多垂柳自因依。","春风十里归吟笔，未用罗帏绣幕围。"],"title":"次韵赵禹平春日书怀"}
