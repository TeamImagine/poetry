{"author":"陆游","id":34781,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["水殿西头起砌台，绿杨闹处杏花开。","箫韶本与人同乐，羽卫才闻岁一来。","鹢首波生涵藻荇，金铺雨后上莓苔。","远臣侍宴应无日，目断尧云到晚回。"],"title":"小舟过御园二首  其二"}
