{"author":"释文珦","id":134124,"strains":["平仄仄仄仄，？仄平仄○。","仄仄平仄平，仄平仄平平。","平仄平平仄，仄○平○平。","仄仄平平平，平平仄平仄。","仄平仄仄仄，平○仄平○。","仄仄仄仄平，仄仄平平平。","平仄平平仄，仄仄平平平。","仄仄平仄平，平○仄平平。","平平仄仄仄，平仄仄平○。","仄仄仄平平，仄仄平仄平。","平仄仄平仄，○平平仄平。","○平仄平仄，平仄仄仄平。","仄仄仄○仄，○○仄○平。","仄平仄平平，平平仄平平。","仄仄仄仄○，仄仄平平平。","仄仄平仄仄，平平仄○平。","平平仄平平，仄仄平平平。","仄仄仄○仄，平仄平仄平。","平平仄仄仄，仄仄平仄○。","仄平仄平仄，平仄仄仄仄。","仄仄仄○仄，平仄仄仄平。","平○仄平仄，仄○○仄平。","仄平仄仄○，仄仄平平平。","仄仄平○平，仄仄仄仄平。"],"paragraphs":["庸贾狗鼠辈，龌龊无足观。","少小为博徒，狭斜恣游般。","凭附椒房宠，滥吹于王官。","匿罪而言功，虚声尚欺谩。","以之致鼎贵，真如沐猴冠。","擅命十五年，肆毒侔蝾蚖。","仁脉为之绝，善类为之殚。","纳侮于北邻，征盟日嚣讙。","兵戈满四海，天步极艰难。","鄂汉距江淮，列郡多创残。","人命若菅蒯，闻之心胆寒。","王家急军食，耕者不得餐。","罪大已难逭，犹思揜其奸。","驾言督诸军，翺翔向江干。","小器不自量，妄冀于曹瞒。","潜欲移帝室，微辞启其端。","贤哉夏金吾，直气生忠肝。","立欲碎其首，无奈师旅单。","奸谋既已泄，跼蹐方自叹。","畏诛竟宵遁，鸮𫛳铩羽翰。","逆贼幸屏迹，宗社得再安。","勤王毕云会，圣虑行小宽。","祖宗德泽深，国体宜无瘢。","指日恢中原，以尽万国欢。"],"title":"纪事"}
