{"author":"朱南杰","id":133447,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["叶已鸣秋夜渐长，年年织女会牛郎。","龙梭暂歇七襄驾，云袖轻飘百和香。","输我晚凉和月饮，任渠明发渡河忙。","要知工巧元无用，乐得身闲拙不妨。"],"title":"七夕呈坐间诸友时留平江宿和靖书院次日"}
