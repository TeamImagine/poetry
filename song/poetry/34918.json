{"author":"陆游","id":34918,"strains":["平平仄仄仄平仄，仄平平仄平平仄。","平平仄仄仄平仄，仄仄○○仄平仄。","仄○平平平仄平，平平仄平仄平平。","仄平仄仄○仄仄，仄仄仄仄平平平。","仄平仄仄仄○仄，仄仄○平○仄仄。","仄平仄○仄平平，仄仄平平仄○仄。"],"paragraphs":["金尊玉瀣有何好，不堪生世匆匆老。","朱颜忽已谢晨镜，白骨行看闭秋草。","骇浪嵯峨风作之，蛟龙血人以为嬉。","畏涂寄命三十载，赖有痛饮纾吾悲。","莫惊醉眼炯如电，假钺犹堪行督战。","指麾突骑取辽阳，雪洒辕门夜传箭。"],"title":"雪中独酌"}
