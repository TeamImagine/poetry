{"author":"宋太宗","id":1648,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["流砂一味细堪观，万象笼罗几百般。","须向铅中相假合，分成鼎内见其端。","烟霞聚散归深谷，水火相逢不用干。","养就大还升世界，月宫乞取桂花看。"],"title":"逍遥咏  其一三"}
