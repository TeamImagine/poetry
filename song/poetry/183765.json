{"author":"刘攽","id":183765,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["二月颍河春水生，樯乌相望使君行。","东风不起惊涛势，迟日何妨短驿程。","坐有图书欢傲吏，静看鱼鸟忘专城。","汉庭良守谁先赏，会见胶东举相成。"],"title":"送王广渊郎中知颍州"}
