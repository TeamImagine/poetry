{"author":"程俱","id":235722,"strains":["仄仄平平仄，平平仄仄平。","仄○○仄仄，平仄仄平○。","仄○平平仄，平○平仄平。","仄平○仄仄，平仄仄平平。","平仄平平仄，平平仄仄平。","平平○仄仄，仄仄仄○平。"],"paragraphs":["郁郁千山麓，常嗟涧底松。","老应从禹贡，清不受秦封。","偃蹇龙蛇蛰，埋藏冰雪容。","地偏难耸壑，根固独凌冬。","天近知才大，辰来有栋隆。","山苗应见笑，穴蚁莫相攻。"],"title":"郁郁涧底松"}
