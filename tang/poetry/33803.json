{"author":"殷文圭","id":33803,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["诗中日月酒中仙，平地雄飞上九天。","身谪蓬莱金籍外，宝装方丈玉堂前。","虎靴醉索将军脱，鸿笔悲无令子传。","十字遗碑三尺墓，只应吟客吊秋烟。"],"title":"经李翰林墓"}
