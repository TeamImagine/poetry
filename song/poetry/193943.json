{"author":"苏轼","id":193943,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["草长江南鶑乱飞，年来事事与心违。","花开后院还空落，燕入华堂怪未归。","世上功名何日是，樽前点检几人非。","去年柳絮飞时节，记得金笼放雪衣。"],"title":"常润道中有怀钱塘寄述古五首  其二"}
