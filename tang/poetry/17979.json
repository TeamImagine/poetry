{"author":"牟融","id":17979,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["秋江烟景晚苍苍，江上离人促去航。","千里一官嗟独往，十年双髩付三霜。","云迷楼曲亲庭远，梦遶通山客路长。","不必临风悲冷落，古来白首尚为郎。"],"title":"送陈衡"}
