{"author":"刘挚","id":187115,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["礼局仙人两俊流，高才相敌异商周。","北溟风水初登化，南楚江山晚并游。","契阔歳华归大笑，留连骚雅入冥搜。","江边一醉惊离散，应有功名约白头。"],"title":"次韵王太博关太丞同游石鼓山"}
