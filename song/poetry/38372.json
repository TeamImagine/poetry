{"author":"陆游","id":38372,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["长堤行尽古河𣸣，小市人稀雾雨昏。","枥马垂头啮菅草，驿门移路避槐根。","断碑零落苔俱遍，漏壁微茫字半存。","催唤厨人燎狐兔，强排旅思举清樽。"],"title":"梦中作"}
