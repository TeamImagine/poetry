{"author":"董嗣杲","id":154478,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["千年传说庾公游，逺戍秋尘障两眸。","往事未知谁可语，今朝聊复此登楼。","淮山鸟去冲烟灭，楚泽帆归带日收。","闲客望穷江北晚，月明无赖几沙洲。"],"title":"登庾楼  其二"}
