{"author":"张南史","id":7885,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["同人永日自相将，深竹闲园偶辟疆。","已被秋风教忆鲙，更闻寒雨劝飞觞。","归心莫问三江水，旅服徒沾九日霜。","醉里欲寻骑马路，萧条几处有垂杨。"],"title":"陆胜宅秋暮雨中探韵同作"}
