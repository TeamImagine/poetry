{"author":"张耒","id":216546,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["平生嗜酒爱离骚，痛饮须知属我曹。","仕宦低回要斗粟，功名迂阔欲霜毛。","直须减省樽罍费，莫厌沉迷簿领劳。","醉吐相茵君勿恃，邴公遗事久寥寥。"],"title":"戒醉"}
