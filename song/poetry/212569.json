{"author":"李复","id":212569,"strains":["仄仄平仄○平平，平平仄平平仄平。","○仄仄仄仄仄仄，仄仄仄仄平平平。","平平平平仄仄仄，仄平仄仄平○平。","平平平仄○仄仄，平仄仄仄仄平平。"],"paragraphs":["六月登垅如登天，腾夷铁礓须判年。","过险欲涉渭水渡，快眼喜见秦州川。","溪塍青秧下白鹭，驿亭秀木含疏烟。","投鞭清盥且展簟，明日去酌北流泉。"],"title":"下铁礓岭望秦川晚宿九谷"}
