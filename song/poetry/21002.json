{"author":"晁公溯","id":21002,"strains":["平平仄仄平平平，平平仄仄平平平。","平○仄仄仄平仄，○平仄仄平平平。","仄平仄仄平平平，平平仄仄平平平。","平平平平仄平仄，○平仄仄平平平。","仄平平平仄平仄，○仄平平平仄仄。","平平仄平仄平仄，仄○平平仄平仄。","仄平○○仄平仄，平仄○平仄平仄。","○平平仄仄平平，仄仄○平仄平仄。"],"paragraphs":["沙痕夜涨春流生，微风不起波纹平。","云间眩转失烟树，轻舟直下凫鸥惊。","橹声欲出含风湾，舟人已指平都山。","仙宫无人锁春日，苍烟漠漠松声寒。","谪仙宾天上寥廓，三百年来无此乐。","知君此游殆奇绝，硖中山川岂云恶。","昔年相期欲同往，流落空山阻清赏。","兴公虽不见天台，执笔犹能寄遐想。"],"title":"平都山硖中胜处余思欲一到而不能近得予弟书云今岁仲春尝与外兄孙长文顺流往游焉闻之不胜怅然"}
