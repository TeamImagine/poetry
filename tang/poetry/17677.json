{"author":"白居易","id":17677,"strains":["○仄平平仄，平平仄仄○。","○平平仄仄，○仄仄平平。","仄仄平平仄，平平仄仄平。","平平仄○仄，仄仄仄○平。","平仄平仄仄，平平仄仄平。","仄平平仄仄，○仄仄○平。"],"paragraphs":["冠盖闲居少，箪瓢陋巷深。","称家开户牖，量力置园林。","俭薄身都惯，营为力不任。","饥烹一斤肉，暖卧两重衾。","尊有陶潜酒，囊无陆贾金。","莫嫌贫活计，更富即劳心。"],"title":"闲居贫活计"}
