{"author":"张纲","id":245434,"strains":["仄平平仄仄平平，仄仄平平仄仄平。","仄仄仄平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["杖藜何日下西畴，想见欣逢岁有秋。","可但聚粮供腹饱，还应酿秫散眉愁。","决科伫看标金榜，得路终期侍玉楼。","莫把光阴等闲弃，一朝清问要人酬。"],"title":"应文监视刈获有诗辄和一篇恐以一饱废学因而勉之"}
