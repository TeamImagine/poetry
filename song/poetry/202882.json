{"author":"释道潜","id":202882,"strains":["平平仄○平仄平，○仄仄仄○平平。","平平仄○仄仄仄，仄仄仄平平仄平。","平平仄仄平仄仄，平仄平仄○平平。","平平仄仄○仄仄，仄○仄仄平平平。"],"paragraphs":["黄昏落帆牛渚矶，苍石岸黑行人稀。","渔灯夜深远近没，水鸟月明来去飞。","瓶盂渐与南斗阔，身世东去将焉为。","锺山咫尺行可及，会当与子同遨嬉。"],"title":"将之金陵寄侍琪服之秀才"}
