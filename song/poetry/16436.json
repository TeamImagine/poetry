{"author":"冯时行","id":16436,"strains":["平平仄仄仄，平平仄○○。","仄平仄平平，仄平仄仄平。","仄平仄平仄，仄仄平仄平。","仄仄平平平，仄仄平仄平。","仄平仄仄仄，仄仄平平平。","仄平○仄仄，仄仄○仄平。","仄平平平平，平仄○平平。","平仄平平平，仄仄平平平。","仄平仄平仄，仄平仄平平。","○仄○仄平，仄仄仄平平。","仄仄仄○仄，平平平仄平。","平平仄平仄，平仄平平平。","平平仄平仄，仄仄仄○平。","平平仄仄仄，平平仄仄平。","平○○仄仄，平○仄仄平。","仄○○仄仄，仄仄平平平。","仄仄仄仄仄，仄仄仄○平。","仄仄○仄仄，仄仄仄平平。","仄仄仄平仄，平仄○平平。","平○平仄○，仄仄仄平平。","仄○仄平平，仄仄仄○平。","仄仄平平仄，○平仄仄平。","仄仄仄○仄，平平仄平平。","仄仄平仄仄，平仄仄○平。","仄平仄仄平，仄仄仄仄平。","平仄仄平仄，仄仄平仄平。","○仄仄平仄，仄仄平平平。","仄○○○仄，仄仄平○平。"],"paragraphs":["人言不饮酒，神形不相亲。","我云不游山，足挛不可伸。","径须向泉石，抖擞人我尘。","况复山林姿，岂类轩冕人。","出门见四野，便有羲皇淳。","昔游颇有得，已事犹可循。","异时春开阴，晴霁如秋旻。","殽簌粗提携，不必皆奇珍。","客居我贫者，尚能乞诸邻。","相与临小轩，眼界浩无垠。","水绕拖长带，山来趋小臣。","轩前耸朱凤，曾是栖群真。","飘游邈何许，迹可访遗民。","吾徒况健步，人扶必怒嗔。","频行当导引，能除体不仁。","想当闻此约，喜见颜津津。","必不类世俗，咫尺小参辰。","鸟语听妙转，草软藉芳茵。","信宿得苏李，良会如荀陈。","翻思尘土中，旦暮走踆踆。","有如对酸酰，未啜已深颦。","放意宽衰飒，收机入混沦。","尚欲挈妻子，终焉老西岷。","或欲东入海，披发谢冠巾。","况兹一日游，暂令耳目新。","于事竟何补，在己徒自辛。","骑马事干谒，汩汩穷昏晨。","不如且行乐，一笑酬中春。"],"title":"再和"}
