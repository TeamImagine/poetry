{"author":"梅尧臣","id":35763,"strains":["仄平仄仄仄，平仄仄仄平。","○○仄仄仄，○仄仄仄平。","仄仄仄仄仄，仄仄仄仄平。","仄仄仄仄仄，平仄平平平。","平仄仄平仄，仄平平仄平。","仄平仄平仄，仄仄平平平。"],"paragraphs":["雨淫上复落，云暗不少开。","泥将没马胫，思子日几回。","我既不可往，子亦不可来。","屋漏又苦甚，巾舄生莓苔。","安肯问农亩，唯忧无酒材。","但能置醇酎，莫负吾樽罍。"],"title":"和中道雨中见寄"}
