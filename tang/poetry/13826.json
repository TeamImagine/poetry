{"author":"李贺","id":13826,"strains":["平仄平平平仄仄，仄平平仄平平仄。","仄○平平平仄仄，仄平平平仄平仄。","仄仄平平○仄仄，平平仄平仄仄仄。","平平○平平仄仄，平仄仄○仄平仄。","仄仄平平平仄仄，仄仄仄平平仄仄。"],"paragraphs":["头玉硗硗眉刷翠，杜郎生得真男子。","骨重神寒天庙器，一双瞳人剪秋水。","竹马梢梢摇绿尾，银鸾睒光踏半臂。","东家娇娘求对值，浓笑画空作唐字。","眼大心雄知所以，莫忘作歌人姓李。"],"title":"唐儿歌"}
