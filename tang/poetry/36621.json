{"author":"陈陶","id":36621,"strains":["仄平仄平仄平平，平平仄仄平仄平。","平平仄仄仄○仄，仄仄仄平平仄平。","仄仄平平仄平○，仄平平仄平平仄。","○平仄仄仄平平，○仄○平仄平仄。","平○仄仄平○仄，仄仄平平平仄仄。","仄○○仄仄平平，○仄平平仄平仄。"],"paragraphs":["牧龙丈人病高秋，群童击节星汉愁。","瑶台凤辇不胜恨，太古一声龙白头。","玉气兰光久摧折，上清鸡犬音书绝。","蜺旌失手远于天，三岛空云对秋月。","人间磊磊浮沤客，鸑鷟蜻蜓飞自隔。","不应冠盖逐黄埃，长梦真君旧恩泽。"],"title":"谪仙词"}
