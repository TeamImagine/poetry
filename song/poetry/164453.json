{"author":"仇远","id":164453,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄仄仄仄平平仄，仄仄平平仄仄平。"],"paragraphs":["难得心交左伯桃，亦无善相九方皋。","而今贱子多儒误，自古山人索价高。","众雀岂能知鹄志，一鸡何足用牛刀。","独醒独醉俱堪乐，妙理依然有浊醪。"],"title":"书与士瞻上人十首  其七"}
