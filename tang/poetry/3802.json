{"author":"杜甫","id":3802,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平平仄平。"],"paragraphs":["庾信罗含俱有宅，春来秋去作谁家。","短墙若在从残草，乔木如存可假花。","卜筑应同蒋诩径，为园须似邵平瓜。","比年病酒开涓滴，弟劝兄酬何怨嗟。"],"title":"舍弟观赴蓝田取妻子到江陵喜寄三首 三"}
