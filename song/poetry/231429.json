{"author":"孙俟","id":231429,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["懒性难堪俗事侵，倚空栏槛列青岑。","云端白雪凝高岭，郭外长江绕茂林。","疏旷幸陪文字饮，喧楼安用管弦音。","北窗一枕羲皇梦，却快微微风动襟。"],"title":"和田望再赋暑雪轩"}
