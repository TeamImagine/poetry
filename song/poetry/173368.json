{"author":"文同","id":173368,"strains":["仄平仄平仄，仄仄平仄平。","仄仄仄平仄，仄仄平○平。","○平仄仄平，仄仄○平平。","仄仄仄仄仄，仄仄平平仄。","平仄仄平仄，平仄平平○。","平平平○平，仄仄平○平。","仄仄仄仄仄，仄仄平平○。","平平○平仄，仄仄仄仄平。","仄仄○仄平，仄平仄仄平。","平仄仄仄仄，○仄平仄平。","？○仄仄仄，仄仄平○平。","平○平仄仄，○仄平仄平。","仄仄仄仄仄，仄仄平仄平。","平平仄仄○，仄仄○平平。","仄仄仄仄平，仄○平平平。","仄仄○仄仄，平平仄平平。","平仄仄○平，仄仄平仄平。","仄仄仄仄仄，○仄平仄平。","○平仄平仄，仄仄平平平。","仄仄平仄仄，仄仄平平○。","平仄仄仄仄，仄仄平仄平。","○○仄仄仄，○仄仄仄平。","仄仄平仄○，仄仄仄仄平。","平平仄仄仄，平仄仄○平。","仄仄仄仄仄，仄仄平仄○。","仄○仄○○，仄仄○平平。","仄仄平仄平，仄仄平平平。","仄平平平平，仄仄平仄平。","仄平仄○平，平仄平仄平。","○○仄平仄，平仄平平平。"],"paragraphs":["出官在秦蜀，始末凡十年。","所治得公宇，靡不完且坚。","中堂与挟廊，角翼相钩联。","领属仅十口，出处皆安便。","冬夏恶风日，侵薄曾无缘。","今年归中都，职事叨磨铅。","未免僦屋住，敢谓须华鲜。","西冈颇幽僻，爱此远市廛。","问得王氏居，十楹月四千。","床榻案几外，空处无一椽。","匽溷及井灶，坼壁皆相连。","经庳须俯首，过隘常侧肩。","所谓十口者，日绕蜗壳旋。","前时大暑中，几不禁袢延。","郁若鼎釜炊，局如狴犴挛。","走蝎过乱蚁，飞蚊剧群蝉。","今日幸过之，复畏明日然。","喜见白露节，相贺肌肉全。","如何下淫雨，晓夕常绵绵。","瓦破榱栋漏，柱陷墙垣穿。","惟供改席坐，岂暇安枕眠。","中庭止数步，深已可载船。","尽室徒跣行，一起复一颠。","京师费耗地，居止实重迁。","俸料计月入，外得无几钱。","却思已过分，仅免亲犁田。","自望于古人，若地而升天。","小庐焦生高，陋巷颜子贤。","引之谕妻孥，吾道宜此焉。","犹胜比邻者，寒突无晨烟。"],"title":"西冈僦居"}
