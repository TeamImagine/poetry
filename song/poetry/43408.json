{"author":"范成大","id":43408,"strains":["平平仄仄仄，平仄平○仄。","平仄○○平，平平仄平仄。","仄平仄○平，仄仄仄仄仄。","平平仄平平，仄仄仄平仄。","平平仄平仄，仄仄仄平仄。","平平仄平仄，仄仄平仄仄。","○平仄仄○，平平仄○仄。"],"paragraphs":["幽香馥蕙帐，清梦安且吉。","萝月堕苍茫，松风隠萧瑟。","晓禽啄且鸣，唤我起盥栉。","钩窗纳云涛，滟滟浴初日。","金钲忽腾上，倒景落书帙。","佳晴有新课，晒种催艺秫。","从今不得闲，东皋草过膝。"],"title":"与周子充侍郎同宿石湖"}
