{"author":"贺铸","id":213035,"strains":["平平仄仄仄，仄仄平平平。","仄仄仄平仄，仄平平仄平。","仄仄仄仄平，仄平仄○○。","平平仄仄仄，○仄仄仄平。","仄仄仄平仄，平○仄○○。","仄平平仄仄，平仄平平○。","仄平平仄平，平仄仄仄平。","平平平仄平，仄仄仄仄仄。","平仄仄平平，仄仄平平平。","平平仄平仄，仄平平仄○。","仄仄○仄仄，平平平仄平。","○平仄○仄，○仄平平平。","仄仄仄平仄，仄平仄仄平。","平仄仄仄仄，平仄平仄平。","仄仄仄平仄，仄平仄○平。"],"paragraphs":["开亭榜直节，宠尔青琅玕。","岁晚傲霜雪，不同天下寒。","挺立百丈夫，被之古衣冠。","春华白粉泽，正色莫敢干。","越客与登览，微吟复长叹。","六鳌方抃戏，云海翻狂澜。","傥逢龙伯公，何惮剪一竿。","岐山鸣凤雏，久刷五色翰。","何以慰朝饥，美实来加餐。","高材陋时用，自持良独难。","不愿裁乐管，伶伦非古官。","浪遭野王辈，三弄为人欢。","愿制杀青简，灿然漆与丹。","褒贬约鲁史，终古垂不刊。","顾此托根地，辱哉久泥蟠。"],"title":"题武昌郑判官直节亭"}
