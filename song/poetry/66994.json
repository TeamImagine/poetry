{"author":"楼钥","id":66994,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["垂髫相见舜江滨，荏苒俄惊过五旬。","顾我颓龄真似叶，讶君长鬣亦如银。","万金安得神仙药，一笑重回旧日春。","纵使星星还复出，不妨时作少年人。"],"title":"王伯齐染髭"}
