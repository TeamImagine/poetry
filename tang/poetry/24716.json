{"author":"项斯","id":24716,"strains":["仄仄平平仄仄平，平平平仄仄平平。","仄平仄仄仄平仄，平仄平平平仄平。","平仄平平平仄仄，仄平仄仄仄平平。","平平平仄仄平仄，仄仄平平平仄平。"],"paragraphs":["栗叶重重复翠微，黄昏溪上语人稀。","月明古寺客初到，风度闲门僧未归。","山果经霜多自落，水萤穿竹不停飞。","中宵能得几时睡，又被钟声催着衣。"],"title":"宿山寺"}
