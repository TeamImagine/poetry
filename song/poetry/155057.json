{"author":"蒲寿宬","id":155057,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄仄平平仄仄。","平仄平平平仄仄，仄平仄仄仄平平。"],"paragraphs":["满城风雨近重阳，梧竹萧萧欲断肠。","敢望白衣来送酒，拟将黄菊去为粮。","系茰安得山堪避，落帽岂无人在旁。","千载风流心独会，饮泉亦足慰凄凉。"],"title":"近重阳作"}
