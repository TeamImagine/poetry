{"author":"司马光","id":177094,"strains":["仄仄平平仄，○平仄仄平。","仄平平仄仄，平仄仄平平。","仄仄平平仄，平平仄仄平。","？？平仄仄，仄仄仄平平。","仄仄平平仄，平平仄仄○。","仄平○仄仄，平仄仄○平。","仄仄平平仄，○○仄仄平。","平平仄仄仄，平仄仄平平。","仄仄平平仄，？平仄仄平。","○平仄平仄，仄仄仄平平。","平仄平○仄，平平仄仄○。","平平○仄仄，仄○仄平平。","平仄平平仄，平平仄仄平。","仄平平仄仄，平仄仄平平。","平仄○平仄，平○仄仄平。","平平平仄仄，平仄仄平平。"],"paragraphs":["气象殊朝夕，兴居错晦明。","混元初不宰，霪雨浩无程。","蛰隘宁天意，咨嗟固物情。","曣{日昷}方有望，荟蔚已随生。","杲杲升还隐，凄凄断复行。","乱莎长被径，荒藓绿缘甍。","辙迹康庄绝，潢污垅亩平。","茅茨不足庇，禾黍若为成。","蟋蟀颓墙泣，蛜蝛坏灶盈。","乘时众鸥舞，得意怒蛙鸣。","牛马谁分异，萧兰已混并。","居闲犹叵度，负重况遐征。","舟泊川无渚，轮摧路有坑。","轑羹愁病妇，炀灶拥寒婴。","灾不妨明德，神应格至诚。","淳光终下烛，时藿久心倾。"],"title":"次韵和邻几秋雨十六韵"}
