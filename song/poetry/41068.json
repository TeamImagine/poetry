{"author":"陆游","id":41068,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["我似骑驴孟浩然，帽边随意领山川。","忽闻风雨掠窗外，便觉江湖在眼前。","路过邮亭知几处，身如估客不论年。","未妨剩拥寒衾卧，赢取孤吟入断编。"],"title":"夜闻雨声"}
