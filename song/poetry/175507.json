{"author":"刘敞","id":175507,"strains":["○平仄平仄，平仄仄平平。","平仄平○仄，平平仄仄平。","仄平平仄仄，平仄仄平平。","平仄仄○仄，平平仄仄平。","仄○平仄仄，仄仄仄平平。","仄仄平平仄，○平仄仄平。","仄○平仄仄，平仄？平○。","仄仄平平仄，平平○仄平。"],"paragraphs":["隋宫老荆棘，淮地阻山川。","天子周王狩，诸侯楚社迁。","宿军江水上，休甲古城边。","清跸乃过此，高台亦宛然。","殿空生影响，画古剥丹玄。","缺甃惊跳鲋，遗碑失纪年。","废兴真可感，耆旧毎多传。","一咏芜城作，斜阳闻暮蝉。"],"title":"行诣扬州寿宁寺"}
