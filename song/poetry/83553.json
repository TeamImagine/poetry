{"author":"高似孙","id":83553,"strains":["仄仄平平平，平仄平仄仄。","仄仄仄平平仄，仄平平平○仄。","平平平平仄平，平仄平平平仄。","仄仄仄平仄仄，仄平平平平仄。","平平平平，仄仄平平平○，仄仄平平平仄。","仄仄仄平平仄，仄平平平○仄。"],"paragraphs":["桂树兮团栾，篱菊兮可采。","石磊磊兮沿荔，雁嗷嗷兮离叆。","人心凄兮易凉，时令迁兮谁縡。","揽古昔兮自怅，视彭殇兮何待。","吁嗟秋兮，不以悲而能轻，不以愁而为怠。","若得意兮骚者，酒淋骚兮如海。"],"title":"山中楚辞  其五"}
