{"author":"陆文圭","id":165915,"strains":["仄平平平仄，仄仄平仄仄。","平平○平仄，仄仄仄平仄。","仄平○仄仄，仄仄仄平○。","仄平仄平仄，平仄○仄仄。","平平平平仄，仄仄仄平○。","平平仄○平，平仄仄仄仄。","仄平平平平，平仄仄平○。","仄仄仄平平，○仄平○仄。","平平仄仄○，仄仄仄平仄。","平平仄平○，平仄○平仄。","平仄仄平平，仄仄仄平仄。","仄仄平平平，平平仄平仄。","仄平平仄仄，仄仄平○仄。","平平仄平仄，仄仄平仄仄。","平平仄平平，○仄平仄仄。","平平○仄仄，仄仄平仄仄。","平仄仄○平，平仄平仄仄。","仄平仄仄仄，仄仄平仄○。","平○仄平仄，仄仄平平○。","仄平仄仄平，仄仄平平仄。"],"paragraphs":["我怀陶元亮，早弃彭泽令。","宁甘柴桑饿，不受宋人聘。","晚诗题甲子，绕着义熙正。","得书晋征士，千载论始定。","吾宗佳公子，世禄让千乘。","高眠九思斋，清节故可敬。","寄来停云篇，词与意俱胜。","耿耿好贤心，颇似缁衣郑。","居家未得闲，歉岁讲荒政。","良苗困螟螣，凶暴过枭獍。","闾里不聊生，一髪寄微命。","闭阁忧攒眉，怀哉我同姓。","惜无勋业志，不必频看镜。","吾衰畏残暑，一雨秋意盛。","拏舟溯流归，帆饱风力劲。","田芜且莫问，但恨荒菊径。","明月近中秋，云扫天宇净。","素蛾惜皓髪，把酒呼不应。","何当共携手，尽此南楼兴。","效颦辄捧心，拙句酬佳咏。"],"title":"和陆振之见赠韵"}
