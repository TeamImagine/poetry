{"author":"蔡襄","id":146016,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["已怜丛翠在湖边，最胜浓岚返照前。","未省天工能刻饰，祇应山骨自清坚。","岩端下溜添春涧，穴底来风送野烟。","欲仗何人安屐齿，更寻幽径一攀缘。"],"title":"奉答孙推官南屏旧游"}
