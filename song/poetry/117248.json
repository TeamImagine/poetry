{"author":"释元肇","id":117248,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["华发萧骚减带围，可胜忧国更伤时。","乐天名位微堪酒，灵运池塘不废诗。","架上牙签烧烛短，窗间花影转春迟。","天教惜取如椽笔，要勒磨崖大字碑。"],"title":"上水心先生三首  其二"}
