{"author":"高斯得","id":128560,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。","仄平平仄仄平仄，平仄仄平平仄平。"],"paragraphs":["人在南山第几重，采薇端可继高踪。","褰衣辟世锄三径，闭户求仁印五峰。","周室如何废常隶，楚人犹听集夫容。","大书元祐党魁传，今代岂无人姓龚。"],"title":"次韵赵庸斋见寄"}
