{"author":"李廌","id":218923,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["嵩高峻极压三川，周视方舆见广员。","绝顶固知天下小，泰山为占海隅偏。","白云散尽千林月，急雨收回万壑烟。","莫笑层峦高似岸，举头一握是玄天。"],"title":"和人游嵩韵"}
