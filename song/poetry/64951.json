{"author":"章甫","id":64951,"strains":["平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["登临筋力犹如昨，兴废循环自有时。","青石独存超士传，粉牌新得省郎诗。","云山改色风生座，野鹿无踪水满池。","胜处只宜文字饮，不须红袖苦追随。"],"title":"苏训直方夷吾相挽同饭招隠"}
