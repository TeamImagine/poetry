{"author":"晁补之","id":214341,"strains":["平平仄○仄，○仄仄平平。","仄仄仄仄仄，○平平仄○。","仄平仄仄仄，仄仄仄平平。","仄仄平仄仄，平平平仄平。","平平仄仄仄，平仄仄平平。","平平仄平仄，平仄仄○平。","○平仄仄仄，仄仄仄仄平。","○○仄平仄，平平仄平平。","仄仄仄平仄，平平仄○平。","平仄仄平仄，平平仄平平。","仄平仄平仄，平仄仄平平。","平平仄平仄，平仄仄平平。","仄仄仄平仄，平○仄平平。","仄平平仄平，仄仄平仄平。","仄仄仄仄仄，仄平仄平平。","仄平平仄仄，仄仄仄○平。"],"paragraphs":["人言慎县宰，颇似太丘君。","客户有训遣，司官无讼闻。","外家久寂莫，舅氏少辛勤。","一邑何足道，高名谁与群。","西来马特特，冬晚雪纷纷。","公朝道由砥，孤士迹如云。","过门苦地僻，下直迫日曛。","深泥枉穷巷，寒罏对残煴。","感慨说宣子，飘零缀遗文。","麟阁窘铅椠，鱼山失耕芸。","远情等匏系，归梦剧丝棼。","山东接畿甸，阳谷近榆枌。","吏昔猛豺虎，民如窜麖麏。","幸逢宽大时，庶几仁惠薰。","自笑下士策，不殊野人芹。","爱民宜百禄，本茂实当蕡。"],"title":"送舅氏杨通直令阳谷"}
