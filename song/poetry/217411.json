{"author":"张耒","id":217411,"strains":["平平仄仄仄，○仄平仄仄。","平平仄仄仄，平仄○仄仄。","仄平平仄仄，平仄平仄仄。","仄仄平平平，平仄仄平仄。","平平平○仄，○仄仄仄仄。","仄仄○仄平，平○仄平仄。"],"paragraphs":["幽居念世务，颇复窥造物。","通为一愦愦，愚智更出没。","漏天呀不补，淫雨方荡潏。","岂独无良苗，稂莠亦飘忽。","惟余尊中物，三酌便兀兀。","此事颇有凭，时从散幽郁。"],"title":"感遇二十五首  其一"}
