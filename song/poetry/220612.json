{"author":"邹浩","id":220612,"strains":["平平仄○仄，仄仄平平平。","仄仄仄平仄，仄平平仄平。","平平仄○仄，平平？平平。","平平仄平仄，仄仄○平平。","仄仄仄平仄，平仄平平平。","平仄仄平仄，平平平仄○。","仄平仄平仄，○仄平平平。","仄仄仄仄仄，仄仄平○平。","仄平仄平仄，平仄平仄平。","平仄仄平仄，平平仄平平。"],"paragraphs":["霜严识苍柏，火烈知黄金。","不有小人谤，孰窥君子心。","前程已如此，纷纷矧于今。","衡门杜朝夕，巧舌犹追寻。","一与接为构，何以逃交侵。","任大始多事，由来天意深。","北风动秋夜，兴落西山岑。","逸驾岂受挽，耿耿聊分襟。","太丘阻眉宇，为我先寄音。","渔父可师否，兹焉共浮沉。"],"title":"送德符还阳翟并简陈叔易"}
