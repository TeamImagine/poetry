{"author":"刘克庄","id":110237,"strains":["○平仄仄仄，仄平平仄仄。","平平仄仄平，仄仄仄平仄。","平平仄平平，仄仄平仄仄。","仄平仄平平，仄仄平仄仄。","仄○仄○仄，平仄仄平仄。","仄平平平仄，○仄平仄仄。","仄平仄仄仄，仄仄○仄仄。","仄平仄仄平，平仄仄仄仄。","仄平仄平仄，○仄平仄仄。","平平仄平平，仄仄仄平○。","平平仄仄平，仄仄平仄仄。","平平仄仄平，○仄平平仄。"],"paragraphs":["苍山七百亩，主人新买断。","于时积雾开，素瀑挂青汉。","泠泠瑟初铿，璀璀珠乍贯。","久晴雨瓢翻，忽暖冰柱泮。","恍如白浪涌，翔舞下凫雁。","又疑黄河决，禜祭沉玉瓒。","不然蟒出穴，或是虹吸涧。","客言下有潭，龙伏不可玩。","攫拏起云气，喷薄苏岁旱。","平生爱奇心，欲此筑飞观。","沿流踏浅清，陟𪩘腾汗漫。","低头拜主人，分我华山半。"],"title":"赋西淙瀑布得断字"}
