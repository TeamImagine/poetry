{"author":"沈彬","id":36554,"strains":["仄平平○仄仄平，仄平平仄仄平○。","仄平仄仄○平仄，平仄平平仄仄平。","仄仄平平平仄仄，○平○仄仄○平。","仄平仄仄平平仄，仄仄○平仄仄平。"],"paragraphs":["欲为皇王服远戎，万人金甲鼓鼙中。","阵云黯塞三边黑，兵血愁天一片红。","半夜翻营旗搅月，深秋防戍剑磨风。","谤书未及明君𦶟，卧骨将军已殁功。"],"title":"入塞二首 一"}
