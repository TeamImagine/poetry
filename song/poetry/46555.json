{"author":"梅尧臣","id":46555,"strains":["仄仄仄平仄，仄仄平平平。","平平平平平，仄仄平仄平。","仄平仄仄平，仄仄平仄○。","仄平仄○仄，仄仄仄○平。","平平仄平仄，仄仄平平平。","仄平仄平平，仄仄仄○平。","仄○仄平仄，仄仄平平平。","仄仄仄平仄，仄仄平平平。","仄平平仄仄，仄仄○仄平。","○平平平仄，平仄仄平平。"],"paragraphs":["自昔揭阳郡，刺史惟韩侯。","韩侯初来时，问吏泷水头。","到官谕鳄鱼，夜失风雨湫。","乃知抱正直，异类尚听谋。","潮虽处南粤，礼义无遐陬。","勿言古殊今，唯在政教修。","适闻豫章士，勇往登犀舟。","不畏恶溪恶，叠鼓齐歌讴。","远持天子命，水物当自囚。","更寻贤侯迹，书上揭阳楼。"],"title":"送胡都官知潮州"}
