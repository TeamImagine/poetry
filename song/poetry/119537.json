{"author":"林希逸","id":119537,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["声名早出自儿曹，埸屋尤推笔力高。","老大诗魔空白发，几多榜少已青袍。","穷通有道吾何畏，文字随时看所遭。","簪取宫花归锦后，不妨痛饮诵离骚。"],"title":"送林少嘉西上"}
