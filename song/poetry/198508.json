{"author":"苏辙","id":198508,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["小园松竹有清阴，懒病从兹日益深。","醉客满堂惭北海，野僧同社忆东林。","逢人问道空长啸，久客思归尚越吟。","三十年前诵圆觉，年来虽老解安心。"],"title":"春深三首  其二"}
