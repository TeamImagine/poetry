{"author":"陆游","id":36115,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["阴阴绿树雨余香，半卷疏帘置一床。","得禄仅偿赊酒劵，思归新草乞祠章。","古琴百衲弹清散，名帖双钩榻硬黄。","夜出灞亭虽跌宕，也胜归作老冯唐。"],"title":"北窗闲咏"}
