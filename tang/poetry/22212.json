{"author":"许浑","id":22212,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，平仄仄○平。","仄仄○平平，平平仄仄○。","仄○○仄仄，平平仄○平。","仄仄平平仄，平平仄仄○。","仄平○仄仄，平仄仄平平。","仄仄平平仄，平平仄仄平。","○○仄平仄，平仄○○○。"],"paragraphs":["给事为郎日，青溪醉隐衔。","冰池通极浦，雪迳遶高岩。","珠玉砂同弃，松筠草共芟。","帝图忧一失，臣节耻三缄。","代有王陵戆，时无靳尚谗。","定应标直笔，宁为发空函。","雾黑连云栈，风狂截海帆。","石梯迎雨润，沙井待潮咸。","蜡屐青筇杖，蓝舆白罽衫。","应劳北归梦，山路正巉巉。"],"title":"维舟秦淮过温州李给事宅"}
