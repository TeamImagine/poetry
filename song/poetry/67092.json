{"author":"楼钥","id":67092,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["片言寤主上亨途，几向专城佩左鱼。","羊陆遐冲虽坐折，高文宿愤竟谁摅。","平时屡草千言奏，垂绝犹腾八难书。","汉殿履声今已矣，两州遗老倍欷歔。"],"title":"端明殿学士王公挽词  其一"}
