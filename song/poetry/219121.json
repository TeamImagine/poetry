{"author":"蔡肇","id":219121,"strains":["仄仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一径杉松驻晚烟，渐看台影入云间。","江拖缟带萦危堞，地注青螺出远山。","当日英雄无复见，此时箫鼓有谁闲。","我来应被藤萝笑，尘满衣冠盍厚颜。"],"title":"北固山"}
