{"author":"戴复古","id":93943,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平仄仄仄平。","平仄仄平平仄仄，平平仄仄仄平平。"],"paragraphs":["从来岩壑守孤踪，岂料移归宝籞中。","幸在交游一人数，愿勤培植百年功。","朱门纵有三千客，青眼毋忘十八公。","根本既深枝叶茂，相期直上碧霄中。"],"title":"友松亭代松语"}
