{"author":"徐积","id":185363,"strains":["仄仄仄平仄，仄仄仄仄平。","仄平仄平仄，仄平平仄平。","平仄平仄仄，仄仄仄仄平。","平仄平平仄，平仄平仄平。","仄平平○仄，仄仄平平平。","仄仄平平仄，仄仄平平平。","仄○平平仄，仄仄仄仄平。","仄仄平○仄，仄仄平○平。","平仄仄○仄，平平平平平。","仄仄平仄仄，仄仄○仄平。","平平平仄仄，仄○仄仄平。","仄平仄平平，仄平平○平。"],"paragraphs":["昔者益州牧，意欲见杜微。","不能以身往，使人舆致之。","虽用为谏议，待士礼已非。","而况君房辈，端坐呼子陵。","子陵胸中气，直与青云平。","岂肯为人屈，彼亦徒骄矜。","孰如扬州牧，自处逊与恭。","德不矜其盛，事不矜其功。","南郭已三顾，迂身为衰翁。","以手书所问，视面叹厥容。","移时能立语，避乘乃鞠躬。","不知古之人，几人能如公。"],"title":"赠子瞻  其三"}
