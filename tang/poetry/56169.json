{"author":"李白","id":56169,"strains":["平平平平仄，仄仄平平平。","仄仄仄平仄，平平平仄平。","仄仄平仄平，平平平仄平。","仄仄平仄仄，仄平平仄平。","平平○仄仄，仄仄仄平平。","平平仄平仄，平仄仄平平。"],"paragraphs":["君登金华省，我入银台门。","幸遇圣明主，俱承云雨恩。","复此休浣时，闲为畴昔言。","却话山海事，宛然林壑存。","明湖思晓月，叠嶂忆清猿。","何由返初服，田野醉芳樽。"],"title":"朝下过卢郎中叙旧游"}
