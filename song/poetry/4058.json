{"author":"苏籀","id":4058,"strains":["仄平仄仄平平平，仄平仄仄平○○。","仄平仄仄仄○仄，仄仄平平平仄平。","仄平平仄仄○○，平仄仄仄平平平。","仄平仄仄平仄仄，仄仄仄仄平平平。","仄仄平平平仄仄，仄仄仄仄仄仄平。","○平仄仄仄平仄，仄仄平○仄仄平。","仄平平仄仄平仄，仄平仄仄平仄平。","仄平仄平仄仄仄，平仄平仄仄仄仄。","平仄平○仄平仄，仄仄平仄平平平。","平平仄仄平仄仄，仄平平仄平平平。","平平仄平○仄仄，仄平仄仄平平平。","仄平平平仄平○，仄○仄仄平○平。"],"paragraphs":["丈夫蕴挟胸怀奇，浩然幅郁干虹蜺。","俚儒婉娈习和雅，窃笑胡为瓶井湄。","奈何平世事蹇蹇，奇士矫荦矜云为。","伏波不屑儿女昵，马革自诡排羌夷。","叔子逢时经庙略，入则造膝出诡辞。","燕公异礼集贤殿，笔削金泥玉检仪。","贾生前席觐宣室，立谈痛哭才几时。","敬通杜门老著述，言溢千纸罔设施。","肮脏黄冠遁丘壑，一旦端委偕龙夔。","愚生尚友千载后，读书探道无津涯。","猖狂置章留黼座，腐尘潦倒曾何裨。","世承朝恩万钧重，省思此去酬毫厘。"],"title":"饮东窗一首"}
