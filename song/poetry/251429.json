{"author":"王洋","id":251429,"strains":["平仄平平仄仄平，仄平平仄仄平平。","平平平仄平平仄，平平平平仄仄平。","平仄仄平平仄仄，平平仄平仄平平。","平平仄仄平平仄，仄仄平平仄仄平。"],"paragraphs":["青似春袍色发荣，变移朱紫渐催成。","琴因声急弦难续，流为池平水不鸣。","神耗恐因惊宠辱，心闲请为减经营。","贫门二十年中梦，贵贱存亡叹友生。"],"title":"因同年见过有感"}
