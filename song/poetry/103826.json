{"author":"吴泳","id":103826,"strains":["平平仄平平，仄仄平仄仄。","平仄仄平平，仄仄仄仄仄。","○仄仄仄平，平平平仄仄。","平仄仄仄平，平平○平仄。","平平仄仄仄，平仄仄平仄。","平仄平仄平，仄平仄平仄。","平平○平平，仄仄平仄仄。","平仄平平平，仄仄仄仄仄。","仄仄平平平，平平仄平仄。"],"paragraphs":["鸳鸯在鱼梁，在在能戢翼。","黄鸟止丘隅，止止得所息。","相彼雁与鸿，胡然生塞北。","城暗候火惊，云低空弦逼。","官军夜击鼓，奴或告之亟。","师老粮莫支，健儿恐烹食。","哀鸣号穷边，莽是狐兔窟。","天地生为心，曷使至此极。","所以周宣诗，矜人要安集。"],"title":"塞雁"}
