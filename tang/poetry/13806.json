{"author":"李贺","id":13806,"strains":["平平仄仄平仄平，平平仄仄平平平。","仄仄平仄平平仄，仄仄平○○仄仄。","平平仄仄平平仄，仄平仄仄平平仄。","平仄○平仄平仄，○平平○仄平仄。"],"paragraphs":["垂杨叶老莺哺儿，残丝欲断黄蜂归。","绿鬓年少金钗客，缥粉壶中沈琥珀。","花台欲暮春辞去，落花起作回风舞。","榆荚相催不知数，沈郎青钱夹城路。"],"title":"残丝曲"}
