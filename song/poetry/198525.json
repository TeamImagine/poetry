{"author":"苏辙","id":198525,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。","仄平仄仄仄平仄，仄仄仄平平仄平。"],"paragraphs":["白发苍颜日日新，丹青犹是旧来身。","百年迅速何曾住，方寸空虚老更真。","一幅萧条寄衰朽，异时仿佛见精神。","近存八十一章注，从道老聃门下人。"],"title":"予昔在京师画工韩若拙为予写真今十三年矣容貌日衰展卷茫然叶县杨生画不减韩复令作之以记其变偶作"}
