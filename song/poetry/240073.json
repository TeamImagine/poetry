{"author":"周紫芝","id":240073,"strains":["仄平平平平○仄，仄平平平仄平仄。","仄○仄仄○仄平，仄仄○平仄平仄。","平平仄仄仄仄平，仄平平○平仄平。","仄平仄仄仄仄仄，仄仄仄平平仄平。","○平仄仄平仄仄，仄平平平平仄仄。","平平平仄仄○平，平仄○平仄仄平。","平平仄仄仄平仄，仄仄仄仄平平平。","平平平仄仄平仄，平平仄仄平平仄。","仄平○仄仄平仄，平平○平仄平仄。"],"paragraphs":["五谿妖蛮盘瓠种，穴狐跳梁恃余勇。","汉庭老骥闻朔风，两耳如锥四蹄踊。","南方毒雾堕跕鸢，五谿谿深军不前。","健儿六月半病死，欲渡五谿无渡船。","将军誓死心独苦，本为官家诛黠虏。","谁知君侧有谗徒，刚道将军似贾胡。","人生富贵一衰歇，会令薏苡成明珠。","祁连高结卫青冢，文渊藁葬无人送。","至今行客武溪傍，谁为将军一悲恸。"],"title":"武谿深"}
