{"author":"方回","id":150054,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["得句无僧字不清，公来一日两诗成。","龙雷珠浦东坡和，海日江潮老宋惊。","鲁直尚能推大国，长卿谁可诧长城。","二桃三士抱吟膝，我所师兮葛孔明。"],"title":"次韵灵鹫清长老二首  其二"}
