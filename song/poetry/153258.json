{"author":"俞德邻","id":153258,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉骨冰肌不受尘，纷纷红紫谩争春。","最宜岩壑风霜夜，相对心肠铁石人。","寂寞上林迷雾苑，嵯峨巫岫隔烟津。","翛然自得闲中趣，肯与姚黄作素臣。"],"title":"次韵陈静佳咏梅"}
