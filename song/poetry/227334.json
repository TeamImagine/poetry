{"author":"张绎","id":227334,"strains":["仄仄仄仄仄，仄平平平平。","平仄仄○仄，仄仄仄仄平。","仄平仄仄仄，仄平平仄平。","平平仄平○，仄○仄平平。","仄平仄仄仄，平仄仄平平。","仄平仄仄仄，仄仄平平平。","平仄○平平，仄○平仄○。","平平仄仄仄，仄仄仄○平。","仄仄仄平仄，仄○仄仄平。","仄仄平仄平，仄○平○平。","仄平平平仄，平仄平平平。"],"paragraphs":["有客厌事事，洁身山之幽。","寒暑不相贷，乃有卒岁忧。","有生此有事，简之成赘疣。","澄江本无浪，不如信虚舟。","六经力道要，无以利心求。","一朝与理会，万境真天游。","伊水正清泠，子行无滞留。","西风昨夜至，送子至中流。","落月洒残梦，已看古岸头。","我病强送君，是行良难俦。","异时清门下，谁识东陵侯。"],"title":"寄友人"}
