{"author":"韩琦","id":101205,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["星潢今夕度仙辀，人世争为乞巧楼。","万室瞻迎皆欲得，一生孤拙未尝求。","缑山月白遗新曲，汉殿窗明识旧偷。","若道营桥真浪说，如何飞鹊尽髠头。"],"title":"七夕"}
