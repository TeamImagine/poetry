{"author":"柴随亨","id":144389,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["依依官柳暗关情，况复听人唱渭城。","半夜客楼闻杜宇，一年春事又清明。","帆开别浦潮如雪，花落东风雨又晴。","光景不留人老去，浮生空自叹云萍。"],"title":"客中春晚"}
