{"author":"释文珦","id":134629,"strains":["平仄平○仄仄○，仄○仄仄仄平平。","仄平平仄○平仄，仄仄平平仄仄平。","平平仄仄平平仄，仄仄平平仄仄平。","平○○平平仄仄，平○仄仄仄平平。"],"paragraphs":["春去无缘得暂留，意行晓到古原头。","落花随水如多怨，老柳因风不奈愁。","鹃声作意归何许，蝶梦无凭觉即休。","林叟相逢俱一笑，都缘彼此是同流。"],"title":"春尽日"}
