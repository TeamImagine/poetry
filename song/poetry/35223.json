{"author":"梅尧臣","id":35223,"strains":["仄仄仄平平，平平仄○仄。","○○仄平仄，仄仄平平仄。","平仄仄平平，平平平仄平。","仄平平仄仄，仄仄仄平平。","○平仄平仄，平仄仄平平。","仄仄仄仄仄，平平仄平平。","○仄平仄仄，平平平仄平。","仄平仄○仄，仄仄仄平平。","仄仄平仄仄，平平平仄平。","平○仄○仄，仄仄仄○平。"],"paragraphs":["夕月吐澄明，阴云浄如扫。","空庭引天翠，爽气生怀抱。","家近御桥头，因为桥畔游。","倚栏波上影，不共水东流。","思归此清夜，何处是江楼。","四望远寂历，微风动飕飗。","观阙垂万象，山河趋九州。","壮哉帝王宅，顾我一蜉蝣。","富贵非可取，田园今向秋。","明当拂衣去，试与问扁舟。"],"title":"月夜与兄公度纳凉闲行至御桥"}
