{"author":"刘眘虚","id":5455,"strains":["平仄仄平平，平○仄仄平。","平平○平仄，仄仄仄平平。","平仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","仄平○仄仄，○仄仄平○。"],"paragraphs":["飞雪伴春还，春庭晓自闲。","虚心应任道，遇赏遂成山。","峰小形全秀，岩虚势莫攀。","以幽能皎洁，谓近可循环。","孤影临冰境，寒光对玉颜。","不随迟日尽，留顾岁华间。"],"title":"积雪为小山"}
