{"author":"陈藻","id":78764,"strains":["仄仄仄平平，平平仄平仄。","平平平仄仄，○仄平○仄。","平平仄仄仄，仄仄平平仄。","○○仄平仄，仄仄仄平仄。","仄平仄仄仄，○仄仄仄仄。","仄仄仄平平，○仄平仄仄。","平平仄○仄，仄仄平平仄。"],"paragraphs":["畏日在征途，心凉不知苦。","青山千百态，相契无相忤。","芒鞋有至贵，道眼开方睹。","行行遂吾性，万物与同祖。","杀鸡固不忍，从众那得阻。","嫩菜送香粳，颇觉清肺腑。","同游自疏懒，共饭何嗔怒。"],"title":"道中戏嘲朱叔纬"}
