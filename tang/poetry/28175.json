{"author":"陆龟蒙","id":28175,"strains":["平平仄○仄，仄仄平平仄。","仄仄仄平平，仄平平仄仄。","○平仄平仄，仄仄平○仄。","仄○仄○平，平平仄平仄。","平○仄○仄，仄仄平仄仄。","仄仄仄平平，平平仄平仄。"],"paragraphs":["芙蓉匣中镜，欲照心还懒。","本是细腰人，别来罗带缓。","从君出门后，不奏云和管。","妾思冷如簧，时时望君暖。","心期梦中见，路永魂梦短。","怨坐泣西风，秋窗月华满。"],"title":"赠远"}
