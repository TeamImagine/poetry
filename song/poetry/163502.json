{"author":"彭淼","id":163502,"strains":["仄仄平平仄仄平，平平仄仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["万里归来旧布衣，笳声不断转桐丝。","十年秋入肩吾鬓，四海人传云叟诗。","窖里雪毡魂些短，江南月砌梦归迟。","白头惆怅相逢晚，况是人间落叶时。"],"title":"题汪水云诗卷"}
