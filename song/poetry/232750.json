{"author":"夏竦","id":232750,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["昔帝先贤迹未消，森沉台殿锁嶕峣。","新莲照水香空在，旧辇生尘翠已凋。","夹道古藤看翳日，过谿苍藓半侵桥。","远公前意无人会，空对清风望寂寥。"],"title":"题东林寺"}
