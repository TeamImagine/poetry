{"author":"王安石","id":181344,"strains":["平平平平平，仄仄仄○仄。","○仄○仄仄，平平仄○仄。","仄平○仄平，仄仄仄○仄。","平平仄平仄，平仄○平仄。","仄平仄平平，平平仄平仄。","仄○仄仄仄，仄平○仄仄。","仄仄仄平仄，平平仄平仄。","平平仄仄仄，仄仄○平仄。","仄平仄平平，仄仄仄平仄。","平平仄平平，仄仄仄○仄。","仄平仄○仄，仄仄平仄仄。","仄仄平仄平，仄仄仄仄仄。","平平仄平仄，仄仄○仄○。","平仄平仄仄，○平仄平仄。","仄平平仄平，仄平平仄仄。","平仄仄平平，平平仄平仄。","○平仄仄仄，仄仄平平仄。","仄平平○平，平平平平仄。","仄平仄○平，平仄仄仄仄。","平平○仄仄，平仄仄平仄。"],"paragraphs":["招提凭高冈，四面断行旅。","胜地犹在险，浮梁袅相拄。","大江当我前，飐滟翠绡舞。","通流与厨会，甘美胜牛乳。","扣栏出鼋鼍，幽姿可时睹。","夜深殿突兀，太微凝帝宇。","壁立两崖对，迢迢隔云雨。","天多剩得月，月落闻津鼓。","夜风一何喧，大舶夹双𫇛。","颠沉在须臾，我自檝迎汝。","始知像教力，但度无所苦。","忆昨狼狈初，只见石与土。","荣华一朝尽，土梗空俯偻。","人事随转烛，苍茫竟谁主。","咄嗟檀施开，绣楹盘万础。","高阁切星辰，新秋照牛女。","汤休起我病，转上青天去。","摄身凌苍霞，同凭朱栏语。","我歌尔其聆，幽愤得一吐。","谁言张处士，雄笔映千古。"],"title":"金山寺"}
