{"author":"程公许","id":106676,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["扰扰东华车马尘，烟霞何日拂衣襟。","空花想已销浮念，枯木犹能发至音。","白鹤不来红日暮，金鳞自跃碧潭深。","五千言外无余旨，苦更研朱学洗心。"],"title":"九月晦斋宿太一宫都监姚高士示刘长翁及汤仲能诸公唱酬诗轴因和韵二首  其一"}
