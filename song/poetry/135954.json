{"author":"蔡襄","id":135954,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄仄平。","平平平仄平平仄，仄仄平平仄仄平。"],"paragraphs":["北苑灵芽天下精，要须寒过入春生。","故人偏爱云腴白，佳句遥传玉律清。","衰病万缘皆绝虑，甘香一味未忘情。","封题原是山家宝，尽日虚堂试品程。"],"title":"和诗送茶寄孙之翰"}
