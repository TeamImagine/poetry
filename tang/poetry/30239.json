{"author":"方干","id":30239,"strains":["仄仄平平平仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["昔日仙人今玉人，深冬相见亦如春。","倍酬金价微含笑，才发歌声早动尘。","昔岁曾为萧史伴，今朝应作宋家邻。","百年别后知谁在，须遣丹青画取真。"],"title":"赠美人四首 四"}
