{"author":"唐庚","id":227558,"strains":["仄○仄仄平，仄仄仄仄平。","平仄仄平○，？仄平仄平。","仄○仄平○，仄仄平平平。","平平仄仄仄，○○仄平平。","平平仄○仄，仄？平平平。","平平仄仄仄，仄仄平平○。","仄仄仄仄○，仄平仄平平。","平仄仄仄仄，仄平仄平平。","仄仄平仄仄，仄平仄平平。","平仄平平平，仄仄仄仄平。","平仄仄仄仄，平平○仄平。","仄平平平仄，○平仄仄平。","平○仄平平，平平仄仄平。","仄仄仄平仄，○仄平仄平。"],"paragraphs":["我思六一翁，羽化四十年。","虽不及抠衣，毎愿为执鞭。","手弹醉翁操，目睹庐陵编。","床头五代史，屏间七交篇。","诗常讽思颍，曲毎歌归田。","斋摹画舫様，酒法冰堂传。","此志自弱冠，到今已华颠。","嗟予又晚辈，读书慕先贤。","即彼生处所，馆之与周旋。","时对文章姿，稍息簿领肩。","贤者果不死，瞻之犹在前。","似挥诛奸笔，犹拏击佛拳。","谁当嗣前规，时为易蠧椽。","勿毁鲁恭宅，中有夫子天。"],"title":"六一堂"}
