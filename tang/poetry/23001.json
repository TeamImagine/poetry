{"author":"张九龄","id":23001,"strains":["平仄仄仄平，仄仄○仄仄。","仄○平仄仄，○仄平平仄。","平仄仄仄平，仄平平仄仄。","平平○仄仄，仄仄平平仄。","平仄仄平平，仄平○仄仄。","仄仄仄平仄，○○平仄仄。","○仄仄平平，平平仄平仄。","仄仄仄平仄，仄平平仄仄。","平仄仄平平，○平平仄仄。","仄仄平平仄，平平仄○仄。","平仄○○平，平平仄仄仄。","仄仄仄平仄，仄平平仄仄。","仄仄仄仄平，○平平仄仄。","平仄○平仄，平仄仄平仄。"],"paragraphs":["登郢属岁阴，及宛懵所适。","复闻东汉主，遗此南都迹。","佳气蔼厥初，霸图纷在昔。","兹邦称贵近，与世尝薰赫。","遭遇感风云，变衰空草泽。","不识邓公树，犹传阴后石。","驱马历闉阇，荆榛翳阡陌。","事去物无象，感来心不怿。","怀古对穷秋，兴言伤远客。","眇默遵岐路，辛勤弊行役。","云雁号相呼，林麕走自索。","顾忆徇书剑，未尝安枕席。","岂暇墨突黔，空持辽豕白。","迷复期非远，归欤赏农隙。"],"title":"南阳道中作"}
