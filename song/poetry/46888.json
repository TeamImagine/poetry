{"author":"梅尧臣","id":46888,"strains":["仄平仄仄平仄平，○平仄仄平仄平。","仄平平平平○仄，平平仄仄平平○。","仄平仄仄平平仄，仄仄平平仄仄平。","仄平仄仄仄仄平，仄平仄平平仄○。","平仄仄仄○仄平，平仄仄仄○仄平。","平平平平平仄平，平平仄平平仄平。","仄仄仄仄平仄平，仄仄平仄平平平。"],"paragraphs":["屈原自著渔父篇，𫗦糟不及渔父贤。","世无功名多浪死，刘伶阮籍于今传。","迩来独酌邀明月，唯有青山李谪仙。","谪仙殁后几百年，市楼日沽千万钱。","沉湎岂少当道眠，文字不见空月圆。","吴均之孙何我怜，双壶贮醅持置前。","岂乏阮李诗与瘨，浅饮强对春风妍。"],"title":"尝正仲所遗拨醅"}
