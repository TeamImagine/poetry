{"author":"员兴宗","id":21833,"strains":["平○仄平平，平仄平仄平。","仄○平平平，平○仄仄平。","平平平平平，仄仄仄仄平。","平仄仄平仄，仄平○平平。","平平平仄平，仄仄仄仄平。","仄仄仄平仄，平平仄○平。","仄平平仄平，平仄仄仄平。","仄○仄仄平，仄仄平仄平。","仄平○仄仄，仄仄平平平。","平仄平仄平，仄平仄仄平。","仄○仄平仄，仄仄○仄○。","仄仄仄仄○，平○平仄○。","仄平仄仄仄，仄仄仄平○。","平仄○仄平，仄平仄仄平。"],"paragraphs":["江行骇湍涛，文字无暇寻。","满听舟人歌，胸中垢秽侵。","宜宾夷獠乡，系缆日欲沉。","仓卒拜年契，外堂闻韶音。","鸡肥为予烹，酒美亦共斟。","语笑不知夕，蟾蜍满衣襟。","首陈兵战谋，西北敌可擒。","次论月蚀诗，独采仝愈心。","未憎轻簿走，窃誉希山林。","儒学规矩奇，约绳固所钦。","誓将革愚鲁，庶异柴与参。","会浅别又长，情重愁愈深。","愿终保壮节，勿作涧松吟。","天子思太平，此非久滞淫。"],"title":"宜宾别杨同年"}
