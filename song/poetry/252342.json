{"author":"郑刚中","id":252342,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["地气冬来不复藏，桃花都向腊前芳。","无寒疑是青春老，耐静从他白日长。","野蝶舞余还自去，沙鸥飞断却成行。","迎风尽著单衣坐，净几留心看药方。"],"title":"春热"}
