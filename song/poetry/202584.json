{"author":"陆佃","id":202584,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["妆阁无端画月黄，见他闲淡转苍忙。","陇头惆怅经年别，衣上殷勤尽日香。","期刻莫将蓬鬓插，思量消得瓠犀尝。","若教梵竺诸天有，何必龙华引象王。"],"title":"依韵和查许国梅花六首  其四"}
