{"author":"曹勋","id":14609,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["人间久矣倦迎逢，归路牛羊带夕舂。","千点梅沉山店月，一溪烟咽寺楼钟。","穷犹羞涩巉岩面，老自平夷磊磈胸。","曾笑古人多晚谬，草庵虽小幸相容。"],"title":"山中二首  其二"}
