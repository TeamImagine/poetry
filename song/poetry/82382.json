{"author":"孙应时","id":82382,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["出门烟水思微茫，客里行吟晚兴长。","万里云霄自今古，百年毛发几暄凉。","人间但有诗书乐，眼底何须印绶光。","遥夜青灯耿霜月，非君谁共语琅琅。"],"title":"西溪会范叔刚用旧所寄韵"}
