{"author":"苏颂","id":179371,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["上尊百倍胜新丰，御茗珍兼大小龙。","颁赉并蒙中使降，捧持犹见守臣封。","露芽轻嫩研香馥，云朵纤浓印迹重。","拜赐频繁何以报，惟坚名节比寒松。"],"title":"再次韵"}
