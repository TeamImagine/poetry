{"author":"王洋","id":251229,"strains":["○仄仄平平仄○，○仄仄仄平仄平。","平平仄仄仄平仄，仄平○仄○仄平。","平平仄仄○仄平，仄平仄仄平平平。","仄仄平○平平仄，平平仄仄平平平。","仄平○仄平平仄，○仄平○仄平仄。","仄平平平仄仄○，○仄平平平仄仄。","平平平仄仄平仄，仄仄仄○平仄仄。","仄平仄仄仄○平，仄仄平平仄平仄。","平平仄仄仄仄平，仄仄平○平仄仄。","仄平仄平仄仄平，平仄平平仄平仄。","仄平○仄仄仄平，仄○平仄○平平。","仄平平仄仄○仄，仄平○仄平平平。","平平仄仄平平仄，仄平仄平平仄仄。"],"paragraphs":["亲见子云貎不飏，迟以岁月名自彰。","松江笠泽几多地，古今三作胜士场。","鸱夷已去乘海航，季鹰抚事惊秋霜。","五百年间天随子，汀洲杜若齐芬芳。","笔床茶灶湖光里，欸乃声中弄清泚。","有厨无烟釡爨空，过午悬箪藜苋美。","诗穷文怪两奇绝，造化别分闲日月。","一峰下岭晚当门，四颊寒鲈夜飞雪。","甘同世上伏腊勤，肯作人间觞豆客。","辟书不为救口忙，衔命终辞一官热。","借书当借物外书，洗除尘坌观浮虚。","异时曾此一过眼，故人相遇诚欢娯。","翩然好去追黄鹄，酒无两瓻歌一曲。"],"title":"借笠泽丛书于陈长卿以诗还之"}
