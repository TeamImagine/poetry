{"author":"吴芾","id":17892,"strains":["平平平仄仄平平，○仄平平○仄仄。","平仄平平仄○平，仄平平仄平平仄。","平平仄仄仄仄平，仄仄平平○仄仄。","平平仄平仄平平，仄仄平平平仄仄。","仄○仄仄仄仄平，仄仄仄平平仄仄。","仄○平仄平仄平，○仄仄○平仄仄。","平平仄仄平平平，仄仄平平平仄仄。","仄仄○平仄仄平，平仄仄○平仄仄。","仄平仄仄仄平平，仄仄平平仄平仄。","○平○仄仄平平，仄仄仄平平仄仄。","平平平仄仄平平，仄平仄仄○平仄。","平平仄仄仄○平，平仄平平平仄仄。","仄仄○平仄平○，○仄仄平平仄仄。","仄○仄仄仄平平，仄平仄仄平○仄。"],"paragraphs":["仙姿元自广寒来，分得天香长馥郁。","千古风流独占秋，一枝曾比昆山玉。","伊余老去百念灰，已是形骸如土木。","年年尚为此花狂，有似渊明偏爱菊。","坐中不可一日无，又似子猷真爱竹。","一从秋到天宇清，颇费梦思眠不熟。","凌晨便起探花枝，走遍荒园常仆仆。","可怪司秋失故常，时节已深花尚伏。","迨余抱病卧匡床，始报枝头缀金粟。","折来三嗅忽凄然，不觉泪珠悬两目。","天胡祇赋惜花心，不容享此看花福。","今年疾疢已如斯，来岁衰颓还可卜。","纵令牵强到花间，空使此心生不足。","不如等是趁西风，把花一扫还空谷。"],"title":"病中秋香开因成拙句呈诸亲友"}
