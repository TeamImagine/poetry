{"author":"李至","id":112553,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["节节皆匀叶叶疏，相门翻似子猷居。","狂根或带移时土，红草应劳种后锄。","醒酒韵寒初惬意，出墙梢健已凌虚。","不须更用他泉溉，霖雨才收必有余。"],"title":"那日获诣芳园窃见新栽丛竹萧然可爱不能无诗辄献五章望垂台顾  其四"}
