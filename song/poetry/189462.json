{"author":"沈辽","id":189462,"strains":["仄平平平仄仄仄，仄平平仄仄○仄。","○仄○平○仄平，仄平平平仄仄仄。","仄仄平平仄仄平，平平仄仄平平仄。","仄平平仄仄平仄，平平仄○仄仄仄。","仄仄平平○仄平，平平仄平仄仄仄。","○平平仄仄仄仄，平平仄仄平平仄。"],"paragraphs":["早游诸方见佛祖，若能开口便相许。","长爱当时王老师，不开粗言反细语。","大道逍遥本不遐，青天万里孤鸿举。","比来多病卧环堵，低头不茹亦不吐。","上座何为相示来，龙驹岂烦伯乐顾。","更须归去造丈室，擎拳便是诸魔路。"],"title":"酬海公即次元韵"}
