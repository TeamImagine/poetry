{"author":"刘克庄","id":114404,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["衰容懒镊白髭须，新咏难追纪少瑜。","攀槛公曾排禹佞，下帷我亦鄙弘谀。","瓶沽何必太玄也，褐博尝闻大勇乎。","捽茹脍肝均一饱，不知谁圣复谁愚。"],"title":"奉酬吴洪二公三和之什  其二"}
