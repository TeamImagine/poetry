{"author":"陈陶","id":36615,"strains":["仄仄仄平仄，平平○仄平。","平平仄平○，仄仄仄平平。","仄仄仄仄平，仄平平平平。","平平仄平仄，仄仄平平平。","仄仄平平平，平平仄○平。","○平仄平仄，平仄平平平。","仄仄仄仄平，仄平仄平平。","○平平平仄，仄仄仄平平。","平仄仄平平，平平仄平平。","平平仄平仄，平仄仄平平。"],"paragraphs":["楚国有田舍，炎州长梦归。","怀恩似秋燕，屡遶玉堂飞。","越酒岂不甘，海鱼宁无肥。","山裘醉歌舞，事与初心违。","晔晔文昌公，英灵世间稀。","长江浩无际，龙蜃皆归依。","贱子感一言，草茅发光辉。","从来鸡凫质，得假凤皇威。","常欲讨玄珠，青云报巍巍。","龙门竟多故，双泪别旍旗。"],"title":"将归锺陵留赠南海李尚书"}
