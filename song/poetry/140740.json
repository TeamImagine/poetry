{"author":"姚勉","id":140740,"strains":["仄平仄仄仄，平仄仄仄平。","平仄○仄仄，平仄仄仄平。","平平仄仄仄，仄仄仄仄平。","仄平仄平平，仄仄仄○○。","仄仄仄平平，平仄仄仄平。","平仄平平○，仄仄仄仄平。","平平仄仄仄，仄仄平平平。","仄仄仄仄平，○仄仄仄仄。","仄仄平平平，仄仄平平平。","○平仄平仄，仄仄仄仄○。","仄平仄仄仄，仄仄平仄平。","○平仄平仄，平仄○仄平。","仄平仄○○，平仄仄仄平。","平仄仄平平，平仄仄仄平。","仄平○仄○，仄仄平仄平。"],"paragraphs":["博文约以礼，夫子诲子渊。","详说将反约，斯语在七篇。","由繁乃入简，此学本圣贤。","卓哉紫阳公，道统得正传。","剖析到精微，而后会大全。","讥以为支离，此说恐未然。","闲邪至敬义，简易斯坤乾。","后学懒用功，疏略取自便。","借口鹅湖诗，一蹴登青天。","浪云即心是，所学竟类禅。","不知格物学，盖在诚意先。","如斯谓之简，毋乃堕一偏。","此风近颇张，门户欲自专。","君既学双峰，趋向尚慎旃。","路头且要正，莫踏船两舷。"],"title":"赠宗人简斋"}
