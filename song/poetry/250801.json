{"author":"刘才邵","id":250801,"strains":["平平仄平平仄仄，平仄平平○平仄。","○平仄仄仄平平，仄仄○平仄○仄。","平平○○仄○平，仄平仄平仄平仄。","仄平仄仄仄平平，仄仄○平仄平仄。","仄平平仄平平平，仄仄平平平仄仄。","仄○仄仄仄平平，仄仄○○仄平仄。","仄平仄仄平仄平，仄仄平平平仄仄。","仄平○仄仄平平，仄仄平平平仄仄。","平平平仄仄平平，仄仄平平○仄仄。","仄平平仄仄平平，仄仄平平仄○仄。"],"paragraphs":["华堂压云排柱磶，堂背开轩看青璧。","镂螭石斗贮芳根，绿叶裁云净如拭。","秋风吹空夜正凉，曲琼挂帘放香入。","小鞋踏月傍幽丛，雾气笼寒髻鬟湿。","主人才具超常流，竟体芳香非外袭。","不应便尔学纫兰，芰制荷衣向泉石。","诏书屡下言路开，黼坐忧勤方仄席。","绿章闻早叩天关，坐使青云生咫尺。","垂绅鸣玉近瑶墀，旧隐烟霞从寂寂。","却须为续北山移，细说幽芳恨轻掷。"],"title":"题李仲孙佩轩"}
