{"author":"翁卷","id":80294,"strains":["平平仄平仄，仄○平仄平。","仄仄仄仄仄，平平仄仄平。","仄仄仄仄平，○平平仄平。","平平仄平仄，平仄平仄○。","仄仄平仄平，仄平仄平平。","仄仄仄○仄，仄仄○仄平。","○平仄平○，平平仄平平。","仄仄仄平仄，仄仄平○平。","○平仄仄平，仄仄平仄平。"],"paragraphs":["岩崖产灵药，等闲人顾稀。","采掇获所愿，跻登倦忘归。","沃叶带露滋，深根涵土肌。","妍光媚幽笈，芳气盈我衣。","濯以清涧泉，曝之太阳晖。","制治拟如法，服食从所宜。","除疴养天和，仙方岂吾欺。","协彼古修意，庶用延将衰。","将衰傥得延，万事焉足为。"],"title":"山中采药"}
