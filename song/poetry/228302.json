{"author":"释德洪","id":228302,"strains":["平平仄仄平仄仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["人间酷暑推不去，爱此南轩一榻空。","眼倦抛书成午睡，梦悠谁复羡王公。","岂知尘土随肥马，但觉熏风掠坏桐。","起步西园闲倚杖，石榴花出数枝红。"],"title":"次韵谅上人南轩避暑"}
