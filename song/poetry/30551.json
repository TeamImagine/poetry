{"author":"李流谦","id":30551,"strains":["仄平平仄仄，仄平仄平○。","平仄平○平，仄仄仄仄平。","平平仄平平，仄仄平仄平。","仄仄仄平仄，仄仄平仄平。","平平平仄平，仄仄仄仄平。","平平仄平？，平仄仄仄平。","仄仄仄平平，平○仄平○。","平平仄平仄，平平平仄平。","仄平平仄平，○平仄平平。","平平仄仄仄，平仄平仄平。","仄平仄仄○，仄仄平仄○。","仄仄仄仄仄，○平仄平平。","平仄仄仄平，仄仄仄平平。","仄平仄仄仄，平平○平○。","平仄仄平○，仄仄仄仄平。","仄平仄仄仄，平仄平平平。","仄平仄平平，仄仄平仄平。","仄仄仄仄○，仄仄仄仄○。","平仄平仄平，仄平仄平平。","平平平仄仄，平平仄平平。"],"paragraphs":["陋哉纨绮习，染人甚脂膏。","倾五湖三江，未易濯秽臊。","冰霜竹林游，粪土戎与涛。","富贵比贫贱，所去宁一毛。","公家全盛时，束带辖百寮。","朱轮照华欀，龟紫映翠貂。","绿帻走童奴，清弹沸娥媌。","连床不同梦，君乎吾愿交。","一觇鸾鹤姿，颇疑出衡茅。","神驹足万里，威凤心九皋。","夜窗四壁空，抱卷灯屡挑。","往往出妙语，遗音叶咸韶。","于此定不凡，举步即扶摇。","朅来署纸尾，丞哉叹徒劳。","官事竟何如，亦似是马曹。","置之勿复问，朝爽西山高。","北风送征骖，扰我心郁陶。","判此别袂难，愧彼漆与胶。","君去千仞冈，我归一枝巢。","升沉何必恨，书来慰萧条。"],"title":"送宇文德济解绵竹丞"}
