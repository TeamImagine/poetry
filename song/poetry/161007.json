{"author":"戴表元","id":161007,"strains":["仄仄平仄平，平平平平仄。","仄平平仄平，仄仄平仄仄。","○平平仄○，平平仄○仄。","仄平仄平平，仄仄平仄仄。","仄平平仄平，○仄平○仄。","平平仄平平，仄仄平仄仄。","仄平仄平○，平平仄平仄。"],"paragraphs":["剡竹吾问君，班班为谁设。","一登君子堂，迥与凡界绝。","陂龙鳞故鲜，湘娥泪犹热。","既能露文章，匠手安得辍。","所怜无可娱，如伴枯禅灭。","千金散红裙，一镜垂白发。","定非夏侯衣，高堂挂秋月。"],"title":"阆风舒先生客居棠溪袁仲素家见示竹帘诗戏作问答二首  其一"}
