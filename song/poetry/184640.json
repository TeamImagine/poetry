{"author":"范纯仁","id":184640,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["艰祸龙钟百指存，共全余齿赖依仁。","鸰原方顾飞鸣急，乌府俄闻拔擢新。","此别宦游须异地，从今教抚更何人。","他年莫负乡关约，明月扁舟白酒醇。"],"title":"送贯之兄被召为御史三首  其三"}
