{"author":"程洵","id":64115,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此夕清光本自多，不劳玉斧更礲磨。","祇应云物偶如此，未惬诗情可奈何。","喜见一轮还旧观，遥知千斛费明河。","先生赏罢浑无事，古井依然湛不波。"],"title":"中秋夜久方见月"}
