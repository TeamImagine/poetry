{"author":"骆宾王","id":34269,"strains":["仄平○仄仄，平仄仄平平。","仄仄平平仄，○平仄仄平。","平平平仄仄，仄仄仄平平。","仄仄平平仄，○平仄仄平。","仄仄平平仄，○平仄仄平。","平平平○仄，平仄仄平○。","仄仄仄平仄，平平平仄平。","平平平仄仄，仄仄仄平平。","平仄平○仄，仄平○仄平。"],"paragraphs":["化城分鸟堞，香阁俯龙川。","复栋侵黄道，重檐架紫烟。","铭书非晋代，壁画是梁年。","霸略今何在，王宫尚岿然。","二帝曾游圣，三卿是偶贤。","因兹游胜侣，超彼托良缘。","我出有为界，君登非想天。","悠悠青旷里，荡荡白云前。","今日经行处，曲音号盖烟。"],"title":"四月八日题七级"}
