{"author":"苏轼","id":196008,"strains":["平仄平平仄，平仄平仄仄。","仄○平仄仄，仄平平仄仄。","仄平平仄○，仄仄仄仄仄。","仄仄仄平平，仄仄平平仄。","平平平平仄，仄平○平仄。","平仄仄平平，平平仄仄仄。","仄仄平仄平，仄○仄仄仄。"],"paragraphs":["天地虽虚廓，惟海为最大。","圣王皆祀事，位尊河伯拜。","祝融为异号，恍惚聚百怪。","二气变流光，万里风云快。","灵旗摇红纛，赤虬喷滂湃。","家近玉皇楼，彤光照世界。","若得明月珠，可偿逐客债。"],"title":"醉中题鲛绡诗"}
