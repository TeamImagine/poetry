{"author":"乐雷发","id":145734,"strains":["平平仄平平，仄仄仄平仄。","仄平仄仄平，仄平仄平仄。","平仄仄仄仄，平仄仄平仄。","平仄仄平平，平仄仄平仄。","平平仄○平，仄仄○仄仄。","仄仄○仄仄，仄仄仄仄仄。","仄仄平仄平，仄平仄平仄。","平平仄平平，仄平仄平仄。","仄仄仄平平，仄平仄平仄。","仄平平平平，仄仄仄仄仄。","○平仄○平，仄○仄平仄。"],"paragraphs":["岑楼跨层崖，灌木翳颓沼。","旷哉宇宙心，况兹展遐眺。","前哲日以远，川麓被文藻。","芳甸馥荃蘅，江渚杂凫鸟。","亭亭沼中莲，冉冉庭下草。","扣寂参太极，抚化领众妙。","俗薄神理乖，力柔圣途杳。","英英考亭翁，反心会天奥。","万里粲良言，一诚贯元造。","勗哉登楼人，毕景尽此道。","深根复深根，笃行以为宝。"],"title":"登濂溪太极楼"}
