{"author":"韩元吉","id":29216,"strains":["仄仄平平平，平平仄平仄。","仄平平平平，仄仄平○仄。","平平仄仄仄，平仄仄平仄。","仄平仄平平，平平○平仄。","平平平平仄，仄仄仄仄○。","仄平○仄○，仄仄仄平仄。","仄平仄○仄，仄仄仄○仄。","平平仄仄平，仄仄○仄仄。","平平平仄平，仄仄仄平仄。","平平仄仄仄，仄仄仄平仄。","平平仄仄仄，仄仄平仄仄。","仄仄平平平，平平仄平仄。"],"paragraphs":["自我来南溪，池塘几春草。","结茅依云端，爱此山回抱。","奇峰七十二，罗列景逾好。","岂殊谢公窗，澄江更萦绕。","孤城千家邑，一目可尽了。","植葵思夏深，种菊待秋杪。","物华静中见，至理得深造。","东山与鲁郊，底用评大小。","平生丘壑心，计拙讵能巧。","亭皋远俗客，曳杖日频到。","箪瓢乐未改，在涧槃亦考。","况有吾人诗，飘然异郊岛。"],"title":"列岫亭用范伯升韵"}
