{"author":"秦韬玉","id":31247,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["雕楹累栋架崔嵬，院宇生烟次第开。","为向西窗添月色，岂辞南海取花栽。","意将画地成幽沼，势拟驱山近小台。","清境渐深官转重，春时长是别人来。"],"title":"亭台"}
