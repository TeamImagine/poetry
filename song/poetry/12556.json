{"author":"曹勋","id":12556,"strains":["仄仄仄平○，仄○○平平。","仄仄平仄○，平仄平仄平。","仄仄平○仄，仄仄平平○。","仄平？平平，平仄○仄平。","平仄○仄仄，平○○平仄。","平平平仄平，仄平仄仄平。","仄仄仄平仄，○仄平平平。","平平平仄平，仄仄仄仄平。","仄仄平仄仄，仄仄平平平。","仄仄○仄○，仄平仄仄○。","平平仄仄仄，平平仄仄平。","仄平仄平平，仄平○○平。","仄仄仄仄仄，仄仄仄仄平。","仄仄仄仄平，平平仄平平。","平仄仄平仄，仄○○平平。","平平平仄平，仄仄仄仄平。","仄仄○○仄，仄平平仄平。","仄仄平平平，仄平平仄平。","仄仄仄仄仄，平平仄平平。","仄仄仄仄平，仄仄平仄○。"],"paragraphs":["某也极连蹇，世缘牵喧卑。","久困戎烬间，方与鞍马辞。","得奉宫观禄，遽失糟糠妻。","泪零穗帷风，春惨中梱悲。","生理正落莫，幽思难平治。","公来黟歙遥，率孤再拜之。","慰藉累年别，叹息私门衰。","而公颜渥丹，绿鬓白发稀。","顿换神气妙，密验刀圭奇。","内典禅悦深，外丹日月迟。","阴功粹雅度，方为世所师。","永怀我先君，与公深相知。","辱以执友契，肯顾贱子微。","贱子感诲言，于兹老锄犁。","瓯窭祝场圃，翕张防寒饥。","时时躬远郊，一一得自怡。","次第教三子，令谙田亩为。","老钝依颓檐，忘言随四时。","幸会道此乐，秋风遽言归。","尚有一瓣香，愿奉锺吕期。"],"title":"赠吴思道"}
