{"author":"陆佃","id":202499,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["阿谁莲步拟搀先，相见从他次数偏。","曾学驻颜知药喜，免教渝约问蓍圆。","春风省识非平日，昏雾中看类老年。","闻说上林今更好，一如尧禹旧时天。"],"title":"依韵和再开芍药十六首  其一二"}
