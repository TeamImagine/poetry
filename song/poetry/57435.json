{"author":"梅尧臣","id":57435,"strains":["仄仄仄，仄仄平，平○仄仄仄仄平。","平平○仄平，仄平○仄平。","仄仄仄仄平仄○，平平○仄平仄平。","仄仄仄平仄○平，仄平仄平平仄平。","平平仄平平仄平，仄仄平仄○○○。"],"paragraphs":["莫饮酒，酒岂雠，颜回不饮不白头。","千锺称帝尧，百觚号圣丘。","定国数石无滞留，康成三百杯未休。","阮籍作诗语更遒，圣贤在前谁与谋。","喉干舌强须润柔，照见文字胜膏油。"],"title":"莫饮酒"}
