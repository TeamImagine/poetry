{"author":"陆游","id":33328,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["海棠花入燕泥干，梅子枝头已带酸。","老去懒寻年少梦，舂分不减社前寒。","著书敢望垂千载，嗜酒犹须隐一官。","正是闲时无客过，小庭斜日倚阑干。"],"title":"春寒连日不出"}
