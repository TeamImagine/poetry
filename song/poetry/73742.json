{"author":"赵蕃","id":73742,"strains":["仄仄平仄仄，仄仄平平仄。","平平仄平仄，仄仄仄仄仄。","仄平○○平，仄仄仄平仄。","仄○仄平平，平平仄平仄。","仄平平仄平，仄仄仄仄仄。","仄平仄平平，仄平○平仄。","○平平平仄，仄仄平仄仄。","平平平仄平，仄平平仄仄。","平平仄仄仄，○仄平仄仄。","○平仄仄仄，仄仄平○仄。","仄平○平平，仄仄平平平。","平○仄仄仄，○仄○○○。","仄平仄平仄，仄仄○平平。","平平平○仄，仄仄平仄平。","平平平仄仄，○仄仄平平。"],"paragraphs":["昔我官白下，屡到清江上。","清江众君子，我友或我丈。","至今过其邦，眷恋若乡党。","几思结庐居，风流共来往。","柰何怀玉山，挽我不我放。","去年五溪归，泊家长沙国。","长沙今洙泗，不但谈贾屈。","梁吴兄弟游，两周新旧识。","咸能不我鄙，更复成我益。","其余或一见，往往情如昔。","自疑长沙人，宛类清江时。","官期纵卒卒，行计犹迟迟。","出门即风雪，怅此将安之。","然薪旋烧酒，借笔追索诗。","诗成何所属，兴落古湘西。"],"title":"衡山道中怀清江旧游寄长沙诸公"}
