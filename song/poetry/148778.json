{"author":"方回","id":148778,"strains":["仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["郑里茶山乃诗祖，继之章涧两泉吟。","端能捷疾追芳躅，当复幽冥入苦心。","力到光前还绝后，事殊思古定伤今。","儿啼可止有新样，黄叶元来不是金。"],"title":"次韵赠上饶郑圣予"}
