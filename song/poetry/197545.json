{"author":"苏辙","id":197545,"strains":["仄仄平平仄，平平仄仄平。","仄平平仄仄，平仄仄平平。","仄仄平仄仄，仄○平仄平。","平平仄平仄，仄仄仄平平。","○仄平○仄，平平仄仄平。","仄平○仄仄，仄仄平○平。","平仄平○仄，平平仄仄平。","仄○平平仄，平仄仄○平。","仄仄平平仄，平平仄仄平。","平平仄平仄，仄仄仄平平。"],"paragraphs":["蔼蔼才名世，骎骎日转禺。","一时同接淅，平昔共栖梧。","揽辔真壮士，拥旄良丈夫。","尘埃脱缁绶，水石慰霜须。","胜地来相失，清樽未暇俱。","射余空见帖，铸罢祗观橅。","归计何当决，徂年贵早图。","槛中终为食，韝上耻闻呼。","顾我千羊毳，平生一钓舻。","微官不须满，也复试游吴。"],"title":"次韵刘贡父登黄楼怀子瞻二首  其二"}
