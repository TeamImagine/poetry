{"author":"周紫芝","id":241594,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["春与桃花作伴归，不须更著雨频催。","帘垂尽日无人处，柳送晴天落絮来。","愁里酒杯谁共把，眼前书叶懒重开。","那知造物怜幽独，忽遣啼莺唤梦回。"],"title":"春晚偶题"}
