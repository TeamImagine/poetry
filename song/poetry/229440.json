{"author":"释德洪","id":229440,"strains":["仄平平○，仄平○仄。","仄仄仄平，○仄仄仄。","平平仄仄，仄仄平○。","仄仄仄平，平仄仄仄。","平平仄○平○仄平，平平仄仄。","仄平平平○仄，仄仄仄仄。","仄仄平平仄平仄仄○，仄仄仄仄仄仄平，平仄平平平仄。","仄○平平，平平仄平。","仄仄仄仄，仄平平平。","仄平仄平○平仄仄，平平仄仄平平平仄仄。"],"paragraphs":["幅巾椹衣，杳然深靖。","坐藓石床，横玉麈柄。","松声度曲，笑作风听。","是故有琴，弦索不整。","人徒见其神和气平，颓然委顺。","至于垂绅正笏，守法奉命。","则活人之色严毅劲正，特不受富贵所吞，而有山林之韵。","究其心胸，山包海容。","表里不隔，八窗玲珑。","盖游戏人间之出世，扶持洞上之宗风者也。"],"title":"韩廉使奉御赞"}
