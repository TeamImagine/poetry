{"author":"刘应凤","id":162523,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["尝忆东华裹饭时，五千字挟海潮飞。","臣愚敢避权奸忤，主弱宁知国事非。","相马有奇堪下拜，屠龙无用只空归。","江南文物侵寻尽，洒泪单传第一衣。"],"title":"挽罗榷院子远  其三"}
