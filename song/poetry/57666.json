{"author":"梅尧臣","id":57666,"strains":["仄仄平仄平仄仄，平仄平仄平仄仄。","仄仄仄仄平平平，仄仄平平仄平仄。","平平仄平平仄平，仄平仄仄平平仄。","仄仄○平仄仄○，○仄平平平仄仄。","仄平平仄仄平平，平平平仄仄平平。","仄仄仄平○仄仄，平平○仄仄平平。"],"paragraphs":["昔见雷子之小篆，今见雷子之墨竹。","节瘦已似蛟龙孙，叶暗曾无凤皇宿。","江翁得之尤爱怜，作诗写意酬双轴。","挂在空堂坐卧看，如玩萧萧岩畔绿。","莫疑昏黑眼生花，松煤浓色切寒鸦。","不问主人兼客至，明朝骑马到君家。"],"title":"和江邻几学士得雷殿直墨竹二轴"}
