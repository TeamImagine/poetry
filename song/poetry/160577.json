{"author":"黄庚","id":160577,"strains":["平仄平平仄仄平，平平平仄仄平平。","平平仄仄平○仄，仄仄○平仄仄平。","仄仄平○平仄仄，仄○平仄仄平平。","平平○仄平平仄，仄仄平平平仄仄。"],"paragraphs":["时序催人易白头，端阳怀古客添愁。","朱符不写湘累恨，角黍难包楚国羞。","记节何妨斟蚁酒，夺标无复见龙舟。","高歌思远楼前路，掩雨珠帘今在不。"],"title":"端午月山主人酒边即事  其二"}
