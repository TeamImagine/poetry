{"author":"陆游","id":40390,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["独居无复客嘲边，终日颓然饱即眠。","护砚小屏山缥缈，摇风团扇月婵娟。","桐阴忽见翻双鹊，石罅时闻落细泉。","避暑不须河朔饮，转头即见早秋天。"],"title":"夏日感旧四首  其四"}
