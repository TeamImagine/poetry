{"author":"洪适","id":28742,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["北斗回春半浃辰，秦淮衮衮滟精神。","六朝旧郁兴王业，千载犹锺命世人。","便与斯文生羽翼，悬知上圣倚经纶。","形容盛德非常事，再拜寒儒请具陈。"],"title":"寿秦太师  其一"}
