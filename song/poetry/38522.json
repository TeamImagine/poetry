{"author":"陆游","id":38522,"strains":["○平平仄仄，仄仄仄仄平。","○平仄仄仄，仄仄平平平。","仄仄○仄平，仄仄○平仄。","平平仄平仄，○仄仄仄平。","仄仄仄平平，仄仄平平○。","仄平仄仄仄，平平平仄平。"],"paragraphs":["扁舟东下峡，日月去若飞。","当时笔砚旧，久已晨星稀。","俊逸如伯浑，简诣如知几。","天高鬼神恶，回首万事非。","我欲溯黄牛，买屋居青衣。","九原不可作，哀哉谁与归。"],"title":"斋中杂兴十首以丈夫贵壮健惨戚非朱颜为韵  其八"}
