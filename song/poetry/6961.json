{"author":"李若水","id":6961,"strains":["仄仄平仄平仄平，仄○平仄平仄平。","仄平仄仄平平仄，仄平仄仄平仄平。","仄○仄平仄仄平，平○平仄平○平。","仄平平平仄○平，○仄仄○平仄平。","平平仄平仄仄平，仄仄仄仄平仄平。","仄仄仄仄平仄○，仄平仄仄○仄○。","仄平仄仄仄仄平，仄平仄平仄平平。","平仄仄○○○平，仄○仄仄仄仄平。","○平仄平仄平平，平仄平仄仄仄○。","平平平平○仄○，仄仄仄○平平平。","仄仄仄仄平平平，仄平平仄仄仄平。","仄仄仄仄平○平，仄仄仄仄仄仄平。","仄○○平仄平平，仄仄○仄平平平。","平平仄仄仄仄平，仄仄平仄平仄○。","平平仄仄平平平，仄平仄仄○仄平。","平仄仄平仄仄○，平仄仄仄平平○。","仄平仄平仄仄平，平仄仄仄平平平。","平平平平仄平平，仄仄平仄平○平。","仄仄○仄仄仄平，平仄仄仄平仄平。","仄仄仄仄平平平，仄平仄○仄仄平。","仄○仄仄平仄平，仄○仄仄平平平。","平○平仄仄○平，仄○平平仄平平。","仄平仄仄平仄○，仄仄○仄平仄平。","仄仄平仄仄仄平，平平仄仄平平○。","仄仄○仄平平○，平平平平平平平。","仄平平仄仄仄平，仄仄仄仄仄仄平。","仄仄仄仄平仄平，仄平仄仄仄平平。","仄平平仄仄平○，平仄仄仄平仄仄。","平仄平平仄平平，平平仄仄平平平。","仄仄仄平仄○仄，仄仄仄仄平平平。"],"paragraphs":["白马津北千里疆，郡县交错旗布方。","广平僻峙黄流旁，蓄兵万指红满仓。","守将恃才政弗臧，公掊私取贪如狼。","扼兵之喉夺其粮，掊克帑藏资晏荒。","群凶叫呶计则狂，敢以寸草骄太阳。","遂拥鸷猛为主张，遂严统押分队行。","遂排武库择刃铓，绛巾绣裳马龙骧。","縻执守将如驱羊，面疏隐恶众踣伤。","传呼戒关戍城隍，枚计豪户恣劫攘。","金珠之余重弗将，老稚践蹂纷惊惶。","潜挂巨索投壕墙，小斯流血大仆僵。","或坐暗室遮屏床，或走曲巷杂病尪。","九重闻之骇非常，急诏将士趋衡漳。","鲸奔虎吼未就缰，择肉而食谁敢当。","陈侯半世耽文章，再随计吏观国光。","才则有余命不偿，时吐愤气干穹苍。","古人一言靖猾强，笺简万世名飞扬。","谁能幽窗勘铅黄，俯与群蚁争毫芒。","乃袖空手赴贼场，吾有寸舌充剑枪。","剖析祸福声琅琅，傥昏不从死亦昌。","辇钱五万倡厥乡，少顷倚叠平山冈。","徽长钩大饵鲜香，彼其喁喁果争尝。","戢牙伏爪威弭藏，再拜称谢君策良。","径取渠帅众共戕，氛霾卷剥清风飏。","万室相贺欢声长，微斯人兮吾俱亡。","姓名朝夕奏未央，帝曰太守乏惠康。","几使赤子罹祸殃，予嘉汝节敌秋霜。","锡之京秩厉勤王，图厥后效吾所望。","忠义之风久微茫，君今与古争煌煌。","我作此诗备遗忘，会有史笔流芬芳。"],"title":"赠陈承务"}
