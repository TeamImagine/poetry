{"author":"罗隐","id":30886,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["巉巉危岫倚沧洲，闻说秦皇亦此游。","霸主卷衣才二世，老僧传锡已千秋。","阴崖水赖松梢直，藓壁苔侵画像愁。","各是病来俱未了，莫将烦恼问汤休。"],"title":"秦望山僧院"}
