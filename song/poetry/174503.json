{"author":"刘敞","id":174503,"strains":["仄仄仄平平，仄仄平仄平。","平○仄平仄，仄仄平平平。","平仄仄仄平，仄仄平仄平。","平仄仄仄平，平平○○平。","平仄仄仄平，仄平仄仄平。","平平平仄仄，平仄仄○平。","仄仄○○平，仄平平仄平。","仄仄仄平平，仄平仄平平。"],"paragraphs":["武帝固英雄，总擥皆轶材。","南并桂林地，北守单于台。","军费累万金，马迹穷九垓。","时独卜大夫，规规输其财。","忠义岂不然，告缗自此开。","茫茫文景后，田野卒污莱。","孰谓将相谋，竟贻黔首哀。","晚悟富民侯，后时信悠哉。"],"title":"汉武帝二首  其一"}
