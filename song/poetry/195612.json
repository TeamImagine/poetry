{"author":"苏轼","id":195612,"strains":["仄仄平平仄，平平○○仄。","仄仄仄仄平，仄仄平平仄。","平平仄仄○，仄仄平仄仄。","平仄仄平仄，仄仄仄平仄。","平仄仄仄平，平仄平平仄。","仄平仄仄仄，仄仄平○仄。","仄仄仄平平，仄仄仄○仄。","仄仄仄平仄，仄仄平仄仄。","平仄仄仄平，平平○平仄。","仄平仄○仄，仄仄平仄仄。","平平仄平平，仄仄平仄仄。","仄平平仄仄，仄仄○仄仄。","仄平仄平○，仄仄仄仄仄。","平平仄仄仄，仄○平○仄。"],"paragraphs":["理发千梳浄，风晞胜汤沐。","闭息万窍通，雾散名干浴。","颓然语默丧，静见天地复。","时令具薪水，漫欲濯腰腹。","陶匠不可求，盆斛何由足。","老鸡卧粪土，振羽双瞑目。","倦马{马展}风沙，奋鬣一喷玉。","垢浄各殊性，快惬聊自沃。","云母透蜀纱，琉璃莹蕲竹。","稍能梦中觉，渐使生处熟。","楞严在床头，妙偈时仰读。","返流归照性，独立遗所瞩。","未知仰山禅，已就季主卜。","安心会自得，助长毋相督。"],"title":"次韵子由浴罢"}
