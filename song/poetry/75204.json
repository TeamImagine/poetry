{"author":"赵蕃","id":75204,"strains":["平平仄仄仄平平，仄仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平仄仄仄平。","仄仄平平平仄仄，仄平仄仄仄平平。"],"paragraphs":["穷冬未省见梅班，故里何繇报竹安。","归意宁须卜以决，衰颜不待镜频看。","交情谢子来今雨，节物娱予后苦寒。","独苦更怜终漫兴，不如骫骳得天欢。"],"title":"次韵叶德章见示"}
