{"author":"白居易","id":16141,"strains":["仄仄仄○○，平平仄仄○。","○平仄○仄，○仄仄平平。","仄仄平平仄，平平○仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","○仄平○仄，平平仄○平。","仄平平仄仄，仄仄仄○○。","仄仄平平仄，平平仄仄○。","平平○仄仄，仄仄仄平平。","仄仄平平仄，平平仄仄○。","仄平仄平仄，○仄仄平平。"],"paragraphs":["夜色尚苍苍，槐阴夹路长。","听钟出长乐，传鼓到新昌。","宿雨沙堤润，秋风桦烛香。","马骄欺地软，人健得天凉。","待漏排阊阖，停珂拥建章。","尔随黄合老，吾次紫微郎。","并入连称籍，齐趋对折方。","鬬班花接萼，绰立雁分行。","近职诚为美，微才岂合当。","纶言难下笔，谏纸易盈箱。","老去何侥幸，时来不料量。","唯求杀身地，相誓荅恩光。"],"title":"行简初授拾遗同早朝入合因示十二韵"}
