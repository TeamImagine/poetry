{"author":"赵希逢","id":130463,"strains":["仄平仄仄仄平平，平仄平平仄仄平。","平仄仄平平仄仄，平平仄仄平平平。","仄平平仄仄平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["楮缣泻出谷纹花，全幅如抛织女梭。","春向腊前回孟季，寒催暑往任羲娥。","洛中曾记纸增价，枕上想无诗作魔。","任待冻云天欲雪，蒙头不信得知么。"],"title":"和纸衾"}
