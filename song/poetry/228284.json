{"author":"释德洪","id":228284,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["轻帆已有渡江期，高会清游惜此时。","水阁飏烟晴试茗，雪窗剪烛夜论诗。","冲寒远雁来横浦，弄色新梅半糁枝。","林下自知无一事，亦应风月动关思。"],"title":"赠王司法"}
