{"author":"周必大","id":50615,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["蹇步媻珊到竹溪，病眸眩瞀乱金篦。","清风满座无尘事，遗墨盈编有旧题。","久羡山人居水北，今知诗社续江西。","醉吟跌宕谁能写，髣髴琳琅识介圭。"],"title":"刘仙才仲子俊示其父醉庵诗集索鄙句"}
