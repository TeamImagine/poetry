{"author":"乔知之","id":34325,"strains":["仄平平平仄仄平，平仄平○仄平仄。","平平平仄仄平平，平仄○○○仄平。","仄○平○仄仄平，平平仄仄平仄平。","仄平平仄○○平，○仄平仄仄○平。","仄○平仄仄平平，平平仄仄仄○平。","平平仄仄仄平平，仄平平平仄平仄。","平平平仄平仄平，平仄平平○仄仄。","○平平平平仄仄，仄仄平仄平平仄。","平平平仄平平仄，平平仄仄平平仄。","仄平○○仄平○，平平○仄平○平。","○平仄○平仄平，仄平○仄平仄○。","平○仄仄平仄平，平平平仄平平平。"],"paragraphs":["妾家巫山隔汉川，君度南庭向胡苑。","高楼迢遰想金天，河汉昭回更怆然。","夜如何其夜未央，闲花照月愁洞房。","自矜夫婿胜王昌，三十曾作侍中郎。","一从流落戍渔阳，怀哉万恨结中肠。","南山幂幂兔丝花，北陵青青女萝树。","由来花叶同一根，今日枝条分两处。","三星差池光照灼，北斗西指秋云薄。","茎枯花谢枝憔悴，香销色尽花零落。","美人长叹艳容萎，含情收取摧折枝。","调丝独弹声未移，感君行坐星岁迟。","闺中宛转今若斯，谁能为报征人知。"],"title":"和李侍郎古意"}
