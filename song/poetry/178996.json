{"author":"释法泉","id":178996,"strains":["平平仄平平平平，○平平平仄仄○。","平平平仄仄平仄，○仄仄平仄仄平。","平平仄平平仄仄，仄仄仄平平仄仄。","仄○平仄仄平平，仄仄平平仄○仄。","平平平○仄仄平，○平仄仄平仄○。","仄仄平仄仄仄仄，仄仄仄平平仄平。","仄平平平仄仄仄，平平仄仄仄平仄。","○平仄仄仄仄平，仄平仄仄○平仄。","平仄平平平仄仄，仄仄平平仄平仄。","平平平仄仄平○，平○仄○平仄仄。","仄平平仄平仄平，平平仄平平仄平。","○平仄仄平平仄，平平平仄○平平。","仄仄仄平仄○仄，平平平○仄平仄。","平平○仄○仄平，平平仄仄平平仄。","仄仄平平平仄平，平平仄仄平平○。","平仄仄○平仄仄，仄仄平平仄仄平。","仄仄○平仄平仄，仄仄平平仄○仄。","平仄平平平仄平，仄平仄仄平平仄。"],"paragraphs":["前山后山高峨峨，丧车辚辚日日过。","哀歌幽怨港岩谷，闻者潜悲薤露歌。","哀歌一声千载别，孝子顺孙徒泣血。","世间何物得坚牢，大海须弥竟磨灭。","人生还如露易晞，从来有会终别离。","苦乐哀感不暂辍，况复百年惊梦驰。","去人悠悠不复至，今人不会古人意。","栽松起石驻墓门，欲为死者长年计。","魂魄悠扬形化土，五趣茫茫井轮度。","今人还葬古人坟，今坟古坟无定主。","洛阳城里千万人，终为北邙山下尘。","沈迷不记归时路，为君孤坐长悲辛。","昔日送人哭长道，今为孤坟卧芳草。","妖狐穿穴藏子孙，耕夫拨骨寻珠宝。","老木萧萧生野风，东西坏冢连晴空。","寒食已过谁享祀，冢畔余花寂寞红。","日月相催若流矢，富贵贤愚尽如此。","安得同游常乐乡，纵经劫火无生死。"],"title":"北邙行"}
