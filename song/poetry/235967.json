{"author":"李光","id":235967,"strains":["仄平仄仄平，平仄平仄平。","仄平平平平，仄仄仄仄平。","仄平仄平平，仄仄平平平。","仄仄仄平仄，○平仄平平。","仄仄仄平仄，仄平仄○平。","仄仄平平平，仄仄平仄平。","○仄仄仄平，平平仄平平。","仄仄平仄仄，仄仄仄仄平。","仄平仄平平，平平仄平平。","平平仄平平，仄仄仄仄平。","平○仄仄仄，仄仄○平平。","平平仄平平，平平仄仄平。","仄仄？○平，平仄仄仄平。","平仄仄仄仄，仄仄○平平。","平平仄仄仄，仄仄○仄平。"],"paragraphs":["会稽富竹萌，穷腊鞭已抽。","我家南山南，不羡万户侯。","暮春杜鹃啼，茁茁蓬麻稠。","冒土出羊角，穿篱露猫头。","紫蕨性阴冷，荻芽体轻浮。","爱此凌云姿，不与凡卉俦。","胜韵贵苦腴，儿童悦甘柔。","爽口聊一快，弱胃敢怨尤。","朅来海南邦，腥咸厌蛮羞。","桃枝但丛生，涩勒蔽道周。","遥看貌或似，美恶如薫莸。","安能助盘餐，呕呕但棘喉。","唯有槟榔心，羮臛或暗投。","乡味不可忘，坐想空涎流。","人生各有适，勿语王子猷。"],"title":"忆笋"}
