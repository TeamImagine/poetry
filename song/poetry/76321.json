{"author":"赵蕃","id":76321,"strains":["仄平平仄○，仄仄○仄平。","平平仄仄仄，仄仄平○平。","仄仄平仄仄，仄平平仄平。","仄平仄平仄，仄仄平平平。","平平仄仄仄，仄仄○仄平。","○平仄平平，平仄○仄平。","平仄仄仄仄，仄仄○仄仄。","平仄平仄平，仄○○平平。","平○仄仄仄，仄仄○仄平。","仄平仄平仄，仄○仄平平。","仄仄仄仄平，平仄平仄平。","平○平平平，仄仄平○平。"],"paragraphs":["我居田野间，籴米如赁佣。","晴天得晒暴，雨日还燎烘。","昼役薪水事，故尝多夜舂。","簸之有余谷，再以瓶罍充。","时时付手碓，玉粒胜腐红。","三年食官仓，尘土填腹胸。","归乃值岁歉，半菽了不供。","糊口于四方，指囷其谁逢。","啼号𫏐远耳，梦寐深有攻。","宦游竟何得，不如学为农。","水旱纵莫逃，穮蔉年会丰。","因闻村舂声，竟晓成𪡋喁。"],"title":"闻舂"}
