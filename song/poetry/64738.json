{"author":"章甫","id":64738,"strains":["平平仄平仄，平仄仄仄平。","仄仄平仄平，平仄○仄平。","仄平平仄○，平仄仄仄仄。","仄仄仄仄平，○○仄平仄。","仄平仄仄仄，平仄平平○。","平平平平平，仄仄仄仄平。","平平平仄○，平仄平仄仄。","平仄仄○平，平平○仄仄。","仄仄仄仄仄，仄平平仄平。","平平仄仄○，仄平仄平平。","平仄仄仄平，仄仄平仄仄。","仄平仄平平，平仄平○仄。"],"paragraphs":["阳春耀桃李，松柏不动心。","岁暮霜霰寒，松柏犹翠阴。","物生天地间，均此一气尔。","小大有不齐，乘除亦常理。","使君盛德后，清白由家传。","平生功名心，不作世态妍。","公为人所难，天念公所独。","黄屋结深知，青毡行可复。","致远要自近，试公先一州。","生朝喜载临，颂声满江头。","仁者寿固宜，富贵公自有。","作诗祝东风，为劝尊中酒。"],"title":"寿王真州"}
