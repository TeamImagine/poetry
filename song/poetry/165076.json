{"author":"罗升","id":165076,"strains":["平仄平仄平，仄仄平○平。","仄平平仄○，仄仄平平平。","仄平仄仄仄，仄仄平平平。","平仄仄仄平，平仄仄仄○。","○平平仄平，仄仄仄仄平。","仄平○仄仄，仄○平仄○。","平平仄平仄，仄仄平平平。","平○仄平○，平平仄平平。"],"paragraphs":["丹凤辞旧栖，四海求其凰。","偶来梧竹间，振翮鸣朝阳。","众禽不自揣，竞欲依余光。","神物要自珍，微羽那足当。","了知霄汉姿，不集灌莽场。","所忧燕雀杂，坐更鸿鹄藏。","丹山有佳侣，足以陪双翔。","人间勿为留，归哉白云乡。"],"title":"戏萧高风曾孟声二友  其一"}
