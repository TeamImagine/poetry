{"author":"杨万里","id":48452,"strains":["仄仄平平仄仄平，平平仄仄仄平平。","仄平仄仄仄仄仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["第一山头第一亭，闻名未到负平生。","不因王事略小出，那得高人同此行。","万里中原青未了，半篙淮水碧无情。","登临不觉风烟暮，肠断渔灯隔岸明。"],"title":"题盱眙军东南第一山  其一"}
