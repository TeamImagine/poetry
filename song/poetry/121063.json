{"author":"白玉蟾","id":121063,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["小亭低瞰小池边，日日春风醉管弦。","盘礴好穷诗世界，登临疑是水神仙。","玉萍掩映壶中月，锦鲤浮沉镜里天。","芍药牡丹归去后，花开十丈藕如船。"],"title":"题余府浮香亭"}
