{"author":"陈与义","id":3701,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["衔杯乐圣便称贤，无酒犹堪卧瓮间。","使者在门催仆仆，曲车入梦正班班。","不烦白水真人力，来自青城道士山。","千载王弘同并美，未应杞菊赋寒悭。"],"title":"同家弟用前韵谢判府惠酒  其一"}
