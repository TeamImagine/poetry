{"author":"李处权","id":8415,"strains":["平平仄仄仄，平平○仄平。","仄仄○平仄，平仄平平平。","平平仄仄仄，仄仄○平平。","仄○仄仄仄，○平仄○平。","仄平仄平仄，平仄仄仄平。","平平仄平仄，平仄○平平。","仄平仄仄仄，仄仄平○平。","仄仄仄平仄，平仄平○平。"],"paragraphs":["春风欲裂石，春云如鼓涛。","况复横来雨，檐溜声连宵。","畸人早盥帻，散目临亭皋。","挽折户外柳，吹残竹间桃。","慨然念芳物，摧抑适所遭。","因之感时节，幽愤空忉忉。","少年亦弃置，自引瓶中醪。","醉后眼生缬，孤坐清吟高。"],"title":"感春"}
