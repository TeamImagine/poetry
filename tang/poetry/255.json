{"author":"则天皇后","id":255,"strains":["平仄平平○仄，平平仄仄平平。","仄仄平平仄仄，平平仄仄○○。","平平仄平平仄，仄○仄仄平平。","仄仄○平仄仄，平仄仄仄平平。","仄仄平平仄仄，仄仄仄仄○平。","仄仄平平仄仄，平仄仄仄平平。"],"paragraphs":["先德谦㧑冠昔，严规节素超今。","奉国忠诚每竭，承家至孝纯深。","追崇惧乖尊意，显号恐玷徽音。","既迫王公屡请，方乃俯遂群心。","有限无由展敬，奠醑每阙亲斟。","大礼虔申典册，蘋藻敬荐翘襟。"],"title":"唐武氏享先庙乐章"}
