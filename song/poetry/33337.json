{"author":"陆游","id":33337,"strains":["仄平仄仄仄平平，仄仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["晓从北郭过西城，十里沙堤似席平。","澹日向人供帽影，微风傍马助鞭声。","欢情寂寂随年减，俗事纷纷逐日生。","到处每求佳水竹，晚途牢落念归耕。"],"title":"出朝天门缭长堤至刘侍郎庙由小西门归"}
