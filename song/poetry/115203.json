{"author":"刘克庄","id":115203,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["恰则含香文德殿，俄而揽辔祝融峰。","得非麟角惊凡目，或是蛾眉妒冶容。","六丈一勾非恶意，两翁相对少欢悰。","西山北郭多幽事，虽老犹堪撰杖从。"],"title":"迎候艮翁二首  其二"}
