{"author":"孔武仲","id":200252,"strains":["平平仄平仄，仄仄○平○。","仄○仄仄仄，○仄平○平。","平平仄平平，仄仄○平平。","仄平仄○平，平平仄平平。","平平仄仄仄，○仄仄平平。","仄仄平平○，平平仄平平。","仄○仄平平，平○平仄平。","平平○平平，仄○平平平。","仄平仄平仄，仄仄仄○平。","仄平○平平，仄仄仄○平。","平平仄平仄，仄仄平仄平。"],"paragraphs":["金神整霜仗，昨日从西回。","谓当有爽气，吹荡沧溟开。","谁知祝融军，执热{走参}{走覃}来。","六龙驻长安，无风动浮埃。","窗筠气烜赩，庭鹤羽摧颓。","向晚蚊声号，轰轰渐成雷。","径思去尘嚣，登临千丈台。","披襟迎清飔，俯听惊鸿哀。","仆羸不能驾，我马亦虺隤。","闭关吟愁云，履迹乱苍苔。","炎凉自交战，我辈能忘懐。"],"title":"初秋大热"}
