{"author":"韩溉","id":37909,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["才见离巢羽翼开，尽能轻飏出尘埃。","人间树好纷纷占，天上桥成草草回。","几度送风临玉户，一时传喜到妆台。","若教颜色如霜雪，应与清平作瑞来。"],"title":"鹊"}
