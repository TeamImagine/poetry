{"author":"方回","id":148954,"strains":["平仄平平仄仄平，仄平平仄仄平平。","仄平仄仄仄平仄，仄仄仄平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["门外葵花一丈高，讵期端午更绵袍。","佩符岂有玉刚卯，挑药久无金错刀。","人老形骸宜瘦劣，时危心肺倍焦劳。","柴门昼掩身多病，听雨寒窗首屡搔。"],"title":"五月初三日雨寒痰嗽"}
