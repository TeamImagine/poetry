{"author":"释德洪","id":227670,"strains":["平平仄仄○，○平平仄平。","仄仄平平平，平平平仄平。","平平仄平仄，平平仄平平。","○平仄仄仄，○仄仄仄平。","仄平平平仄，仄仄仄平平。","平仄平平平，仄仄仄平○。","仄仄平仄仄，仄仄平仄平。","平平仄平仄，仄平○○平。","平平平仄仄，平平仄平平。","仄仄仄仄仄，平仄仄平平。","○平仄○仄，仄仄仄平平。","平仄仄仄仄，仄仄仄仄平。","平仄仄平仄，仄仄○仄平。","仄平平平仄，仄○仄仄○。"],"paragraphs":["萧萧暑雨过，空山成夜晴。","月出东南峰，娟娟风露清。","飞萤自开合，寒蝉亦悲鸣。","兴来忽独往，听此落涧声。","永怀西湖上，绝景玉壶明。","松际翛然姿，振策自经行。","即欲呼就语，忽隔千里程。","何时径寻子，夜航过临平。","呼猿何足道，摩云亦虚名。","未若择法眼，能识廓然兄。","应知像教末，大法欲欹倾。","谈笑复一出，要使万世惊。","灯火作朝夕，已有相似情。","愿随人天会，仰看辩纵横。"],"title":"怀慧廓然"}
