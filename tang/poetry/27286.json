{"author":"于𣸣","id":27286,"strains":["仄仄平仄平，平仄仄○平。","平平平仄○，仄仄仄平平。","仄平平仄仄，仄仄仄平平。","仄仄平平○，平平仄平平。","平平仄仄平，平平仄平平。","仄仄平仄平，仄仄平平平。"],"paragraphs":["手植千树桑，文杏作中梁。","频年徭役重，尽属富家郎。","富家田业广，用此买金章。","昨日门前过，轩车满垂杨。","归来说向家，儿孙竟咨嗟。","不见千树桑，一浦芙蓉花。"],"title":"田翁叹"}
