{"author":"苏轼","id":194385,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["圣主如天万物春，小臣愚暗自亡身。","百年未满先偿债，十口无归更累人。","是处青山可埋骨，他时夜雨独伤神。","与君世世为兄弟，又结来生未了因。"],"title":"予以事系御史台狱狱吏稍见侵自度不能堪死狱中不得一别子由故作二诗授狱卒梁成以遗子由二首  其一"}
