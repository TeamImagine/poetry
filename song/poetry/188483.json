{"author":"魏野","id":188483,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["棠树抡材过礼闱，孤寒得解更光辉。","进身喜逐贤侯表，裹足愁分老母衣。","千里冬残伤独去，一家春尽待荣归。","头方念尔还如我，到阙何人许扣扉。"],"title":"送外甥李渭进士赴举"}
