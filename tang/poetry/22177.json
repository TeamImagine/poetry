{"author":"许浑","id":22177,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["楚水西来天际流，感时伤别思悠悠。","一尊酒尽青山莫，万里书回碧树秋。","日落远波惊宿雁，风吹轻浪起眠鸥。","嵩阳亲友如相问，潘岳闲居欲白头。"],"title":"郊园秋日寄洛中友人"}
