{"author":"梅尧臣","id":35484,"strains":["平平仄仄仄仄仄，○仄平仄平仄○。","仄平仄仄仄仄仄，仄仄仄仄仄平平。","仄平平仄仄仄仄，平仄仄仄平平平。","仄仄平平平仄仄，仄仄平仄平仄平。","平平平仄仄仄仄，仄仄仄仄平平平。","平平平仄仄仄仄，平仄仄仄仄仄平。","平平仄仄仄平仄，仄仄仄仄平仄平。","平平仄仄仄仄仄，仄平仄仄○仄平。","平平仄○仄平仄，○○平仄○○平。","○仄仄仄仄仄仄，仄仄平仄平平平。","仄平○仄○仄仄，平仄仄仄平平平。","平平仄仄仄平仄，仄仄仄仄平仄平。","仄平仄仄仄仄仄，仄仄仄仄平仄平。","仄平平仄仄平仄，仄仄仄仄平平平。","平平平仄仄平仄，平仄平仄平○平。","仄仄平平仄仄仄，仄仄仄仄平仄平。"],"paragraphs":["新霜未落汴水浅，轻舸惟恐东下迟。","遶城假得老病马，一步一跛令人疲。","到君官舍欲取别，君惜我去频增嘻。","便步髯奴呼子履，又令开席罗酒卮。","逡巡陈子果亦至，共坐小室聊伸眉。","烹鸡庖兔下箸美，盘实饤饾栗与梨。","萧萧细雨作寒色，厌厌尽醉安可辞。","门前有客莫许报，我方剧饮冠帻欹。","文章或论到渊奥，轻重曾不遗毫厘。","间以辨谑每绝倒，岂顾明日无晨炊。","六街禁夜犹未去，童仆窃讶吾侪痴。","谈兵究弊又何益，万口不谓儒者知。","酒酣耳热试发泄，二子尚乃惊我为。","露才扬己古来恶，卷舌噤口南方驰。","江湖秋老鳜鲈熟，归奉甘旨诚其宜。","但愿音尘寄鸟翼，慎勿却效儿女悲。"],"title":"醉中留别永叔子履"}
