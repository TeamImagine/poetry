{"author":"董嗣杲","id":154730,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["灵休逺被卫行都，宿有元勋梦又符。","引马拥羊昭景贶，立碑建庙述嘉谟。","九陵荆棘年空往，十里笙歌景不殊。","莫倚西斋阑槛去，斜阳无语满钱湖。"],"title":"崔府君庙"}
