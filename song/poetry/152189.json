{"author":"方一夔","id":152189,"strains":["平平仄仄仄，仄仄仄仄仄。","平仄仄平仄，仄仄仄平仄。","仄平○仄平，平仄仄平仄。","○平仄平平，平平仄平仄。","仄平仄仄平，仄仄平平仄。","仄平平○仄，仄仄平仄仄。","平○仄仄平，仄仄仄仄仄。","仄○仄平仄，仄仄仄仄仄。","平仄平仄平，平仄平仄仄。","平平仄仄仄，仄仄平仄仄。"],"paragraphs":["渊明避俗士，出语未必俗。","冲口吐奇伟，往往写心腹。","外韬中劲刚，芒刃不堪触。","如渠不弦琴，非丝亦非木。","乐天后此翁，逸驾追奔躅。","未知沟中断，孰与朱与绿。","吾观外国风，雅丽岂不足。","自从受绳削，稗语弃不录。","嗟彼千载人，何但诗可续。","谁能学柳下，不受嫠也宿。"],"title":"读白乐天诗"}
