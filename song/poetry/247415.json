{"author":"吕本中","id":247415,"strains":["仄仄平平平仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄平仄平平。","仄平仄仄平平仄，平仄平平平仄平。"],"paragraphs":["浸满溪烟枫叶纷，嵚崎苍弁入青云。","卷堂宋室由来事，逐客秦都曾有文。","兔苑圃田间可耨，豹林笔研笑须焚。","莫嘲寂寞秋风士，于越当年君子军。"],"title":"秋兴  其三"}
