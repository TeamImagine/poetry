{"author":"王炎","id":69272,"strains":["平平仄仄平仄平，○仄仄仄平平平。","平平平仄仄仄仄，仄平平仄平平平。","仄仄平平仄平仄，仄○仄仄仄平仄。","仄平仄仄仄仄平，仄仄仄平平仄仄。","仄仄平○平平○，平平仄仄平仄平。","○平平平仄仄仄，仄仄平平仄平仄。"],"paragraphs":["飞飞野雉雄挟雌，相与孳尾为之妃。","人生谁不有配偶，我生垂老为鳏夫。","永巷蛾眉几千指，一妻一妾庶人礼。","壮年受室不及时，老去自怜身独处。","短布单衣谁为缝，东皋种黍谁共舂。","苍天高高不可问，愿照衡茅有孤闷。"],"title":"雉朝飞"}
