{"author":"释德洪","id":227676,"strains":["平平仄平仄仄仄，仄仄平平仄平仄。","仄平仄仄仄仄○，平仄仄仄平平仄。","仄仄平平仄仄平，仄仄仄平○仄仄。","仄平仄仄仄平平，平仄平平平仄仄。","仄平仄平仄平○，仄仄仄平平仄仄。","仄仄仄仄仄平平，平仄○平仄平仄。"],"paragraphs":["沙丘牝黄马已死，俗马千年不能嗣。","忽生此马世上行，神骏直是沙丘子。","紫焰争光夹镜眸，转顾略前批竹耳。","雪蹄卓立尾萧梢，天骨权奇生已侣。","绿丝络头沫流觜，绣帕搭鞍初结尾。","次骤意态欲腾骧，奔逸长鸣抹千里。"],"title":"神驹行"}
