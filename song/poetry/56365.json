{"author":"张孝祥","id":56365,"strains":["仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["故人经岁别，连日几封书。","不识江头路，仍迂长者车。","追参空幕府，牵挽到宾除。","太息交情薄，多公不我疏。"],"title":"过蕲口六奉寺丞仲文亲帖之贶今早本约来陈店复勤千骑至冶塘所以招迎之意甚厚感叹不已赋此为谢"}
