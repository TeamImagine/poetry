{"author":"刘一止","id":237653,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["七年诗酒恨难同，未省相看作么容。","多病襄阳长瑟缩，古心冬夜更龙钟。","已知昔者非今者，莫问渠侬胜我侬。","手剪西窗深夜烛，细听吴语话心胸。"],"title":"卢叔才相过夜话戏成一首"}
