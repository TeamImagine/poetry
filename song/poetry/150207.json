{"author":"方回","id":150207,"strains":["仄仄平平仄仄平，平平仄仄仄平○。","仄仄仄平平仄仄，仄平平仄仄平平。","平仄平平平仄仄，平平平仄仄平平。","平仄仄平平仄仄，平平仄仄仄平平。"],"paragraphs":["骤涨阶前可泛舟，天低近屋火云收。","竹户纸窗清洒洒，葛衫纱帐冷修修。","秋馆梧桐羁客恨，春郊杨柳少年愁。","移得此声来六月，人人喜色上眉头。"],"title":"喜雨"}
