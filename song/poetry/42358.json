{"author":"陆游","id":42358,"strains":["仄平平仄平平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["白头羁客更堪论，身寄城南桑竹村。","一榻琴书春寂寂，四山雾雨昼昏昏。","常情共笑门庭冷，好事虚推辈行尊。","烧笋炊粳真过足，儿曹不用致鱼餐。"],"title":"闲咏五首  其四"}
