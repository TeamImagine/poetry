{"author":"苏辙","id":198503,"strains":["仄仄仄仄仄，平仄仄平平。","平平仄平仄，平仄仄仄平。","仄仄仄仄仄，仄仄仄仄平。","平平仄平仄，仄仄○平○。","○仄仄平仄，仄仄平仄平。","平仄仄平平，仄仄仄○平。"],"paragraphs":["我老未有宅，诸子以为言。","东家欲迁去，余积尚可捐。","一费岂不病，百口傥获安。","田家伐榆枣，赋役输缗钱。","长大可双栋，琐细堪尺椽。","生理付儿曹，老幸食且眠。"],"title":"闲居五咏 买宅"}
