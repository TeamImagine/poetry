{"author":"杨时","id":215119,"strains":["平平仄平仄，平仄仄平仄。","仄○仄平仄，平仄仄仄仄。","平平平平仄，平仄仄仄仄。","○平平仄仄，仄仄仄平仄。","平平仄平仄，平仄仄平仄。","仄平仄仄仄，平仄○平仄。","平平仄平仄，平仄平仄仄。","仄平仄平平，仄仄仄○仄。","平平仄平平，仄仄仄平仄。","平仄仄仄仄，仄○仄平仄。","仄仄仄平仄，平仄仄平仄。"],"paragraphs":["秋高水初落，鳞介满沙脊。","浩如太仓粟，宁复数以粒。","纷纷渔舟子，疑若俛可拾。","横湖沉密网，脱漏百无十。","虫虾杂鲂鲤，骈首吐微湿。","小人利口实，刀机污鳞鬣。","鲲鲸亦狼狈，风雨移窟宅。","玉渊有神祠，变化在嘘吸。","胡宁饱膻香，忍视万鱼急。","幽潜不足恃，感叹百忧集。","寄谢漆园吏，于计未为得。"],"title":"鄱阳湖观打鱼"}
