{"author":"仇远","id":164126,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["端午凄凉雨压城，忽然端六报新晴。","素衣尘暗行人老，绿树阴浓曙日明。","倦眼冥冥浑似雾，忧心悄悄只如酲。","枇杷荐酒犹堪醉，杏子微酸尚带生。"],"title":"五月六日晴芮君节卞西仲诸友来泛蒲和韵"}
