{"author":"曾巩","id":173875,"strains":["平平仄平仄，仄仄仄平平。","仄仄仄仄仄，仄平平仄平。","平平仄仄仄，仄仄平仄平。","仄平仄仄仄，仄仄○平平。","仄仄仄平仄，仄平平仄平。","平平仄仄仄，仄仄仄平平。","平仄仄平仄，仄平仄平平。","仄平仄○仄，仄仄仄平平。","仄平仄平仄，仄平平仄○。","仄仄○仄仄，仄平平○○。","仄仄平仄仄，平仄平平○。"],"paragraphs":["方舟下秋濑，已远汉南城。","念昔在郡日，苦为尘网婴。","低心就薄禄，实负山水情。","鹿门最秀发，十里行松柽。","宿幌白云影，入窗流水声。","庞公昔抱道，遁世此躬耕。","风雨塞天地，伺晨独先鸣。","故岩但闻说，已觉醒朝酲。","及兹道途出，谓谐猿鹤迎。","顾值深泞阻，独怜幽思并。","不踏苏岭石，虚作襄阳行。"],"title":"游鹿门不果"}
