{"author":"王炎","id":69791,"strains":["仄平○平仄，平仄平仄平。","仄平仄仄仄，仄仄○平○。","仄仄仄平平，仄仄仄仄○。","仄平平仄平，平仄○仄平。","仄仄仄仄平，平仄平平平。","仄仄仄仄仄，平平仄平平。","平平仄平仄，○仄平仄平。","仄平○平平，仄仄○平○。","仄平仄仄仄，平仄平仄○。","仄仄○仄平，平平仄平平。"],"paragraphs":["古来论人物，西蜀名士多。","李侯有酝藉，自爱如随和。","不肯扣朱门，漫刺独我过。","笔端金石鸣，音节如九歌。","小拂榻上尘，挥麈倾悬河。","岁月易晼晚，功名忌蹉跎。","西风向摇落，如此羁旅何。","倦游且西还，万里行江沱。","士诚有所挟，光彩终不磨。","翰墨更着鞭，渊云可同科。"],"title":"和李提干携诗相访"}
