{"author":"吕定","id":77593,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一雨皇都万象明，东风娇啭上林鶑。","火烟亭馆春多少，钟鼓楼台夜几更。","枕上故园蝴蝶梦，枝头斜月杜鹃声。","银笺欲写长相忆，滚滚江流不尽情。"],"title":"金陵旅夜"}
