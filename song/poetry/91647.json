{"author":"释居简","id":91647,"strains":["平平平仄平○平，平平仄仄平平平。","仄平仄平仄仄仄，平平平仄平平平。","平○平平仄仄仄，平仄平平仄○仄。","○○○仄仄平平，平仄仄○平仄仄。","平平仄仄仄平仄，仄仄仄平平仄仄。","仄平平仄仄平平，仄仄平平仄平仄。","平平仄仄平仄平，仄平仄平仄○平。","仄平平仄仄平仄，平平○仄平平平。","仄仄平平仄平仄，平仄平平仄○仄。","平平仄仄仄平平，仄仄仄平平平平。","平平仄平仄平仄，平仄仄平平仄仄。","平平平○仄平平，○平○仄平平平。"],"paragraphs":["宣城阡陌连当涂，山田瘦瘠圬田腴。","筑塍作圬九十四，频年风水圬为湖。","圬中饥氓水入户，私迫公催猛如虎。","三分更索水花苗，名色创闻氓不谕。","流移转徙道边泣，并日不能谋一食。","有生谁弗惜天年，望望谁宽倒悬急。","江东使者愁上眉，惄然轸怀若调饥。","疾呼官吏访田里，蠲租除赋苏颠隮。","劝粜开仓赈寒饿，氓命垂垂出汤火。","贪残俗吏漫窥窬，狡狯猾胥成{忄罗}懡。","家家祷公愿公寿，千亿子孙天地久。","宣城彰教住山人，斐然相此歌谣声。"],"title":"谢江东丘少卿漕使"}
