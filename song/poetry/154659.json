{"author":"董嗣杲","id":154659,"strains":["仄仄平平仄仄平，仄平仄仄仄平平。","仄平仄仄平平仄，仄仄平仄仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古甃澄泓照胆清，画龙壁暗挂瓢轻。","汲来不疗相如渇，掬处难供太白倾。","傍屋四围埋石色，侵山一溜走溪声。","钵盂可揽江湖阔，参取诗禅放眼明。"],"title":"杯泉"}
