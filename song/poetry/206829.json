{"author":"黄庭坚","id":206829,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄仄平仄仄，平平平仄仄平平。","仄仄平仄平平仄，仄仄平平仄仄平。"],"paragraphs":["公欲轻身上紫霞，琼爢玉馔厌豪奢。","百年世路同朝菌，九钥天关守夜叉。","霜桧左纽空白鹿，金炉同契漫丹砂。","要令心地闲如水，万物浮沈共我家。"],"title":"何造诚作浩然堂陈义甚高然颇喜度世飞升之说筑屋饭方士愿乘六气游天地间故作浩然词二章赠之  其一"}
