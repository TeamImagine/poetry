{"author":"宋祁","id":24624,"strains":["仄仄○平仄，○平平○平。","平平平仄仄，仄○平平平。","仄仄平○仄，平平仄仄平。","平○仄仄仄，仄仄○平平。","仄仄平平仄，平平仄仄平。","平平仄仄仄，平仄仄○平。","仄仄平平仄，平平仄○平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平○仄平○。","○仄○平仄，平平仄仄平。","仄平○仄仄，平仄○平平。","平仄平平仄，平平仄仄平。","平平平仄仄，平仄仄平平。"],"paragraphs":["避事长卿志，闲居郎将流。","无心婴外物，有兴为高秋。","僦舍余三亩，畸人代一邱。","园空树色至，日淡暝烟浮。","绀叶繁江蓼，丹须亚海榴。","青松七鬣嫩，黄菊万钉稠。","露泫梨津熟，风干芰扇愁。","小池圆写镜，卧石侧盘虬。","爱竹惟惭赋，逢萱即忘忧。","信非吾土美，聊并小山留。","胜托三余暇，幽寻五日休。","沼蛙观聿役，檐雀听啁啾。","心有冥鸿伴，歌烦警鹤酬。","兹焉为乐地，时事判悠悠。"],"title":"僦舍西斋小圃竹树森植秋日摇落对之翛然因作长句尽道所见"}
