{"author":"方一夔","id":152462,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄平平平平仄仄，仄平平仄平平平。"],"paragraphs":["千峰苍翠拥城楼，着我宗英七里洲。","昔日松楸相伴住，暮年湖海未归休。","咏诗遥认穷司马，骑竹争迎旧细侯。","莫为梅花长挽却，好将绳削订由求。"],"title":"和府尹虚谷先生和徐子英韵并寄徐子英  其一"}
