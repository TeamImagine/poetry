{"author":"汪晫","id":89176,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄仄平仄，仄仄平平平仄平。","平仄仄平平仄仄，平平平仄仄平平。"],"paragraphs":["风林弄影舞婆娑，水漫池塘绿皱波。","天上谁人待金马，人间何路出铜驼。","千年史册乱居半，百日春光晴不多。","飞絮落花还病酒，门前佳客倦相过。"],"title":"次韵春愁"}
