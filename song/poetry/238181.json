{"author":"王庭珪","id":238181,"strains":["平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["闲举酒兵挑一战，愁城欲下战方酣。","且烹北苑龙香茗，暂脱东禅鹘臭衫。","有志干时君自许，无钱使鬼我何堪。","江湖寂寞生涯尽，对客不应容易谈。"],"title":"次韵锺令"}
