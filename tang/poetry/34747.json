{"author":"张说","id":34747,"strains":["平平平仄仄，仄仄仄平平。","仄仄平平仄，○平平仄平。","仄平○仄仄，平仄仄○平。","平仄○平仄，○○仄仄○。","仄平平仄仄，平仄仄○平。","仄仄平平仄，平○仄仄平。","仄平平仄仄，仄仄仄平平。","平仄平平仄，平平平仄平。"],"paragraphs":["千龄逢启圣，万域共来威。","庆接郊禋后，酺承农事稀。","御楼横广路，天乐下重闱。","鸾凤调歌曲，虹霓动舞衣。","合声云上聚，连步月中归。","物睹恩无外，神和道入微。","镐京陪乐饮，柏殿奉文飞。","徒竭秋云影，何资春日晖。"],"title":"奉和圣制春中兴庆宫酺宴应制"}
