{"author":"韦应物","id":56941,"strains":["仄仄仄平平，仄平仄平仄。","平仄仄○平，平平仄平○。","平平仄仄仄，○仄平仄仄。","平仄仄平平，平平平平仄。仄平平仄仄，平仄仄○仄。","平仄平仄平，仄平平仄仄。"],"paragraphs":["吏舍跼终年，出郊旷清曙。","杨柳散和风，青山澹吾虑。","依丛适自憩，缘涧还复去。","微雨霭芳原，春鸠鸣何处？乐幽心屡止，遵事迹犹遽。","终罢斯结庐，慕陶真可庶。"],"title":"东郊"}
