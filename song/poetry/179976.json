{"author":"王安石","id":179976,"strains":["平仄仄仄仄，仄平平仄平。","仄平平仄仄，平仄仄仄平。","平仄仄平仄，平平仄平平。","仄平仄仄平，平仄平仄平。","平平平平仄，仄仄仄○平。","平平仄仄仄，仄仄平平平。","平○仄平平，平仄仄○平。","仄仄仄平仄，平平○仄○。","平平仄仄仄，平仄仄平平。","平平仄仄仄，仄仄平平平。","平仄仄○仄，平平仄○○。","平仄仄平仄，仄○仄平平。","仄仄仄平仄，仄○平○平。","平平仄平平，仄仄仄仄○。","平仄仄平仄，平平平仄○。","平平仄平仄，仄仄仄仄平。","平仄仄仄平，平平平平平。"],"paragraphs":["秦惜逝者耋，晋嘉良士休。","古人皆好乐，哀此岁月遒。","嗟我抱愁毒，残年自羁囚。","但为兔得蹄，非复天上鸥。","虽知林塘美，欲往辄回辀。","名园一散策，笑语随觥筹。","探题绕梅花，高咏接应刘。","宿雨洗荒壍，寒蛟沈老湫。","沿洄信画舸，归路子城幽。","冬风不改绿，忽见新阳浮。","欢事去如梦，嘉时念难留。","明发得君句，谓将续前游。","语我饮倡乐，不如诗献酬。","淮洲奏锺鼛，雅刺德不犹。","文墨有真趣，荒淫何足收。","来篇信时女，窈窕众所求。","兹理傥可谐，华簪为君抽。"],"title":"用王微之韵和酬即事书怀"}
