{"author":"苏轼","id":194656,"strains":["平平仄平平，仄仄仄平仄。","平平仄平仄，仄仄平平仄。","平○平平平，仄仄平仄仄。","平平○仄仄，平仄仄平仄。","仄平仄仄平，仄仄仄平仄。","仄○仄仄平，仄仄仄○仄。","仄平仄仄平，○仄平仄○。","仄平平平平，仄仄平平仄。","平平仄平仄，仄仄平仄仄。","仄平仄平仄，○仄仄仄仄。","○仄平仄平，仄平平仄仄。","仄仄仄仄仄，平平仄平仄。","○○仄仄平，平仄仄○仄。","仄平平平仄，○仄仄平仄。","平○仄仄平，仄仄仄○仄。","仄平平仄○，平○仄平仄。"],"paragraphs":["冰蚕不知寒，火鼠不知暑。","知闲见闲地，已觉非闲侣。","君看东坡翁，懒散谁比数。","形骸堕醉梦，生事委尘土。","早眠不见灯，晚食或敧午。","卧看盗取毡，坐视麦漂雨。","语希舌颊强，行少腰脚偻。","五年黄州城，不蹋黄州鼓。","人言我闲客，置此闲处所。","问闲作何味，如眼不自睹。","颇讶徐孝廉，得闲能几许。","介子愿奉使，翁归备文武。","应缘不耐闲，名字挂庭宇。","我诗为闲作，更得不闲语。","君如汗血驹，转盼略燕楚。","莫嫌銮辂重，终胜盐车苦。"],"title":"徐大正闲轩"}
