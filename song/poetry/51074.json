{"author":"尤袤","id":51074,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["十年江国水如淫，怕见三秋雨作霖。","可念田家妨卒岁，须烦风伯荡层阴。","禾头昨夜忧生耳，木德何时却守心。","兀坐书窗诗作祟，寒虫呜咽伴愁吟。"],"title":"次韵德翁苦雨"}
