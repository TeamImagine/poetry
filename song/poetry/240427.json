{"author":"周紫芝","id":240427,"strains":["平平平○平仄平，仄仄平平平○○。","仄？仄○仄○仄，仄仄仄仄平平平。","○平仄仄仄仄仄，平平仄仄平平平。","平平仄仄平平仄，仄仄仄平平仄平。","仄平平仄仄平仄，平平仄仄平平平。","平平○仄平平仄，平仄仄平平仄平。","仄平仄仄平平仄，○仄平平仄平仄。","仄平平仄仄○平，仄仄○○仄○仄。","平平仄平仄平仄，平仄仄仄○平仄。","仄仄平平仄仄平，仄仄○平仄平仄。","仄平平仄？仄仄，平仄平平仄平仄。"],"paragraphs":["明光宫中枭夜鸣，汉鼎何人窥重轻。","老髗未污属镂血，四海掩鼻愁膻腥。","当时避地岂得已，岩栖水宿俱非情。","谁知举世无真隐，此意独高严子陵。","一钩明月满蓑雨，桃花水涨春江平。","生涯颇似玄真子，端欲钓鱼非钓名。","故人巳作飞龙起，犹着羊裘钓烟水。","异时侯霸岂其俦，未可轻将衮衣比。","心知不为世人屈，无故不作三公耳。","富贵浮云只眼前，执戟长怜子扬子。","丈夫名节倘未立，安用区区识奇字。"],"title":"次韵伯尹登严子陵钓台"}
