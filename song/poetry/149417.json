{"author":"方回","id":149417,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄仄仄，仄平仄仄仄平平。"],"paragraphs":["扁舟一水接湖杭，久别先生道德光。","名子我方思右咳，隔邻公此选东床。","彭聃上寿终澌尽，刘白同年各健强。","梅子黄时雨如许，小留信宿共清觞。"],"title":"牟献之提刑来杭纳婿庆予七十次韵二首  其二"}
