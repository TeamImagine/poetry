{"author":"秦观","id":209846,"strains":["仄仄仄仄仄，仄仄○平平。","平平仄平○，○平仄仄平。","仄平平仄仄，仄平平仄平。","仄仄仄仄仄，○仄仄平平。","平仄仄仄仄，平平仄平平。","平平仄平仄，平仄平仄平。","仄仄平仄仄，平平○仄平。","仄仄仄平仄，仄仄平○平。","平平仄平仄，仄仄仄平○。","仄仄仄仄仄，仄平仄平平。"],"paragraphs":["犬以守御用，老惫将何为。","踉跄劣于行，累然抱渴饥。","主人恩义易，勿为升斗资。","黾勉不肯去，犹若恋藩篱。","屠脍意得逞，烹庖在须斯。","糟糠固非意，豚矢同一时。","念昔初得宠，青缰缠閟丝。","饲养候饥饱，动止常相随。","胡云不终始，委逐在衰迟。","犬死不足道，固为主人悲。"],"title":"病犬"}
