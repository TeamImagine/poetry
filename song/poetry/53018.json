{"author":"常祎","id":53018,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["革去颓风靳选抡，翕然公论一时伸。","棘围共试三千士，海郡联飞二十人。","竞说马群空冀野，好看鲲化上云津。","从来自有湖平谶，由此公卿稳致身。"],"title":"送举人"}
