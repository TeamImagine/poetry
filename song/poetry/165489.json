{"author":"艾性夫","id":165489,"strains":["仄仄平平仄仄平，平平仄仄仄平平。","仄平仄仄仄仄仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不作人间肉食僧，霜髭茁茁骨棱棱。","释经妙在一转语，疗病良于三折肱。","处寺有规能缚律，即心是佛不传灯。","胸中历历前朝事，说到西头气拂膺。"],"title":"医僧洪淡寮见示金刚经解集验方村寺清规皆自著也诗以归之"}
