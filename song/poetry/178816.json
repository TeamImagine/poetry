{"author":"李山甫","id":178816,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["铃阁清虚刺史闲，廉车因得访仙山。","旌旗飘缈烟霞外，冠盖追随水石间。","丹井寂寥终古在，鸾骖怅望几时还。","从来谢史留诗笔，今日遗风尚可攀。"],"title":"和王漕使逵游麻姑山"}
