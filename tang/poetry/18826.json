{"author":"李绅","id":18826,"strains":["仄○仄仄平平仄，平○平平○平仄。","平仄仄仄平仄平，仄仄○平仄平仄。","平平仄仄仄○平，平平仄仄平平平。","平平仄仄平仄仄，仄平平仄平平平。","仄平仄仄○平仄，仄○平平仄平仄。","仄仄平平仄仄平，平平仄仄平平仄。","平平平仄仄○平，平仄平平仄仄平。","平仄平○平仄仄，仄平平仄仄平平。","○平仄仄平平仄，仄仄平平仄平仄。","仄仄平○仄仄平，平平仄仄平平仄。","平平仄仄仄○○，仄仄平平仄仄平。","平仄仄平平仄平，仄平平仄仄○平。"],"paragraphs":["越王巧破夫差国，来献黄金重雕刻。","西施醉舞花艳倾，妒月娇娥恣妖惑。","姑苏百尺晓铺开，楼楣尽化黄金台。","歌清管咽欢未极，越师戈甲浮江来。","伍胥抉目看吴灭，范蠡全身霸西越。","寂莫千年尽古墟，萧条两地皆明月。","灵岩香径掩禅扉，秋草荒凉遍落晖。","江浦回看鸥鸟没，碧峰斜见鹭鸶飞。","如今白发星星满，却作闲官不闲散。","野寺经过惧悔尤，公程迫蹙悲秋馆。","吴乡越国旧淹留，草树烟霞昔遍游。","云木梦回多感欢，不惟惆怅至长洲。"],"title":"姑苏台杂句"}
