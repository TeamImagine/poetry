{"author":"黄颇","id":24589,"strains":["仄仄仄平平，平平仄仄平。","仄平平仄仄，平仄仄平平。","仄仄○仄仄，平平仄仄○。","平○平仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["五纬起祥飙，无声瑞圣朝。","稍开含露蘂，才转惹烟条。","密叶应潜变，低枝几暗摇。","林间莺欲啭，花下蝶微飘。","初满沿堤草，因生逐水苗。","太平无一事，天外奏虞韶。"],"title":"风不鸣条"}
