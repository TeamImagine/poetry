{"author":"许天正","id":12918,"strains":["仄仄○平仄，○平仄仄平。","仄平平仄仄，仄仄仄平平。","平仄平平仄，平平仄仄平。","○平○仄仄，仄○仄平○。","仄仄平平仄，平平仄仄○。","仄仄平平仄，平平仄仄平。","平平○仄仄，仄仄仄平平。"],"paragraphs":["抱磴从天上，驱车返岭东。","气昂无丑虏，策妙诎群雄。","飞絮随风散，余氛响日镕。","长戈收百甲，聚骑破千重。","落剑惟戎首，游绳系胁从。","四野无坚壁，群生未化融。","龙湖膏泽下，早晚遍枯穷。"],"title":"和陈元光平潮寇诗"}
