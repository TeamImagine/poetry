{"author":"方岳","id":127457,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["亦爱卢仝屋数间，野猿皋鹤共跻攀。","才登楼见一溪月，不出门行十里山。","有兴自携残藁醉，无人得似老夫闲。","樵青莫掩柴扉路，留与春风作往还。"],"title":"山行  其一"}
