{"author":"白居易","id":16857,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["三分鬓发二分丝，晓镜秋容相对时。","去作忙官应太老，退为闲叟未全迟。","静中得味何须道，稳处安身更莫疑。","若使至今黄绮在，闻吾此语亦分司。"],"title":"对镜"}
