{"author":"文同","id":168978,"strains":["平平仄仄平，仄仄仄平平。","仄仄平○仄，平平仄仄平。","平○平仄仄，仄仄仄平平。","平仄平平仄，平○仄仄平。","平平平仄仄，仄仄仄○○。","平仄平平仄，平平仄仄平。"],"paragraphs":["盘岩复转溪，磴道入云微。","断𪩘双屏立，垂泉一剑飞。","浮空交彩翠，溅远乱珠玑。","啼穴饥鼯出，翘滩宿鹭归。","寒光清彻骨，晚气润沾衣。","东谷牛羊下，摇鞭去夕晖。"],"title":"施公潭"}
