{"author":"韦骧","id":190172,"strains":["○平仄○平，平仄平平平。","平平仄仄平，仄仄平平平。","仄平平平仄，仄仄平平平。","平平平○平，平仄仄○平。","仄仄仄平平，仄平平仄平。","平平仄仄仄，仄仄平平平。","仄仄仄平平，仄仄仄仄平。","仄仄仄平平，仄仄平平平。","仄仄平仄仄，仄○平平平。","○平仄平仄，仄仄仄仄平。","平平平仄平，仄仄平平○。","平仄仄平仄，平平仄平○。","仄平仄平仄，？仄仄仄平。","仄平仄○平，仄仄仄仄平。","仄仄仄平○，仄仄平平平。","仄仄仄平平，仄仄平仄平。","○平仄仄○，○平仄平平。","平平平仄仄，仄仄仄○平。","平平仄仄平，平○仄平平。","○仄仄平仄，平○仄平平。"],"paragraphs":["长风掠疏林，残叶何凄凄。","浮云带远山，半压愁眉低。","纵游乌奴寺，乃在嘉陵西。","嘉陵清且湍，依约剡中溪。","十月未成梁，傍舟祛挈提。","篙工上下手，往往咍州犂。","系缆即肩舁，踏石避角圭。","诘屈上嵯峨，恍若登云梯。","下视飞鸟背，仰听惊猿啼。","参差列佳境，画幅展不齐。","峥嵘楼殿雄，势欲凌烟霓。","香穗暗金像，岚光映璇题。","宝函发神翰，熣灿壁与奎。","圣言远如天，至理岂易稽。","洗目幸荣观，讵止徒攀跻。","四座敬无哗，寂默桃李蹊。","遗韶动众听，司南警群迷。","兹辰尤乐只，并合又将暌。","鹏抟九万程，鹪鹩一枝栖。","其适固均耳，安中养天倪。"],"title":"和苏进之同游乌奴山告成寺"}
