{"author":"方回","id":148686,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["忆昔繁华侣俊游，宁知后死挂闲愁。","无人复唱鱼儿曲，何处重寻燕子楼。","张敞空思前汉尹，邵平谁识故秦侯。","定应冥漠犹遗恨，蔗节瓜犀启夜丘。"],"title":"雪中忆昔五首  其二"}
