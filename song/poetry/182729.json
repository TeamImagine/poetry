{"author":"强至","id":182729,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平平仄平平。","平平仄仄平平仄，仄仄平平仄仄平。"],"paragraphs":["河岳灵神拥瑞来，剑川一夜起云雷。","祥风破腊吹灰琯，和气先春报砌槐。","龙邸久膺心膂托，金瓯终为姓名开。","年年已与梅花约，长借清香入寿杯。"],"title":"何太宰生日二首  其二"}
