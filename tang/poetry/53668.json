{"author":"王维","id":53668,"strains":["平平平仄仄，仄仄仄○○。","仄仄平平仄，平平仄仄○。","仄平平仄仄，○仄仄○平。","仄仄平平仄，平平仄仄平。","平平平仄仄，仄仄仄平平。","仄仄平平仄，○平平仄平。"],"paragraphs":["商山包楚邓，积翠蔼沈沈。","驿路飞泉洒，关门落照深。","野花开古戍，行客响空林。","板屋春多雨，山城昼欲阴。","丹泉通虢略，白羽抵荆岑。","若见西山爽，应知黄绮心。"],"title":"送李太守赴上洛"}
