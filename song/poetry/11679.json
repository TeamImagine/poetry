{"author":"胡寅","id":11679,"strains":["仄平平仄○，平仄仄平仄。","平仄平仄平，平仄平仄仄。","平平○仄仄，平仄仄平仄。","仄仄仄平○，仄平仄平仄。","平平仄仄仄，仄仄平仄仄。","平平仄平平，○平仄平仄。","○仄○平平，平平平仄？。","仄仄仄仄平，仄仄仄平仄。","仄平平仄仄，○仄仄平仄。","仄平仄○仄，平仄仄仄仄。","平仄平平平，仄仄仄平仄。","仄仄平平仄，仄仄仄平仄。","仄仄○平平，仄仄仄平仄。","仄平平仄仄，平仄仄○仄。","平平仄仄仄，平仄仄○仄。","仄仄仄仄平，仄仄平仄仄。","仄平仄平平，仄平仄平仄。","平平仄平仄，仄仄平仄仄。","平平仄平仄，○平仄平仄。","平仄仄○？，仄仄平仄仄。","仄○仄仄平，平○平平仄。","仄平平仄仄，仄仄平仄仄。","平仄平平仄，平平仄平仄。","仄平仄平平，平仄平○仄。","仄仄平平平，仄平仄平仄。","仄平仄仄平，仄仄仄平仄。","平仄平平仄，平仄仄平仄。","仄仄平平平，仄平仄仄仄。"],"paragraphs":["万生天地间，灵者乃知义。","何独于义明，而利心亦炽。","兹焉分两轨，君子小人异。","秉义一毛輶，百川利趋亟。","纷纷冒货贿，役役奔势位。","资之以狼贪，攘之以螳臂。","深较毫厘差，交攻兵刃{事刂}。","大贾五百金，徙蜀死无庇。","小偷惭簠簋，褫魄对犴吏。","一生几量屐，身后粪土弃。","夫岂无良心，习惯遂殊致。","试令呼之跖，悍目艴然视。","又或号之夷，喜笑亦随至。","也知清誉好，宁自浊污置。","颓波日不反，方跖尚当愧。","有美短簿贤，老矣能劼毖。","善为子孙谋，辟堂寘经笥。","松筠岁寒色，不种春藻媚。","郴山固奇变，其江泻青翠。","盘礴以蜿蟺，淑气宜产粹。","是将出秀民，庸称名堂意。","愿言承学子，不受流俗渍。","虽共鸡鸣起，拳拳闵颜志。","本原孝而恭，由此充其类。","附翼而攀鳞，四科有升次。","或夸诡遇功，固耻与之比。","何况浮云侣，秋露草头坠。","勿忘先师言，亦何必曰利。"],"title":"寄题义陵吴簿义方堂"}
