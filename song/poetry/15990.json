{"author":"范浚","id":15990,"strains":["平仄平平仄仄平，仄平平仄仄平平。","仄平仄仄仄平仄，仄仄仄平仄仄平。","平仄平平平仄仄，仄平仄仄仄平平。","仄仄仄仄平平仄，仄仄平平仄仄平。"],"paragraphs":["南北东西遇合疏，偶然良会足欢娱。","豹胎供馔斥鱼婢，雀舌试汤分酪奴。","花萼成诗多共赋，竹根有酒不须沽。","借令六逸无人画，也胜当年九老图。"],"title":"三兄茂载燕兄弟预者六友宜尽觞咏之乐长兄茂宽有诗因次其韵"}
