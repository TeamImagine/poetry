{"author":"李咸用","id":29682,"strains":["仄仄○平平仄平，仄平仄仄平○○。","平仄仄平平仄平，平平仄仄平○平。","仄平仄仄平平平，○仄平平平仄平。","平平仄仄平○○，仄平平仄平平平。","平平仄仄仄平平，仄仄仄○平仄○，○平仄仄平平平。"],"paragraphs":["海树相扶乌影翘，戴红拍翠声胶胶。","鸳瓦冻危金距趫，夸雄鬬气争相高。","漏残雨急风萧萧，患乱忠臣欺宝刀。","霜浓月薄星昭昭，太平才子能歌谣。","山翁梦断出衡茅，谷口雾中饥虎号，离人枕上心忉忉。"],"title":"鸡鸣曲"}
