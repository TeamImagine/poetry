{"author":"危稹","id":84756,"strains":["平平平平仄，平平仄平仄。","平仄仄平平，仄平平○仄。","平平平仄仄，平仄平仄仄。","仄仄仄平平，平仄仄仄仄。","仄平平仄平，仄平○仄仄。","仄仄仄○仄，仄仄仄○仄。","平仄仄平仄，平平仄仄仄。","仄仄仄平仄，仄仄仄平仄。","仄仄平仄仄，仄仄仄○仄。","仄仄仄平平，仄平仄平仄。","平平平平仄，仄仄仄仄仄。","仄仄平○平，仄○仄仄仄。","仄平仄平仄，仄仄仄○仄。","仄仄仄平仄，仄仄平仄仄。"],"paragraphs":["刘伶耽于酒，渊明玩于菊。","君乃癖于文，爱棋尤更笃。","文高新掌故，棋只前秘读。","我昨却莱兵，书法谨夹谷。","不知君讳之，护名如护玉。","耻鼓赵王瑟，欲举渐离筑。","明发疾呼予，开枰数反复。","盛气欲吞敌，厉响亦惊俗。","失利頳凑颊，得隽喜填腹。","势固健于常，手终弱于仆。","君名高天下，此特一不足。","小负毋重争，旁观有静瞩。","大明昧于小，月固不胜烛。","切勿罪刘五，此笔兢所录。"],"title":"王架阁夙有棋癖尝于和篇中讥其不工架阁颇讳恶其说复次韵戏之"}
