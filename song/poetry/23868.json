{"author":"王十朋","id":23868,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["五年三郡厌间关，心逐东归见雁山。","力上祠章期得请，果回天意可投闲。","踈慵似我宜归去，名德如公合召还。","珍重诗来二千里，义风高韵两难攀。"],"title":"吴明可自当涂以诗见寄因次其韵  其一"}
