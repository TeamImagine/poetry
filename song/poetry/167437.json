{"author":"陈深","id":167437,"strains":["仄仄平平仄仄平，平平平仄仄平平。","仄平仄仄平平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["二仲相从共此遨，蒙蒙花气袭征袍。","几家绿暗藏深坞，一径红芳落野桃。","春色暗随流水去，客怀空逐暮云高。","临溪忽动秦源兴，应叹浮生何太劳。"],"title":"次韵子封承之游桃花坞二首  其一"}
