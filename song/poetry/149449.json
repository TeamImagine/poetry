{"author":"方回","id":149449,"strains":["平○仄仄仄，仄仄平仄○。","仄仄平仄仄，仄○仄仄平。","○仄仄平平，平仄仄平平。","仄仄平平仄，仄仄平仄平。","仄○仄仄仄，平○仄○平。","仄平○平仄，平平仄仄平。","仄平仄平仄，平仄平平平。","仄仄仄平仄，仄平仄平平。"],"paragraphs":["无妻牧犊子，带索荣启期。","予亦年七十，幸犹未至兹。","颇亦似陶翁，粗有五男儿。","乃父休官早，致汝恒苦饥。","挂冠六七闰，方当挂冠时。","治生了无策，惟耽酒与诗。","室人愧交谪，虽寿夫奚为。","后死信无益，固穷谅何悲。"],"title":"七十翁吟五言古体十首  其一"}
