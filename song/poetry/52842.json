{"author":"李洪","id":52842,"strains":["平平平仄仄平平，平平平平仄仄平。","平仄仄平平仄仄，平平仄仄仄平平。","平平仄仄平平仄，仄仄仄平平仄平。","平仄平平平仄仄，仄平仄仄仄平平。"],"paragraphs":["春归鶑老禁无音，天为红芳着意深。","姝色自应倾一国，多情向惜费千金。","如迎如舞缘风拆，不淡不深愁雨侵。","宜与花王为辅佐，欲传彩笔继高吟。"],"title":"次韵子都兄鲍庵芍药  其一"}
