{"author":"释宝昙","id":52397,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["惭愧先生有古风，岁寒庭户不言功。","叶间朱实仍风味，老去清阴转郁葱。","收拾雨声归杵臼，放教秋意擅梧桐。","年来负尔人无数，异世同心只两翁。"],"title":"和广慧吊楮"}
