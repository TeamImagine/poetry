{"author":"林希逸","id":119578,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["已分金门不可排，何须竹帛诏方来。","囊收玉子开云种，炉养金公候火灰。","老见明时真乐只，身缘吾党合归哉。","年丰处处炊烟好，追忆边城叹析骸。"],"title":"四和澜字三首谢赵工部  其二"}
