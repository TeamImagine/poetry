{"author":"方一夔","id":152377,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["自入梅天气力微，不堪暑湿互蒸炊。","鬓边衰白三千丈，雨后昏黄十二时。","积润图书供火焙，新裁罗褐覆香匜。","小占定有朝晴喜，忽听黄鶑语柳枝。"],"title":"梅后久雨"}
