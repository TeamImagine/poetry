{"author":"郭祥正","id":191928,"strains":["平平仄平平，平平仄平平。","平仄平仄仄，○平仄平平。","平平仄平仄，平仄平○○。","仄仄仄平平，○平仄○平。","平平平仄仄，○仄平平○。","平平仄仄仄仄仄，仄平仄仄平平平。","仄平仄仄仄仄仄，仄仄仄仄○平平。","平平○平仄仄仄，平仄仄仄平平平。","仄平仄仄仄○仄，平平仄仄平仄平。","平平仄仄仄仄仄，仄平平仄○平平。"],"paragraphs":["琅琊异他山，坡陀晦诸峰。","惟有山下水，其源与天通。","寻源见楼阁，鸳瓦青重重。","宝镜递华灯，空岩散疏钟。","薫成香积界，回首非尘笼。","阳冰俗篆未足数，禹偁八咏元无功。","我来独酌惜已晚，醉倒不见欧阳公。","摩挲苍崖读旧记，谁掣玉索纒蛟龙。","不忧石泐解磨灭，斯文自与元气同。","徘徊落日跨马去，老松为我摇悲风。"],"title":"琅琊行"}
