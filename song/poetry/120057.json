{"author":"刘宗","id":120057,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天末凉风吹白云，渐看长昼少炎氛。","满庭慈竹秋阴合，夹岸枯荷夜雨闻。","漂泊乡关新避寇，荒唐客梦旧从军。","起来极目西山望，故里松楸怅夕曛。"],"title":"栅口致喜亭咏怀  其二"}
