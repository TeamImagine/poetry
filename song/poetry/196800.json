{"author":"朱长文","id":196800,"strains":["平○平平平，仄仄平仄仄。","仄○○仄仄，平仄仄仄仄。","仄仄仄○仄，仄仄○平仄。","仄平平仄平，仄仄仄仄仄。","平平平仄仄，平○○平仄。","平平仄平仄，仄仄平平仄。","平○仄仄平，仄仄仄仄仄。","平平平仄仄，仄仄仄平仄。","仄仄○仄仄，仄仄平仄仄。","平平仄仄仄，平仄平平仄。","平平仄○仄，平仄仄仄仄。","仄仄仄平○，平平仄平仄。","平平仄仄仄，仄仄仄平仄。","平仄○平平，仄平平仄仄。"],"paragraphs":["庠中今多材，灿若荆岫玉。","琢磨观粹美，尤爱魏与祝。","二子幼相友，共学横山麓。","抱书来泮宫，美质异碌碌。","文辞堪适用，光莹轻缣幅。","前年掇高选，丽赋人争录。","吴兴太守贤，好善下白屋。","贻书勤聘礼，扫榻待英躅。","伯乐过冀北，所顾皆骥𫘧。","翩翩告别去，舟泛苕溪渌。","南陔急亲养，聊以奉水菽。","愧我不能留，嗈嗈想鸿鹄。","良辰振六翮，一举耸群目。","云汉期高翔，稻粱非所欲。"],"title":"送魏君致远之吴兴兼寄祝修中"}
