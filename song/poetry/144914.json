{"author":"释道璨","id":144914,"strains":["仄仄仄仄平，平平仄○平。","仄仄仄仄仄，○仄平○平。","仄平平仄仄，仄仄平仄平。","平仄仄仄仄，仄仄○仄○。","平仄仄仄仄，仄○平仄平。","仄仄仄平仄，平仄仄仄平。","仄平平仄平，仄仄○平平。","平平○仄仄，平仄仄仄平。","仄仄仄○仄，仄仄仄仄○。","仄仄○仄仄，仄仄平仄平。","平平平仄仄，仄平仄○平。","平仄仄平仄，平○○○○。","平仄仄平平，平平仄○平。","仄平平仄○，仄仄仄仄平。","仄平平平仄，仄仄○平仄。"],"paragraphs":["宇宙入八窗，芙蓉制衣裳。","两眼挂万古，深柱书传香。","笔端肤寸合，要作天下凉。","余事亦演雅，簸弄正未妨。","颠倒走百怪，陆离罗众芳。","气焰压牛斗，何止万丈光。","笑他儿女曹，白道空茫茫。","秋风三尺剑，尘土压下方。","斫却月中桂，及此鬓未苍。","我欲援北斗，酌以椒桂浆。","文章于此道，太山一毫芒。","洙泗到伊洛，波澜正泱泱。","多少溯流人，褰裳复回翔。","孰知方寸间，一苇直可航。","勉哉吴夫子，此事当毋忘。"],"title":"吴太清有远役以诗寄别次韵"}
