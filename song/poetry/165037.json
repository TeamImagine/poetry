{"author":"罗升","id":165037,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["是间定可著吾家，流水深林一迳斜。","天下独清惟雪色，客中旧识是梅花。","妍媸颠倒惊时事，战伐纷纭老岁华。","风雨穷山为谁苦，故人何处岸乌纱。"],"title":"山背道中"}
