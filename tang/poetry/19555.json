{"author":"姚合","id":19555,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄仄平仄仄平。"],"paragraphs":["水石随缘岂计程，东吴相遇别西京。","夜禅月下袈裟湿，晓上山巅锡杖鸣。","念我为官应易老，羡师依佛学无生。","越中多有前朝寺，处处铁钟石磬声。"],"title":"送文著上人游越"}
