{"author":"方回","id":148790,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["落笔谁云古意赊，四灵何得擅东嘉。","跨鸾未斫吴刚桂，对鹤频烹魏野茶。","商略春词犀堕雪，留连夜酌烛生花。","如君三世工文墨，江左于今有几家。"],"title":"次韵谢吴太初"}
