{"author":"吴芾","id":18304,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["别来星纪两周天，梦想风标每慨然。","靖退喜公今就第，奔驰愧我未归田。","得闲正好哦诗句，乘兴何妨棹酒船。","颇恨路长还病暑，无由一见话当年。"],"title":"寄周表卿"}
