{"author":"刘敞","id":174740,"strains":["仄平仄仄平，仄○仄仄平。","仄仄平平○，仄平仄平平。","仄平平平仄，仄仄仄仄平。","○仄仄仄仄，平平仄平平。","仄仄仄仄仄，平仄○平平。","平平仄平仄，仄仄○平平。","平平仄仄仄，仄仄平平平。","仄仄仄平仄，仄平仄平平。","仄平○○仄，仄平仄仄平。","仄平仄平仄，仄仄仄仄平。","仄平仄平仄，平仄平平平。"],"paragraphs":["客身困旅人，未如负舍蜗。","滚滚荆吴间，所居不常家。","宴安非吾事，但恐髪早华。","且复一日葺，随时具生涯。","白盛烂四壁，茔净磨疵瑕。","虚明豁心府，永使思无邪。","愁来莫与语，起就书龙蛇。","亦足写方寸，放歌快咨嗟。","苦嫌中庭窄，所生野草花。","故须种松竹，反忆日月遐。","歳寒与谁共，惆怅终无他。"],"title":"书堂"}
