{"author":"郑思肖","id":159572,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["突兀高楼落照间，此身迥出俯人寰。","客心不逐年华老，诗兴何曾月夜闲。","峡水流归天际海，淮云飞度浙中山。","杜鹃啼后归舟发，只有春愁满载还。"],"title":"怀归"}
