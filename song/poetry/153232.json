{"author":"俞德邻","id":153232,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["病来十日闭茅庐，孤负吟诗与著书。","床下不知牛是蚁，濠间谁识子非鱼。","羸形分绝麒麟画，老境堪同鹿豕居。","坎止流行随所寓，分明天地一籧篨。"],"title":"病中三首  其一"}
