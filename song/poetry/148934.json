{"author":"方回","id":148934,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["风吹六十二年春，又见阳和一夜新。","兴废亲更三国事，死生暗易万城人。","种花纵好谁同赏，置酒良难自惯贫。","今独身为本宗长，思兄临节倍悲辛。"],"title":"十一月二十日南至二首  其一"}
