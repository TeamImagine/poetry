{"author":"陆游","id":33862,"strains":["平仄平平平仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["高卧空堂风雨来，更阑频看烛花摧。","新凉萧爽秋期近，多病侵寻老境催。","万事极知终变灭，一官那得久低回。","床头幸有楞伽在，更炷炉香手自开。"],"title":"雨夜偶书"}
