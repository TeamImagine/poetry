{"author":"刘黻","id":142122,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄仄仄平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["四十余程到庾关，到来无日不看山。","誓持冰雪松筠操，肯学春风桃李颜。","一饭不忘三祝处，瓣香何慊二忠间。","梵宫咫尺骚坛近，犹愿奚囊续往还。"],"title":"和酬刘监岳"}
