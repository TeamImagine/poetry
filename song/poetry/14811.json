{"author":"钱亿年","id":14811,"strains":["平平平平平，平仄平仄仄。","仄平平仄平，平平仄平仄。","平仄仄平平，仄○仄平仄。","仄仄仄仄平，平平平仄仄。","平仄仄平仄，平仄仄平仄。","仄仄平仄平，平平仄平仄。","仄仄仄平平，平仄平平仄。","仄仄仄平仄，仄平平仄仄。","平平平仄仄，○仄平○仄。","仄仄平仄平，平平仄○仄。"],"paragraphs":["凉风生层峦，炎日遮叠嶂。","我来兹地游，心焉乐清旷。","为吏即华颠，愧临士民上。","老丑畏近人，筋骸非少壮。","知止远卑辱，奚敢谓高尚。","龊龊方自持，良心未容放。","促柱有繁音，庞聒无清唱。","却暑御𫄨绤，自修终弭谤。","居闲无适莫，且免萦重恙。","俯仰心不惭，无言亦疏畅。"],"title":"避暑椒山呈潘师清"}
