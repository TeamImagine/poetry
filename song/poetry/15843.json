{"author":"范浚","id":15843,"strains":["仄平○平仄，仄仄平平平。","○○平仄仄仄仄，仄仄平仄○平平。","平平仄平平，仄仄仄平○。","仄仄平平仄仄平，仄仄平平仄○仄。","平平仄仄仄平平，仄平仄仄平平平。","仄平仄仄仄仄仄，仄平仄仄平平平。","仄仄仄仄平平仄，仄仄平平平仄仄。","○平仄仄平○平，平○平平仄平仄。"],"paragraphs":["士生堕尘网，窘若囚飞虫。","思牵黄耳不可得，况欲云卧听松风。","何郎可怜人，耻与俗同调。","不作穷愁懊恼诗，独抱青山坐长啸。","诛茅结屋傍林塘，石兰露菊秋风香。","掉头万事一不顾，仰天白眼倾壶觞。","邈予坐阻窥幽躅，梦到东窗攀绿玉。","裁诗寄似堂中人，为楷银钩写高竹。"],"title":"寄题何元晋亦乐堂"}
