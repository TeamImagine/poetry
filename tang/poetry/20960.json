{"author":"朱庆馀","id":20960,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["丹顶分明音响别，况闻来处隔云涛。","情悬碧落飞何晚，立近清池意自高。","向夜双栖惊玉漏，临轩对舞拂朱袍。","仙郎为尔开笼早，莫虑回翔损羽毛。"],"title":"台州郑员外郡斋双鹤"}
