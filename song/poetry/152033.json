{"author":"何梦桂","id":152033,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["病入膏肓药砭难，绵绵相忆劝加餐。","击奸曾藉青萍剑，报德惭无白玉盘。","树槚未成年岁暮，枯桑犹在海风寒。","平生书至将盈箧，泪洒长笺不忍看。"],"title":"挽山房先生  其二"}
