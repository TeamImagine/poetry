{"author":"姚勉","id":140630,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["马头雪絮舞花深，便觉新阳改故阴。","天上素光开玉府，眼前一色是琼林。","定知洄曲师当捷，且把新丰酒独斟。","万木怯寒头正缩，梅花一点露春心。"],"title":"入京遇雪"}
