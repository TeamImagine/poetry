{"author":"王昌龄","id":54331,"strains":["平仄平平平，平平仄平仄。","平平仄仄仄，仄仄仄平仄。","仄仄仄平平，平平仄平仄。","仄平平平仄，仄仄仄○仄。","平仄○○平，平平○平仄。"],"paragraphs":["高卧南斋时，开帷月初吐。","清辉淡水木，演漾在窗户。","苒苒几盈虚，澄澄变今古。","美人清江畔，是夜越吟苦。","千里其如何，微风吹兰杜。"],"title":"同从弟销南斋玩月忆山阴崔少府"}
