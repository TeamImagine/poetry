{"author":"朱湾","id":8586,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["闲庭只是长莓苔，三径曾无车马来。","旅馆尚愁寒食火，羁心懒向不然灰。","门前下客虽弹铗，溪畔穷鱼且曝腮。","他日趋庭应问礼，须言陋巷有颜回。"],"title":"逼寒节寄崔七"}
