{"author":"释祖钦","id":141345,"strains":["平平平仄○平仄，○仄平平仄仄平。","仄仄仄平平平仄，仄仄平平仄仄○。","仄平○仄仄仄仄，仄平仄仄○平仄。","仄仄平平○仄○，平仄平平平仄仄。","仄平仄仄平平平，平平平仄平仄平。","仄平○仄○平仄，平平○仄平平平。"],"paragraphs":["金襕之外传何物，应道门前倒刹竿。","亘古亘今全提句，好向声前着眼看。","衲僧衣钵只者是，汝今已得正宗旨。","寄集云单号别传，枚数英才先屈指。","忽来告假归清江，窗前梅早春渐芳。","一枝横出苍烟外，泉声喷雪岩流香。"],"title":"宗正上人"}
