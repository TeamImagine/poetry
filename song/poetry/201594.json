{"author":"彭汝砺","id":201594,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["红尘万里困征鞍，喜向幽亭一倚栏。","日夜水声趋涧曲，西南山色上云端。","窗横古木秋阴老，槛逼苍崖雨气寒。","搜尽肺肠吟不竟，欲君亲置画图看。"],"title":"题醒心亭"}
