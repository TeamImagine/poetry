{"author":"王安石","id":180581,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平仄仄仄平。","仄仄平平仄仄仄，仄平平仄仄平平。"],"paragraphs":["孟光求婿得梁鸿，庑下相随不讳穷。","卓荦才名今日事，萧条门巷古人风。","五噫尚与时多忤，一笑兼忘我屡空。","六月尘沙不相贷，泫然搔首又西东。"],"title":"示四妹"}
