{"author":"蔡沈","id":94394,"strains":["仄平○平仄，仄仄仄平仄。","平平仄○平，平仄仄平仄。","平平仄平平，○平仄平仄。","仄仄平平平，平○仄平仄。","○平仄平仄，平○仄平仄。","平平仄平平，仄仄平仄仄。","仄仄平仄平，仄平仄平仄。","平平○平平，仄仄仄仄仄。"],"paragraphs":["紫荆相依倚，绿筿自蒙密。","秋兰涧中花，山果路边实。","沿岗引霜藤，临流坐寒石。","日暮阴崖开，云收远山出。","疏篱尚存菊，荒庭旧垂橘。","丝桐想虚堂，简策居静室。","俯仰今几时，漫然已陈迹。","摩挲苍苔痕，屐齿不可识。"],"title":"咏西山"}
