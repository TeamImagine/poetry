{"author":"李复","id":212432,"strains":["平平平○仄，仄仄仄○仄。","仄仄平仄平，平平仄平仄。","平平仄平平，仄仄仄仄仄。","仄仄平○平，○○仄仄仄。","平仄仄仄仄，平平仄仄仄。","仄仄仄○仄，平仄○平仄。","平平仄仄平，仄仄○平仄。","○仄仄仄仄，仄平○○仄。"],"paragraphs":["高松怀正气，挺特入空碧。","短棘无直枝，千钩未成尺。","松生倚云冈，棘散傍道侧。","道侧侵行人，牵衣去不得。","丝蔓乱附托，狐狸喜偃息。","美恶类相感，庸讵分知识。","秋风叶落时，碍眼如矛戟。","斤斧不得施，怅然空叹息。"],"title":"杂诗  其一二"}
