{"author":"苏泂","id":95668,"strains":["○平仄平平，仄仄平仄仄。","平仄仄平仄，平仄仄○仄。","仄○仄○平，○仄平平平。","仄平平平仄，平仄平平平。","平平平仄平，○仄平仄仄。","仄平仄平仄，仄仄平仄仄。","仄平仄○仄，仄仄平○平。","平平仄平平，仄仄○仄平。","平平平仄平，平仄平仄仄。","平○○平仄，仄仄仄平仄。","仄仄○仄平，平平仄平平。","平仄仄仄平，仄平仄○平。"],"paragraphs":["长江我之愁，倒岳推不去。","琴瑟有凄怨，居室等行路。","十三出从师，三十兹无成。","向来为何事，投老悲秋萤。","堂堂文翰场，攘臂君甚武。","丈夫贵高谊，我得宁在汝。","达官总遗恨，所乐才妻儿。","君堂有夫人，禄养当以时。","吴山青入天，江水流到海。","才难叹先圣，战伐偶今代。","四序看迭移，南薰已西风。","天命不可为，往哉及其锋。"],"title":"送邢刍父赴漕试盖予以牒逊之"}
