{"author":"邵雍","id":124855,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["许大乾坤自我宣，乾坤之外复何言。","初分大道非常道，才有先天未后天。","作法极微难看迹，收功最久不知年。","若教世上论勋业，料得更无人在前。"],"title":"观三皇吟"}
