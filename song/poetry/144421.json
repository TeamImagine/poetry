{"author":"黄文雷","id":144421,"strains":["仄仄仄？平，仄仄仄○平。","仄平仄平平，平平○○平。","平仄仄平平，平平仄仄平。","仄平平○平，平仄仄仄平。","仄平平仄平，仄仄平仄仄。","？平平仄仄，平仄仄仄○。","仄仄仄仄仄，○仄仄仄平。","○平○，平仄平，？平仄仄平仄平。","仄平○平平仄仄，平平仄平平仄平。"],"paragraphs":["屋角有蜘蛛，结网大如箕。","有来者蜻蜓，飞飞堕其围。","嗟汝水之生，爬沙自足嬉。","忽然凌空游，蜂虿避路驰。","一朝婴祸罗，羽翼安所施。","蜘蛛虽未出，狼狈已可期。","我欲起救汝，正坐手足疲。","噫吁嚱，悲弗悲，蜘蛛亦有黄雀随。","百虫相残人不管，人兮食人天岂知。"],"title":"观化"}
