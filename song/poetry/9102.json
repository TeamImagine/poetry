{"author":"张嵲","id":9102,"strains":["平平○仄仄平平，○仄平平仄仄平。","平仄○平平仄仄，仄○平仄仄平平。","平平平仄平○仄，仄仄平平仄仄平。","仄仄平平平仄仄，○平仄仄仄仄平。","○平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["奎文昭焕梦熊罴，正值英贤庆诞时。","人日空知经月是，斗杓才遍一年移。","铜灵仙气锺标格，罨画溪光入句辞。","发策谈兵知酝籍，操刀制锦见施为。","三年仁政春千日，万口欢声寿一卮。","愿祝我翁何许岁，红莲叶上见游龟。"],"title":"寿沃令二首  其二"}
