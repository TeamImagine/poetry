{"author":"梅尧臣","id":57852,"strains":["仄平○仄仄，平仄平仄○。","仄仄平仄○，仄仄平平平。","仄平仄仄平，仄仄仄仄平。","仄○仄仄平，平仄平平平。","仄仄仄平仄，平平平仄平。","平仄平○平，仄仄仄仄平。","仄仄平仄仄，仄仄仄平平。","平平○仄仄，仄仄仄平平。","仄仄仄仄平，平平平仄平。"],"paragraphs":["有芸如苜蓿，生在蓬藋中。","草盛芸不长，馥烈随微风。","我来偶见之，乃穉彼蘙蒙。","上当百雉城，南接文昌宫。","借问此何地，删修多钜公。","天喜书将成，不欲有蠹虫。","是产兹弱本，蒨尔发荒丛。","黄花三四穗，结实植无穷。","岂料凤阁人，偏怜葵叶红。"],"title":"唐书局丛莽中得芸香一本"}
