{"author":"陈亮","id":73081,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["豫章此夕诞贤良，非雾非烟遶画堂。","正是庭兰争秀发，更当陇麦弄轻黄。","一杯为寿沧溟窄，万口同词日月长。","朝晚定知归禁近，千年常得侍清光。"],"title":"寿曾主管  其二"}
