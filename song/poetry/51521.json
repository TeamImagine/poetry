{"author":"喻良能","id":51521,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["石镜宁堪对，芙蓉不是花。","险中多虎迹，平处少人家。","曲六蛇行迥，欹危鸟道斜。","白云宜入望，不怕乱山遮。"],"title":"对镜芙蓉二岭相望仅三十里高不知几百尺十步九折殆不啻蜀道之难也己卯孟秋沿檄过之仆夫告痡己亦罢极因成小诗"}
