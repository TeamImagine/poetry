{"author":"危稹","id":84753,"strains":["仄仄仄平仄，仄仄仄仄仄。","仄平仄仄仄，仄平仄仄仄。","仄仄仄平平，仄仄仄仄仄。","仄仄仄仄○，平仄○仄仄。","平平仄仄平，平○仄平仄。","○仄仄仄平，仄仄仄仄仄。","仄仄仄仄仄，仄仄仄平仄。","平平仄仄○，仄○○平仄。","仄仄仄仄仄，平平仄仄仄。","○仄仄仄仄，仄仄○平仄。","仄仄平仄仄，仄平平仄○。","仄仄仄平平，○仄仄仄仄。","平仄平仄○，平仄仄仄仄。","仄仄平平平，仄仄仄平仄。","仄○平仄○，平仄○仄仄。"],"paragraphs":["我有读书癖，每喜以笔界。","抹黄饰句眼，施朱表事派。","此手定权衡，众理析畎浍。","历历灿可观，开卷如画绘。","知君笃友于，因从借诗话。","过手有约言，不许一笔坏。","自语落我耳，便觉意生械。","明朝试静观，议论颇澎湃。","读到会意处，时时欲犯戒。","将举手复止，火侧禁搔疥。","技痒无所施，闷怀时一噫。","只可卷还君，如此读不快。","千驷容可轻，君抱亦少隘。","昨问鸡林人，尚有此编卖。","典衣须一收，吾炙当痛嘬。"],"title":"借诗话于应祥弟有不许点抹之约作诗戏之"}
