{"author":"真山民","id":143293,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["年来心迹两悠悠，若比孤云尽自由。","既不贪荣安有辱，纵饶无乐亦何忧。","一丝风月严陵钓，千里关山季子裘。","到底行藏定谁是，试将心事问沙鸥。"],"title":"自适"}
