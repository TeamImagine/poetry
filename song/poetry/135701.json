{"author":"蔡襄","id":135701,"strains":["平平平平平，平仄仄○仄。","平平○○仄，仄仄平仄仄。","仄仄平仄仄，○平仄平仄。","平仄仄平仄，平仄仄平仄。","仄平平平仄，仄仄仄仄仄。","平平○○平，仄仄仄平仄。","平○仄平仄，仄平仄平仄。","平平平平仄，仄仄仄平仄。","平仄仄平仄，仄仄平仄仄。","○平平平平，仄仄平平仄。"],"paragraphs":["虚亭城西隅，开槛俯临北。","青山正相向，万状呈峭格。","落日涵紫翠，深春变颜色。","云石抱幽致，猿鸟自娱适。","上穷林端寺，下见海内国。","贤侯乘闲来，四座揖佳客。","歌吹有杯酌，笔研角文墨。","雄谈连今古，大笑一欢戚。","嗟物亦时遇，旷久兹乃得。","从知闽州图，复记新名迹。"],"title":"碧峰亭"}
