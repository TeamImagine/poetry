{"author":"吴芾","id":18436,"strains":["仄仄平平仄仄平，平平平仄仄平平。","平平仄仄平平仄，仄仄仄平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老去交游半浅深，高山流水独知音。","分携苦未经寒暑，转盼那知隔古今。","联事尚怀时把酒，同朝犹记共论心。","无因执绋西山路，空对东风泪满襟。"],"title":"挽何内翰二首  其二"}
