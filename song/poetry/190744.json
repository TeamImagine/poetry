{"author":"韦骧","id":190744,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["山头宿霭微微见，木末春风细细生。","动植逢时俱有意，乾坤造物本无情。","拘挛未易逃绳检，休暇何妨解组缨。","所幸得吟潇洒句，又随旌旆上牙城。"],"title":"和岁节见招城上闲步"}
