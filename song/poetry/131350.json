{"author":"俞桂","id":131350,"strains":["平平仄平仄仄平，平仄平平仄仄平。","平平仄平仄仄平，仄平仄平平仄平。","仄平仄平平○○，仄平平平仄仄平。","平仄仄平仄仄○，仄平仄平平仄平。","平平仄仄平平○，平平平仄平○平。","平平平平平仄平，○平平平仄仄平。","○平平仄平平仄，仄仄平平平仄仄。","仄平仄仄平仄平，○仄○平平仄仄。"],"paragraphs":["西风紧兮叶脱枝，寒露瀼兮菊遶篱。","芦花白兮蓼满湄，雁声急兮蛩转悲。","乐吾浙兮殊兴思，况东淮兮落远陲。","朝气肃兮夜漏迟，暮云黯兮山色衰。","纷纷眯目黄埃吹，艰关千里徒驱驰。","穷猿投林任所之，膏粱诸公那得知。","从今休被微官缚，未若琴歌诗酒乐。","岂无手足怀我情，当念行人多寂寞。"],"title":"秋行吟"}
