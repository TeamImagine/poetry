{"author":"李白","id":55592,"strains":["平仄仄仄平平平，仄平平。","平平平平平，○平平仄仄平平。","平平仄○仄平平，平○仄仄平○平。","平平平仄平仄平，○平仄仄平平平。","平平平，仄平平。","平平平平○，○仄仄仄平。"],"paragraphs":["黄帝铸鼎于荆山，炼丹砂。","丹砂成黄金，骑龙飞上太清家。","云愁海思令人嗟，宫中彩女颜如花。","飘然挥手凌紫霞，从风纵体登鸾车。","登鸾车，侍轩辕。","遨游青天中，其乐不可言。"],"title":"飞龙引二首 一"}
