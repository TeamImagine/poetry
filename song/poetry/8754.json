{"author":"张嵲","id":8754,"strains":["仄仄仄仄仄，仄仄平仄平。","平平仄平仄，仄仄平平平。","仄○仄仄平，仄○仄仄平。","平○仄仄仄，仄平平仄平。","平平仄平平，仄仄仄仄○。","平仄平平仄，仄○仄平平。","平仄仄○仄，仄平平仄平。","平平仄平仄，仄仄○平平。","平平仄仄仄，仄○仄平平。","平仄仄仄仄，仄仄平仄○。","仄仄○平仄，平平仄平平。","仄仄平仄仄，○平仄平平。","仄仄仄平仄，平平仄平平。","仄仄平仄仄，仄仄平仄○。","仄平平仄仄，仄仄仄平平。"],"paragraphs":["绝壁不带土，一目千仞青。","何年架危阁，窱窕陵青冥。","仰观众树姿，俯听大壑声。","山空响互答，隠辚心所惊。","人生几何时，冒此绝险行。","虽获须臾快，未偿百年生。","龙洞视正黑，水为琴筑鸣。","层岩积阴厚，六月如寒冰。","泉甘聚壑小，洞深秘神灵。","天设境自绝，地近人乃轻。","独坐荫佳桂，峰高日西倾。","薄暮来者少，长风始清泠。","赏会匪初望，徘徊但含情。","坐见山月上，众景纷纵横。","密林栖鸟定，始复事前征。"],"title":"六月初八日过龙洞纳凉树阴下酌泉待月而行"}
