{"author":"苏轼","id":194617,"strains":["平平仄仄平仄仄，仄仄平平仄平仄。","平○平仄仄仄平，仄仄平平仄平仄。","仄平仄仄平仄平，仄平仄仄平仄平。","平平仄仄仄平仄，仄仄平○仄仄平。","仄平仄仄平平仄，仄仄平平仄平仄。","仄平平仄仄○平，仄仄○平仄平仄。","仄平仄仄平○平，平平仄仄平平平。","仄平平仄仄平仄，平仄仄仄平○平。","平平仄仄平仄仄，平仄平平平仄仄。","仄○平仄仄平平，平仄仄仄平○仄。"],"paragraphs":["黄琮白琥天不惜，顾恐贪夫死怀璧。","君看龙尾岂石材，玉德金声寓于石。","与天作石来几时，与人作砚初不辞。","诗成鲍谢石何与，笔落锺王砚不知。","锦茵玉匣俱尘垢，𢭏练支床亦何有。","况瞋苏子凤咮铭，戏语相嘲作牛后。","碧天照水风吹云，明窗大几清无尘。","我生天地一闲物，苏子亦是支离人。","麤言细语都不择，春蚓秋蛇随意画。","愿从苏子老东坡，仁者不用生分别。"],"title":"龙尾砚歌"}
