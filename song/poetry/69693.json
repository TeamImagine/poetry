{"author":"王炎","id":69693,"strains":["平平仄仄○仄平，平平仄仄平平平。","平平平仄仄平仄，仄平仄仄平平平。","仄平仄仄平仄仄，仄○平仄平平○。","平○仄仄平仄仄，平仄平平○仄平。","仄○仄仄仄平仄，仄仄平○平仄○。","○平仄仄仄仄仄，仄仄仄平○仄○。","平仄平平仄平仄，仄平仄仄？平平。","仄平平仄平仄仄，平仄仄仄平平平。","仄○仄仄仄平仄，仄仄○仄○平平。","○平平仄仄仄仄，平平平仄平平平。","平平平仄仄平仄，平仄平平平仄平。"],"paragraphs":["花枝点缀深浅红，溪山二月春融融。","琴堂清晓气葱郁，蹑凫此日来仙翁。","姓名已久书绛阙，骨相元自居纱笼。","君王厚下为保障，郎宿垂光临一同。","两行吏立薄冰上，四境人行明镜中。","三年妙手巧制锦，藉甚治声闻九重。","桃李阴边共歌舞，劝君饮尽玻璃锺。","着鞭由此登要路，推毂岂必由诸公。","未教曳履侍文石，亦合峩豸乘花骢。","中堂朱绂映彩服，瑶池无日无春风。","摩挲铜狄阅人世，何止他年方两瞳。"],"title":"陈宰生日"}
