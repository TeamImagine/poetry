{"author":"程公许","id":106314,"strains":["平平平平平，仄仄平平仄。","仄仄仄仄平，平仄仄平仄。","仄仄仄○○，仄仄平仄仄。","平仄仄平仄，仄仄平仄仄。","平平○仄平，平平仄仄仄。","仄仄仄平平，平平平仄仄。","仄仄仄仄○，仄仄仄平仄。"],"paragraphs":["岧峣昆仑颠，缥缈虚皇宅。","下睨四大洲，何啻一尘积。","万类托其间，扰扰无暂息。","强弱互吞噬，杀气干斗极。","虚皇燕五云，凭轩惨不怿。","绛节授金童，琼函探宝册。","运会有度期，欲藉老仙伯。"],"title":"寿乔平章三首  其一"}
