{"author":"钱起","id":4145,"strains":["仄仄平仄仄，○平平仄平。","平平仄仄仄，平仄平平平。","仄仄平仄仄，仄平仄仄平。","仄○平仄仄，仄仄平平○。","平仄仄平平，仄平平仄○。","仄○仄仄仄，仄仄平平平。","○仄仄平仄，仄平平仄平。"],"paragraphs":["楚竹青玉润，从来湘水阴。","缄书取直节，君子知虚心。","入用随宪简，积文不受金。","体将丹凤直，色映秋霜深。","宁肯假伶伦，谬为龙凤吟。","唯将翰院客，昔秘瑶华音。","长跪捧嘉贶，岁寒惭所钦。"],"title":"裴侍郎湘川回以青竹筒相遗因而赠之"}
