{"author":"吴潜","id":123211,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["屈曲蜂房蚁户连，秦筝羯鼓绿窗前。","尽教迫窄无余地，谁道虚空有剩天。","是处画堂余燕雀，几家高屋画貂蝉。","闲阶细草蛩声急，极目烟波正渺然。"],"title":"再用出郊韵三首  其三"}
