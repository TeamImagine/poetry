{"author":"陈傅良","id":65833,"strains":["仄平仄仄平平平，仄仄平仄○平○。","仄平仄仄平仄平，仄仄仄仄○仄平。","平平平平仄平平，仄平仄仄平仄平。","仄仄平仄仄仄平，平仄○仄平平平。","仄仄平仄仄仄○，仄平仄仄平○平。","仄仄仄仄仄仄平，仄仄仄仄仄仄平。","平○仄仄平仄平，○○平仄平平平。","平○平平仄平平，仄仄仄仄○平平。","平仄○仄平平平，仄仄平仄平○平。","平平仄仄仄仄平，仄仄平仄仄仄平。","○仄仄仄平○平，仄平仄仄平仄平。","○仄仄仄平平仄，仄仄平仄平平平。","仄仄平仄平平平，仄仄仄仄仄仄平。","平平仄仄平仄○，平平仄仄仄平平。"],"paragraphs":["叶君只字双南金，予子拳石藏幽深。","百名以上辞不淫，我岂识子犹渐襟。","黄山之阿墓林林，断碑日烁秋雨霖。","彼岂孙子力不任，人莫过问嗥孤禽。","子以穷饿死苦吟，束棺逆旅无衣衾。","末乃得此世所钦，子视昔者孰与今。","区间寿短升与沉，长留天地谁无心。","于中诗人最岖嵚，竟亦朽腐如书蟫。","何独遗子天球琳，上与郊岛名相寻。","虽无荐藉鬼已歆，况立之后主釜鬵。","期以数岁头胜簪，有田可稼桑可纴。","收拾旧稿编朱锓，未必千载无知音。","请我书此碑之阴，大亮一语不肯侵。","呜呼读者悲不禁，牛羊勿践木森森。"],"title":"书黄岩丁明仲墓志碑阴"}
