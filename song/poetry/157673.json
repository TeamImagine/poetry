{"author":"韩维","id":157673,"strains":["平平仄平平，仄仄仄平仄。","仄仄仄平平，平○仄平仄。","平平仄仄平，平仄仄○仄。","仄平仄仄仄，平平仄仄仄。","仄仄平仄仄，仄仄仄平仄。","仄平平仄仄，平平仄平仄。","仄仄仄平仄，仄仄平平仄。","仄平仄仄平，仄仄○仄仄。","仄平仄平平，仄仄仄平○。"],"paragraphs":["园林雨余清，碧色遍秋草。","露叶委闲阶，风荷乱幽沼。","晨昏爽气嘉，吾意欲轻矫。","古来达道者，冥冥独见晓。","四序虽代换，一物未尝老。","况兹浮幼质，终非智人保。","唯有至真界，日日无非好。","岂同世俗情，妄计迟与早。","矢诗勿庸多，万事一能了。"],"title":"和玉汝弟感秋偶书"}
