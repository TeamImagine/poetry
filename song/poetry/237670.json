{"author":"刘一止","id":237670,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["步武初辞玉笋中，旌麾疑是到珠宫。","窗间岩岫如争入，笔下云烟洗不空。","千里喜深车后雨，一堂仁浃扇时风。","宾筵浪许陪真赏，底用蹒跚一秃翁。"],"title":"次韵吴兴守到官见贻一首"}
