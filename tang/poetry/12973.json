{"author":"张九龄","id":12973,"strains":["○仄仄平仄，平平仄平仄。","仄平仄平○，○○平○仄。","仄仄平仄平，平平仄平仄。","○○平○仄，平仄平平仄。","平仄平仄平，仄平平平仄。","仄平平仄仄，平仄平○仄。","仄仄平○仄，平平平平仄。"],"paragraphs":["庭树日衰飒，风霜未云已。","驾言遣忧思，乘兴求相似。","楚国兹故都，兰台有余址。","传闻襄王世，仍立巫山祀。","方此全盛时，岂无婵娟子。","色荒神女至，魂荡宫观启。","蔓草今如积，朝云为谁起。"],"title":"登古阳云台"}
