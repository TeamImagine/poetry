{"author":"王安石","id":179814,"strains":["仄仄平仄仄，仄仄仄平○。","○仄仄平仄，仄平平仄○。","平平○仄仄，平仄仄平平。","仄仄平平仄，平平仄仄平。","平○平仄仄，仄仄仄○平。","○仄平平仄，平平仄仄平。"],"paragraphs":["自予营北渚，数至两山间。","临路爱山好，出山愁路难。","山花如水浄，山鸟与云闲。","我欲抛山去，山仍劝我还。","祗应身后冢，亦是眼中山。","且复依山住，归鞍未可攀。"],"title":"两山间"}
