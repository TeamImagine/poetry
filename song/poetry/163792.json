{"author":"于石","id":163792,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄平平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["远水遥天起断鸿，秋光冷淡客情浓。","一川疏雨平沙牧，半树斜阳隔坞舂。","落叶轻于流俗态，寒花羞作少年容。","凭高不碍乾坤眼，兴入晴岚第几重。"],"title":"秋思  其一"}
