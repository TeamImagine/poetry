{"author":"贺铸","id":213142,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不见步兵今一秋，年来复与仲容游。","苍颜白发惭衰暮，纵饮狂歌作辈流。","顾我宦情真漫浪，为君行计几淹留。","能寻三月皇州约，拍手同登卖酒楼。"],"title":"留别寇定"}
