{"author":"魏了翁","id":103139,"strains":["平平平仄仄平平，仄仄平平仄仄平。","平仄平平仄平仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["滔滔斯世果谁归，行止乖逢自四时。","桃李贪看炫春昼，菅麻谁解沤东池。","雨云翻覆人轻薄，旱暵艰难女仳离。","须信人生归去好，此行惟有雁行知。"],"title":"送李左史郊外和范泸州赠李韵"}
