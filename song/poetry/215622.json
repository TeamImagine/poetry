{"author":"吴可","id":215622,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["此老作亭苍翠间，定知胸次有东山。","朝阳破雾烘林影，醉袖扶花绕髻鬟。","露警丹哥传妙响，云眠碧友自清闲。","欲专一壑从来事，回首尘埃亦厚颜。"],"title":"簇翠亭"}
