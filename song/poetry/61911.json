{"author":"虞俦","id":61911,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["衔命宫陵偶一回，山阴道上得徘徊。","溟鹏好在思抟击，乘雁何尝计去来。","万壑千岩况秋色，明珠白璧更尘埃。","相逢未稳还为别，一段诗愁费剪裁。"],"title":"林正甫与子中春并命为御史正甫按刑浙东道别去兼旬而予衔命按视宫陵经越上获一再款语临行有诗因次其韵  其二"}
