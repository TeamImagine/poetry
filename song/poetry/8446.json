{"author":"李处权","id":8446,"strains":["仄平平仄○，仄仄平平仄。","仄仄平平○，平平仄平仄。","仄○平仄平，仄仄仄平仄。","仄仄平平平，平平仄平平。","平○仄仄仄，平平仄平仄。"],"paragraphs":["马鸣旌斾摇，雪满闗山道。","白草连云中，羊肠复萦绕。","别离工损神，宿昔已枯槁。","却望南飞鸿，惊弦亦虚憍。","祗应马上曲，偏能写怀抱。"],"title":"次韵陈叔易三首  其三"}
