{"author":"李邕","id":45557,"strains":["平平仄平仄，平仄平仄平。","平平仄仄仄，仄仄平仄平。","仄平仄平仄，平仄平仄平。","仄仄平仄平，平仄仄○平。","仄仄仄仄仄，平平仄平○。","仄仄仄仄平，平平仄仄平。","仄平平平平，仄○平仄平。","平仄平仄仄，仄平仄仄平。"],"paragraphs":["西陵望何及，弦管徒在兹。","谁言死者乐，但令生者悲。","丈夫有余志，儿女焉足私。","扰扰多俗情，投迹互相师。","直节岂感激，荒淫乃凄其。","颍水有许由，西山有伯夷。","颂声何寥寥，唯闻铜雀诗。","君举良未易，永为后代嗤。"],"title":"铜雀妓"}
