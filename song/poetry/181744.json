{"author":"郑獬","id":181744,"strains":["平平平仄○平平，平平平仄仄平平。","仄平○平平仄仄，仄仄平平平仄平。","仄仄平平仄○仄，仄仄仄仄○平平。","平平仄○○仄仄，平平仄仄平平○。","仄仄平平仄仄仄，仄仄仄仄○○平。","平○仄平仄平仄，仄平平仄平仄平。","仄仄仄仄仄平仄，平平仄仄平平○。"],"paragraphs":["高堂倾动长江流，黄芦群雁满沧洲。","扫开长安尘土窟，写出江南烟水秋。","两雁斜飞入空阔，四雁顾慕横沙头。","高风拉折苍玉干，芦花雪尽无人收。","赤日飞光不敢近，但觉爽气屏间浮。","尝闻画龙入神变，坐驰云雨天地游。","只恐此雁亦飞去，潇潇万里谁能留。"],"title":"省中画屏芦雁"}
