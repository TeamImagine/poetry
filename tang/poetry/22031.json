{"author":"许浑","id":22031,"strains":["平仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["来往天台天姥间，欲求真诀驻衰颜。","星河半落岩前寺，云雾初开岭上关。","丹壑树多风浩浩，碧溪苔浅水潺潺。","可知刘阮逢人处，行尽深山又是山。"],"title":"早发天台中岩寺度关岭次天姥岑"}
