{"author":"戴叔伦","id":6398,"strains":["平平仄平仄，平平仄平平。","平平○平○，平仄仄平平。","平仄平仄平，仄平仄平平。","平平仄平仄，平仄仄仄○。","平平仄平仄，仄仄○仄平。","平平仄平○，平仄平平平。","○平仄仄仄，平平平仄平。"],"paragraphs":["闲居倦时燠，开轩俯平林。","雷声殷遥空，云气布层阴。","川上风雨来，洒然涤烦襟。","田家共欢笑，沟浍亦已深。","团团聚邻曲，斗酒相与斟。","樵歌野田中，渔钓沧江浔。","苍天暨有念，悠悠终我心。"],"title":"喜雨"}
