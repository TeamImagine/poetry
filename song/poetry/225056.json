{"author":"饶节","id":225056,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["三考符离课独优，政成囹圄自无囚。","满堂文史闲□令，一榻薰风对奕秋。","刑措似闻闾巷语，年登仍解庙堂忧。","从今尊酒留佳句，折狱何劳比仲由。"],"title":"次韵张符离民师适堂即事"}
