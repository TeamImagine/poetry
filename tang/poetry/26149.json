{"author":"温庭筠","id":26149,"strains":["仄平仄仄仄，仄仄仄仄平。","仄仄平平仄○仄，仄○平仄平平平。","平平仄平平仄仄，平仄○平仄平仄。","仄仄平平仄仄平，平平平仄平平仄。"],"paragraphs":["买莲莫破券，买酒莫解金。","酒里春容抱离恨，水中莲子怀芳心。","吴宫女儿腰似束，家在钱唐小江曲。","一自檀郎逐便风，门前春水年年绿。"],"title":"苏小小歌"}
