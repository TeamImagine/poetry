{"author":"赵蕃","id":73669,"strains":["平仄仄仄仄，仄平平平仄。","○平仄平平，○仄仄仄仄。","仄平平仄平，平○平平○。","平平仄仄平，仄仄○仄仄。","○平仄仄○，仄仄平仄仄。","仄仄仄平平，平平仄平仄。"],"paragraphs":["公作广信牧，我为辰阳掾。","长沙趣归程，临汝甫再见。","我今华岳祠，公乘江东传。","虽能递尺书，未易重会面。","钱晁固世亲，贵贱宁异眷。","复此候寒温，因之致诗卷。"],"title":"以予与斯远倡酬诗一卷寄钱伯同运使郎中二首  其一"}
