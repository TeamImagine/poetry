{"author":"梅尧臣","id":57810,"strains":["平平仄仄仄仄仄，仄仄仄仄平平平。","仄仄仄仄平○仄，仄仄仄○平仄平。","仄平平平仄仄仄，平仄仄○○仄平。","仄平仄仄仄仄仄，仄仄仄平平仄平。","平平仄平平仄○，仄仄仄仄平？平。","平仄平仄仄仄仄，○仄仄仄仄平○。","仄仄仄平平，仄仄仄平平，仄仄平平仄仄平。"],"paragraphs":["君尝谓我性嗜酒，又复谓我耽于诗。","一日不饮情颇恶，一日不吟无所为。","酒能销忧忘富贵，诗欲主盟张鼓旗。","百觚孔圣不可拟，白眼步兵吾久师。","君多赐壶能以遗，向口满碗倾玻瓈。","醇酿甘滑泛绿蚁，从此便醉醒无期。","既以乐吾真，亦以泰吾身，莫问今人与古人。"],"title":"缙叔以诗遗酒次其韵"}
