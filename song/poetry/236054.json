{"author":"李光","id":236054,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["俗轨纷纷正背驰，鉴中白髪愧明时。","致身何必营三窟，入仕聊同庇一枝。","故里有怀松菊老，圣朝无用计谋奇。","相从喜有忘形侣，杖屦山樊酒满卮。"],"title":"次韵补之续思越吟"}
