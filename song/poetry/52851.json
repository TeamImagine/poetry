{"author":"李洪","id":52851,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["去年行遍浙东山，越绝重来岂偶然。","秦望云深萦客恨，镜湖月白结诗缘。","鹧鸪处处啼篁竹，舴艋家家泛钓船。","行役自应多感慨，故山如许好风烟。"],"title":"会稽偶作二首  其一"}
