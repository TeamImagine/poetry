{"author":"刘克庄","id":110020,"strains":["仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["昔闻诗可驱痁疾，今日诗人疾自婴。","势似边兵鏖未解，根同野草刬还生。","能蠲热障惟山色，解洗烦襟只涧声。","溪友祝君如虎健，督僧栽种课奴耕。"],"title":"友人病痁"}
