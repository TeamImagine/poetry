{"author":"孟浩然","id":55458,"strains":["平仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","仄○平仄仄，平仄仄平平。","平仄○平仄，平平○仄平。","平○仄平仄，平仄仄平平。"],"paragraphs":["关戍惟东井，城池起北辰。","咸歌太平日，共乐建寅春。","雪尽青山树，冰开黑水滨。","草迎金埒马，花伴玉楼人。","鸿渐看无数，莺歌听欲频。","何当遂荣擢，归及柳条新。"],"title":"长安早春"}
