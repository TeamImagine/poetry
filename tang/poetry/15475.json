{"author":"白居易","id":15475,"strains":["仄仄平○平，仄平平仄仄。","平平平仄仄，仄○○平仄。","仄仄仄平平，平平仄平仄。","平平仄仄仄，平仄平平仄。","仄仄仄平平，仄仄○○仄。","仄平平仄仄，仄仄○平仄。","仄仄平仄平，仄平仄平仄。","平平仄平仄，仄仄平平仄。"],"paragraphs":["野艇容三人，晚池流浼浼。","悠然依櫂坐，水思如江海。","宿雨洗沙尘，晴风荡烟霭。","残阳上竹树，枝叶生光彩。","我本偶然来，景物如相待。","白鸥惊不起，绿芡行堪采。","齿发虽已衰，性灵未云改。","逢诗遇杯酒，尚有心情在。"],"title":"同韩侍郎游郑家池吟诗小饮"}
