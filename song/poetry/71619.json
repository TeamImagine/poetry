{"author":"杨简","id":71619,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["鄱阳江上是瀛洲，中有神仙暂此游。","明月襟怀民善颂，浮云喜怒我无留。","蟠桃一熟三千岁，玉陛重瞻十二旒。","谙尽民情并世道，从容借箸属君侯。"],"title":"贺传宪生辰  其二"}
