{"author":"释德洪","id":227830,"strains":["仄平平仄平平平，平平仄仄平仄○。","仄平仄仄仄仄仄，仄平仄仄平平平。","仄平仄仄仄仄仄，平仄仄平平仄平。","仄平仄仄仄仄仄，仄仄平平平仄平。","平平仄仄仄仄平，○平仄仄平平平。","平平仄仄平仄平，仄仄仄仄○仄平。","仄○仄仄仄仄仄，仄○平仄○平平。","仄仄仄仄平平○，仄仄仄仄○平平。","仄平仄仄平仄仄，平○仄仄平平平。"],"paragraphs":["我生风韵无尘埃，扬清激浊心不回。","少年不忍混白黑，出言动辄为身灾。","突汀出岸水必拍，乔木颖林风必摧。","乃知此世要不免，毁誉于吾何有哉。","君今欲脱此等忧，献君一策真良谋。","人言白璧为石头，唯唯慎莫分劣优。","坐中亦复发一语，众将环视如仇雠。","此策简截君牢收，饱食熟睡且随流。","泛然四海无不可，人将爱与君同游。"],"title":"送凝上人"}
