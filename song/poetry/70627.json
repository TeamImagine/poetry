{"author":"袁说友","id":70627,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一天膏泽下民区，此意拳拳敢自居。","欲写吴歌夸岁好，苦无杰语愧才虚。","稍留佳客联珠履，共酹余觞笑麹车。","试问苏州两年熟，岂无名笔作农书。"],"title":"和赵成子提干喜雨韵  其一"}
