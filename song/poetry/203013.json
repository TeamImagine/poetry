{"author":"释道潜","id":203013,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["明星耿耿出天东，结束篮舆伴我公。","蔼蔼梅香侵晓陌，斑斑旗脚转春风。","胜游此日尘埃外，回首它年梦寐中。","绝景小诗难壮观，当看醉笔吐长虹。"],"title":"晓发苕溪将次径山呈通判廖明略学士"}
