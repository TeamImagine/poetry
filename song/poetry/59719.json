{"author":"陈造","id":59719,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["把酒花前量自宽，花同人意惬轻寒。","盈盈似驾翠虬起，特特为邀青眼看。","纸贵共夸诗律细，客来旋报粉香残。","若为白璧青钱费，可问东君博此欢。"],"title":"次韵赵帅赏古梅"}
