{"author":"曹勋","id":12374,"strains":["平平平，平平平，？平仄仄平○平。","仄平仄仄仄仄仄，平平仄仄○平平。","平平平平仄平仄，仄平平仄平平平。","平○平平仄仄仄，平平仄仄平平平。","平平平，平平平，仄平仄仄平仄平。","○平仄仄平平仄，○仄平平仄仄平。"],"paragraphs":["胡无人，胡无人，嫖姚十八为将军。","酒酣耳热气益振，胡儿百万空成群。","兵车辚辚动雷毂，汉军霆击崩屯云。","登封居胥转瀚海，波澄万里无纤尘。","胡无人，胡无人，六骡夜遁徒苦辛。","当时足雪平城耻，犹恨逋诛尚有人。"],"title":"胡无人行二首  其二"}
