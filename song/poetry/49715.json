{"author":"杨万里","id":49715,"strains":["平平仄平平，仄仄仄仄仄。","平平仄○平，仄仄仄○仄。","平仄仄仄○，平○仄仄仄。","平平仄平仄，仄仄仄平仄。","仄平○平平，平仄平仄仄。","平仄平仄平，○仄平平仄。"],"paragraphs":["东生定西归，月岂不识路。","何须倩长庚，夜夜引行步。","星住月不行，星行月不住。","无人问阿姊，此事竟谁主。","不知听金蟆，无乃由玉兔。","来夜偷此星，看月归何处。"],"title":"露坐戏嘲星月"}
