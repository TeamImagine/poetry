{"author":"白居易","id":17029,"strains":["仄仄仄平仄，平平仄平平。","平平仄平仄，平仄平平平。","平仄○仄平，仄仄平仄平。","平平仄仄仄，仄仄平仄平。","仄仄○仄仄，○平平仄平。","平平仄平仄，仄仄○平平。","仄平仄仄仄，仄仄平平平。","平仄平仄仄，平平仄平平。","○仄仄仄仄，仄平平仄平。","平仄仄平仄，仄平平仄平。"],"paragraphs":["惨淡岁云暮，穷阴动经旬。","霜风裂人面，冰雪摧车轮。","而我当是时，独不知苦辛。","晨炊廪有米，夕爨厨有薪。","夹帽长覆耳，重裘宽裹身。","加之一杯酒，煦妪如阳春。","洛城士与庶，比屋多饥贫。","何处炉有火，谁家甑无尘。","如我饱煖者，百人无一人。","安得不惭愧，放歌聊自陈。"],"title":"岁暮"}
