{"author":"曾巩","id":173890,"strains":["○平平平仄，仄仄平平○。","平平仄仄仄，仄仄平平平。","平平仄○○，仄仄平平平。","仄仄仄仄平，○平○仄平。","平平仄仄仄，仄仄仄平平。","仄仄平仄仄，平平平仄平。","仄仄仄平仄，平平平仄平。","平仄仄○○，仄平平仄平。"],"paragraphs":["闻君东南使，揽辔云松间。","皇华照楚甸，吉玉投衡山。","幽寻得临观，意豁穷跻攀。","顾我客斗牛，三年疏往还。","低心念弱志，引领望衰颜。","未共尊酒乐，良嗟人事艰。","叱驭犯冰雪，回镳驰九关。","何足慰离思，德音锵珮环。"],"title":"酬王正仲登岳麓寺阁见寄"}
