{"author":"吴融","id":32330,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["接鹭陪鸾漫得群，未如高卧紫溪云。","晋阳起义寻常见，湖口屯营取次闻。","大底鹪鹏须自适，何尝玉石不同焚。","回看带砺山河者，济得危时没旧勋。"],"title":"闲书"}
