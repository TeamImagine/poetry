{"author":"李光","id":236069,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄平仄平平。"],"paragraphs":["危亭搔首拨寒灰，夜久无人共一杯。","湿翠沾云溪外竹，暗香浮月垅头梅。","乌啼日落孤村晚，被冷灯青夜梦回。","还许对床寻旧约，肩舆应为我重来。"],"title":"独宿有怀"}
