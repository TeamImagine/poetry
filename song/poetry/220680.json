{"author":"邹浩","id":220680,"strains":["平平仄平仄，仄仄○平平。","仄仄平仄平，仄仄平仄○。","平仄平平平，仄仄平平平。","○仄仄平仄，平平仄平平。","仄仄平仄○，仄仄平仄平。","仄仄仄平○，平○仄平平。","平仄仄仄仄，仄○？仄平。","仄○仄仄平，平仄○平仄。","仄平平平平，仄仄平平平。","仄仄平仄平，仄仄仄仄○。","○平仄○仄，平仄平平○。","平平仄平仄，平仄仄仄平。","仄仄仄○仄，○仄仄平○。","仄平仄仄平，○仄仄仄平。"],"paragraphs":["幽人寄岩谷，志士从簪缨。","所尚初不同，出处皆有行。","夫子胡为哉，饮露餐秋英。","和璧以为质，黄钟以为声。","皎皎文史中，久作星斗明。","一见辄心降，端如屈人兵。","天意亦可料，祸患矧已经。","岂其礼乐时，而不收珪珽。","故知阿衡任，便是西山清。","我岂夫子徒，猥辱薮泽并。","驱车远过我，为我开天庭。","凡今落松麈，皆昔所未聆。","念此坐相阻，三十六峰横。","子言不子随，犹得座右铭。"],"title":"次德符韵六诗 分韵见简"}
