{"author":"陈棣","id":19028,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["湖漾晴波万叠秋，山攒远翠两眉愁。","一川暝色烟欹柳，千里寒光月满洲。","直恐断堤横北固，定知绝景冠东州。","尘缨欲濯沧浪水，愧见沙头双白鸥。"],"title":"题义乌县绣川驿"}
