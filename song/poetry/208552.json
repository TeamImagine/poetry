{"author":"吕南公","id":208552,"strains":["平仄平平仄，仄仄仄仄仄。","○○仄平○，仄仄仄平仄。","平○平仄仄，仄仄平平仄。","平仄仄平平，平平仄平仄。","平○仄仄仄，○仄仄仄仄。","仄仄平平平，仄仄仄平仄。","仄平平平仄，平仄仄平仄。","仄平仄仄平，仄仄仄仄仄。"],"paragraphs":["清泚南干水，北至白石角。","中间所经过，左右恣冲搏。","来当高岸破，去复新田作。","洲碛几渊潭，湾涡或垠堮。","余思二十载，更易见已数。","唯此磐陀矶，愈漱愈坚确。","不然矶阴地，何足化溪壑。","固知制变材，可健不可弱。"],"title":"南干水"}
