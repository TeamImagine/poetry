{"author":"谢逸","id":226555,"strains":["平平仄仄仄，仄仄○平仄。","平平平仄平，仄仄平平○。","平仄仄平仄，○仄仄仄仄。","仄仄平平平，仄仄仄平○。","平仄仄平仄，仄○平平仄。","仄平仄平仄，仄平平仄仄。","平平仄仄仄，仄仄○平仄。","平平○仄仄，仄仄仄仄○。","仄仄平○仄，仄仄平仄仄。","仄仄仄平平，○○仄仄仄。"],"paragraphs":["宁馨捉麈手，玉色相辉映。","携持宾满堂，韵与谈俱胜。","温润德堪比，鲜洁面可镜。","扣几声逾清，指月色弥莹。","名压范增斗，价重齐侯磬。","晋朝妙人物，此公名最盛。","风流固足赏，不救当时病。","虽云王谢许，我老独不称。","肉缓形颇秽，语拙存直性。","但慕杜陵翁，长镵白木柄。"],"title":"游西塔寺探得王夷甫玉柄麈尾以柄字为韵"}
