{"author":"周紫芝","id":240764,"strains":["平平仄平平，仄○平仄仄。","○仄仄仄平，平仄仄○仄。","平○仄平○，仄仄仄平仄。","○平平仄仄，仄仄仄平仄。","仄仄仄平平，仄仄○仄仄。","平平平仄平，平仄仄仄仄。","平平仄仄仄，仄仄仄平仄。","平平○仄平，仄仄平平仄。","仄平平仄仄，平平平仄仄。"],"paragraphs":["高皇扫强秦，纵横成妙略。","三杰岂不雄，曾不出笼络。","曹参晚为相，痛饮事杯酌。","当知清净化，寓意在酬酢。","魏武独何为，屡下禁酒约。","兵戈纒九州，猜忌恣暴虐。","堂堂孔北海，醉语杂谐谑。","斯人犹杀之，四海何由廓。","古来成败事，纷纷真一噱。"],"title":"饮酒三首  其一"}
