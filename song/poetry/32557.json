{"author":"曾季狸","id":32557,"strains":["仄平仄仄○仄平，仄仄平仄平平平。","平平仄平仄仄仄，仄仄平仄平○平。","平平仄仄仄○仄，平○平仄○平平。","○○平平仄仄仄，平仄平仄○平平。","仄平仄仄仄○仄，仄仄平仄平仄平。","仄平平平○仄仄，仄仄仄仄○○平。","平平仄平平仄仄，仄仄仄仄平平平。","仄平平仄仄平仄，仄平仄仄○平○。"],"paragraphs":["我游保国三十年，昔者童稚今华颠。","僧非昔人屋亦改，仰视乔木皆参天。","惟余画壁屹相向，尘封蛛网犹依然。","空王龙钟曳杖立，弥勒游戏挑囊眠。","不知寺已几兴废，独此经久无变迁。","我来摩挲三太息，欲去不忍空留连。","丁宁老僧为守护，慎勿破壁随云烟。","作诗仍以示来者，此诗此画当俱传。"],"title":"雷公保国寺画壁"}
