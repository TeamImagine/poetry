{"author":"陆佃","id":202563,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["借山楼小已新奇，更近东边得凤池。","一日未尝无客过，百年今始有人知。","舞余裙带双垂绿，诗就珊瑚半露枝。","为问鹓雏归得未，虚来阿阁已多时。"],"title":"依韵和徐大夫凤凰池九首  其一"}
