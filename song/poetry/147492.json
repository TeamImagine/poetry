{"author":"方回","id":147492,"strains":["仄仄仄平平，仄仄仄○平。","仄仄仄平平，仄仄仄仄○。","仄仄平平平，平平平平平。","仄仄仄平平，仄仄平仄平。","仄仄仄仄仄，仄平平仄平。","仄仄仄○仄，平仄平仄平。","平平仄仄仄，仄平○仄平。","仄仄平平平，仄仄仄平平。"],"paragraphs":["我不识渊明，但以菊观之。","白露化为霜，百草忽已萎。","始见南山松，青青虬龙枝。","眷此粲然英，凛有千尺姿。","撷菊酹我酒，倚松哦我诗。","二物足相配，仿佛齐与夷。","遥遥袭世胄，岂无王谢儿。","故是芙蓉花，亦得与同时。"],"title":"秋晚杂书三十首  其二六"}
