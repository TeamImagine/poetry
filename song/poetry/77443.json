{"author":"杨炎正","id":77443,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["检点交房有宿储，楮先生辈亦中书。","小王辞客元无用，大阮才高正要渠。","挥洒雅宜供五凤，缄题更可寄双鱼。","春来触物皆诗料，从此赓酬莫见疏。"],"title":"送柬笺与人"}
