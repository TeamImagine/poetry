{"author":"强至","id":182544,"strains":["平平平仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["司徒精爽俨如昨，旧史风流传至今。","一雨能随贤宰意，千年不死爱民心。","虫缘坏壁青苔合，鸟噪荒庭古树阴。","桑雉逢人虽远避，近来僮竖杀机深。"],"title":"题鲁司徒庙"}
