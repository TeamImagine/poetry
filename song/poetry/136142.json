{"author":"利登","id":136142,"strains":["平平平平平仄平，平平○仄平平平。","平平平仄仄平平，平平仄仄○平平。","平平仄平平仄仄，仄平○仄平平仄。","○仄仄平仄仄○，平平仄平平仄平。","平平仄仄仄平平，仄仄平平仄平平。","仄平仄仄平平仄，平仄○平仄平仄。","平平仄仄仄仄○，仄仄平平仄平仄。","平平平仄仄○○，仄平仄仄平仄平。","平平平平仄仄仄平仄，仄平仄平平○仄仄仄。","平平仄平仄仄仄○平，平仄平平仄仄仄仄○。","仄平平平仄仄仄，仄平仄仄仄仄仄。","平仄平平仄仄仄仄平，平仄仄平仄平仄。"],"paragraphs":["芦溪之山高插天，莲峰更压芦溪山。","峰头青壁几千年，谁知玉阙藏神仙。","平明采樵陈氏子，五云深处楼台起。","中有七仙白玉冠，方瞳射人秋自寒。","台前一道白莲泉，七始花开一成莲。","固知此子无仙骨，祇以{彳空}{彳同}入仙室。","低头乞命却走回，尚复褰裳取莲实。","归来疑信互相传，朴哉此子非妄言。","安知琼楼玉室峭千尺，即非面前崔嵬一片石。","安知世人俗气厚如山，翻把琼楼玉室作石看。","亦非仙人幻作石，世人俗眼自不识。","安得鸿都道士白玉簪，持我此诗扣青壁。"],"title":"和希声莲华樵人遇仙行"}
