{"author":"黎廷瑞","id":165801,"strains":["平平仄平仄，仄仄平平平。","仄平仄仄平，仄仄仄仄平。","平平平仄仄，平平仄平平。","平仄仄平仄，○仄仄仄平。","仄平平仄仄，仄仄平平平。","仄仄仄○仄，平平仄仄平。","平平仄仄仄，平仄仄仄平。"],"paragraphs":["天公亦儿剧，日纵骄龙嬉。","弄翻鬣上瓢，一壑共渺迷。","交交蛙出灶，洋洋榻浮龟。","居者既忧垫，行者复蹈危。","覆舟谁氏妇，灭顶谁人儿。","一戏遂如许，高高那得知。","龙骄未易制，天剧不可为。"],"title":"湖上被水有感二首  其二"}
