{"author":"杨万里","id":47530,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平仄平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["珠宫新沐浄琼沙，石鼎初燃瀹井花。","紫壳旋开微滴酒，玉肤莫熟要鸣牙。","枨拖金线成双美，姜擘糟丘并一家。","老子宿酲无解处，半杯羹后半瓯茶。"],"title":"食车螯"}
