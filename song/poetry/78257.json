{"author":"叶适","id":78257,"strains":["平平平仄仄仄平，仄平平仄平平平。","○○仄仄仄平仄，仄仄○平平仄平。","平平平平仄平仄，仄平平平仄○仄。","仄平仄仄仄平仄，平仄仄○平仄仄。","仄○仄仄○○○，仄平仄仄平○平。","平平平平仄仄仄，仄仄○仄仄平平。","平平仄仄平仄仄，平平仄平平仄仄。","仄平○仄仄平平，仄仄平平平仄仄。"],"paragraphs":["平林常榧啖俚蛮，玉山之产升金盘。","其中一树断崖立，石乳荫根多岁寒。","形嫌蜂儿尚粗率，味嫌蜂儿少标律。","昔人取急欲高比，今我细论翻下匹。","世间异物难并兼，百年不许赢栽添。","余甘何为满地涩，荔子正复漫天甜。","浮云变化嗟俯仰，灵芝醴泉成独往。","后来空向玉山求，坐对蜂儿还想象。"],"title":"蜂儿榧歌"}
