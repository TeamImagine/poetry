{"author":"韦应物","id":56962,"strains":["仄仄仄平仄，平仄仄仄○。","仄仄仄仄○，仄平仄平平。","平平仄平仄，仄仄平仄平。","平平仄平仄，仄仄平仄○。","平仄仄平仄，仄平仄平平。","平仄平仄仄，平平仄○○。","仄平仄平仄，平○仄仄平。","平平仄平仄，仄仄仄平平。"],"paragraphs":["昼晷已云极，宵漏自此长。","未及施政教，所忧变炎凉。","公门日多暇，是月农稍忙。","高居念田里，苦热安可当。","亭午息群物，独游爱方塘。","门闭阴寂寂，城高树苍苍。","绿筠尚含粉，圆荷始散芳。","于焉洒烦抱，可以对华觞。"],"title":"夏至避暑北池"}
