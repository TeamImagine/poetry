{"author":"陈傅良","id":66242,"strains":["仄仄○平仄仄平，○平平仄仄平平。","仄平仄仄平平仄，仄仄○平仄仄平。","○仄平○平仄仄，仄平仄仄○平平。","平平仄仄平平仄，仄仄平平仄仄仄。"],"paragraphs":["壮岁从游两鬓霜，重来函丈各堪伤。","那知卒业今无及，极悔论心昨未尝。","相约归期须次第，独存病骨更凄凉。","他年赖有门生记，托在碑阴永不忘。"],"title":"挽尤延之尚书  其四"}
