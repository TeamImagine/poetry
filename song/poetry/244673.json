{"author":"李纲","id":244673,"strains":["平平平仄仄平平，仄仄平平仄仄平。","仄仄仄仄平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["连年奔走厌艰难，痛愤胡雏入汉关。","万里自忘鲸海远，一身今伴岭云闲。","孤忠耿耿空余志，华髪萧萧已映颜。","惭愧故人相劳苦，去时明月却同还。"],"title":"次韵申伯见赠"}
