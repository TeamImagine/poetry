{"author":"邹浩","id":220780,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["因革纷然岂用情，由来消息与时行。","奏封直指财并力，造法当期实应名。","可使华夷渐润泽，不烦衡石自均平。","将明况是忧民者，即见熙熙百室盈。"],"title":"和路主簿喜罢役法并酬范奉议见寄"}
