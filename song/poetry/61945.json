{"author":"虞俦","id":61945,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["登临兴引越山高，醉眼何曾识二豪。","戏马向来夸胜饯，卧龙此去记吾曹。","风前短发还羞杜，笔底新诗欲和陶。","赖有蛤蜊风味在，固应居士笑卢遨。"],"title":"和安抚王诚之给事重九日登高诗韵  其一"}
