{"author":"叶适","id":78449,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["东南作阙叹年徂，远远参司到蜀都。","元帅幕中须受辟，生羌界上也分符。","闲吟杜甫诗千字，时载杨雄酒一壶。","只我衰残望君切，杜鹃声里认归涂。"],"title":"送曹潜夫"}
