{"author":"梅尧臣","id":35898,"strains":["平平平平仄，○仄仄仄平。","仄平平仄仄，仄仄仄仄平。","平平仄仄仄，平仄仄○平。","○仄仄平仄，○平仄仄平。","平平仄平平，仄仄平平○。","平仄仄仄仄，○仄平仄平。","仄平仄仄仄，○仄平平平。","仄仄平平○，平仄仄仄平。","仄平平平仄，仄仄仄仄平。","仄仄平仄平，平平平仄平。","仄平○仄仄，仄仄仄仄平。"],"paragraphs":["峨峨淮山上，中有隠者栖。","不知松桧下，但见虎豹蹊。","人群固已远，樵客入犹迷。","且奉采兰养，应无抱玉啼。","麻田异麻源，石路春无泥。","高士不近俗，更在西岭西。","石泉饮自足，深壑无人跻。","不学淮南王，安问犬与鸡。","二人逍遥性，所乐唯杖蔾。","复有来慕邻，他年宁答嵇。","愿君且勉职，圣世未易暌。"],"title":"汝南江邻几云鄎南并淮浮光山有张隠居种松桧于其上养母甚孝时有猛兽驯庭中又郡西麻田山土沃泉美久不垦有刘叟者辟而居之近董氏黄氏欲买土为邻故江有慕之之作予辄次其韵"}
