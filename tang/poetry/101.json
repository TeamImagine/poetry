{"author":"高宗皇帝","id":101,"strains":["平平平仄仄，仄仄仄平平。","仄仄平平仄，平平○仄平。","仄○平仄仄，平仄仄平平。","平仄平平仄，平平仄仄平。","平平○仄仄，仄仄平平仄。","平平仄仄○，○仄平平○。","平○仄仄平，平仄平平仄。","平平仄仄平，仄仄平平仄。","仄仄仄平平，平○仄仄平。","平○平仄仄，仄仄仄平平。","仄平平仄仄，平仄○○平。","平○仄仄仄，仄仄仄平平。"],"paragraphs":["龙楼光曙景，鲁馆启朝扉。","艳日浓妆影，低星降婺辉。","玉庭浮瑞色，银榜藻祥徽。","云转花萦盖，霞飘叶缀旗。","雕轩回翠陌，宝驾归丹殿。","鸣珠佩晓衣，镂璧轮开扇。","华冠列绮筵，兰醑申芳宴。","环阶凤乐陈，玳席珍羞荐。","蝶舞袖香新，歌分落素尘。","欢凝欢懿戚，庆叶庆初姻。","暑阑炎气息，凉早吹疏频。","方期六合泰，共赏万年春。"],"title":"太子纳妃太平公主出降"}
