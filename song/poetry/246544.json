{"author":"吕本中","id":246544,"strains":["仄平○仄○仄平，○仄平平○仄平。","仄平仄仄仄○仄，仄仄仄平平仄平。","仄平○仄仄平仄，仄仄仄仄平平○。","平平○仄仄○仄，仄仄仄仄平平平。","平平仄仄仄平○，平仄仄平平仄平。","仄平平仄仄平仄，仄仄仄○○○平。","平仄仄平平仄○，仄仄仄平平仄平。","仄平平仄仄○仄，平仄平平平仄平。"],"paragraphs":["屋头橙实如李梅，庭下葵花深覆杯。","豆田失雨不称意，野菊出苗虚见猜。","故人相望一尊酒，问我此住何时回。","江山空自污敲扑，笔砚洗复生尘埃。","交情自惜少同调，人事只今多好乖。","欲随明月觅公处，限以白浪摇长淮。","舟楫误逢蛟鳄横，岁月苦遭霜露催。","侧身西望莫回首，堂上书生心已灰。"],"title":"寄京师亲旧"}
