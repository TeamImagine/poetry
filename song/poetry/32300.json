{"author":"姜特立","id":32300,"strains":["仄仄平平平仄仄，仄仄仄仄平○平。","平○仄仄仄平仄，仄仄平○仄仄平。","仄平仄仄仄平仄，平仄仄仄○平○。","仄仄仄仄仄平仄，平仄仄仄平平平。","平平平平平仄仄，仄仄仄仄仄平○。","仄○平仄仄仄仄，仄仄平仄○平平。"],"paragraphs":["自古诗人多坎𡒄，早达唯有苏长公。","流离岭外七年谪，受尽人间半世穷。","我方六十遇明主，前此独卧空山中。","岂唯食粥动经月，门外往往罗蒿蓬。","呜呼诗人天爱惜，不与富贵唯穷空。","彼苍于我亦厚矣，但畀明月和清风。"],"title":"诗人"}
