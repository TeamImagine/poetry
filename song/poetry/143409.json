{"author":"舒岳祥","id":143409,"strains":["平仄仄平平，平平仄仄平。","仄仄平仄仄，平仄平○平。","平平○仄仄，仄仄○仄平。","仄○○仄仄，仄仄仄仄○。","平○平仄平，平仄仄仄平。","○平仄仄仄，仄○仄仄平。","平○仄○仄，○○平仄平。","平仄平仄仄，○平仄仄平。","平○平平仄，仄仄平仄平。","仄平○仄仄，平仄仄仄○。","平仄平平仄，平平平仄平。","平仄平仄仄，平仄仄○平。"],"paragraphs":["流水写清音，青山发令姿。","左右惟所取，囊箧恒相随。","君游且有日，欲访燕赵奇。","此行犹在眼，已作久别思。","君如生马驹，腾踏不可羁。","王良施辔勒，往献白玉墀。","胸中二三策，和扁为国医。","南士方世用，砭针贵适宜。","腰间黄金印，季子何必归。","丈夫轻四海，吾老不可期。","何以为君赠，梅花千里枝。","何以为我报，千首纪行诗。"],"title":"送陈用之远游"}
