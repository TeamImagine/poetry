{"author":"杨万里","id":45765,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["初退生衣进熟衣，新凉只与睡相宜。","草争人迹微疏处，荷怯秋风欲动时。","又是一年将过眼，如何两鬓不成丝。","中元节后新来懒，草册才抄第二诗。"],"title":"新凉感兴"}
