{"author":"赵蕃","id":76543,"strains":["仄仄仄仄仄，平平平仄平。","平平仄平仄，仄仄仄平平。","平仄平仄仄，仄平平仄平。","平平仄平仄，仄仄仄平平。"],"paragraphs":["见井渴已止，投林心更欣。","行方触炎热，坐觉远尘纷。","谁满鹓鹭集，子犹麋鹿群。","融州在何处，壁字带岩云。"],"title":"过曾季永见壁间张安国所书天下第一真仙之岩知有融州便托附贾季承书作二诗呈季永且怀季承  其一"}
