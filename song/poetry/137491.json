{"author":"家铉翁","id":137491,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","平仄平平平仄仄，平平仄仄平平平。","仄平仄仄平平仄，仄平平平平仄平。"],"paragraphs":["此地无山喜有台，南瞻北眺两宜哉。","衰翁无事日倾倒，佳客何人时一来。","孤鹤飞鸣知我在，征鸿嘹唳为谁哀。","老来万事如归宿，不为忧愁强把杯。"],"title":"九日登瀛台"}
