{"author":"徐铉","id":712,"strains":["仄平仄仄平，仄仄○仄平。","平平平仄平，○平仄仄平。","○平平仄平，仄平仄平○。","○仄仄平仄，仄平平○平。","平平仄平仄，仄平仄仄平。","平○平平仄，仄仄平平平。","平○仄仄仄，仄仄仄仄平。","仄仄平仄平，平平仄仄平。","平○仄仄仄，平平仄仄平。","仄仄平平仄，○○○仄平。","仄平平仄仄，仄仄仄平○。"],"paragraphs":["上天本爱民，治乱当有时。","伤嗟江表人，三灾迭扰之。","如何遭盛明，不能免流离。","王泽限遐远，孰云天听卑。","贤哉廖夫子，尽忠不顾私。","朝闻青蒲奏，暮见轺车驰。","愚闻奉使者，受命不受辞。","但使民瘼瘳，无忧国赋亏。","贞观笑割股，文侯谕治皮。","学古平生事，行行当在兹。","赠言聊执手，愿子副心期。"],"title":"送廖舍人江南安抚"}
