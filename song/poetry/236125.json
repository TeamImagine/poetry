{"author":"李光","id":236125,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["瓮牖茅檐白版扉，地偏犹与病相宜。","雨添山涧苔侵径，竹近阳陂笋过篱。","三爵沉酣陶令酒，一奁成败谢公棋。","车尘不到门前路，渐觉蒿莱长旧枝。"],"title":"次前韵"}
