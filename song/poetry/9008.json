{"author":"张嵲","id":9008,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["杖策松门兴未穷，更过金地雨花中。","山泉淅沥通幽户，林叶萧森下晚风。","目极平皋方苍莽，烟深城郭自空蒙。","他年幞被僧房宿，聊与支郎话色空。"],"title":"游岳麓寺三首  其二"}
