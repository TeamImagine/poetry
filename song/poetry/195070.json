{"author":"苏轼","id":195070,"strains":["仄平仄仄○，平仄平○平。","○平仄平仄，仄仄仄仄平。","平平平平仄，○仄仄○平。","平平仄仄仄，仄仄仄仄平。","○平仄仄仄，仄仄平○平。","仄平仄仄仄，仄仄○仄平。","平○仄仄仄，仄仄仄平平。","仄仄○平○，仄平平仄平。","仄平平仄仄，○平平仄平。","仄仄仄仄仄，仄○平○平。"],"paragraphs":["夜光不自献，天骥良难知。","从来一狐腋，或出五羖皮。","贤哉江东守，收此幕中奇。","无华岂易识，既得不自随。","留君望此府，助我怜其衰。","二年促膝语，一旦长揖辞。","林深伏猛在，岸改潜珍移。","去此当安从，失君徒自悲。","念君瑚琏质，当今台阁宜。","去矣会有合，岂当怀其私。"],"title":"送程之邵签判赴阙"}
