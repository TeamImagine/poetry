{"author":"释德洪","id":227794,"strains":["仄仄仄仄仄，○仄平仄平。","仄平仄平仄，平仄仄平平。","平平仄仄仄，仄仄平平平。","平平仄平仄，仄仄平仄平。","平平仄平仄，平仄仄○平。","平○仄仄平，仄仄平仄平。","平平○平仄，仄仄仄平平。","平平平仄仄，平仄仄平平。","仄仄仄平仄，仄仄仄仄平。","仄平仄仄仄，仄平○仄○。","平○平仄仄，仄平平仄平。","仄平○平仄，仄仄平仄平。","仄平平？仄，平仄○仄○。","平平仄仄平，○仄平仄平。"],"paragraphs":["一子被夺去，囷廪遭火焚。","冷官寄僧舍，僮仆卧朝昏。","平生五色笔，落纸生烟云。","文章竟何用，袖手声一吞。","东坡昔无恙，豪俊日填门。","君如汗血驹，胆气终逸群。","坡今骑鱼去，众客亦缤纷。","翩然淮海上，霜鬓此身存。","我亦识坡者，一见等弟昆。","乃知水与乳，自然和不分。","心期营一笑，发君双颊温。","那知堕机阱，面上余唾痕。","我公佯瞌睡，嘲诮了不闻。","遥知读此诗，拊手髯一掀。"],"title":"闻端叔有失子悲而庄复遭火焚作此寄之"}
