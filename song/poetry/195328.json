{"author":"苏轼","id":195328,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["壁立孤峰倚砚长，共疑沉水得顽苍。","欲随楚客纫兰佩，谁信吴儿是木肠。","山下曾逢化松石，玉中还有辟邪香。","早知百和俱灰烬，未信人言弱胜刚。"],"title":"次韵滕大夫三首 沉香石"}
