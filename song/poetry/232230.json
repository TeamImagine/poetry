{"author":"李彭","id":232230,"strains":["仄平仄平仄仄仄，仄仄仄仄○平仄。","○平○○仄仄仄，仄仄平仄平平仄。","平平仄仄仄平平，仄平平仄平平平。","○平仄仄仄平仄，仄仄平平平仄平。","仄平○○仄平仄，仄仄仄仄○平仄。","仄仄平平平仄仄，仄仄仄仄平平仄。"],"paragraphs":["往时李成写骤雨，万里古色毫端聚。","行人深藏鸟不度，便觉非复鹅溪素。","龙眠老腕作阳关，北风低草云埋山。","行人客子两愁绝，未信蒲萄能解颜。","两郎了了解人意，似是画我封家市。","戏作新诗排昼睡，忽有野雁鸣天际。"],"title":"阻风雨封家市"}
