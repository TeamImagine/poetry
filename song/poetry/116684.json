{"author":"刘子寰","id":116684,"strains":["仄仄仄平仄，平平仄平平。","平平仄仄仄，仄仄平平○。","○○仄平○，仄仄仄仄平。","仄平仄仄仄，仄仄平平平。","平平仄平平，仄仄平平平。","平平仄平仄，平仄平平平。","平平仄仄仄，仄仄仄仄平。","仄仄仄仄平，仄仄仄○平。","仄平仄仄仄，平仄仄仄平。","平平仄平仄，仄仄平平平。","平平仄平平，仄仄○平平。","仄平仄平仄，仄仄平○平。","仄平仄仄仄，仄仄平平平。","仄仄仄平仄，仄平平仄平。"],"paragraphs":["野客弄云水，翩翩信飞车。","奇峰匹雁荡，出没随猿狙。","苍苍叠云屏，下有白石庐。","石庐故未足，洞腹开巢居。","青藜小跻攀，路尽仍盘纡。","呀然忽宽敞，云雾为支吾。","天成与鬼凿，罔识造物初。","笑问主者谁，我欲揽其须。","耸身忽灭没，扳倒泊雁湖。","天风复摩荡，簸洒生明珠。","为帘复为帷，与客相嬉娱。","倏然一挥霍，五色弥空虚。","坐来怪事发，迸落随喧呼。","大笑下山去，勿为山鬼愚。"],"title":"雁荡净名谷帘水"}
