{"author":"黄裳","id":204453,"strains":["○仄仄平平，平平平平仄。","平平仄平仄，平仄仄平○。","仄仄仄平仄，平平仄平仄。","仄平仄○○，仄仄○平仄。","仄平仄仄平，平平○仄仄。","仄仄○平平，仄仄平仄仄。","仄仄平仄平，○仄平仄仄。","平仄平平○，平平仄仄仄。"],"paragraphs":["和靖苦而豪，章安平而丽。","驰情遶佳景，盈轴卷幽思。","二子各何往，人非物还是。","四时有行藏，彼物如邮置。","百年有死生，斯人如梦寐。","两幻相追攀，一觉都废弃。","感寓聊自娱，兴尽娱亦弊。","安坐湖山间，谁能以数计。"],"title":"览和靖章安西湖之什"}
