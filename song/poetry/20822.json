{"author":"刘芮","id":20822,"strains":["仄仄仄平仄，○仄平仄平。","平平仄仄平，仄仄平平平。","仄仄仄仄仄，仄平平仄平。","仄平仄平仄，仄仄仄仄平。","○平平仄仄，平○平仄平。","仄仄○仄仄，平仄仄平平。","仄仄仄平仄，平仄○仄平。","仄平仄平仄，仄仄仄仄仄。","平平仄平仄，仄仄平仄平。","平平仄仄平，平仄仄仄平。"],"paragraphs":["病著不任事，淹卧心自休。","经时不出门，况复斜川游。","每觌节物换，恍惊时序流。","少年喜追逐，聚散水上鸥。","沈舟枯木伴，风帆春树丘。","我病正尔许，怀念老朋俦。","有酒不能饮，徒有献与酬。","故人酌佳日，亦复我念否。","佳章写怀抱，一读宽百忧。","吾君念远民，归计未易求。"],"title":"和敬夫斜川诗"}
