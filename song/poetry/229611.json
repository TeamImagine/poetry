{"author":"廖刚","id":229611,"strains":["平平仄仄仄，仄仄平仄仄。","平仄平平平，仄仄仄平仄。","平平仄平平，仄仄仄○仄。","仄仄平仄平，○平仄平仄。","平仄仄平平，仄平仄平仄。","平平仄平平，仄仄仄仄仄。","仄仄○仄仄，平平仄平仄。","平平仄平仄，仄仄○仄仄。","平平平仄○，仄仄仄仄仄。","仄仄仄仄平，平平仄平仄。","平平仄○仄，仄仄仄仄仄。","仄平平○○，平仄仄平仄。","仄平仄平平，仄仄○仄仄。","平仄仄仄平，仄仄平平仄。"],"paragraphs":["鸡争本绪粒，决鬭玄瞥改。","鹰隼方饥飞，亦复一呼待。","谁能谢蝇头，眼不挂兼琲。","但觉轩冕荣，相高事风采。","而我果何为，潜游万人海。","穷阎卧袁安，朔雪落璀璀。","动死偿幸免，天公复何憝。","江湘渺清旷，雪景应好在。","因循成滞留，琐屑困俗猥。","岁晚误倚门，居然此心痗。","青云有胜友，勉我去鄙倍。","困怜涂中污，巾笥欲千载。","失身殉虚名，要等轲与亥。","归欤笋蕨乡，梦寐春山采。"],"title":"次韵王元衷见寄"}
