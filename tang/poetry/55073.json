{"author":"刘长卿","id":55073,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄仄平平仄平仄，仄仄仄仄仄仄平。"],"paragraphs":["晚节逢君趣道深，结茅栽树近东林。","吾师几度曾摩顶，高士何年遂发心。","北渚三更闻过雁，西城万里动寒砧。","不见支公与玄度，相思拥膝坐长吟。"],"title":"秋夜有怀高三十五适兼呈空上人"}
