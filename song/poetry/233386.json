{"author":"李彭","id":233386,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["拄策前年访草堂，挂帆烟际在西江。","诗随鸿雁来春渚，梦逐蟾蜍入夜窗。","辞聘知君追孺子，屡空嗟我似穷庞。","菟裘欲买为邻并，岁晚相期倒百缸。"],"title":"赠王环中"}
