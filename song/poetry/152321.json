{"author":"方一夔","id":152321,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["匆匆尘里换时光，春去夤缘底事忙。","鸠已居巢晴逐妇，蜂方出穴暖分王。","唱耕农起催秧绿，打供僧来趁麦黄。","今岁先生贫到骨，时时为米籴官仓。"],"title":"春晚即事二首  其二"}
