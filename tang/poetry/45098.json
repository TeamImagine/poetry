{"author":"沈佺期","id":45098,"strains":["仄○仄平仄，仄仄仄平平。","平仄平平仄，○平仄仄平。","平平平○仄，平仄仄平平。","平仄平平仄，平平○○○。","仄平平仄仄，○仄仄平平。","○仄仄平仄，平平平仄平。","平平仄平仄，平仄仄平平。","平仄平○仄，平○仄仄平。","平平仄平仄，○○仄平平。","仄仄平仄仄，仄仄○平平。"],"paragraphs":["汉王建都邑，渭水对青门。","朝市俱东逝，坟陵共北原。","荒凉萧相阙，芜没邵平园。","全盛今何在，英雄难重论。","故基仍岳立，遗堞尚云屯。","当极土功壮，安知人力烦。","天游戒东首，怀昔驻龙轩。","何必金汤固，无如道德藩。","微臣谅多幸，参乘偶殊恩。","预此陈古事，敢奏兴亡言。"],"title":"初冬从幸汉故青门应制"}
