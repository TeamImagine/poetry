{"author":"陆文圭","id":165933,"strains":["仄平平平仄，仄仄○仄平。","仄仄○平平，仄平○平平。","仄平平仄平，平仄平平平。","仄○仄平平，仄仄仄平平。","仄仄仄仄仄，仄○平平平。","平仄仄平○，仄仄平仄○。","○○○仄平，仄仄平仄平。","仄仄平仄仄，○平平仄平。","平平仄仄○，平仄平仄平。","平○仄仄仄，仄仄仄平○。"],"paragraphs":["理侯人之父，亦复兼母慈。","束吏如顽奴，煦民犹婴儿。","闯门无杂宾，铃下生蛛丝。","内闻读书声，日晏忘晨炊。","上马出署事，坐看棠阴移。","人静报休衙，闭阁方退思。","廷中相戒言，慎勿干以私。","但祝公百岁，长为良吏师。","公言抚字劳，良吏安可为。","方当上印绶，自与赤松期。"],"title":"寿理伯雍同知"}
