{"author":"苏颂","id":179307,"strains":["仄仄仄平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["莫叹潜鳞久在池，已喧才誉满朝知。","雄辞自可吞云梦，博识应能对仲师。","荣辱早谙真采选，竞谦不校古儒棋。","使还即见金门召，况有中和乐职诗。"],"title":"再和三篇  其一"}
