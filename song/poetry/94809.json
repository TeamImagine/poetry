{"author":"周文璞","id":94809,"strains":["平平平平仄平仄，平仄仄仄平平仄。","仄仄平仄仄仄平，平○○平仄平仄。","平平○仄平仄平，平仄仄仄平平平。","平平仄仄平仄○，平仄仄平仄○仄。","仄平平仄仄仄仄，仄平仄仄平平○。","仄平仄平平仄仄，仄平仄仄仄平仄。","○仄平平仄仄○，仄平○仄仄仄仄。","仄仄平平仄仄平，仄平仄仄○○○。"],"paragraphs":["先生亭非伯夷筑，亭柱亦用秋山竹。","但令家有满架书，何虑妻儿少𫗴粥。","朝来相对亭上宾，洙泗尺度羲皇人。","先生已死名不泯，常与此亭作标准。","后来邻触阏伯怒，仆夫预起池鱼虑。","拆亭拆亭先拆柱，有孙抱柱出烟去。","三十年余复改观，有孙如此不待赞。","似鲁灵光偶不全，令人见此空三叹。"],"title":"题喻玉泉家亦可乐亭"}
