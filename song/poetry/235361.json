{"author":"程俱","id":235361,"strains":["平○○仄平，仄仄仄平仄。","平仄平仄仄，仄仄仄平仄。","平平仄平平，仄仄仄○仄。","平平仄平仄，仄仄仄平仄。","仄平仄平平，仄仄平仄仄。","平平仄仄○，仄仄仄平仄。","仄○仄平平，仄仄平仄仄。","平平仄平仄，○仄平仄仄。","仄平仄平仄，仄○○平仄。","仄平平仄平，仄仄仄○仄。"],"paragraphs":["吾观空劫初，妙蕴固无示。","谁令南北海，七窍凿元气。","灵龟出洪河，六画乃其寄。","庖牺觑天巧，创物发奇秘。","太虚本无边，小大随汝视。","穷之得几深，见者自仁智。","或从炼丹砂，或用资卜筮。","终然有神护，回禄翻引避。","绝编固冰释，覆瓿正心醉。","却怀投阁生，寂寞发长喟。"],"title":"再分题得易分韵得醉字一首"}
