{"author":"王迈","id":107719,"strains":["平仄平平仄仄平，仄平仄仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["泉是梅溪遗爱乡，老倪复此种甘棠。","后来荐报西山政，归去全无南物装。","籍甚三贤皆法从，勉哉一赵继循良。","万安桥上传佳话，七十年间四侍郎。"],"title":"送赵伯泳涯侍郎守温陵  其一"}
