{"author":"陆游","id":34727,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["万里西风吹幅巾，即今真个是闲人。","堆盘菱熟燕脂角，藉藻鲈新淡墨鳞。","姥岭蹇驴寻雪径，娥江孤艇系烟津。","飘然乐事真当勉，远付十年无此身。"],"title":"初秋山中作"}
