{"author":"苏轼","id":193577,"strains":["平平仄○平，仄仄仄平仄。","平仄仄平平，仄平○仄仄。","平仄仄仄○，仄仄○仄仄。","○平仄平仄，仄仄仄平仄。","平○平平仄，仄仄平○仄。","仄仄仄平仄，平仄平仄仄。","仄平仄仄平，平仄○平仄。","平仄仄仄平，仄平仄仄仄。","平平平仄仄，仄仄平仄仄。"],"paragraphs":["煌煌帝王都，赫赫走群彦。","嗟汝独何为，闭门观物变。","微物岂足观，汝独观不倦。","牵牛与葵蓼，采摘入诗卷。","吾闻东山傅，置酒携燕婉。","富贵未能忘，声色聊自遣。","汝今又不然，时节看瓜蔓。","怀宝自足珍，艺兰那计畹。","吾归于汝处，慎勿嗟岁晚。"],"title":"和子由记园中草木十一首  其一"}
