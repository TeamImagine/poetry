{"author":"程颢","id":189291,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平平平平仄仄平。","仄仄仄平平仄仄，仄平仄仄仄平平。"],"paragraphs":["打乖非是要安身，道大方能混世尘。","陋巷一生颜氏乐，清风千古伯夷贫。","客求墨妙多携卷，天为诗豪剩借春。","尽把笑谈亲俗子，德容犹足慰乡人。"],"title":"和邵尧夫打乖吟二首  其一"}
