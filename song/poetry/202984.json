{"author":"释道潜","id":202984,"strains":["仄平仄平仄，仄仄平仄仄。","仄平仄仄平，仄仄仄平仄。","平○仄平仄，仄仄平平仄。","○平仄平平，平仄○仄仄。","○仄平仄平，平平仄平仄。","平平仄仄平，仄仄平○仄。","仄仄仄平平，仄平平平仄。","平平仄平平，仄仄仄平仄。","仄平仄仄平，○仄仄平仄。","○平○仄仄，仄仄平○仄。","仄仄平平平，平平仄平仄。","平平平仄仄，仄仄仄平仄。","仄平仄仄平，平仄平仄仄。","仄仄○平平，平平仄平仄。","平平平○仄，平仄仄○仄。","平仄仄○平，○平平平仄。"],"paragraphs":["泰山屹天下，四海同仰止。","我公命世英，突兀等于是。","胸中廓秋汉，皎绝微云滓。","当年事危言，轩冕如脱屣。","正贵知我希，宁惭不吾以。","风云果再符，六翮排空起。","一昨厌承明，抗章求迤逦。","余杭古雄藩，比屋富生齿。","立谈政即成，兴不负山水。","雍容敦末契，访我顽且鄙。","大旆辉松门，禽猿亦惊喜。","森森门下士，左右粲珠履。","使君道德姿，圭角非所恃。","软语如春风，薰然著桃李。","今朝真胜事，千载足遗美。","安得笔如椽，磨崖为公纪。"],"title":"余初入智果院"}
