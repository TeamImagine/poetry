{"author":"孙觌","id":239090,"strains":["仄平平仄平，仄仄仄平仄。","仄平仄仄仄，仄仄平平仄。","○○仄平平，仄仄平仄仄。","仄平平仄仄，平仄平仄仄。","仄平仄平平，仄仄仄仄仄。","平○仄仄平，仄仄平仄仄。","仄平○平平，仄仄平仄○。","平平仄仄平，平平仄仄仄。"],"paragraphs":["战尘霾汉天，猎火焮胡地。","一筇道垢气，步入青莲寺。","眈眈九龙盘，一壑埋老翠。","倚天松骨大，粘壁苔髪细。","道人本臞儒，得法妙出世。","胸中万斛泉，洗尽蔬笋气。","大风吹泠泠，助我鸣鼓吹。","名为不二门，声音作佛事。"],"title":"过慧山方丈皥老酌泉试茶赋两诗遗之  其二"}
