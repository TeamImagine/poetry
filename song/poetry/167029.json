{"author":"徐瑞","id":167029,"strains":["○仄仄平仄，仄仄仄仄平。","平仄平仄仄，平仄仄○平。","平平仄平仄，仄仄平平○。","平平仄平仄，平仄○平平。","仄仄仄仄平，平○仄平平。","平平仄○仄，平平仄平平。","○仄仄平平，仄仄仄？平。","仄平仄仄仄，平仄平○平。","平仄仄仄仄，仄仄仄仄平。","仄仄仄平仄，仄仄平平平。"],"paragraphs":["三极势虽异，一理实贯通。","人极苟不立，天地亦将穷。","饶娥小家子，至老根彝衷。","精诚裂金石，冥感驱鱼龙。","予幼读柳碑，凄其仰英风。","兹焉访遗迹，山椒峙灵宫。","滩石既嵯峨，古木亦巃嵷。","乃知一念烈，天地同其功。","天地不可尽，此念曷有终。","再拜下山去，日射春江红。"],"title":"饶娥祠"}
