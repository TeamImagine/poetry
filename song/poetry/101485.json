{"author":"赵抃","id":101485,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["昔如李郭去登仙，今复东行并客船。","夹岸云山千里路，满襟风月九秋天。","持杯旋斫桐江鲙，觅句频赓蜀国笺。","君到七闽佳丽地，荔枝红发欲殷然。"],"title":"次韵范师道御史"}
