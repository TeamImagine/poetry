{"author":"卫宗武","id":133556,"strains":["平平平仄仄，仄仄仄平仄。","平平仄平平，仄仄平○仄。","平平仄仄○，平平平仄仄。","平平仄平仄，仄仄平平仄。","仄仄平仄平，平○仄平仄。","平仄仄平平，仄仄仄平仄。","平平平平平，○仄平仄仄。","仄○仄○仄，仄仄仄○仄。","平平平仄○，仄仄平平仄。","仄平仄仄仄，平仄仄平仄。","平平仄平仄，仄仄平○仄。","仄平仄平仄，仄仄仄平仄。","仄平仄平仄，○仄平仄仄。","仄平平仄平，平仄平仄仄。","平平平仄仄，仄仄平平仄。","○仄仄平○，平平平仄仄。"],"paragraphs":["青皇初布令，大块已流湿。","霏霏散冲融，一一成膏液。","骎寻夜漏分，掀扬风箭疾。","孤灯月明眼，渐觉檐花密。","滴沥声既洪，淋浪势方集。","清响迸源泉，美泽遍原隰。","甘腴滋田毛，浸灌融地脉。","盖将兆稌黍，岂但秀荠麦。","溪山鳞甲长，卉木攒新碧。","化工悦万族，生意浩无极。","苟惟本根在，孰不芽且坼。","未春雨非土，见者自凄恻。","既春雨非玉，闻者何悦怿。","未能齐惨舒，吾亦为物役。","英英梅粉露，点点桃红入。","更喜酿芳菲，催花居第一。"],"title":"春雨"}
