{"author":"陈起","id":116470,"strains":["平仄平平仄平仄，○平仄仄平平仄。","平仄平平仄仄○，平平仄仄平平仄。","平平○仄平仄平，平仄平平仄仄平。","仄平仄仄平平仄，平平仄仄平平平。","平仄仄平平仄仄，○平仄仄平平仄。","仄平仄仄仄平平，仄仄仄仄平平仄。"],"paragraphs":["青女凌波楚江冷，庭前一叶鸣金井。","砧杵谁家试夹衣，西风搅碎芦花影。","呼童折取篱下金，旋汲山泉注古缾。","细哦七字延秋色，寒香似欠东园清。","江上子牟怀魏阙，离情一动肠千结。","急呼斗酒破霜螯，楚月不碍西湖月。"],"title":"对菊有怀东园"}
