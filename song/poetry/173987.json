{"author":"曾巩","id":173987,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["窃食东州岁未期，蓬莱人问几时归。","凭阑到处临清泚，开阁终朝对翠微。","两印每闲军市静，双旌多偃送迎稀。","一枝数粒身安稳，不羡云鹏九万飞。"],"title":"次道子中书问归期"}
