{"author":"薛能","id":1805,"strains":["平仄仄平平，平平仄仄平。","○平○仄仄，仄仄仄平○。","仄仄○平仄，平平仄仄平。","仄平平仄仄，仄仄仄平○。","平仄平平仄，平○仄仄平。","平平仄○仄，平仄仄平平。"],"paragraphs":["何处力堪殚？人心险万端。","藏山难测度，暗水自波澜。","对面如千里，回肠似七盘。","已经吴坂困，欲向雁门难。","南北诚须泣，高深不可干。","无因善行止，车辙得平安。"],"title":"杂曲歌辞 行路难"}
