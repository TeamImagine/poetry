{"author":"王十朋","id":23097,"strains":["平平仄仄平仄○，平仄仄仄平平○。","平平仄平仄○平，仄平仄仄平平平。","平平仄仄仄仄平，平平仄○仄仄平。","○平平仄○仄平，仄仄平平仄仄平。","仄○平仄平平平，○仄平平平仄平。","仄平平仄平平平，仄○仄仄○平平。"],"paragraphs":["哀哀父母生我劳，生日不见徒悲号。","今年偶然梦三刀，二千石向鄱阳叨。","身虽五马已二毛，烹羊击鲜斫蟹螯。","殷勤为寿劳尔曹，愿尔它年著彩袍。","二亲无恙年俱高，更与诸孙持寿醪。","满堂宾客来英豪，会看醉脸如仙桃。"],"title":"生日示闻诗闻礼"}
