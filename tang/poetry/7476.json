{"author":"李端","id":7476,"strains":["平仄仄平平，○平仄仄平。","仄平仄仄仄，○仄仄平平。","仄仄平○仄，平平仄仄○。","仄平平仄仄，仄仄仄平平。","仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄平○。"],"paragraphs":["争路忽摧车，沈钩未得鱼。","结交唯我少，丧旧自君初。","谏草文难似，围棋智不如。","仲宣新有赋，叔夜近无书。","地闭滕公宅，山荒谢客庐。","歼良从此恨，福善竟成虚。","酿酒多同醉，烹鸡或取余。","阮咸虽永别，岂共仲容疏。"],"title":"哭张南史因寄南史侄叔宗"}
