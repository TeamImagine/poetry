{"author":"张舜民","id":196230,"strains":["平○平仄平，仄仄仄仄仄。","仄平仄平平，仄仄平仄仄。","平平○仄仄，仄仄仄仄仄。","仄仄仄仄平，平平仄平仄。","仄平仄○平，仄仄仄平仄。","○○仄平仄，平仄仄平仄。","平平仄仄平，仄仄仄平仄。","平仄仄平平，仄仄仄仄仄。","平平仄仄平，○仄平平仄。"],"paragraphs":["尝闻君子居，一日顾必葺。","李侯作新斋，制度皆自给。","轩楹如肺腑，豁达可出入。","取竹渭水湄，移松陇山隰。","岁寒远相依，劲节久孤立。","栽培岂无法，根著至今湿。","清风在目前，独我得多挹。","归壤共无涯，往日不可及。","惟忧属后人，长伴边声急。"],"title":"李侯新斋植松竹聊为杂言"}
