{"author":"李壁","id":85449,"strains":["平平仄仄平，平仄○○仄。","仄○仄平平，平仄仄○仄。","平平仄平○，仄仄仄平仄。","平平仄仄仄，仄仄仄○仄。","平平仄平仄，仄仄仄平仄。","○平平仄平，仄仄平仄仄。","平平平仄平，仄仄仄平仄。","仄平仄平仄，仄○仄平仄。","仄仄平仄平，平平○仄仄。"],"paragraphs":["弯弧力不任，棋局思虑费。","不如习投壶，闲暇可观礼。","心精手斯应，古谓射之细。","无宁贵巧得，近取直如矢。","瀛洲远尘雾，永日但书几。","相携千步廊，百发皆贯耳。","兢兢图克终，一瞬有成毁。","昔贤著新裕，取正斥奇诡。","造次垂令仪，高山劳仰止。"],"title":"投壶"}
