{"author":"李吕","id":30240,"strains":["○仄平仄平，平仄仄平平。","仄仄仄仄仄，平仄仄平平。","仄平平平平，仄仄仄仄平。","仄仄仄平仄，仄仄仄仄○。","仄仄平仄仄，平仄○平平。","○仄平仄仄，仄平仄平平。","平平平仄仄，○仄○平平。","仄仄仄仄仄，平平平仄○。","仄平仄平仄，仄仄平仄平。","平○平仄平，仄仄平仄平。","仄仄平仄○，仄仄仄仄平。","○平平仄仄，○平○仄平。","○○仄仄仄，平平仄○仄。","平仄仄平平，仄仄平平平。","仄平平仄仄，仄仄仄仄平。","仄平仄平仄，平仄平仄平。","平平仄○平，仄平平仄平。","仄平仄仄仄，○仄○仄○。","仄仄仄仄仄，○仄平平平。","平平仄仄仄，仄仄平仄仄。","仄仄平仄平，仄平仄平○。","平仄仄平平，平平仄平平。","仄○仄平仄，平仄平仄平。","仄仄仄平平，仄仄仄仄○。","仄仄平仄仄，仄仄平平仄。","平平仄平仄，仄仄○仄平。","仄仄平平平，仄仄平仄平。","仄仄平仄仄，平仄仄仄平。","仄○仄仄平，仄平○仄平。"],"paragraphs":["行尽山岭头，欢喜入乡关。","忆昨冒雨去，寒涩亦多端。","自登粮纲船，出入狗窦宽。","水涨泊无岸，水落浅凑滩。","直待风水顺，摇𫇛离江湾。","虺蜴微细物，托龙逞神奸。","篙工精祷罢，顷刻过千山。","脱或小不契，风波生坐间。","窜身辄拘滞，伍哙仍比顽。","疑虑狐涉冰，进退羊触藩。","仅得黄义叟，可与话岁寒。","论文消永日，长歌当夜阑。","传闻白水发，川途阻弥漫。","余益动归心，掉首辞弯跧。","怅怀陶靖节，不肯效一官。","况为太仓鼠，蚕食殊未安。","肩舆走泥涂，仆夫愁险艰。","附舟计已左，且复行路难。","见几恨不早，兴尽而知还。","明朝得善达，那假生羽翰。","稚子争候门，细君卷帘看。","真乐未渠央，茅檐共团𪢮。","尚论数千岁，窥管才一斑。","稍定理残编，补缀令可观。","尚友天下士，博约加雕钻。","游谈苦无味，素手空厚颜。","底事通神明，至理吾岂悭。","设有无父国，而后不可干。","但患志匪坚，作诗镵肺肝。"],"title":"喜入杉岭"}
