{"author":"许及之","id":60997,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["回首城南同舍时，参辰相望更为谁。","杜门正愧衰兼懒，枉句多惭颂不规。","新竹筛金鸣粉箨，初荷擎盖弄纹漪。","小园景物堪供给，剥啄何时共说诗。"],"title":"酬刘孝若二首  其二"}
