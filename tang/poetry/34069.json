{"author":"苏颋","id":34069,"strains":["平平平仄仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","仄仄○平仄，平平仄仄○。","仄○平仄仄，平仄仄平平。","仄仄平平仄，平平仄仄平。","平○仄平仄，平仄仄平平。","仄仄平平仄，○仄仄仄平。"],"paragraphs":["𪭢金寒野霁，步玉晓山幽。","帝幄期松子，臣庐访葛侯。","百工征往梦，七圣扈来游。","斗柄乘时转，台阶捧日留。","树重岩籁合，泉迸水光浮。","石径喧朝履，璜溪拥钓舟。","恩如犯星夜，欢拟济河秋。","不学尧年隐，空令傲许由。"],"title":"奉和幸韦嗣立山庄应制"}
