{"author":"虞俦","id":62195,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["异乡王粲懒登楼，肠断淮山落木秋。","塞上阴云空漠漠，江边艇子故悠悠。","悲凉只怕闻孤雁，浩荡那堪没白鸥。","莫怪楚囚频下泪，何人谈话到神州。"],"title":"俯江楼"}
