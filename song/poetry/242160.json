{"author":"李正民","id":242160,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["诗人比兴隐而彰，三百余篇妙义藏。","已识鸱鸮为巧妇，仍知杕杜是甘棠。","书生未省离城阙，物理何从见否臧。","闭户先生学不厌，更同许郭辨毫芒。"],"title":"寄闻人茂德  其一"}
