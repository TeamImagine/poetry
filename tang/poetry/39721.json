{"author":"灵一","id":39721,"strains":["○仄平平平仄平，平平仄仄仄平平。","平平仄仄平平仄，平仄平○仄仄平。","平平仄仄○平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["闻说花源堪避秦，幽寻数月不逢人。","烟霞洞里无鸡犬，风雨林间有鬼神。","黄公石上三芝秀，陶令门前五柳春。","醉卧白云闲入梦，不知何物是吾身。"],"title":"题黄公陶翰别业"}
