{"author":"释契嵩","id":68920,"strains":["○平平平平平平，仄仄仄仄平仄平。","仄平仄仄仄平仄，仄仄平平仄仄仄。","仄平平仄平平仄，仄○○仄○平仄。","○平仄仄仄平仄，平仄平平仄○仄。","仄仄仄仄○平平，仄仄平○仄仄平。","平平仄仄平平平，仄平仄仄○仄○。"],"paragraphs":["标师之高摩云霄，在德岂在于泬寥。","一庵岭底寄幽独，抗迹萧然不入俗。","有时虚陟层崖眺，不闻其语闻清啸。","当时陆羽事幽讨，曾入青云预闻道。","取雨救旱驱神龙，此与人间事岂同。","冥机感异心之苗，此公所以称道标。"],"title":"三高僧诗 杭之标摩云霄"}
