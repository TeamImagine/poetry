{"author":"方干","id":30270,"strains":["平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["为郡至公兼至察，古今能有几多人。","忧民一似清吟苦，守节还如未达贫。","利刃从前堪切玉，澄潭到底不容尘。","潜夫岂合干旌斾，甘棹渔舟下钓纶。"],"title":"上郑员外"}
