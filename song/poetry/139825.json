{"author":"徐集孙","id":139825,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，平仄平平仄仄平。","仄仄平平平仄仄，平平平仄仄平平。"],"paragraphs":["岁寒气味少人知，一度相逢一度奇。","不受阳和私点化，惯经风雪冷禁持。","影横坡老数枝画，香沁逋仙两句诗。","相对依依吟未得，斜阳归路不妨迟。"],"title":"看梅"}
