{"author":"许沆","id":99320,"strains":["仄平仄平○，平仄平仄仄。","仄仄仄仄仄，仄仄平○仄。","仄平仄平仄，仄仄平仄仄。","仄平仄仄平，仄平仄平仄。","○平仄平仄，仄仄○平仄。","仄仄仄平平，仄仄仄平仄。","○平仄仄仄，平仄仄平仄。","平仄仄仄平，平平○仄仄。"],"paragraphs":["北岩古名胜，风木盘诘曲。","万象并徙倚，一见无留瞩。","我归访乡旧，世事嗟反复。","羡君北亩宫，绕窗艺松竹。","吟哦翠微里，缥缈如翔鹄。","浩浩阅沧波，俯仰媚幽独。","传家有令子，何止粲兰玉。","高卧恐未能，鸣驺行入谷。"],"title":"题君祥北岩"}
