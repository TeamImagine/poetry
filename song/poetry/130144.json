{"author":"赵汝腾","id":130144,"strains":["平平仄仄平，平○仄平仄。","平平仄仄平，仄仄平平仄。","平平平平平，平仄仄平仄。","平平仄平仄，仄仄仄平仄。","仄平平仄平，仄○○平仄。","平平仄仄平，仄仄仄仄仄。","平仄仄平仄，平平仄平仄。","○○仄平仄，平平仄仄仄。","平平仄平平，平平仄平仄。","仄平仄平仄，○仄○仄仄。"],"paragraphs":["煌煌使者轩，新扁焕群目。","周爰远有华，不可居无竹。","天风泠然来，云气滃而簇。","知君子猷趣，一笑等荣辱。","每云安乐窝，似胜相州纛。","凭栏对此君，竟日玩不足。","余亦慕姱节，时时赋猗绿。","闲思载醪去，悠悠想九曲。","新诗带仙姿，霞餐谢粱肉。","愿言植梅友，疏影横水澳。"],"title":"为饶计使题"}
