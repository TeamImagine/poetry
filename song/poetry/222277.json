{"author":"邹浩","id":222277,"strains":["平平仄仄仄平平，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["归田日月有光辉，相与承颜家正肥。","萱草丛高明户牖，棣华枝盛照庭闱。","年年岁岁欢常在，子子孙孙志弗违。","从此乡评知品目，风流不愧老莱衣。"],"title":"戏彩堂  其一"}
