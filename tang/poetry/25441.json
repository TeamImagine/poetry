{"author":"李群玉","id":25441,"strains":["平仄平平平，仄仄仄仄仄。","仄平仄平平，平仄仄平仄。","仄平平仄仄，仄仄仄仄仄。","仄平平平平，仄仄仄平仄。","平○○仄仄，平仄○平仄。","仄仄仄仄○，仄平仄○仄。","平平平仄仄，仄仄平平仄。","平○仄平○，仄仄○平仄。","平平平○仄，平仄仄仄仄。","仄平平平平，平平仄平仄。","仄平平平○，仄仄仄平仄。","平○仄平平，仄仄仄仄仄。"],"paragraphs":["清远登高台，晃朗纵览历。","濯泉唤仙风，于此荡灵魄。","冷光邀远目，百里见海色。","送云归蓬壶，望鹤灭秋碧。","波澜收日气，天自回澄寂。","百越落掌中，十洲点空白。","身居飞鸟上，口咏玄元籍。","飘如出尘笼，想望吹箫客。","冥冥人间世，歌笑不足惜。","朅来罗浮巅，披云炼琼液。","谢公云岑兴，可以蹑高迹。","吾将抱瑶琴，绝境纵所适。"],"title":"将游罗浮登广陵楞伽台别羽客"}
