{"author":"冯时行","id":16563,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平生心印久相传，出处穷通岂偶然。","且把新诗斟别酒，莫将离恨恼衰年。","步兵未必非奇士，太白惟知是谪仙。","待我休官彭泽去，约君同老白云边。"],"title":"送孙履道"}
