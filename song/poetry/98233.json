{"author":"赵汝域","id":98233,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平仄平仄仄平平。","平平仄仄仄平仄，平仄平平仄仄平。"],"paragraphs":["数叶梧桐落短廊，一泓秋水湛银塘。","调琴独奏猗兰操，啜茗清飘茉莉香。","涕泣两年同贾傅，痴梦千载笑君房。","于今不作武宁客，蓑笠渔竿日月长。"],"title":"诗二首  其二"}
