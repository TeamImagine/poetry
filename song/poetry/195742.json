{"author":"苏轼","id":195742,"strains":["○平仄仄平，仄仄仄平仄。","仄平仄平仄，○○平仄仄。","平平平仄仄，平仄仄仄仄。","仄仄仄平仄，平仄○平仄。","仄仄平平平，仄仄仄仄仄。","仄仄仄平仄，仄平仄仄仄。","平平仄仄仄，仄仄平仄仄。","仄○仄仄○，平平仄平仄。"],"paragraphs":["从君觅数珠，老境仗消遣。","未能转千佛，且从千佛转。","儒生推变化，乾策数大衍。","道士守玄牝，龙虎看舒卷。","我老安能为，万劫付一喘。","默坐阅尘界，往来八十反。","区区我所寄，蹙缩蚕在茧。","适从海上回，蓬莱又清浅。"],"title":"乞数珠赠南禅湜老"}
