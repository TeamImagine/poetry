{"author":"程颢","id":189309,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄平。","仄仄平平仄平仄，仄平平仄仄仄平。"],"paragraphs":["芳原绿野恣行时，春入遥山碧四围。","兴逐乱红穿柳巷，困临流水坐苔矶。","莫辞盏酒十分醉，秪恐风花一片飞。","况是清明好天气，不妨游衍莫忘归。"],"title":"郊行即事"}
