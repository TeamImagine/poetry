{"author":"陆游","id":37354,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["剡曲西边筑草堂，小园聊复寄相羊。","鱼行水际汀蘋动，麝过林中野草香。","觅句有时携笔砚，遣怀随事具杯觞。","少年朋旧凋零尽，不独思人亦自伤。"],"title":"小圃"}
