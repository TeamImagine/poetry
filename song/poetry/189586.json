{"author":"沈辽","id":189586,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄平平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["不识南宗与北宗，欲齐得丧已非通。","若将直指生为梦，便可偏知色是空。","莫为严周驰诞说，欲轻摩诘作衰翁。","古人言句真刍狗，天外秋来有信鸿。"],"title":"重示"}
