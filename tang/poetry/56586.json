{"author":"韦应物","id":56586,"strains":["○平平仄平，仄仄仄仄平。","平平平仄仄，仄仄仄平○。","仄仄平仄仄，○平平仄平。","仄平仄仄○，平仄仄仄平。","仄仄仄○仄，平平仄○仄。","○平仄平平，仄仄仄仄○。","平平平仄○，仄仄仄仄平。","仄平仄仄平，仄仄仄○平。","平仄仄○仄，仄平仄仄仄。","平平仄平平，仄仄平平平。"],"paragraphs":["将违安可怀，宿恋复一方。","家贫无旧业，薄宦各飘飏。","执板身有属，淹时心恐惶。","拜言不得留，声结泪满裳。","漾漾动行舫，亭亭远相望。","离晨苦须臾，独往道路长。","萧条风雨过，得此海气凉。","感秋意已违，况自结中肠。","推道固当遣，及情岂所忘。","何时共还归，举翼鸣春阳。"],"title":"发广陵留上家兄兼寄上长沙"}
