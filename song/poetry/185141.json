{"author":"沈遘","id":185141,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平仄仄仄平。","仄仄平平平仄仄，平平仄仄平平平。"],"paragraphs":["使君嶷嶷下中台，幕府飘飘得上才。","仲宝初招庾郎至，微之还遇窦生来。","江山满目归吟笔，宾主相忘属酒杯。","自愧邻城非胜赏，联章大轴为谁开。"],"title":"江阴杨使君寄示与杨从事唱和诗一轴奉酬"}
