{"author":"陈造","id":59625,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["簿书丛里久囚拘，鸥鹭群边忽自如。","白傅已甘多病过，安仁况复悼亡余。","归田且办充肠米，遮眼非无插架书。","如子功名方迫逐，未应偕我问樵渔。"],"title":"赠黄国器二首  其二"}
