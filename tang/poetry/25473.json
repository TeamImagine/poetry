{"author":"李群玉","id":25473,"strains":["仄仄平仄仄，○平仄仄○。","仄平平平仄，仄仄平平平。","平仄○仄仄，仄平仄平平。","仄平平平仄，○仄○平平。","平平仄平平，仄平平仄平。","○平仄平仄，仄仄○平平。","○平仄仄平，仄仄○平平。","仄平仄平仄，平仄平平平。","仄仄仄平平，平平○仄平。","平平仄○仄，○仄○平平。"],"paragraphs":["客有衡岳隐，遗余石廪茶。","自云凌烟露，采掇春山芽。","珪璧相压叠，积芳莫能加。","碾成黄金粉，轻嫩如松花。","红𬬻爨霜枝，越儿斟井华。","滩声起鱼眼，满鼎漂清霞。","凝澄坐晓灯，病眼如蒙纱。","一瓯拂昏寐，襟鬲开烦拏。","顾渚与方山，谁人留品差。","持瓯默吟味，摇膝空咨嗟。"],"title":"龙山人惠石廪方及团茶"}
