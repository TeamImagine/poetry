{"author":"强至","id":182754,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["醉魄吟魂李谪仙，风流未绝验家传。","词源直欲倾三峡，饮量真疑漏百川。","几寸烛花催饯席，数程柳絮扑归鞭。","别愁衮衮无由说，吏部先寻瓮底眠。"],"title":"席上走笔赠别李子先"}
