{"author":"李处权","id":8642,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["挽尽溪流沮洳浑，幽人昼卧懒开门。","诸邻鹅鸭顿亡赖，一夕鱼虾无半存。","及此焦枯方有祷，从而暴殄岂堪论。","清漪绿竹城南路，回首吾庐正断魂。"],"title":"车水"}
