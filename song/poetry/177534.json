{"author":"王禹偁","id":177534,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["商山留滞再经年，咫尺无由见状元。","会赦未教归北阙，高歌应合遇东园。","寸心谩道如弦直，两鬓难禁似雪繁。","兄弟相知情未改，著书呼取屈原魂。"],"title":"寄陕府通判孙状元兼简令弟秀才"}
