{"author":"韩偓","id":31955,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["清[暑]帘开散异香，恩深咫尺对龙章。","花应洞里寻常发，日向壶中特地长。","坐久忽疑槎犯斗，归来兼恐海生桑。","如今冷笑东方朔，唯用诙谐侍汉皇。"],"title":"六月十七日召对自辰及申方归本院"}
