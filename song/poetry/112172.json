{"author":"田锡","id":112172,"strains":["平平仄平平，仄仄平平仄。","仄仄平平仄，平平仄平仄。","仄仄仄仄平，平仄平平仄。","仄仄平仄平，○平平仄仄。","仄平平仄仄，仄仄平平仄。","仄仄仄平仄，仄仄平平仄。","平仄仄○○，平平仄○仄。","仄仄平○○，○平仄平仄。","仄仄平○仄，仄○平仄仄。"],"paragraphs":["棠谿出精金，百炼无余滓。","铸得芙蓉剑，灵辉若秋水。","陆可断兕犀，阴亦惊神鬼。","照物双影寒，中霄灵气紫。","有时风雨至，欲作龙蛇起。","海酒与陵肉，宝烛延奇士。","酣饮取传观，英图各相视。","吐气成虹蜺，将平不平事。","大笑荆轲辈，卒如儿女子。"],"title":"拟古  其一"}
