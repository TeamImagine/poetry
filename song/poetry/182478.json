{"author":"强至","id":182478,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["孤根初掘出岩隈，赤脚殷勤手自栽。","翠叶未成官秩满，清阴别待主人来。","阶墀好养今朝操，梁栋须归异日材。","犹胜夭桃情意薄，刘郎去后始花开。"],"title":"予官将满婢子始植小柏于堂下因感而书"}
