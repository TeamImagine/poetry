{"author":"方回","id":148508,"strains":["仄平平仄平？○，平仄仄○平仄平。","○平平仄仄仄仄，仄仄仄平仄仄○。","仄仄仄平○平仄，○平仄仄平平平。","仄平平平仄平仄，仄仄平平平平○。","平平○仄仄仄仄，仄平平仄平平平。","○仄平仄仄仄仄，平仄仄仄平仄平。","○仄仄仄仄仄仄，平仄仄仄平○平。","仄平平平仄仄仄，仄仄○仄平仄平。","平平○仄仄仄仄，仄仄平仄平仄平。","仄平平仄仄仄仄，仄仄平仄○平平。","仄平仄仄仄平仄，平仄仄平仄仄平。","仄仄仄仄○平仄，仄平仄仄仄仄平。","仄仄平○仄平仄，仄平平仄平平平。","仄仄仄仄仄仄仄，平仄仄仄○平平。","平仄平仄仄仄仄，仄仄仄○平仄○。","平仄？平平平平，仄仄仄仄平平平。","仄仄平平仄○仄，仄○仄仄平平平。","平平○仄平平平，平仄平○平平平。","仄平仄仄仄仄仄，仄仄仄仄平平平。","○仄仄○仄仄仄，仄仄平仄仄仄平。","平平平平仄仄仄，仄仄仄仄平平平。","平仄平○仄平平，平仄○仄平○平，○平仄平仄平平。"],"paragraphs":["太湖之岸环□县，君所佐县为最雄。","其民无不挟利刃，往往杀人白昼中。","荻浦盐丁更狞恶，轻舠出没洪涛风。","迩来清霜冻天地，一扫蚊虻销昏雺。","承平难治乱后易，况今官制权任同。","监尹丞簿设四职，圜坐决事皆宰公。","三可一否或二否，掀案掷砚纷相攻。","北人欺南恃气力，但亦颇畏明与聪。","君才如此彼定服，岂敢专辄关节通。","弊根安在在俸薄，所至贪吏如蝗螽。","上征下取至民极，何异大虫食小虫。","百姓把盏长官受，饩牲器币厩宇充。","自古书传未之见，具人眉目心䝙熊。","甚至唯恐盗不作，诬谓叛逆兴兵戎。","村落雠杀小鬬阋，一室作过千室空。","君昔茌平鸢肩翁，斗酒濯足游新丰。","略与常何草封事，便应入侍丹墀枫。","昌黎调笑崔蓝田，哦二松间何匆匆。","敕君就此岂不屈，径欲一往苏疲癃。","僚友二三户七万，照以胸次百炼铜。","升堂熙怡一署字，鼓舞父老歌儿童。","书画船过水晶宫，杨柳正绿花正红，且为老夫寄诗筒。"],"title":"送□景文长兴丞"}
