{"author":"李正民","id":242069,"strains":["平平○平仄，仄平平仄平。","仄平平仄仄，平仄平平平。","平平仄仄仄，仄仄平仄平。","仄仄平仄仄，平○仄仄平。","仄平平平平，平○平？平。","平平仄仄仄，仄仄○平平。","平仄仄平平，仄仄平○平。","仄仄平仄平，仄仄仄仄平。","平平仄○平，仄仄平平平。","仄仄仄平仄，平平平平平。","仄仄仄○仄，平仄平仄○。","仄仄○仄平，平平仄平平。","仄仄平仄仄，○仄平平平。","平平仄仄平，○平仄平平。","仄仄仄仄仄，仄平仄平平。","平○仄○仄，平仄平平仄。","仄平仄○平，平仄○仄○。","仄平仄平平，仄仄平仄平。","仄平○平仄，平仄仄平平。","平仄仄仄仄，仄仄平仄○。","平平平○○，仄仄仄平平。","仄仄平仄仄，仄平仄平平。","仄仄平平仄，仄平平仄平。","仄仄仄仄仄，仄○仄平○。","仄仄仄仄仄，平平仄平平。","平仄平平○，仄仄平仄平。","仄平平○仄，○仄平仄平。","仄平仄○平，平仄仄仄平。","仄平平仄仄，仄仄仄平平。","仄平仄仄仄，○平○仄○。"],"paragraphs":["堂堂王夫子，实为乡曲英。","十年游太学，冬雪而秋萤。","南宫掇异等，四海驰俊声。","未展霄汉志，忧患遽所丁。","自言程之徒，高论何峥嵘。","彬彬媚学子，鼓箧称诸生。","何必骛时文，但贵存其诚。","道义苟内充，爵禄必尔缨。","吾师昔如斯，草泽膺弓旌。","劝讲迩英阁，探颐多研精。","祝李乐其说，谈辨惟纵横。","仲子颇守常，归来自穷经。","一日贤诏下，折桂何芳馨。","先生遂荐之，横经阖闾城。","又欲荐祝子，可方古岩耕。","宜从布衣起，知足平搀抢。","贵公问其人，科举颇所更。","答言彼材豪，不肯循度程。","贵公闻之笑，何以取官荣。","推毂既未效，鼓枻归洞庭。","先生跻禁从，仲子亦飞腾。","召对趋九陛，一言帝心倾。","亟命迁京秩，训词人所惊。","庶可共学者，品题自师评。","李子独不偶，沿流出舒荆。","游谒公卿间，落寞无所成。","迩来贫且病，屏迹居四明。","自言已膏肓，无以保性灵。","我嗟师友义，此道久凋零。","寄言后学者，中庸当力行。"],"title":"程之徒"}
