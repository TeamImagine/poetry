{"author":"辛弃疾","id":71162,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["茶瓜不作片时留，又向悠然作胜游。","花径似经新扫洒，竹林唤起旧风流。","天教有象皆楷写，世已无书可校雠。","长日苦遭蝉噪聒，杖藜拟访涧泉秋。"],"title":"和前人韵  其二"}
