{"author":"汪元量","id":163357,"strains":["○平平仄平平仄，平仄仄平仄平仄。","仄平平平仄仄平，仄仄○平○仄仄。","仄平？仄仄○平，平○平仄平平平。","平平仄仄仄仄仄，仄仄仄仄平平平。","仄仄平平仄平仄，仄仄○平平仄仄。","平平仄仄仄仄平，仄平仄仄平平仄。"],"paragraphs":["行都元帅千蹄马，腰佩角弓箭盈把。","浣花溪头具小舟，击鼓吹箫行酒斝。","舞腰袅娜锦缠头，风吹金缕随东流。","公孙弟子背面笑，拔剑一击蛟龙愁。","万里桥西有茅屋，杜子当年来卜筑。","湘江一醉不复归，四松寂寞擎寒玉。"],"title":"昝元帅相拉浣花溪泛舟"}
