{"author":"太宗皇帝","id":81,"strains":["平仄○平仄，平平仄仄平。","○平仄平仄，仄仄仄○平。","平仄平平仄，平平仄仄平。","○平平仄仄，仄仄仄平平。","平○平仄仄，平仄仄○平。"],"paragraphs":["秋露凝高掌，朝光上翠微。","参差丽双阙，照耀满重闱。","仙驭随轮转，灵乌带影飞。","临波无定彩，入隙有圆晖。","还当葵藿志，倾叶自相依。"],"title":"赋秋日悬清光赐房玄龄"}
