{"author":"张嵲","id":9095,"strains":["仄平仄仄平平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["自从玉帛交殊域，一见寒盟为隐忧。","乱相方虞邻国难，庙堂谁听徙薪谋。","义如杞殖仍忠壮，识比申胥不怨尤。","松柏萧萧九原路，高名常共建溪流。"],"title":"忠显刘公挽诗四首  其三"}
