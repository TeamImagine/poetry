{"author":"卢象","id":45776,"strains":["仄平平仄仄，平仄仄平平。","仄仄平平仄，平平平仄平。","○平平仄仄，仄仄仄平平。","平仄平平仄，平平仄仄平。","平平平仄仄，仄仄平平平。","仄○平平仄，平平仄仄平。"],"paragraphs":["子推言避世，山火遂焚身。","四海同寒食，千秋为一人。","深冤何用道，峻迹古无邻。","魂魄山河气，风雷御宇神。","光烟榆柳灭，怨曲龙虵新。","可叹文公霸，平生负此臣。"],"title":"寒食"}
