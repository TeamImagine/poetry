{"author":"白玉蟾","id":121083,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["不着人间一点尘，满堂尽是学仙人。","衣衫总带烟霞色，杖屦相随云水身。","铁笛横吹沧海月，纸袍包尽洞天春。","而今会聚十方客，认看何人是洞宾。"],"title":"华阳堂二咏  其二"}
