{"author":"胡寅","id":11798,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不到峰头正一年，兹游新客更超然。","浄名不语元无病，惠远同行定有缘。","风雨不期相邂逅，云山未许独留连。","归途绝景何人见，万顷银涛涨楚天。"],"title":"同宣卿和仲仲达游上封值雨而归时上封辩病南台玨同行"}
