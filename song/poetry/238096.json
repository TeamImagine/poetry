{"author":"王庭珪","id":238096,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["月丽重离日正明，星精磅礴应时生。","诗成五字今无敌，赋压三都世有声。","殿阁微凉风乍起，门庭当昼雀争鸣。","拟将间气为公寿，编入中兴颂太平。"],"title":"贺郡守生辰二首  其一"}
