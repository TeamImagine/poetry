{"author":"释广闻","id":118029,"strains":["仄平仄仄，仄○仄仄○。","平平仄平，仄仄平平仄。","仄仄仄平平，仄平平仄仄。","仄仄平平，仄○仄仄。","仄仄仄平平，平仄平平仄○。","仄仄仄平○，平○平仄○仄。","平平仄平仄平，平仄仄仄。","○仄平仄，平○仄仄。","○平平，仄仄平，平仄平仄平平仄仄。"],"paragraphs":["握拳透爪，有临济体裁。","轮珠示人，类大颠风格。","不欲露全身，惯无赃考贼。","十地吞声，二乘动色。","聚一世精神，而用东山暗号。","鼓大地波澜，而疏东涧正脉。","宜乎百川倒流，天下暴白。","如是模写，沧溟一滴。","传金襕，倒刹竿，须是迦叶师兄始得。"],"title":"大川和尚赞"}
