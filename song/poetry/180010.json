{"author":"王安石","id":180010,"strains":["仄仄仄仄仄，平平仄平仄。","平平○平平，仄仄○平仄。","○○仄平仄，仄仄平仄仄。","○平仄仄平，仄仄平平仄。","平○仄仄仄，○仄平平仄。","仄仄仄○平，平平仄平仄。"],"paragraphs":["白日不照物，浮云在寥廓。","风涛吹黄昏，屋瓦更纷泊。","行观蔡河上，负土私力弱。","隋堤散万家，乱若春蚕箔。","仍闻决数道，且用宽城郭。","妇子夜号呼，西南漫为壑。"],"title":"白日不照物"}
