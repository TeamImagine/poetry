{"author":"徐浩","id":2556,"strains":["仄仄平仄仄，平平仄仄平。","仄平仄仄仄，仄仄平仄平。","仄仄仄平仄，仄○仄平平。","仄平仄仄仄，仄仄平仄平。","平仄平仄仄，平平平仄平。","仄平平仄仄，平仄仄平平。","平仄平平仄，平平平仄平。","平平平仄仄，平仄仄平○。","仄仄仄平仄，仄平平仄平。","平平平仄仄，○仄仄平平。","仄仄○仄仄，仄平仄仄平。","平○平仄仄，平仄仄平平。","仄仄平平○，平平平仄平。","平平仄平仄，仄仄仄平平。","仄仄平平仄，○平平仄平。","平平平仄仄，仄仄仄平平。","平仄○平○，平平○仄平。","仄平平仄仄，平仄平平平。","仄仄○平仄，平平○仄平。","平平○仄仄，平仄仄平平。"],"paragraphs":["亩浍敷四海，川源涤九州。","既膺九命锡，乃建洪范畴。","鼎革固天启，运兴匪人谋。","肇开宅土业，永庇昏垫忧。","山足灵庙在，门前清镜流。","象筵陈玉帛，容卫俨戈矛。","探穴图书朽，卑宫堂殿修。","梅梁今不坏，松祏古仍留。","负责故乡近，朅来申俎羞。","为鱼知造化，叹凤仰徽猷。","不复闻夏乐，唯余奏楚幽。","婆娑非舞羽，镗鞳异鸣球。","盛德吾无间，高功谁与俦。","灾淫破凶慝，祚圣拥神休。","出谷莺初语，空山猿独愁。","春晖生草树，柳色暖汀洲。","恩贷题舆重，荣殊衣锦游。","宦情同械击，生理任桴浮。","地极临沧海，天遥过斗牛。","精诚如可谅，他日寄冥搜。"],"title":"谒禹庙"}
