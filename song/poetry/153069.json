{"author":"俞德邻","id":153069,"strains":["○仄○仄仄，○平平仄平。","仄平仄仄仄，平平平仄平。","仄仄仄平仄，平仄平？？。","仄仄平○仄，平仄平平平。","仄平仄平仄，仄仄平仄平。","仄仄仄仄仄，仄仄平平平。","平平平仄仄，平仄平仄平。","平平仄平仄，平仄○仄○。"],"paragraphs":["三载行万里，劳生真转蓬。","转蓬去日远，何时归本丛。","万古一生死，趋竞徒匆匆。","况复遭丧乱，天地多秋风。","退无鹿门隠，进乏麟阁功。","一岁复一岁，倏忽成衰翁。","嵇康殊寡识，陶潜真固穷。","萧然北窗下，瓶粟从屡空。"],"title":"山阳客中杂言四首  其一"}
