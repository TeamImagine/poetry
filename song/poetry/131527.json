{"author":"朱继芳","id":131527,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["四明仙客此楼居，毕竟西湖压鉴湖。","曾谓家童欺贺老，不如沙鹤认林逋。","蒲根钓水知深浅，柳外行人乍有无。","此景天公厌多取，只分一半与吾徒。"],"title":"和秋房题半湖楼二首  其二"}
