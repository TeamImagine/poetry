{"author":"刘一止","id":237658,"strains":["仄平仄仄仄平平，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["集英唱第偶追攀，老着青衫独汗颜。","富贵逼公那得谢，云泉招我久应闲。","鸾台看展经纶手，鳌禁行趋供奉班。","黄发故人空跂想，应无春梦到林间。"],"title":"林懿成检正见贻次韵谢之林乃同年"}
