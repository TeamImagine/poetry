{"author":"戴复古","id":94048,"strains":["仄仄平平平仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["积镪多金生怨尤，一温饱外更何求。","自甘韬遁陶元亮，不爱赢余马少游。","何取累累兼若若，终成莫莫与休休。","花前适意三杯酒，万事忘机对白鸥。"],"title":"阅世  其二"}
