{"author":"元稹","id":14258,"strains":["平平仄平仄，仄仄平平仄。","仄平平仄平，○仄平平仄。","仄平平仄仄，○仄平平仄。","仄仄仄平平，平平平仄仄。","仄平仄○仄，平仄平平仄。","平平平仄平，平仄○平仄。"],"paragraphs":["襄阳大堤绕，我向堤前住。","烛随花艳来，骑送朝云去。","万竿高庙竹，三月徐亭树。","我昔忆君时，君今怀我处。","有身有离别，无地无岐路。","风尘同古今，人世劳新故。"],"title":"酬乐天赴江州路上见寄三首 二"}
