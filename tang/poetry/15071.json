{"author":"白居易","id":15071,"strains":["平平平平仄平平，仄仄仄平平仄平。","仄仄平，仄○○，平仄仄仄○平仄。","仄仄仄平平仄平，仄平平仄○平平。","仄平平仄仄平○，仄仄○平仄仄平。","仄平○，仄平仄平平仄仄，平仄○平仄平仄。","仄平○，仄平仄平仄仄○平平，平平仄○仄平○。"],"paragraphs":["官牛官牛驾官车，浐水岸边般载沙。","一石沙，几斤重，朝载暮载将何用。","载向五门官道西，绿槐阴下铺沙堤。","昨来新拜右丞相，恐怕泥涂污马蹄。","右丞相，马蹄蹋沙虽净洁，牛领牵车欲流血。","右丞相，但能济人治国调阴阳，官牛领穿亦无妨。"],"title":"新乐府 官牛\t\t讽执政也"}
