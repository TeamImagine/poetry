{"author":"贾收","id":184514,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["自刊宸画入云端，神物应须护翠峦。","吴越不藏千里色，斗牛常占一天寒。","四檐望尽回头懒，万象搜来下笔难。","谁信静中疏拙意，略无踪迹到波澜。"],"title":"题有美堂"}
