{"author":"赵抃","id":101699,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["清修平日得无惭，学道勤行肯妄谈。","轩冕喧哗公始悟，林泉潇洒我先谙。","曾怜避弋云中雁，每念缠丝茧里蚕。","画舫西归时节好，春山如黛水如蓝。"],"title":"送穆舜宾承议致政还乡"}
