{"author":"张玉娘","id":166630,"strains":["仄仄仄平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄○，平仄仄平○。","平仄平平仄，平平仄仄仄。","仄平平仄仄，○仄仄平平。"],"paragraphs":["永漏报高阁，榴亭出夜筵。","紫檀熏宝鼎，银烛散青烟。","灵籁生修竹，香风入夏弦。","露浓罗袖重，歌遏酒杯传。","诸妇酣春梦，双娥失翠钿。","玉山推不倒，看月背花眠。"],"title":"石榴亭诸父夜酌"}
