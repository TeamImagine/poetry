{"author":"杨蟠","id":146978,"strains":["平仄平平平仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["冲晦僧儒诗者豪，尤怜赖汝壮方袍。","一千篇兴时无敌，三十年功格最高。","白髪逢春今更勇，清吟彻老莫辞劳。","何朝始肯将珠玉，却报仙人换木桃。"],"title":"寄勉冲晦速和拙作"}
