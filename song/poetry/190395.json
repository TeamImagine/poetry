{"author":"韦骧","id":190395,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["林下圭田一亩余，春耕秋敛亦勤渠。","年丰独喜能钧众，月给谁咍薄助吾。","已愧拔葵贤鲁相，更羞尘甑诵莱芜。","字民固合知民事，稼穑艰难坐可图。"],"title":"县圃刈禾"}
