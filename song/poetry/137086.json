{"author":"薛嵎","id":137086,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["一自东宫吟苜蓿，吁嗟直道竟难容。","精忠夙伫危邦虑，明哲宁高避世踪。","疏傅有心辞汉陛，甘盘无梦佐商宗。","寥寥千载闻风者，引领犹能式墓松。"],"title":"廉村族人命赋唐补阙薛公墓  其一"}
