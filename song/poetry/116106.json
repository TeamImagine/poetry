{"author":"刘克庄","id":116106,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平仄仄平。","仄仄平平仄平仄，平平平仄仄平平。"],"paragraphs":["时贤多以刻为明，抚字催科鲜并行。","闻旧吏民皆向化，喜新令尹不求赢。","察帘外事非中道，立路傍碑亦近名。","莫比寻常贵公子，长官清若一书生。"],"title":"次韵林太渊二首  其二"}
