{"author":"苏颋","id":34067,"strains":["平仄仄平平，平平仄仄平。","仄平平仄仄，平仄仄平平。","仄仄平平仄，平平仄仄○。","仄平平仄仄，平仄仄平平。","仄仄○平仄，平平仄仄平。","平平仄平仄，平仄仄平平。"],"paragraphs":["炎历事边陲，昆明始凿池。","豫游光后圣，征战罢前规。","霁色清珍宇，年芳入锦陂。","御杯兰荐叶，仙仗柳交枝。","二石分河泻，双珠代月移。","微臣比翔泳，恩广自无涯。"],"title":"奉和晦日幸昆明池应制"}
