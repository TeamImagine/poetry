{"author":"李正民","id":242207,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["群芳谁与鬭时宜，淡拂铅华不着肌。","爱静悄无蜂蝶影，耐寒孤映雪霜时。","珑璁喜见银蟾满，零落愁聼画角吹。","几许妍词传不尽，只夸半树与横枝。"],"title":"和舒伯源梅花韵  其二"}
