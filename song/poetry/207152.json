{"author":"黄庭坚","id":207152,"strains":["○仄仄平平，平平○平仄。","仄仄仄平平，仄平平平仄。","○仄仄平平，仄平平平仄。","平仄平仄仄，仄仄平平仄。","○仄平平平，仄平平仄仄。","○○仄仄平，仄仄平平仄。","仄仄仄平平，平平平仄仄。","仄平仄仄仄，平仄仄仄仄。","仄仄平仄平，平平平仄仄。","仄平仄平平，仄仄平平仄。","仄仄仄平平，平平仄○仄。","仄仄平平仄，○仄平仄仄。","仄平仄仄平，仄仄○仄仄。","平○仄平平，仄仄仄平仄。","○平平仄仄，仄仄仄平仄。","○仄仄仄平，仄仄仄○仄。","仄平平仄仄，平仄仄平仄。","○平平平平，仄仄仄平仄。","平平仄仄仄，仄仄○仄仄。"],"paragraphs":["燕寝著炉香，愔愔闲窗闼。","梦到郡城东，笑谈西斋月。","行乐未渠央，苦遭晴鸠聒。","江郡梅李白，士女嬉城阙。","闻道潘河阳，满城花秀发。","颇留载酒车，共醉生尘袜。","想见舞余姿，风枝斜虿发。","鄙夫不举酒，春事亦可悦。","雨足肥菌芝，沙暄饶笋蕨。","海牛压风帘，野饭薰僧钵。","饱食愧公家，曾无助毫末。","劝盐推新令，王欲惸独活。","此邦淡食伧，俭陋深次骨。","公囷积丘山，贾竖但圭撮。","县官恩乳哺，下吏用鞭挞。","正恐利一源，未塞兔三窟。","寄声贤令尹，何道补黥刖。","从来无研桑，顾影愧簪笏。","何颜课殿上，解绶行采葛。"],"title":"二月二日晓梦会于庐陵西斋作寄陈适用"}
