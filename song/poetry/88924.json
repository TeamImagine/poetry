{"author":"徐玑","id":88924,"strains":["仄仄仄仄仄，平仄仄○○。","平平○仄平，仄○平仄平。","○仄仄平平，仄仄平平平。","仄仄仄平仄，仄仄平平平。","平平仄仄仄，平仄平仄○。","仄仄仄仄○，？仄仄仄平。","仄平○平平，○仄平仄平。","平平仄仄仄，仄仄○仄平。","平仄平仄平，仄平仄平平。","平平仄仄○，仄仄平仄平。","平平仄平平，仄○平平平。"],"paragraphs":["百草各有种，春至不栽培。","交情重故知，岂论才不才。","相识十年初，再见天之涯。","共饮一杯酒，粲若红颜开。","人生有此乐，知复能几回。","契阔几已深，矧尔病与衰。","朔风从何来，吹白枝上梅。","天寒日欲莫，又乃行色催。","君去江水西，我归近天台。","东西道路长，未可心膂摧。","明朝碧云多，伫思良徘徊。"],"title":"漳州别王仲言秘书"}
