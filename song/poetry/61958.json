{"author":"虞俦","id":61958,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["坳堂方笑芥为舟，骤雨俄惊汇众流。","天漏不知何处补，地卑转觉此生浮。","会须击水扶摇上，政想乘风汗漫游。","宦海陆沉聊尔耳，诗人休咏白蘋洲。"],"title":"和鲍倅暴雨大水之作"}
