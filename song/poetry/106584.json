{"author":"程公许","id":106584,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["红尘难得安栖处，借屋三间委巷深。","地僻喜无车马过，官闲不废简编寻。","傍墙幸有数竿竹，护笋看成满院阴。","须信市朝为大隠，心无事累即山林。"],"title":"借寓杨和王府秀芳空屋宽静爽洁意甚乐之"}
