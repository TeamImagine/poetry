{"author":"欧阳修","id":79507,"strains":["仄仄平○平仄○，○平平仄仄平平。","平○仄仄平平仄，平仄平平仄仄平。","仄仄仄○平仄仄，平○平仄仄○平。","仄仄平平仄平仄，平平平仄仄平平。"],"paragraphs":["五岳嵩当天地中，闻君仍在最高峰。","山藏六月阴崖雪，潭养千年蜕骨龙。","物外自应多至乐，人间何事忽相逢。","饮罢飘然不辞决，孤云飞去杳无踪。"],"title":"赠隐者"}
