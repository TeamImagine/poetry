{"author":"释德洪","id":227946,"strains":["平平平仄平平仄，仄○仄○平仄仄。","仄仄平○仄仄平，仄平仄仄平平仄。","平平平○仄仄平，仄仄仄平○仄○。","平平仄仄仄平仄，仄仄平平仄平仄。","平○仄仄仄○平，仄仄仄平仄平仄。","仄平平仄仄仄仄，仄仄平○平仄仄。","平○仄仄平平仄，仄○平仄平平仄。"],"paragraphs":["湘西春色无人要，万顷镜空飞白鸟。","小阁披衣眼力衰，一声款乃酬清晓。","芒鞋闲穿聚落来，此岸绿阴行不了。","南台老未忘乡井，抵掌清谈辄高笑。","烹茶煮笋未当勤，放意赋诗语奇峭。","此生何处不戏剧，万事随缘真道妙。","何当借子西斋宿，共看湘月千峰表。"],"title":"儞能禅三乡俊宿山"}
