{"author":"黄裳","id":204581,"strains":["平仄平平平仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["天意分明人意开，便闻歌管上春台。","绿堤风暖投衫袖，红槛花光落酒杯。","云结阴容俄散去，蝶惊晴影旋飞来。","芳菲犹在无多日，倚取韶光作醉媒。"],"title":"春日喜晴"}
