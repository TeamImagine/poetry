{"author":"郭祥正","id":191911,"strains":["平平平，平平仄仄平平平。","平平平仄平仄仄，仄仄仄仄平平○。","平平平平仄平仄，平仄○平平仄仄。","仄平平仄仄仄平，仄仄平平平仄仄。","平平○仄仄，仄仄○平平。","○仄仄○仄，仄平平仄平。","仄○○仄平，○○平平仄。","平平仄平仄，○○仄平仄。","平仄仄平平，仄平平平平。","平平仄平仄，仄仄仄○平。"],"paragraphs":["悲阳春，阳春可乐胡为悲。","桃花枝上开未足，数片已逐狂风吹。","阳春能来不能久，年少看花今白首。","击球驰马力已疲，欲傍樽罍先怕酒。","佳人如皓月，顾我犹衰蓬。","相倚不相似，两心何可同。","请折并蒂花，更看鸳鸯鸟。","容华与毛羽，相鲜乃为好。","挥手谢佳人，浩歌悲阳春。","阳春易衰歇，尔貌岂长新。"],"title":"悲阳春"}
