{"author":"李益","id":7162,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["绿杨著水草如烟，旧是胡儿饮马泉。","几处吹笳明月夜，何人倚剑白云天。","从来冻合关山路，今日分流汉使前。","莫遣行人照容鬓，恐惊憔悴入新年。"],"title":"盐州过胡儿饮马泉"}
