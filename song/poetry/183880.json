{"author":"刘攽","id":183880,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["金马书来信不违，相如独授七经归。","郡迎徐孺知悬榻，家望苏秦想下机。","峡底奔雷江乱涌，岭头如雨石交飞。","丙鱼郫酒欢闾里，悔杀京尘化素衣。"],"title":"送学正李秀才归蜀"}
