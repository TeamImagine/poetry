{"author":"叶适","id":78272,"strains":["平平仄平平，平○仄平仄。","仄平仄仄平，○仄平平仄。","平平平仄仄，仄仄仄仄仄。","仄平仄仄仄，仄仄平平仄。","○平平仄仄，仄仄平仄仄。","平平仄仄○，仄仄平平仄。","平平仄仄仄，仄仄平仄仄。","仄仄仄仄平，平平仄平○。"],"paragraphs":["花稀让林稠，苗疏与田远。","共欣永日宽，更笑余寒褊。","穷阎多乐事，粲粲翠幄展。","惜君盍少假，忽泛江流缅。","三年纲纪地，一意圭玉琬。","臞儒道义深，傲吏威棱浅。","山鞋蜡已就，画笔枯未吮。","不上雁荡峰，何由寄高蹇。"],"title":"送杨通判"}
