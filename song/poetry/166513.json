{"author":"缪鉴","id":166513,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["两脚行来铁石坚，相逢去住总随缘。","谈空舌本原无语，打破机关不用拳。","山槛看云斋鼓后，竹窗听雨夜灯前。","客来瀹茗煨寒柮，味胜庐峰第一泉。"],"title":"赠僧"}
