{"author":"杜荀鹤","id":32887,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["落第愁生晓鼓初，地寒才薄欲何如。","不辞更写公卿卷，却是难修骨肉书。","御苑早莺啼暖树，钓乡春水浸贫居。","拟离门馆东归去，又恐重来事转疏。"],"title":"下第投所知"}
