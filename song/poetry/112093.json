{"author":"田锡","id":112093,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平平平仄仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西风袅袅欲昏黄，草木萧萧绿翅凉。","暗傍远灯催络纬，独经遥夜伴啼螀。","露濡虫纲丝潜断，月照澄江练有光。","几处疏砧红叶寺，谁怜弄杼不成章。"],"title":"促织"}
