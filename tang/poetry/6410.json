{"author":"戴叔伦","id":6410,"strains":["平平仄仄仄○仄，仄○仄仄平平仄。","平平仄仄仄仄平，平平仄平仄仄平。","平平平平平仄仄，平仄平平仄平仄。","平平○仄平仄平，平平仄仄平平平。","平平仄仄仄○仄，仄平仄仄平平仄。","仄仄平平仄仄平，平平仄仄仄平平。"],"paragraphs":["人生莫作远行客，远行莫戍黄沙碛。","黄沙碛下八月时，霜风裂肤百草衰。","尘沙晴天迷道路，河水悠悠向东去。","胡笳听彻双泪流，羁魂惨惨生边愁。","原头猎火夜相向，马蹄蹴蹋层冰上。","不似京华侠少年，清歌妙舞落花前。"],"title":"边城曲"}
