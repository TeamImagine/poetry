{"author":"范仲淹","id":233230,"strains":["仄仄平平平仄平，平平仄仄仄平平。","平平平仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三十余年交旧心，相逢那复议升沉。","卑飞尘土味诚薄，达宦风波忧更深。","自古荣华浑一梦，即时欢笑敌千金。","追陪未久还离索，早晚轩车重见寻。"],"title":"送黄灏员外"}
