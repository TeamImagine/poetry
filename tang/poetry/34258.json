{"author":"骆宾王","id":34258,"strains":["平仄平○仄，平平仄仄平。","平平平仄仄，仄仄仄平平。","○仄平平仄，○○仄仄平。","平平平仄仄，仄仄仄平平。","仄仄平平仄，平平仄○平。","平平○仄仄，仄仄仄平平。","仄仄平○仄，○○仄仄平。"],"paragraphs":["蓬转俱行役，瓜时独未还。","魂迷金阙路，望断玉门关。","献凯多惭霍，论封几谢班。","风尘催白首，岁月损红颜。","落雁低秋塞，惊凫起暝湾。","胡霜如剑锷，汉月似刀环。","别后边庭树，相思几度攀。"],"title":"在军中赠先还知己"}
