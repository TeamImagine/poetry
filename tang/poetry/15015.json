{"author":"白居易","id":15015,"strains":["仄平仄○平，平仄仄仄平。","平仄仄○仄，仄○平仄平。","仄仄平仄仄，仄平仄仄平。","仄平○仄仄，平仄仄○平。","○仄仄仄仄，仄仄仄仄○。","平平仄仄仄，仄仄仄仄平。","仄仄仄平仄，仄仄平仄平。","平平平仄仄，仄平平平平。","仄平平仄平，仄平仄平平。","仄仄仄仄仄，仄平仄仄平。","仄平仄平仄，仄平仄○○。","平仄仄平仄，平平仄平平。","平仄仄平仄，平仄仄○平。","仄平仄平仄，○仄平仄○。","仄平仄仄平，仄仄仄○平。","平平仄仄仄，仄仄平仄○。","平平仄仄仄，平仄仄平平。"],"paragraphs":["矢人职司忧，为箭恐不精。","精在利其镞，错磨锋镝成。","插以青竹簳，羽之赤雁翎。","勿言分寸铁，为用乃长兵。","闻有狗盗者，昼伏夜潜行。","摩弓拭箭镞，夜射不待明。","一盗既流血，百犬同吠声。","狺狺嗥不已，主人为之惊。","盗心憎主人，主人不知情。","反责镞太利，矢人获罪名。","寄言控弦者，愿君少留听。","何不向西射？西天有狼星。","何不向东射？东海有长鲸。","不然学仁贵，三矢平虏庭。","不然学仲连，一发下燕城。","胡为射小盗，此用无乃轻。","徒霑一点血，虚污箭头腥。"],"title":"和荅诗十首 荅箭镞"}
