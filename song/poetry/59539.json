{"author":"陈造","id":59539,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["风流羊杜不劳追，况复轻裘缓带时。","醉倒莫孤桃李月，诏归恐便凤凰池。","政传西蜀中和颂，笔跨东京大小儿。","我亦抄诗支郡去，公余吟玩取娱嬉。"],"title":"次韵谢程帅复游习池见寄二首  其二"}
