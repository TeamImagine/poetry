{"author":"范成大","id":42975,"strains":["仄平平平仄平仄，仄仄平平仄平仄。","平平平平平仄平，平平仄仄仄平平。","平平仄仄平平仄，平平仄平平仄仄。","仄平仄仄仄平平，○仄平平仄○仄。","仄仄○平仄仄平，仄平平仄仄平○。","平○仄平○仄仄，○平仄仄平○平。"],"paragraphs":["去年春盘浙江驿，湛湛清波动浮石。","今年春盘吴会亭，冥冥细雨湿高城。","天边作客风沙里，今年去年成老矣。","客心古井冷无波，过眼人情亦如水。","忆昔三生住翠微，偶来平地著征衣。","山中故人应大笑，扁舟坐稳何当归。"],"title":"癸亥日泊舟吴会亭"}
