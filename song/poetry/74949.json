{"author":"赵蕃","id":74949,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["叹息师门久不传，苇间几欲听延缘。","多君有意工文字，老我空能历岁年。","鹏鷃故知难一辨，夔蚿空复妄相怜。","虽然亦可凄凉慰，祇恐赓篇别是篇。"],"title":"邓师契县尉以沅陵韵作诗见贻次韵"}
