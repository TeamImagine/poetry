{"author":"汪元量","id":163132,"strains":["仄平平仄仄平平，仄仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["杜陵清瘦不禁寒，白髪萧萧强笑欢。","阶下决明难独立，庭前甘菊好谁看。","一钱留得囊羞涩，九日沽来酒带酸。","却忆大明朝谒罢，紫萸擎出赐千官。"],"title":"九日次周义山"}
