{"author":"周紫芝","id":240923,"strains":["仄仄仄○仄，仄平仄平平。","仄仄仄仄仄，仄平仄仄平。","平仄○○平，仄仄平仄平。","平○仄仄仄，平仄平平平。","仄仄仄仄平，平仄仄仄平。","平○平平仄，仄平仄仄平。","平○仄仄仄，平平平仄平。","仄仄仄平仄，○仄平平平。","仄仄仄平仄，○○平仄平。","仄仄仄平仄，仄仄平○平。","仄仄平仄仄，仄仄平○○。"],"paragraphs":["豢犬欲司夜，畜鸡要鸣晨。","二物一失职，遂辜畜养恩。","嗟我笼中鸡，芥羽光照人。","峨冠事饮啄，缄口随晨昏。","我怒欲尔烹，鸡笑复自陈。","君看多言者，以忠获怒嗔。","台评与幕辨，呶呶常杀身。","幸此北窗卧，颇似羲皇民。","五起笑朝士，三号惊梦魂。","使子卧红日，谢客扃柴门。","此意殊不恶，诮我无谆谆。"],"title":"责鸡"}
