{"author":"刘敞","id":174713,"strains":["平平平平○，○仄平仄仄。","平平○仄仄，仄平仄平仄。","平平仄平仄，仄仄仄仄仄。","仄仄平仄平，仄平仄平仄。","仄平仄平仄，仄仄仄平仄。","平平仄仄仄，仄仄仄○仄。","平仄平仄○，仄仄平仄平。","仄仄仄仄平，仄仄平平○。","平仄仄○平，仄仄仄平平。","平平平仄平，仄仄平仄平。","平○仄平仄，○仄平平平。"],"paragraphs":["澄澄春波深，中有鲂与鲤。","无人收潜隐，好生得吾子。","投竿坐孤石，尽日倦未起。","既失常若惊，有逢忽然喜。","子心岂残物，子道岂娱己。","人谁辨子意，我请尽其理。","垂钓须得鲜，治国须得贤。","所以不惮勤，岂在虾鱼间。","君子爱其君，讽谕以为先。","詹何臧丈人，古事皆已然。","谁将子之术，更诵吾君前。"],"title":"独钓南湖"}
