{"author":"方岳","id":127489,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["正尔梅蒸苦翳霾，翛然清庙得心斋。","云连魏阙天尤近，树暗吴山雨亦佳。","黄道正中垂日月，赤囊犹遽接江淮。","思皇列考神灵在，傥许孤臣借玉阶。"],"title":"太庙斋宿"}
