{"author":"刘克庄","id":111861,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["免赴早朝参扈从，径寻初服返樵渔。","前街鹤料权停阁，旧谴鸡竿已赦除。","手板抽还大丞相，颠毛秃尽老中书。","暮年相伴惟穷鬼，虚左迎渠莫送渠。"],"title":"乙卯元日"}
