{"author":"崔峒","id":7840,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["旧书稍稍出风尘，孤客逢秋感此身。","秦地谬为门下客，淮阴徒笑市中人。","也闻阮籍寻常醉，见说陈平不久贫。","幸有故人茅屋在，更将心事问情亲。"],"title":"赠元秘书"}
