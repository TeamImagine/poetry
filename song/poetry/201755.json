{"author":"彭汝砺","id":201755,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["卢商舟淅两岐间，四月军行八月还。","龟息不妨窥道奥，鼠偷无敢近禅关。","云迷汉水沧浪水，雨湿蒲山岌嶪山。","曷日与君同此乐，清言犹可慰衰颜。"],"title":"和通判章承议  其二"}
