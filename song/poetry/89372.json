{"author":"刘学箕","id":89372,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["萧瑟秋池撼晓风，江妃旋旆水云空。","未教零落千擎雨，尚借柔酣一点红。","弊盖高低骚客赋，寒衣裁制楚人工。","谁怜夜枕惊残梦，恨在繁声点滴中。"],"title":"秋池晓步败荷万柄一花挺然可爱伯益赋诗和韵录呈元翰敬叟君明季仙求同赋"}
