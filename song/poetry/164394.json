{"author":"仇远","id":164394,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["两两鸣鸠语画檐，雨余芳草欲生烟。","瓮头酒熟常留客，象外诗成颇类仙。","扬子有才犹执戟，渊明无事合归田。","地偏时事人传少，收拾琴书且醉眠。"],"title":"雨余"}
