{"author":"释慧空","id":10116,"strains":["仄平○仄平○平，○平仄仄平平平。","平平仄平仄仄仄，○仄仄平平平平。","平平平仄仄仄仄，仄仄平仄平○平。","平平平平○仄仄，仄仄仄仄平仄平。","平○○仄仄仄仄，仄仄○仄平平平。","仄平仄仄平仄仄，仄仄仄仄平平平。","○平仄仄仄仄仄，仄仄仄仄平平平。","仄平平平仄仄仄，仄平仄仄○平平。"],"paragraphs":["朔风吹雪排疏棂，敲冰汲水淘香秔。","前村老樵馈法供，深壑病夫精勤诚。","聃聃黄耳拥秀色，不约春气锺柴荆。","隆隆沙铛沤起灭，点点釜口风雨争。","严行禁谒戒俗客，约束从事烦庖丁。","老饕寓意前具办，宿衲得路丰颐赪。","中林雪月皎户牖，一饱对榻双眸明。","五侯之家政自醉，我因欲卧听松声。"],"title":"食荨"}
