{"author":"寇准","id":188728,"strains":["仄仄平平平仄仄，仄仄平平平仄仄。","仄平仄仄仄平平，仄平平平平仄仄。","仄仄平平平仄平，平平仄仄平平平。","仄仄平平仄平仄，平平仄仄平平平。","仄平仄仄平平平，平平仄仄○平平。","仄平仄仄仄○仄，平仄○平○仄○。"],"paragraphs":["忆昔金门初射策，一日声华喧九陌。","少年得意出风尘，自为青云无所隔。","主上抡才登桂堂，神京进秩奔殊方。","墨绶铜章竟何用，巴云瘴雨徒荒凉。","有时扼腕生忧端，儒书读尽犹饥寒。","丈夫意气到如此，搔首空歌行路难。"],"title":"感兴"}
