{"author":"吴融","id":32489,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["浑开又密望中迷，乳燕归迟粉竹低。","扑地暗来飞野马，舞风斜去散醯鸡。","初从滴沥妨琴榭，渐到潺湲绕药畦。","少傍海边飘泊处，中庭自有两犁泥。"],"title":"梅雨"}
