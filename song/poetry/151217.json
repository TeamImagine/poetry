{"author":"杨公远","id":151217,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["得失荣枯付分休，康强之外复何求。","灵台洞彻天无夜，银海精明月正秋。","谩赋律章酬诞节，旋沽官酝破羁愁。","生来结得梅花伴，长占春风第一筹。"],"title":"初度寓郡"}
