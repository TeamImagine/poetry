{"author":"叶适","id":78448,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。"],"paragraphs":["端庞还有北人风，大雅元非楚士同。","此日深探应彻底，他时直上定摩空。","离家杳杳百滩外，过我昏昏三伏中。","篱破屋荒无路入，荷花招手席门东。"],"title":"贺县尉"}
