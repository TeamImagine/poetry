{"author":"刘克庄","id":116123,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平仄平平，仄平平仄仄平平。","平平平仄平平仄，仄仄平平仄仄平。"],"paragraphs":["万里求师脚力顽，可怜无药驻童颜。","游梁曾在邹枚右，反鲁安能季孟间。","但见堆金守郿坞，未闻全璧出函关。","尧如天大逃焉往，莫费巢由自买山。"],"title":"蝶庵一首"}
