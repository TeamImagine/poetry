{"author":"孔平仲","id":203787,"strains":["仄平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["昔同访客到山阴，马上相随不废吟。","平视溪流绿烟远，回看府宅白云深。","纷纷落麈陪高论，艳艳浮蛆劝满斟。","宾主如今各分散，诗成长咏作吴音。"],"title":"兄长寄五诗依韵和寄诗各有所怀  其二"}
