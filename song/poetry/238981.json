{"author":"孙觌","id":238981,"strains":["平仄平仄仄仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["须贾之罪发可数，张仪之辨舌空存。","以身藏怨今如此，不死投荒感上恩。","殊俗若为投缓急，故交何处问寒温。","多情鸟鹊真幽伴，莫遣张罗翟尉门。"],"title":"入象州界"}
