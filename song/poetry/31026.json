{"author":"李流谦","id":31026,"strains":["平仄仄平平仄仄，平仄仄仄平平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["寒食已过风日好，城郭稍背郊原幽。","双扉昼闭亦何事，一杖携春仍浪游。","但觉桃花成老大，不知杨柳尚风流。","霜螯腊蚁君须醉，细雨疏帘罢遣愁。"],"title":"即事"}
