{"author":"彭汝砺","id":201364,"strains":["仄仄仄仄仄仄平，仄仄仄仄平平平。","平平平仄仄平仄，○仄平平平仄平。","仄仄仄平平仄平，仄仄仄仄平仄平。","平平仄仄？平平，○平仄仄○平平。"],"paragraphs":["有弟有弟各一隅，万里不见徒嗟吁。","江湖春色又归矣，庭槛花枝还有无。","欲寄我声无鲤鱼，欲写我恨无酒壶。","开编一见鹡鸰诗，潸然泪落如真珠。"],"title":"寄十二十四弟"}
