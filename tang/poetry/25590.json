{"author":"李群玉","id":25590,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["桂枝攀尽贾家才，霄汉春风棣萼开。","世掌纶言传大笔，官分鸿序压霜台。","闽山翠卉迎飞斾，越水清纹散落梅。","到日池塘春草绿，谢公应梦惠连来。"],"title":"送唐侍御福建省兄"}
