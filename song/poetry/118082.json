{"author":"尤焴","id":118082,"strains":["平平仄，仄○仄。","仄平平仄平，仄仄仄平仄。","平仄平平仄仄平，仄平仄仄平平平。","仄平仄仄仄仄仄，平平○仄○○平。","仄平仄仄仄仄仄，平平平仄平平仄。","平仄平平平仄平，仄平仄仄平平仄。"],"paragraphs":["春云薄，淡将落。","我心良与然，浩荡杳无著。","黄鸟枝头语太工，可能唤起东坡翁。","眼前妙景供妙咏，钧天吹下乘长风。","醉而复醒醒复醉，香山居士今安在。","濡首狂歌无限情，一齐付与云山外。"],"title":"西湖置酒短歌"}
