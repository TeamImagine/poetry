{"author":"白居易","id":15005,"strains":["仄仄仄平平，仄平仄仄仄。","平平仄仄平，仄仄平平仄。","平平平仄仄，平○仄平仄。","平平仄平平，平仄平平仄。","○仄仄平仄，平平平仄仄。","仄仄仄平平，平平平仄仄。","仄平平平仄，仄仄平仄仄。"],"paragraphs":["汉日大江军，少为乞食子。","秦时故列侯，老作锄瓜士。","春华何暐晔，园中发桃李。","秋风忽萧条，堂上生荆杞。","深谷变为岸，桑田成海水。","势去未须悲，时来何足喜。","寄言荣枯者，反复殊未已。"],"title":"读史五首 三"}
