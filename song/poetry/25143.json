{"author":"王十朋","id":25143,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","仄平平仄仄平仄，仄仄仄平平仄平。"],"paragraphs":["玉座奇包未与颁，伏波家果忽堆盘。","宜书蔡谱均称绿，不比韩诗止咏丹。","荐李徒夸碧实脆，嚼瓜未觉水晶寒。","羡君衫鬓巧相似，我坐郡厅惭素餐。"],"title":"次韵傅教授景仁马绿荔支"}
