{"author":"陆游","id":34674,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["音信连年恨不闻，书来细读却消魂。","人稀野店山魈语，路僻蛮村荔子繁。","毒草自揺春寂寂，瘴云不动昼昏昏。","此生相见应无日，且置清愁近一樽。"],"title":"得所亲广州书"}
