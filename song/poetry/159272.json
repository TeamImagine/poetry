{"author":"连文凤","id":159272,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄仄平平仄平。"],"paragraphs":["一穗藜烟待校书，携书且此作师儒。","扶持学法防时弊，教养人材应世需。","兰芷汀洲身外楚，菰莼乡国梦中吴。","片帆好趁秋风便，吟过洞庭青草湖。"],"title":"送刘悦心教授任浏阳"}
