{"author":"释居简","id":91691,"strains":["仄平仄仄平平仄，平平仄仄平仄仄。","平平○○仄平平，仄仄平平仄平仄。","仄平仄仄平平仄，仄平仄仄平平仄。","仄仄平平仄平仄，仄仄平平平仄仄。","○平仄仄仄仄○，平平仄平○仄平。","○平仄仄平仄仄，平平平仄平平仄。","仄平平仄平平平，仄平仄仄平平平。","平平仄仄○仄仄，仄仄仄平○仄仄。","仄平仄仄平仄平，仄平平仄平平仄。","○平○仄仄仄仄，平平仄○平平仄。","平平仄仄仄○○，仄平○仄平平仄。"],"paragraphs":["太平寺壁沧烟浦，亭匀剪得寻丈许。","初惊汹汹欲掀天，熟视方方不逾矩。","潜珍毓怪疑无数，又疑勇鬭鲸鹏聚。","掩敛光芒不呈露，定在崩奔漩澓处。","三江既入九派分，南江北江相与邻。","中泠一滴浑不得，滔滔清彻岷山脉。","故家门掩岷山云，送江入海窥蓬灜。","山遥海阔三万里，一芥不浮长止止。","六鳌不动风不摇，烂银城阙明霞起。","回头观此破屋壁，千涛万浪寻无迹。","乡来有术只观澜，只今观画宁无术。"],"title":"毗陵三题  其二"}
