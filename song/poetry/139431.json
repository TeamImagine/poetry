{"author":"陈著","id":139431,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["身是书中老仆童，布衣不溯马头风。","虽无二顷资穷巷，犹有三峰著睡翁。","虚室漫留庄叟白，新诗忽见相州红。","危时流俗滔滔去，铁石心肠独我同。"],"title":"儿侄辈为燕老集石秀叔以诗来和之二首  其一"}
