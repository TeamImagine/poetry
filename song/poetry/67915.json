{"author":"杨冠卿","id":67915,"strains":["仄平仄仄平，仄○○平仄。","仄仄仄仄平，仄仄○平仄。","平平○平平，平○仄平仄。","平平仄仄平，仄平○○仄。","平○平仄平，仄仄平平仄。","平平仄仄仄，平仄仄平仄。","仄仄仄平平，平平平仄仄。"],"paragraphs":["古榕夹道周，老干参天碧。","溜雨四十围，下视庭前柏。","垂根相勾联，敷荫接南国。","凌寒不改柯，阅人如过客。","山空秋月明，路远车尘寂。","清游记昨梦，危坐倚孤石。","矫首睇云萝，双凫生羽翼。"],"title":"九月二十一夜梦至乱山丛石间出憩道傍拂石坐古榕下仰视木杪萝蔓凌空兴欲蜚举既觉哦成古篇"}
