{"author":"希迁","id":49092,"strains":["平仄仄平平仄仄，仄○○平平仄仄。","平平平仄平仄平，仄仄平○平仄仄。","仄平平，仄平仄，仄仄○○仄仄仄。","平仄仄，仄仄仄，仄平仄仄仄仄仄。","平平仄，平仄仄，平仄仄平○仄仄。","仄○？仄仄平平，○仄○平仄平仄。","仄仄平，仄仄仄，仄仄仄仄仄平仄。","仄平平仄仄平平，平仄平平仄平仄。","平平仄，平平仄，仄仄平平仄平仄。","仄仄○平仄仄平，仄平平平平仄仄。","仄仄平，平仄仄，平平○仄平平仄。","平平仄仄仄平平，仄仄平平平仄仄。","仄仄平，○仄仄，仄仄平平仄平仄。","仄平平仄平仄○，仄仄仄○○平仄。","平仄平，仄平仄，平仄平平○仄仄。","仄仄平○仄仄平，仄○平平平平仄。","？仄仄仄○平仄仄○仄？。"],"paragraphs":["吾结草庵无宝贝，饭了从容图睡快。","成时初见茅草新，破后还将茅草盖。","住庵人，镇常在，不属中间与内外。","人住处，我不住，世人爱处我不爱。","庵虽小，含法界，方丈老人相体解。","上乘菩萨信无疑，中下闻之必生怪。","问此庵，坏不坏，坏与不坏主元在。","不居南北与东西，基上坚牢以为最。","青松下，明窗内，玉殿朱楼未为对。","纳帔幪头万事休，此时山僧都不会。","住此庵，休作解，谁夸铺席图人买。","回光返照便归来，廓达灵根非向背。","遇祖师，亲训诲，结草为庵莫生退。","百年抛却任纵横，摆手便行且无罪。","千种言，万般解，祇要交君长不解。","欲识庵中不死人，岂离而今遮皮袋。","（见《景德传灯录》卷三十）。"],"title":"草庵歌"}
