{"author":"皎然","id":40319,"strains":["平平仄仄仄仄仄，仄仄平平平仄仄。","平平平平仄平仄，平平仄仄平平仄。","仄仄○平平仄平，平平仄仄平○仄。","仄平平仄○仄平，仄平仄仄平平平。","平平平仄平仄仄，平仄仄○仄仄○。"],"paragraphs":["支公养马复养鹤，率性无机多脱略。","天生支公与凡异，凡情不到支公地。","得道繇来天上仙，为僧却下人间寺。","道家诸子论自然，此公唯许逍遥篇。","山阴诗友喧四座，佳句纵横不废禅。"],"title":"支公诗"}
