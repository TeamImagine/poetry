{"author":"郑侠","id":201123,"strains":["平平仄平仄仄仄，○仄平平仄平仄。","平仄仄仄平平平，仄仄平平平仄仄。","仄仄平平平仄平，○仄平平平仄仄。","仄仄○平仄仄平，仄仄平平仄○仄。","仄平仄平仄平仄，仄仄平○仄平仄。","仄仄仄仄○仄○，仄仄平平平仄仄。","平平平仄平仄平，平仄平平仄仄仄。","平平平仄仄仄平，仄仄平平平平仄。","平○平平仄平仄，仄仄仄仄仄○仄。","仄平平仄仄○平，仄仄平平仄平仄。","平平仄仄仄○平，仄仄○○平仄仄。","平平仄仄平平平，○仄仄平平仄仄。","仄平平平仄○平○仄，仄仄平平平○仄。","仄平平仄仄平平，平仄平平仄平仄。","平○平仄平仄仄平平仄仄，平仄平平仄○仄。","仄仄仄平○平，○平○仄。","仄平平仄，仄仄仄仄仄仄仄平仄。","平○平平仄平平平平平，仄○仄仄平仄仄。","仄仄仄仄平仄平○平，平平仄平平仄仄仄平平平仄仄，平仄仄仄平平仄。"],"paragraphs":["金峰醉翁七十九，行步龙钟面黧垢。","惟有满腹奇文章，日月争新无老丑。","頬舌锵洋言不苟，咳唾成珠须信有。","两眼如星照耀人，见客偏明俨如旧。","问翁壮年爱棋酒，迩日还如昔时否。","曰予不战犹好看，日饮常能倾一斗。","因持棋酒前就翁，明日壶浆复予就。","朱君贫苦亦好奇，接续携持穷清昼。","城中遑遑竞趋走，觌面草草忘亲友。","几人尊爼暂从容，笑傲松篁弄花柳。","宁知北郭予三人，继日相从辰到酉。","厐眉皓髪常温然，相见妙龄眉目秀。","惜哉才高命蹇成遗滞，四十余年州县吏。","弃之林野混渔樵，徒使知音动嗟喟。","愚闻天道高远不容人测度，无奈人能乐其乐。","故有鼓琴重围，行歌遗穟。","浩然充塞，不以世俗琐屑累寥廓。","愚观翁之子孙诜诜绳绳，此其后庆为不薄。","世俗母以翁老生轻心，须知此翁头白面黮而英心义气，天地不得而销铄。"],"title":"醉翁行赠黎师醇"}
