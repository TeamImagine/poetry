{"author":"元稹","id":14201,"strains":["平仄平平仄，○平平仄平。","仄平平仄○，仄仄平平平。","仄平仄平仄，仄仄平平○。","仄仄○平仄，仄平平仄平。","仄平？平○，平仄仄仄仄。","平仄仄○仄，仄仄○○平。","平平平仄？，平仄○平平。","平仄仄平仄，平平平仄平。"],"paragraphs":["孤剑锋刀涩，犹能神彩生。","有时雷雨过，暗吼阗阗声。","主人閟灵宝，畏作升天行。","淬砺当阳铁，刻为干镆名。","远求䴙鹈莹，同用玉匣盛。","颜色纵相类，利钝颇相倾。","雄为光电烻，雌但深泓澄。","龙怒有奇变，青蛇终不惊。"],"title":"三叹 一"}
