{"author":"释宗杲","id":254036,"strains":["平仄平平平，平○仄平仄。","平仄平仄平，仄仄仄平仄。","平平平仄平，仄平仄平仄。","○仄仄平平，平平仄平仄。","平○○仄○，仄仄仄平仄。","仄仄仄平平，仄○平仄仄。","平○仄平平，仄仄○仄仄。"],"paragraphs":["渠本宣州人，生缘在宁国。","前不尊释迦，后不敬弥勒。","家贫无饭噇，出家去投佛。","行脚走诸方，江南遍江北。","才参临济禅，便作白拈贼。","眼里有瞳人，肚中无点墨。","还如跛阿师，说得行不得。"],"title":"江令请赞"}
