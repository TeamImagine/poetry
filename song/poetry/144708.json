{"author":"陈杰","id":144708,"strains":["仄平平仄仄仄仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["晋朝征士种菊处，满地苍云无古今。","漫喜孤亭初结构，每怀高节此登临。","南山日入输佳气，北阙天长驰寸心。","瞻眺徘徊徒感慨，清风帘底坐鸣琴。"],"title":"题菊乡亭"}
