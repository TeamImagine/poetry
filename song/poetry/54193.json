{"author":"项安世","id":54193,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平平仄平平。","仄平仄仄平平仄，仄仄平平仄仄平。"],"paragraphs":["眼见名花病已轻，手攀芳树思如酲。","飘零万片都无恨，点缀残枝更有情。","日暮莫辞银烛照，夜寒谁为宝瓶生。","饮阑可怕留连久，满地香红忍得行。"],"title":"任至道招饮香海棠下"}
