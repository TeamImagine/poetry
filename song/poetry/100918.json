{"author":"沈大椿","id":100918,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["登临兴极未容还，拂拭缁尘扃秀间。","万事已甘轩鹤老，一身聊拟碛鸥闲。","滩声犹带湘江水，野色遥分建业山。","雅志未容归骑促，有情斜日尚苍湾。"],"title":"扃秀亭  其一"}
