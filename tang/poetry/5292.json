{"author":"皇甫冉","id":5292,"strains":["仄仄平平仄，○○平仄○。","仄平平仄仄，平仄仄○平。","仄仄平平仄，平平仄仄○。","仄平平仄仄，○仄仄平○。","平仄○○仄，平○仄仄平。","平○平仄仄，平仄仄平平。","○仄平○仄，平平仄仄平。","平平平仄仄，○仄仄○平。","○仄仄平仄，平平仄仄平。","平平○平仄，平仄仄平平。"],"paragraphs":["哭葬寒郊外，行将何所从。","盛曹徒列柏，新墓已栽松。","海月同千古，江云覆几重。","旧书曾谏猎，遗草议登封。","畴昔轻三事，尝期老一峰。","门临商岭道，窗引洛城钟。","应积泉中恨，无因世上逢。","招寻偏见厚，疏慢亦相容。","张范唯通梦，求羊永绝踪。","谁知长卿疾，歌赋不还邛。"],"title":"送魏六侍御葬"}
