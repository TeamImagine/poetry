{"author":"余复","id":88841,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["风虎云龙岂偶然，信知盛世士多贤。","虞庠教育蒙深泽，汉殿咨询愧首延。","释褐遽沾琼宴宠，锡诗齐听玉音宣。","爱君忧国平生志，敢负周王宴乐篇。"],"title":"和御赐登第"}
