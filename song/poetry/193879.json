{"author":"苏轼","id":193879,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平仄。","平平仄仄平平仄，仄仄平平仄仄平。"],"paragraphs":["月入秋帏病枕凉，霜飞夜簟故衾香。","可怜吹帽狂司马，空对亲舂老孟光。","不作雍容倾坐上，翻成肮脏倚门傍。","人间此会论今古，细看茱萸感叹长。"],"title":"明日重九亦以病不赴述古会再用前韵"}
