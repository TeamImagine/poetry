{"author":"萧至忠","id":45284,"strains":["仄仄平平平，平平仄仄○。","平仄○平仄，平平仄仄平。","平平平仄仄，仄仄仄平平。","仄仄平平仄，○平仄仄平。","仄○平仄仄，○仄仄平平。","○仄平平仄，平平仄○平。"],"paragraphs":["北斗枢机任，西京肺腑亲。","畴昔王门下，今兹制幸晨。","恩来山水被，圣作管弦新。","遶座薰红药，当轩暗绿筠。","摘荷才早夏，听鸟尚余春。","行漏金徒晓，风烟是观津。"],"title":"陪幸五王宅"}
