{"author":"王十朋","id":22695,"strains":["○○平平平仄平，平平仄仄平仄○。","仄平平仄○仄仄，平平仄仄○平○。","平○平仄○平仄，平仄○平平仄仄。","平平仄仄平仄平，仄仄平平仄平仄。","仄○平仄仄平平，平仄仄○○仄平。","仄仄平平平仄仄，○仄平平仄仄仄。","仄仄平平仄仄仄，仄仄平平仄平仄。","平仄仄○平仄平，平仄平平仄平仄。","仄仄平平○仄○，平平仄仄仄平平。","○仄平平平仄仄，仄仄平○仄平仄。"],"paragraphs":["苍苍凉凉红日生，葱葱郁郁佳气横。","鉴湖春色三百里，桃花水涨扁舟行。","花间啼鸟传春意，声落行舟惊梦寐。","胡床兀坐心境清，转觅湖山有风味。","鉴中风物几经春，身在鉴中思古人。","禹迹茫茫千载后，疏凿功归马太守。","太守湖成坐鬼责，后代风流属狂客。","狂客不长家鉴湖，惟有渔人至今得。","日暮东风吹棹回，花枝照眼入蓬莱。","回首湖山何处是，款乃声中画图里。"],"title":"鉴湖行"}
