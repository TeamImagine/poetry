{"author":"张元干","id":5900,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老病无堪正坐贫，交游相见赖情亲。","从渠造物小儿戏，不碍维摩老子神。","三顾九迁成底事，一区二顷合由人。","君侯论议高千古，略假毫端问大钧。"],"title":"病中示彭德器"}
