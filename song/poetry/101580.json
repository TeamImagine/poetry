{"author":"赵抃","id":101580,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄平平平。"],"paragraphs":["汶山为郡数逢春，被诏还都岁又新。","惠政久通蛮徼外，怆怀初去蜀江滨。","邛崃古未兼忠孝，宣室今非访鬼神。","制御羌夷知有术，上前章牍为开陈。"],"title":"送茂守吴彦先郎中赴阙"}
