{"author":"赵丙","id":113104,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["新春鼎洛燕英髦，主礼雍容下庶僚。","二相比肩官一品，十人华发事三朝。","星阶并列瞻台曜，尊酒时行挹斗杓。","东颍庸夫最无状，也将颜面趁嘉招。"],"title":"耆英会诗"}
