{"author":"华镇","id":212158,"strains":["平平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["抠衣平昔登门下，曾许横经近绛纱。","江上一言冰玉远，天涯长叹水云赊。","不才漫忝朱为绂，承学终惭发已华。","今日姓名犹见齿，尚因提奖得灵槎。"],"title":"上南都权府提刑孙大监二首  其二"}
