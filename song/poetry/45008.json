{"author":"杨万里","id":45008,"strains":["平平仄仄平仄平，仄平仄平平仄平。","平平仄仄仄平仄，平平平仄平仄○。","仄平仄仄平平仄，仄平仄平仄平仄。","平平仄仄仄仄仄，仄平平平仄平仄。","平平○仄仄仄平，仄平○仄仄平平。","仄平仄仄仄仄仄，仄仄○仄仄平平。","仄平仄仄仄仄仄，平平平仄平○仄。","○平仄仄仄平平，平平仄仄○平仄。","仄平仄仄仄仄仄。"],"paragraphs":["鸣鸠唤雨知唤晴，水车夜啼声彻明。","乖龙懒睡未渠醒，阿香推热呼不应。","下田半湿高全坼，幼秧欲焦老差碧。","书生所向便四壁，卖浆逢寒步逢棘。","还家浪作饱饭谋，买田三岁两无秋。","一门手指百二十，万斛量不尽穷愁。","小儿察我惨不乐，旋沽村酒聊相酌。","更哦子美醉时歌，焉知饿死填沟壑。","水车哑哑止复作。"],"title":"悯旱"}
