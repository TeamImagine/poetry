{"author":"刘攽","id":183168,"strains":["○仄平仄○，○平仄○仄。","仄仄平平平，平平仄平仄。","仄平○仄仄，仄仄平仄仄。","平平仄平仄，平仄平仄仄。","平平平平平，仄仄仄平仄。","○平平平平，平仄仄仄○。"],"paragraphs":["王屋连太行，重关束其左。","自古悲摧轮，多君识高卧。","凿泉深百尺，养竹成万个。","诗书满高屋，谈笑惊四座。","人常求赢余，世每敝名货。","看君逍遥风，陶阮不远过。"],"title":"题刘羲叟著作泽州园亭"}
