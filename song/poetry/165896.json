{"author":"陆文圭","id":165896,"strains":["仄平仄平平，仄平仄仄仄。","仄平平仄平，仄仄仄平仄。","仄平仄○平，仄平仄平仄。","仄平仄仄平，平仄平仄仄。","平平仄仄仄，仄平平仄仄。","平仄仄仄仄，仄仄平平仄。","仄仄仄仄平，仄仄仄仄仄。","仄仄平○平，仄仄平平仄。","仄平仄仄仄，平仄平仄仄。","平仄仄仄平，平平仄平仄。"],"paragraphs":["魏延及杨仪，两人蜀俊乂。","各怀专妒心，曲直竟谁在。","孔明惜其才，未尝辄偏废。","渭南反斾归，师在千里外。","朝臣意左右，魏为杨所害。","杨亦不得死，晚用姜维辈。","蜀竟以是亡，束手付邓艾。","艾复矜其功，受制于锺会。","四人共一律，皆以专妒败。","家国莫不然，呜呼可为戒。"],"title":"读史"}
