{"author":"梅尧臣","id":35889,"strains":["仄仄仄仄○，仄仄平仄仄。","仄平平仄平，仄仄平平仄。","平平仄平平，仄仄仄平仄。","仄仄仄平平，仄仄平仄仄。","平平○仄平，○仄仄平仄。","仄平仄平仄，仄平○仄仄。","平平仄平平，仄仄仄平仄。","平平○○○，仄仄仄○仄。","仄平平仄平，仄仄仄平仄。","仄仄平仄平，○○仄平仄。"],"paragraphs":["昼梦与予行，早发江上渚。","共登云母山，不得同宫处。","何嗟不同宫，似所厌途旅。","树杪俯乌巢，坼鷇方仰乳。","雄雌更守林，号噪见飞鼠。","鼠惊竖毛怒，袅枝如发弩。","逡巡吼风云，远望射岩雨。","东南横虹霓，万壑水喷吐。","下寻归路迷，欲暮各愁语。","忽觉皆已非，空庭日方午。"],"title":"丙戌五月二十二日昼寝梦亡妻谢氏同在江上早行忽逢岸次大山遂往游陟予赋百余言述所睹物状及寤尚记句有共登云母山不得同宫处仿像梦中意续以成篇"}
