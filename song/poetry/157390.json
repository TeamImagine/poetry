{"author":"韩维","id":157390,"strains":["平平仄平平，仄仄平仄仄。","仄仄平仄仄，平仄○○仄。","平平平平平，仄仄仄平仄。","平平仄平仄，仄仄仄○仄。","仄仄平平仄，平仄平仄仄。","仄平仄平仄，平仄仄仄仄。","○平仄平仄，仄仄仄平仄。","平平仄平仄，平仄仄○仄。","仄平仄仄平，仄平○○仄。","平仄仄仄平，平平平平○。"],"paragraphs":["愁云覆西郊，气象凄以冽。","夜雨朝不止，冰霰相缠结。","南堂何萧条，散秩坐超忽。","颓然附炉炭，两髁冷如铁。","俯念田家苦，罹此寒事切。","北风卷平野，茅屋左右穴。","驱牛入门去，爨下火明灭。","场功始云毕，贫不具衣褐。","况无酒与羔，岁时相劳悦。","高咏七月诗，伤哉愁心折。"],"title":"郊居值雨"}
