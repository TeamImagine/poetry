{"author":"陆游","id":33015,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["多事经旬不出城，今朝送客此闲行。","郊原远带新晴色，人语中含乐岁声。","天际敛云山尽出，江流收涨水初平。","故园社友应惆怅，五岁无端弃耦耕。"],"title":"送客至江上"}
