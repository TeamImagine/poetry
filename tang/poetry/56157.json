{"author":"李白","id":56157,"strains":["平平仄仄仄，仄仄平平平。","仄平平平仄，仄仄平平平。","仄仄仄仄仄，平平仄平平。","仄仄仄平平，平平仄平平。","平平仄仄仄，平仄平平○。","平平○平仄，仄仄平平平。","仄仄仄仄○，平平平仄平。","平平○仄仄，○仄平平平。","仄仄仄仄平，平平仄平平。","○平仄平平，平仄平平平。"],"paragraphs":["倾晖速短炬，走海无停川。","冀餐圆丘草，欲以还颓年。","此事不可得，微生若浮烟。","骏发跨名驹，雕弓控鸣弦。","鹰豪鲁草白，狐兔多肥鲜。","邀遮相驰逐，遂出城东田。","一扫四野空，喧呼鞍马前。","归来献所获，炮炙宜霜天。","出舞两美人，飘飖若云仙。","留欢不知疲，清晓方来旋。"],"title":"秋猎孟诸夜归置酒单父东楼观妓"}
