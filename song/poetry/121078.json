{"author":"白玉蟾","id":121078,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["家居琼馆海山隅，腹内包藏三教书。","明月清风为活计，蓬头跣足走寰区。","玉炉丹熟斟琼醑，金阙朝回唱步虚。","要识我侬真面目，广寒宫里看蟾蜍。"],"title":"次李侍郎见赠韵"}
