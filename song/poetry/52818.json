{"author":"李洪","id":52818,"strains":["仄仄平平仄仄平，平平仄仄仄平平。","平平仄仄仄平仄，仄平平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["遶郭荷花泛画船，枯池忽见叶田田。","艰生颇似石间柏，罕喻真成陆地莲。","要看露香明菡萏，不辞汲水弄漪涟。","况逢小雨临清晓，已见琼珠碎又圆。"],"title":"池水久涸雨后生莲偶作"}
