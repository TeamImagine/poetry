{"author":"李咸用","id":29853,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平仄仄仄平。"],"paragraphs":["松桂寒多众木分，轻浮如叶自纷纭。","韶咸古曲教谁爱，山水清音喜独闻。","上国共知传大宝，旧交宁复在青云。","相逢莫厌杯中酒，同醉同醒秪有君。"],"title":"和友人喜相遇十首 七"}
