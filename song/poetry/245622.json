{"author":"朱淑真","id":245622,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["乍暖还寒二月天，酿红酝绿鬬新鲜。","日烘春色成和气，风弄花香作瑞烟。","莺舌似簧初学语，柳条如线未飞绵。","金杯满酌黄封酒，欲劝东君莫放权。"],"title":"中春书事"}
