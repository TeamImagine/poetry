{"author":"谢翱","id":164640,"strains":["仄平平，平仄平。","仄仄仄仄，仄平○。","仄仄平仄，平仄平。","平○仄仄平，平仄仄平○。","仄平仄平仄，仄○仄仄平。","仄平仄，平平平。","仄平仄仄，平○平。","仄仄仄仄，仄仄平。","仄仄平仄，仄平平。"],"paragraphs":["版图归，归职方。","昔服跗注，备戎行。","帝锡之斾，龙鸟章。","酬献命与胥，今上及秦王。","外臣拜稽首，笑颔帝色康。","毕同轨，来于梁。","晔灵奕奕，敷重光。","愿止剑履，觐带裳。","四海臣妾，配虞唐。"],"title":"宋铙歌鼓吹曲  其一○"}
