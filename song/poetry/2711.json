{"author":"宋庠","id":2711,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["溪斋元巳得嘉宾，曲曲烟渠逗翠沦。","泼火乍经三月雨，泛觞重记九年春。","风前小舞惊余雪，梁外清歌落暗尘。","此会贵交应绝拟，斗枢星掖两贤臣。"],"title":"流杯小宴偶成拙诗奉呈运使王密学紫微韩舍人"}
