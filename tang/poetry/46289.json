{"author":"佚名（伯二五五五）（五十九首）","id":46289,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["孤城落日一登临，感激戎庭万里心。","乡国云山遮不见，风光惨淡益愁深。","漂流空叹东溪水，倏忽仍嗟西岭阴。","留滞只今寒暑变，谁怜客子独悲吟。"],"title":"晚秋登城之作 一"}
