{"author":"苏轼","id":195744,"strains":["平平仄平平，平仄仄仄平。","○○仄平仄，平仄平平平。","仄平平○平，平仄平平平。","○仄平仄仄，平平仄平平。","仄平○仄仄，平仄平平平。","○○仄平仄，平仄仄仄平。","平平仄仄仄，平仄平○平。","○平仄仄仄，仄仄○仄平。","平平平仄仄，平仄平仄平。","仄○仄仄平，仄仄平平平。","平平仄仄平，平仄仄仄平。","仄平仄○仄，平仄平平○。","平平仄仄平，仄仄平仄平。","仄仄平仄仄，仄仄平平平。","仄平仄平仄，仄仄平平平。","平平仄仄仄，仄仄平平○。","仄平○仄仄，仄仄仄平平。","仄仄仄仄仄，○仄仄仄平。"],"paragraphs":["轩裳大炉鞲，陶冶一世人。","从横落模范，谁复甘饥贫。","可怜方回痴，初不疑嘉宾。","颇念怀祖黠，嗔儿与兵姻。","失身堕浩渺，投老无涯垠。","回看十年旧，谁似数子真。","孙郎表独立，霜戟交重闉。","深居不汝觌，岂问亲与邻。","连枝皆秀杰，英气推伯仁。","我从海外归，喜及崆峒春。","新年得异书，西郭有逸民。","小孙又过我，欢若平生亲。","清诗五百言，句句皆绝伦。","养火虽未伏，要是丹砂银。","我家六男子，朴学非时新。","诗词各璀璨，老语徒周谆。","愿言敦宿好，永与竹林均。","六子岂可忘，从我屡厄陈。"],"title":"和犹子迟赠孙志举"}
