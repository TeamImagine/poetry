{"author":"李廌","id":218888,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["忽见微云别峤生，急缘危磴下峥嵘。","势倾海岱千岩黑，力卷江湖万叶声。","碧瓦依稀人暗喜，急溪湍涨马初惊。","老僧宴坐朱门底，应笑狂夫冒险行。"],"title":"大雨中游岳寺"}
