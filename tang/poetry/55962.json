{"author":"李白","id":55962,"strains":["仄仄仄平平，仄平仄仄平。","仄平仄仄仄，平仄平仄平。","仄仄平平仄平仄，仄平仄仄平平平。","平平仄仄平仄仄，○平仄仄平仄○，仄仄平平平仄平。","平仄平平仄平○，平平仄仄○仄平。","平平仄仄平○仄，平平仄仄平○○。","仄仄平平仄平仄，仄平仄仄平平○。","平平仄○平仄○，仄平平平仄仄平。","平平仄仄仄平仄，仄平仄仄平仄平。","仄平平平平，○平平平仄。","平平仄仄平仄平，仄平○仄○平仄。","仄仄平平平仄平，平平○仄仄平平。","平仄平平仄平仄，仄仄平平平仄平。","平○仄仄仄平仄，仄仄平平平仄平。"],"paragraphs":["我本楚狂人，凤歌笑孔丘。","手持绿玉杖，朝别黄鹤楼。","五岳寻仙不辞远，一生好入名山游。","庐山秀出南斗傍，屏风九叠云锦张，影落明湖青黛光。","金阙前开二峰长，银河倒挂三石梁。","香炉瀑布遥相望，回厓沓嶂凌苍苍。","翠影红霞映朝日，鸟飞不到吴天长。","登高壮观天地间，大江茫茫去不还。","黄云万里动风色，白波九道流雪山。","好为庐山谣，兴因庐山发。","闲窥石镜清我心，谢公行处苍苔没。","早服还丹无世情，琴心三叠道初成。","遥见仙人彩云里，手把芙蓉朝玉京。","先期汗漫九垓上，愿接卢敖游太清。"],"title":"庐山谣寄卢侍御虚舟"}
