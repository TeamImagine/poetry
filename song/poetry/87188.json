{"author":"韩淲","id":87188,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄仄平平仄平。","平仄平平仄平仄，仄平仄仄仄平平。"],"paragraphs":["支吾老态懒成言，勃窣蹒跚试出门。","脚底路回篱外屋，眼前梅发涧边村。","雪霜欲下天回互，烟雾不收山吐吞。","归到寒窗卷书坐，地炉深火过黄昏。"],"title":"晚寒散步涧上"}
