{"author":"洪咨夔","id":99862,"strains":["平平仄仄仄仄平，仄○仄平平仄平。","平平平○仄仄仄，平平○平平仄平。","仄平平平仄仄仄，仄仄仄仄平平平。","平平仄仄仄○仄，仄仄仄仄○平平。","仄平仄仄仄仄仄，仄仄仄仄平平仄。","仄平仄仄仄仄仄，仄平仄○仄仄平。","平平仄仄○平仄，仄仄平仄平平○。","平○仄仄仄平平，○仄仄○平○平。","○平仄仄平仄仄，平仄仄仄平平平。","平平平仄仄仄仄，仄○仄仄平平平。","仄平平仄○仄仄，仄平仄平仄○平。","仄平仄仄仄仄仄，仄平仄仄平平平。","仄仄平平，仄仄平平仄仄平平平。"],"paragraphs":["龙州石秫七斗醪，百钱半升官价高。","村民无分酒到吻，清晨荷薪争博糟。","得糟还家喜欲舞，远汲淡煮燃松毛。","{艹都}飺麦餠涩难下，借此咽送如荤臊。","我时作守辄自愧，每饭釜有羹堪轑。","罢官两夏肉入务，食糟却如住百牢。","纷纶玉缕芼葱渫，晃漾珠滴霑麻膏。","多从未破甑头馏，间入半折铛中爊。","王瓜未甲蒿苣老，芬美独擅盘飧豪。","馋奴停匕朵予馂，一𫗦七八讥何饕。","太平无事称意饱，竹床大鼾枕离骚。","客来闯户口尚臭，错疑被酒醺陶陶。","我亦为言，恰梦金丝帐底斟羊羔。"],"title":"食糟行"}
