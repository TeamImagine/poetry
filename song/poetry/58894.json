{"author":"陈造","id":58894,"strains":["平平平仄○平平，仄仄仄仄平平平。","平平仄平仄○仄，仄仄？平平仄仄。","○平仄平仄仄○，平平平平仄平仄。","仄仄平仄平平平，仄仄仄仄平仄仄。","仄平仄仄平○仄，仄平仄仄仄仄平。","仄仄仄仄仄平仄，仄仄平平仄○仄。","仄平仄仄仄仄仄，仄仄○仄仄平○。"],"paragraphs":["青灯寒夜思吾乡，合眼便坐吾家堂。","阿丁烱然目如水，彩服蹁跹趋我傍。","中心喜之谬督过，还为遨嬉废书课。","指似斜日西窗红，小赋未破书未供。","向渠不敢恩胜义，亦怜忸缩不自容。","蝶蜚鹿失忽惊寤，摵摵霜风在庭树。","几时笔力跨乃父，与汝相忘不关虑。"],"title":"记梦示师是"}
