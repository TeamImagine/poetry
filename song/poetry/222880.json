{"author":"李新","id":222880,"strains":["仄仄○平平，平仄平仄平。","平仄仄仄仄，○仄仄平平。","仄仄仄仄仄，仄平仄平平。","仄平仄仄平，仄平仄仄平。","○平平仄仄，仄仄平平○。","仄平仄平平，仄仄仄仄平。","平仄仄仄平，仄仄○仄平。","平○平平平，仄仄仄仄平。"],"paragraphs":["我昨行邠郊，徒驭颜色欣。","周道日已远，犹复见仁人。","所挟一世旧，至前岂无因。","载赓七月诗，古风亦已臻。","如今天下士，气伟而多闻。","政成泮宫新，要起后学勤。","加我以数年，便与张范邻。","明当游泾河，即是泗水滨。"],"title":"次韵宋都运庆豳学成"}
