{"author":"于石","id":163761,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["鹿田迥在翠微巅，乘兴来寻半日闲。","径入古松行落叶，目随飞鸟破寒烟。","钟声不隔东西寺，屐齿何辞上下山。","一见老僧如旧识，相留煮茗试岩泉。"],"title":"鹿田"}
