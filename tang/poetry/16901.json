{"author":"白居易","id":16901,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["年颜气力渐衰残，王屋中峰欲上难。","顶上将探小有洞，喉中须咽大还丹。","河车九转宜精炼，火候三年在好看。","他日药成分一粒，与君先去扫天坛。"],"title":"天坛峰下赠杜录事"}
