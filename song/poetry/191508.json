{"author":"冯山","id":191508,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白虎前峰数尺高，露华萧飒满征袍。","只知眼底簿书静，岂意山中车马劳。","石夹雨余重按辔，草间风动几横刀。","通途闻说无多地，踊跃身轻意气豪。"],"title":"木门早行"}
