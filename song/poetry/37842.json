{"author":"陆游","id":37842,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["展转纱幮睡不成，一藤扶惫绕廊行。","月升双鹊移枝宿，露下孤萤缀蔓明。","汲井忽惊人已起，开门堪叹事还生。","羽衣道帽从吾好，柏子烟中起磬声。"],"title":"夏夜四首  其三"}
