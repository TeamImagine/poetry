{"author":"宋太宗","id":112016,"strains":["○平平仄仄平仄，平仄○平仄平仄。","仄平仄仄仄平○，仄仄平平平平仄。","仄仄平平仄平仄，仄仄平平仄平仄。","仄平仄○仄○平，仄仄○平平仄仄。","仄平平仄平仄仄，○仄平平平平仄。","仄仄○平仄仄平，平平仄仄○平仄。","仄仄平平仄平仄，平平仄仄平○仄。","平平仄仄仄仄平，仄仄平平仄平仄。","仄仄平○○仄仄，仄仄平平○仄仄。","仄仄平○○平平，平○平平平平仄。"],"paragraphs":["重阳佳节菊花贵，婀娜如金叶青翠。","傍篱傍落一婆娑，发在秋天为祥瑞。","引步登高甚奇见，想此仪形植霄汉。","恣情采折手中叉，满袖冠簪香不散。","日飞黄鸟何老讶，看取丛丛光台榭。","愿细观瞻向眼前，含珠露色应无价。","好是侵晨半开坼，风摇去住还难得。","清霜未布转白云，喜亦非常意南北。","柳岸烟沈和水渌，独尔今朝看不足。","倏忽时间胜于春，随分狂心无拘束。"],"title":"缘识  其四四"}
