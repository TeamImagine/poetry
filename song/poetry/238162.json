{"author":"王庭珪","id":238162,"strains":["平仄平平平仄仄，平平平仄仄平平。","平平仄仄平平仄，仄仄平平平仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["云渺苍梧湘渚阔，烟帆初转九疑高。","相逢未卒寒温语，此别更为魂梦劳。","江水江花自今古，湖南湖北足风涛。","何时舍棹登平陆，却上晴天跨巨鳌。"],"title":"送苏元老自舂陵还龙阳"}
