{"author":"陆游","id":42646,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["堪笑枯肠渐畏茶，夜阑坐起听城笳。","炉温自拨深培火，灯暗犹垂半结花。","断梦不妨寻枕上，孤愁还似客天涯。","扫尘拾得残诗稿，满纸风鸦字半斜。"],"title":"九月二十五日鸡鸣前起待旦"}
