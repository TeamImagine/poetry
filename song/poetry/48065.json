{"author":"杨万里","id":48065,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["璧水蓬山遍羽仪，颂台公府更光辉。","紫荷到眼垂持橐，黄菊关心便拂衣。","鬻子运筹年尚少，买臣衣绣日思归。","小烦谕蜀须还报，却袖香烟侍太微。"],"title":"送朱师古龙图少卿帅潼川二首  其一"}
