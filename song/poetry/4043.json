{"author":"苏籀","id":4043,"strains":["平仄仄仄仄，平仄平平仄。","仄平仄平○，仄平○仄仄。","仄仄平平仄，平仄平仄仄。","平平仄仄○，仄仄平仄仄。","仄仄仄平仄，仄平仄仄○。","平平仄平仄，仄平平仄○。","仄平平仄平，仄仄仄平○。","○仄仄平仄，平仄平仄仄。","仄平平平仄，平仄平仄仄。","平平仄仄仄，平仄平平仄。","平平平仄仄，仄仄○仄○。","○平仄仄平，仄仄平仄○。","仄平平仄平，仄平○平仄。","○平仄平仄，平仄平仄仄。","仄仄平仄仄，仄仄平平仄。","仄平仄仄○，平仄仄仄仄。"],"paragraphs":["吴蜀跨万里，余老师非壮。","勉哉令修行，手书劳四枉。","性命吾基本，权谲初不尚。","萧条寂寞中，咄咄祛碍障。","面目认谁欤，湛研澈尽量。","云为远玄旨，比喻非实相。","爱河澄不波，苦海永无浪。","封执即黏缀，沦落嗟滉漾。","法流于河接，焦涸吁断港。","情尘欲忘世，疑网愆吾党。","凡心非道体，志帅凝不丧。","瞿昙与老君，一诀归至当。","邈乎卢老前，古初更遐想。","烧香傃霄极，痴绝坚愿望。","杳眇莲社远，早接渊明放。","保真未易了，伽语庶倚仗。"],"title":"眉州禅僧一首"}
