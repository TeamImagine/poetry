{"author":"李建勋","id":36473,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["纷纷忽降当元曾，著物轻明似月华。","狂洒玉墀初散絮，密黏宫树未妨花。","迥封双阙千寻峭，冷压南山万仞斜。","宁意传来中使出，御题先赐老僧家。"],"title":"和元宗元日大雪登楼"}
