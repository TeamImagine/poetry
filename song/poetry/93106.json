{"author":"刘宰","id":93106,"strains":["仄平仄仄平平仄，仄仄平平仄平仄。","仄仄○平仄仄平，仄平仄仄平平仄。","平仄平平平仄平，平○平仄仄平平。","仄平○仄仄平○，仄仄仄仄仄仄平。","仄平平仄平平平，平平○平○仄平。","仄仄○平○平仄，○仄平平仄平仄。","仄仄仄仄○平平，仄仄平平○仄仄。","平平仄，平平仄，仄平○仄平平仄。","平仄仄，仄平○，仄平平仄○○仄。","仄平平仄仄平平，平平仄仄仄平平。"],"paragraphs":["五湖浩荡平沙暖，病鹤摧颓翅翎短。","万里空怀宿昔心，忘机已结沙鸥伴。","华表飞来辽海仙，人间嘉会恰千年。","一声嘹唳九关传，虎豹辟易不敢前。","尽推同类游钧天，浮丘王乔相后先。","缥缈遗音堕云际，应念沙头苦憔悴。","欲令弱羽更轩昂，共驾飞廉骑六炁。","瑶池饮，芝田戏，五湖回首皆尘世。","菰米熟，藕花鲜，五湖秋色正相便。","寄声青鸟谢勤拳，摧颓病鹤那能然。"],"title":"病鹤吟上黄尚书"}
