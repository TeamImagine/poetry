{"author":"汪藻","id":236953,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["蜀道如天世路稀，那知五岭与云齐。","登临直上凌霄去，仰视何妨稳步跻。","仁杰思亲聊税驾，王尊念国欲鞭蹄。","往还勿谓兹山险，更有无穷万丈溪。"],"title":"过五岭"}
