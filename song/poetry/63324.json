{"author":"周孚","id":63324,"strains":["平平仄仄平平仄，仄仄平平仄仄平。","仄平平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["才晴便有蒸炊厄，未雨先怀重膇忧。","岂为形骸悲莫景，政因风土忆中州。","雷麋老木谁能赋，鸢堕空江始欲愁。","解洗新亭迩来恨，清谈还待贾长头。"],"title":"雨自四月至七月暑热不能堪作此寄德裕安民二首  其二"}
