{"author":"韩维","id":157364,"strains":["○平仄平仄，仄仄仄平平。","仄仄○平仄，仄平平仄平。","平平平仄仄，仄仄○平平。","平仄仄仄平，平仄仄平平。","平平仄平仄，仄仄平○○。","仄仄○仄仄，平仄仄仄平。","平平仄平仄，仄仄平平平。"],"paragraphs":["空园响松竹，霰雪霭霏霏。","仰视长云色，皓然同一辉。","天寒鸣雁急，日暮行人稀。","惟见众小禽，啾唧满林飞。","阴风起何处，拂拂来吹衣。","俯念当世事，幽愤不可挥。","归来散群帙，独掩袁安扉。"],"title":"西园暮雪"}
