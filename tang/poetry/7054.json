{"author":"崔琮","id":7054,"strains":["○仄○平仄，平平仄仄平。","仄平○仄仄，平仄仄平平。","仄仄平平仄，平平仄○平。","仄平平仄仄，平仄仄平平。","仄仄平平仄，○平仄仄平。","平平平仄仄，○仄仄平平。"],"paragraphs":["应律三阳首，朝天万国同。","斗边看子月，台上候祥风。","五夜钟初动，千门日正融。","玉阶文物盛，仙仗武貔雄。","率舞皆群辟，称觞即上公。","南山为圣寿，长对未央宫。"],"title":"长至日上公献寿"}
