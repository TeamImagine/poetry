{"author":"陆游","id":36428,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["一生书剑遍天涯，两岁秋风喜在家。","烂醉日倾无筭酒，高眠时聴属私蛙。","园林夕照明丹柿，篱落初寒蔓碧花。","便拟挂冠君会否，耳根不复耐喧哗。"],"title":"秋思六首  其二"}
