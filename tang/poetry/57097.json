{"author":"刘湾","id":57097,"strains":["仄仄仄平平，仄平平仄仄。","仄仄平平○，平平仄平仄。","仄平仄仄仄，平平平仄仄。","仄仄平仄平，仄平平平仄。","平仄平仄平，○平仄平仄。","平平平平平，仄仄平仄仄。","平平平仄平，仄仄平仄仄。","仄平平仄平，仄仄仄平仄。","仄仄平仄平，平平平仄仄。","平平仄平平，仄平平仄仄。","仄仄○○○，平平仄平仄。"],"paragraphs":["汉武爱边功，李陵提步卒。","转战单于庭，身随汉军没。","李陵不爱死，心存归汉阙。","誓欲还国恩，不为匈奴屈。","身辱家已无，长居虎狼窟。","胡天无春风，虏地多积雪。","穷阴愁杀人，况与苏武别。","发声天地哀，执手肺肠绝。","白日为我愁，阴云为我结。","生为汉宫臣，死为胡地骨。","万里长相思，终身望南月。"],"title":"李陵别苏武"}
