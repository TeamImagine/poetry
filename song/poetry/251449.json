{"author":"王洋","id":251449,"strains":["平平仄仄仄平平，平仄平平仄仄平。","平仄仄平平仄仄，平平仄平仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["门弧瑞霭晓氤氲，天锡熙朝社稷臣。","京兆赭裾多誉久，甘泉紫櫜眷恩新。","一城和气仁风昼，万口欢声寿语春。","端有泮宫莲幕士，愿随绿水泛通津。"],"title":"贺张帅  其二"}
