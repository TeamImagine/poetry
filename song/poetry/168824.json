{"author":"文同","id":168824,"strains":["平平仄平平，仄仄仄仄仄。","平○仄平仄，仄仄平仄仄。","平仄仄仄仄，仄仄平仄仄。","仄平仄平仄，仄仄平仄仄。","平平仄○仄，仄仄仄仄仄。","○平平仄仄，仄仄○平仄。","仄仄仄平仄，平仄仄仄仄。","平仄仄平平，○平仄平仄。"],"paragraphs":["晴霞照西城，漠漠卷宿雾。","高空缭危磴，此乃君去路。","吴蜀向万里，上马初一步。","莫言道途远，况已嗟久寓。","今兹有行色，便可到北固。","长亭聊把手，几日更逢遇。","不敢醉君酒，君意实急遽。","惟是送君心，相随亦东骛。"],"title":"送通判喻郎中  其一"}
