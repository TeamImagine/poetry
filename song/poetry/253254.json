{"author":"李弥逊","id":253254,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄平，平平仄仄仄平平。"],"paragraphs":["半生来去隔年巢，垂老朝昏一把茅。","白酒黄鸡时唤客，碧梧翠竹旧论交。","身闲野雁无行迹，妄尽霜林只战梢。","賸欲细谈真子喻，谁能戏作少年嘲。"],"title":"再用前韵"}
