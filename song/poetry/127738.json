{"author":"方岳","id":127738,"strains":["平平仄平平，仄仄仄平仄。","平平仄平仄，仄仄仄平仄。","仄平○平○，仄仄平仄仄。","平○仄平平，平仄仄平仄。","平平仄○平，仄仄仄平仄。","○平平仄平，仄仄平仄仄。","平平平○仄，仄○仄仄平。","仄仄平仄平，仄○仄仄平。","平平仄仄仄，平仄仄仄○。","仄仄仄仄○，仄○平仄○。","仄仄平仄平，仄平○仄平。","仄平仄○仄，仄仄仄仄○。"],"paragraphs":["春皋有耕夫，扣角卧林麓。","朝饥不能忍，肯受世熏沐。","脱身从牛衣，入耳皆狗曲。","何如一蓑寒，风雨立于独。","人言骨相屯，自信亦良笃。","空山多白云，万此宁有足。","幽然闺中秀，不如倚市门。","彼美林下风，不如刺绣文。","冰怀独耿耿，宁入俗眼观。","岁月不我留，老苍眉宇间。","举世无与娱，逝言从绮园。","一歌一叹息，寘此忽复论。"],"title":"次韵萧同年古意  其一"}
