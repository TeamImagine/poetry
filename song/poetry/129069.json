{"author":"赵孟坚","id":129069,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["石上芭蕉手自移，黄梅便得雨如期。","水根联络银丝漾，风叶纷抽羽扇欹。","日验发生疑有准，心加爱护每忘疲。","犹如老大初生子，及见成人长立时。"],"title":"种水芭蕉"}
