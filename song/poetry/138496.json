{"author":"王义山","id":138496,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["记得年时试别头，得君引我上瀛洲。","当场独步眇余子，好手先拈第一筹。","锦水曾寻香戟梦，洪崖去伴赤松游。","瓣香遥致生刍敬，渺渺螺川涕泗流。"],"title":"挽溪园周知郡  其二"}
