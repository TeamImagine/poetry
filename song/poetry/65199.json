{"author":"赵善坚","id":65199,"strains":["平仄仄平平，仄仄仄平仄。","平仄仄平平，平仄平平仄。","平仄仄平仄，平平平平仄。","仄仄平仄平，仄仄仄平仄。","平○仄○仄，平平平仄仄。","平仄平仄仄，平平仄平仄。","○仄平仄仄，平平平仄仄。","平仄○平仄，仄平平仄仄。","仄仄○○平，仄○仄○仄。","平平仄仄仄，仄仄仄平仄。"],"paragraphs":["低帽白蕉衫，跨马北岩路。","为我撤炎歊，时有清风度。","投策蹑游屐，扪萝穷幽趣。","怪石鸣瘦筇，狭径窘危步。","云间启深洞，玲珑天巧露。","僧侣罗上下，钟声答晨暮。","长笑排翠谒，围棋惊振鹭。","陶写屏丝竹，恐为风景污。","拂藓题苍崖，纵横醉中句。","兹游岂易得，载酒莫辞屡。"],"title":"化成岩"}
