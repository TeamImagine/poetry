{"author":"罗从彦","id":230596,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["华构经营占地灵，浓岚环合数峰青。","苟完公子方成室，趋训儿孙已过庭。","岂止一时夸壮丽，定知百世享安宁。","顾惟善颂非张老，祇贡汤盘往日铭。"],"title":"贺田溪张公迁居"}
