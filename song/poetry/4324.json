{"author":"邓肃","id":4324,"strains":["平平○○仄仄仄，仄平仄仄平平仄。","仄平平仄仄平平，仄○仄仄仄平仄。","仄平仄仄平仄平，平仄平平平仄平。","仄仄仄平仄平仄，仄仄平平仄平平。","○○仄仄仄平仄，平平仄仄平平仄。","平平仄○仄仄○，仄○仄仄平仄仄。"],"paragraphs":["穷居如将豆塞耳，一泓自足牛蹄水。","那知邻境有人豪，笑观造化但儿子。","笔端万字惊倒人，春色秋风随喜嗔。","一读锦囊殆仙去，欲借云𫐌遂朝真。","更当负笈慰愁绝，凭公一扫平生拙。","门人益亲自得回，会观踏破门限铁。"],"title":"和谢吏部铁字韵三十四首 纪德十一首 其二"}
