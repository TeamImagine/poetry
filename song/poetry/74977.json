{"author":"赵蕃","id":74977,"strains":["仄仄平平仄仄平，仄平平仄仄平平。","仄平仄仄仄仄仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["几向诗中觅弁峰，倦游何意道兹从。","欲搜短句五七字，却值浮云千万重。","颇觉啸歌随趣得，不同应接向人慵。","连朝苦厌浮家恶，今日翻思此地容。"],"title":"既绝湖得顺风顷刻已见弁山二首  其二"}
