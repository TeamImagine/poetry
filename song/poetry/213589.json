{"author":"陈师道","id":213589,"strains":["平平平平平，平仄仄仄仄。","仄仄仄仄平，仄平平仄仄。","仄仄仄仄平，仄平平仄仄。","仄○仄仄平，平平○平○。","仄仄仄仄平，○平仄平仄。","平○仄仄仄，平○仄平仄。"],"paragraphs":["平生羊荆州，追送不作远。","岂不畏简书，放麑诚不忍。","一代不数人，百年能几见。","昔如马口衔，今为禁门键。","一雨五月凉，中宵大江满。","风帆目力短，江空岁年晚。"],"title":"送苏公知杭州"}
