{"author":"方一夔","id":152167,"strains":["平平平仄仄，仄平○平平。","仄仄仄平平，○仄仄仄平。","平平仄平仄，仄仄仄仄平。","仄仄平仄仄，仄平仄平○。","仄仄仄平仄，平平仄平平。","仄平仄仄仄，仄平仄平平。","平平仄仄○，平仄仄平平。","平○仄仄仄，仄仄仄平平。"],"paragraphs":["芎苗高一丈，细花如申椒。","不独服芎根，衣佩或采苗。","清芬袭肌骨，岁久亦不消。","所以湘浦客，洁修著高标。","我老苦多病，风寒首频摇。","愿移一百本，溉根豁烦嚣。","虽无下女遗，干叶插盈腰。","逃泥贳旦暮，不学楚人谣。"],"title":"药圃五咏 川芎"}
