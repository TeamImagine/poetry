{"author":"蒲寿宬","id":155051,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["披草篱根问旧花，一番春事又萌芽。","非因老态逢时感，祗怨昏瞳作雾遮。","何处而今寻烂熳，不圗于此见英华。","翻阶自合流芳咏，可惜飘零野客家。"],"title":"山园芍药忽有花喜而赋"}
