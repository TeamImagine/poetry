{"author":"宋孝宗","id":51136,"strains":["仄仄○仄平，平平仄平仄。","仄仄仄平仄，仄平仄○仄。","平平平仄平，仄仄仄平仄。","平平○平仄，仄仄○仄仄。","仄平仄仄平，仄仄平平仄。","仄○仄平平，仄○平仄仄。","仄仄平平平，仄仄仄平仄。","？仄仄平仄，○仄平仄仄。","平平平○平，仄仄平平仄。","仄仄仄平平，仄仄平平仄。","仄仄平仄平，仄仄平平仄。","仄平平仄平，仄仄平仄仄。","平○仄平平，仄平平平仄。","仄仄平仄平，○○平仄仄。","仄平仄仄仄，仄平平仄仄。","平平仄仄仄，仄仄平仄仄。","仄仄仄平平，仄仄平○仄。","平仄仄平平，○平平仄仄。","仄平平仄○，○仄仄平仄。","仄仄仄平平，仄仄平仄仄。","平平仄仄平，平平平仄仄。","仄仄平仄平，仄仄平仄仄。","○仄平仄平，仄仄仄平仄。","平平仄平平，平○仄平仄。","○仄仄平平，仄仄平仄仄。","仄仄平○平，仄平平仄仄。","平仄○平仄，仄平仄平仄。","平仄仄平平，平○仄○仄。","平平仄仄仄，仄仄○○仄。","仄平仄仄平，平仄平？仄。"],"paragraphs":["揖逊荷帝尧，寅恭五元禩。","治道贵清静，圣言有深旨。","谁歌元首明，自得股肱喜。","跻民期仁寿，距肯中道止。","力农乐彼田，坐贾安于市。","岁行阅丰登，国论销委靡。","予力初何能，济济赖多士。","矧予有元老，中立而不倚。","居东逾三年，不远来千里。","未遂赤松游，辍诵青琅蘂。","皓首持六经，日侍明光里。","翼乎鸿遇风，纵矣鱼在水。","儒行绝瑕疵，道心无尘滓。","挺挺松柏姿，巉巉山岳峙。","予惟日万几，至仁同一视。","西成锡小宴，促坐才尺咫。","湛露愧歌周，置酒非封齿。","归美见新诗，如卿能有几。","眷言澄碧行，胜赏得迂趾。","亦屡引公卿，对此谈政理。","虚心欲受人，忠言资逆耳。","朕瘠天下肥，至乐无易此。","颇念文武疆，六合尚殊轨。","东都会诸侯，宣王昔于是。","期尔罄嘉谋，使我勋业起。","勿以方燕颐，所书聊复尔。","卮酒正须釂，话言未能已。","都护万年觞，何当至庭戺。","文章藉老手，直笔中兴纪。","载嘉矍铄翁，焉得辞骫骳。"],"title":"和史浩曲宴澄碧殿诗"}
