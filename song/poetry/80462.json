{"author":"刘矩","id":80462,"strains":["仄平平平平，仄仄仄平仄。","平平仄平仄，平仄仄平仄。","仄平仄平平，平仄平平仄。","仄仄平仄○，仄仄平平仄。","仄平仄平仄，仄仄平平仄。","仄平平仄平，平平仄○仄。","平平平仄仄，仄仄仄○仄。","平仄仄平平，仄仄平仄仄。","仄仄仄仄平，仄仄平仄仄。","平平仄仄平，仄仄仄○仄。","平平平平仄，平仄仄平仄。","平仄○仄平，平仄仄平仄。","平仄平仄平，仄仄○仄仄。","仄仄○平仄，仄仄○平仄。","仄平仄平平，仄仄平○仄。","○平仄仄仄，○仄仄平仄。","平平仄仄仄，仄仄平仄仄。","仄仄仄平平，仄仄平仄仄。"],"paragraphs":["凤台何亭亭，迥与雨华对。","凭高一登眺，秋事渺无际。","鹭洲赏心前，牛首秦淮外。","万叠云稼横，百缆风樯会。","眷言簿书隙，载酒邀华旆。","翰林诗百篇，生公法三昧。","皮肤虽不似，妙趣总相类。","怀古睇平芜，可但高李辈。","忆昔耿与韩，造膝陈大计。","高光课厥成，一语不相戾。","江淮今清晏，河路尚腥秽。","蛇豕相噬吞，天已厌戎裔。","箕敛民弗堪，恶稔将自毙。","愤激闻鸡舞，慷慨中流誓。","尺棰仗皇灵，喋血笞其背。","燕然彼有石，深刻诏来世。","兵强在食足，万灶余廪廥。","叶奏酂侯功，接武文石陛。"],"title":"凤凰台"}
