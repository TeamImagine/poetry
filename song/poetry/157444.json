{"author":"韩维","id":157444,"strains":["平平仄平仄，平仄仄仄平。","仄平仄仄仄，平平仄平平。","平平仄平仄，○平仄○平。","平平仄平仄，平平仄平平。","仄平仄平仄，仄仄仄仄平。","平平仄平仄，平仄仄仄○。","仄仄仄仄仄，仄仄平平平。","平仄仄仄仄，平平仄○平。","仄仄仄平仄，仄仄平仄平。","平平平仄仄，○平仄平○。","仄平仄平仄，平○○仄平。","仄仄仄平仄，○平仄仄平。","仄仄○仄平，仄仄平平○。","平仄平平○，○仄仄仄平。","平○平仄平，仄仄平仄平。","平平平仄平，仄仄平平平。"],"paragraphs":["仙经著灵药，兹品上不刊。","服之岁月久，衰羸反童颜。","岩居有幽子，乘时㔉苍山。","溪泉濯之洁，秋阳暴而干。","九蒸达晨夜，候火不敢安。","持之落城市，谁复着眼看。","富贵异所嗜，口腹穷甘酸。","贫贱固不暇，锥刀乃其干。","坐使至灵物，委弃同草菅。","惟君冲旷士，敦然守高闲。","食之易为力，天和中自完。","故以此为馈，其容几一箪。","报我三百言，浩浩驰波澜。","何以喻珍重，如获不死丹。","方当烦燠时，把玩毛骨寒。","他年灵气成，与子骖双鸾。"],"title":"答象之谢惠黄精之作"}
