{"author":"陈深","id":167459,"strains":["仄平平仄仄平平，仄仄平平仄仄平。","平仄平平仄平仄，平平平仄仄平平。","平平平仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["便乘天骥上通逵，笑拂吴钩气益奇。","徐庶交游尽名士，王维才艺重当时。","西风星斗寒芒动，落日川原秋兴悲。","莫向黄金台上望，霸图消歇草离离。"],"title":"送悦心北上"}
