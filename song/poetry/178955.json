{"author":"谢景初","id":178955,"strains":["仄仄平仄仄，仄仄平仄平。","仄仄仄平平，仄仄○平平。","平仄仄仄仄，平仄平仄平。","○平仄仄仄，仄平平仄平。","仄平平○平，仄仄仄仄○。","平仄仄平平，平仄平平平。"],"paragraphs":["海上风与雨，未眹先气升。","泽卤杂山云，蓊郁相薰蒸。","交语面已障，安辨丘与陵。","衣濡带革缓，臭腥殊可憎。","自非昌其阳，疾疠得以乘。","君子却阴邪，何必医师能。"],"title":"观余姚海氛"}
