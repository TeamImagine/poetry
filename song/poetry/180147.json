{"author":"王安石","id":180147,"strains":["仄仄仄仄平，平仄平仄平。","平平○仄仄，仄仄平○平。","平平仄仄仄，仄仄平平平。","仄仄○仄仄，平平○仄平。","○仄平○平，仄仄仄仄平。","平仄仄仄仄，平平仄平平。","仄仄平仄仄，仄平○平○。","平仄仄仄仄，仄平仄平平。","仄平仄仄平，○仄○平平。","仄平仄平平，仄仄仄仄平。","○平仄平仄，仄仄仄仄平。","仄平平仄平，○仄仄仄平。","平平仄仄仄，仄仄仄仄平。","仄○仄仄仄，仄平仄仄平。"],"paragraphs":["有客语省兵，兵省非所先。","方今将不择，独以兵乘边。","前攻已破散，后距方完坚。","以众亢彼寡，虽危犹幸全。","将既非其才，议又不得专。","兵少败孰继，胡来饮秦川。","万一虽不尔，省兵当何缘。","骄惰习已久，去归岂能田。","不田亦不桑，衣食犹兵然。","省兵岂无时，施置有后前。","王功所由起，古有七月篇。","百官勤俭慈，劳者已息肩。","游民慕草野，岁熟不在天。","择将付以职，省兵果有年。"],"title":"省兵"}
