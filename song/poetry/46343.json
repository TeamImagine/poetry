{"author":"梅尧臣","id":46343,"strains":["仄平仄仄平平仄，平仄平平仄仄平。","仄仄平平仄仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["汉家戍日看看近，云景苍茫已岁昏。","欲验方书治百药，预调飞走猎平原。","土人熏肉经春美，宫女藏钩旧戏存。","独把冻醪惊节物，草芽微动见庭萱。"],"title":"和腊前"}
