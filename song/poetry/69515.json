{"author":"王炎","id":69515,"strains":["仄平平平平，○仄○仄仄。","平平仄○平，仄仄○仄仄。","仄平仄○平，仄仄平平仄。","○平仄仄平，平仄平○仄。","平仄仄仄平，平仄平仄仄。","仄仄仄仄仄，仄仄仄仄仄。","仄仄○平平，仄仄平仄仄。","仄平平仄平，仄仄仄平仄。","仄平仄仄平，平仄仄○仄。","仄仄平仄平，平仄仄仄仄。"],"paragraphs":["薄游城南园，堕睫衣袂湿。","斯人既骑箕，有客犹鼓瑟。","凛然气如生，可使懦夫立。","当时道义交，彪子居其一。","尝试问所疑，倾倒无吝惜。","逝者不可作，往访杖屦迹。","欲返更徘徊，远岫邀日入。","缅怀经世心，伐辐置河侧。","立朝道不容，忧国意难释。","敢负门下知，晨夕自警策。"],"title":"用前韵答彪讲书"}
