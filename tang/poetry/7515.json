{"author":"畅当","id":7515,"strains":["平○平平仄，仄仄○平仄。","○○平仄平，仄仄平仄仄。","仄平仄平仄，仄仄仄平仄。","平○仄○仄，仄○仄仄仄。","平仄仄平仄，平平平平仄。","仄平仄平平，仄仄○仄仄。","平平平仄平，平仄仄平仄。","平平仄仄仄，？仄仄平仄。"],"paragraphs":["晨兴平阳馆，见月沈江水。","溶溶山雾披，肃肃沙鹭起。","奉恩谬符竹，伏轼省顽鄙。","何当施教化，愧迎小郡史。","寥落火耕俗，征途青冥里。","德绥及吾民，不德将鹿矣。","擒奸非性能，多愍会衰齿。","恭承共理诏，恒惧坠诸地。"],"title":"自平阳馆赴郡"}
