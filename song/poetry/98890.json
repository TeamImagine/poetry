{"author":"华岳","id":98890,"strains":["平仄平平仄仄平，平平仄仄仄平平。","仄平平仄平平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["心不融明遂启疑，源流本末致交驰。","谷何尝响人相唤，岸几曾行舟自移。","枉直万端明似镜，是非一著错如棋。","磨心拔去谁能转，试问诸公知不知。"],"title":"述事"}
