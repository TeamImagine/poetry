{"author":"程公许","id":106348,"strains":["平平仄仄仄，仄平平仄平。","仄仄仄平平，○平仄平平。","平仄仄仄平，平平仄平平。","○平○仄平，平仄仄仄○。","平平仄仄○，平仄平平平。","平○仄仄平，仄仄仄平平。","仄仄仄平仄，平平仄平平。","仄仄平仄仄，仄平平仄平。","仄仄仄平仄，平○仄平平。","仄○仄仄平，平仄仄平平。","○仄平平平，仄平仄平平。","平○仄平仄，平仄平仄平。","平仄○仄○，仄平平○平。","平平仄仄仄，仄仄平平○。","仄平仄平仄，○仄仄○平。","平平平平仄，平平平平平。","○仄○平仄，平平仄○○。","仄平仄平仄，平仄仄仄平。","仄仄○○平，○平平平平。"],"paragraphs":["君来我去国，我还君得州。","世事巧违人，参辰不同谋。","庚午蜀贡琛，君名亚龙头。","回翔三十年，班序晚见收。","边声震宇县，枢筦须良筹。","心期白粉闱，晋扈翠云裘。","忽以外庸请，高轩拥前驺。","展也清庙器，若为南国侯。","事会转𫐖轕，材难费搜求。","似闻石廪峰，琼佩郁飞浮。","其下维清湘，杜兰满汀洲。","官闲足娱玩，聊以宽隠忧。","良会当有期，玉泉来蹇修。","芳声保不沫，岁晏终绸缪。","我迂谅无补，行世况鲜俦。","言归承明直，尘容祇含羞。","思土重纡轸，风埃苦淹留。","伫君建名业，同理溯峡舟。","白首三间茅，相依岷峨陬。"],"title":"送李季才户部出守衡阳"}
