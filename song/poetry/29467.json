{"author":"韩元吉","id":29467,"strains":["仄仄平平仄仄平，平平仄平仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["簿领装怀笔拥尘，经年舌强不论文。","跫然步武心还喜，籍甚声华耳旧闻。","曲水赋诗须鲍谢，甘泉第颂忆渊云。","相期稳上芸香阁，要策清时翰墨勋。"],"title":"曾丰惠文编"}
