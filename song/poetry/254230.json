{"author":"傅察","id":254230,"strains":["仄平仄仄○平平，仄仄平平仄仄平。","○平平仄平仄仄，仄仄仄仄仄平平。","仄○平仄○○仄，仄仄平平仄平仄。","平平仄仄仄平平，仄仄平平○平仄。","仄平仄仄仄平平，仄仄○平仄○仄。","平平仄仄平仄平，仄仄平平平仄仄。","平平平仄平仄仄，平仄平平平平仄。","仄平平仄○○○，仄平仄仄平平仄。","平平仄仄仄○平，仄仄平平平仄平。","仄平仄仄平平仄，平仄平平仄仄平。","仄平仄仄仄平仄，仄仄平平仄仄平。","仄仄仄仄仄平○，仄仄○平仄仄○。","仄平仄仄平平仄，仄仄平○仄平仄。","仄平仄仄仄平○，仄○仄平○仄仄。"],"paragraphs":["妙龄擢秀如黄童，藉甚词林振古风。","澜翻千载常在口，磊落万卷独蟠胸。","不将龟筮论从逆，独向诗书有高识。","琳宫乞得十年闲，可但新诗胜畴昔。","一麾自诡治东莱，洗眼看公手重拭。","疲氓按堵身暂休，黠吏垂头声不出。","人言功效真卓尔，归近高堂浑含喜。","喜公才气更难量，致君要著岩廊里。","秋云漠漠向空飞，飒飒凉风生桂枝。","马蹄又踏东川去，盘水洋洋可乐饥。","我今作吏愧无补，梦寐林泉那得归。","会袖手版付丞相，却扫庭闱戏彩衣。","卜邻仅许依仁里，与子艰难共生死。","钓竿伴我访沧溟，沮洳定无三尺鲤。"],"title":"伯仲时德升用均父韵送德父守葘川邀余同赋"}
