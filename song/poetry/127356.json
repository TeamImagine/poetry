{"author":"方岳","id":127356,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄仄仄，仄仄平平仄仄平。","仄仄平平平仄仄，平平平仄仄平平。"],"paragraphs":["西雝夜直秋风底，断是龙涎不敢香。","月府肯分金粟粟，书床相对玉琅琅。","人间富贵梦不到，世外高寒味尽长。","亦笑柴桑千载士，同时祇识菊花黄。"],"title":"次韵陈祭酒直舍木犀"}
