{"author":"方岳","id":127940,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["春绿晴融太液池，好风都在万年枝。","宫墙璆玉韶音远，合殿珠环晓漏迟。","天近六龙扶翠辇，云深五凤挟瑶池。","镐京长启需云宴，先奏端平第一诗。"],"title":"天基锡宴致语口号"}
