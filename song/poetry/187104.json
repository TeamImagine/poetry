{"author":"刘摰","id":187104,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["磴险梯危路忽穷，胜游须到祝融峰。","九千丈外云间寺，一万年余石上松。","引手莫高疑触斗，临池毋久恐兴龙。","此山惜与中都远，未得君王检玉封。"],"title":"登祝融峰题上封寺二首  其一"}
