{"author":"陆游","id":33190,"strains":["仄平仄○仄平平，平平仄仄平平平。","仄平仄仄平平平，平平仄仄仄平平。","平○仄仄仄仄仄，○仄仄仄○平○。","仄平仄仄○仄仄，平平仄仄平平平。","仄平仄平平平平，仄仄仄仄仄平平。","仄平仄仄仄仄仄，仄仄仄仄仄仄平。","仄平仄仄仄仄仄，仄仄平仄○平平。","平平平仄平仄仄仄○平○，平平仄仄平平仄。"],"paragraphs":["国家一从失西陲，年年买马西南夷。","瘴乡所产非权奇，边头岁入几番皮。","崔嵬瘦骨带火印，离立欲不禁风吹。","圉人太仆空列位，龙媒汗血来何时。","李公太平官京师，立仗惯见渥洼姿。","断缣岁久墨色暗，逸气尚若不可羁。","赏奇好古自一癖，感事忧国空余悲。","呜呼安得毛骨若此三千疋，衘枚夜度桑干碛。"],"title":"龙眠画马"}
