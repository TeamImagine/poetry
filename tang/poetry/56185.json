{"author":"李白","id":56185,"strains":["平仄仄平仄，仄平平仄平。","平平仄平仄，平仄仄○平。","仄平平平仄，○仄平○平。","平平仄仄仄，仄仄仄平平。","○仄仄平仄，平平平仄○。","仄平仄仄仄，仄仄平平平。","平○仄平平，平仄○平平。","平仄仄仄平，平平仄平平。","仄○仄平仄，仄仄仄平平。","平仄平平平，平平仄平平。","仄仄平仄仄，平平仄平平。"],"paragraphs":["康乐上官去，永嘉游石门。","江亭有孤屿，千载迹犹存。","我来游秋浦，三入桃陂源。","千峰照积雪，万壑尽啼猿。","兴与谢公合，文因周子论。","扫厓去落叶，席月开清樽。","溪当大楼南，溪水正南奔。","回作玉镜潭，澄明洗心魂。","此中得佳境，可以绝嚣喧。","清夜方归来，酣歌出平原。","别后经此地，为余谢兰荪。"],"title":"与周刚清溪玉镜潭宴别"}
