{"author":"皎然","id":39990,"strains":["仄仄仄○仄，○平平仄平。","仄平仄平仄，仄仄仄平平。","平平仄平仄，平平○仄平。","平仄平仄仄，仄仄平平平。","仄仄平仄仄，平平仄○平。","仄平○仄仄，仄仄仄平平。","平仄仄平仄，平平仄仄平。"],"paragraphs":["日月不相待，思君魂屡惊。","草玄寄杨子，作赋得芜城。","温温独游迹，遥遥相望情。","淮上青草歇，楚子秋风生。","辟士天下尽，君何独屏营。","运开应佐世，业就可成名。","谁借楚山住，年年事耦耕。"],"title":"兵后与故人别予西上至今在扬楚因有是寄"}
