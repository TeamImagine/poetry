{"author":"宋祁","id":24081,"strains":["平仄平平仄，平平仄仄平。","平平○平仄，平仄仄平平。","仄仄平平平，○平○仄平。","平平平仄仄，平仄仄平平。","平○平平仄，平平仄○平。","仄平平仄仄，仄仄○平平。","仄仄平○仄，平○仄仄平。","仄○平仄仄，平仄仄平平。","○仄平平仄，○平仄仄平。","○平平仄仄，仄仄仄平平。","仄仄平平仄，○仄仄仄平。","仄平平仄仄，平仄仄平平。","仄仄○平仄，平平仄仄○。","仄平平仄仄，仄仄仄平平。","仄仄平平仄，平平仄仄平。","平平○仄仄，平仄仄○平。","○仄○平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄○平。","仄仄平平仄，平平仄仄平。","平平仄仄仄，仄仄仄平○。","仄仄○平仄，平平仄仄平。","仄平○仄仄，平仄仄平平。","仄仄○平仄，平平仄仄平。","平平仄平仄，仄仄仄平平。","仄仄平平仄，○平仄仄平。","○平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["沙麓披祥牒，金刀袭裔昆。","嫔虞冠妫汭，生子首姜嫄。","自昔仪椒壶，乘时正翟轩。","袆褕躬象服，黄老好名言。","慈荫天同广，柔风律并暄。","露光流月姊，秘纬应星鼋。","嗣统开横兆，遵遗奉寿原。","爱亲周道始，加太汉仪尊。","参务丝言慎，临朝玉色温。","从容携日月，指顾靖乾坤。","尽散脂田邑，亲缲茧舍盆。","纪功彤管史，贻训濯龙门。","宝稼兴东户，佳兵戢左鞬。","万灵翔气辨，五始匝春元。","夜陨西方雨，神清积石源。","良时标历凤，延祝动廷鸳。","缫玉虹光射，丝囊露采翻。","斋科蕊珠馆，供会佛家园。","荐寿超千劫，同寅望九阍。","南风来助曲，北斗下临樽。","瑞鉴红摇旭，香罂碧袅昏。","钦承子道至，奉养母仪敦。","雉翣横霏雾，仙盘滟瑞暾。","紫云回幄影，银蒜动钩痕。","我有吹笙宴，朝均湛露恩。","伻图迈明辟，杂霸掩曾孙。","束帛霑群后，张旜答树惇。","思贤君子荇，循法大夫繁。","賮贝南浮海，邦图北际鲲。","此时归宝算，仙石奉绵存。"],"title":"纪圣诗"}
