{"author":"林拱中","id":172602,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["我来一榻羡危亭，倦步支颐竹杖轻。","僧听钟声归寺急，鸦争林宿压枝鸣。","禅机击拨如锋起，尘袂驱除似水清。","风定夜虚声转寂，杯茶精舍一灯明。"],"title":"游虎丘  其二"}
