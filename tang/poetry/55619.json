{"author":"李白","id":55619,"strains":["○○平平，仄仄仄仄。","平平仄平平平平，？仄仄平仄平仄。","仄平平仄平平平，仄平仄仄○仄仄。","○仄平平仄仄平，仄仄○平仄平仄。","仄仄平仄仄，仄平平仄平。","仄仄仄仄仄，仄○仄仄平。","仄仄仄平平，仄平仄仄平。","平平平平仄，仄仄平平平。","仄平仄平平，仄仄平仄平。","仄平仄平仄，仄仄平○平。"],"paragraphs":["苍苍云松，落落绮皓。","春风尔来为阿谁，蝴蝶忽然满芳草。","秀眉霜雪颜桃花，骨青髓绿长美好。","称是秦时避世人，劝酒相欢不知老。","各守麋鹿志，耻随龙虎争。","歘起佐太子，汉王乃复惊。","顾谓戚夫人，彼翁羽翼成。","归来商山下，泛若云无情。","举觞酹巢由，洗耳何独清。","浩歌望嵩岳，意气还相倾。"],"title":"山人劝酒"}
