{"author":"胡宿","id":2031,"strains":["平平仄平仄，平仄仄平○。","平仄平平仄，平平仄仄平。","平平平仄仄，仄仄仄平平。","○仄○平仄，平平仄仄平。","仄○平仄仄，平仄仄○平。","仄仄平○仄，平平仄仄平。","○平平仄仄，仄仄仄平平。","○仄平平仄，○○仄仄平。"],"paragraphs":["高鬟美人髻，妆阁一何鲜。","迷路来春后，开花近日边。","居常浇御水，动欲绚非烟。","分润从仙掌，流薰自帝弦。","雅当翻药地，繁极曝衣天。","色映芝泥熟，香交蕙炷燃。","吟残秋蕊脱，睡起午阴圆。","应笑凭栏者，相看已几年。"],"title":"阁前紫薇花"}
