{"author":"释绍昙","id":143028,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["握手论盟二十年，瘦筇曾约上危巅。","雪崖未遂同观瀑，玉沼何期促孕莲。","桐叶成阴愁引月，菊花无酒冷含烟。","细看新补东林传，十八贤中又一贤。"],"title":"挽颜伯涯制斡"}
