{"author":"李中","id":36848,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["无机终日狎沙鸥，得意高吟景且幽。","槛底江流偏称月，檐前山朵最宜秋。","遥村处处吹横笛，曲岸家家系小舟。","别后再游心未遂，设屏惟画白蘋洲。"],"title":"思九江旧居三首 三"}
