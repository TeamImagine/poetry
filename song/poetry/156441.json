{"author":"文天祥","id":156441,"strains":["平平仄平平，平平平仄平。","平仄仄○仄，仄仄○○平。","○仄平平仄，○仄仄仄平。","平仄○平平，仄仄仄仄平。","○○仄平仄，平平仄平平。","仄平仄仄平，仄仄平仄平。","平平平平平，仄仄平仄平。","○平平仄○，平仄平仄平。"],"paragraphs":["南方有珍禽，鸣声天下奇。","毛羽黑如漆，两脸凝璚脂。","燕赵佳公子，笼槛以自随。","童子重丁宁，饮食必以时。","将献上林苑，来巢万年枝。","待之岂少恩，不免加絷维。","珊瑚真珊瑚，碎琢良自悲。","中原寒气深，风土非所宜。"],"title":"珊瑚吟"}
