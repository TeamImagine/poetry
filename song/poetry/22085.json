{"author":"王十朋","id":22085,"strains":["平仄平平仄仄平，仄平平仄仄平平。","平平平仄仄平仄，仄仄仄平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["山馆无人慰索居，喜君交契有终初。","扁舟方起雪溪兴，尺素又传鱼腹书。","炊黍定寻前日约，题诗宁怨故人踈。","好来相共亲灯火，可惜青春度莫虚。"],"title":"得陈商霖书"}
