{"author":"洪咨夔","id":99900,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["圣主亲郊肸蚃通，风恬日霁作春容。","好从辇路听清跸，却向深山把瘦筇。","樵子径随萝薜上，道人屋借竹茅封。","一杯旋煮山泉荡，浣尽平生磊砢胸。"],"title":"至节前一日游汪茫田"}
