{"author":"赵蕃","id":74921,"strains":["平平仄仄平平仄，仄仄平平仄仄平。","仄仄平平平平仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄平平平。"],"paragraphs":["铅山假尉怀初识，祖印依僧忆屡过。","看镜余今叹斑白，束书君亦尚犇波。","肯因艇子俱归否，扪此空囊奈若何。","好并千岩学诗去，侯门弹铗为悲歌。"],"title":"邂逅徐应卿于都下要之同归不可索诗因作"}
