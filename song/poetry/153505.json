{"author":"刘辰翁","id":153505,"strains":["仄仄平平仄，平平仄仄平。","○平平仄仄，○仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，○平仄仄平。","平平平仄仄，平仄仄平平。"],"paragraphs":["盛世佳公子，明光避暑曾。","调冰初入水，和水亦成冰。","鸣佩朝仪凤，扬鞲夕臂鹰。","汲来金碗脱，搅碎玉崚嶒。","一吸风林壑，重倾雪肺膺。","琼姬持袖举，疑饮露盘升。"],"title":"夏景 公子调冰水"}
