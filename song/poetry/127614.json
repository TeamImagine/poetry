{"author":"方岳","id":127614,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["倒泻银河洗肺肝，初传冰句落人间。","吾州谁继龙溪老，内相宁论豹尾斑。","汲冢以来书尽读，商盘而上笔追还。","岂无名字藏金匮，只与君王丐一闲。"],"title":"内翰程端明挽诗  其一"}
