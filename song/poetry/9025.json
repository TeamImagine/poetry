{"author":"张嵲","id":9025,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["浙河十月菊犹斑，客御貂裘未觉寒。","迟暮更知为客恶，羁穷犹自借书看。","朔风几夜驱鸿雁，苦雨惊时损蕙兰。","安得雀离三百尺，一超纡谲破忧端。"],"title":"秋怀二首  其二"}
