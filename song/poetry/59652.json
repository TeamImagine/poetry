{"author":"陈造","id":59652,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，仄仄仄平平仄平。"],"paragraphs":["一笑成行不待营，可无条约谂同盟。","盘餐取饱真君事，杯酒邀欢太俗生。","拨冗得闲殊自乐，吸光饮渌不胜清。","即今冷眼聚蚊梦，彼此劣优君试评。"],"title":"约吕徐二友游净慈二首  其二"}
