{"author":"陆游","id":39212,"strains":["平平平仄仄平平，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["红桥梅市晓山横，白塔樊江春水生。","花气袭人知骤暖，鹊声穿树喜新晴。","坊场酒贱贫犹醉，原野泥深老亦耕。","最喜先期官赋足，经年无吏叩柴荆。"],"title":"村居书喜"}
