{"author":"强至","id":182774,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["惨淡南宫铩羽翰，空归座席甫能安。","魂收长夜棺寻闭，泪洒残春袖未干。","老母始甘无禄釜，世人今转薄儒冠。","土中犹动难平恨，月照孤魂桂影丹。"],"title":"马公节挽辞"}
