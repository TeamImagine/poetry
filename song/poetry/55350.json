{"author":"朱熹","id":55350,"strains":["平仄仄平平，○平仄平仄。","○平仄仄仄，仄仄仄平仄。","平平仄平仄，仄仄平仄仄。","平仄仄平平，平平仄○仄。","仄平仄仄仄，仄仄仄○仄。","平平仄平仄，仄仄仄仄仄。","平平仄平平，仄仄平仄仄。","平仄平仄○，平○仄○仄。"],"paragraphs":["跻险择幽栖，搴萝结茅屋。","疏泉下石濞，种树满烟谷。","时登北原上，一骋千里目。","云物下逶迤，冈峦远重复。","暂辞忽旷岁，再往恨牵俗。","因悲昨游侣，或已在鬼录。","暄风悟新阳，一雨欣众绿。","明发君莫迟，幽期我当卜。"],"title":"将游云谷约同行者"}
