{"author":"郭祥正","id":192095,"strains":["○平仄平仄，○平平仄○。","仄平○仄○，○仄○○平。","仄仄○平仄，平平仄仄平。","仄平平仄仄，仄○仄平平。","仄仄仄平仄，平平仄平平。","仄仄仄仄仄，○平○仄平。","仄○仄仄仄，平仄○仄平。","平平仄仄平，○仄平平平。","平平平平仄，仄仄平仄平。","仄平平仄仄，平仄平平平。"],"paragraphs":["深溪彻寒鉴，苍山开翠屏。","结庵当此间，观妙题其扃。","借问观何妙，伊人养性灵。","岂为娱耳目，是将达神明。","滞有乃为病，趋无亦何营。","外感适变化，中虚藏窅冥。","夜深片月散，林鸟三四声。","寥寥太古风，吹我襟尝惺。","逍遥形骸外，浩荡天地情。","未能同子乐，聊用歌强名。"],"title":"题旌德虞令观妙庵"}
