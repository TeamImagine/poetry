{"author":"方岳","id":127469,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["松萝为屋芰荷衣，只与凫鸥共钓矶。","雌霓横溪遮雨断，雄风吹雨作尘飞。","山林谁可闲来往，世俗难论真是非。","颇喜雪舟王逸少，夜凉吾欲扣斋扉。"],"title":"夏日简王尉"}
