{"author":"释行瑛","id":218075,"strains":["平仄平平仄仄，○平仄仄平平。","平仄仄平仄仄，平平平仄平平。","仄仄平○仄仄，仄○仄仄平平。","仄仄平平○仄，平平仄仄仄平。","平平平平仄仄，平平仄仄平平。","仄平仄○平仄，○○仄仄平平。","平仄仄平仄仄，仄仄仄○平平。","平仄仄○○仄，平平仄平平平。"],"paragraphs":["联络藤萝一径，行穷始到松门。","篱畔野华不艳，堂前流水非喧。","午饭龙离铁钵，夜深月落金盆。","此是真修行处，何人得意忘言。","灵山河沙圣众，黄梅七百高僧。","悟华晓称迦叶，传衣夜唤卢能。","心自本来不有，法道得了何曾。","斋后酽茶三盏，丛林一任喧腾。"],"title":"东溪闲居示众偈"}
