{"author":"朱熹","id":55501,"strains":["平○平仄仄，仄仄平○○。","仄仄平平仄，仄平○○○。","平平平仄平，仄仄平仄平。","平平仄平仄，仄仄仄仄○。","○平仄平平，仄仄平仄平。","仄仄平仄仄，仄仄平平○。","仄平仄平平，仄仄仄仄平。","仄仄仄○仄，仄仄平平平。"],"paragraphs":["城中东北望，五老何苍苍。","下有前朝寺，一原颇深藏。","门前林涧幽，屋后云木荒。","闲窗亦明洁，著此瑞锦张。","更能理枯筇，步上林北冈。","仰视天宇阔，俯瞰江流长。","受书彼何人，姓字不足详。","竹帛有遗臭，桂树徒芬芳。"],"title":"奉同尤延之提举庐山杂咏十四篇 折桂院黄云观"}
