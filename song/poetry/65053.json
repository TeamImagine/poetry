{"author":"何澹","id":65053,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["柴门三月麦秋寒，日与渔樵自往还。","千骑肯来延绿阁，一杯相属对青山。","句工烟雨空蒙际，笔妙龙蛇夭矫间。","从此小园增倍价，不妨长作老农闲。"],"title":"和赵知府延绿韵"}
