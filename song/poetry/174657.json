{"author":"刘敞","id":174657,"strains":["○○平平仄，仄仄仄平平。","平平仄平仄，仄仄仄仄平。","平仄平○平，平仄仄○平。","平平仄仄仄，仄仄○仄平。","仄平仄平仄，平仄仄平平。","平平仄仄仄，平仄平仄平。","仄仄平○仄，仄仄○仄平。","平仄平平○，平○仄平平。","仄仄平仄仄，仄平平仄平。","仄仄仄仄平，仄平仄平平。"],"paragraphs":["苍苍南山桂，岁暮独华滋。","非无栋梁用，道远莫致之。","黄雀巢其巅，蝼蚁穴其卑。","全生亦以遂，匠石空复悲。","两唐迈青节，千岁接光辉。","珪璋固特达，鸿鹄佳羽仪。","庶几朝廷老，出入王者师。","何事江湖间，浮沈众人为。","我实牛马走，不能强絷维。","欲往路苦艰，怆兹四愁诗。"],"title":"送彦猷"}
