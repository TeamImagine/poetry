{"author":"沈说","id":104744,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄平平平。"],"paragraphs":["凤衔科诏出祥云，底事儒林有逸民。","四海声名难着我，一坡风月正宜人。","镜留白发非遮俗，家酿黄柑可接春。","只许诗朋自来往，素袍青履华阳巾。"],"title":"南坡不以科目自累而以风雅自鸣请余为赋"}
