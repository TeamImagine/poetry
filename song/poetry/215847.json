{"author":"张耒","id":215847,"strains":["仄○仄仄平，仄仄仄仄仄。","仄平仄仄仄，仄仄仄仄仄。","○平平仄仄，仄仄仄平仄。","平平平仄仄，平仄仄平仄。","平仄平仄○，平仄平仄仄。"],"paragraphs":["世间有醉乡，百世本一境。","欲游不待驾，但畏足疾醒。","其乡无限界，亦不阻岩岭。","阴阳无疾疠，风俗尽箕颍。","君往余请从，无待宵烛炳。"],"title":"次韵渊明饮酒诗  其一二"}
