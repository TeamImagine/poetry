{"author":"刘辰翁","id":153539,"strains":["仄仄平平仄，平平仄仄○。","仄平○仄仄，平仄仄平平。","平仄平平仄，平平仄仄平。","平平平仄仄，仄仄仄平○。","仄仄平平仄，平平仄仄平。","平平平仄仄，仄仄仄平平。"],"paragraphs":["菊满荒城道，余生一笑难。","地非行乐旧，花自向人寒。","风雨何登览，江山共屈蟠。","无人簪帽去，有蝶绕篱看。","此处尤堪赏，明朝已是残。","渊明生晋晚，不及禊高兰。"],"title":"秋景 寒城菊自花"}
