{"author":"方干","id":30282,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["莫见一瓢离树上，犹须四壁在林间。","沈吟不寐先闻角，屈曲登高自有山。","溅石迸泉听未足，亚窗红果卧堪攀。","公卿若便遗名姓，却与禽鱼作往还。"],"title":"郭中山居"}
