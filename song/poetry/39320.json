{"author":"陆游","id":39320,"strains":["仄仄平平平仄平，平平平仄仄平平。","仄平仄仄仄仄仄，仄仄仄平平仄平。","仄仄仄平平仄仄，仄平平仄仄平仄。","平平仄仄平平仄，平仄平平仄仄平。"],"paragraphs":["露滴林梢花送香，风吹池面雨输凉。","蠹书一卷作老伴，麦饭半盂支日长。","学道莫如心自肯，杜门真与世相忘。","君恩不报虽知愧，稊米安能益太仓。"],"title":"北窗微阴"}
