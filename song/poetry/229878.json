{"author":"苏过","id":229878,"strains":["仄平○仄平，平平仄○仄。","○○平平仄，仄仄平平仄。","仄平仄仄仄，平平平平仄。","仄平仄仄平，平平仄平仄。"],"paragraphs":["与君期岁寒，穷坚老当壮。","相从茅茨下，不羡凌烟上。","仲由志亦陋，伤哉生无养。","岂知众所忧，箪瓢有佳况。"],"title":"张几仲被召还朝其幕府赵承之送行至漳水用杜子美诗为韵作诗十篇既还孙志康亦取其韵追送过方官并门因几仲之来遂得诸公相遇今幕府例罢不能无离索之意故亦用此韵见意  其六"}
