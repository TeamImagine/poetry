{"author":"杨万里","id":48487,"strains":["平平仄仄平仄仄，仄○仄平仄平仄。","仄平仄仄○平平，仄仄平平仄平仄。","平平仄仄仄平平，仄○平仄平平平。","平平○仄平仄仄，○平仄平平仄平。","仄平仄仄仄仄仄，仄仄平平平仄仄。","平仄仄○○仄平，平仄仄○仄仄平。"],"paragraphs":["乌银见火生绿雾，便当水沉一浓炷。","却因断续更氤氲，散作霏微暖袍袴。","须臾雾霁吐红光，炯如云表升扶桑。","阳春和日曛满室，苍颜渥丹疑醉乡。","忽然火冷雾亦灭，只见红炉堆白雪。","窗外雪深三尺强，窗里雪深一寸香。"],"title":"雪晓舟中生火二首  其一"}
