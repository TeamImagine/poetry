{"author":"虞俦","id":62173,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["彻夜盆翻天井潢，回澜谁障百川狂。","鲲方怒翼思溟海，鼠已摇牙伺太仓。","秋著屏山惊客枕，润添衣笼费𬬻香。","惠连应记池塘梦，近有书来说对床。"],"title":"七月三十日大雨连宵  其一"}
