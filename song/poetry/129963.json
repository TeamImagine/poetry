{"author":"李昴英","id":129963,"strains":["仄平平仄平，仄仄平仄平。","平平仄○平，平仄仄仄平。","平仄仄仄平，仄仄平平平。","平平仄平仄，平仄仄仄○。","仄平仄仄○，仄平仄平○。","仄平仄平仄，仄平仄平平。","○平仄仄平，仄○平仄平。","○平平平平，平仄平仄平。","仄仄仄平仄，仄仄平平平。","仄平平仄平，仄仄平平平。","仄○仄平仄，平平仄平平。","平平○仄平，仄仄仄仄平。"],"paragraphs":["九秋天地香，赣产饶木犀。","登高诣其巅，风健戏马嘶。","偷得一日闲，古锦奚奴携。","秋阳阁霏雨，飞盖换障泥。","举扬马祖禅，拂摩老坡题。","菊萸劝人饮，猛吞玉东西。","凭阑视九州，莽苍烟水低。","如何昌黎翁，华岭须缚梯。","野性淡无嗜，所乐惟山溪。","每羞名利区，得失争虫鸡。","意行契真趣，荒苔踏成蹊。","嘉辰且尽欢，聚散或不齐。"],"title":"是日至马祖岩和前韵"}
