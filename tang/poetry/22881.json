{"author":"李商隐","id":22881,"strains":["仄仄平平仄，平平仄仄平。","○平平仄仄，仄仄？○平。","平仄平平仄，平平仄仄○。","仄平平仄仄，仄仄仄平平。","仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","○平平仄仄，仄仄仄平平。","平仄平平仄，平平仄仄平。","○平平仄仄，○仄仄平平。","仄仄○平仄，平平仄仄平。","○平○仄仄，平仄仄平平。","仄仄平平仄，平平仄仄平。","平○平仄○，仄仄仄○平。","仄仄○平仄，平平仄仄平。","仄平仄仄仄，平仄仄平平。","平仄○○仄，平平仄仄平。","平平○仄仄，仄仄仄平平。","仄仄○平仄，○平仄仄平。","○平○仄仄，平仄仄平平。","平仄○平仄，平平仄仄平。","○平仄平仄，平仄仄平平。","仄○平平仄，平平仄○平。","仄平平仄仄，仄仄仄平平。","仄仄平平仄，○○仄仄仄。","仄平平仄仄，仄仄仄平平。","仄仄○○仄，平○仄仄平。","平平平仄仄，平仄仄平○。","仄仄平平○，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，○仄仄○平。","仄仄平平仄，平平仄仄平。","平平仄平仄，仄仄仄平平。"],"paragraphs":["昔帝回冲眷，维皇恻上仁。","三灵迷赤气，万汇叫苍旻。","刊木方隆禹，升陑始创殷。","夏台曾圮闭，汜水敢逡巡。","拯溺休规步，防虞要徙薪。","蒸黎今得请，宇宙昨还淳。","缵祖功宜急，贻孙计甚勤。","降灾虽代有，稔恶不无因。","宫掖方为蛊，边隅忽遘迍。","献书秦逐客，间谍汉名臣。","北伐将谁使，南征决此辰。","中原重板荡，玄象失钩陈。","诘旦违清道，衔枚别紫宸。","兹行殊厌胜，故老遂分新。","去异封于巩，来宁避处豳。","永嘉几失坠，宣政遽酸辛。","元子当传启，皇孙合授询。","时非三揖让，表请再陶钧。","旧好盟还在，中枢策屡遵。","苍黄传国玺，违远属车尘。","雏虎如凭怒，漦龙性漫驯。","封崇自何等，流落乃斯民。","逗挠官军乱，优容败将频。","早朝披草莽，夜缒达丝纶。","忘战追无及，长驱气益振。","妇言终未易，庙算况非神。","日驭难淹蜀，星旄要定秦。","人心诚未去，天道亦无亲。","锦水湔云浪，黄山扫地春。","斯文虚梦鸟，吾道欲悲麟。","断续殊乡泪，存亡满席珍。","魂销季羔窦，衣化子张绅。","建议庸何所，通班昔滥臻。","浮生见开泰，独得咏汀蘋。"],"title":"送从翁东川弘农尚书幕"}
