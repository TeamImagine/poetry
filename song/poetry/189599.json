{"author":"沈辽","id":189599,"strains":["仄仄平仄仄，仄平平仄○。","平平仄平仄，平仄仄平平。","平仄仄仄仄，平平仄平○。","仄平仄平仄，平仄仄平平。","平仄仄平○，仄仄平仄平。","平平仄仄仄，仄仄仄平平。","仄仄仄仄○，平平仄平平。","平平仄平仄，平平平○平。"],"paragraphs":["夜半山气冷，始知秋序深。","开轩望明月，西岭莽涔涔。","人籁久已息，繁然蟪蛄吟。","缅怀故丘鹤，清唳有余音。","遥与白云期，岂惮冰雪侵。","人情与物象，邂逅惬幽心。","夜漏渐已长，清风入松林。","逍遥掩蓬户，微凉生衣襟。"],"title":"古兴十六首  其一一"}
