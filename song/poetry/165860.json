{"author":"黎廷瑞","id":165860,"strains":["平仄仄平仄平仄，仄仄平平仄○仄。","平仄平平仄仄○，仄平仄仄平平仄。","平平仄仄仄平平，仄仄平平○仄仄。","仄○仄仄仄平平，平仄仄平平仄仄。"],"paragraphs":["飞电歘然度天隙，百岁能堪几行役。","游子来归意恐迟，大人幸在何辞白。","风涛念尔去何之，日暮怜渠行故逆。","世间步步是危机，绵上可耕聊自适。"],"title":"有邀余游中原者余以亲老辞王子贤未知来饯别并示所和陈君人生贵适意五诗敬次韵奉谢  其二"}
