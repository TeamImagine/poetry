{"author":"张耒","id":216145,"strains":["平平平仄仄仄仄，仄仄平平平○仄。","平平仄仄平仄仄，○仄平平○平仄。","○平仄仄平仄仄，平平仄平？平仄。","○平平仄平仄仄，仄仄仄平平仄仄。","仄平○仄仄○仄，仄仄？仄平平仄。","平平仄平仄仄仄，仄○平仄平平仄。","仄平仄仄仄仄仄，仄仄仄平平仄仄。","平平平仄仄平平，仄仄仄平平仄仄。"],"paragraphs":["荒园秋露瘦韭叶，色茂春菘甘胜蕨。","人言佛见为下箸，芼炙烹羹更滋滑。","其余琐屑皆可口，芜菁脆肥薹葅辣。","藏鞭雏笋纤玉露，映叶乳茄浓黛抹。","已残枸杞只留枿，晚种莴苣初生甲。","南来食鱼忘肉味，久思吾土牛羊茁。","软炊一饱老有味，痛饮百壶今不说。","蒲团斋罢欠伸时，自觉少年心解脱。"],"title":"秋蔬"}
