{"author":"孙觌","id":238963,"strains":["平平仄仄仄，仄仄仄平平。","平仄仄平平，仄仄仄平平。","仄平仄仄仄，仄仄仄仄平。","仄仄○平平，平平仄平平。","○平仄仄仄，仄仄仄仄○。","平平仄平仄，仄仄仄○平。"],"paragraphs":["千松夹道直，一水抱村流。","清绝小丛林，绕舍竹修修。","老僧惯见客，坏衲雪满头。","野果折奇苞，畦蔬翦新柔。","漂零五管去，邂逅一笑留。","诗成写君壁，纪此梦中游。"],"title":"礲岩寺"}
