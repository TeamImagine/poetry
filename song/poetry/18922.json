{"author":"陈棣","id":18922,"strains":["平平仄○平平平，平平仄仄平平平。","○平仄仄平仄○，仄仄平平平仄平。","仄仄平平○仄仄，仄仄平○仄平仄。","仄仄仄仄平平平，仄仄平平仄平仄。","平仄平平仄仄○，○仄仄仄平仄○。","平○仄仄仄○仄，平仄平○仄仄平。","平平○仄平平仄，仄仄平平平○仄。","仄仄平平仄仄平，平平平仄平平仄。","平平仄仄仄平平，平平平仄平平平。","平○平仄平平仄，仄仄平平仄仄平。","仄仄平平平仄仄，仄仄○平仄平仄。","仄仄平平○仄平，平仄仄○平仄仄。","仄仄平○仄仄平，仄○平平仄仄平。","平平平○仄○仄，仄仄平平仄仄平。","仄平仄仄平平仄，仄仄平平平仄仄。","仄平平仄仄仄平，仄仄平平仄仄平。"],"paragraphs":["柯山插空天为邻，飞仙窟宅无纤尘。","降灵孕秀神所相，岂但崧高生甫申。","笑别方壶离紫府，道骨清标映华组。","二十八宿罗心胸，霁月光风映眉宇。","书带家声旧着闻，相国邸第南北分。","人间未省见三绝，天上曾观瑞五云。","笺诗传礼穷家学，岂止谈经能折角。","鼓箧来为碧水游，贤关英俊推先觉。","雄文大手古无伦，安知韩柳非前身。","方期江夏无双誉，只许樊川第五人。","厌直承明祈外补，暂拥屏星左铜虎。","万口争歌王海沂，悬榻已题陈仲举。","籍甚声闻咫尺颜，𥩟听锋车趣赐环。","归持清禁紫荷橐，却踏彤墀玉笋班。","我今幸遇悬弧旦，敢采民谣书弱翰。","一言何以祝我公，愿辅升平到不穷。"],"title":"郑倅生辰"}
