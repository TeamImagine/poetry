{"author":"德宗皇帝","id":194,"strains":["平仄仄平仄，平平仄仄平。","平平仄平平，仄仄仄平平。","平○仄平仄，仄平平○平。","平平仄○○，平仄○平平。","平仄仄○仄，平平平仄平。","仄平平仄仄，平仄仄平平。"],"paragraphs":["佳节上元巳，芳时属暮春。","流觞想兰亭，捧剑得金人。","风轻水初绿，日晴花更新。","天文信昭回，皇道颇敷陈。","恭己每从俭，清心常保真。","戒兹游衍乐，书以示群臣。"],"title":"三日书怀因示百僚"}
