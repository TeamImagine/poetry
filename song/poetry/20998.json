{"author":"晁公溯","id":20998,"strains":["平平仄平平，仄仄仄仄平。","仄○仄平平，平仄○平平。","仄○仄仄仄，仄仄仄仄平。","平平仄平平，仄仄平平平。","仄○平平仄，平平仄平平。","仄平平仄仄，仄○仄仄平。","○○仄平仄，仄仄仄仄○。","仄平平平仄，仄○平平平。","平平仄○仄，仄仄仄仄○。","平平平平仄，仄仄平○平。","仄仄仄平仄，仄平仄平平。","○平仄平仄，平平仄平○。","平平平平仄，仄仄平仄平。","仄○仄仄仄，仄平平平平。","平仄仄仄仄，平平仄○平。","平仄仄仄仄，平仄平仄平。","平平仄平平，仄平仄平○。","仄平平平仄，仄平平仄平。"],"paragraphs":["平生惜芳辰，每负止酒诗。","不量井楣缾，安得如鸱夷。","果中麹糵毒，抱病悔可追。","虽无腐肠忧，乃有摏喉危。","晚闻仓曹掾，巾车欲东归。","此君吾畏友，议论可质疑。","相从未云久，白首已可期。","莫陪诸公后，往听阳关词。","羸然卧空舍，不得一语离。","心旌无终薄，日夕风中飞。","户外雨连昼，水声已鸣溪。","行云候归盖，花尘涨春泥。","人知乡闾近，自忘车马疲。","似闻五亩宅，止居瀼东西。","倾倒稷下学，欢呼里中儿。","嗟予久去国，流落天一涯。","因君返枌榆，惨然起遐思。","不惟消魂苦，益增游子悲。"],"title":"送谭廷硕司户归鱼复"}
