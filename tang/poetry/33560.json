{"author":"翁承赞","id":33560,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄平平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["九重宣旨下丹墀，面对天颜赐锦衣。","中使擎来三殿晓，宝箱开处五云飞。","德音耳聆君恩重，金印腰悬已力微。","更待临轩陈鼓吹，星轺便指故乡归。"],"title":"御命归乡蒙赐锦衣"}
