{"author":"邵谒","id":27646,"strains":["仄仄仄仄仄，仄平○仄平。","平平仄仄仄，平平○仄平。","仄平平平仄，仄○平仄平。","平○仄仄仄，○○○仄○。","平平平仄仄，平平仄○平。","平平仄仄仄，平平仄仄平。","平平仄平仄，○平○仄平。","仄平仄平平，平仄仄仄平。","平仄仄平仄，平平平仄平。","平平仄仄平，仄仄○平○。","仄仄平平仄，平平平仄平。","仄仄仄○仄，平仄平仄平。","仄平仄仄仄，平仄仄平平。","仄仄仄平仄，仄平○平平。","仄仄○平仄，仄平○仄平。"],"paragraphs":["白日不得照，戴天如戴盆。","青云未见路，丹车劳出门。","采薇秦山镇，养亲湘水源。","心中岂不切，其如行路难。","为文清益峻，为心直且安。","芝兰未入用，馨香志独存。","他门种桃李，犹能荫子孙。","我家有棠阴，枝叶竟不繁。","心醉岂因酒，愁多徒见萱。","征徒忽告归，执袂殷勤论。","在鸟终为凤，为鱼须化鲲。","富贵岂长守，贫贱宁有根。","丈夫志不大，何以佐乾坤。","昼短疾于箭，早来献天言。","莫恋苍梧畔，野烟横破村。"],"title":"送从弟长安下第南归觐亲"}
