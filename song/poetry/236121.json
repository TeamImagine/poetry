{"author":"李光","id":236121,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄平仄平平。"],"paragraphs":["茅斋背郭面孱颜，已有幽人约往还。","学道远寻岣嵝令，卜居长占荔支湾。","窗间山色红尘远，竹外棋声白昼闲。","静扫风轩同宴坐，柴扉应为夜留关。"],"title":"余将卜居水东先以诗寄吴令"}
