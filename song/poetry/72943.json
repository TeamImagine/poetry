{"author":"曾丰","id":72943,"strains":["仄仄平平仄，平平仄仄平。","仄平平仄仄，平仄仄平平。","平○○○仄，平平仄仄平。","平平平仄仄，仄仄仄平平。","仄仄平平仄，平平仄○平。","仄平平仄仄，平仄仄平平。","仄仄平平仄，平○仄仄平。","仄平平仄仄，仄仄仄平○。","仄仄平平仄，平平仄仄平。","仄平平仄仄，平仄仄平平。"],"paragraphs":["运转黄河旧，波澄少海清。","菊篱浮喜色，兰殿沸欢声。","岐嶷亲王羡，聪明左右惊。","英姿涵玉裕，册礼建蛮精。","入省龙楼晚，归休鹤禁晴。","讲筵心会道，宾苑礼通情。","诞日愉谣满，储庭瑞彩盈。","两宫筵具渥，六佾舞仪轻。","静念孤踪远，曾叨四友荣。","尚稽陪角绮，遥祝寿篯铿。"],"title":"代贺皇太子生日"}
