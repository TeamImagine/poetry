{"author":"王谌","id":129826,"strains":["仄平平仄仄平平，仄仄平平仄仄平。","平仄仄平仄仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["故人邀我共清樽，蹑屐归来已半醺。","无限雨声供醉笔，一窗灯影共谁分。","铜瓶火煖鸣天籁，宝鼎香残拂岫云。","今夜梦魂清更甚，扁舟冷伴白鸥群。"],"title":"友人招饮"}
