{"author":"康孝基","id":232404,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄平仄平平仄仄，平平仄仄仄平平。"],"paragraphs":["行春喜入虎邱山，按辔风和草色闲。","寺内翠微松桧里，空中绀宇水云间。","桃花时作翻翻落，苔藓晴留点点斑。","不为白公为太守，霓裳一曲暮回还。"],"title":"春游"}
