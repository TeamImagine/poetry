{"author":"曾几","id":248992,"strains":["○平仄仄仄仄仄，仄平○仄平平平。","仄○仄仄仄仄仄，仄仄平仄平平平。","仄平平仄仄平仄，仄仄平仄平平平。","仄○○仄仄平仄，仄仄平仄平平平。"],"paragraphs":["张公洞府未着脚，向人浪说游荆溪。","欲看直上翠羽盖，不惜扶下青云梯。","劲风翻动土囊口，暗水流出桃花蹊。","却将深处问儿辈，一夕飞梦穷攀跻。"],"title":"游张公洞"}
