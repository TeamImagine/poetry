{"author":"邓倚","id":38243,"strains":["○仄仄平平，平平仄仄平。","仄平平仄仄，仄仄仄平○。","仄仄平平仄，平平仄仄○。","仄平平仄仄，仄仄仄平平。","仄平平平仄，平○仄仄平。","平平○仄仄，平仄仄平平。"],"paragraphs":["摇曳自西东，依林又逐风。","势移青道里，影泛绿波中。","夕霁方明日，朝阳复蔽空。","度关随去马，出塞引归鸿。","色任寒暄变，光将远近同。","为霖如见用，还得助成功。"],"title":"春云"}
