{"author":"魏野","id":188475,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄仄仄仄平。","仄仄仄平平仄仄，仄平仄仄仄平平。"],"paragraphs":["遥思锦水会荀陈，共指棠郊忆卧云。","青眼虽然蒙望我，丹心不觉恨输君。","离情杳杳三千里，老病厌厌八九分。","唯待急征同赴阙，一时得见向溪𣸣。"],"title":"和酬益州刘大著同运使薛端公见寄之什"}
