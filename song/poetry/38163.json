{"author":"陆游","id":38163,"strains":["仄平平仄仄○平，仄仄平平仄仄○。","仄仄仄平○仄仄，平平平仄仄平平。","平平仄仄○平仄，仄仄平平仄仄平。","仄仄平平仄○仄，仄平仄仄仄○仄。"],"paragraphs":["野人蓬户冷如霜，问讯今惟一季长。","旧好自均亲骨肉，新知何怪薄心肠。","开书字字论畴昔，遣使年年有故常。","万念知公扫除尽，见哀底事独难忘。"],"title":"次季长韵回寄"}
