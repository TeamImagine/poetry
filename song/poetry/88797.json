{"author":"徐侨","id":88797,"strains":["平仄平平仄仄平，平平仄仄仄平平。","仄平平仄平平仄，平平仄平平仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["桃李纷纷一饷花，风清月白老生涯。","取之无尽山林藏，求而有余农圃家。","游是理中无愧慊，乐吾心处是荣华。","较他弦管凄凉地，卮酒杯羹总自奢。"],"title":"宿野墅五更窗月照瓶中老梅清甚有感"}
