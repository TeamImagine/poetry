{"author":"贯休","id":41111,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["水蹴危梁翠拥沙，钟声微径入深花。","嘴红涧鸟啼芳草，头白山僧自捍茶。","松色摧残遭贼火，水声幽咽落人家。","因寻古迹空惆怅，满袖香风白日斜。"],"title":"春游灵泉寺"}
