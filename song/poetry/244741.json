{"author":"李纲","id":244741,"strains":["仄仄平平仄仄平，平仄仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["盖世文章妙语言，谁令骨相似虞翻。","玉堂大手空遗迹，海岛幽栖有断垣。","仙去公宁怀此土，生还我亦荷寛恩。","龙虬满纸疑飞动，尚想挥毫气象轩。"],"title":"追次东坡和郁林王守韵"}
