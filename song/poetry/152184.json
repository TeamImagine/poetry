{"author":"方一夔","id":152184,"strains":["仄平平仄平，仄平仄平○。","○仄仄仄平，平仄仄仄平。","仄平仄仄平，仄平仄平平。","平仄平仄平，平平仄○平。","平仄平仄○，平仄平平平。","平仄仄平平，平平○平平。","仄平平仄平，仄平平平平。","仄仄平○○，平仄仄仄平。","仄平○仄平，仄仄平○平。","仄仄平仄平，仄仄○仄○。","仄平平仄平，仄仄仄仄平。","仄平仄平平，仄○平○平。"],"paragraphs":["伟哉盘古灵，万仙集殊庭。","分布岁镇荧，生化与克刑。","气机浩不停，几人得宁馨。","开落随日蓂，嗟哉此三星。","光彩浮四溟，芽甲逢春霆。","铓刃发霜硎，蹉跎叹流萍。","白云归杳冥，十年哀伶俜。","赋芧由狙{犭廷}，贫鬼急索絣。","碧梧堕倦翎，馆我修遗经。","缅彼双峡青，易学驱沸溟。","出关东傅丁，渡海北返宁。","共君万颓龄，药笼俱参苓。"],"title":"徐静乐以贱生有诗次韵为谢"}
