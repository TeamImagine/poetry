{"author":"王炎","id":69593,"strains":["仄平仄仄仄，○平平仄平。","平仄仄平仄，平平仄平○。","仄仄平仄平，仄仄平平平。","仄平仄仄平，平仄平仄平。","仄平仄平平，平平仄○平。","平平仄仄仄，仄仄平平平。","平平平仄平，平仄仄仄平。","平仄仄仄○，仄平○仄平。"],"paragraphs":["杜门度永日，苍苔生柳阴。","欹枕唤黄奶，颓然厌披吟。","剥啄来者谁，一笑逢知心。","试归与妇谋，无酒堪共斟。","解颐只玄谈，清风拂衣襟。","奚囊出妙语，戛玉而锵金。","为公歌数诗，弦以绿绮琴。","欢伯旧有盟，可寒犹可寻。"],"title":"次韵胡元龙携诗相访"}
