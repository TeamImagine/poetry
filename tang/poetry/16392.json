{"author":"白居易","id":16392,"strains":["仄仄仄仄平，平○仄平仄。","仄仄仄平平，平○仄平仄。","平平○平仄，平仄平平仄。","○平仄仄仄，平仄仄平仄。","平○仄仄仄，平仄平平仄。","仄仄平仄平，平平平仄仄。","○平仄平仄，平平平仄仄。"],"paragraphs":["不种一陇田，仓中有余粟。","不采一株桑，箱中有余服。","官闲离忧责，身泰无羁束。","中人百户税，宾客一年禄。","樽中不乏酒，篱下仍多菊。","是物皆有余，非心无所欲。","吟君未贫作，因歌知足曲。"],"title":"知足吟"}
