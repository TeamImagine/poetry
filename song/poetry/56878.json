{"author":"刘翰","id":56878,"strains":["仄平平平仄平仄，仄○○平仄仄仄。","仄仄仄仄○平平，仄平平平仄平仄。","仄平仄仄仄平平，仄仄仄平平仄平。","仄平仄平仄平仄，仄○仄仄仄○平。","仄平仄仄仄仄仄，仄仄○平仄平仄。","平平仄仄仄平平，仄仄仄平平仄仄。","平仄仄平平仄仄平平平，仄平仄仄平平平。","平平平仄仄仄○，平平仄仄平平平。","平平仄仄平平仄，仄仄平平平仄仄。","平○○仄仄平平，仄仄平平平仄仄。"],"paragraphs":["汉兵咸阳未休舍，楚王长歌到戏下。","项伯夜入张良营，沛公仓皇出城谢。","自言戮力共攻秦，不意入关成此勋。","闭关籍民备他盗，尽封府库待将军。","项庄拔剑项伯起，汉楚兴亡在今尔。","鸿门壮士斩关来，慷慨一卮谁惧死。","君不见秦亡鹿走骊山倾，四方尽起诸侯兵。","龙颜隆准泗上长，天之所授谁能争。","英雄肯落他人手，独遣谋臣谈辩口。","君王间道却归来，满地秋声鸣玉斗。"],"title":"玉斗歌"}
