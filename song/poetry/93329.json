{"author":"戴复古","id":93329,"strains":["仄仄仄仄仄，平○仄○平。","仄平仄仄平，平仄仄仄平。","平仄平仄仄，平仄平平平。","平平平仄仄，平平平仄平。","平平仄仄○，仄仄仄仄平。","平平仄仄仄，平仄平平平。","仄平平仄仄，平仄平仄平。","仄平仄平○，仄仄平平平。","仄仄仄平仄，平平平仄平。"],"paragraphs":["世变日以薄，无从见雍熙。","闭门读古书，聊以道自怡。","桃李春盎盎，风雨秋凄凄。","于春何足喜，于秋何用悲。","人生一世间，所忌立志卑。","终身有不遇，千载皆明时。","我生无所解，肥遁沧海沂。","一朝遇名胜，朽腐生光辉。","敛衽赞明德，非公谁与归。"],"title":"和高常簿暮春"}
