{"author":"陆游","id":40502,"strains":["仄平平仄平，平仄仄仄平。","平仄仄○仄，仄仄仄仄平。","仄○仄○仄，仄仄平仄平。","仄平平平平，仄仄仄仄平。","仄仄平○平，○仄○平平。","平仄仄仄仄，○平平仄平。"],"paragraphs":["稚川师郑君，才及一卷书。","书大仅如箸，度世盖有余。","想其所论说，妙极轩昊初。","内篇今虽存，亦复饱蠹鱼。","我欲探其原，蹇步空趑趄。","安得插两翅，从公游太虚。"],"title":"读王摩诘诗爱其散发晚未簪道书行尚把之句因用为韵赋古风十首亦皆物外事也  其七"}
