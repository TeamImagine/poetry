{"author":"李彭","id":231922,"strains":["仄平○仄仄，仄仄仄平仄。","○平仄平仄，仄仄仄平仄。","平平仄仄仄，平平？平仄。","平平仄仄仄，仄仄平仄仄。","平平仄平仄，仄仄仄○仄。","○仄仄平仄，平平平平仄。","平平平平仄，仄平仄平仄。","仄仄仄平平，仄仄仄仄仄。","平平仄○平，○○仄平仄。","平平仄○平，平平仄平仄。","仄仄仄平仄，仄仄仄仄仄。","仄仄？平平，平○仄○○。"],"paragraphs":["朔风号木末，迫此岁时晏。","驱车不停轨，客子老昏宦。","平生蒋诩径，求羊毎娱玩。","持觞送落日，抵掌河宿烂。","胡为向吴会，雅意访亲串。","亲串者谁欤，昂昂金闺彦。","嘘枯由涵照，要津藉推挽。","念子赴修涂，发轫在昧旦。","娟娟所娇儿，嶷嶷赴门限。","闺人密缝裳，遐征苦多绽。","结束志千里，二事忘一眄。","莫遣扊扅歌，愆期发长叹。"],"title":"送人游吴"}
