{"author":"史浩","id":19886,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["鄮城郁郁蔼祥烟，何幸分符得大贤。","散利士知廉律己，救荒民仰食为天。","仁风行见周千里，雅俗俱欣受一廛。","正恐最闻须召入，介眉今日且樽前。"],"title":"待明守杨少卿致语口号"}
