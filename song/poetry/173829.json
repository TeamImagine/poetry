{"author":"曾巩","id":173829,"strains":["平平仄平平，仄仄仄平仄。","○○仄平○，仄仄平仄仄。","仄平仄仄仄，仄仄平仄仄。","○平仄仄仄，仄仄平仄仄。","○平仄仄○，仄仄仄仄仄。","仄○仄平平，仄仄平仄仄。","○平平仄仄，○仄仄平仄。","平平仄仄仄，○仄平仄仄。","○平仄平仄，仄仄平仄仄。","○平仄仄仄，仄仄平仄仄。","仄平仄仄平，仄仄平仄平。","仄仄平仄仄，仄仄平平仄。","仄仄平○○，仄仄○仄仄。","仄平平仄平，平仄仄仄仄。"],"paragraphs":["韩公缀文辞，笔力乃天授。","并驱六经中，独立千载后。","谓为学可及，不觉惊缩手。","如天有日月，厥耀无与偶。","当之万象莹，所照百怪走。","此其自然光，万物安得有。","其人虽已殁，其气著星斗。","穷天破大惑，更觉功业久。","其余施诸小，未负风义厚。","当身止自善，所遇时则不。","致官九列齐，此理嗟亦苟。","去就惟用舍，士固无常守。","孔孟非其称，斗禄应未取。","惜哉天下才，甘受外物诱。"],"title":"杂诗五首  其三"}
