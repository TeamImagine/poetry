{"author":"李白","id":56312,"strains":["○仄平平平，平平仄○仄。","平平平仄平，仄仄仄平仄。","平平仄平仄，仄仄仄仄仄。","仄平平仄平，仄仄仄○仄。","仄仄仄平仄，仄平仄平仄。","仄平仄平平，仄仄仄平仄。"],"paragraphs":["三月咸阳城，千花昼如锦。","谁能春独愁，对此径须饮。","穷通与修短，造化夙所禀。","一樽齐死生，万事固难审。","醉后失天地，兀然就孤枕。","不知有吾身，此乐最为甚。"],"title":"月下独酌四首 三"}
