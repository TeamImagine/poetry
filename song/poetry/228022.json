{"author":"释德洪","id":228022,"strains":["仄仄平○平仄○，平平仄仄平平仄。","平仄仄平平仄平，仄平平仄平平仄。","仄平平平平仄平，仄平平仄平平平。","仄平仄仄仄仄仄，平仄仄平平仄平。"],"paragraphs":["宿雨初收山气重，炊烟日影林光动。","蚕市渐休人已稀，市桥官柳金丝弄。","隔谿谁家花满畦，滑唇黄鸟春风啼。","酒旗漠漠望可见，知在柘冈村路西。"],"title":"宋迪作八境绝妙人谓之无声句演上人戏余曰道人能作有声画乎因为之各赋一首 山市晴岚"}
