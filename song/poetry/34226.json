{"author":"陆游","id":34226,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["素屏乌几野人庐，山色苍寒十月初。","雨足四郊耕欲遍，霜高万木脱无余。","一尊窗下浇愁酒，数卷床头引睡书。","寄语住庵刘老宿，不应随俗向人疏。"],"title":"书事寄良长老"}
