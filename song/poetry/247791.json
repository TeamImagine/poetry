{"author":"陈渊","id":247791,"strains":["平○仄平○仄平，仄平仄仄平平平。","仄平平仄仄○○，仄○平仄平平平。","仄○○○仄仄平，仄仄仄○平平平。","仄平平仄平平平，平平仄仄平平平。","仄仄平仄○？平，仄仄平仄平平平。","仄平○仄仄平平，○仄仄仄○仄平。","平平仄仄○平平，仄仄仄仄仄平平。","仄仄平平仄仄平，仄仄仄仄○平平。","仄平仄○仄平平，平仄○仄平平平。","○平仄仄仄平平，仄仄仄仄○平平。","平平平仄平仄仄，仄仄仄仄平平平。","平平仄仄仄仄平，仄仄仄仄平平○。","平○仄仄○○平，仄仄仄仄仄仄○。","仄仄平平○仄平，仄仄平仄○平平。","仄○平仄平○平，仄仄仄仄平○○。","平平○平平仄平，仄平仄仄平○平。","仄仄仄仄平○平。"],"paragraphs":["医王脱超如蜕蝉，幻身变灭成飞烟。","百年薪尽火犹传，直驱神马穷青天。","自从和扁不少延，冀北万疋今萧然。","挟方储药人摩肩，闲花野卉纷争妍。","昨梦宵蝶正蹁蹮，忽忽神遇高人前。","旧交量见意终圆，相顾眼笑如忘年。","因言疠疫兴哀怜，语我妙药醒沉绵。","唯有岐婆世所贤，此物病极犹能痊。","觉来揽衣视星躔，明月堕落遥山巅。","挑灯草简便求旃，十粒入手收淮𧏖。","平明攻疾才下咽，顿活始信真天全。","先生爱习不忍捐，尚念故国多凡缘。","祇应造物相留连，闵此众万劫火煎。","故令丹成犹未仙，妙畀神力司阴权。","世间愚术谋相先，不计性命徒论钱。","谁能如公心不偏，此诗义直何当宣。","付与末俗惩轻悁。"],"title":"邻有张生者病革势不可救忽梦医人邓舜臣言万病圆如说服之遂安感而作诗"}
