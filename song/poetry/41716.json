{"author":"陆游","id":41716,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不管筇枝破绿苔，闲穿万竹上荒台。","幽花经雨自开落，啼鸟喜晴时去来。","河岸家家装彩舫，儿曹处处唱青梅。","谁家老子痴顽甚，看改新元十一回。"],"title":"春晴登小台"}
