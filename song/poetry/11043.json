{"author":"朱翌","id":11043,"strains":["○平仄仄平，平○仄平平。","仄平仄仄仄，平○仄平平。","仄平○平平，仄仄仄仄○。","○平仄仄○，仄仄仄仄平。","平平平仄平，平仄○仄平。","平平仄平○，仄平仄平平。"],"paragraphs":["庭槐著老花，佳兴渺澄江。","束书望故国，飞帆响篷窗。","白袍看先登，唾手筑受降。","从风靡彊燕，举火烛老庞。","秋天鸿鹄高，惊到中叠双。","闺人侈宵占，玉虫缀灯缸。"],"title":"送郑公绩赴试金陵  其一"}
