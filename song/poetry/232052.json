{"author":"李彭","id":232052,"strains":["仄平仄平○，仄仄平仄仄。","仄平平平平，仄仄平仄仄。","平平仄平平，仄仄仄平○。","平平仄仄仄，仄仄仄平仄。","仄仄仄平仄，平仄平仄仄。","仄平仄平平，仄仄仄○仄。","仄平仄仄平，平平仄仄仄。"],"paragraphs":["念君赴修畛，值此春事晏。","坐窗居人愁，木末游子远。","平时乐群心，亦起隔津叹。","南风不解愠，执热要排遣。","好鸟噪檐际，冰玉来照眼。","岁华几何时，莫遣费牵挽。","茂椒傥可人，勤来或忘返。"],"title":"喜元亮归"}
