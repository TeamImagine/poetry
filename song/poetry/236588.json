{"author":"宇文虚中","id":236588,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["词人诗句压离骚，按膝长吟意自豪。","袖里虹蜺冲霁色，笔端风雨驾云涛。","将衰难称千年祝，增重虚蒙只字褒。","太史已应飞急奏，文星偏傍使星高。"],"title":"生日和甫同诸公载酒袖诗为礼感佩之余以诗为谢"}
