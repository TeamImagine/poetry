{"author":"许及之","id":60904,"strains":["平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平仄仄仄平。","仄仄仄平平仄仄，仄平仄仄仄平平。"],"paragraphs":["沙河灯火暗残更，客舍犹闻讽诵声。","科举累人须要了，词章似子岂无成。","勋名合是男儿事，通塞能忘造化情。","莫向斗牛占气采，夜深只愿少微明。"],"title":"高秀才绅十年前有同邸之旧以剑名堂求诗"}
