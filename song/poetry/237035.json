{"author":"韩驹","id":237035,"strains":["仄仄仄○仄，平平仄平○。","仄平仄平仄，仄仄平平平。","仄平平平平，平仄仄仄平。","仄仄平仄仄，平平仄平平。","平平○平平，仄仄平○平。","平○？平仄，仄仄平仄平。","仄○仄平仄，仄仄平仄平。","平仄仄仄仄，仄仄平○平。"],"paragraphs":["苦热倦中夜，黎明与鸡兴。","匪云事干谒，庶以逃炎蒸。","驾言城东庐，停轨日未升。","白簟帷薄縠，青盆水寒冰。","凉飇从天来，一扫槃中蝇。","聊除咂肤厄，谅岂棕拂能。","揽衣念归去，谓是天候澄。","超视尚午景，世故何相仍。"],"title":"夏日过中寂堂"}
