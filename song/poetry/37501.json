{"author":"陆游","id":37501,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["绿岸波生染麹尘，碧天云细蹙鱼鳞。","山居剩得舒长目，野饮自无拘忌人。","酒瓮石边孤店晚，樵风溪畔早梅春。","怀章正可惊奴辈，未胜行歌独负薪。"],"title":"野饮"}
