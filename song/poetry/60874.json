{"author":"许及之","id":60874,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["两旬衰病与阴霖，徒有幽园日涉心。","晓色半窗惊睡起，鸟声丛树索诗寻。","熙怡意象池亭满，履历工夫杖屦深。","掉脱乌巾向人说，市朝不乐似山林。"],"title":"新晴"}
