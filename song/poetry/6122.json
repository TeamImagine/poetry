{"author":"林季仲","id":6122,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["遗迹榛芜四十年，使君跋马独依然。","要将旧观还骚客，幻出新亭倚半天。","井邑参差图障里，烟霞明灭酒尊前。","我今不是贫居士，买断江山莫计钱。"],"title":"又用前韵二首  其二"}
