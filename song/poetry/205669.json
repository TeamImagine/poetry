{"author":"李之仪","id":205669,"strains":["平平平仄仄平平，平仄平平仄仄平。","仄仄仄平平仄仄，平平仄仄平平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["嘉陵江水接天流，州据江流最上游。","忆昔练衣随跋马，而今白发任虚舟。","庆门誉望闻来久，塞路殷勤得暂酬。","见说明朝却西去，长亭挥手恨无由。"],"title":"傅子昌归兴州"}
