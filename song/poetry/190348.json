{"author":"韦骧","id":190348,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["去年今日到宣州，舟倚昭亭晚雨收。","鸭脚饤盘随土物，蟹螯将酒揜珍羞。","溪间雁集菰蒲老，田外人歌{禾巴}䅉稠。","此际剡游还忆旧，闲中情味两悠悠。"],"title":"去年今日"}
