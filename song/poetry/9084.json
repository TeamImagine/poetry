{"author":"张嵲","id":9084,"strains":["平仄平平仄仄平，仄平仄仄仄平平。","平平平仄平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["云气交流昼窈冥，疾风吹雨杂荷声。","山随眀晦姿横出，舟入渺茫诗渐成。","托迹江湖三亩足，放怀天地一身轻。","衘杯不用嗟羁寓，未必乘槎胜此行。"],"title":"泛舟观雨"}
