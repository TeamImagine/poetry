{"author":"戴表元","id":161057,"strains":["平平仄仄平○平，平仄仄平平仄平。","平平平平○仄仄，平平平仄○平平。","平平○○仄○仄，平平平平平仄仄。","仄○仄仄平平平，仄仄平平平仄仄。","○平平仄平平平，平平○仄平平平。","平平平仄仄仄仄，平平平仄平平平。","平仄仄平平仄平平仄仄，仄仄仄平平○仄。","平○平仄仄平平，○仄平平仄○仄。"],"paragraphs":["山头种石悬苍云，山下急流风卷纹。","何年荒碑当岭立，龟趺圭首犹鳞皴。","神龙驱毫鬼输墨，羊公精神荆楚色。","想当意匠经营初，已尽东南烟雾迹。","从来登览非真游，襄人正乐吴人愁。","尊前邹湛亦不恶，江山千古同悠悠。","君不见征南后来人姓杜，自喜作碑心更苦。","祇留陈迹笑痴迷，行客何曾泪如雨。"],"title":"题岘山图"}
