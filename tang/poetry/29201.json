{"author":"聂夷中","id":29201,"strains":["仄平仄平仄，平平仄平平。","仄平平平仄，仄仄仄平平。","○平仄仄仄，仄○仄平○。","平○仄平仄，平仄仄平平。","仄平仄仄平，仄○平平平。","仄平仄平仄，○平仄仄平。","仄平仄○平，仄平仄平平。","平平仄仄○，平仄平平○。","仄平平仄仄，仄平仄平平。","平○平仄平，平仄仄平平。"],"paragraphs":["市朝束名利，林泉系清通。","岂知黄尘内，迥有白云踪。","轻流逗密𦰏，直干入宽空。","高吟五君咏，疑对九华峰。","我知种竹心，欲扇清凉风。","我知决泉意，将明济物功。","有琴不张弦，众星列梧桐。","须知澹泊听，声在无声中。","地非樵者路，武陵又何逢。","祗虑迷所归，池上日西东。"],"title":"题贾氏林泉"}
