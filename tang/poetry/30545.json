{"author":"罗隐","id":30545,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["莫把阿胶向此倾，此中天意固难明。","解通银汉应须曲，才出昆仑便不清。","高祖誓功衣带小，仙人占斗客槎轻。","三千年后知谁在，何必劳君报太平。"],"title":"黄河"}
