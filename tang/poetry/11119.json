{"author":"刘禹锡","id":11119,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄仄平。","仄平仄仄平平仄，仄平平平仄仄平。"],"paragraphs":["一夜霜风凋玉芝，苍生望绝士林悲。","空怀济世安人略，不见男婚女嫁时。","遗草一函归太史，旅坟三尺近要离。","朔方徙岁行当满，欲为君刊第二碑。"],"title":"哭吕衡州时予方谪居"}
