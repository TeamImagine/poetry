{"author":"陆游","id":41307,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["镜湖清绝似潇湘，晨起焚香坐草堂。","日暖游丝垂百尺，花残新蜜酿千房。","绿桑糁箔开蚕食，白水翻车浸稻秧。","莫道村翁杀风景，也能沽酒答年光。"],"title":"南堂晨坐"}
