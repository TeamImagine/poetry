{"author":"王迈","id":107684,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["二十年来共短檠，相亲不减友于情。","风高鹗版曾双中，海阔鹏抟不计程。","宣力棘围新扁额，题诗梨岭旧家声。","瓣香旦旦为君祝，唾掌功名在此行。"],"title":"送林元质彬之西上"}
