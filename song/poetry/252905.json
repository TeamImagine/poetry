{"author":"李弥逊","id":252905,"strains":["仄仄仄○仄，平平仄平仄。","平平仄平平，平仄仄平仄。","平平仄平平，仄仄仄平仄。","○平仄平平，仄仄仄平仄。","仄平平仄平，仄仄仄平仄。","仄○仄平仄，平仄仄平仄。","仄仄仄仄平，仄仄仄仄仄。","平○仄仄仄，仄仄仄○仄。","仄仄仄平平，平平仄平仄。","平平仄平平，平仄仄○仄。","平○仄仄平，平平仄○○。","○仄仄仄○，平仄仄平仄。"],"paragraphs":["宿雨洗苍骨，峰峦发新秀。","寻幽蹑奇踪，腾踏众山囿。","层林锁岩隈，突兀见危构。","空高望浮黎，静圣逼灵鹫。","我来风雨秋，白雾欲昏昼。","但闻百川赴，鸣玉泻寒窦。","岳示閟嶫峨，路绝不得簉。","扳缘仰胁息，坐右俯长溜。","带露摘山芎，披榛觅仙酎。","山光晚逾清，云壑若相授。","终期烂漫游，阳乌欲回咮。","更约十日留，曾子缓蹄辏。"],"title":"承天寺"}
