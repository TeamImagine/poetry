{"author":"曹勋","id":12781,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["卜筑清幽远市尘，一川窈窕静松筠。","下临城郭千门晓，中有轩窗五亩春。","游艺本图佳客语，好贤不觉主人贫。","我来登览秋风晚，喜揖清言月色新。"],"title":"题王懋功秀才秀野堂"}
