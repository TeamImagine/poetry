{"author":"陈傅良","id":65777,"strains":["仄平仄仄仄，仄○仄仄平。","平仄仄平仄，仄平平仄平。","平平仄○仄，仄仄仄仄平。","○平仄仄仄，平仄仄仄○。","仄平○仄仄，○仄平仄平。","仄仄平平仄，仄仄○平平。"],"paragraphs":["子歌我有感，我和子益悲。","文武有天下，二南无变诗。","陵夷及其季，小雅亦既衰。","殷人早坠命，秦氏不及期。","治身如治国，夭寿人所为。","旧恙何时已，与子看前规。"],"title":"再用喜雪除夕二韵寄宗简  其二"}
