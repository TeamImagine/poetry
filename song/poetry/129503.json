{"author":"李曾伯","id":129503,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["自从岳牧著民庸，十载岷峨帝眷隆。","草带雨锄周圃绿，粟和烟挽汉关红。","活人阴德深无尽，寿国良方用不穷。","一转钧间黄阁去，天涯岁岁囿东风。"],"title":"寿遂宁李漕  其二"}
