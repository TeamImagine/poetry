{"author":"王安石","id":180692,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["大历才臣有此州，昆云今驾鹿轓游。","从来所至邦人喜，真复能分圣主忧。","千里封疆何足治，一时名迹故应留。","属城旧吏虽疲懒，尚可挥毫敌李舟。"],"title":"送明州王大卿"}
