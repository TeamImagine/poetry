{"author":"王洋","id":251512,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平仄仄仄，仄平平仄仄平平。","仄仄仄仄平平仄，平仄平平仄仄平。"],"paragraphs":["解组归寻梵释宫，帆风舟转疾飞蓬。","棠阴留付长江外，山色收来数笔中。","闻说笑谈供燕席，有时鱼鸟杂籖筒。","岂唯政誉歌襦袴，文字由来继古风。"],"title":"和伯氏德清道中"}
