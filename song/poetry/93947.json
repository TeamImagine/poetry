{"author":"戴复古","id":93947,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["时人谁识老聋丞，满口常谈杜少陵。","俗辈众多吾辈少，素交零落利交兴。","权门炙手炎如火，诗社投身冷似冰。","堪笑皇天无老眼，相知赖有竹林僧。"],"title":"诸葛仁叟县丞极贫能保风节有权贵招之不屑其行"}
