{"author":"吴可","id":215591,"strains":["平平仄平仄，仄仄仄仄平。","仄平平仄平，仄平平仄平。","平平仄○平，仄仄平平平。","平平平仄平，仄平仄平平。","仄○平仄仄，仄○平仄平。","平平仄仄○，○仄平仄平。","○平仄仄仄，仄仄仄仄平。","仄仄仄平平，仄仄仄仄平。","仄○仄平仄，仄仄平平平。"],"paragraphs":["谁知望云眼，犯此没马尘。","故山招不归，定为猿鹤嗔。","煌煌帝王州，喜有东山人。","频来云雾斋，阅公碧璘珣。","要偿风月债，痛吟岩壑春。","贤哉万卷藏，膏馥余八珍。","空肠借一饱，已觉笑语新。","肯学解颐公，凿壁恼四邻。","大胜不求直，乐我平生真。"],"title":"岩斋"}
