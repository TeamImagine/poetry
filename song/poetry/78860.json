{"author":"陈藻","id":78860,"strains":["仄仄平平仄仄平，仄平仄仄○平平。","仄平仄仄仄？仄，仄仄仄平平仄平。","仄平平仄仄仄平，？仄平平平仄平。","平平仄仄平平仄，平仄仄平平仄平。","○○仄仄平平仄，仄仄平平平仄○。","平平○仄平平平，仄仄仄平平仄仄。","平平仄仄○仄平，平仄平○仄○平。","仄平平仄○平仄，仄仄仄平平仄平。","○平仄仄平仄仄，仄仄平平？仄仄。","仄平仄仄仄仄平，平仄平○平仄仄。","平平仄○平仄仄，仄仄仄平○仄○。","○平仄仄仄平平，仄平仄仄平平仄。","平仄平平仄平仄，仄平平仄平平仄。","平平平仄仄平平，仄仄仄平平仄平。","仄平仄仄平？平，仄○○○仄仄○。","平平仄仄平平仄，仄仄平○○仄平。"],"paragraphs":["买屋移居已历年，北偏破漏更新椽。","忽于瓦下得昜字，铸在小刀殊骇然。","主人懽喜检玉篇，昜也音扬飞也笺。","儒生例作飞扬想，符瑞壮之心益坚。","中间整顿安书案，此物携来呈我看。","神扶顷刻聪明开，便解卜君门户换。","文形上下分两刀，刀字成三意如何。","昔人曾解三刀梦，果把一麾时命遭。","正形五画为五马，马字依稀昜字写。","屋成一百六十秋，来历无从询铁冶。","渔溪市中多学者，举业弃之如土苴。","吟诗白日费工夫，劝君自此知趋舍。","山水仙乡出人物，课书虽少多簪绂。","黄生双眼自超奇，莫逊此刀持待儿。","大书阔榜为昜轩，我更分毫细讨论。","名场变易须容易，不到艰难过禹门。"],"title":"题黄子正昜轩"}
