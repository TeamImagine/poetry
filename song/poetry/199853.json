{"author":"林逋","id":199853,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["子云遗构住丹房，天鼓时闻数叩霜。","真景截波寻铁柱，怪书披月看铜墙。","氲氲颢气朝胎息，熠熠辰辉夜步纲。","大静入来诸事罢，灵芜盘穗卷良常。"],"title":"寄玉梁施道士"}
