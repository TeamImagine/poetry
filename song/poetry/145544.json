{"author":"马廷鸾","id":145544,"strains":["平平○仄平仄平，仄○平仄平平平。","仄仄平平平仄仄，平○仄仄平仄平。","平平平○○仄○，平仄仄仄平平平。","仄平仄仄平仄平，仄仄平仄平平平。","平仄平平仄仄平，平○○仄平仄平。","平平仄仄仄仄仄，仄平平仄仄仄○。","平平仄仄平？平，平平平仄平平平。","平○平平仄仄平，仄仄平平仄平平。"],"paragraphs":["银黉三组归去来，绣衣朱毂胡为哉。","富贵薰天无足道，人间至乐归老莱。","青衫随分当彩衣，阿母一笑生儿痴。","笋生雪底冰下鱼，此事惟有天公知。","吾母今年五十余，襟期正与君母俱。","双瞳点漆发未白，画堂茅舍各自如。","何时两母俱徜徉，安舆来往陈壶觞。","因观吾庐戏彩章，就赋君家拜荣堂。"],"title":"徐氏拜荣堂"}
