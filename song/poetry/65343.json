{"author":"廖行之","id":65343,"strains":["仄平仄平平，仄仄平平○。","仄仄平仄仄，平仄平仄平。","仄平仄仄○，○仄平○平。","○平仄平仄，仄仄平平平。","仄平平平仄，○○仄仄○。","平平平○仄，仄仄平平平。","平平仄仄平，仄仄平平平。","平平仄平仄，仄仄○平平。","仄仄仄仄仄，○仄平仄平。","平平○○平，○平仄平平。","○○仄平仄，仄仄平仄平。","平平仄仄平，仄仄平平平。","○平仄仄仄，仄仄仄仄平。","仄仄仄仄○，仄仄平平平。","仄○○仄仄，仄仄仄仄平。","平仄○仄平，仄仄平平平。"],"paragraphs":["永嘉有儒宗，学古源流长。","未施经国手，姑绾祠岳章。","岂惟礼秩重，正遣文教昌。","从游者谁子，秀异推荆杨。","潜君春秋学，三传可束藏。","君章湘中杰，况有今黄香。","群贤集董帷，幸甚同翺翔。","吾邦一何遇，石鼓分余光。","坐令士气振，闻者皆激昂。","今朝过封胡，三英璨琳琅。","乘兴访萧寺，草草罗酒浆。","吾侪亦纵臾，十驾随飞黄。","亢宗赖季子，未数彦道狂。","读礼不敢过，养晦须名扬。","旁观且袖手，代斲愧不臧。","聊补分韵篇，一笑薰风凉。"],"title":"代游西湖分韵得香字"}
