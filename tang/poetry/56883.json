{"author":"韦应物","id":56883,"strains":["平仄仄平仄，平平仄仄平。","平○○仄仄，平平仄仄平。","平平仄平仄，仄仄仄○平。","仄仄仄平仄，平平仄仄○。","○平平平仄，仄仄仄仄平。","仄○仄平平，平仄仄平平。","平仄平仄仄，平仄仄○○。","仄仄平平仄，仄仄仄平平。","平平○仄平，○仄仄平○。","仄仄平○仄，仄平仄平平。","仄仄仄平仄，平仄仄平○。","平平仄平仄，平仄仄平平。"],"paragraphs":["君昔掌文翰，西垣复石渠。","朱衣乘白马，辉光照里闾。","余时忝南省，接䜩愧空虚。","一别守兹郡，蹉跎岁再除。","长怀关河表，永日简牍余。","郡中有方塘，凉阁对红蕖。","金玉蒙远贶，篇咏见吹嘘。","未答平生意，已没九原居。","秋风吹寝门，长恸涕涟如。","覆视缄中字，奄为昔人书。","发鬓已云白，交友日雕疏。","冯生远同恨，憔悴在田庐。"],"title":"张彭州前与缑氏冯少府各惠寄一篇多故未答张已云没因追哀叙事兼远简冯生"}
