{"author":"连文凤","id":159221,"strains":["平平平仄仄仄平，仄仄平仄平平平。","仄平仄仄○仄仄，仄平仄仄○仄平。","平平仄平平平仄，○平仄仄平平仄。","平○仄仄平平平，仄仄平平仄平仄。","平仄平○仄仄平，平仄平平平仄○。","平○平平仄仄仄，平平仄仄平平平。","仄平仄○仄仄○，平仄仄仄平平○。","仄仄平平平仄仄，仄仄平平平仄仄。","平○平仄○平平，平仄仄平平仄仄。","○平仄仄平平平，仄仄仄仄平仄平。"],"paragraphs":["何年飞去竺国峰，下际沧海蟠蛟龙。","崛奇诡怪献万状，八风播荡吹不融。","千年老藤无根树，长疑上有仙人住。","山空月白玄猿啼，咫尺蓬莱隔尘雾。","瑶草春深不复妍，荆棘花开颜色鲜。","谁驱蛮风煽劫火，神惊鬼哭愁山川。","又疑黑衣故宰相，香火未冷今生缘。","欲挟须弥还北海，未必神通能广大。","康回冯怒相倾摧，神气未完支节解。","穿崖凿谷何时宁，混沌死矣灵不灵。"],"title":"重游天竺"}
