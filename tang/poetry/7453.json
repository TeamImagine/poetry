{"author":"李端","id":7453,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["玉垒城边争走马，铜鞮市里共乘舟。","鸣环动珮恩无尽，掩袖低巾泪不流。","畴昔将歌邀客醉，如今欲舞对君羞。","忍怀贱妾平生曲，独上襄阳旧酒楼。"],"title":"代弃妇答贾客"}
