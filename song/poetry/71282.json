{"author":"蔡戡","id":71282,"strains":["仄平平平平，仄平平仄仄。","平仄平仄平，仄仄仄平仄。","平仄平仄平，仄仄平仄仄。","平仄平平平，○仄平仄仄。","平平仄仄○，平仄平○仄。","仄仄平平平，平平仄平仄。","平仄平平平，仄仄平仄仄。","平仄平仄仄，仄仄仄仄仄。","平仄仄仄仄，○仄仄平仄。","仄仄仄仄平，仄仄○仄仄。"],"paragraphs":["我家曾高来，享年稀六十。","吾祖逾九龄，屈指十之一。","嗟予蒲柳姿，不觉开七秩。","虽幸延残年，其奈婴末疾。","人生一世间，无异驹过隙。","孔跖俱尘埃，彭殇漫欣戚。","苟免饥寒忧，况又婚嫁毕。","生亦何可恋，死固不足惜。","棺椁已素具，坟垅渐加葺。","委顺以待时，腊月三十日。"],"title":"又自咏效乐天体"}
