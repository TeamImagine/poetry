{"author":"陆龟蒙","id":28333,"strains":["平仄平平仄仄平，平平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["时候频过小雪天，江南寒色未曾偏。","枫汀尚忆逢人别，麦陇唯应欠雉眠。","更拟结茅临水次，偶因行药到村前。","邻翁意绪相安慰，多说明年是稔年。"],"title":"小雪后书事"}
