{"author":"锺辐","id":44262,"strains":["平平仄仄，平○仄平，仄仄○平平仄。","平仄平平，平仄仄平平仄，仄平平，仄仄平平仄。","仄○平，○○仄仄，平平仄平平仄。","仄仄平平仄，仄仄仄平○，仄平○仄。","仄仄○○，仄平仄平平仄，平平平，仄仄平平仄。","仄仄平，平平仄仄，仄平平平仄。"],"paragraphs":["桃花院落，烟重露寒，寂寞禁烟晴昼。","风拂珠帘，还记去年时候，惜春心，不喜闲窗绣。","倚屏山，和衣睡觉，醺醺暗消残酒。","独倚危阑久，把玉笋偷弹，黛蛾轻鬬。","一点相思，万般自家甘受，抽金钗，欲买丹青手。","写别来，容颜寄与，使知人清瘦。"],"title":"卜算子慢"}
