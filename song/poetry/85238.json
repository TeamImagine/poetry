{"author":"裘万顷","id":85238,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["宁逐春风上下狂，懒从桃李借恩光。","只应朝市风波恶，不似山林气味长。","莫惜举杯邀太白，要看骑马似知章。","南征他日如相忆，诗句还须付革囊。"],"title":"次元德弟"}
