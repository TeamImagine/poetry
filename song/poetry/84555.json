{"author":"曹彦约","id":84555,"strains":["仄平仄仄仄平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄仄平平仄平。","平仄平平仄仄仄，平平平仄仄平平。"],"paragraphs":["我无郡绩合归与，君有时名孰舍诸。","其事颇同人颇异，此心相照亦相疏。","一时风力天容改，后夜月华云气舒。","同是江南易回首，人来多寄一行书。"],"title":"送魏使君归宛陵二首  其二"}
