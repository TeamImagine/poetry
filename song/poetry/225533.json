{"author":"李昭玘","id":225533,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落落名王唐帝孙，笔端飞洒只逡巡。","风云绝足知何在，粉墨余姿若有神。","可信权奇尽龙种，不应腲脮失天真。","骅骝寂寞龙眠死，更复何人接后尘。"],"title":"观江都王画马"}
