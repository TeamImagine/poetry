{"author":"梅尧臣","id":46056,"strains":["仄仄平平仄，平仄仄平平。","仄仄○仄平，平仄仄仄平。","○平平仄仄，仄平○仄平。","平平仄平平，仄○平平平。","○○仄平平，平仄仄仄平。","仄仄○○平，平平仄平平。","仄平仄仄仄，仄仄平平平。"],"paragraphs":["往使匈奴国，持节岂辞遥。","朔北正苦寒，风汝与雪飘。","燕山何处是，汉铭应已销。","前车渡冰河，后骑鸣金镳。","行行至穹庐，尊我不敢嚣。","玉爵亲献酬，名裘进狐貂。","礼成复命日，菀抑舒杨条。"],"title":"送韩仲文奉使"}
