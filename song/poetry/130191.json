{"author":"赵汝腾","id":130191,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平平仄平。","仄平平平平仄仄，仄平平仄仄平平。"],"paragraphs":["春光物色伴扬班，昼出城南暮入阍。","转蕙风吹禊亭竹，采桑日照女筐蘩。","清游得共皇华醉，妙语能追红药翻。","一任鹃鸣芳自若，坐间嘉客意同原。"],"title":"和高计使郊行"}
