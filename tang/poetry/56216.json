{"author":"李白","id":56216,"strains":["平平平仄平，平仄平仄仄。","平○仄平平，平平平仄仄。","平平平仄仄，仄仄仄○仄。","平平仄平平，平仄仄平仄。","平平平○仄，平仄平仄仄。","○平仄平平，仄仄平仄仄。","平平仄平仄，仄仄仄平仄。","平仄平仄平，平平仄平仄。"],"paragraphs":["天台邻四明，华顶高百越。","门标赤城霞，楼栖沧岛月。","凭高登远览，直下见溟渤。","云垂大鹏翻，波动巨鳌没。","风潮争汹涌，神怪何翕忽。","观奇迹无倪，好道心不歇。","攀条摘朱实，服药炼金骨。","安得生羽毛，千春卧蓬阙。"],"title":"天台晓望"}
