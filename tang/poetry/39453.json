{"author":"寒山","id":39453,"strains":["仄○平平仄，仄平平平仄。","仄仄仄平平，仄平仄仄仄。","仄平仄仄○，仄平○平仄。","仄仄平平平，仄平平仄仄。","平仄仄○平，仄平平○仄。","仄仄平平仄，○平仄平仄。","仄仄平平平，仄平仄仄仄。","仄平平平平，仄平平仄仄。"],"paragraphs":["自闻梁朝日，四依诸贤士。","宝志万回师，四仙傅大士。","显扬一代教，作时如来使。","造建僧伽蓝，信心归佛理。","虽乃得如斯，有为多患累。","与道殊悬远，折西补东尔。","不达无为功，损多益少利。","有声而无形，至今何处去。"],"title":"诗三百三首 一七二"}
