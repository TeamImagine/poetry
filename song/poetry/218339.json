{"author":"胡升","id":218339,"strains":["仄平仄仄仄，平平仄平平。","仄仄仄仄仄，仄仄平平平。","平仄仄仄平，平○仄平平。","仄平仄仄○，仄仄仄仄平。","○○平平仄，平平仄仄平。","平平仄平平，仄仄平平平。","仄平仄平平，仄平平仄平。","仄平平仄平，○仄仄仄平。","仄仄仄仄仄，平平仄平○。","○平仄平平，仄仄仄仄○。","仄仄平平平，仄仄平○○。","平平仄仄仄，仄仄平平平。","平○仄仄仄，仄仄平○平。","仄平平仄仄，仄仄平○平。"],"paragraphs":["鼎湖不可见，巍然但孤峰。","特立亘万古，气压诸山雄。","黄帝久得仙，游行跨飞龙。","至今世俗传，尚指辇路通。","颇如升天桧，追求白鹿踪。","常言贵荒唐，厥见真儿童。","顾惟此山奇，实宜仙所宫。","水声来冷风，和以万本松。","客枕久未稳，笙箫满虚空。","颇疑九成音，不在二典中。","但恐蚩尤旗，晔晔舒长虹。","虽能独不死，忍视斯民穷。","君看涿鹿战，万古蒙其功。","鼎湖何足道，帝德弥苍穹。"],"title":"仙都山"}
