{"author":"叶梦得","id":235034,"strains":["仄仄平平仄仄平，仄平平平仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["绕涧新添数百竿，故人书为报平安。","似闻谡谡山风响，正想阴阴夏簟寒。","老大不能穷蠹简，归来便拟挂尘冠。","一杯且觅林间约，莫枉山王废旧欢。"],"title":"徐惇济书报尝过余石林"}
