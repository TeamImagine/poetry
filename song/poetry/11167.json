{"author":"朱翌","id":11167,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平仄仄仄平。","平仄仄平平仄仄，仄平平仄仄平平。"],"paragraphs":["海山不见两螺青，但见横江展玉城。","动地鼓鼙飞屋瓦，刺天鬐鬛鬭溟鲸。","拍浮未见群儿弄，借势须令万楫迎。","俄顷日斜风欲定，向来元是一沤生。"],"title":"观潮"}
