{"author":"释德洪","id":229326,"strains":["平仄平仄，仄平仄平。","仄平平○，平仄平平。","仄仄仄仄，仄仄平平。","仄○平仄，○平仄平。","仄仄仄仄，平仄平仄。","仄仄平仄，仄平平仄。","平平平仄，平○○平。","平平仄平，仄仄平平。","平仄平仄，平仄仄仄。","平仄平平，仄平仄仄。"],"paragraphs":["雷发春晓，象牙有花。","是何因缘，而使然耶。","一切幻物，感以无心。","不思而合，如磁石针。","况我大士，慈善根力。","不起于座，沛然甘泽。","千峰青碧，环如长城。","经今几时，殿阁崇成。","咨尔邦士，时朔荐拜。","稽首真慈，是甘露海。"],"title":"祐胜菩萨赞"}
