{"author":"李白","id":56138,"strains":["仄仄平平平，平平平平仄。","平平仄○平，平仄平平仄。","平平平仄仄，平仄平仄仄。","仄平仄仄平，仄仄平平仄。","仄平仄仄仄，○仄平仄仄。","平平仄平○，仄仄○平仄。","平平仄仄仄，平仄平仄仄。","○仄平平平，平仄仄平仄。","仄平仄仄仄，平平仄平仄。","仄仄○平仄，平平平仄仄。"],"paragraphs":["雨色秋来寒，风严清江爽。","孤高绣衣人，潇洒青霞赏。","平生多感激，忠义非外奖。","祸连积怨生，事及徂川往。","楚邦有壮士，鄢郢翻扫荡。","申包哭秦庭，泣血将安仰。","鞭尸辱已及，堂上罗宿莽。","颇似今之人，蟊贼陷忠谠。","渺然一水隔，何由税归鞅。","日夕听猿怨，怀贤盈梦想。"],"title":"酬裴侍御对雨感时见赠"}
