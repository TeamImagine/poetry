{"author":"刘黻","id":141918,"strains":["仄仄仄平仄，仄仄○平平。","仄平仄仄仄，仄仄平仄平。","平仄仄仄仄，○仄○仄平。","○平仄仄○，○仄平仄平。","仄平平平仄，平仄平仄平。","○仄平仄○，平平○仄平。","仄仄平仄仄，仄○平仄平。","○仄○仄仄，仄仄平平平。","平平仄平平，仄平仄仄平。"],"paragraphs":["旱潦苦伤稼，景象难休休。","老农早夜祝，愿见虞与周。","弥望泪欲滴，相对如楚囚。","苍天叫不应，空使霜白头。","市廛强喧饰，村落多阒幽。","偻指千载间，曾无三两秋。","灶冷蛙产釜，瓮闲埃积𫇴。","长此更不已，菜色沦荒丘。","阳精赫阴霾，庶宽漆室忧。"],"title":"癸丑九月苦雨和宋饮冰韵"}
