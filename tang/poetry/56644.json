{"author":"韦应物","id":56644,"strains":["仄○仄平仄，仄仄平仄仄。","平○平仄平，仄仄仄平仄。","平平仄平仄，○仄仄平仄。","平仄平仄平，平平仄仄仄。","平平仄平仄，平仄○平仄。","仄仄仄平○，仄平平平仄。"],"paragraphs":["一从守兹郡，两鬓生素发。","新正加我年，故岁去超忽。","淮滨益时候，了似仲秋月。","川谷风景温，城池草木发。","高斋属多暇，惆怅临芳物。","日月昧还期，念君何时歇。"],"title":"元日寄诸弟兼呈崔都水"}
