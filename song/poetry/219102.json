{"author":"蔡肇","id":219102,"strains":["仄平平平平仄平，平平仄仄平平平。","平平仄○仄仄仄，仄仄平平仄仄○。","平平仄仄平平仄，仄仄平平仄○仄。","平○平仄仄平平，平仄平平仄平仄。"],"paragraphs":["海门山头初日晴，西津渡口寒潮生。","沙痕暗长岛屿没，但见渔舟纵复横。","江烟漠漠飞鸥鹭，著底寒鱼冷难捕。","霜中渔父扣舷歌，明月芦花不知处。"],"title":"寒江捕鱼图"}
