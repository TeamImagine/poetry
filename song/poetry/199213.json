{"author":"孔武仲","id":199213,"strains":["○平平平平，○○仄平仄。","平仄仄平仄，仄仄平平仄。","平平平仄仄，仄仄平○仄。","平平○仄仄，仄仄仄○仄。","仄平○平平，仄仄仄○仄。","平平仄仄仄，仄仄仄平仄。","○平仄平平，平仄仄平仄。","仄平仄平仄，仄仄仄平仄。","平平平平平，仄○仄平仄。","仄仄平仄平，平平仄平仄。"],"paragraphs":["王城虽多贤，相过每希阔。","今夕复何夕，共此青天月。","邻园初刬筑，咫尺夷且洁。","胡床占势便，漫不就行列。","素华正冲融，湛露已凝冽。","群星亦自喜，点点欲萤灭。","衣襟稍凄凉，何处有炎热。","夐宜在山谷，乃复近城阙。","高谈追鸿冥，不堕世羁绁。","趣驾公等归，晨鸡有朝谒。"],"title":"夏夜坐游李左藏园常父子骏明叔毅父元忠时新除宣守不与朝参故断章及之"}
