{"author":"方岳","id":127816,"strains":["平平仄仄平平平，仄仄平平仄平仄。","平平仄仄仄仄平，仄仄○平仄平仄。","平○仄平平仄平，仄仄仄平平仄平。","平平仄仄仄平仄，平○仄仄○平平。","仄平平仄平平仄，仄仄○○仄平仄。","平平平仄仄○平，平仄平平仄平仄。","仄仄仄仄平仄平，平仄仄仄平○平。","仄平平仄○○仄，平仄平平仄仄平。","○平仄平仄平仄，平仄平平平仄仄。","平平仄仄仄○平，仄仄仄平平仄仄。"],"paragraphs":["吾州百嶂千峰低，斗大山城去山咫。","萦青缭碧玉四围，晓色苍寒莫烟紫。","山中见山何足奇，此妙未容儿辈知。","诸方不具顶门眼，宁了芥子藏须弥。","我曾风月堂西醉，鞠草离离败人意。","摩挲龛壁几屏篁，谁破天悭出岚翠。","恨我不识今楚龚，丘壑可想崔嵬胸。","凿开埋雨三三径，跳出撑云六六峰。","骑{缰纟=鱼}老仙滴诗砚，元气淋漓冰片片。","翩然下视世间人，对面有山渠不见。"],"title":"寄题龚国录见山阁"}
