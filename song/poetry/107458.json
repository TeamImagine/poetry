{"author":"王迈","id":107458,"strains":["平仄仄仄平，○仄仄仄仄。","仄平仄仄仄，仄仄仄仄○。","仄仄平仄平，仄平仄平仄。","平平仄仄平，仄仄仄仄仄。","平平仄仄平，仄仄平平仄。","平平仄平平，仄仄平仄仄。","仄仄仄平平，仄平平仄仄。","平仄仄仄○，平平○仄仄。","仄仄仄平平，仄平○平仄。","仄平仄平平，平仄平平平。","平平平仄平，仄仄仄平仄。","○平仄仄平，仄仄平平仄。","平平仄平平，仄○平仄仄。","仄平平仄平，仄仄仄平仄。","平平仄仄平，仄仄平平○。","仄仄仄平平，仄仄仄○仄。"],"paragraphs":["孤士脱选阶，如出百丈堑。","举员必及格，桂籍始一占。","宰邑非不荣，吏尘岂宜厌。","平生学爱心，小试乃可验。","今时邑大夫，不轸阎闾念。","非财不经营，所欲须属餍。","创第要高华，买姬求美艳。","骄色肆颉颃，严科行聚敛。","攫肉比饥鹰，噬肤如狞猃。","但规己丰腴，皇恤民亡阽。","吁嗟饕餮徒，信是搢绅忝。","中人易转移，习俗多薰染。","林君最高明，百行无一欠。","俗然君不然，白璧绝瑕玷。","狂生作此诗，未病投针砭。","爱助极拳拳，苦语忘其僭。"],"title":"送林公似有之宰古田  其二"}
