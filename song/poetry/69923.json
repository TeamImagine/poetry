{"author":"王炎","id":69923,"strains":["仄平仄仄仄平仄，仄仄仄平平仄仄。","平平○仄仄平平，○仄平○仄平仄。","仄平仄仄仄仄仄，仄平仄仄仄平仄。","仄仄平平平仄平，平仄仄○平仄仄。","平平仄仄仄仄仄，仄仄平平仄平仄。","仄仄仄仄仄仄平，平平仄仄仄○仄。","仄仄平○○仄平，平仄○平平仄仄。","仄平仄仄○平○，仄仄平平平仄仄。"],"paragraphs":["辘轳百尺汲无水，映日四山云不起。","朱轓浪说劝农桑，衣食何从可甘美。","祷而得雨不苦旱，窃疑此殆偶然尔。","夜半潺潺檐溜鸣，孤枕梦回心失喜。","儿童挽犊妇饷馌，袯襫耕夫亦勤止。","鼠迹印我榻上书，蛛丝罥我壁间麈。","抖擞胸中三斗尘，强欲吟哦无好语。","请公酌酒更挥毫，快写珠玑歌喜雨。"],"title":"夜半闻雨再用前韵"}
