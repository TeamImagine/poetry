{"author":"朱长文","id":196960,"strains":["仄平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["虎邱换得敬亭山，句水松陵数舍间。","天下难如两州好，君恩乞与一身闲。","惭无牒诉烦敲扑，喜有林泉数往还。","犹想朋云隠君子，思归时见鬓毛班。"],"title":"叠嶂楼有怀吴门"}
