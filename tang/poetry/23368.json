{"author":"宋之问","id":23368,"strains":["平○○○仄，○平平仄平。","平平平仄仄，平仄仄平○。","仄仄平平仄，平平仄仄平。","平平仄仄仄，平仄仄平平。","仄仄平平仄，平平仄仄○。","仄平○仄仄，平？仄平平。","仄仄平○仄，平○平仄平。","平平○仄仄，仄仄仄平平。","仄仄平平仄，平平仄仄平。","仄平○仄仄，平仄仄平平。"],"paragraphs":["炎徼行应尽，回瞻乡路遥。","珠厓天外郡，铜柱海南标。","日夜清明少，春冬雾雨饶。","身经大火热，颜入瘴江消。","触影含沙怒，逢人女草摇。","露浓看菌湿，风飓觉船飘。","直御魑将魅，宁论鸱与鸮。","虞翻思报国，许靖愿归朝。","绿树秦京道，青云洛水桥。","故园长在目，魂去不须招。"],"title":"早发韶州"}
