{"author":"王之道","id":7098,"strains":["平平仄平平，平平○平仄。","平平仄平○，仄仄仄仄仄。","○平仄平仄，仄仄平仄仄。","平平仄仄仄，仄仄仄平仄。","平平仄仄仄，平仄仄平仄。","平平仄○仄，平仄平仄仄。","仄平仄平平，平平仄平仄。","平○仄仄仄，平仄仄平仄。","平○仄平平，仄仄仄平仄。","平平仄平仄，仄仄仄平仄。","平平仄平仄，○平仄平仄。","○○○仄仄，仄仄仄○仄。","仄○仄仄仄，平仄○仄仄。","平平仄○仄，平仄仄○仄。","平平仄平平，平平仄平仄。"],"paragraphs":["群山俯平湖，冰壶浸蒲璧。","奫沦五千顷，岝峉一万尺。","苍松偃旌盖，翠竹森剑戟。","纤尘不可到，湛湛见沙碛。","诗人嗜好异，方寸富泉石。","堂成欲临赋，笺管罗几席。","偶然对涟漪，微风缓揺碧。","高吟寓动静，真赏废晨夕。","璇题壮檐楹，玉轴走宾客。","清商入葱蒨，积雨洗炎赫。","翺翔下幽鹭，从容出圆鲫。","穿荷过独舸，傍柳倚轻策。","此兴复不浅，何日当有获。","君方事闲放，佳处勿轻掷。","明年谷鸣驺，金闺遂通籍。"],"title":"题李梦发揺碧堂"}
