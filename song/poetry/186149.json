{"author":"吕陶","id":186149,"strains":["仄平平平平，平仄仄平仄。","○平仄仄仄，平仄仄平仄。","○○平○平，仄仄平仄仄。","○平仄平仄，○仄仄平仄。","平平仄平仄，仄仄仄平仄。","○平○仄仄，仄仄仄平仄。","仄仄○平平，平平仄平○。","仄平仄仄仄，仄仄平仄仄。","平○平仄仄，仄仄仄平仄。","平平平○仄，仄仄仄仄仄。","平平仄○仄，平仄仄平仄。","仄平仄仄仄，仄仄仄平○。","仄平平仄○，仄仄仄平仄。","仄仄仄平仄，平仄仄仄平。","平仄仄仄平，仄仄仄平仄。","平平仄平仄，○仄仄平仄。","平○仄平仄，平仄平仄仄。","仄仄仄平仄，平○平仄仄。"],"paragraphs":["我为怀安官，君作什邡令。","封疆苦不远，音驿稍频并。","乘闲强吟诗，寄去同赋咏。","其言类谐谑，间或有讥病。","蒙君屡酬答，往问复来聘。","长谣颇壮赡，短语亦清劲。","大率如为人，圭璋有余莹。","得之每急读，醉魄时暂醒。","方从文字乐，忽尔报成政。","秋风飘行色，万里去意迥。","知君最留滞，文价早驰骋。","策名二十载，位未立朝廷。","一官奚足论，百态委前定。","自古有通塞，谁与造物争。","任此不系舟，所至遂游泳。","西山白云起，回首念温凊。","恭闻陛前语，归拜堂上庆。","仆驭倦游否，尘中多捷径。"],"title":"送杜翁东行"}
