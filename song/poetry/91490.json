{"author":"释居简","id":91490,"strains":["仄仄平平仄仄平，平平仄仄仄平平。","平平仄仄仄仄仄，平仄仄平平仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["草思含芳梦亦疑，芬陁擢秀自枝枝。","人间万事醉眯眼，江上数峰青到眉。","多暇湖山分昼永，少晴风日共春迟。","一春幽事从头了，先破苍苔吊紫芝。"],"title":"永嘉壁书记携诸公诗卷索语"}
