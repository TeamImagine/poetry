{"author":"周文璞","id":94913,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["早将心事付渔樵，若被幽人苦见招。","多种竹将挑笋吃，旋栽松待斫柴烧。","壁间古画身都碎，架上枯琴尾半焦。","犹有住山穷活计，仙经盈卷一村瓢。"],"title":"题尧章新成山堂"}
