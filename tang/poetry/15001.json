{"author":"白居易","id":15001,"strains":["平平仄平仄，仄仄平平○。","○平平仄平，平仄平平仄。","仄仄平仄平，仄平平平仄。","仄平平○仄，仄仄○○仄。","仄平仄平仄，仄平平仄仄。","仄○平仄仄，仄仄平○仄。","仄仄仄仄平，平平○○仄。"],"paragraphs":["翩翩两玄鸟，本是同巢燕。","分飞来几时，秋夏炎凉变。","一宿蓬筚庐，一栖明光殿。","偶因衔泥处，复得重相见。","彼矜杏梁贵，此嗟茅栋贱。","眼看秋社至，两处俱难恋。","所托各暂时，胡为相叹羡。"],"title":"寓意诗五首 四"}
