{"author":"释居简","id":92104,"strains":["仄仄平平平仄平，平平仄平平仄○。","仄平仄仄平仄平，仄平平仄平平平。","平平仄仄仄仄平，平仄仄平平仄平。","平○平○○平平，仄平平仄平○平。","仄平平仄仄仄平，平平○仄平平○。","○○仄仄○○○，平仄仄平平仄平。"],"paragraphs":["毒果才登灵鹫峰，南山马群为一空。","鹫峰亦复无所容，寂寥风味南山同。","聋人有耳固不聪，双眼复随双耳聋。","苞苴公行丧真风，祝鮀之佞为正宗。","有生穷极变则通，公无留滞蒿蓬中。","行看劲气嘘长虹，拈出死蛇为活龙。"],"title":"寄愿毒果"}
