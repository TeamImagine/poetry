{"author":"李洪","id":52626,"strains":["仄仄平平平平仄，平平○仄○平仄。","○平仄仄仄平平，仄仄平○仄平仄。","仄平仄○平仄平，○仄平平○仄仄。","平平仄平仄平平，平仄平平平仄仄。","○○仄仄仄平平，仄仄平平平仄仄。","平平平仄平仄平，仄仄平平仄平仄。","平平仄仄○平平，○○仄仄平平仄。","仄平仄平仄仄平，仄仄平平仄平仄。","？平平平平仄仄，仄仄平平仄平仄。","仄平仄仄仄平○，仄仄平平平仄仄。","仄平平平平仄平，仄仄平○仄平仄。","仄仄平○仄仄平，仄仄平平平○仄。","仄平仄仄仄平平，○仄平平仄平仄。"],"paragraphs":["九五飞龙阐文化，明光亲策穿杨射。","重瞳左右列皋夔，鹄立胪传玉阶下。","乙科首冠持橐门，衣钵家声传子舍。","扶阳一经世青毡，天语褒嘉增宠假。","衣冠盛事耀儒绅，马走牛医皆衒咤。","君才端合连八科，丽藻明玑美无价。","他年落笔中书堂，更分跋烛金銮夜。","诏成速招赞普朝，感动宁须奉天赦。","廼翁东山倾士望，内集风流继诸谢。","买船径度子陵滩，不待琼林霑玉斚。","谓言归心驰寝门，戏彩趋庭及槐夏。","顾我惭称李耳孙，冗散时遭官长骂。","效颦累月漫笞儿，行矣归田老耕稼。"],"title":"送徐致州交代赐第归亲庭"}
