{"author":"李光","id":235955,"strains":["平平仄平平，仄仄平仄仄。","平平仄仄仄，平仄仄○仄。","仄仄仄平平，平仄平仄仄。","平平仄仄○，平仄平仄仄。","平平仄平平，仄仄仄○仄。","仄仄仄仄○，仄仄○仄仄。","平平仄平平，平仄仄○仄。","平平仄仄仄，仄仄平仄仄。","平平仄仄平，仄仄平仄仄。","平平平仄仄，仄仄平仄仄。","仄平仄平平，仄仄仄平仄。","○平仄平○，仄仄仄仄仄。","平平仄仄仄，仄仄平仄仄。","仄仄平平平，仄仄仄仄仄。","○平仄仄○，平仄平平仄。","平○○仄仄，仄仄平仄仄。","仄仄仄仄仄，平仄仄平仄。","平平平仄○，仄仄仄平仄。"],"paragraphs":["新亭结云根，暗谷通子午。","环山缭远碧，云木巧相补。","峭壁倚层霄，痕迹无凿斧。","朝登晻霭中，岚气随步武。","须臾大明升，万象快观睹。","一日一坐间，变态难悉数。","松阴转虚檐，清梵出重庑。","闾阎万瓦合，下视才一缕。","悠悠落日吞，耿耿寒月吐。","邀朋文字饮，四座挥玉麈。","雅诗发天悭，妙语叩玄圃。","援琴奏哀弹，得趣忘抑抚。","人生贵适意，涉世随仰俯。","陋矣韩淮阴，耻与哙等伍。","三年瞬息中，聊作溪山主。","杯深且乐圣，绠短强汲古。","至理在目击，何用苦撑拄。","超然心境空，逸韵渺天宇。"],"title":"新亭"}
