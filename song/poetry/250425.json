{"author":"沈与求","id":250425,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["自许论交绝比周，向来倾盖喜同流。","俗间久矣无青白，客里终然有去留。","能事要须槃礴裸，廋词何必畔牢愁。","看君跃马章台道，肯为沧波梦棹讴。"],"title":"庄于经解官作二诗道别有江湖蓑笠之句次其韵兼叙离索  其二"}
