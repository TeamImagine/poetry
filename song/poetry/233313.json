{"author":"李彭","id":233313,"strains":["平平平仄仄平平，仄仄平平仄仄平。","仄仄仄仄平仄仄，平平平仄仄平平。","平平平仄仄平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["山林投老更疏慵，尚有跻攀兴不穷。","绝壑久忘蛇起陆，寒窗聊食雁来红。","人方嵇阮似无愧，诗比阴何或未工。","永夜不眠茶作祟，一灯明暗鸟呼风。"],"title":"游云居三首  其一"}
