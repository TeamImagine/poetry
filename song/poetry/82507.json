{"author":"孙应时","id":82507,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["九陌尘中一笑看，肯随风月到遥山。","应知枕石先秋冷，何羡槃冰及夏颁。","古意纻衣仍缟带，襟期华发更苍颜。","多君志力犹强健，不道人生行路难。"],"title":"和答黄时举贡士献黄草布"}
