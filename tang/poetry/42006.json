{"author":"齐己","id":42006,"strains":["仄仄仄仄○平仄，仄仄平○仄平仄。","○平○仄平平平，仄仄平平仄平仄。","平平仄仄平○○，平平仄仄平仄平。","平平仄平平仄平，平平仄仄平平平。","平平仄平仄平仄，仄仄平平平仄仄。","○仄平平平仄平，仄平仄仄○○仄。"],"paragraphs":["李白李贺遗机杼，散在人间不知处。","闻君收在芙蓉江，日鬬鲛人织秋浦。","金梭札札文离离，吴姬越女羞上机。","鸳鸯浴烟鸾凤飞，澄江晓映余霞辉。","仙人手持玉刀尺，寸寸酬君珠与璧。","裁作霞裳何处披，紫皇殿里深难觅。"],"title":"还人卷"}
