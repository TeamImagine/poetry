{"author":"张扩","id":234073,"strains":["平平平仄仄仄仄，仄仄仄平仄平平。","仄○仄○仄平○，平○仄仄仄仄平。","平平仄仄○平仄，平仄仄仄平平○。","平平仄？仄仄仄，仄仄仄仄平平平。","平平仄仄平仄仄，○仄仄平平仄○。","仄仄仄平仄仄仄，平平仄仄仄仄平。"],"paragraphs":["新蔬无价手自撷，浊酒有功面微頳。","似闻野烧出奇观，风中烈焰若化城。","须臾变灭了无迹，何独世事遭纷更。","逢场作戯达者事，感物入咏诗人情。","来篇况是冰雪语，三复使人毛骨轻。","欲续短章却袖手，偏师莫犯细柳营。"],"title":"次韵方仲运使兄游允仲花园即事  其二"}
