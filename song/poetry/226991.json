{"author":"赵鼎臣","id":226991,"strains":["平平平仄仄平平，平仄平平仄仄平。","平仄平平仄仄仄，仄平平仄仄平平。","平平平仄仄平仄，平仄平平平仄平。","仄仄仄平平仄仄，平平平仄仄平平。"],"paragraphs":["东风杨柳杏花飞，曾伴先生酒一卮。","前辈风流那复见，小亭烟雨漫相思。","城边春草路南北，山下河梁人别离。","一尺短书湘水阔，年年愁绝雁归时。"],"title":"归雁亭"}
