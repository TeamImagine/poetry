{"author":"项安世","id":53399,"strains":["平仄平平仄仄平，平平仄仄仄平平。","仄平平仄仄平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寒绿新轩对马头，陂南陂北□销愁。","合添渔艇两三只，时与约斋来往游。","欹枕孤鸿烟雨涨，钩帘宿鹭晓光流。","何时祭灶呼邻里，我欲题诗素壁留。"],"title":"三次刘寺韵赋张以道新居与约斋夹湖相望  其一"}
