{"author":"楼钥","id":66592,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["雁山曾御九秋风，更喜春深到此中。","芳草绝怜随意绿，野花真是映山红。","未知方丈景何似，直恐桃源路已通。","起听朝鸡无恙否，兹游恨不与君同。"],"title":"山中怀仲兄"}
