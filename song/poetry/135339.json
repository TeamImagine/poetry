{"author":"邵雍","id":135339,"strains":["平平平仄仄平平，平仄平平平仄平。","仄仄仄平平仄仄，平平平仄平平平。","平平仄仄平平仄，仄仄平平平仄平。","仄仄仄平仄平仄，平平平仄仄平平。"],"paragraphs":["尧夫非是爱吟诗，诗是尧夫春尽时。","有意落花犹去住，无情流水任东西。","鶑传信处音声切，燕诉冤时言语低。","似此误人事多少，尧夫非是爱吟诗。"],"title":"首尾吟  其六一"}
