{"author":"李弥逊","id":253215,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["一麾局促楚江东，时喜邻藩好信通。","坐厌文书朱墨里，静思谈笑圣贤中。","浮瓯小试茶膏白，照眼分尝荔子红。","想见髙堂分凫鹜，竞追乐事赏年丰。"],"title":"寄题福州程进道止戈堂二首  其二"}
