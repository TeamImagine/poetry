{"author":"游九言","id":71779,"strains":["仄仄○平仄，仄○平仄平。","平平仄仄仄，仄仄平仄平。","平平仄仄仄，平仄仄平平。","平平○平平，仄仄仄○仄。","平平仄平仄，平平仄平平。","平平○仄仄，仄仄仄平○。","仄仄平平平，仄仄仄平○。","平平平仄仄，仄仄平平平。","仄○仄○仄，○○○平平。"],"paragraphs":["夜色正幽悄，梦回常自悲。","悠悠节物改，冉冉心事非。","儿嬉意不足，搔首忽成丝。","炎寒扇洪罏，橐籥日煎治。","冥鸿戏云路，蜗蝇蚀昏卑。","功名难力致，志勉与心期。","旦昼多营营，至此盍停思。","谁能澄夜气，一息存端倪。","五更百虑起，嘹嘹听啼鸡。"],"title":"夜色"}
