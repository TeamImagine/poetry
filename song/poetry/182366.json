{"author":"强至","id":182366,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["君家茂族出关西，壮气长干万丈霓。","斥鷃羡鹏舒海翼，驽骀观骥骋霜蹄。","诗才多慕谪仙逸，宦绪犹嫌梅福低。","千里霄程方策足，莫云今日是卑栖。"],"title":"赠杨尉纯甫"}
