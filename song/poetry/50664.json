{"author":"周必大","id":50664,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["夏屋渠渠斲采椽，笋舆就养有成言。","南陔久叹薪吹棘，北户空劳草树萱。","堂上只容瞻像设，寝中那复问寒暄。","朝思夕念嗟何及，仿佛神游入梦魂。"],"title":"登仕郎曾忠佐迎母王于乐氏母许新居成即归于是筑第高沙极轮奂母欲迁而逝乃虚中堂榜之曰思永为赋四韵"}
