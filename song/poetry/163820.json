{"author":"于石","id":163820,"strains":["仄平仄仄仄平平，仄仄平平仄仄平。","仄仄平平平平仄，平平仄仄仄平平。","平平仄仄仄仄仄，平仄平平仄仄平。","平仄平平平仄仄，平平平仄仄平平。"],"paragraphs":["一年好景橘黄时，骤冷惟应瘦骨知。","吠犬频繁堕霜叶，栖鸦不定战风枝。","炉何必试手可热，文未能成鬓欲丝。","春逼寒梅三两点，蹇馿江路试寻诗。"],"title":"次韵君会初冬"}
