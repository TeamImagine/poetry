{"author":"苏颂","id":179460,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。"],"paragraphs":["奚山缭绕百重深，握节何妨马上吟。","当路牛羊眠荐草，避人鸟鹊噪寒林。","羸肌已怯旜裘重，衰鬓宁禁霜雪侵。","独爱潺湲溪涧水，无人知此有清音。"],"title":"次行奚山"}
