{"author":"宋祁","id":13969,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天入虚楼倚百层，四方遥谢此登临。","惊风借壑为寒籁，落日容云作暝阴。","岘井北抛王粲宅，楚衣南逐女媭砧。","十年不识长安道，九籥宸开紫气深。"],"title":"拟杜子美峡中意"}
