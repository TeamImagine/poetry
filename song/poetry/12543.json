{"author":"曹勋","id":12543,"strains":["平平平仄仄，仄平平平平。","仄平仄平仄，仄仄平平平。","仄仄平仄平，平平平仄平。","仄仄仄仄仄，平○平仄○。","仄仄仄平平，仄仄平仄仄。","平平仄平仄，仄仄○仄○。","仄平仄平平，仄平仄平平。","仄平仄仄仄，平仄平平平。","平仄平平仄，平仄平平平。","○仄仄仄仄，平仄平平平。","仄平仄○仄，仄仄平平平。"],"paragraphs":["恭持天子节，再经邯郸城。","断垣四颓缺，草树皆欹倾。","慨念全赵时，英雄疲战争。","殆及五季末，瓜分无定盟。","慨念蔺君高，璧亦安所盛。","翩翩魏公子，有德胜所称。","殆今已千年，废台漫峥嵘。","赵民尚自若，歌舞娱春荣。","金石丝簧奏，仿佛余新声。","兴废乃尔尔，人事徒营营。","望城只叹息，尽付西山青。"],"title":"过邯郸"}
