{"author":"晁补之","id":214461,"strains":["平仄仄平平平平仄仄仄，平平○仄平仄仄。","平平仄仄平仄平，仄○仄仄仄仄仄。","平平平仄仄○平，仄平平仄○仄平。","平平○仄仄平仄，平平仄仄○平平。","仄平○仄仄○仄，仄仄○平仄平仄。","仄平平仄仄平平，仄仄平平○仄仄。","仄平平仄仄平平，仄平仄仄仄平平。","○平平仄仄仄仄，仄仄平平○仄平。"],"paragraphs":["君不见华阴杨君汉孔子，君生其后无乃似。","平居恐惧西北隅，力行发愤尚不愧。","君今鸣橹下长淮，眼明清晓三楚开。","扬州行矣勿濡滞，江南细雨收黄梅。","我今正是鸟折翼，肺病三年广文直。","昔时黄帽榜舟人，却向西湖当不识。","寄声关子老渔樵，小山桂树不须招。","乘槎东海未敢必，欲去天台观石桥。"],"title":"赠杨景平"}
