{"author":"张镃","id":81001,"strains":["平平仄平平平○，仄仄仄仄平平平。","平平○仄仄平仄，平仄平仄○平平。","仄平仄仄仄平仄，平仄仄仄平平平。","平平仄仄仄平仄，仄仄平仄平平平。","仄平仄仄仄平仄，仄仄仄仄平○平。","仄平平仄○平仄，○仄仄仄平平平。","仄平仄仄仄平仄，仄平○仄平平○。","平平仄仄仄仄仄，仄仄仄仄仄平平。","○平平仄仄平仄，○仄○仄平平平。","平○○仄平○仄，平仄○仄平平平。","仄○仄仄仄平仄，平仄仄仄平平平。","仄平平仄仄○仄，仄仄平仄平○平。"],"paragraphs":["阳乌翅焦云崔嵬，避热马转南山隈。","边湖兴熟厌频往，幽讨林落穿莓苔。","涧声引步陟层岭，亭矗路侧双扉开。","泓泉湛碧透坤轴，合有龙卧专风雷。","抚栏立瞰眩奇閟，漱挹未敢持深杯。","瘦筇趋寺更幽寂，苴补不到檐楹摧。","老僧肃揖选凉坐，借床过夜容裴回。","神灵变异亦喜客，跂脉现状潜鳞鳃。","从容瞻敬忽无靓，应悯堕世余氛埃。","堂中遗像成三老，英爽长在游天垓。","认题扫壁说前辈，今昔玩视俱悠哉。","出门因爱月正午，桂子秋到须重来。"],"title":"夜宿龙井广福寺分韵得来字"}
