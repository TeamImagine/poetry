{"author":"李纲","id":242872,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["请说常无众妙门，当时关尹意何勤。","青牛西去连沙漠，紫气东来见瑞氛。","妙法不离三十辐，至言都在五千文。","世人不解宗慈俭，只欲长生蹑白云。"],"title":"题李伯时画老子岀关图"}
