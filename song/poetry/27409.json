{"author":"王灼","id":27409,"strains":["平平仄平平，平仄平平仄。","○仄平○仄，平平仄平仄。","仄仄平仄平，仄仄仄平仄。","仄平仄○仄，仄仄平○仄。","平平仄○仄，仄仄仄○仄。","平仄平仄仄，仄仄平平仄。","仄仄平平仄，平仄仄平仄。","平仄仄○仄，仄仄平仄仄。","仄○仄仄平，仄○仄平仄。","仄仄○仄平，仄平仄平仄。"],"paragraphs":["循溪上坡坨，溪亦因山曲。","行尽高深处，招提隐山腹。","往者灰烬余，白塔但孤矗。","十年闹斤斧，有此千间屋。","阿师笑相语，异事子当卜。","今日钟报客，振响非人触。","病悴优婆塞，归梦到松菊。","诸圣惠三昧，警我烦恼毒。","卧听夜雨喧，起看晓云族。","去路犹恐迷，主人费斋粥。"],"title":"曲尺山云居寺"}
