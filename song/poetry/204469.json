{"author":"黄裳","id":204469,"strains":["仄仄平平仄○仄，平仄平平仄平仄。","仄仄仄仄平平○，仄仄平平仄○仄。","仄仄○仄○平平，○仄平○仄○仄。","仄平仄仄平平平，○仄仄○平仄平。","仄平仄仄仄仄仄，仄平平仄平平平。"],"paragraphs":["道士初来鹤衣白，无事猖狂走南北。","偶得秘诀烟霞间，鬼谷先生眼睛碧。","谓我当接王公谈，且与天庭二分术。","傥来已感仙翁灵，占梦梦中宜自惊。","妙光照物乃是道，结庐归去南山青。"],"title":"贻李道士"}
