{"author":"艾性夫","id":165190,"strains":["平仄仄平平平仄平，平○平仄平。","平仄平仄平仄平，平平仄仄平○平。","平平仄平仄，仄仄仄仄仄。","平平平仄仄平○，平平平仄平平仄。","平平仄平仄，仄仄仄○仄。","仄平平仄仄平平，仄平○仄平○○。","平平平平仄平仄，仄仄仄平平仄仄。"],"paragraphs":["君不见春初淮白鱼，秋深黄雀儿。","川潜山泊谁得知，灾身不幸甘且肥。","官饕弗渠赦，竟作一网打。","头颅千百奉苞苴，猩红熊白风斯下。","吾生亦何好，独坐味颇厚。","急符星火督虞人，覆巢空类无遗噍。","宁逢江南射生手，莫遇雁门馋太守。"],"title":"雁塔"}
