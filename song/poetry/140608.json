{"author":"姚勉","id":140608,"strains":["平平仄仄仄平平，平仄平仄仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["仁如爱日洁冰壶，鞭不曾施岂用蒲。","吏服官清羞鬻狱，民怜邑窘竞输租。","甘棠舍在春常满，行李船空月亦无。","展骥分州犹未称，合于紫禁著飞凫。"],"title":"送赵判县美任改除阆倅"}
