{"author":"虞俦","id":61926,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["缺落槿篱须补缀，稀疏菜甲欠锄耘。","芙蓉泣露坡头见，桂子飘香月下闻。","策杖却愁成独往，举杯谁与醉浓芬。","欢悰莫讶年来减，触目无非是忆君。"],"title":"有怀汉老弟  其二"}
