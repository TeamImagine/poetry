{"author":"何梦桂","id":151696,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["考叔分羹我独无，不如鸣鹤自相孚。","世途跋涉牛先喘，仕路驰驱马已瘏。","弗逮子舆三釜养，空余颜氏一箪癯。","蓼莪诗废遗躯在，愧死林中孝义乌。"],"title":"观禽鸟哺雏有感赋诗三首示诸子侄  其二"}
