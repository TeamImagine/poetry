{"author":"赵希逢","id":130524,"strains":["平平仄○平平仄，仄○仄平仄平仄。","○平仄仄平平平，平平仄平平仄仄。","仄平平仄仄仄平，仄仄仄仄仄仄平。","仄平仄仄平平仄，仄仄仄仄平○平。","仄平仄平仄平仄，仄仄○平仄平仄。","仄平○仄仄仄平，仄仄平仄平仄平。","平平平○○仄仄，平平平平仄平平。"],"paragraphs":["沧波万顷涵秋绿，曲和泰山酿醽醁。","相逢一醉谁能辞，纷纷麈谈霏屑玉。","主人名阁意寓言，不饮俗客只饮仙。","眼前具足吞云梦，气象豁达无颇偏。","一时价高洛阳纸，迭唱更酬萃朱紫。","好风吹月入酒卮，志气飘逸神爽飞。","悠然清兴正未艾，晨光峰头忽熹微。"],"title":"和饮仙阁"}
