{"author":"陈舜俞","id":146594,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["东林移宿过西林，风霭萧萧结暝阴。","随处水声喧屐齿，傍人山色上衣襟。","道于尘土知无用，乐在云泉亦损心。","拟付离骚与猿鸟，樵苏应怪久登临。"],"title":"西林寺"}
