{"author":"张扩","id":234139,"strains":["平仄仄仄仄，平平平仄平。","平平仄仄仄，平仄仄平平。","仄仄仄平仄，平平平仄平。","仄平平仄仄，仄仄仄平平。"],"paragraphs":["南渡不忍说，流离簪与裾。","苍黄一臂失，辛苦万金书。","孝友剧调护，神明关起居。","不须春草句，好梦自蘧蘧。"],"title":"焦复州适道于艰危中与其兄遇于三衢自云尝有异梦神明之感叙其事属予赋诗"}
