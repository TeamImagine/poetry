{"author":"李觏","id":113438,"strains":["平平仄仄仄平平，平仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["骚人得助是江山，千里幽怀一凭栏。","野色岂唯春晚秀，天风长似月边寒。","身闲暂觉尘埃远，境胜才知宇宙宽。","祗恐仙壶提挈去，不教凡眼醉中看。"],"title":"留题归安尉凝碧堂"}
