{"author":"许棐","id":117052,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["江海归来二十春，闭门为学转辛勤。","自怜两鬓空成白，犹喜双眸未肯昏。","君有新刊须寄我，我逢佳处必思君。","城南昨夜闻秋雨，又拜新凉到骨恩。"],"title":"陈宗之叠寄书籍小诗为谢"}
