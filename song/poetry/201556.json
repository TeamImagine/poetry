{"author":"彭汝砺","id":201556,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["旅人汲汲赴前程，奔走川途不暂停。","踪迹无如今困蹇，才谋不似旧精灵。","雍容可羡云中雁，浩荡来随水面萍。","富贵功名皆外物，艰难险阻亦须经。"],"title":"和济叔兄书斋言志  其三"}
