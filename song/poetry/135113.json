{"author":"邵雍","id":135113,"strains":["仄仄仄平平仄仄，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","仄仄仄仄平平仄，平仄平平仄仄平。"],"paragraphs":["若圣与人吾岂敢，空言犹足慰虚生。","明开教劝用常道，永使子孙持善名。","此日贻谟情未显，他时受赐事非轻。","庶几此意流天下，天下何由不太平。"],"title":"教劝吟"}
