{"author":"陆游","id":42356,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，平仄平平仄仄平。"],"paragraphs":["事业无闻负圣时，沧波自照角巾欹。","养成林下无穷懒，占尽人间彻底痴。","小麦绕村苗郁郁，柔桑满陌椹累累。","医翁筮叟真堪友，搜索残尊与共持。"],"title":"闲咏五首  其二"}
