{"author":"郑滋","id":254141,"strains":["仄仄○平仄，仄仄平平平。","平仄仄平仄，仄平平仄仄。","仄仄仄○平，仄仄仄○平。","平仄平仄仄，仄平○平平。","仄仄仄仄仄，平仄仄平平。","平平仄平仄，仄平平仄○。","○仄平平○，仄仄仄仄平。","平平仄平仄，平仄平仄仄。","平平仄仄仄，平仄仄仄平。","仄仄仄仄仄，平仄○平平。","平仄仄仄仄，平仄○○平。","平仄平平平，仄仄平仄平。","仄仄平仄○，仄平○仄平。","平平○平仄，平○平平○。","仄平仄仄仄，仄平平仄平。","仄仄仄平仄，平平平仄平。"],"paragraphs":["大厦将颠仆，一木安能支。","唐室既颓啮，有才何所施。","表圣隐王官，出处适其宜。","藩镇方跋扈，拥兵相雄雌。","尾大不可掉，纲纪日凌夷。","虽云务姑息，要求无定期。","当此谁为援，欲进速祸基。","优游向泉石，琴酒聊自恣。","休休复莫莫，终永忘所规。","著史以见志，迂阔从人嗤。","风驭去不返，幽谷空遗祠。","名与前峰高，挺挺为表仪。","洁与飞瀑幷，浊流应忸怩。","方今重完节，褒封来非迟。","发扬在守土，抗章无愧辞。","庶几慰精爽，光辉于盛时。"],"title":"偈颂三首"}
