{"author":"黄滔","id":33661,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["秋风昨夜落芙蕖，一片离心到外区。","南海浪高书堕水，北州城破客降胡。","玉窗挑凤佳人老，绮陌啼莺碧树枯。","岭上青风陇头月，时通魂梦出来无。"],"title":"寄怀南北故人"}
