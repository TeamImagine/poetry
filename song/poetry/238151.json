{"author":"王庭珪","id":238151,"strains":["平平仄仄仄平平，平仄平平平仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["江头野老哭声哀，宫殿千门安在哉。","御路初传鼙鼓动，驿尘犹见荔枝来。","九重奇祸遽如许，四海军书重困催。","家在双龙双阙下，乱云春思益难裁。"],"title":"和谢梦叟思乡用李巽伯韵"}
