{"author":"祖无择","id":113852,"strains":["平平平平仄仄仄，仄仄○平平仄仄。","平平仄仄○仄平，仄仄平平平仄仄。","仄○仄仄平仄平，平仄○平仄平仄。","仄平○仄平仄平，仄仄平平平仄仄。","平平仄仄平仄仄，仄仄平○平仄仄。","仄仄仄仄仄仄○，仄仄仄仄仄平仄。","平平仄仄仄○仄，仄仄○平仄平仄。","仄平仄仄平仄平，仄仄○平仄平仄。","仄仄平平仄平仄，仄仄平平仄平仄。","仄○仄仄平仄平，仄仄平平平仄仄。","平平平仄仄仄？，仄仄平平平仄仄。","平平平平仄平仄，仄平仄仄平仄仄。","平平仄仄平平仄，仄仄平仄平仄仄。","仄平平仄平○平，仄仄平仄仄仄仄。","仄平仄仄仄平仄，仄仄平平平仄仄。","○平仄仄平仄平，仄仄平仄平平仄。","平平仄仄仄平仄，平平仄仄平平仄。","仄平仄仄平仄平，○仄平○平仄仄。","○平仄仄仄仄平，仄仄仄○平○仄。","仄仄平平平仄平，仄仄平平○平仄。"],"paragraphs":["袁山之阳秀水侧，草覆遗基谁氏宅。","皆云子发其姓卢，往往文章名籍籍。","宅中旧物何所存，惟有嶙峋一区石。","阔才三尺高倍寻，久卧尘沙群瓦砾。","余心好异因独往，下马环观聊拂拭。","地表可见十二三，已足怪骇动魂魄。","呼工运锸壍其旁，挽以长𫄠百夫力。","杂然鼓噪登大车，恍尔如蒙巨灵擘。","选置东湖最佳处，四面澄波映天碧。","倚空突兀无与邻，顿觉亭台增气色。","弯环幽窦莫敢撢，恐有乖龙飞霹雳。","余尝南游到阳朔，众峰矗矗春笋植。","扪萝踏藓穷之遍，若此奇卓曾未识。","郡人奔走来如云，故老惊视复唧唧。","乃言此石遇真赏，屈指于今年二百。","沈埋旷代谁尔珍，一日光价逾荆璧。","嗟余束发大夫后，区区志尚惟孤直。","十年再谪非不穷，犹慕坚纯无改易。","如何故老不我愚，感物再三形叹息。","石不能言人有言，忽使他时重湮厄。"],"title":"题袁州东湖卢肇石"}
