{"author":"李流谦","id":30912,"strains":["平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["逢山到处为迟留，行到东南第几州。","终古香灯凭像教，可人轩户称山丘。","苔封铁色千寻壁，日丽云章百尺楼。","脚底全吴何足小，待将八极恣浮游。"],"title":"游虎丘次仲甄韵"}
