{"author":"释原妙","id":158200,"strains":["○仄平平仄仄仄，仄仄仄○仄平仄。","仄仄○○仄仄平，○平平仄仄仄仄。","仄仄平平○仄平，平平仄仄平平仄。","仄平○仄仄平平，仄仄平○平仄仄。"],"paragraphs":["闲处休居静莫住，转入转深转幽固。","纵至深深尽底时，更须知有那一步。","昔日曹溪亲到来，今时往往多差互。","若非丧尽目前机，倒岳倾湫无觅处。"],"title":"示如梦禅人行脚"}
