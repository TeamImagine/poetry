{"author":"郑獬","id":181672,"strains":["平平平仄平，平仄仄平平。","仄平平平平，平仄仄仄平。","平平平平仄，仄仄仄平平。","○仄○仄仄，平仄平平平。","平○仄平仄，平仄○平平。","仄仄仄平仄，仄仄仄平平。","平平仄平仄，仄仄仄平平。","○平仄仄仄，平平仄平平。","平仄仄○○，仄平仄仄平。","仄平○仄仄，仄平平仄平。","平平仄仄平，仄仄平平平。","平平平仄仄，仄仄仄○○。"],"paragraphs":["常公廊庙姿，龙节殿南区。","凿开文章源，儒学比蜀都。","仪仪天章老，秀色发东吴。","相望三百载，还拥朱轓车。","风帆入天境，云际如飞凫。","到郡省风俗，少住使君旟。","邦人爱文字，小吏亦诗书。","欧生死北土，仙山失璠玙。","魁怪遂横行，圣人恶夺朱。","愿公正礼法，引之君子涂。","骙骙万马群，必有真龙驹。","它时杨得意，自可荐相如。"],"title":"送元待制知福州"}
