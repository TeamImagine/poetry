{"author":"孔武仲","id":200504,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["铃斋清话未更端，一埽禅林景趣完。","缥缈已装新殿塔，萦纡仍引外峰峦。","冷风有意生空阔，密雪无声下广寒。","平昔所游今在眼，凄凉疑是梦中看。"],"title":"次韵和邓慎思谢刘明复画道林秋景二首  其一"}
