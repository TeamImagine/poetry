{"author":"王迈","id":107743,"strains":["仄仄平平仄仄平，仄平平仄仄平平。","仄平仄仄仄仄仄，平仄仄平平仄平。","仄仄仄平平仄仄，平平平仄仄平平。","平平平仄平平仄，仄仄仄平平仄平。"],"paragraphs":["读报欣然共赋诗，古来忠佞各殊岐。","彼犹愧见蒋颖叔，君盍自期刘器之。","恶草剪除虽一快，芳兰销歇已多时。","怀哉康节先生语，作事莫教人绉眉。"],"title":"和刘编修潜夫读近报蒋岘被逐二首  其一"}
