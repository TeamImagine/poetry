{"author":"徐侨","id":88777,"strains":["平仄平平仄仄平，仄平仄仄仄平平。","平平平仄仄平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["何事贪乘逆水船，此心长向白云边。","琴书篷底一樽酒，花柳江头三月天。","逸兴只将诗句遣，清襟那就俗尘牵。","簿书不到斑衣底，进学输君属壮年。"],"title":"和吕巽伯韵"}
