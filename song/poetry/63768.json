{"author":"王质","id":63768,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["绿玉珊珊密映门，双扉不受一丝尘。","经函药鼎元无用，茗椀熏炉总是真。","坐阅百年俱幻境，肯悬一榻贮闲身。","麈毛挥罢无人语，静看冰壶一点春。"],"title":"题邕希孟静室"}
