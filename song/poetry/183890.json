{"author":"刘攽","id":183890,"strains":["平平仄仄仄平平，平仄仄平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["方塘十亩水幽幽，鱼自潜深鸟自浮。","为有风光陶永日，故题亭榭拟沧洲。","旋移修竹看停雪，未落垂杨正奈秋。","客到便留同一醉，山公不问习池游。"],"title":"步瀛阁"}
