{"author":"贾遵祖","id":77490,"strains":["仄平仄仄平仄平，仄仄平平仄仄仄。","平平平仄仄仄○，仄平仄仄仄平仄。","平平平仄仄平平，仄仄○平仄平仄。","仄平仄仄平平平，平○仄平仄平仄。","平○仄仄平○仄，仄平○仄平仄仄。","仄○仄仄仄平平，平仄平平平仄○。","平平平仄仄仄仄，仄仄仄仄平平仄。","仄○仄仄平平平，仄仄仄仄平平仄。","平平仄仄仄○仄，平仄○○仄○仄。","平平仄○平仄平，仄平仄仄平仄仄。","平平仄仄仄仄平，○仄平平平仄仄。","平平平仄平平仄，平○平平仄平仄。","○平仄仄仄平○，仄平仄平仄○仄。","平平平仄平平平，仄仄平平平仄仄。"],"paragraphs":["翰林以谪流夜郎，我亦何为涉此境。","生平山水债未了，宦游直度桂州岭。","牂牁江绕古融城，拂拭冠缨照清影。","举头忽见真仙岩，盘空攫拏势驰骋。","天教刻削无遗巧，不知斤斧谁手秉。","吻如蚀月丑虾蟆，枵腹穹窿宽一顷。","尸居龙见柱下史，宴坐似说常清静。","贯穿石涧飞惊湍，两岸峡束垂机阱。","兹晨邂逅得胜践，身到中间发深省。","青牛昔过函谷关，我陪五老曾造请。","依然一念浩劫初，堕在尘埃官独冷。","童儿徐甲今何所，朝从南箕暮东井。","当时与我极绸缪，默而祷之意相领。","扶携腾上虚皇前，赐我金丹凌倒景。"],"title":"题真仙岩"}
