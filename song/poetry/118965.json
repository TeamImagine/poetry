{"author":"徐经孙","id":118965,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["家有园池乐寿康，君恩广大寿无疆。","玉龙自是神仙骨，紫殿容依日月光。","不织不蚕时赐帛，无功无过岁支粮。","老臣得此知惭愧，家有园池乐寿康。"],"title":"乙丑三月十二夜梦得家有园池乐寿康之句觉而足成效邵康节作首尾吟八首  其三"}
