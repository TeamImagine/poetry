{"author":"释慧空","id":10065,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["学道穷年无寸勋，忘机似可置鸥群。","谩劳长者开青眼，送与高岩卧白云。","机钝莫酬摩诘问，鼻端终待郢人斤。","归来不寐思君语，落涧寒泉深夜闻。"],"title":"和彦正居士见寄并勉定兄及再和梦石  其一"}
