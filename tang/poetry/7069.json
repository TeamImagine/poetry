{"author":"独孤绶","id":7069,"strains":["仄仄平平仄，○平仄仄平。","平平仄仄仄，仄仄仄平平。","仄仄平平仄，平平仄仄平。","平平平仄○，仄仄仄平平。","仄仄平平仄，平○仄○平。","平平仄仄仄，平仄○平平。"],"paragraphs":["万古秦时镜，从来抱至精。","依台月自吐，在匣水常清。","烂烂金光发，澄澄物象生。","云天皆洞鉴，表里尽虚明。","但见人窥胆，全胜响应声。","妍媸定可识，何处更逃情。"],"title":"秦镜"}
