{"author":"陈宗远","id":170985,"strains":["平仄平平仄仄平，平平平仄仄平平。","平平平仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["勋业从来简帝聪，东溟还复奏肤公。","庭前修竹添新绿，洞里蟠桃依旧红。","野渡横舟人未老，大川作楫路将通。","愿观整顿乾坤手，不负当年射六蓬。"],"title":"代寿帅书三首  其二"}
