{"author":"韩淲","id":86183,"strains":["仄仄仄平平，仄仄仄平仄。","平仄○仄仄，○平仄仄仄。","平平仄仄平，仄仄平平仄。","仄仄仄平○，仄平仄仄仄。","○仄○仄○，仄仄仄平仄。","仄仄仄仄平，仄仄平仄仄。","仄仄仄平平，平仄○仄仄。","仄仄仄平平，平仄仄平平。","仄平○仄○，仄仄仄平仄。","平平仄平仄，平仄仄仄仄。","○○仄平平，平仄仄平仄。","平仄平平平，平仄仄仄○。","平平仄○平，平平仄仄仄。"],"paragraphs":["昔也寿皇时，盖以战而守。","强敌难得志，和书驿使走。","持循四十年，罔敢为戎首。","世道倏升降，甲兵忽在手。","轻举将略疏，彼彊反归咎。","遂令北伐篇，小大皆灭口。","不惮累金缯，祇愿和好久。","庙算属仁贤，尊事贵黄耈。","祖宗缔创深，施泽等高厚。","朝班上青琐，忧国合细剖。","行行远家林，寒露湿芜柳。","无恶夸毗儿，无哂拓落叟。","何须莫吟诗，何须力饮酒。"],"title":"送子寿入吴改秩"}
