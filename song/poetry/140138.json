{"author":"林洪","id":140138,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄仄平平仄平。","仄仄平平平仄仄，平平平仄仄平平。"],"paragraphs":["梅边未有屋三间，僦得楼居特暂安。","天下事非容易说，门前山可久长看。","瓶花频换春常在，阶草不除秋自残。","岂是江湖难著脚，如今平地亦狂澜。"],"title":"楼居"}
