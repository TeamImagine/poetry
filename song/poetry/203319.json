{"author":"释道潜","id":203319,"strains":["平平平仄仄平平，仄仄平平仄仄平。","仄仄平平平仄仄，仄平平仄平平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["招提岑寂古城隈，海雨江风日日来。","但觉园林芳意尽，不知红紫为谁开。","花飞南陌浑空柳，绿染中庭半是苔。","有客冲泥能过我，笋舆驼褐夜深回。"],"title":"次韵思正雨中偶兴"}
