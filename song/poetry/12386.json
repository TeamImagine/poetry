{"author":"曹勋","id":12386,"strains":["仄仄仄平仄，平仄仄平平。","仄平仄○仄，仄仄仄平平。","○○仄○仄，仄仄平平平。","仄仄平平平，平平平仄平平平。","仄仄仄平仄，平平平平仄平仄。","○仄仄仄平，平仄平平仄平仄。","平平仄仄平○平，平仄平仄仄平仄。","仄平仄仄平平平，仄仄平平仄平仄。","平平平仄仄平○，仄仄○平仄平仄。"],"paragraphs":["我有一樽酒，来自故人家。","故人久相别，十载隔天涯。","相思不相见，对月开流霞。","一酌延清风，清风为我开灵襟。","再酌劝明月，明光徘徊冷光发。","三酌望故人，明月清风见颜色。","高歌起舞赓长谣，声裂金石贯曾碧。","伯伦已死渊明殂，蜾蠃螟蛉漫充塞。","须臾歌罢玉壶空，醉觉长天不盈尺。"],"title":"独酌谣二首  其一"}
