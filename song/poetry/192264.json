{"author":"郭祥正","id":192264,"strains":["仄平仄仄平，仄平仄○○。","平○仄○仄，仄仄平平平。","平平仄平仄，仄平平仄平。","仄仄仄仄仄，平○仄平○。","仄平平○平，仄仄平平平。","仄仄平平平，仄仄○仄平。","平平○仄平，仄仄平平平。","○平仄仄仄，平平○平平。"],"paragraphs":["予方寓小山，感君忽相过。","风标夺莹玉，气语排悬河。","君初佩金印，治蛮真有科。","彼侮我即斩，威行济之和。","使知朝廷尊，帖帖无愆讹。","圣主方求才，四海张网罗。","麒麟并凤凰，所获宁为多。","如君必见取，为君吟菁莪。"],"title":"送黄彦发还台"}
