{"author":"苏辙","id":197900,"strains":["仄平仄仄仄，○仄仄仄平。","平平仄仄平，平仄平平平。","仄平平仄仄，○平仄仄○。","平平平仄平，仄○仄平平。","平仄平平○，平仄平平平。","仄仄平仄平，仄仄仄仄平。","仄平平平仄，仄仄平仄平。","○仄仄仄仄，仄仄○平平。","平仄仄○仄，仄仄仄平平。","仄仄仄仄平，平平仄平平。","仄平仄仄仄，平仄○平平。","平平仄仄仄，仄仄○平平。","平平仄仄仄，仄仄平仄平。","仄仄○仄仄，仄仄○平平。","仄仄仄仄仄，仄仄平平仄。","平平仄仄仄，仄○仄平平。","○平仄○仄，仄仄平平平。","平仄仄平仄，平平仄平○。","仄平仄仄仄，仄仄平仄平。","仄仄仄仄仄，○仄平平平。","仄平仄平平，仄仄○平平。","仄仄仄平仄，仄平平○平。","仄仄仄平仄，仄平仄平平。","平平仄仄仄，仄仄平○平。"],"paragraphs":["五年卖盐酒，胜事不复知。","城东古道场，萧瑟寒松姿。","出游诚偶尔，相逢亦不期。","西轩吴越僧，弛担未多时。","言住西湖中，岩谷涵清漪。","却背闾井喧，曲尽水石奇。","昔年苏夫子，杖屦无不之。","三百六十寺，处处题清诗。","麋鹿尽相识，况乃比丘师。","辩净二老人，精明吐琉璃。","笑言每忘去，蒲褐相依随。","门人几杖立，往往闻谈词。","风云一解散，变化何不为。","辩入三昧火，卯塔长松欹。","净老不复出，麈尾清风施。","苏公得罪去，布衣拂霜髭。","空存壁间字，郁屈蟠蛟螭。","知我即兄弟，微官此栖迟。","问何久自苦，五斗宁免饥。","俯首笑不答，且尔聊敖嬉。","我兄次公狂，我复长康痴。","反复自为计，定知山中宜。","但欲毕婚娶，每为故人疑。","君归漫洒扫，野鹤非长羁。"],"title":"偶游大愚见余杭明雅照师旧识子瞻能言西湖旧游将行赋诗送之"}
