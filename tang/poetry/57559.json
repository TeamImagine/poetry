{"author":"薛奇童","id":57559,"strains":["平仄平平仄，平平仄仄○。","仄仄仄○平，仄平平平平。","仄平仄平仄，仄仄仄平平。","平仄仄仄仄，仄仄○平平。","平平仄平仄，平○平仄平。","平平仄仄○，平仄平仄○。","平平平平仄，仄仄平仄平。","仄仄平○仄，平○仄仄平。"],"paragraphs":["骄虏初南下，烟尘暗国中。","独召李将军，夜开甘泉宫。","一身许明主，万里总元戎。","霜甲卧不暖，夜半闻边风。","胡天早飞雪，荒徼多转蓬。","寒云覆水重，秋气连海空。","金鞍谁家子，上马鸣角弓。","自是幽幷客，非论爱立功。"],"title":"塞下曲"}
