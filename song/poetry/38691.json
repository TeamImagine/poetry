{"author":"陆游","id":38691,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["子有金丹炼即成，人人各自具长生。","施行要使俗仁寿，收敛犹能心太平。","剧饮似鲸身不倦，细书如蚁眼常明。","更余一事君难学，富贵真同涕唾轻。"],"title":"金丹"}
