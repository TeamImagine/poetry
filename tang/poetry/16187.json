{"author":"白居易","id":16187,"strains":["平平○仄仄仄平，平平仄仄仄仄平。","仄平仄仄仄平仄，平仄仄平平仄平。","仄平仄仄平仄仄，平平仄平平仄平。","平仄平平○仄仄，平平平仄仄○○。"],"paragraphs":["江亭乘晓阅众芳，春妍景丽草树光。","日消石桂绿岚气，风坠木兰红露浆。","水蒲渐展书带叶，山榴半含琴轸房。","何物春风吹不变，愁人依旧鬓苍苍。"],"title":"江亭玩春"}
