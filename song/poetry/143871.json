{"author":"舒岳祥","id":143871,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["深凭歌酒送流红，岸帻披襟万顷风。","一斗白鸥苍霭上，数篇黄鸟绿阴中。","不辞老疾余年在，已付欢哀万事空。","新荷使家除户役，安居从此异征鸿。"],"title":"免役后登山园小饮书怀"}
