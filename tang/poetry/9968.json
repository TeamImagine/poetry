{"author":"韩愈","id":9968,"strains":["仄仄○仄仄，仄平仄平平。","仄仄仄仄平，仄○仄仄○。","仄平仄仄仄，仄仄平仄○。","仄仄平仄仄，仄平仄平○。","平平仄仄仄，平仄仄平○。","仄平平仄平，仄仄平平平。","平平平仄仄，○仄仄仄平。","平平仄平仄，仄仄平平平。","平仄仄仄仄，平平仄○平。","仄仄仄仄仄，仄平仄仄平。","平平？平仄，平仄平平平。","仄平仄平仄，仄仄平仄○。"],"paragraphs":["龊龊当世士，所忧在饥寒。","但见贱者悲，不闻贵者叹。","大贤事业异，远抱非俗观。","报国心皎洁，念时涕汍澜。","妖姬坐左右，柔指发哀弹。","酒肴虽日陈，感激宁为欢。","秋阴欺白日，泥潦不少干。","河堤决东郡，老弱随惊湍。","天意固有属，谁能诘其端。","愿辱太守荐，得充谏诤官。","排云叫阊阖，披腹呈琅玕。","致君岂无术，自进诚独难。"],"title":"龊龊"}
