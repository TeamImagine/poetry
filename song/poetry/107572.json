{"author":"王迈","id":107572,"strains":["仄仄○平仄，平○平仄平。","仄○平仄仄，仄仄仄平平。","平仄仄平仄，平○仄仄平。","平平仄平仄，仄仄仄平平。","仄仄仄平仄，平平仄仄平。","平平平仄仄，平仄仄平平。","仄仄平平仄，○平仄仄○。","平平仄○仄，仄仄○平平。","仄仄平仄○，○平仄仄○。","仄平平仄○，○仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，○平仄仄○。","平平平仄仄，仄仄仄平平。","○仄仄平仄，○平仄仄平。","仄平仄○仄，仄仄仄○平。","仄仄仄平仄，仄平平仄平。","○○仄平仄，仄仄仄平平。","仄仄平平仄，平平仄仄平。","？平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。"],"paragraphs":["病眼缘春困，晨兴为子明。","未应谈世故，政恐累吾清。","书况近何若，襟期久不倾。","春来已多日，课办几何程。","我懒觉成惯，人怜太瘦生。","招穷诗作祟，攻闷酒为兵。","昨著僧房宿，思寻友旧盟。","时时整行李，往往叹浮萍。","一动归欤兴，长歌去矣行。","小轩频偃蹇，分物息经营。","绿爱弥墙幄，红惊糁地英。","感时愁杜宇，唤梦赏鹂鹒。","秩马来迢递，论文会合并。","匆匆为草具，郁郁有兰馨。","如许遽言别，深知不尽情。","惜花二三月，送客短长亭。","万事眼前幻，一杯身后名。","相期在忠孝，冷笑付枯荣。","问学无穷尽，文章合老成。","倘来聊尔尔，所立要铮铮。","此去逢同社，为侬好寄声。","有需新句子，此稿不妨呈。"],"title":"潘世表来访临别赠二十韵"}
