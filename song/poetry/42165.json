{"author":"陆游","id":42165,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夜榜孤舟掠岸行，村墟频过不知名。","绕枝倦鹊寒无影，脱网奔鱼远有声。","两纸忽惊残历尽，一杯聊慰旅怀情。","还家自笑身犹健，又付生涯与短檠。"],"title":"冬夜舟中作"}
