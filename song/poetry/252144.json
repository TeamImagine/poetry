{"author":"郑刚中","id":252144,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，平仄平平平仄平。","仄仄平平平仄仄，仄平平仄仄平平。"],"paragraphs":["乌奴楼阁起江皋，特地携樽上最髙。","城阁带烟无十里，舳舻衔运过千艘。","个中官事暂时少，明日吾生依旧劳。","未到张灯犹晚渡，锦腰催拍送陶陶。"],"title":"四月二十日登乌奴山"}
