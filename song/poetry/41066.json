{"author":"陆游","id":41066,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["久住人间岂自期，断砧残角助凄悲。","征行忽入夜来梦，意气尚如年少时。","绝塞但惊天似水，流年不记鬓成丝。","此身死去诗犹在，未必无人粗见知。"],"title":"记梦"}
