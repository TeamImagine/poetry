{"author":"苏过","id":229985,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平平平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["夜来小雪犹凝地，睡起扶桑已著窗。","却喜少陵时炙背，不忧北海屡空缸。","丰年何时豚蹄祝，薄淖聊烦蜡屐双。","试走湖边望嵩少，殆如叠嶂在烟江。"],"title":"次韵叔父小雪二首  其二"}
