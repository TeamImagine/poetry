{"author":"梅尧臣","id":35366,"strains":["平仄仄平平，平平○平仄。","平平仄平仄，仄仄平平仄。","平仄仄平○，仄平平仄仄。","○○仄平○，仄○平平仄。","○平仄平仄，仄仄平平仄。","仄仄○平平，平平仄○仄。"],"paragraphs":["天子命儒臣，遐方重专对。","持书下西阁，拥节来穷塞。","貂服紫蒙茸，虎旗光彩綷。","将迎走毡骑，卫从罗金铠。","当宣汉恩德，便使胡欣戴。","几日过阴山，南飞雁相背。"],"title":"送王紫微北使"}
