{"author":"王之道","id":7494,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["敢以箪瓢傲廪囷，撇醅聊复笑还倾。","为言空腹朝搜句，不觉寒窗夜集霙。","泽浃寰区成地富，光生蓬荜见天平。","预占有岁从今始，廊庙何忧不及惸。"],"title":"和彦时兄腊雪六首  其三"}
