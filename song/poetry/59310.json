{"author":"陈造","id":59310,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["龙烛飞空雪渐无，光摇穷巷丽金铺。","妓楼遽喜春生座，席户浑惊粟在肤。","剡水不须乘兴去，饭山犹是作诗臞。","自怜白发疏慵客，拥被高舂梦未苏。"],"title":"雪晴再用韵"}
