{"author":"徐积","id":185352,"strains":["仄平平平仄○仄，仄仄平平仄平仄。","仄○○仄○平平，仄仄平平仄平仄。","平平仄仄○平平，平平平仄平平平。","平平仄平平仄仄，平仄○平仄平平。","平平平仄仄○仄，仄仄仄○平平平。","平○仄仄平平平，仄○平仄平平平。","仄○仄仄平平仄，仄仄平平仄平平。","平仄仄平平仄仄，仄仄仄仄平仄仄。","平仄仄○仄仄平，仄仄平平平仄仄。","仄仄平○仄平仄，仄仄平平仄平仄。","平○仄仄仄平平，仄仄仄平平仄仄。","平平○仄平平仄，平仄仄平○仄仄。","平平平仄仄仄○，仄仄平平仄仄仄。","平平平仄○平平，平平仄仄平平平。","仄○仄仄仄平仄，仄○仄仄平平平。","仄仄仄仄平平仄平平仄，仄仄平平仄平仄。","○○仄平平平平，○○仄平平平仄。","平平仄，平平平，○平仄仄○平平。","仄平平仄仄平○，仄仄平平仄仄平平平。"],"paragraphs":["白云先生面如铁，一片良心似明月。","腹中和气如春阳，齿下清风欲为雪。","群儿走马正讙讙，先生高躅方寻山。","嵩山泰山俱有约，先访王乔后陈抟。","浮丘严驾欲迎子，玉女整衣开瑶关。","山中自是逍遥家，手磨红蕊生龙霞。","鼎中气焰成何物，不炼黄金炼丹砂。","明月一声何处啸，但觉半夜鸾凤叫。","猿不敢号虎不鸣，一夜清风生万窍。","此路高深易迷错，只见先生一双脚。","山中不似俗人家，有客但寻猿与鹤。","西峰犹有秦宫女，身上乱毛如鸟羽。","秦时人事不忍闻，若见斯人莫与语。","先生何以遗时人，先生有语醇乎醇。","莫分巧拙与强弱，莫将外物成天真。","岂不见北邙山下狐狸窟，掘出枯骸与陈骨。","其闲岂无乡原人，其闲岂无强梁物。","强梁物，乡原人，当时尔等空纷纷。","后来之事竟何如，不及痴儿醉梦之浮云。"],"title":"白云先生"}
