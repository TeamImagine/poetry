{"author":"刘禹锡","id":10760,"strains":["仄仄平仄仄，仄平平仄○。","平平仄仄平，平仄平平平。","仄仄仄平仄，仄平平仄平。","平平平仄仄，仄仄仄○平。","○仄平仄仄，平平平仄平。","○○仄平仄，仄仄平平平。"],"paragraphs":["八月天气肃，二陵风雨收。","旌旗阙下来，云日关东秋。","禹迹想前事，汉台余故丘。","俳徊襟带地，左右帝王州。","留滞悲昔老，恩光荣彻侯。","相思望棠树，一寄商声讴。"],"title":"寄陕州姚中丞"}
