{"author":"舒岳祥","id":143402,"strains":["仄仄○仄仄，仄仄仄仄仄。","仄仄仄仄平，仄平平仄仄。","仄仄平仄平，仄平仄平仄。","平仄平仄○，仄仄平平仄。","仄仄仄仄平，○仄仄仄仄。","仄○平平平，平仄仄平仄。","仄○平仄平，仄仄仄仄仄。","仄平平仄平，平仄平仄仄。","仄仄平仄平，仄仄平仄仄。","○仄仄仄平，○仄平仄仄。","平平平平平，仄仄平仄仄。"],"paragraphs":["刺刺重剌剌，唧唧复唧唧。","只解促鬓丝，岂能催妇织。","织亦何用催，有丝愿成匹。","今夏蚕薄收，巧手闲刀尺。","昨下急急符，三日立税籍。","箧中无余丝，红女泪双滴。","汝更催不休，使我不得息。","汝因贪与嗔，形化生股翼。","不特登我门，又入床下壁。","号我夜不眠，墐户无计塞。","何时清霜来，堀堁同一寂。"],"title":"促纤叹"}
