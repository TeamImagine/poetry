{"author":"胡宿","id":244137,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄仄。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["飘泊年来憩下亭，雀罗秋静掩苔扃。","拂窗红叶欺闲卧，倚槛黄花笑独醒。","盛忆林泉羞白石，欲持香火访丹经。","华阳小隠平生愿，可分区区事挈瓶。"],"title":"九日山阳驿作"}
