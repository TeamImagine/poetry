{"author":"王柏","id":125015,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["直谅之言久不闻，秋来因作读书吟。","时时涵泳味无味，句句研穷深又深。","老去已辜朋友望，闲中粗得圣贤心。","无情岁月垂垂尽，夕秀朝华岂暇寻。"],"title":"新秋自警"}
