{"author":"陈藻","id":78842,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["我本三山城下居，谁人共读艾轩书。","固无田宅堪归老，纵有文章适见疏。","黄石出门多俊逸，白头似子去乡闾。","六经正说终茫昧，不遣吾侪意气舒。"],"title":"别蔡伯畛"}
