{"author":"陆龟蒙","id":28398,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["春尽之官直到秋，岭云深处凭泷楼。","居人爱近沈珠浦，候吏多来拾翠洲。","賨税尽应输紫贝，蛮童多学佩金钩。","知君不恋南枝久，抛却经冬白罽裘。"],"title":"奉和袭美送李明府之任南海"}
