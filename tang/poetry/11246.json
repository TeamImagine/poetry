{"author":"刘禹锡","id":11246,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["明州长史外台郎，忆昔同年翰墨场。","一自分襟多岁月，相逢满眼是凄凉。","推贤有愧韩安国，论旧唯存盛孝章。","所叹谬游东阁下，看君无计出恓惶。"],"title":"赠同年陈长史员外"}
