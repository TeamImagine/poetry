{"author":"王洋","id":251432,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["会因率集转殷勤，扫径宽迎陌上春。","恩解讯书红粉恋，寒消酒力玉花新。","盘堆青菜春回律，瓯泛琼珠月借神。","浮白自怜偏户小，醉归全是梦中人。"],"title":"雪中赴季文集"}
