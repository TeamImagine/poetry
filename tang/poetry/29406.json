{"author":"曹唐","id":29406,"strains":["仄平平仄仄平平，平仄仄平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["不将清瑟理霓裳，尘梦那知鹤梦长。","洞里有天春寂寂，人间无路月茫茫。","玉沙瑶草连溪碧，流水桃花满涧香。","晓露风灯零落尽，此生无处访刘郎。"],"title":"仙子洞中有怀刘阮"}
