{"author":"王琪","id":2173,"strains":["仄仄仄平平，平仄平仄仄。","平平仄平平，仄仄仄仄仄。","仄平平仄仄，仄仄平平仄。","平仄仄平平，仄仄○○仄。","平平平○仄，仄仄平平仄。","平平仄仄平，平仄平平仄。","仄平平仄仄，仄仄平平仄。","仄仄○平平，仄仄○平仄。","○平平仄平，仄仄平仄仄。","平平○平仄，平平仄平仄。","平平仄平平，仄○平仄仄。","平○平仄仄，仄仄仄平仄。","平平平仄平，仄仄仄平仄。","平仄平平平，平平仄仄仄。"],"paragraphs":["白鹭敞西轩，檐宇穷爽垲。","千峰若连环，翠色不可解。","是时天宇旷，六幕无纤霭。","金斗熨秋江，素练横衣带。","乾坤清且敛，气象朝昏改。","芦花作雪风，飞舞来沧海。","九霄汀鹭起，万里樯乌快。","月上三山头，鸟没横塘外。","苍茫洲渚寥，错落星斗大。","开尊屏丝竹，披襟向萧籁。","余生本江湖，偃蹇欣所会。","清兴虽自废，苦嗜亦吾累。","鱼龙凭夜涛，四面忽滂湃。","安得燃犀灯，煌煌发水怪。"],"title":"秋日白鹭亭向夕有感"}
