{"author":"方一夔","id":152061,"strains":["仄仄仄平仄，平平仄平平。","平平仄平平，仄平仄平平。","仄仄仄仄○，仄仄平平○。","仄平平平平，平仄平平○。","平平仄○仄，仄平平○○。","仄平○仄平，仄仄平平○。","仄平仄仄平，平仄平平平。","仄平○仄仄，平平仄平平。","平○仄仄平，仄仄平平仄。","仄仄仄仄仄，平仄平平平。","平平仄平仄，○○仄平平。","平平仄仄仄，仄仄平平平。"],"paragraphs":["十载与君友，何曾异悲欢。","忧寒夜同袍，念饥日同餐。","晚节各大缪，浊世多波澜。","我争东山墩，君赴金沙滩。","云萍不相接，我穷君长叹。","出门重入门，转觉营生难。","故人赠尺书，招我来东安。","水云三百里，飞鸿集江磐。","君如跨海鹏，发轫鶱鶱翰。","咫尺视万里，归溯天池湍。","梅花点飞雪，相将理征鞍。","新诗月几首，愿寄青琅玕。"],"title":"别洪复翁"}
