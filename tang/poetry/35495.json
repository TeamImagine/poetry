{"author":"苏拯","id":35495,"strains":["平仄平平平，平仄平平仄。","仄仄仄平平，○仄平平仄。","仄仄平平平，仄仄平平○。","仄仄平仄仄，仄仄○○仄。","平平仄平仄，平仄仄平仄。","平仄平平仄，○仄平仄仄。","仄仄平仄平，平仄平仄仄。","仄平平平仄仄平，平平平平平仄仄。"],"paragraphs":["谁谓之推贤，于世何功果。","绝尔晋侯交，禁我唐虞火。","国闭檀榆烟，大礼成隳堕。","暗室枯槁饭，冷面相看坐。","阳升既非佑，阴伏若为佐。","焉冻群生腹，将止天下祸。","但究冤滥刑，天道无不可。","鄙哉前朝翊赞臣，訏谟之规何琐琐。"],"title":"断火谣"}
