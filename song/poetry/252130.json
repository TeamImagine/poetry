{"author":"郑刚中","id":252130,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平平仄平。"],"paragraphs":["斋所深严客过难，逼人书债未须还。","檐遮暖日桃夭瘦，鸟踏风枝竹影闲。","细细乳花新茗碗，霏霏香雾小炉山。","满庭斜日无公吏，祗似东阳田舍间。"],"title":"庚辛二月二十二日宿斋省中"}
