{"author":"仲并","id":16152,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["霜余晴日照堤沙，早晚天墀下白麻。","有吏当筵歌湛露，须公满斚泛流霞。","篇章况是万人敌，阀阅相仍百乘家。","落帽何须定重九，探先三日醉黄花。"],"title":"上孟郡王生辰三首  其一"}
