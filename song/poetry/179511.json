{"author":"苏颂","id":179511,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平仄平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["几杖初来宅次睢，孤生从此被深知。","翘材馆盛亲师益，绿野堂闲奉燕私。","恩纪难忘空陨涕，绪言如昨重铭肌。","涣阳松柏无因见，延首东南倍怆悲。"],"title":"司徒侍中杜正献公挽辞五首  其五"}
