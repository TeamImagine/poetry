{"author":"江贽","id":224792,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一室萧然傍水湾，自知穷达不相关。","钓鱼溪遶黄沙路，种粟原通白马山。","有命幸逢天子诏，无才休望啬夫轮。","佳篇劝奖非吾事，已许巢由厕有班。"],"title":"和邑宰韵"}
