{"author":"王十朋","id":23082,"strains":["平平仄平仄，平○仄平仄。","仄平仄平仄，仄仄仄平仄。","仄平仄平平，平仄仄仄仄。","仄平仄平平，仄仄仄平仄。","平仄平平仄，仄仄平仄仄。","平平仄平仄，○仄平平仄。","○平仄仄仄，平仄仄仄仄。","平平仄平平，仄○仄仄仄。","平平平？平，平○仄○仄。","平平平仄平仄仄平仄仄。","仄平仄仄仄，仄仄仄平仄。","平平平仄平，仄仄○平仄。","平○平仄平，仄仄仄平仄。","仄仄仄平仄，平仄平仄仄。","仄平仄仄仄，仄仄○仄仄。","仄仄平平仄，平仄仄平仄。","仄仄仄○平，仄仄平仄仄。","仄仄？仄平，平仄仄仄仄。","平平仄仄仄，仄仄平仄仄。","平平仄○平，仄仄仄仄仄。","仄平仄○平，仄平仄平仄。"],"paragraphs":["渊明事高尚，瓶中缺储粟。","鲁公凛名节，乞米给𫗴粥。","广文富才名，官冷饭不足。","少陵老风骚，橡栗拾山谷。","嗟予何为者，处世真碌碌。","谋生一何拙，甔石无储蓄。","三年两去国，囊橐罄水陆。","还家索租苗，不了腊与伏。","前秋遭飓风，摧折数间屋。","今年丁大侵破甑尘可掬。","绝粮瘦百指，告籴走群仆。","乡邻苟不救，定恐填沟渎。","家藏千卷书，父子忍饥读。","一字不堪煮，何以充我腹。","细君笑谓我，子命难食肉。","去岁官台省，侥幸食君禄。","有口不三缄，月奏知几牍。","圣主倘不容，宁免远窜逐。","归来固已幸，富贵非尔福。","东皋二顷田，得雨尚可谷。","子耕我当耘，固穷待秋熟。"],"title":"家食遇歉有饭不足之忧妻孥相勉以固穷因录其语"}
