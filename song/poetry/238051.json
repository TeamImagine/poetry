{"author":"王庭珪","id":238051,"strains":["平仄平平仄仄平，平平仄仄仄平平。","仄平平仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["湘水清如碧玉环，湘妃泪染竹痕斑。","此时游宦非高志，何日抱琴归故山。","雁塔共题双阙际，马蹄同下五云间。","今朝憔悴荆湖外，却望烟霄叹未还。"],"title":"再次前韵"}
