{"author":"苏轼","id":195141,"strains":["平平仄○仄，仄仄平仄平。","平平仄仄仄，仄仄仄仄平。","仄○平平仄，平仄仄仄平。","仄平仄仄○，仄平仄仄平。","仄仄仄仄平，平仄平仄平。","平平仄○○，仄仄仄仄○。","仄平仄○平，仄平仄平平。","仄平仄平仄，仄平平仄平。"],"paragraphs":["能诗李长吉，识字扬子云。","端能望此府，坐啸获两君。","逝将江湖去，浮我五石樽。","眷焉复少留，尚为世所醺。","或劝莫作诗，儿辈工织纹。","朱弦寄三叹，未害俗耳闻。","共寻两欧阳，伐薪照黄昏。","是家有甘井，汲多终不浑。"],"title":"复次韵谢赵景贶陈履常见和兼简欧阳叔弼兄弟"}
