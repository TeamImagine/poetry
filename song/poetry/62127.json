{"author":"虞俦","id":62127,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["连宵骤雨喜初晴，何处残蝉不乱鸣。","晚熟岂妨秔秫好，秋声先傍竹梧轻。","纷纷云散心安在，隠隠雷收气未平。","半蔌惊魂犹未定，老农那得不惩羹。"],"title":"喜晴  其四"}
