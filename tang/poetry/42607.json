{"author":"吕岩","id":42607,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["时人受气禀阴阳，均体乾坤寿命长。","为重本宗能寿永，因轻元祖遂沦亡。","三宫自有回流法，万物那无运用方。","咫尺昆仑山上玉，几人知是药中王。"],"title":"别诗二首 二"}
