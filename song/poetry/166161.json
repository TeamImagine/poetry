{"author":"陆文圭","id":166161,"strains":["仄平平仄平平仄，仄仄平平仄仄平。","仄仄平平平仄仄，平平仄仄平平平。","仄平仄仄仄平仄，仄仄平平仄仄仄。","仄仄仄平平仄仄，仄平平仄仄平平。"],"paragraphs":["岁华摇落江头树，客子漂流海上萍。","尽染缁衣无复素，空留白眼为谁青。","对床便可供高卧，把酒何妨吊独醒。","太息此心徒炯炯，奈何余髪已星星。"],"title":"同善之仲实无逸游饮夜归分韵得星字"}
