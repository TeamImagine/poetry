{"author":"释道潜","id":202960,"strains":["平平仄仄仄，仄仄仄平平。","平平仄平仄，仄仄仄平平。","平平仄平平，仄仄仄平仄。","仄仄平平仄，仄平平仄仄。","平平仄仄平，平仄仄平平。","平平仄平仄，仄仄仄○平。","仄仄仄○○，平仄仄平平。","○平仄平仄，仄仄仄平平。","仄仄仄○平，平仄仄平仄。","平仄仄仄平，仄平○仄仄。","仄仄仄○○，平平平仄○。","仄平仄平仄，○仄仄平平。"],"paragraphs":["秋堂立四壁，物色夜萧然。","藜床抱孤影，起坐未成眠。","曾飚激高梧，万动接虚警。","感至情先谢，理冥神预领。","铜壶漏未央，扶杖起彷徨。","方塘溢繁荇，冷月下疏篁。","踯躅步空除，风带袅霜裾。","泯余契幽独，怅子隔川途。","短短袖中书，明发欲谁寄。","梁上木鲤鱼，傥能将此意。","古亦有相思，吾今何所遗。","浩歌望云水，期子与同归。"],"title":"宿回峰院寄黄择中察院"}
