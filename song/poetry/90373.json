{"author":"苏舜钦","id":90373,"strains":["仄仄仄平仄，仄仄仄○平。","仄仄仄平仄，平平仄平平。","仄平仄平仄，仄仄○仄平。","仄平仄仄仄，○平仄平平。","平平仄仄仄，平仄仄○平。","仄平平平仄，仄仄○仄平。","平仄平仄仄，仄仄平○平。","平平仄平平，仄仄仄仄平。","平平仄仄平，仄仄仄平平。","仄仄平仄仄，仄仄平○平。","仄仄仄平仄，仄仄平仄平。","平平仄仄仄，仄仄仄仄平。","仄仄平仄仄，○仄仄仄平。","仄仄平仄平，仄仄仄仄平。","平○仄仄仄，平仄平平平。","○仄平仄仄，仄平仄平平。","仄平仄仄仄，仄仄仄仄平。","平平仄仄仄，平平仄平平。","平平仄仄仄，仄仄平平平。","平平仄仄○，仄仄仄仄平。","平平仄仄仄，平仄仄平平。","平仄仄仄平，平仄仄仄平。","仄仄仄平仄，平仄平仄○。","○平仄仄仄，仄平仄平平。","平平仄○平，平仄平平平。","仄平平平仄，平仄○○平。"],"paragraphs":["鄙性背时向，处世介且迂。","自固以为节，人皆指为愚。","少年宦京邑，与众颇异涂。","一朝被放弃，漂然落江湖。","江湖信美矣，心迹抑更孤。","永言金闺彦，器识当世无。","机发弦上矢，辩走盘中珠。","高风乐溪山，耻与势利趋。","殊科二十年，不肯仕京都。","顾我穷悴者，一笑情相于。","日日奉杯宴，但觉怀抱摅。","琼琚照坐席，内顾瓦砾粗。","未饮心自醉，相对气已舒。","得忘羁旅忧，盖以道义俱。","云间宿古寺，花下招歌姝。","胜境寻已遍，赏心未尝孤。","玺书趣赴治，候吏拥舳舻。","秋风卷在旆，喧喧指东徐。","郊亭对别酒，我独增悲吁。","人生大块间，气类有万殊。","贤愚各有合，惟予邈无徒。","君子误见知，交契若勘符。","一旦又暌索，千里成阔疏。","期君早自奋，佐时发雄图。","功成速收身，单舸还东吴。","自头青林下，尊酒相从娱。"],"title":"送闵永言赴彭门"}
