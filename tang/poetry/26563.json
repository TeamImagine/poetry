{"author":"刘沧","id":26563,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。","平平平仄仄平仄，仄仄仄平仄仄平。"],"paragraphs":["此地曾经翠辇过，浮云流水竟如何。","香销南国美人尽，怨入东风芳草多。","残柳宫前空露叶，夕阳川上浩烟波。","行人遥起广陵思，古渡月明闻棹歌。"],"title":"经炀帝行宫"}
