{"author":"李洪","id":52696,"strains":["仄仄平平仄仄平，仄平仄仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["六幕同云岁又残，忽惊腊雪满群山。","谁知曳履涂中去，端有披蓑江上还。","三白吉祥千里内，六花飞舞两楹间。","诗成自怪无奇语，欲压刘叉思觉悭。"],"title":"雪  其二"}
