{"author":"许浑","id":22095,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄仄仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["碧油红斾想青衿，积雪窗前尽日吟。","巢鹤去时云树老，卧龙归处石潭深。","道傍苦李犹垂实，城外甘棠已布阴。","宾御莫辞岩下醉，武丁高枕待为霖。"],"title":"和淮南王相公与宾僚同游瓜洲别业题旧书斋"}
