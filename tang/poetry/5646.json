{"author":"严维","id":5646,"strains":["仄平平仄仄，○仄仄平平。","仄仄平平仄，平平仄仄○。","仄平平○仄，平仄仄平平。","平○○平仄，平平仄仄平。","○平平仄○，仄仄仄平平。","平仄平平仄，○平○仄平。"],"paragraphs":["一公何不住，空有远公名。","共说岑山路，今时不可行。","旧房松更老，新塔草初生。","经论传缁侣，文章遍墨卿。","禅林枝干折，法宇栋梁倾。","谁复修僧史，应知传已成。"],"title":"哭灵一上人"}
