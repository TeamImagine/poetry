{"author":"郑獬","id":181706,"strains":["仄仄仄仄仄仄仄，仄仄仄仄仄○平。","○仄平○仄○仄，平平仄仄平仄平。","平平仄仄仄仄仄，仄平仄仄仄○平。","仄仄仄仄仄平仄，仄平仄仄平○平。","仄平仄仄仄平仄，仄仄仄仄○平平。","平平仄仄仄仄仄，仄仄仄仄平仄平。","平仄仄仄仄仄仄，仄平平仄○平平。","平平平仄仄平仄，○仄平平平？平。","平仄仄仄仄平仄，仄仄平仄平平平。","平仄平平仄仄仄，仄仄仄平平平平。","仄平○仄仄仄仄，仄○平平平平平。","仄平仄仄○仄仄，平平仄仄平仄平。","仄平仄仄仄平○，仄仄仄仄平○○。","仄平仄仄仄仄仄，平平仄仄平平平。","○平仄仄仄仄仄，仄平仄○平平平。","平平仄平仄仄○，仄仄仄仄平○平。","平平仄仄仄仄○，仄仄○仄平平平。","平仄平平仄平仄，仄平仄仄仄仄平。","仄平平仄仄平仄，仄仄○平平仄平。","仄平平仄仄仄仄，仄仄○仄平平平。","平○平平仄仄仄，○平仄仄平平平。","仄平仄仄仄平仄，仄○仄仄平平○。"],"paragraphs":["戊戌二月二十六，忽见大雪漫空来。","长老惊叹共相语，非时有雪诚怪哉。","阳爻四画已出地，至今百蛰不闻雷。","怪得气候斗暄暖，便疑赤帝来相排。","黑风倏起卷沧海，白日黯黯如烟煤。","须臾大雹杂猛雨，满地走迸琼与瑰。","阴气蓄怒固未已，即时飞雪相倾颓。","青灵何处避威侮，苍凤停车寒毰毸。","天地万物失光彩，草树僵冻成枯荄。","凌暴春工大酷烈，似恨百花先时开。","隠公三月亦雨雪，仲尼春秋书为灾。","是时鲁国行谬政，天心可用人理推。","我疑此雪不虚应，必有沴气戕栽培。","去年六月已大水，居人万类生鱼腮。","当时夏税不得免，至今里正排门催。","农夫出田掘野荠，饿倒只向田中埋。","方春鸟兽尚有禁，不许弹猎伤胚胎。","而况吾民戴君后，上官不肯一挂怀。","岂无愁苦动天地，所以当春阴气乖。","只消黄纸一幅诏，敕责长吏须矜哀。","蠲除余租不尽取，收提赤子苏饥骸。","沛然德泽满天下，坐中可使春风回。"],"title":"二月雪"}
