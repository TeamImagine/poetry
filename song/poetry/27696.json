{"author":"邓深","id":27696,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["湖光滟滟水平堤，醉倚栏干晚霁时。","入镜往来人倒影，窥天拂掠燕低飞。","雨痕犹向梅妆见，风色偏于柳线知。","景物相撩无好句，乞公诗作画图归。"],"title":"月湖楼晚霁呈侍郎"}
