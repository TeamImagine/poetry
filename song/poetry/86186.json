{"author":"韩淲","id":86186,"strains":["仄仄仄仄仄，仄仄○仄平。","仄平平仄平，平平○平平。","仄仄○平平，仄仄平仄○。","平仄仄○仄，平仄平仄○。","仄平平仄仄，平平仄平平。","仄仄○仄仄，仄仄平平平。","平平平仄平，仄仄平仄平。","平○平仄仄，仄仄平平平。","○仄仄平仄，平仄平仄平。","平平仄仄仄，平平仄平平。"],"paragraphs":["我觉日已老，梦寐思故山。","故山修竹多，春流正潺湲。","喜汝调官归，尚得年岁闲。","为我守坟墓，经理田舍间。","四时温饱外，寻幽可怡颜。","出入更择友，势利常怀奸。","因风频寄书，慰此双鬓斑。","潮横渔浦渡，水满龙山湾。","离眼望征棹，形滞心已还。","谁怜辇毂吏，青衫裹痴顽。"],"title":"送八歌归寓里"}
