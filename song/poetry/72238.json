{"author":"曾丰","id":72238,"strains":["平平仄平仄平平，平仄仄平平平平。","平仄平平仄平仄，平仄○仄平仄仄。","仄平平平仄仄○，平平仄仄平平平。","仄平仄仄仄平仄，仄平仄平仄仄仄。","仄平平仄仄平平，仄平仄仄仄仄平。","仄○仄平平仄仄，仄仄平平○仄仄。","仄平仄平平仄平，仄平仄仄平平平。"],"paragraphs":["之君命屯有孤辰，之子德孤无同人。","天遣之君友之子，宾主相忘无彼此。","出墙春梢道骨轻，侵书晚色天姿清。","客来面目挟尘土，对君有头不敢举。","客来言语挟尘埃，对君有口不敢开。","坐听一宾陪一主，夜雨秋风相尔汝。","主人养高宾养虚，九天上与神龙俱。"],"title":"题项圣尹竹斋"}
