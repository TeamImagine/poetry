{"author":"李益","id":7094,"strains":["平仄仄平仄，平○仄平平。","平○平仄平，仄仄平仄平。","平平平○仄，○仄○仄平。","仄○平平仄，平仄平仄○。","平平仄平平，仄平○仄平。","平仄平仄仄，仄平平仄平。","仄平仄仄平，平仄仄仄平。","仄仄仄平仄，仄仄平仄平。"],"paragraphs":["蘅若夺幽色，衔思恍无悰。","宵长霜雾多，岁晏淮海风。","团团山中月，三五离夕同。","露凝朱弦绝，觞至兰玉空。","清光液流波，盛明难再逢。","尝恐河汉远，坐窥烟景穷。","小人谅处阴，君子树大功。","永愿厉高翼，慰我丹桂丛。"],"title":"溪中月下寄杨子尉封亮"}
