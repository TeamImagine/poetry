{"author":"吴芾","id":18077,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["山如屏障阜如钟，中有巍巍古梵宫。","六代兴王俱扫迹，一僧遗塔尚摩空。","万松雪类长波挂，八水源从异域通。","家在天台最深处，见山还忆故山中。"],"title":"陪梁大谏察院同登蒋山"}
