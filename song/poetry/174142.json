{"author":"曾巩","id":174142,"strains":["仄仄○○仄，平平仄仄平。","平平平仄仄，平仄仄平平。","平仄平平仄，平○仄○平。","仄平平仄仄，○仄仄平平。","仄仄平平仄，平平仄仄○。","平仄○仄仄，平仄仄平平。"],"paragraphs":["盛德临昭旦，多祥获有年。","嘉禾登羡溢，高廪积连延。","田入丰维亿，仓收富且千。","梦鱼谐素兆，如栉比前篇。","瑞贶神之与，休明颂所传。","粢盛繇此备，清庙荐恭虔。"],"title":"丰年有高廪"}
