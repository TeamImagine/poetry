{"author":"苏辙","id":197622,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["山上流泉自作溪，行逢石缺泻虹霓。","定知云外波澜阔，飞到峰前本末齐。","入海明河惊照曜，倚天长剑失提携。","谁来卧枕莓苔石，一洗尘心万斛泥。"],"title":"游庐山山阳七咏 开先瀑布"}
