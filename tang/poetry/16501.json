{"author":"白居易","id":16501,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["晚归骑马过天津，沙白桥红返照新。","草色连延多隙地，鼓声闲缓少忙人。","还如南国饶沟水，不似西京足路尘。","金谷风光依旧在，无人管领石家春。"],"title":"早春晚归"}
