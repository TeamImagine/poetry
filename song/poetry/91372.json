{"author":"释居简","id":91372,"strains":["仄平仄平仄，仄仄仄平仄。","平○○○平，仄仄○仄仄。","仄平仄仄○仄平，平○平仄平仄平。","仄平仄○仄平仄，仄仄仄平○仄平。","平仄平○仄平仄，仄仄仄平平仄仄。","仄平平仄○平平，平仄平平○平仄。","○平平仄平仄平，仄仄仄平平仄平。","仄平仄平平仄仄，仄○仄仄平平仄。"],"paragraphs":["疾雷振秋杪，急雨动旬浃。","风中三重茅，露卧且病涉。","四郊漫漫空涌波，田叟田妪鹈在河。","阵头雨过阵头起，湿稼不多潢潦多。","风雨声中哭声苦，泪眼不晴多似雨。","不忧饥殍更流移，忧欠今年县官赋。","县官勤俭知岁饥，定有德音来抚绥。","老奸黠胥能巧诋，莫将白纸欺黄纸。"],"title":"秋潦叹"}
