{"author":"项安世","id":54202,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["莫向西风怨雨寒，登高元自不须干。","葛巾漉酒何妨湿，破帽沾泥亦足欢。","唤醉自应泉洒面，养花兼得露盈盘。","游人几许重阳恨，凭仗新诗一笑宽。"],"title":"次韵重阳值雨"}
