{"author":"方回","id":147851,"strains":["平仄仄仄平，○平○平平。","仄仄仄仄仄，仄平平仄平。","仄平仄平仄，仄仄仄仄平。","平平仄仄平，平仄平平平。","仄仄仄平仄，仄仄平平平。","仄○仄仄平，平○仄仄平。","平平仄平仄，仄仄平平平。","仄平仄仄仄，仄仄○仄平。","仄平仄仄仄，仄仄平仄平。","仄仄仄仄仄，平平平平平。"],"paragraphs":["头上漉酒巾，吹风行欹斜。","野径政自稳，世途殊未涯。","礼能致商皓，势足屈孟嘉。","君身独自由，时到山人家。","播植话禾稻，绩纺询桑麻。","侧闻此一坞，村酤亦易赊。","芙蓉万红萼，锦绣纷交加。","掉头不肯顾，特往观茗葩。","嗅芳摘苦叶，咀嚼香齿牙。","榷利至此物，谁为疲氓嗟。"],"title":"次韵宾旸张考坞观茶花"}
