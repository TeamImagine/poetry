{"author":"袁陟","id":146952,"strains":["仄仄平平仄，平平仄仄平。","仄○平仄仄，仄仄仄平平。","仄仄○平仄，平○仄仄○。","仄○平仄仄，仄仄仄平平。","○仄平平仄，平平仄仄平。","平平平仄仄，平仄仄平平。"],"paragraphs":["复岭逾崷崒，层崖遍屈盘。","寺当幽谷面，路指白云端。","树老苍天骨，蓝凝上帝冠。","石屏秋已冻，板屋夜多寒。","三宿孤怀恋，千山远梦残。","惟愁钟动晓，西下见征鞍。"],"title":"百丈山"}
