{"author":"朱松","id":10533,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["谁麾俗驾挽今回，珍重山翁小径开。","去觅云峰攀碧落，下看沙劫坏飞埃。","掬寒露井销尘想，撷翠筠篮富药材。","仿佛三生曾到此，楼钟重听一徘徊。"],"title":"和人游仙峰庵三首  其二"}
