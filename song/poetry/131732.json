{"author":"施枢","id":131732,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["多谢名山不厌人，五来此地著闲身。","泉声带雨驱烦暑，空翠萦风绝点尘。","金鼎火能知应候，玉壶花自占长春。","何时许证三生约，乞借烟霞与卜邻。"],"title":"五到洞霄兼似冲妙"}
