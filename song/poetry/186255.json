{"author":"吕陶","id":186255,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["地产名花敢自珍，百枝聊且寄强邻。","分将雨后千金色，添得樽前一日春。","檀板屡歌凭侍女，玉簪齐插奉嘉宾。","明年红烂还驰去，惟恐流光老却人。"],"title":"寄花广汉守倅"}
