{"author":"方回","id":148614,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["瘦面皴肌暗自扪，薪殚粲尽复空樽。","浪言官至同三品，且喜家生第四孙。","孰谓将军骓不逝，其如处士菊犹存。","忍穷守道吾心定，胙土专城莫更论。"],"title":"旅穷中报生孙名曰守"}
