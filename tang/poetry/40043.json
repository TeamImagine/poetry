{"author":"皎然","id":40043,"strains":["仄平仄平仄，仄仄仄仄平。","平仄平仄仄，仄平平仄平。","仄平仄仄平，仄仄平平平。","仄平仄○仄，平平○仄平。","仄仄平○平，仄平仄仄平。","平仄仄○仄，平平○仄平。","○○○平仄，仄仄平平平。"],"paragraphs":["置亭隐城堞，事简迹易幽。","公性崇俭素，雅才非广求。","傍檐竹雨清，拂案杉风秋。","不移府中步，登兹如远游。","坐觉诗思高，俯知物役休。","虚寂偶禅子，逍遥亲道流。","更闻临川作，下节安能酬。"],"title":"奉和袁使君高郡中新亭会张炼师昼会二上人"}
