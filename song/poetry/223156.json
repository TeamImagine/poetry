{"author":"李新","id":223156,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["宰官得度却无能，直断曹溪一点灯。","脱体化为牛马走，只身归是水云僧。","晚烟破灶迷村落，桴鼓哗空走稻塍。","弄水看山元未足，半规初月上觚棱。"],"title":"游云门山寺"}
