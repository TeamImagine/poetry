{"author":"韦骧","id":190964,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["为困奔驰乃近迁，勿咍飞倦不知还。","趁朝遂免三更起，归舍新添数刻闲。","谩致鄙篇酬雅贶，却烦秀句解衰颜。","高轩若许来惊座，陋室杯盘亦可班。"],"title":"再和答篇"}
