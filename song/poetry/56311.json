{"author":"张孝祥","id":56311,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["檐桷飞翔入太空，下窥庐岳最高峰。","亭如岘首应遗爱，诗比西湖欲亢宗。","天上唤君从此近，酒边着我几时重。","凭阑欲去仍回首，谁与佳名自点胸。"],"title":"高远亭和林黄中韵"}
