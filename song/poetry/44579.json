{"author":"范成大","id":44579,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["避湿违寒不出门，一冬未省正冠巾。","月从雪后皆奇夜，天向梅边有别春。","秉烛登临空语旧，拥炉情味莫怀新。","荣华势利输人惯，赢得尊前现在身。"],"title":"亲戚小集"}
