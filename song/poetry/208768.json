{"author":"吕南公","id":208768,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。"],"paragraphs":["游源驿里壁间诗，去岁经过一览时。","客子面皮真铁铸，闲人公论是灵旗。","有谁谑浪慵开口，只我哀怜为敛眉。","多谢县侯新荡涤，从今莫恨放行迟。"],"title":"过游源驿"}
