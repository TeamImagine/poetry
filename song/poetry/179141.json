{"author":"苏颂","id":179141,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["人情安逸或骄惛，君子操修有本原。","结宇近同闲燕处，题颜深警圣贤言。","游心最乐群书富，寓目无穷百卉繁。","治世右文风教洽，彬彬儒雅遍宗藩。"],"title":"寄题宗室世泽太博修性斋"}
