{"author":"陆游","id":40223,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平平仄平。"],"paragraphs":["病卧湖边五亩园，雪风一夜坼芦藩。","燎炉薪炭衣篝暖，围坐儿孙笑语温。","菜乞邻家作菹美，酒赊近市带醅浑。","平居自是无来客，明日冲泥谁叩门。"],"title":"雪夜"}
