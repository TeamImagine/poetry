{"author":"王炎","id":69656,"strains":["平仄仄平仄，仄仄○仄平。","平平仄仄仄，仄仄平仄平。","平仄仄仄平，平平仄平平。","平○仄平仄，平仄仄仄平。","仄仄仄平平，平○仄平平。","平平仄平仄，平仄○仄平。","平平仄仄仄，○仄平平平。"],"paragraphs":["冬令始严肃，淑气回晏温。","帘帏映瑞色，见此天上麟。","蒙羽有再来，机云定前身。","清标入黄绶，胸次不受尘。","洗玉酌流霞，眉间喜津津。","飞龙御天位，乔木思世臣。","功名固自有，难得惟青春。"],"title":"陆簿生日"}
