{"author":"方一夔","id":152360,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平仄仄仄仄平平。","平平仄仄平平仄，平仄平平仄仄平。"],"paragraphs":["乘兴来为两月留，廿年踪迹叹萍浮。","衔杯清话灯前雨，对榻羁魂枕上秋。","倦矣悲鸣双客鸟，归欤浩荡一渔舟。","吟边若值孤飞雁，频寄新诗慰别愁。"],"title":"府城别任惠叔表兄"}
