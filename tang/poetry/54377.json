{"author":"王昌龄","id":54377,"strains":["平平仄平仄仄平，仄○仄仄平平平。","○平仄仄平平平，平仄平○仄平平。","仄仄平仄平平平，仄平仄仄○？平。","○仄仄平平仄平，平平仄仄平仄平。","○平仄平仄仄平，○仄平平仄仄平。","平平仄仄平仄○，仄仄平平仄○平。","平仄○平仄平平，平平仄仄平平平。","平仄平平仄仄平，仄平仄仄○仄平。","○平仄平仄平平，仄仄仄仄仄仄平。","仄仄平仄平平平，仄仄仄平平○平。","仄仄仄平仄仄○，仄平平仄平仄平。","仄平仄仄仄仄平，仄仄平仄平平平。","平平仄仄○○平，仄仄平平平仄平。","平○仄仄仄平平，平平平○仄○平。","仄仄○○仄仄平，○平仄仄平仄平。","仄仄平仄平平平，仄仄平平平仄平。","平平仄平○仄平，仄仄平平仄平平。","平平仄仄仄平平，仄仄平平平仄平。","仄平仄仄仄平平，○仄平平○仄平。","仄平仄仄平○平，平仄○平仄？平。","仄平平平平仄平，仄仄○平仄仄平。"],"paragraphs":["卢谿郡南夜泊舟，夜闻两岸羌戎讴。","其时月黑猿啾啾，微雨霑衣令人愁。","有一迁客登高楼，不言不寐弹箜篌。","弹作蓟门桑叶秋，风沙飒飒青冢头。","将军铁骢汗血流，深入匈奴战未休。","黄旗一点兵马收，乱杀胡人积如丘。","疮病驱来配边州，仍披漠北羔羊裘。","颜色饥枯掩面羞，眼眶泪滴深两眸。","思还本乡食牦牛，欲语不得指咽喉。","或有强壮能咿嚘，意说被他边将雠。","五世属藩汉主留，碧毛毡帐河曲游。","橐𫘞五万部落稠，敕赐飞凤金兜鍪。","为君百战如过筹，静扫阴山无鸟投。","家藏铁券特承优，黄金千斤不称求。","九族分离作楚囚，深谿寂寞弦苦幽。","草木悲感声飕飗，仆本东山为国忧。","明光殿前论九畴，簏读兵书尽冥搜。","为君掌上施权谋，洞晓山川无与俦。","紫宸诏发远怀柔，摇笔飞霜如夺钩。","鬼神不得知其由，怜爱苍生比蚍蜉。","朔河屯兵须渐抽，尽遣降来拜御沟。"],"title":"箜篌引"}
