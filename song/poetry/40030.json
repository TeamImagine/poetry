{"author":"陆游","id":40030,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["早见高皇宇宙新，耄年犹作太平民。","虚名仅可欺横目，戆论曾经犯逆鳞。","原野暮云低欲雨，陂湖秋水浩无津。","萧条生计君无笑，一钵藜羹敌八珍。"],"title":"野兴四首  其三"}
