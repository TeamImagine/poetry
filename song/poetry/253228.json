{"author":"李弥逊","id":253228,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["飘飘文采照螭头，袖手功名未肯休。","易水渡愁随一骑，春风吹泪着双眸。","向来但遣淮阴将，异日宁论雍齿侯。","应笑江南夸仲父，规模才可限升州。"],"title":"次韵行父舍人有感"}
