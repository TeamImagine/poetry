{"author":"释觉","id":248767,"strains":["仄平平平，仄仄平○。","仄平仄仄，仄仄○平。","仄平平平，平仄仄平。","仄平平仄，仄仄平平。","平平仄平，平○平平。","仄平仄仄，平仄仄平。","仄平仄仄，仄平仄仄。","平仄平平，○平仄仄。"],"paragraphs":["仰之弥高，不隔丝毫。","要津把断，佛祖难逃。","钻之弥坚，真体自然。","鸟啼华笑，在碧岩前。","瞻之在前，非正非偏。","十方坐断，威镇大千。","忽焉在后，一场漏逗。","堪笑云门，藏身北斗。"],"title":"偈二首  其二"}
