{"author":"牟融","id":17970,"strains":["仄平仄仄仄平平，仄仄仄平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["草堂寂寂景偏幽，到此令人一纵眸。","松菊寒香三径晚，桑榆烟景两淮秋。","近山红叶堆林屋，隔浦青帘拂画楼。","终日忘情能自乐，清尊应得遣闲愁。"],"title":"沈存尚林亭夜宴"}
