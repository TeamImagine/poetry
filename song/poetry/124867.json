{"author":"邵雍","id":124867,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["天生神武奠中央，不尔群凶未易攘。","贞观若无风凛凛，开元安有气扬扬。","凭高始见山河壮，入夏方知日月长。","三百年间能浑一，事虽成往道弥光。"],"title":"观有唐吟"}
