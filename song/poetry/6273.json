{"author":"张九成","id":6273,"strains":["○平仄平仄，○仄仄平○。","平平平仄仄，平仄仄仄平。","仄仄平平仄，仄仄平仄平。","平平仄平平，仄仄平仄平。","仄仄仄平仄，平平仄平平。","平平仄平○，○平仄平平。","平仄平仄仄，仄仄○平平。","平平仄平平，○平仄平○。","仄仄平仄仄，平平仄平平。","仄平仄仄平，平○仄平平。"],"paragraphs":["闲居喜无事，冠栉每晨兴。","今朝鸠唤梦，疑是大雨征。","万事虽颠沛，此兆常可凭。","须臾倒江湖，一扫蛮瘴腥。","雨罢有何好，环江数峰青。","蛟龙得时横，长堤豁然崩。","衰老甘寝寐，半夜闻雷声。","连冈万株松，漂零一毛轻。","雨意疑未已，浮浮晚云蒸。","咄哉造化儿，徒劳竟何成。"],"title":"辛未闰四月即事  其一"}
