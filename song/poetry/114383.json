{"author":"刘克庄","id":114383,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["春风才扇已微和，灯市新年笑语多。","时有老农行拾穗，岂无太史笔归禾。","少留楼上三通鼓，休记云间第一歌。","传说遨头诗句好，曹刘墙短不难过。"],"title":"又和宋侯三首  其一"}
