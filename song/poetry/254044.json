{"author":"释宗杲","id":254044,"strains":["仄平仄仄平仄仄，平仄？仄平平○。","仄仄平仄仄平平，平仄仄仄仄仄仄。","仄平仄仄仄○仄，平仄平平平仄仄。","平平平仄仄仄仄，○仄平平仄平仄。","平平仄仄○平平，仄仄仄仄仄仄平。","○平仄仄仄平平，仄仄平○仄平仄。","仄○平仄仄仄平，仄平○仄仄仄仄。"],"paragraphs":["一千七百痴衲子，围遶这个无明叟。","细腻浑没一星儿，粗糙却有七八斗。","未尝寂寂入禅定，终日波波廊下走。","为人巴鼻亦好笑，更不容人谩开口。","盲枷瞎棒当慈悲，是与不是劈脊娄。","如斯主法作宗师，枉续牟尼子孙后。","本禅千万莫学伊，学伊和尔不唧溜。"],"title":"悟本禅人求赞"}
