{"author":"舒岳祥","id":143819,"strains":["平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["桑鸟催耕缘底事，草虫促织竟何成。","春风秋月祗垂泪，北斗南箕空得名。","有客悲歌持筑击，何时至治以韶鸣。","吾侪吟咏还如此，哀乐不知何处生。"],"title":"枕上闻蛩有感"}
