{"author":"宋伯仁","id":126037,"strains":["仄仄仄，仄仄平，仄平平仄平平平。","仄仄平平仄○仄，○平仄仄平平平。","平平仄仄○○仄，平平平仄○○仄，平平○仄平仄○。","平○平平○平○○○仄○○仄，○平仄仄○平仄。","平平平平平仄平，平仄仄平平○平。","仄平仄仄仄平仄，仄平仄仄平平平。","平平○，平平平，平平平仄平平○平平，平平仄仄平仄平。"],"paragraphs":["淡傅粉，浅画眉，鬓边休插桃花枝。","白面郎君马如箭，回头再盼情依依。","文君未识相如面，朱弦声里犹相恋，风流胜事千古传。","宁如文君当时深深深处深庭院，临邛亦免王孙怨。","佳人佳人休卷帘，门外落花春正甜。","绣床午困语声寂，博山篆冷香频添。","佳人噫，佳人吁，今人安得人人思秋胡，黄金不认真丈夫。"],"title":"佳人歌"}
