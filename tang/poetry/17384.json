{"author":"白居易","id":17384,"strains":["平仄平○仄，平平仄仄平。","仄平平仄仄，仄仄仄平○。","仄仄平平仄，平平仄○平。","平平平仄仄，仄仄仄平平。","仄○平平仄，平○仄仄平。","平○仄仄仄，平仄仄平平。"],"paragraphs":["今旦夫妻喜，他人岂得知。","自嗟生女晚，敢讶见孙迟。","物以稀为贵，情因老更慈。","新年逢吉日，满月乞名时。","桂燎熏花果，兰汤洗玉肌。","怀中有可抱，何必是男儿。"],"title":"小岁日喜谈氏外孙女孩满月"}
