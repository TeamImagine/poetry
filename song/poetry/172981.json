{"author":"罗子衎","id":172981,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄平仄平平。","平平平仄平平仄，仄仄平平仄仄平。"],"paragraphs":["过了元宵八日间，琴堂歌舞献慈颜。","七闽山水须眉秀，三楚云烟杖屦闲。","痴绝不妨公事了，欢浓莫于酒杯悭。","明年今日迎新霈，锦轴荣封鬓未斑。"],"title":"寿林仲乔尊人"}
