{"author":"方回","id":148190,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["叠嶂层峦画不如，虽贫未死比闲居。","旧移一纪桐初大，重种三年竹尚疏。","定借厄穷延老寿，敢禁桀黠笑痴愚。","邻家夜夜谁吹笛，每辍灯前数叶书。"],"title":"闲居"}
