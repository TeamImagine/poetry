{"author":"仲并","id":16116,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["点酥娇面试初芳，琢句真须琢玉郎。","聊与一枝论雅素，未须千叶间轻黄。","斜簪髻畔随人好，满覆樽前借客香。","谁引角声人未寝，落梅声里看晨妆。"],"title":"和耿时举梅雪二首  其二"}
