{"author":"李洪","id":52724,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["鳞差万瓦拱层台，暇日登临亦乐哉。","桃李成蹊春未到，江山如画国多才。","倦游难效登楼赋，胜槩常遭俗驾回。","好是清宵携客醉，云间两两近三台。"],"title":"共乐台"}
