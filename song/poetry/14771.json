{"author":"施宜生","id":14771,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["层层楼阁捧昭回，元是钱王旧战台。","山色不随兴废去，水声长逐古今来。","年光似月生还没，世事如花落又开。","多少英雄无处问，夕阳行客自徘徊。"],"title":"感钱王战台"}
