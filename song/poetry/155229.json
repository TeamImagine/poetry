{"author":"钱选","id":155229,"strains":["平平平仄仄平平，仄仄平平仄仄平。","平平平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平平仄，平平平仄仄平平。"],"paragraphs":["韩公胸次有神奇，写得天闲八尺驹。","曾为岐王天上赐，不随即护雨中驱。","霜蹄奋迅追飞电，凤首昂藏似渴乌。","春草青青华山曲，三边今日已无虞。"],"title":"题韩左军马图"}
