{"author":"陆游","id":39824,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["云归禹穴赏新晴，酒买兰亭散宿酲。","竹带鞭移俄盛出，鹤全窠买已长鸣。","故山虽愧收身晚，外物元如脱发轻。","只恐村邻成间阔，杖藜随处叩柴荆。"],"title":"幽居春晚二首  其一"}
