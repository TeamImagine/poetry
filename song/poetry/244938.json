{"author":"李纲","id":244938,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["嘉客同游海上宫，髙僧问道得从容。","乍惊暑退灵源洞，最爱庭开大顶峰。","杰阁初成切星斗，飞云时到绕杉松。","我来未尽登临兴，更待秋髙灏气浓。"],"title":"游山拙句奉呈珪老并简诸公"}
