{"author":"苏颂","id":179099,"strains":["仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["桂籍昔叨联署等，莲帷今幸接芳尘。","埙篪契合均天属，金石交深过古人。","直向岁寒期茂悦，肯同时俗论甘辛。","优游且作江南令，惠爱于民此最亲。"],"title":"次韵王伯益同年留别二首"}
