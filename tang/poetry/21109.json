{"author":"雍陶","id":21109,"strains":["仄仄仄平平，平○○仄平。","○平平仄仄，平仄仄平平。","仄仄平平仄，平平仄仄平。","仄平平仄仄，○仄仄平平。","平仄平平仄，平平仄仄○。","仄平平仄仄，○仄仄平平。","仄仄平平仄，平○仄仄平。","仄平平仄仄，平仄仄平平。","仄仄平○仄，仄平仄仄平。","○平平仄仄，○仄仄○平。"],"paragraphs":["扰扰走人寰，争如占得闲。","防愁心付酒，求静力登山。","见药芳时采，逢花好处攀。","望云开病眼，临涧洗愁颜。","春色流岩下，秋声碎竹间。","锦文苔点点，钱样菊斑斑。","路远朝无客，门深夜不关。","鹤飞高缥缈，莺语巧绵蛮。","养拙甘沉默，忘怀绝险艰。","更怜云外路，空去又空还。"],"title":"卢岳闲居十韵"}
