{"author":"张耒","id":216628,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平○仄○平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","○仄仄平○仄仄，仄平平仄仄平平。"],"paragraphs":["飘萍着处即为家，伏枕悠悠对物华。","处处秋千竞男女，年年寒食乱风花。","药囊亲坐劳频检，酒瓮生尘亦可嗟。","未老会寻吴市卒，苦贫须种邵平瓜。","云烟南望群山会，水树东浮去路斜。","行止此身应有命，不须辛苦问生涯。"],"title":"清明卧病有感二首  其二"}
