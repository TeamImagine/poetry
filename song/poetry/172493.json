{"author":"管向","id":172493,"strains":["仄仄平平仄，○平仄平仄。","仄仄仄平平，平平仄平仄。","仄仄平平平，平平仄平仄。","平仄○平仄，仄平○仄仄。","平平平仄平，仄仄平仄仄。","仄平平平仄，○平仄平仄。","仄仄平仄平，○平仄平仄。","平平仄○平，平平仄平仄。"],"paragraphs":["绝景西溪寺，分明见城郭。","绿水缬清波，青苔照朱阁。","石迳无纤尘，杨花共纷泊。","香刹中天起，野泉当案落。","蛇龙蟠古根，院竹翻夏箨。","李侯金闺彦，颇多宛陵作。","韵与金石谐，遗声寄寥廓。","何人继其踪，佳游屡前诺。"],"title":"集句和太白水西韵"}
