{"author":"卢纶","id":7021,"strains":["○仄仄平平，平平仄仄平。","仄平平仄仄，平仄仄平平。","平仄○平仄，○平仄仄平。","仄平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["分路引鸣驺，喧喧似陇头。","暂移西掖望，全解北门忧。","专幕临都护，分曹制督邮。","积冰营不下，盛雪猎方休。","白草连胡帐，黄云拥戍楼。","今朝送旌斾，一减鲁儒羞。"],"title":"送鲍中丞赴太原"}
