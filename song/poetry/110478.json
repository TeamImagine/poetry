{"author":"刘克庄","id":110478,"strains":["平仄平平仄仄平，仄平仄仄仄平平。","仄平仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["曾与山公醉不归，李园水竹尚依稀。","钿车疾取春鶑唱，铁笛潜惊宿鸟飞。","昔把蟹螯同酒盏，今持马策叩城扉。","溪头一片无情月，偏照愁人泪满衣。"],"title":"李园有怀孚若"}
