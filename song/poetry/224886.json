{"author":"释守卓","id":224886,"strains":["仄仄仄平仄平仄，仄○○仄仄仄平。","仄仄平平平仄仄，仄仄仄仄仄○平。","仄仄○○平仄仄，○平仄仄仄仄平。","仄平仄仄平平仄，平平仄平平仄○。","仄平仄仄○仄仄，平平平仄○平平。","平仄平平仄仄仄，平平○仄仄平○。","平仄仄平仄仄仄，仄○○仄平○平。","平平仄仄仄○仄，仄仄仄平平仄○。"],"paragraphs":["我省老师未尝病，汝行亲省病老师。","汝我同门无异路，彼彼步步不相随。","肯谓长行无伴侣，正宜念念念在兹。","我惭塞责成拘局，心虽默堂身远离。","尔能急义重去就，身心俱往更由谁。","千里龙山不日到，归心犹恐锡飞迟。","无病病师力奉侍，不亲亲者真其资。","双溪幕阜不相远，一往一来皆妙期。"],"title":"送愿上人归龙山省侍昭默老人"}
