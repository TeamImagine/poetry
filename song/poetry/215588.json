{"author":"吴可","id":215588,"strains":["仄仄仄仄仄，仄仄仄仄平。","平仄仄平仄，仄平仄仄平。","仄○仄仄○，仄仄平平平。","仄平仄仄仄，仄仄平平平。","平平仄平平，仄仄仄仄平。","平平仄平仄，仄仄仄仄○。","仄仄平仄仄，仄平仄平平。","○平仄仄平，平平仄平平。","○仄平○仄，仄仄平平○。","仄平仄平仄，平仄平平○。","平平平仄○，仄仄仄仄○。","仄○平仄平，仄仄仄仄平。"],"paragraphs":["我不识赵子，见此便得之。","谈笑出丘壑，粲然备四时。","似闻月旦评，气压渊明诗。","马卿宰白下，惯作烟云嬉。","归来九衢尘，旧好不少移。","殷勤著怀袖，亦足慰梦思。","我本家北阜，一官老京师。","颇怀月下松，披图觅幽姿。","正恐林间鹤，怨我归无期。","那知此心在，衡宇终栖迟。","谁怜阿堵中，几有一斛泥。","愿分溪上山，供我笏拄颐。"],"title":"题马上元所藏赵墨隠画渊明四诗"}
