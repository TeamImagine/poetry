{"author":"梅尧臣","id":46440,"strains":["仄平平仄平平平，平仄平仄平平平。","平平仄仄平平仄，○平仄仄○平仄。","仄平仄仄○仄平，仄仄仄平仄仄仄。","仄平平仄平平平，平平仄仄平仄仄。","仄平仄仄平仄○，仄仄仄仄仄仄○。","平平仄平平○仄，平仄○平○仄仄。"],"paragraphs":["大车高盖徐方来，天子双日延英开。","犀靴踏玉升东陛，从臣赐对论宫市。","谏官御史如指排，捧土未能障浊水。","大夫言斡天关回，黄门白望颜色死。","始时暴夺何纵横，有货昼日不敢行。","他时五方蛇当酒，谁道张郎临井口。"],"title":"朝天行"}
