{"author":"无可","id":39908,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄○。","平平平仄仄，仄仄仄○○。","平仄平平仄，平平仄仄平。","仄平平仄仄，仄仄仄平平。","平仄平平仄，平○仄仄平。","平平平仄仄，仄仄仄平平。","平仄平平仄，平平仄仄○。","平平平仄仄，平仄仄平平。","平仄平○仄，○平仄○平。","仄平平○仄，平仄仄平平。","仄仄平平仄，平平仄仄○。","仄○平仄仄，平仄仄平平。","仄仄平平仄，○○仄仄○。","平平平仄仄，仄仄仄平○。","仄仄平平仄，平平仄仄平。","平平平仄仄，平仄仄平平。","平仄平○仄，平○仄仄○。","仄平平仄仄，平仄仄平平。"],"paragraphs":["庐岳东南秀，香花惠远踪。","名齐松岭峻，气比沃州浓。","积岫连何处，幽崖越几重。","双流湓隐隐，九派棹憧憧。","山限东西寺，林交旦暮钟。","半天倾瀑溜，数郡见𬬻峰。","岩并金绳道，潭分玉像容。","江微匡俗路，日杲晋朝松。","棕迳新苞拆，梅篱故叶壅。","岚光生叠砌，霞焰发高墉。","窗籁虚闻狖，庭烟黑过龙。","定僧仙峤起，逋客虎溪逢。","濩落垂杨户，荒凉种杏封。","塔留红舍利，池吐白芙蓉。","画壁披云见，禅衣对鹤缝。","喧经泉滴沥，没履草丰茸。","翠窦欹攀乳，苔桥侧杖筇。","探奇盈梦想，搜峭涤心胸。","冥奥终难尽，登临惜未从。","上方薇蕨满，归去养乖慵。"],"title":"寄题庐山二林寺"}
