{"author":"晁公溯","id":20986,"strains":["平平仄仄仄，仄仄仄平仄。","仄○平○○，仄仄仄仄仄。","平○仄仄○，仄仄仄仄仄。","仄平平平仄，仄仄仄仄○。","仄○平○○，仄仄仄平仄。","仄平平平仄，仄仄平平仄。","仄仄仄平平，仄平平平仄。","平平○仄平，仄仄平平仄。","平平仄平平，仄仄仄仄仄。","仄○平仄仄，平仄平仄仄。","仄平仄仄平，平仄仄仄○。","仄○平平平，平仄平仄仄。","平○仄仄平，仄仄○○仄。","仄平平平平，仄仄仄平仄。","平平仄平平，平仄平仄仄。","平○平仄平，仄仄仄仄仄。","平○平平平，平仄平仄仄。"],"paragraphs":["乾坤五十策，巧历莫能算。","有如钩其深，坐见太极判。","文王所以王，此道乃一贯。","即成灵台附，岂畏羑里难。","自从商瞿传，讫至子云赞。","孰知幽明故，但乐文辞玩。","遂令圣人情，亦同春秋散。","堂堂张汉州，始屈诸侯泮。","于时抱韦编，迨老识象彖。","盖将通昼夜，而况谈治乱。","昨初与我言，惊喜每窃叹。","响应真无穷，图画皆可按。","归看所著书，略已思过半。","属今招弓旌，盍往执圭瓒。","冰霜待春融，风雨催岁换。","宜乘涛濑平，快下赤泽岸。","朝廷须君来，天下疑以断。"],"title":"赠张文饶"}
