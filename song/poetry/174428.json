{"author":"刘敞","id":174428,"strains":["仄平仄仄仄，仄○平仄平。","平平仄平平，平仄○○平。","仄○○平仄，仄仄平仄○。","平平平平仄，仄仄仄平平。","平平仄平平，仄仄平仄平。","平平仄○仄，仄仄仄仄平。","平平仄平仄，○仄平平平。","仄仄平仄平，仄仄○仄平。"],"paragraphs":["鳯凰起北海，少留南岳巅。","梧桐有余音，乌鹊相回旋。","耳闻和声乐，目怪文采鲜。","虽知非俦匹，慕用亦欣然。","祥飇卷层云，迅羽凌九天。","卑飞忽如絷，绝迹不可攀。","徘徊故林下，叹息高风前。","愿及夔作韶，率舞如舜年。"],"title":"凤凰篇赠府公给事别"}
