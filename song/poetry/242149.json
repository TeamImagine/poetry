{"author":"李正民","id":242149,"strains":["○○平平仄仄平，平○平仄仄平平。","○○仄仄平平仄，仄○平平仄仄平。","平仄仄○○仄仄，平平○仄仄平平。","平平仄仄平平仄，仄仄平○仄仄仄。"],"paragraphs":["将相勋名纪太常，旌旄聊驻水云乡。","栽培草木平泉里，放浪琴书绿野堂。","身健未应亲几杖，公归正欲望轩裳。","东山谢傅风流在，盛事齐称左海傍。"],"title":"退老堂"}
