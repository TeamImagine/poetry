{"author":"方逢辰","id":145112,"strains":["平仄仄平仄，仄平仄仄○。","仄平仄平平，仄仄平仄平。","仄仄仄仄仄，平平仄仄平。","○平平？？，仄仄平平平。","仄平平仄平，仄仄平平平。","平仄仄仄平，仄仄仄仄平。","仄仄仄仄仄，仄仄仄仄○。","仄仄平仄平，○平平○平。","平仄仄仄平，仄平仄平○。","仄仄仄仄仄，平仄仄仄平。","平平仄仄仄，○仄平仄平。","平仄平平平，平仄仄仄平。","平仄仄平仄，仄○平仄○。","仄仄仄仄仄，仄仄平平平。","平平仄仄仄，仄仄平仄平。","仄平平仄○，平平仄平平。","仄平仄仄仄，仄仄○仄平。","平平仄仄仄，平仄仄仄平。","平仄仄平仄，仄平仄仄平。","平平仄○仄，仄仄仄仄平。","平仄仄仄仄，平仄平平平。","平仄仄仄仄，平平仄平平。","平平仄仄仄，仄仄仄仄平。","平平仄○仄，平平平平平。","仄仄仄平仄，平○仄平平。","平仄仄仄仄，仄仄平仄平。","仄仄仄平仄，平平仄平平。","仄平平仄仄，○仄○仄平。","仄平仄仄仄，平仄平仄平。","仄仄仄平仄，平平○平平。"],"paragraphs":["夫子说周易，肇开太极分。","及乎作春秋，下逮西狩麟。","混辟至决裂，坚冰致习驯。","三皇何皞皞，五帝何纷纷。","卓哉洙泗翁，道大孤无邻。","于是作六经，以救万世人。","孟氏辨义利，战国骇所闻。","不肯为老聃，和光同其尘。","人不识四端，岂知有君亲。","孔孟作日月，然后夜向晨。","天高与地下，中立师与君。","师以扶纲常，君以治广轮。","廉耻甚𫓧钺，礼教威斧斤。","自古立宇宙，以道为精神。","清溪斗大邑，土瘠民甚贫。","虎豺方恣睢，骃骐忽诹询。","痛民若赤子，礼士如上宾。","箪瓢在陋巷，穷则独善身。","家有读书屋，乃为劫火焚。","仁人忽行恻，仲氏敢具陈。","公肯挈坠道，天未亡斯文。","移檄作主宰，歌诗示恩勤。","弦歌已久废，简陋尚可因。","祠堂俨遗像，生徒招惊麕。","户内有洙泗，山中见华勋。","光霁挹茂叔，粹盎师伯淳。","体用契忠恕，恭安想天申。","仰师千载上，兴起三代民。","剥穷果不食，贞下元又春。","太极在何处，青归烧痕新。"],"title":"和佥事夹谷之寄韵"}
