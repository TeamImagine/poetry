{"author":"释德洪","id":228517,"strains":["平平仄仄平仄仄，仄仄平平平仄平。","平仄仄仄平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["翻空渐密呵不止，刷我当门螺髻峰。","银椀满盛谈类堕，径松深覆示藏锋。","因徒逃去宁知褊，显自何来不见踪。","独拥衲衣成坐睡，地罏瓶泣伴疏慵。"],"title":"宣和四年十二月二十四日大雪珠禅客忽至渠以谷山退院来审是否作此示之"}
