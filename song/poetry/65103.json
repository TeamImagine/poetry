{"author":"徐似道","id":65103,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平仄仄仄平。","仄仄平平仄平仄，仄平平仄仄平平。"],"paragraphs":["秘书行处有歌钟，身在名园锦绣丛。","试问高吟梁苑雪，何如共快楚台风。","人鸥不去机方息，鱼我相忘乐未穷。","待得芙容濯云锦，弄花翻水与君同。"],"title":"虞仲房司马游园约予不赴因次其韵"}
