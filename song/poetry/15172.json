{"author":"刘子翚","id":15172,"strains":["平平仄仄平，平平仄平仄。","平平平仄平，仄仄仄仄仄。","平平仄仄平，平仄平平仄。","平平○仄○，仄仄平平仄。","○○仄仄仄，仄仄平平仄。","平平仄仄平，平仄平平仄。","平○仄仄平，仄仄平平仄。","仄仄仄平平，平平仄平仄。","仄仄仄平平，仄平仄○仄。"],"paragraphs":["炎方橄榄佳，余柑岂苗裔。","风姿虽小殊，气韵乃酷似。","骍颜涩吻余，仿佛清甘至。","侯门收寸长，粉骨成珍剂。","犹闻杂蜜草，少转森严味。","奇才用不专，虽用何殊弃。","端如效苦言，逆耳多嫌忌。","弃果事何伤，违言德之累。","悦口易逢知，感兹发长喟。"],"title":"余柑"}
