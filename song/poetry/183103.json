{"author":"刘攽","id":183103,"strains":["仄仄平仄平，仄平平仄仄。","平平平仄仄，平仄仄仄仄。","平仄仄平仄，○○仄平仄。","平仄仄平平，平平仄平仄。","平平平仄平，仄仄仄平仄。","平○○平平，平仄仄仄仄。","仄仄仄○○，平平仄平仄。"],"paragraphs":["昔有扬子云，著书恬势利。","家贫官不达，宾客罕肯至。","时复好书者，相从问经义。","千载故寥寥，吾人一何似。","天凉风雨余，草树有秋意。","蝉吟燕辞归，穷士易失志。","陋巷可相期，箪瓢固多味。"],"title":"寄王深甫"}
