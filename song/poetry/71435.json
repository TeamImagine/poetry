{"author":"蔡戡","id":71435,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["归来筑室傍城阴，旋揭新名雅意深。","因病爱闲多得趣，逢场作戏亦何心。","鸟鱼飞泳全真性，水石风流有至音。","衰朽自知无所用，量才祇合在山林。"],"title":"爱闲堂"}
