{"author":"韩淲","id":86579,"strains":["仄平平平仄○仄，平仄平平仄平仄。","○平平仄平平平，仄仄○平仄平仄。","平○平仄仄平平，平仄平平○仄仄。","仄平平仄平平○，平仄○平平仄仄。"],"paragraphs":["去年沙坑作重午，城下今年著船鼓。","过溪沿涧逢交游，挈榼留杯失宾主。","宣和曾带御书符，荆楚谁言长命缕。","老因唐律为沉吟，山隠轻雷催晚雨。"],"title":"五日"}
