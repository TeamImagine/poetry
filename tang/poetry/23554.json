{"author":"李峤","id":23554,"strains":["平仄仄平平，平平仄○仄。","平平仄平仄，平仄平平仄。","仄仄○○平，平平仄平仄。","平平仄平仄，仄仄平平仄。","平仄仄平平，平○仄平仄。","平平○仄仄，仄仄平平仄。"],"paragraphs":["晴晓国门通，都门蔼将发。","纷纷洛阳道，南望伊川阙。","衍漾乘和风，清明送芬月。","林窥二山动，水见千龛越。","罗袂罥杨丝，香桡犯苔发。","群心行乐未，唯恐流芳歇。"],"title":"清明日龙门游泛"}
