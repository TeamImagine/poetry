{"author":"赵鼎臣","id":226941,"strains":["平平仄仄仄平平，仄仄平仄仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["清漳北去水滔滔，一舍相望倍郁陶。","腐肉岂宜撄利剑，小鸡聊用试牛刀。","冯驩久客弹长铗，扬子多愁赋广骚。","无限秋风助佳兴，故人不见我心劳。"],"title":"寄武景才"}
