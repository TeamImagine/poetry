{"author":"刘应龟","id":162514,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["独犬寥寥昼护门，是间也自有桃源。","梅藏竹掩无多路，人语鸡声又一村。","屋角枯藤黏树活，田头野水入溪浑。","我来拾得春风句，分付沙鸥莫浪言。"],"title":"春日田园杂兴"}
