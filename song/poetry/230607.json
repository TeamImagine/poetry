{"author":"葛胜仲","id":230607,"strains":["仄平○平平，仄仄仄平仄。","平平仄○平，仄仄仄平仄。","仄平仄仄仄，平○仄平仄。","仄仄仄平平，平仄平平仄。","平平平仄仄，○仄平仄仄。","平平平○平，仄仄仄平仄。","仄○仄仄仄，仄仄平仄仄。","平平仄平平，仄平平仄仄。"],"paragraphs":["紫阳如佳人，晻霭送征舳。","含愁入长眉，尽敛故时绿。","语儿已在眼，欢迎走僮仆。","旧社问枌榆，新迳开松菊。","还家聊作客，行色催辇毂。","同升纱笼人，拔士有丰禄。","会当出水镜，一洗凡眼肉。","跻荣赤墀涂，雁门诗可复。"],"title":"送宁守罢任赴阙四首  其四"}
