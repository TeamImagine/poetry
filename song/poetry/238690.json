{"author":"郑测","id":238690,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["小园风景暮春初，随分优游亦足娱。","柳似王恭殊濯濯，蝶疑庄叟自蘧蘧。","浇肠漫进三蕉酒，引睡聊翻数叶书。","今日始知闲有味，悔从尘土曳长裾。"],"title":"闲居即事"}
