{"author":"项安世","id":53988,"strains":["平平○仄○，仄仄平仄平。","平平平仄仄平仄，仄平仄仄平？？。","仄平仄仄仄平仄，平平仄仄平平平。","仄平仄平仄，仄仄○○平。","仄平仄仄仄○仄，仄平仄仄平○平。","平○平仄○仄仄，平仄仄仄仄仄平。","平平仄仄平，仄仄平仄平。","仄仄平仄平平平，仄仄仄仄平平平。","○仄平平○平仄，仄平仄○平平○。","○平仄平仄，平仄仄平平。","仄○仄仄仄○仄，○仄仄仄平平平。","平平仄仄仄平仄，○平仄仄平平平。","仄平仄仄仄，平仄仄平平。","仄平平平仄仄平，仄平平○平仄平。","仄平仄仄仄仄仄仄仄，平平平仄平平平。"],"paragraphs":["今年三月三，乐事今古稀。","嘉陵江到武昌口，此时此日同□□。","北人不敢恃鞍马，西人不敢凭山谿。","德安有高悦，匹马穿重围。","入城助守胆如斗，出城决战身如飞。","城中扶出王与季，城外逐出信与随。","襄阳有赵淳，默坐谁得窥。","一日熏尽西山狐，二日网尽东津鲵。","三日开门看江北，一人一骑无残遗。","兴安有安丙，谈笑戮吴曦。","伪王乱领出深谷，长史捷布登前墀。","铜梁玉垒见天日，瞿塘滟滪无蛟螭。","鄂州有老守，头白尚能诗。","上言吾君善委任，下言吾相能指麾。","国家九九八十一万岁，璘雏褒孽休狂痴。"],"title":"凯歌"}
