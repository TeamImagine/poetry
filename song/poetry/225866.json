{"author":"释清远","id":225866,"strains":["仄仄平仄仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不染而染妄本虚，染而不染悉无余。","本虚自是能成事，体浄何妨应万殊。","断妄证真心岂息，非真非妄智还迂。","了真了妄如无碍，自在圆明始是珠。"],"title":"读经"}
