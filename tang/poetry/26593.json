{"author":"刘沧","id":26593,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["杨花漠漠暗长堤，春尽人愁鸟又啼。","鬓髪近来生处白，家园几向梦中迷。","霏微远树荒郊外，牢落空城夕照西。","唯有年光堪自惜，不胜烟草日萋萋。"],"title":"对残春"}
