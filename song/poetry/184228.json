{"author":"王存","id":184228,"strains":["仄平仄平仄，仄仄○仄仄。","仄平仄仄平，○仄仄仄仄。","仄平平仄仄，仄仄平仄仄。","平平仄仄仄，仄仄平仄仄。","仄平平仄仄，仄○仄仄仄。","仄仄仄○仄，平○平仄仄。"],"paragraphs":["一夫死非命，涤验更两吏。","一囚坐法诛，三覆与众弃。","去年交阯败，杀戮无贱贵。","江淮屡岁眚，积殍沟壑秽。","圣人于赤子，爱重若彼至。","谨小以遗大，谁其原帝意。"],"title":"覆验余姚道中"}
