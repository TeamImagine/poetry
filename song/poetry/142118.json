{"author":"刘黻","id":142118,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["五载相违一日过，巷无车迹有樵歌。","因嗟世上深危证，合住山中养太和。","蔓草不知春事去，梅花曾识岁寒多。","予今问道三千里，白发双亲可奈何。"],"title":"呈径畈徐左司"}
