{"author":"卢襄","id":235160,"strains":["仄平平仄平平仄，仄仄○平仄平仄。","平平仄仄仄仄平，仄仄平平仄平仄。","仄仄平仄平仄平，仄仄平○仄平仄。","平○仄仄平仄平，仄仄平○仄○仄。","仄仄平平平仄平，平平仄仄仄平平。","平平仄仄仄平仄，仄仄○平平仄仄。","仄平仄仄仄仄平，仄仄平平平仄仄。"],"paragraphs":["雪花初著鸳鸯瓦，叠嶂疏林入图画。","春工不作两样心，尽遣根荄赴陶冶。","我昔年少曾买春，著尽榆钱不多价。","春应索价来觅人，客气今犹不相下。","待领春风归去家，家山却有疗愁花。","邻公大段作春计，小囿栽花今数世。","但憎赤脚婢恼人，要逐丫鬟同拾翠。"],"title":"春兴"}
