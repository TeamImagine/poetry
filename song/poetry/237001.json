{"author":"马永卿","id":237001,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["久知仕宦有升沉，此际门阑不觉深。","半世人间初识面，一朝林下遽论心。","依依落日催归骑，袅袅秋风动客襟。","乡里小儿何太喜，异乡流落有知音。"],"title":"谒冯侍御  其一"}
