{"author":"苏辙","id":197175,"strains":["仄仄平平仄仄平，仄平仄仄仄平平。","仄平平仄仄平仄，平仄平平仄仄平。","仄仄平平平仄仄，仄平平仄平平平。","仄平仄仄平平仄，仄仄平平仄仄平。"],"paragraphs":["蔼蔼堂西十亩园，晚凉迎步绿阴繁。","共惊春去已多日，争看花开最后番。","未许狂风催烂熳，故将青幄强安存。","请公作意勤欢赏，趁取残红照酒樽。"],"title":"同陈述古舍人观芍药"}
