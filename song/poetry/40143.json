{"author":"陆游","id":40143,"strains":["仄仄平平平仄平，平平平仄仄平平。","平平仄仄仄平仄，仄仄仄平平仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["白发垂肩无二毛，胸中消尽少年豪。","河倾月没夜将旦，木落草枯秋已高。","窗下灯残候虫语，墙隅栖冷老鸡号。","曲肱不复更成寐，起视寒空如断鳌。"],"title":"寒夜将旦作"}
