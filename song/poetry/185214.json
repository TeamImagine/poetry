{"author":"沈遘","id":185214,"strains":["平仄平平平，仄仄仄○仄。","仄○平仄平，仄仄仄仄仄。","仄仄○仄平，仄平仄仄仄。","仄仄平平仄，平平仄平仄。","平平仄平仄，仄仄仄仄仄。","仄○○仄平，仄仄仄平仄。","平仄平仄○，○平仄平仄。","仄平仄仄平，仄仄平仄仄。","平仄○仄平，平平仄平仄。","平仄仄仄平，平平仄平仄。","仄○平平平，仄仄仄仄仄。","平平平仄仄，仄仄平平平。"],"paragraphs":["嗟我江湖人，野性实疏简。","况从衰病侵，事事益以懒。","岂不思自强，所资乃有限。","但爱江夫子，平生事高散。","维于读书动，昼夜不去眼。","每劳从事贤，独使簿书绾。","挥署曾不劳，兼人信无赧。","有时倦欲休，就席初不煖。","邻友更借书，丁丁叩门版。","尤厌吏舍喧，牛羊哄棚栈。","不如归吾庐，静对日晼晚。","诗成还示我，足以惊幽孱。"],"title":"次韵和不疑借书邻几遇其寝"}
