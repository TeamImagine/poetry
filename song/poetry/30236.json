{"author":"李吕","id":30236,"strains":["平平仄仄平，平仄仄仄仄。","平仄仄平平，仄仄平平仄。","平平仄仄平，平仄仄仄仄。","仄平仄平仄，仄仄仄仄仄。","平○○仄仄，平仄平仄仄。","仄平○平平，平仄仄仄仄。","仄○○仄仄，平平平平仄。","平平仄仄平，平○仄仄仄。","平○仄平仄，仄仄仄平仄。","○平仄仄仄，平仄○平仄。"],"paragraphs":["青山不世情，终日独我顾。","修竹岁寒姿，不受纤尘污。","开窗寄数椽，良以二者故。","出门欲求益，擿埴未识路。","屠酤难与语，余子安足数。","岂无王侯家，摇尾觊一遇。","自分踈懒性，初非俳优具。","由来势利交，朝且不保暮。","何如翳环堵，静对古人语。","从渠不我与，聊复吟梁甫。"],"title":"抱膝庵"}
