{"author":"释居简","id":89989,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["适华胥氏问津来，祥兆其先必有开。","偶尔入怀真是玉，及乎同梦却非梅。","曰兰倘可名千古，指李何妨又一回。","未问读书堂上客，斲轮堂下亦英才。"],"title":"李燕公生华亭尉厅旧有相公阁可斋洪少府于废址更为梦燕堂用玉燕入怀事永嘉赵清旷索同赋"}
