{"author":"邹浩","id":222295,"strains":["仄平平仄平平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["得君宁独为葭莩，两度湘中眷我殊。","兵拥渡江犹缱绻，颿催离寺尚踌蹰。","莱公庙北民歌鲁，贾傅城东地入吴。","会面不知何日再，但观休显继龙图。"],"title":"寄公安令孙仲恭"}
