{"author":"李流谦","id":30626,"strains":["仄仄平平平仄仄，仄仄○平○平仄。","平平平仄○仄平，平仄○平平仄仄。","○平仄仄平平平，平仄仄仄○仄平。","仄平仄仄○仄仄，平仄仄平平仄平。","仄○平平仄仄仄，仄仄平平○仄仄。","仄平平仄仄平平，仄仄○平平仄仄。","平仄仄仄仄仄平，○○仄平仄○平。","平平平○仄平仄，仄仄仄仄平平平。","平平仄仄平平仄，仄仄平平平仄仄。","○○仄仄仄平平，仄仄平平平仄仄。"],"paragraphs":["插架茫茫纷四部，莫向离骚泥蘅杜。","文章何处如有神，心手相随鹰搦兔。","长卿醉死文君垆，渠辈但可折简呼。","浅惭入俚深入僻，纤丽恶淫寒则枯。","欲张吾军子可恃，楚璞呈前燕石耻。","擘波飞去定神龙，汗血牵来真骥子。","人物有此未易求，颇将撷英泛其流。","朝来车从照人热，乃肯访我投林丘。","词华薄技无多道，少作吾今知悔早。","相期圣处下工夫，一念超然蠲热恼。"],"title":"次韵张通甫见贻"}
