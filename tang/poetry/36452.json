{"author":"李建勋","id":36452,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["虽向锺峰数寺连，就中奇胜出其间。","不教幽树妨闲地，别着高窗向远山。","莲沼水从双涧入，客堂僧自九华还。","无因得结香灯社，空向王门玷玉班。"],"title":"道林寺"}
