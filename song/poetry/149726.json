{"author":"方回","id":149726,"strains":["平平平仄仄平平，平仄平平仄仄平。","平仄平平仄平仄，平平仄仄仄平平。","仄平仄仄平仄仄，仄仄平平平仄平。","仄仄平平平仄仄，平平平仄仄平平。"],"paragraphs":["河南迁汉歙东乡，迁歙西乡自有唐。","溪老堂堂首科级，茅田亹亹冠文场。","考亭郢鄂桑梓友，孝庙乾淳鸳鹭行。","五世贤孙吾获识，根源同是洛阳方。"],"title":"送溪堂方先生五世孙观归马金"}
