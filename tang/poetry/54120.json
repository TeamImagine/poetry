{"author":"储光羲","id":54120,"strains":["平平○○仄，平仄仄平平。","平仄平仄仄，平仄仄平平。","仄平仄平仄，仄仄平平平。","仄仄仄仄仄，平平○○平。","仄平平仄仄，仄仄仄平平。","仄仄仄平仄，平平平仄平。","○平○○仄，○仄仄平仄。"],"paragraphs":["方塘深且广，伊昔俯吾庐。","环岸垂绿柳，盈泽发红蕖。","上延北原秀，下属幽人居。","暑雨若混沌，清明如空虚。","此乡多隐逸，水陆见樵渔。","废赏亦何贵，为欢良易摅。","且言重观国，当此赋归欤。"],"title":"仲夏入园中东陂"}
