{"author":"尹应许","id":158031,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["古今忠义独斯人，危在须臾见益真。","身不远亡忧丧节，君非同逝虑蒙尘。","平时谁执朝廷柄，末路方知社稷臣。","楚些欲招招不得，沧溟南望浩无津。"],"title":"挽陆君实  其二"}
