{"author":"强至","id":182087,"strains":["平仄仄仄仄，仄仄仄平仄。","平平○仄仄，○仄仄平仄。","仄平仄○平，仄仄仄仄仄。","仄仄仄仄仄，仄仄平仄仄。","仄仄平○仄，仄平平仄仄。","平○仄仄○，仄仄○平仄。"],"paragraphs":["溪水日夜落，稍稍露沙面。","经旬更不雨，深处亦成淀。","巨篙架空航，涩若溯浅淀。","况乃载百指，数缆安可纤。","念此归思发，急逾强弩箭。","公如惜滞留，愿借长风便。"],"title":"呈屯田"}
