{"author":"葛胜仲","id":230954,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["粗才濩落与时乖，湖海幽居一竹斋。","月径清游疑不夜，风窗高趣到无怀。","身闲有分白莲社，地禁无心红药堦。","只待匡庐官秩满，一章程奏乞残骸。"],"title":"次韵叔才幽居二首  其二"}
