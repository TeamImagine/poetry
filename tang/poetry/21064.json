{"author":"杨乘","id":21064,"strains":["仄仄平平仄，○平仄仄平。","平平平仄仄，平仄仄○平。","仄仄平○仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","○平平仄仄，平仄仄平平。","仄仄平平仄，平平仄仄平。","仄平平仄仄，平○仄平平。","平仄平平仄，○平仄仄平。","平平○仄仄，仄仄平平平。","仄仄平平仄，平○仄仄平。","○○○仄仄，仄仄平平平。"],"paragraphs":["六代骄奢地，三春物象繁。","灵湖通涨海，天堑隔中原。","晓渡高帆驶，阴风巨舰翻。","旌旗西日落，戈甲夏云屯。","豹变资陈武，龙飞拥晋元。","风流前事尽，文物旧仪存。","邪侮尝移润，忠贞几度冤。","兴亡山兀兀，今古水浑浑。","露滴蜂偷蘂，莺啼日到轩。","酒肠堆麹糵，诗思遶乾坤。","愁梦全无蝶，离忧每愧萱。","形骸劳大块，玉石任炎昆。","出处宁由己，升沈未足言。","且应中圣乐，坐起任昏昏。"],"title":"南徐春日怀古"}
