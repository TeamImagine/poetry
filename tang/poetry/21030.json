{"author":"魏扶","id":21030,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["萧关新复旧山川，古戍秦原景象鲜。","戎虏乞降归惠化，皇威渐被慑腥膻。","穹庐远戍烟尘灭，神武光扬竹帛传。","左衽尽知歌帝泽，从兹不更备三边。"],"title":"和白敏中圣德和平致兹休运岁终功就合咏盛明呈上"}
