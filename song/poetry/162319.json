{"author":"丘葵","id":162319,"strains":["平仄平平仄仄平，仄平仄仄仄平平。","平平仄仄仄平仄，仄仄仄平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平仄仄平。"],"paragraphs":["忧患熏心两鬓丝，倚栏瘦影却斜晖。","凄其十载不儒服，老矣一生犹布衣。","未信此身长坎坷，细看造物实玄微。","五更风雨自秋至，不见蚊蝇跋扈飞。"],"title":"和所盘自宽韵"}
