{"author":"田锡","id":112145,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["去年元会立班时，簪绂光辉与礼仪。","今日洺川逢岁旦，延留宾客乐昌期。","朝云暖润轻阴散，晚日融明瑞景迟。","遥念皇州春色早，宫花欲发万年枝。"],"title":"元日"}
