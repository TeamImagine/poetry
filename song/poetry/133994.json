{"author":"释文珦","id":133994,"strains":["平平仄仄平，仄仄仄平仄。","平平平仄仄，平平仄○仄。","仄平平○平，仄仄仄仄仄。","仄仄平仄平，仄仄平仄仄。","仄平仄平仄，仄仄仄平仄。","仄仄仄○平，仄仄仄仄仄。","仄仄平仄平，平平○平仄。","○平仄平仄，○仄仄仄仄。","仄平仄平平，仄仄平仄仄。","仄平平仄仄，仄仄平仄仄。"],"paragraphs":["山家忘四时，力作倦还息。","鸦鸣知欲曙，鸡栖念当夕。","两男皆长成，尽解供赋役。","季女方及笄，亦复能纺绩。","老翁独无事，醉饱岸巾帻。","喜客到柴扉，扫室具枕席。","枣栗非外求，园蔬更堪摘。","殷勤话生理，颇觉计自得。","我生独何为，转徙常寄食。","语残灯欲死，草际虫啧啧。"],"title":"投宿山家"}
