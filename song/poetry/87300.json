{"author":"韩淲","id":87300,"strains":["平平平仄平仄仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["梅花开尽冬亦尽，雪后春来犹苦寒。","年事其谁无老境，时情徒自有儒冠。","林虚磴道归深谷，塘决沟流起素湍。","鹰掠晚风鸦泊雾，一轩苔竹且加餐。"],"title":"寄昌甫"}
