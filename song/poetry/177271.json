{"author":"王禹偁","id":177271,"strains":["平平仄仄仄，仄仄平平平。","仄仄仄平平，平平仄平○。","仄仄仄仄平，仄仄平○平。","平仄仄○○，○平平平平。","平○仄仄仄，平仄仄平○。","仄平仄仄仄，○仄平平平。","仄仄仄仄平，仄平平仄○。","仄平仄平仄，平仄平平平。"],"paragraphs":["滁民带楚俗，下俚同巴音。","岁稔又时安，春来恣歌吟。","接臂转若环，聚首丛如林。","男女互相调，其词非奔淫。","修教不易俗，吾亦弗之禁。","夜阑尚未阕，其乐何愔愔。","用此散楚兵，子房谋计深。","乃知国家事，成败因人心。"],"title":"唱山歌"}
