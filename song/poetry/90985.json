{"author":"韩琦","id":90985,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["两行修柏夹云根，引入莲峰直下村。","病骨醒魂安气母，幽亭收景厌山孙。","金堆望远千滩出，玉溜声喧万马奔。","坐叹尘劳无计住，却寻归路日黄昏。"],"title":"题玉泉院"}
