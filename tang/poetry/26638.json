{"author":"刘沧","id":26638,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["烟岚晚入湿旌旗，高槛风清醉未归。","夹路野花迎马首，出林山鸟向人飞。","一谿寒水涵清浅，几处晴云度翠微。","自是谢公心近得，登楼望月思依依。"],"title":"从郑郎中高州游东潭"}
