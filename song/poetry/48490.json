{"author":"杨万里","id":48490,"strains":["仄平仄仄仄仄平，仄平仄仄仄仄○。","平平仄平仄仄仄，仄仄平仄平平○。","平平仄仄仄仄仄，仄○仄平平仄仄。","仄○○平仄仄仄，仄仄仄平○仄仄。"],"paragraphs":["日光射雪雪透红，雪光射日日吐虹。","何人铸银作大地，万象都入银光中。","诗翁两眼老病里，爱看晚晴聊仰视。","眼睛空花忽乱起，紫晕一轮三万里。"],"title":"晚晴"}
