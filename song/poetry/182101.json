{"author":"强至","id":182101,"strains":["平仄仄平仄，仄仄平平平。","仄仄仄○平，仄平仄平平。","仄平仄仄仄，仄仄平○平。","仄平仄平仄，○仄平平平。","平○仄平仄，平平仄平○。","仄○仄平平，仄仄仄仄平。","仄仄仄仄仄，仄平平仄平。","仄平仄平平，仄平○平平。","平仄仄仄仄，仄仄平平○。","仄仄仄○仄，仄仄仄仄平。","仄平仄仄平，仄仄仄仄平。","平仄仄○仄，○仄平仄○。"],"paragraphs":["秋晚送归客，别酒风前酣。","一揖不回归，撇然就征骖。","挽裾问客故，舍我何其甘。","客言有慈母，三岁淮之南。","今将拜嘉庆，归心剧风帆。","薄亲厚他人，倒置理岂堪。","顾予失所问，汗颜为客惭。","客生富豪家，妙年穿青衫。","初仕已绝足，不与群驽参。","掾邑尚牵制，逸骥受辔衔。","纵之使自驰，万里日可贪。","持此作亲寿，行矣毋少淹。"],"title":"送纯甫仙尉"}
