{"author":"程洵","id":64101,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["敲窗打叶不胜繁，洗尽黄尘万里昏。","便有清风生远树，祇牵孤梦遶归村。","新秔想见黄堆野，老柳犹能绿映门。","自笑年来诗事废，得君强韵缩肩跟。"],"title":"次韵喜雨"}
