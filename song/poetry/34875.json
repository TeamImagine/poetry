{"author":"陆游","id":34875,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["大手方司一世文，癯儒何敢望余尘。","谁知天上黄扉贵，肯记江边白发新。","末路愈穷诗有祟，旧书浑忘笔无神。","床头周易尊中酒，犹赖渠侬不负人。"],"title":"次韵王给事见寄"}
