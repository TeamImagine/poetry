{"author":"郑刚中","id":252145,"strains":["平平仄仄仄平平，平仄平平仄仄平。","平仄仄平平仄仄，平平平平仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["风前不见玉壶冰，追想欷歔泪欲横。","官小仅能离令尹，家贫还祗似书生。","深沉每见仁人勇，惠爱常留长者名。","不负铭诗幷篆字，千年松柏共佳声。"],"title":"悼王思中"}
