{"author":"陈炎","id":156949,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["笋舆摇兀去程赊，岭路羊肠狭且斜。","祇见万山迷眼界，正无多地看人家。","当庭锄土栽桑柘，成级开田种麦麻。","可喜此邦皆务实，学儒学稼是生涯。"],"title":"出乡"}
