{"author":"陈著","id":139632,"strains":["平平仄仄仄，仄仄平平平。","平平平仄○，仄仄仄仄平。","平平仄仄平，仄仄仄仄平。","仄仄仄仄○，平仄平平平。","平仄仄○仄，平平平平○。","平平平仄平，仄仄仄平○。","仄○平仄○，仄平平仄平。","仄仄平平仄，仄仄平仄平。","仄平平平平，仄平平仄仄。"],"paragraphs":["温温白玉璞，楚楚秋兰香。","胡为乎此中，纸帐柏子房。","诗书岂不仁，宿念落渺茫。","况有白渺亲，朝露争余光。","时复一回首，云飞青天长。","人生能几何，世事那能量。","不观身上衣，昔缁今已黄。","我亦何心者，邂逅成感伤。","飒然清风来，欲言言已忘。"],"title":"赠僧仁泽邂逅以数语"}
