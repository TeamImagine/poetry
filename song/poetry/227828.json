{"author":"释德洪","id":227828,"strains":["平仄仄平平，仄仄平仄仄。","仄平仄仄仄，仄仄平仄仄。","平仄仄平平，仄平○仄仄。","仄平仄仄仄，仄仄平仄仄。","仄平平仄○，仄仄仄平仄。","仄平平平仄，仄仄仄仄仄。","○○平平平，仄仄平平仄。","仄平平仄○，仄仄平仄仄。","仄平仄平平，仄仄平仄仄。","平仄仄仄仄，仄仄仄平仄。","平平平仄平，仄仄○平仄。","仄平仄仄仄，仄仄○仄仄。","平平仄平仄，○仄仄平仄。","仄仄仄仄平，仄○仄平仄。","仄仄仄仄平，仄平○平仄。","仄平仄仄平，平平平仄仄。","平平仄仄仄，平仄仄仄仄。"],"paragraphs":["招谤坐多谈，近稍遵寡语。","仰嗟浊恶世，友道终愧古。","君独淡无营，诵经如谷布。","见人作白眼，此意吾亦与。","十年云水间，所至每同处。","旧游虽陈迹，历历尚可数。","更期秋风高，结伴湘山去。","我生无寸长，百事仍莽卤。","不知独何修，得与君辈伍。","无乃造物者，不杀念痴鲁。","云居无所为，粥饭听钟鼓。","不材获饱暖，此德荷佛祖。","诗成自夸笑，闻者亦惊顾。","已决寡语堤，事过乃知误。","毕卓卧瓮边，谢琨挑邻女。","见之独傲然，真情人不怒。","君能识此意，吾语亦可恕。"],"title":"次韵云居诠上人有感"}
