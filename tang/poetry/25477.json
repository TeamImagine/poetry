{"author":"李群玉","id":25477,"strains":["平仄○仄仄，平平平仄平。","平平平平仄，仄○平平平。","仄仄平仄仄，仄平平仄○。","平平仄平仄，仄仄○○平。","仄仄仄平仄，平平平仄○。","平平仄平仄，仄仄○平平。","平仄○平平，仄仄平平平。","平平仄平仄，平仄○平平。","平仄平仄平，仄平平仄平。","平平仄平仄，仄仄○平平。","平仄仄○仄，平平仄○平。","平平仄○仄，平仄平平○。"],"paragraphs":["春月三改兔，花枝成绿阴。","年光东流水，浩叹伤羁心。","酌桂烟屿晚，鴂鸣江草深。","良图一超忽，万恨空相寻。","上国刈翘楚，才微甘陆沈。","无灯假贫女，有泪沾牛衾。","衡岳三麒麟，各振黄锺音。","卿云被文彩，芳价摇词林。","夫子芸阁英，养鳞湘水浔。","晴沙踏兰菊，隐几当青岑。","明月洞庭上，悠扬挂离襟。","停觞一摇笔，聊寄生刍吟。"],"title":"将离澧浦置酒野屿奉怀沈正字昆弟三人联登高第"}
