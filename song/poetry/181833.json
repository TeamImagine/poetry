{"author":"郑獬","id":181833,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["海棠乱插满雕盘，为爱繁梢更绕栏。","顾我有情还惜别，闻君未去且留欢。","锦裀只就花边卧，细袖偏宜烛下看。","若背荆州容易去，故人于义未为安。"],"title":"再和"}
