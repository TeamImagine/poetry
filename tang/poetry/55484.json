{"author":"孟浩然","id":55484,"strains":["平平仄平仄，平仄仄○平。","平仄仄平仄，平平仄仄平。","平平仄平仄，平仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平○仄仄平。"],"paragraphs":["郎官旧华省，天子命分忧。","襄土岁频旱，随车雨再流。","云阴自南楚，河润及东周。","廨宇宜新霁，田家贺有秋。","竹间残照入，池上夕阳浮。","寄谢东阳守，何如八咏楼。"],"title":"同独孤使君东斋作"}
