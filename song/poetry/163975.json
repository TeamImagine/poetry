{"author":"仇远","id":163975,"strains":["仄平平平○仄仄，仄仄平平○仄仄。","仄平○平仄仄仄，平仄平平○仄仄。","仄○仄仄仄○○，平仄平平仄平仄。","平平仄仄仄仄○，仄仄平平○仄仄。","平平平仄○仄平，仄仄仄○○仄仄。","平平平仄平仄平，平仄平平○仄仄。"],"paragraphs":["夹山峥嵘相对起，贯以盈盈衣带水。","白云深坞碧筿合，华屋盘纡苍树里。","二三隠者古衣冠，鱼酒招邀极欢喜。","维舟岸曲信宿留，惜别依依行复止。","东南风顺帆上桅，一转瞬间行十里。","人生交契无故新，他日停云从此始。"],"title":"留饮筿坞承隠君山庄"}
