{"author":"黄庭坚","id":206836,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["舫斋闻有小溪山，便是壶公谪处天。","想听琐窗深夜雨，似看叶水上江船。","瞻相白马津亭路，寂寞双凫古县前。","舅氏知甥最疏懒，折腰尘土解哀怜。"],"title":"次韵寄滑州舅氏"}
