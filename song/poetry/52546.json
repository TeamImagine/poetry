{"author":"释宝昙","id":52546,"strains":["仄平仄仄仄平平，平仄平平仄仄平。","仄仄仄仄平仄仄，仄平仄仄仄平平。","仄平平仄平平仄，仄平平仄仄仄平。","仄仄平平平仄仄，仄平平仄仄平平。"],"paragraphs":["莫嫌画鹢北风瞋，苕霅溪声解唤人。","一日便拼千日醉，十分留得九分春。","匣琴书卷先行李，虹星车旆委后尘。","屈指归来须及早，满城桃李正芳新。"],"title":"送史同叔通判过霅川"}
