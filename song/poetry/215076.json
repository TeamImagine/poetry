{"author":"游酢","id":215076,"strains":["平仄平平仄仄平，平平仄仄仄平平。","平平仄仄仄平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["林下徜徉得至游，高情不与世情谋。","羲和叱驭日逾永，猿鹤寻盟山更幽。","踽踽凉凉还自哂，休休莫莫复何求。","应门穉子非无意，客至萧萧已百忧。"],"title":"韦氏独乐堂"}
