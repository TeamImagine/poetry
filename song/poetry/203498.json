{"author":"孔平仲","id":203498,"strains":["平平仄仄平平平，平仄仄仄平平平。","平平仄仄平仄仄，仄仄仄仄平平○。","仄○仄仄○平○，平仄平平平○仄。","仄仄○平平仄○，仄平仄仄平平仄。","平平仄仄仄平平，仄仄平平○仄仄。"],"paragraphs":["朱楼直瞰清池湾，池上彩翠多奇山。","春光烂漫桃李发，倒影照映澄波间。","远看已好重攀折，堆积金盘霞间雪。","促拍更歌金缕衣，不辞醉倒花时节。","归来酒醒梦阑时，袖上余香犹未灭。"],"title":"东楼置酒赏桃李花"}
