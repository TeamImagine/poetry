{"author":"陆文圭","id":166184,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["子美间关离乱际，尧夫生长太平年。","可怜橡栗天寒拾，不似鶑花日晏眠。","忧乐在人均是命，盛衰有数总由天。","腐儒老矣无奇计，独立斜阳意惘然。"],"title":"有感三首  其二"}
