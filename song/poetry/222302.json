{"author":"邹浩","id":222302,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["数亩非无负郭田，川途修阻故萧然。","得君远胜子舆友，使我非无漂母怜。","未拟更求佳传报，且先分当酒家钱。","亲朋只愿长相见，归饱丰穰不计年。"],"title":"送米  其三"}
