{"author":"李廌","id":218617,"strains":["仄仄仄平仄，○平仄仄仄。","仄仄仄仄平，平平仄平仄。","仄仄仄平仄，平平仄平仄。","仄○平平平，平仄仄平仄。","平○平仄仄，仄仄仄平仄。","平仄仄仄仄，平仄仄平仄。","仄仄平仄平，平仄仄仄仄。","仄平○平仄，平仄仄仄仄。","仄平平平仄，仄仄○仄仄。","仄平平○仄，仄○仄○仄。","平平○平平，平仄仄平仄。","平平仄平○，仄仄平仄仄。","仄平仄平平，仄仄仄仄仄。","平仄仄仄平，平仄平仄仄。","平仄仄仄仄，仄仄仄仄仄。","平平平仄平，仄仄平仄仄。","仄平平平平，仄仄平仄仄。","平平平仄仄，平平仄平仄。","平平平仄平，○仄仄平仄。","○平仄平仄，平仄○仄仄。","平平仄仄○，仄仄○平仄。","平平平仄仄，仄仄仄平仄。","仄平仄○仄，平仄平仄仄。","平○仄平平，仄仄仄平仄。","○平○仄平，○仄仄仄仄。","仄仄平仄平，平平仄○仄。","平仄○○仄，仄平平仄仄。"],"paragraphs":["卫懿恃昌富，乘轩鹤有禄。","贵鹤贱用民，身残国颠覆。","楚子惜名马，终焉葬人腹。","爵封东山松，侯比渭川竹。","时轻官秩紊，辟妄作威福。","无益害有益，褒赏逮禽畜。","所美非美然，恩泽及草木。","或讥将军柏，无乃狃此俗。","曷膺千锺养，曷被三品服。","不为朝廷力，窃号委空谷。","余知将军心，非悦世人目。","千年抱贞操，劲节无屈曲。","不为岁寒凋，守此万仞绿。","天武累此名，冥不知宠辱。","虽不助柏敬，岂意慕轸毂。","吾侪之小人，悟主惟欲速。","盗功仍苟容，岂耻无道谷。","潭潭居紫府，沉沉据华屋。","贪恩谋子孙，占俸及僮仆。","膏肓病天下，天下思食肉。","朝为四辅重，莫作三危逐。","笙箫金谷宴，翣柳北邙哭。","尚方属镂赐，朝服东市戮。","君看古功臣，牖下死为祝。","将军如有心，应哭世愈蹙。","拔萃真不群，虚名岂其欲。","胡不观其旁，满山皆朴樕。"],"title":"天封观将军柏"}
