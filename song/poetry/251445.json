{"author":"王洋","id":251445,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["季管吹灰木落洲，天邉初献鹔鹴裘。","邦家袭庆因前续，岳渎储精自几秋。","秦晋君臣三昼接，安危将相百年求。","休论辟谷功成后，只恐功名卒未休。"],"title":"帅相生日二首  其一"}
