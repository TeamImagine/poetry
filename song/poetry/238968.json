{"author":"孙觌","id":238968,"strains":["仄仄○平平，平仄仄仄平。","仄平○仄平，仄平仄仄平。","仄仄仄仄平，平仄仄仄平。","平平仄平仄，平仄仄仄○。","平平仄仄仄，仄仄仄仄平。","平仄仄平仄，○平仄平平。","仄仄仄仄仄，○仄仄平平。","平○仄○仄，平仄仄平平。"],"paragraphs":["十载污修门，簪槖侍帝垣。","五云深莫窥，众星拱以繁。","一坐牍背书，身落海上村。","山川发余想，锺鼓眩昔闻。","星图焕斗极，两两错地文。","今日复何日，乘槎造天阍。","日月起可挟，参井立能扪。","谁当揭其柄，为我酌瀛尊。"],"title":"桂林山水奇丽妙绝天下柳子厚记訾家洲亭粗见其略余以六月六日度桂林岭欲更仆诣象属暑甚遂少留日从诸公于岩穴之下穹林巨壑近接阛阍之中远不过城闉之趾居高望远夸雄鬭丽殆不可状择其尤者以十诗记之名之曰桂林十咏 七星岩"}
