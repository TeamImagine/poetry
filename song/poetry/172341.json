{"author":"陶应靁","id":172341,"strains":["平平○平仄，平仄平平平。","仄仄仄平平，平仄仄平平。","平仄仄○仄，仄仄平仄平。","○平仄仄仄，仄仄○平平。","仄平仄○平，仄○仄仄○。","平平仄平○，仄平○平平。","仄仄平平平，仄仄○平平。","○○仄平仄，平仄○平平。"],"paragraphs":["仙人降瑶席，风露清坛场。","朗咏玉书文，遥上绿云章。","阊阖启中夜，五色垂景光。","霓旌导绛节，授以长生方。","湛然守中扃，不迎亦不将。","琼浆酌天和，玉芝茹春香。","手种蟠桃花，坐待三千霜。","相从广成子，鸾鹄参翱翔。"],"title":"古诗二首  其二"}
