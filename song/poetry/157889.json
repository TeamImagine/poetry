{"author":"韩维","id":157889,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["庭讼萧然昼景清，每因闲暇接耆英。","言诗屡奉从容论，对酒常怀淡泊情。","解秩尚思嵩峤色，入朝还听禁钟声。","怜君壮岁多留滞，不尽鹏抟九万程。"],"title":"和微之"}
