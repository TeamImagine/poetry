{"author":"姜特立","id":31666,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["袅袅鲜飚动远林，亭亭暮霭占遥岑。","渊明松菊秋容澹，仲蔚蓬蒿露气深。","莫笑四携亭未具，且环十鼓坐同斟。","更须少待桂花发，林下舂容把臂吟。"],"title":"秋园谩赋呈方叔"}
