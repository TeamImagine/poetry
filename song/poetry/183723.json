{"author":"刘攽","id":183723,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["聚星休沐事依然，社腊安车不计年。","五福何妨兼第宅，一壶元自有神仙。","种来珍木如人立，移取名花夺地偏。","闻道都城曾问卜，始知机石不虚传。"],"title":"陈通议园亭"}
