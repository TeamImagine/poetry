{"author":"陆文圭","id":166199,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平平仄，平平平仄仄平平。","仄平平仄平平仄，仄仄平平仄仄平。"],"paragraphs":["诞日曾生陆地花，双鸾扶下五云车。","安期共约游三岛，方朔应留醉九霞。","盛集儒流胜仙侣，多培阴德种丹砂。","冷斋书客来称寿，自笑东风两鬓华。"],"title":"寿陆云闲道判"}
