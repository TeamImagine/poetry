{"author":"李白","id":56141,"strains":["仄平○平平，平平仄仄平。","平平仄平仄，平仄仄○平。","仄仄○平仄，平平仄仄○。","平平平仄仄，仄仄仄○平。","仄仄○平仄，平平仄○平。","仄平平仄仄，平仄仄○平。","仄仄平平仄，平平仄仄平。","平○○仄仄，平仄○○平。"],"paragraphs":["太华三芙蓉，明星玉女峰。","寻仙下西岳，陶令忽相逢。","问我将何事，湍波历几重。","貂裘非季子，鹤氅似王恭。","谬忝燕台召，而陪郭隗踪。","水流知入海，云去或从龙。","树绕芦洲月，山鸣鹊镇钟。","还期如可访，台岭荫长松。"],"title":"江上答崔宣城"}
