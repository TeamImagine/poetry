{"author":"晁说之","id":219360,"strains":["平平仄平平平平，仄○平仄仄平平。","仄○仄仄仄仄平，平仄平仄○平平。","○平仄仄仄平平，仄仄仄仄平平平。","平平仄仄仄仄仄，○平平平平平平。","平仄○平平仄仄，仄仄仄平仄平平。","平平平仄平○仄，仄平平仄仄平平。"],"paragraphs":["今年立春常年殊，要乘生气克胡雏。","铁骑一岁再渡河，青帝宁不行天诛。","相公庙略托诸天，亚辅割地甘丘墟。","天穷地蹙否极泰，王城门开阳光舒。","天子当阳朝万国，不击土牛击群狐。","青青原野无横敛，四民安乐祖宗初。"],"title":"十二月十六日立春"}
