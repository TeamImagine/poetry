{"author":"曾怀","id":19943,"strains":["平平平仄仄平平，仄仄平平仄仄平。","仄仄平仄平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["名园佳气霭非烟，冠佩朝宗似百川。","五品并令陪宴射，四鍭端欲序宾贤。","恩涵春意鱼翻藻，威入秋声雁落弦。","竣事更容窥典雅，宸章应陋柏梁篇。"],"title":"恭和御制玉津园宴射  其一"}
