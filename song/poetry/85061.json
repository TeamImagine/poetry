{"author":"周南","id":85061,"strains":["仄仄平平平仄平，仄仄仄仄平平平。","平仄仄○平仄仄，仄平仄仄平平平。","仄平仄仄平○仄，平仄○平仄仄平。","○仄平平平仄仄，仄仄平仄仄平○。"],"paragraphs":["下驾官桥黄岘东，二十五里名新丰。","慈竹色如芦苇白，石楠顶结樱朱红。","纸灰养火冬将尽，趺坐看书暖渐融。","且蓄春雷归地底，放令晴雪满山中。"],"title":"后过书坞夜坐"}
