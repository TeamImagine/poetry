{"author":"卫宗武","id":133646,"strains":["仄平仄仄仄，仄仄仄平仄。","仄仄仄仄平，仄仄平仄仄。","仄仄仄平仄，平仄平仄仄。","平仄仄仄平，仄仄○仄仄。","平平仄仄平，仄仄仄仄仄。","○仄仄平仄，平仄○仄仄。","平仄平仄平，平平仄平仄。","○仄仄平平，仄仄仄仄仄。","仄平平仄平，平仄平平仄。","仄仄平平○，仄仄平平仄。","仄仄平仄平，仄仄平仄仄。","仄仄仄平平，平仄平仄仄。","仄平仄平平，平○○仄仄。","○仄平仄平，平平仄仄仄。"],"paragraphs":["老穷蛰一室，独与圣贤对。","祢刺倏在前，喜有佳士至。","此客可曾有，良觌今乃遂。","夫岂燥湿同，未易折柬致。","乡邻道不谋，咫尺楚越异。","张范志苟合，千里盟弗背。","蟠木何假容，猗兰盖仝味。","吟咏浩篇章，口诵卷压几。","湛然珠在渊，晨夜光明媚。","谱接唐人传，句与唐人俪。","满贮风月襟，迥绝烟火气。","笔下戏群鸿，尤跨虞薛辈。","乐哉得新交，风期从此契。","张鼓于越门，聊为岁月记。"],"title":"赠白湛囦"}
