{"author":"文天祥","id":156084,"strains":["平平平仄仄平平，平仄仄仄仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["阇黎锺后访团蒲，江色漫漫昼欲晡。","一笛梅边何满子，千蓑芦外笔头奴。","急风吹雁还家未，新雨生涛到海无。","本是白鸥随浩荡，野田漂泊不为孤。"],"title":"龙雾洲觉海寺次李文溪壁间韵"}
