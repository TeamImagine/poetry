{"author":"范浚","id":15984,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["身后储休世或同，生前有耀孰逾公。","班衣五彩枢臣贵，宝带万钉天眷隆。","终始哀荣时共羡，丕扬宠赠会追崇。","遥瞻素旆愁云外，惨憺悲歌立晚风。"],"title":"悼致政楼少师  其二"}
