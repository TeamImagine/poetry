{"author":"杨万里","id":47055,"strains":["平平仄平平平平，仄平平仄仄平平。","○仄仄平平仄仄，仄仄○仄仄仄平。","仄○仄仄仄○仄，仄平平仄平○○。","平平仄仄仄平仄，平平仄仄仄仄仄。","仄仄平平仄仄平，仄仄仄平平仄仄。","平平仄仄仄仄平，仄平仄平○仄平。","仄平仄仄仄平仄，仄仄仄平平仄仄。"],"paragraphs":["菰蒲际天青无边，只堪莲荡不堪田。","中有一溪元不远，折作三百六十湾。","政如绿锦地衣上，玉龙盘屈于其间。","前船未转后船隔，前湾望得到不得。","及至前湾到得时，只与后湾才咫尺。","朝来已度数百萦，问知德清犹半程。","老夫乍喜櫂夫闷，管有到时君莫问。"],"title":"过霅川大溪"}
