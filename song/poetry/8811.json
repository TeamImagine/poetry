{"author":"张嵲","id":8811,"strains":["仄平平平○，平仄平平平。","○○平仄○，平平平仄平。","平仄仄仄仄，○平仄平平。","○平仄仄仄，○仄平仄平。","平平平仄仄，平仄平仄平。","仄平平仄平，平仄仄仄平。","仄平仄仄仄，平仄平平○。","仄○平仄平，平仄平仄平。","平平仄仄仄，仄仄平平○。","仄仄仄仄平，仄○平仄平。","仄平仄仄平，仄仄平仄平。","仄仄仄○仄，仄○平仄平。","○平仄仄仄，平平平仄平。","仄平仄仄平，仄仄平仄平。","仄仄仄平仄，平仄平仄平。"],"paragraphs":["本初休车骑，陶令归田园。","憧憧天壤间，何人无一廛。","惟我若断梗，漂流浙江边。","牵丝始立岁，屏处知命年。","虚恬因势使，憔悴仍化迁。","愧无杨仆功，居不外汉闗。","又非穉季侠，徒使墙垣穿。","欲收衰病身，迤逦还故山。","风波渺万里，欲去无由缘。","愿窃刺史符，一临江汉壖。","敢同昼绣归，仅比辽鹤翻。","送老得三径，奉亲归九原。","如斯志愿毕，天恩真满泉。","所祈造物心，俯徇人欲偏。","决策在今岁，无令辜愿言。"],"title":"将请乡郡作"}
