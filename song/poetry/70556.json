{"author":"袁说友","id":70556,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["燕国归符玺，将军有谤书。","君王嗟诡诈，党与悉趦趄。","白日中天照，浮云扫地除。","狂谋身一败，邪骨满丘墟。"],"title":"上官桀诈令人为燕王旦上书言光疑有非常臣愿归符玺宿卫察变上曰朕知是书诈也后桀燕王等谋废立事觉尽诛"}
