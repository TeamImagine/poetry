{"author":"马之纯","id":77151,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["青溪第宅鬭鲜妍，最是江家宅可怜。","路上行人争指处，桥边遗迹尚依然。","南冠辞住长安日，北客归来建邺年。","惜此屋庐还似旧，不知曾读黍离篇。"],"title":"江总宅"}
