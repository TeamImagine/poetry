{"author":"黄庶","id":173698,"strains":["仄仄仄仄○，○仄○仄平。","平平仄平仄，平平仄平○。","平平仄平平，仄仄仄仄平。","平仄仄平仄，平平仄平平。","仄仄仄仄仄，平平仄平平。","平仄仄仄○，仄仄仄仄平。","仄平平平○，仄平平平平。"],"paragraphs":["落日挂树间，长我庭下阴。","园林动秋意，高蝉忽微吟。","清风转余声，杳若下远岑。","微物感时节，铿鍧吐商金。","古乐久破碎，兹虫抱全音。","荒忽尚偃蹇，激起壮士心。","愿为秋蝉操，被之朱丝琴。"],"title":"次韵和子仪闻蝉"}
