{"author":"释慧空","id":9815,"strains":["仄平仄仄仄，仄仄仄平仄。","仄平平仄平，仄仄仄仄仄。","仄仄○平平，平平仄平仄。","仄平仄仄○，○平仄平○。","○平○仄平，仄仄仄平仄。","仄仄仄○平，平平平仄仄。"],"paragraphs":["我今懒说偈，汝亦莫言别。","莫归刚要归，不说又著说。","土宿骑黄牛，旌阳铸生铁。","老胡道未行，当门齿先折。","三年留客归，一等是饶舌。","努力慎长途，春寒天欲雪。"],"title":"送白兄归豫章"}
