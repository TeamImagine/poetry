{"author":"林季仲","id":6104,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["堂堂体貌照簪缨，天与君王佐太平。","拭眼待看萧相国，举杯且属谢宣城。","花间未听歌声彻，笛里先催别恨生。","说与邦人休卧辙，过家闻欲趁清明。"],"title":"送梁尚书移守宛陵"}
