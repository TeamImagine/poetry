{"author":"程公许","id":106209,"strains":["平平平平平，仄平仄平平平。","仄仄平平○仄，○平平平仄○。","仄○平仄仄，平仄平仄仄。","平平平平仄平，平仄仄平平仄。","仄平仄平平仄平，仄平仄平仄平平。","平平仄平仄仄○，仄平○平仄平平。","平平仄平平平，仄平○平平仄。","仄平平平仄平，仄平仄平平仄。","仄仄○平平○，仄○○平仄平。","平仄平平仄，平仄平仄○。","平平平平仄仄，仄仄仄平仄平。","仄仄平平仄仄，仄仄平平○平。"],"paragraphs":["东方兮煌煌，烜吾目兮晨光。","耳翰音兮三唱，屏群英兮远藏。","揽衣兮起起，危槛兮徙倚。","宁餐华兮学仙，何炙背兮夸美。","众鼾睡兮昏莫知，我心恻兮独徘徊。","胡羲驭兮不少尼，恐君行兮迫崦嵫。","晞余发兮扶桑，骋余乘兮旸谷。","玩咸池兮洗光，伫阊阖兮开钥。","建采旄兮飞虹，驾蜿蜒兮八龙。","鸾凤兮前导，灵鸟兮后从。","于微闾兮发轫，景未仄兮帝宫。","及曜灵兮未晏，尚察余兮从容。"],"title":"拟九颂  其八"}
