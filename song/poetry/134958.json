{"author":"释文珦","id":134958,"strains":["平仄仄仄，平平平平。","仄仄平平，仄仄仄平。","平仄平平，仄仄平平。","仄○平○，仄仄仄仄。","仄仄仄仄，仄仄平仄。","仄仄仄仄，平平平平。","仄平仄仄，仄○○平。","平仄仄仄，平仄○平。","仄仄○平，○平仄○。","仄仄平平，仄仄○平。"],"paragraphs":["朝采卷耳，于陵于冈。","取叶存根，以备酒浆。","嗟我怀人，在彼遐方。","闵其勤劳，寤寐弗忘。","念得送我，置尔之傍。","所愿莫遂，徘徊彷徨。","凤游四海，亦思其凰。","毋以道远，而易中肠。","好鸟和鸣，其飞颉颃。","感物增忧，泣涕沾裳。"],"title":"朝采卷耳行"}
