{"author":"欧阳澈","id":10157,"strains":["平仄○仄平平仄，仄仄平平仄平仄。","仄平平仄仄平○，平仄平平仄平仄。","仄平平仄仄平平，仄仄○平仄○仄。","仄平仄仄仄仄平，○○仄仄仄平平。","平平仄○仄平仄，平○仄仄平平平。","仄平平仄○平仄，仄○仄仄平平平。","平平平仄仄仄仄，仄平平仄平平平。","仄○平仄仄仄仄，○平仄仄○平平。","平平仄仄平仄仄，仄仄仄平平仄仄。","仄仄平平○仄平，仄平平仄平平仄。","平平平仄平平平，仄仄平平○仄平。","平平平仄仄仄仄，平仄平平平仄平。","仄平○○平仄仄，平平仄仄○平平。","平平仄仄平平仄，仄○仄仄平○平。","平平仄仄仄平仄，仄仄○○仄仄○。"],"paragraphs":["虀盐兴浅知无策，谢绝归来事清白。","乱丝心绪尚纷如，时对风檐独扪虱。","会虽稽古补前愆，赤水遗珠不难索。","仰公学问又日新，磨砻幸偶谪仙人。","遥知议论到佳处，眉间喜气常津津。","我惭踪迹浪萍梗，欲亲棐几嗟因循。","飞奴寥落绝问幅，渇心依约生埃尘。","以胶投漆贵耐久，囘光借烛期知贫。","情均骨肉非有素，白玉琢成心始固。","莫学纷纷轻薄儿，世情翻覆成云雨。","登云依旧高嵯峨，指掌江山胜概多。","佳眠风物未入梦，疑泛灵槎游绛河。","朅来乘兴须一往，飞觞烂醉横秋波。","膺门况有金闺彦，笔驱丽景森吟哦。","悠悠此志遂何日，款段相期踏雪过。"],"title":"古诗寄游良臣兼简陈国镇"}
