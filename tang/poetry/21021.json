{"author":"朱庆馀","id":21021,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["七千里别宁无恨，且贵从军乐事多。","不驻节旄先候发，偶逢山寺亦难过。","蛮人独放畬田火，海兽群游落日波。","远作受恩身不易，莫抛书剑近笙歌。"],"title":"送刘思复南河从军"}
