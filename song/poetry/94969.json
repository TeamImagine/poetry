{"author":"周文璞","id":94969,"strains":["仄仄平平仄仄平，平平平仄仄平仄。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["淑气槃槃接九原，须臾鳞合更弥漫。","自从蒿里无颜色，来到锺山有泪痕。","往者英雄俱雨绝，后来哀痛欲河翻。","夜深月照长松下，谁见孤飞出墓门。"],"title":"望云亭"}
