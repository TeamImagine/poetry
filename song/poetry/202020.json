{"author":"彭汝砺","id":202020,"strains":["平仄○平仄，平平仄仄平。","平平○平仄，平仄仄平平。","平仄○○○，平平仄仄平。","仄平平仄仄，平仄仄平平。","仄仄平平仄，平平仄仄平。","○平平○仄，仄仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄仄仄，平仄仄平平。","仄仄平平仄，○平○仄平。","仄平平仄仄，平仄仄仄平。","仄仄平平仄，仄平仄仄平。","平平平仄仄，仄仄仄平平。"],"paragraphs":["肥水当时守，商岩几代孙。","精明应玄象，清白接灵源。","山岳分凝重，球琳让粹温。","一书开主惑，群力破奸魂。","万事非吾计，孤忠自所存。","遗声双禁闼，宠锡两朱轓。","道路生新乐，江湖洗旧民。","泽余沾草木，孚至及鱼豚。","不肖尘华幕，无材愧素餐。","误悬徐孺榻，喜上李膺门。","簿领才伤拙，尘埃貌苦村。","初终承至训，老稚饮殊恩。","遂恐征书至，还归近侍尊。","蛟龙不潜隠，雕鹗自飞翻。","会亦惩衰弊，应须正本原。","纪纲维尽力，狐鼠可忘言。","鼎鼐开先烈，盐梅及后昆。","祇知心缱绻，不觉语真繁。"],"title":"上合肥太守侍读傅公"}
