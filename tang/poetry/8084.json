{"author":"王建","id":8084,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["青崖白石夹城东，泉脉钟声内里通。","地压龙蛇山色别，屋连宫殿匠名同。","檐灯经夏纱笼黑，溪叶先秋腊树红。","天子亲题诗总在，画扉长鏁碧龛中。"],"title":"题石瓮寺"}
