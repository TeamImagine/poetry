{"author":"白居易","id":15138,"strains":["平仄平仄仄，仄仄平平平。","仄平仄○仄，仄平仄平平。","平仄仄仄仄，平平○○平。","仄仄平○仄，仄仄仄仄平。","仄仄平仄仄，仄○○平平。","平○平仄仄，仄仄平平○。","平仄平仄仄，仄○平平平。","仄平○仄仄，平仄平平平。"],"paragraphs":["新浴肢体畅，独寝神魂安。","况因夜深坐，遂成日高眠。","春被薄亦暖，朝窗深更闲。","却忘人间事，似得枕上仙。","至适无梦想，大和难名言。","全胜彭泽醉，欲敌曹溪禅。","何物呼我觉，伯劳声关关。","起来妻子笑，生计春茫然。"],"title":"春眠"}
