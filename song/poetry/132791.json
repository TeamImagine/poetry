{"author":"罗与之","id":132791,"strains":["平平平仄平仄平，仄平仄仄仄仄仄。","平平仄仄仄平仄，平仄平平仄平仄。","平平仄仄平平○，仄平仄仄平平平。","○平仄仄仄平仄，平仄○○平仄平。","仄仄○平平仄仄，仄平仄平仄○仄。","○平？仄仄平平，○仄平平仄平仄。","平平平仄平仄平，平仄平平平仄平。","仄平平仄仄仄仄，平仄○平仄仄平。"],"paragraphs":["寒梢萧索风振林，蟪蛄切切语欲噤。","终宵展转不能寐，遥忆良人战场里。","阳关一别归无期，翠烟几度秋萤飞。","当时手种合欢树，今已苍苍云雨垂。","蜀锦裁书凭雁寄，那能道人意中事。","深秋倘得未移军，犹见幽闺数痕泪。","居延城外刁斗声，无定河边霜月明。","妾身虽老幸未死，何日中原贺太平。"],"title":"寄远词"}
