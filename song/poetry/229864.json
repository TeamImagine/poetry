{"author":"苏过","id":229864,"strains":["平平平平平，仄仄平仄仄。","平平仄平仄，仄仄仄仄仄。","仄○○平平，仄仄平仄仄。","平平仄仄平，仄仄平仄仄。","平平仄平仄，仄仄仄仄仄。","平平○仄平，仄仄平仄仄。","平仄平仄仄，仄平平仄仄。","平平仄○仄，平仄仄平仄。","仄平○仄平，仄仄仄仄仄。","仄平○仄仄，仄仄○仄仄。"],"paragraphs":["群芳争春风，百态工妩媚。","毛嫱与西施，未易笑倚市。","岂如空山兰，静默羞自致。","幽香不可寻，独秀繁露坠。","高情谢簪组，遁世汉绮季。","端来从子游，定觉同伏味。","岑卫星绝俗，厌贫聊试吏。","官曹冷如水，终日学奇字。","未能三径归，故作九畹艺。","后来当勿剪，伴我司庾氏。"],"title":"寄题岑彦明猗兰轩诗"}
