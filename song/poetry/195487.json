{"author":"苏轼","id":195487,"strains":["仄○○仄平，仄仄仄仄○。","平平平仄仄，○仄平仄仄。","平平平仄仄，仄○仄平仄。","平平仄平平，平仄仄仄仄。","仄平平仄仄，仄仄平平仄。","平○平仄仄，仄仄仄平仄。","仄仄仄平平，平平仄平仄。","仄平○仄仄，仄仄平仄仄。","仄平仄平平，仄仄仄平仄。","平平仄仄仄，仄仄○仄仄。"],"paragraphs":["梦回闻雨声，喜我菜甲长。","平明江路湿，并岸飞两桨。","天公真富有，乳膏泻黄壤。","霜根一蕃滋，风叶渐俯仰。","未任筐筥载，已作杯盘想。","艰难生理窄，一味敢专飨。","小摘饭山僧，清安寄真赏。","芥蓝如菌蕈，脆美牙颊响。","白菘类羔豚，冒土出蹯掌。","谁能视火候，小灶当自养。"],"title":"雨后行菜圃"}
