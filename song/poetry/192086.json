{"author":"郭祥正","id":192086,"strains":["平平仄仄平，仄○平仄平。","仄平仄仄仄，平仄仄平平。","○平○仄○，仄仄平平平。","仄仄平仄平，仄○仄○○。","平仄仄仄仄，平平仄平平。","仄平仄仄仄，平仄平平平。","仄仄仄平仄，○○平仄平。"],"paragraphs":["高飞不上云，不如栖白蘋。","屈身五斗粟，何似种松筠。","闻君将挂冠，筑室苕溪滨。","况有朱少翁，达论可相亲。","欹枕待落月，寻花送余春。","市喧不入耳，休羡桃源人。","我亦促归计，行当趋后尘。"],"title":"寄常执中长官弃官归霅上"}
