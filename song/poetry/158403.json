{"author":"王镃","id":158403,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["黄金挥尽见空囊，肯把愁眉恼曲肠。","三月时光鶑世界，一年春梦蝶家乡。","教成舞妓看杨柳，娇语眠姬惜海棠。","昨日醉游归路晚，落花飞趁马蹄香。"],"title":"春日即事"}
