{"author":"吕祖谦","id":65305,"strains":["平平平仄仄仄仄，平仄平仄仄仄平。","仄平仄仄平仄仄，仄仄仄仄平○平。","仄平仄○平仄仄，平平平仄仄平平。","平平仄平仄仄仄，仄仄仄仄平平平。","仄仄平平仄平仄，仄仄平仄○○平。","平平仄仄仄○仄，仄仄仄仄平平平。"],"paragraphs":["鸣驺前日饯出使，椎鼓今日送作州。","会稽别驾官尚薄，道傍羡者何其稠。","版舆有亲余九十，东南之美供甘柔。","先春铸牙入午啜，破腊箭茁充晨羞。","况复诗坛执牛耳，所至风月相献酬。","千岩万壑遍题品，会有采者人名遒。"],"title":"送喻叔奇通判会稽"}
