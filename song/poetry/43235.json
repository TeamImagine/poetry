{"author":"范成大","id":43235,"strains":["平平平平仄平仄，仄平平仄平平仄。","平○○仄○平平，仄仄仄平平仄仄。","仄平○仄平○平，○平仄仄○平平。","仄平平仄仄平○，仄仄仄仄平平○。","平平平○平○仄，仄仄平平仄平仄。","仄仄仄平○仄平，平仄平平平仄仄。","平平仄仄平平平，平平平平○仄平。","平平平仄仄仄仄，仄仄平平仄平仄。"],"paragraphs":["吴波鳞鳞越山紫，镇东旌旆东风里。","前驱传道相君来，一夜鉴湖春涨起。","鉴湖如鉴涵空明，相君出处如湖清。","十年勋业泰山重，五鼎富贵浮云轻。","人言公如裴相国，绿野堂高贮风月。","我独愿公如子牟，身在江湖心魏阙。","浯溪有石高嵯峨，公方东征如此何。","丁宁湖水莫断渡，早晚归来绝江去。"],"title":"镇东行送汤丞相帅绍兴"}
