{"author":"冯山","id":191306,"strains":["仄平仄平○，仄○平○平。","仄仄仄仄仄，仄仄平平平。","○平仄平仄，仄仄平平○。","平平仄○平，仄仄○仄平。","仄仄平仄仄，平仄平仄○。","平平仄平平，平仄平仄平。","平平平仄仄，仄仄平仄平。","仄平平○仄，平仄平仄○。"],"paragraphs":["赏花不须折，一折春思阑。","饮酒不必醉，一醉无余欢。","相知共清赏，所属聊孤弹。","朝繁坐临池，暮惜行遶栏。","醒醉无异趣，开落同一观。","邻花隔墙悲，憔悴枝叶单。","邻翁贪酩酊，疾起春向残。","但知芳菲意，常作悠久看。"],"title":"春意"}
