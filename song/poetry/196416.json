{"author":"张舜民","id":196416,"strains":["平平仄仄仄平仄，仄仄仄平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["先生事业老空谷，弟子几多作绛纱。","鹤板当年来上国，碧巌今日属僧家。","松风生籁延虚室，瀑水喷珠缀鲜花。","我有故山归未得，年年魂梦绕天涯。"],"title":"宿卢巌寺"}
