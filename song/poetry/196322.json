{"author":"张舜民","id":196322,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["官事私忧总不论，每于楼上到黄昏。","江城日暮须吹角，野寺僧归自掩门。","秋晚山川多草木，年丰场圃足鸡豚。","人生几有渊明乐，稚子迎门酒满樽。"],"title":"秋晚三首  其二"}
