{"author":"释德洪","id":228310,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["及时膏雨已阑珊，黄道新泥晓未干。","白面郎敲金镫过，红妆人掲绣帘看。","管弦叫月宣和气，灯火烧空夺暮寒。","咫尺凤楼开雉扇，玉皇仙仗紫云端。"],"title":"京师上元观驾二首  其一"}
