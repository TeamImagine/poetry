{"author":"王之道","id":7455,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["相逢怜我太衰颜，冰雪精神照座间。","霁日有情茶乳合，春风无力柳丝闲。","肯从逋客来三径，秪恐佳人赋二山。","旧说毛公今见否，似闻新向玉京还。"],"title":"和陈勉仲二首  其二"}
