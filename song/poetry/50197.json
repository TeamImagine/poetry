{"author":"周必大","id":50197,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄平平平仄仄平。","仄仄平平平仄仄，仄平平仄仄平平。"],"paragraphs":["春花著雨即尘埃，何似深秋耐久开。","菊尚无多饶瑞质，霜如有意护香腮。","也知林下风光早，不为山中历日催。","望断行人思折寄，却疑呼作岭头梅。"],"title":"重九竹园见梨花怀子中兄"}
