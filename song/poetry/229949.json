{"author":"苏过","id":229949,"strains":["仄平仄平仄仄平，平平仄仄平平平。","平平仄仄仄仄仄，平平仄仄平平平。","平平仄仄○平仄，仄仄仄平仄仄平。","仄平仄平仄仄仄，平仄仄仄平平平。","平仄平平仄平仄，仄平平仄平仄○。","平平仄仄平仄仄，平仄平仄仄平平。","仄平仄仄仄平仄，平平仄仄平平平。","仄平平○仄平仄，平仄平仄平平平。"],"paragraphs":["老人出乡不得归，西山颍水含清悲。","脂车独办入蜀计，栾城季子真男儿。","凌云栈道三千里，屈指渡泸五月时。","想欢里门下父老，寒食上冢先蟆颐。","吾弟平生得诗礼，大吾门户惟子期。","巴川僰道人鄙远，谁肯仁义变蛮夷。","蜀筇蒟醤亦安用，唐蒙已死仍疮痍。","请君携泥一丸去，持此关塞安黔黎。"],"title":"送叔宽弟通判泸南"}
