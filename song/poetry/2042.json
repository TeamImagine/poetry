{"author":"胡宿","id":2042,"strains":["平仄仄平平，平仄仄仄平。","平平平仄仄，平仄仄平平。","仄仄平平仄，平平仄仄平。","平○平仄仄，平仄仄○平。","仄仄平平仄，平平仄仄平。","平平仄○仄，仄仄仄平○。","仄仄平平仄，平○仄仄平。","平平仄平仄，仄仄仄○○。","平仄平○仄，平○○仄○。","平平平仄仄，平仄仄平平。"],"paragraphs":["丹舸傍江浔，呕哑远橹音。","新科持片玉，能政引孤琴。","美进宫坊秩，荣归里闬心。","名参天下隽，歌著邑中黔。","地志连香径，家园带武林。","吴山几屏秀，楚水一篙深。","晚鼓停余叠，秋帆卧半阴。","平时接方骥，后夜望横参。","陶菊何妨醉，江毫且剩吟。","悠悠河上别，千里郁朋簪。"],"title":"送杨中允宰常熟"}
