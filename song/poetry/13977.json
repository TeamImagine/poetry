{"author":"宋祁","id":13977,"strains":["平平仄仄仄平平，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄仄平。"],"paragraphs":["吴门练影逐金羁，共羡潜郎得请归。","殖产旧封千户橘，去台初幞五时衣。","晨杯鬭豉江莼滑，夕俎供糖渚蟹肥。","分籍未容妨隠趣，海鸥汀鹭对忘机。"],"title":"寄叶兵部"}
