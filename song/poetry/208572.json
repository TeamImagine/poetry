{"author":"吕南公","id":208572,"strains":["平平仄仄仄，○仄仄仄○。","平平仄平平，仄仄仄仄○。","仄仄仄仄仄，平平仄○平。","平仄○仄平，仄○仄平平。","仄仄仄平仄，○平仄平平。","平平仄仄平，仄仄仄仄平。","仄仄○仄仄，平○仄平平。","仄平仄平平，仄仄仄○平。","仄平平平仄，仄仄仄仄平。","仄平仄平平，仄仄仄仄平。","平仄仄平仄，○平仄平平。","○平平仄平，仄○仄仄平。","仄仄仄仄仄，平平仄平○。","？仄平仄○，仄仄仄仄平。"],"paragraphs":["腾腾六尺碣，标置羽客坟。","龟螭尚坚完，字画稍破分。","道士惜故物，编扶使长存。","前已三百年，后当几何春。","昔诵八哀咏，颇推李邕文。","披襟喜此逢，再读目愈昏。","道固难洞达，辞犹不雄浑。","岂殊沸鸣蛙，见谓鼓吹繁。","惜哉开元盛，乃乏史笔人。","复疑少陵翁，赏识或失真。","凡例竟何有，占招仅成言。","当时干谒儿，误听一走门。","富贵世所擅，文章我知论。","忼慨韩柳思，不返撰述魂。"],"title":"麻姑山诗 读李邕天师碣文"}
