{"author":"赵汝鐩","id":97988,"strains":["平仄仄仄平仄平○仄仄平仄，仄仄仄平平仄平○仄平平平。","仄仄○仄仄仄仄，平平平仄平平平。","仄平平平仄仄仄，○仄平平平仄仄。","平平仄仄仄平仄，平平仄平平仄仄。","平仄平平平仄平，仄平○仄平平平。","平仄平平仄平仄，平仄仄仄平平平。","仄○仄仄平○仄，仄仄仄仄平仄仄。","平平仄平仄仄仄，平平仄仄平仄仄。","平○仄平仄仄平，○仄仄平平平○。","仄仄仄仄平仄仄，平○仄仄平平平。","仄仄平平仄平仄，仄仄平平仄○仄。","○平仄仄平平平，仄仄平○仄平仄。"],"paragraphs":["君不见少君诧安期海上之枣，又不见坡仙咏安期宅边之蒲。","枣失其种岂复得，蒲生于涧何时无。","涧流涓涓浅可涉，牵蔓披沙搜九节。","仙家自欲供仙饵，灵根不容凡齿啮。","循涧探奇岩石幽，瀑音迎耳锵琅球。","阴壑常寒失炎热，终日自雨鸣春秋。","振衣策足崔嵬顶，跨历列缺凌倒景。","天风海涛撼宇宙，神清骨冷肝胆醒。","声传九霄景泰钟，更上上方梯晴空。","两眼有尽天不尽，沧溟浩与银河通。","指顾神山似非远，弱水谁云隔三万。","乘风直到金银台，握手安期话蒲涧。"],"title":"蒲涧行"}
