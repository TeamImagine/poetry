{"author":"白居易","id":15653,"strains":["○仄平仄○，仄平仄平仄。","平平○平仄，仄仄平仄仄。","平平仄仄仄，平仄平平仄。","平平平仄○，仄仄平平仄。","平平仄仄仄，仄仄仄仄仄。","平仄平仄平，仄平平仄仄。","平平仄平仄，○仄平仄仄。","仄仄仄平平，仄平平仄仄。","平平仄仄仄，仄仄平平仄。","仄仄仄平平，○平仄平仄。"],"paragraphs":["禁署寒气迟，孟冬菊初坼。","新黄间繁绿，烂若金照碧。","仙郎小隐日，心似陶彭泽。","秋怜潭上看，日惯篱边摘。","今来此地赏，野意潜自适。","金马门内花，玉山峰下客。","寒芳引清句，吟玩烟景夕。","赐酒色偏宜，握兰香不敌。","凄凄百卉死，岁晚冰霜积。","唯有此花开，殷勤助君惜。"],"title":"和钱员外早冬玩禁中新菊"}
