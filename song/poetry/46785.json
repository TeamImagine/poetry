{"author":"梅尧臣","id":46785,"strains":["平平○仄平，仄仄仄平仄。","○平仄仄仄，平仄○○仄。","平平平平仄，仄仄仄仄仄。","平平仄平平，平仄平○○。","○平仄仄仄，仄仄平仄仄。","仄仄○仄平，仄仄仄平○。","平平○仄平，仄仄仄平仄。","仄仄○平平，平○仄仄○。","仄平平平仄，平平仄仄仄。","仄仄仄仄仄，仄仄○仄仄。","仄○平平○，仄仄仄平○。","仄仄○仄平，仄仄仄平仄。","平平仄仄平，仄仄平平○。","平○平○平，仄平仄仄仄。","仄平平仄仄，平仄仄仄仄。","平平平仄平，平平仄平仄。"],"paragraphs":["奇哉王右军，下笔若神圣。","长戈与伏弩，无不从号令。","贤豪虽林立，帖敛孰敢竞。","师徒气扬扬，龙虎旗正正。","胜声塞宇宙，自昔无此盛。","赫赫犹至今，琐琐曷云并。","崇崇中秘书，济济士游泳。","墨宝收盈厨，来观遇已横。","始知前人迹，镌多自失劲。","纸素傥未坏，万古传莫竟。","一从归人间，梦寐不能更。","但愧将短才，辄尔接高咏。","何羞赵壹穷，自有锺嵘评。","尝闻曹将军，尚谙赋竞病。","我生群俊末，贫贱亦足庆。","文成终愧君，铅刀值枯梗。"],"title":"依韵吴冲卿秘阁观逸少墨迹"}
