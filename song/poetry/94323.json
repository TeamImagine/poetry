{"author":"张弋","id":94323,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["因何也识闲名字，遂托交游索近诗。","想像独吟应更苦，分明此意似相知。","空林日短归鸦早，远水寒多雁到迟。","安得你来同度岁，传闻画笔最清奇。"],"title":"寄苏希亮"}
