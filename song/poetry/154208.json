{"author":"董嗣杲","id":154208,"strains":["平仄○平平，平○仄平仄。","仄仄仄仄平，仄平仄仄仄。","平平仄仄○，仄平平仄仄。","仄平○仄仄，○仄平平仄。","平平仄仄平，仄仄○平平。","仄○仄仄平，平平平仄平。","仄仄仄○平，平仄平平平。","仄平仄仄平，○仄平仄○。"],"paragraphs":["风急难开船，髙浪泼银屋。","下水辄畏之，病篙舌愈缩。","商人货物重，久谙风信熟。","我舟轻抵叶，帆破无完幅。","归心劈箭忙，傍晚犹颠狂。","忽将絮帽披，沙头寻酒坊。","欲滞两三宵，船上无赢粮。","转晴赖晓霜，中夜祈彼苍。"],"title":"江行遇风"}
