{"author":"黄庚","id":160597,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄平平平。"],"paragraphs":["孤根偷转一分阳，枝北枝南次第芳。","照水晓妆冰镜冷，横空雪树冻云香。","未成林实调金鼎，先占春魁伴玉堂。","因忆西湖林处士，年年觅句为伊忙。"],"title":"见梅"}
