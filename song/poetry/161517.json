{"author":"陈普","id":161517,"strains":["平仄平平平仄平，仄平平仄仄平平。","平平平仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["云作交游山作宾，道心为主自安贫。","柴门无钥见同物，竹帛有名终累人。","绿水一潭澄静性，青山万叠裹闲身。","纷纷望拜马蹄下，不见胸中万斛尘。"],"title":"答友人"}
