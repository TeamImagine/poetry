{"author":"苏轼","id":194511,"strains":["仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["燕尾称呼理未便，剪裁云叶却天然。","无心只是青山物，覆顶宜归紫府仙。","转觉周家新样俗，未容陶令旧名传。","鹿门佳士勤相赠，黑雾玄霜合比肩。"],"title":"谢人惠云巾方舄二首  其一"}
