{"author":"林亦之","id":64474,"strains":["平平仄仄仄仄平，平平仄仄平平○。","平平仄仄平仄仄，仄仄仄平○仄平。","平平仄仄平平平，仄平平平仄平平。","仄平仄仄平平平，仄仄平平平仄平。","平平平仄仄仄平，平平仄仄平平平。","仄仄仄仄仄平平，平平平平平仄平。","平平○平仄仄仄，仄仄平仄仄仄平。","○平平仄仄平仄，仄仄仄仄平平平。","仄仄仄仄平仄平，平仄仄仄平平平。","仄○平仄仄平仄，仄仄平仄仄仄平。","○平仄○仄平仄，平平仄仄仄○仄。","仄仄平平仄仄仄，平平仄仄仄平仄。","平平仄平仄仄仄，仄仄仄平○仄仄。","仄平仄平仄平仄，平平平平○平仄。","平仄平平仄平平，平平仄仄仄仄○。","仄○仄仄平平仄，平平仄仄平平平。"],"paragraphs":["清秋八月月未弦，河阳市上讴声传。","今年百姓杯饭足，敢不祝公长命篇。","青衫白马鸣琴初，适逢吁嗟舞群巫。","日维对案愁眉纡，退食皇皇双颊癯。","家虽贫困仰母慈，村村乐业无逃逋。","况此一熟十年无，东家西家禾满车。","穷儒如侬四壁立，亦有瓯窭可读书。","县人安得此丰岁，实以善政吾非谀。","昨者越上人苦饥，公一主簿何能为。","自穿沧海告邻籴，所视身命半缕丝。","长风驾浪海波黑，舟人各各面如墨。","尚据胡床取纸笔，为文愤怒骂风伯。","翩翩盛名日以起，四海识公从此始。","总为六鳌带归去，何哉双凫更来此。","阴德由来活人多，龟龄鹤算定尔过。","况当竹下围棋日，缤纷百福连山河。"],"title":"贺江宰生朝"}
