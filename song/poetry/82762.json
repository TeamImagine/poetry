{"author":"刘过","id":82762,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["江南江北许多山，到处登临得凭栏。","老木渐丹霜有信，怒涛冲岸水生寒。","倦游半世乌三匝，往事千年指一弹。","落日正西催上马，依依回首问长安。"],"title":"登清凉台寺"}
