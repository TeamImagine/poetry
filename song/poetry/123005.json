{"author":"詹初","id":123005,"strains":["平平平仄平，平平仄○平。","平平平仄仄，○平平平平。","○平仄仄仄，仄仄仄平平。","仄仄仄平仄，仄仄仄平平。","○仄仄仄仄，平平仄平○。","平平平仄仄，平平平仄平。","平仄仄仄仄，○○仄平平。","仄平平仄仄，仄仄平平平。","仄仄仄仄仄，仄仄平平平。","平平平平仄，仄仄平仄平。"],"paragraphs":["生生天地心，吾人秉其真。","虚灵无一物，纯然惟元仁。","如何彼放失，物欲共沉沦。","客感乃为主，本主翳埃尘。","鉴此去物欲，而求我真纯。","求之真即见，端然还在身。","祗恐物与欲，乘间复来侵。","念兹心益奋，日夜终惟寅。","戒惧与谨独，式用存吾神。","于焉生生意，始与天地伦。"],"title":"求心斋"}
