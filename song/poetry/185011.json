{"author":"黄履","id":185011,"strains":["仄仄平平仄仄平，平平仄仄仄平平。","仄平仄仄平平仄，平仄仄平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["宝塔登题称逸材，云关岫幌半天开。","独龙下峙锺形峻，灵鹫旁连翼势回。","翠琰名传千载远，紫金身应四朝来。","十虚含吐真空里，假步移文亦小哉。"],"title":"次韵和若愚登宝公塔"}
