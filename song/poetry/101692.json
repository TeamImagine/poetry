{"author":"赵抃","id":101692,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["霜风双鬓雪𩭹𩭹，物外寻真顿离凡。","子舍若非叨别乘，我车安得到灵岩。","碧窥秋瀑心同洗，红嚼山杷口似馋。","多谢贤侯见招意，数贻嘉咏与珍函。"],"title":"游雁荡将抵温州寄太守石牧之"}
