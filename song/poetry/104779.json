{"author":"陈耆卿","id":104779,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["秋气重阳故故深，临栏极目一披襟。","紫萸黄菊常年事，冷雨凄风此日心。","节物将迎人易老，尘埃追逐我难任。","笑驱万虑归何有，独自低头课楚吟。"],"title":"九日阻雨晚晴二首  其一"}
