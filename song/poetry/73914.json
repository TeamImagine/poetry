{"author":"赵蕃","id":73914,"strains":["平平平平平仄仄，○仄平平平仄仄。","平平仄仄仄平仄，仄仄○○仄平仄。","平平仄仄仄仄仄，仄仄平平仄平仄。","○○平仄平仄仄，仄○仄○○仄仄。","仄平仄平平仄仄，平仄平平○仄仄。","仄平平仄○平平，仄仄仄平平仄仄。","仄平仄仄仄平平，平仄○平仄平仄。","平平平仄仄仄平，平仄平平○仄仄。","仄○仄仄仄○仄，仄仄平平○仄仄。","仄平○仄仄平平，平○平仄平平仄。","仄○○仄平平平，平仄平平平仄仄。"],"paragraphs":["春芳凋兮喑杜宇，留得鸣鸠呼渴雨。","谁能使我病斯愈，矻矻深思诵诗许。","朝来剥啄有扣户，亟起褰裾犯尘土。","三王诗就俱送与，律应节疏如会鼓。","我家与君同郑圃，流落殊方繇丙午。","岂惟交友叹云翻，亦有弟兄悲豆煮。","羡君聚首共文书，怜我离形屡寒暑。","江南丰歉未可知，安得书来相告语。","已过有力健如犊，莫待无须行似妪。","我归当事力田科，君行宁后公车举。","会当过我南山南，门有修篁风屡舞。"],"title":"王伯玉兄弟皆用叔文韵作诗见示答之"}
