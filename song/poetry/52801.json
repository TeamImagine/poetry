{"author":"李洪","id":52801,"strains":["平仄平平仄仄平，平平仄仄仄平平。","仄平仄仄仄平仄，仄仄仄平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["风罥游丝百尺长，蜂房酿蜜露微黄。","翠榕一半委陈叶，紫柰十分留暗香。","卢橘带酸归老圃，侧生未熟去闽乡。","浮云出岫初无恋，静看卷舒何太忙。"],"title":"再用韵"}
