{"author":"吴芾","id":18049,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["强把州麾楚水东，星轺临按偶相逢。","平居已是同闾里，岁晚还来托部封。","千里江山多契阔，一樽风月且从容。","我将投绂林泉去，拭目公归侍九重。"],"title":"李仓子长按行偶成四韵奉呈  其一"}
