{"author":"傅伯寿","id":64356,"strains":["仄平平仄仄平平，仄仄平平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平平平仄，平平平仄仄平平。"],"paragraphs":["草间荒冢没麒麟，古寺何人为写真。","华表不归空怨鹤，长松半落欲生鳞。","艰难曾藉扶危力，鲠介原非卖直人。","安得贞元同贞观，怀思忠愤一霑巾。"],"title":"题姜相峰前祠  其一"}
