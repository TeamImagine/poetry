{"author":"陆游","id":32666,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["移疾还家暂曲肱，依然耐久北窗灯。","心如泽国春归雁，身是云堂旦过僧。","细雨佩壶寻废寺，夕阳下马吊荒陵。","小留莫厌时追逐，胜社年来冷欲冰。"],"title":"病中简仲弥性唐克明苏训直"}
