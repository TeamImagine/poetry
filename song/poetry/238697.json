{"author":"江纬","id":238697,"strains":["平平仄仄仄，仄仄仄○仄。","平平仄平仄，仄仄仄平仄。","平平仄平平，仄仄仄平仄。","平仄仄平平，仄平平仄仄。","○平仄○仄，仄仄平仄仄。","平○仄仄仄，平仄仄平仄。","平平平仄仄，平仄仄平仄。","平平仄仄平，仄仄仄平仄。","平平仄○平，仄仄仄平仄。","仄平平平仄，仄仄仄平仄。","仄仄仄平平，平平仄平仄。"],"paragraphs":["于嗟道力浅，日恐世缘熟。","身虽走朝市，梦辄在岩麓。","归来濯尘缨，筑室浅流瀑。","檐宿谪仙云，径荒陶令菊。","吟哦格调古，卫养神气肃。","遐观狭宇宙，幽讨遍山谷。","林泉无俗韵，松桧有清馥。","悠然梦幻身，忍把利名束。","吾人蕴长才，未肯策高足。","朅来金溪上，共奏紫芝曲。","永结忘形交，何须醉{酉灵}醁。"],"title":"和李处劢题萃清阁"}
