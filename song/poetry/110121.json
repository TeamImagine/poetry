{"author":"刘克庄","id":110121,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一种灵根有异芬，初开尤胜结丹蕡。","白于薝卜林中见，清似旃檀国里闻。","淡月珠胎明璀粲，微风玉屑撼缤纷。","平生荀令熏衣癖，露坐花间至夜分。"],"title":"橘花"}
