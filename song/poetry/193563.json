{"author":"苏轼","id":193563,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["鸟噪猿呼昼闭门，寂寥谁识古皇尊。","青牛久已辞辕轭，白鹤时来访子孙。","山近朔风吹积雪，天寒落日淡孤村。","道人应怪游人众，汲尽阶前井水浑。"],"title":"自清平镇游楼观五郡大秦延生仙游往返四日得十一诗寄子由同作 楼观"}
