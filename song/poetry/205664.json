{"author":"李之仪","id":205664,"strains":["平平平仄平平平，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东西南北为谁忙，蔡泽噤吟旧笑唐。","路断不妨频打睡，心清何必更烧香。","寻思有似黄州味，潦倒休嗟白发郎。","近免竹筒拘月费，主人时亦破悭囊。"],"title":"次韵见问"}
