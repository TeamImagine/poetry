{"author":"程珌","id":89785,"strains":["平平仄仄仄仄平，仄○○仄仄仄平。","仄平仄仄平平平，平平仄仄平平平。","仄仄仄仄平平平，平平○仄仄平平。","平仄仄仄平平○，平○仄仄○平平。","仄平平仄仄平平，仄平平平平仄平。","平平平仄仄平平，仄平仄仄仄仄平。","仄○仄仄平平平，仄平平平仄平平。"],"paragraphs":["阴崖老虎杀气骄，一噫三日搅泬漻。","日寒不焰云飞逃，乾坤蚁转东南高。","疾势已作奔天涛，余威犹卷少陵茅。","鱼鳖怖死蛟龙号，舟中性命如鸿毛。","起来危立大江皋，白沙黄尘纷驿骚。","徐呼风伯入苹蒿，指㧑八极建六鳌。","翕张橐籥吾谁曹，太平之风不鸣条。"],"title":"辛亥冬交石阻风三日"}
