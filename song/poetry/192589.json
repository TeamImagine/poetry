{"author":"郭祥正","id":192589,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["寄榻西湖不掩关，残年犹得伴僧闲。","身投罗网归无路，目送烟云幸有山。","新句忽传文字外，旧游重想笑谈间。","故人风义如师少，慰我忧愁两鬓斑。"],"title":"酬崇福长老见寄"}
