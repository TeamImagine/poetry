{"author":"释宗杲","id":254013,"strains":["仄仄仄仄平平，仄平平平。","仄仄平平仄仄，仄平○仄○平。","平仄仄仄平平，仄平平○。","仄平平仄仄，平仄仄○平。","平仄○，平仄仄，○仄仄仄仄平仄。","仄平○平仄仄仄平○仄仄仄，仄仄仄平仄平平，○仄仄平仄。","○仄平仄，仄仄○平。","平平仄仄，平平平仄。","仄仄平平，仄仄平仄。"],"paragraphs":["道大德备之词，赞师之真。","此处无金二两，俗人酤酒三升。","超佛越祖之谈，赞师之禅。","削圆方竹杖，鞔却紫茸毡。","无可论，无可说，正是守着系驴橛。","那堪更言七坐道场三奉诏旨，大似郑州出曹门，且喜没交涉。","降此之外，毕竟如何。","江南两浙，春寒秋热。","寄语诸方，不要饶舌。"],"title":"圜悟和尚赞三首  其一"}
