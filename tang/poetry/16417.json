{"author":"白居易","id":16417,"strains":["仄平仄平仄，仄仄平平仄。","平平仄平平，平仄平仄仄。","仄平仄平仄，○仄平平仄。","平仄仄平平，平平仄平仄。","仄平平仄仄，仄仄平平仄。","平仄仄平平，平○平仄仄。"],"paragraphs":["一声早蝉发，数点新萤度。","兰釭耿无烟，筠簟清有露。","未归后房寝，且下前轩步。","斜月入低廊，凉风满高树。","放怀常自适，遇境多成趣。","何法使之然，心中无细故。"],"title":"闲夕"}
