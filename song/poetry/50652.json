{"author":"周必大","id":50652,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["殖学摛文众所推，掾州佐邑誉尤归。","羊羔德备尝缝革，神虎门高早挂衣。","斯疾顿乖今者愈，此生谁及古来稀。","遥瞻乌石冈边路，挽奠无从只泪挥。"],"title":"通直郎致仕刘楹挽词"}
