{"author":"郑侠","id":201148,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["宝鼎当年未结丹，幽栖曾此掩柴闗。","羽𫐌欲化乘风驭，梵锡应留解虎环。","僧卧碧云皆寿考，鹤迷华表几时还。","好应月白长廊下，涧水无声人自闲。"],"title":"示庐山寺胜老"}
