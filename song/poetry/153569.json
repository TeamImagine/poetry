{"author":"刘辰翁","id":153569,"strains":["仄仄平平仄，○平仄仄○。","仄平平仄仄，○仄仄平平。","平仄平平仄，平○仄仄平。","仄平平仄仄，仄平仄平平。","仄仄○平仄，平平仄仄○。","仄平平仄仄，仄仄仄平平。"],"paragraphs":["自取天章绣，深宫漏不闻。","弱添今日线，闲认旧时纹。","明丽千枝锦，蒙茸五色云。","忽惊花样少，不为女工勤。","缕结期千载，晴悭暖一分。","隔窗谁似醉，睡冷篆炉薰。"],"title":"冬景 绣纹添弱线"}
