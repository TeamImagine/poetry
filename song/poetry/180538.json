{"author":"王安石","id":180538,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["少时为学岂身谋，欲老低徊各自羞。","乘马从徒真扰扰，求田问舍转悠悠。","弦歌旧国平生乐，鞍马新年几日留。","坐想摇鞭杨柳路，春风先我入皇州。"],"title":"寄平甫"}
