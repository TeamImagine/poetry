{"author":"陆游","id":36811,"strains":["平平仄仄平平仄，仄仄○平○仄仄。","仄平平仄平仄仄，平○仄平○仄仄。","平平○仄仄仄仄，仄平仄仄平○仄。","仄仄平平○○仄，平仄仄平仄仄仄。","仄仄仄平○仄平，仄○平仄平○平。","仄平仄平仄仄平，仄仄仄仄平平平。","平仄平平仄平仄，仄仄仄平仄○仄。","仄仄仄仄平平仄，平仄平平仄平仄。"],"paragraphs":["僧庐土木涂金碧，四出徴求如羽檄。","富商豪吏多厚积，宜其弃金如瓦砾。","贫民妻子半菽食，一饥转作沟中瘠。","赋敛鞭笞县庭赤，持以与僧亦不惜。","古者养民如养儿，劝相农事忧其饥。","露台百金止不为，尚愧七月周公诗。","流俗纷纷岂知此，熟视创残谓当尔。","杰屋大像无时止，安得疲民免饥死。"],"title":"僧庐"}
