{"author":"洪适","id":28739,"strains":["平平仄仄仄平平，仄仄平平仄仄平。","仄仄仄平仄仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["云飞水宿过炎凉，回想来时道路长。","夜月照惊唯吊影，朔风吹断不成行。","人间无处逃矰缴，岁晚何曾饱稻粱。","傥以能鸣免烹杀，系书犹可到衡阳。"],"title":"赋孤雁"}
