{"author":"陆游","id":41402,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["架竹苫茅屋数椽，推开窗户即江天。","微饥未遽愁长日，小疾何妨度厄年。","孤鹤入秋偏警露，断山欲雨自生烟。","囊中妙法君知否，买断清闲不用钱。"],"title":"书适"}
