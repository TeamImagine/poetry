{"author":"韩维","id":157973,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["林塘潇洒夏阴初，翠窦红芳助燕娱。","不用俗音流乐府，自期仙御下蓬壶。","金跳巨鲤开纹浪，雪洒群鸦度绿梧。","日落人归尤胜绝，篮舆回首尽城隅。"],"title":"和子华同程中散燕湖上"}
