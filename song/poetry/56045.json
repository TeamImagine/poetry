{"author":"吴时显","id":56045,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["尘埃谁复识瞿昙，高座风生玉麈谈。","露浥芙蓉心与净，香浮薝卜鼻先参。","杜陵托兴歌茅屋，山谷留情赋草庵。","试叩禅关闻密语，前三三与后三三。"],"title":"法相寺可赋亭"}
