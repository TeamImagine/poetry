{"author":"郑刚中","id":251866,"strains":["平平平平平，平仄仄平仄。","平平平仄平，平仄仄○仄。","仄仄仄平仄，○仄平平仄。","平平仄平平，仄仄仄○仄。","仄平平仄平，○仄平仄仄。","平平平仄○，平○仄平仄。","仄仄平仄仄，仄仄仄平仄。"],"paragraphs":["修修窗前芦，孤瘦倚青玉。","心虚知夜凉，风叶乱相触。","使我入幽梦，如在江湖宿。","方兹困炎曦，爱尔眼中绿。","奈何柔脆姿，行犯秋气肃。","霏霏霜露中，菱荷等摧覆。","大抵无劲节，不及岁寒竹。"],"title":"修修窗前芦"}
