{"author":"张纲","id":245441,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["莫笑樽前白髪翁，曾骑竹马戏元丰。","年弥八帙痴顽在，身荷三朝宠眷隆。","绿野敢将前哲比，香山幸有老人同。","兴来尚欲寻幽去，收拾残春杖屦中。"],"title":"老夫辞荣里居行年八十酒间漫成拙句二首述意而已不以示外也  其一"}
