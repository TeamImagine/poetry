{"author":"白居易","id":15345,"strains":["仄仄平○平，平平平仄仄。","平平仄○仄，○仄平仄仄。","平仄仄平平，仄平平仄仄。","平平平仄仄，仄仄平○仄。","平平仄平仄，平仄仄平仄。","仄仄平仄平，平平○仄仄。"],"paragraphs":["树小花鲜妍，香繁条软弱。","高低二三尺，重叠千万萼。","朝艳蔼霏霏，夕凋纷漠漠。","辞枝朱粉细，覆地红绡薄。","由来好颜色，常苦易销铄。","不见莨荡花，狂风吹不落。"],"title":"惜栯李花"}
