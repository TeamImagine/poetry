{"author":"赵蕃","id":75045,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["元祐登瀛盛古今，祇今衰冷愧诸任。","圣朝既有徐州相，得路仍知异日心。","龌龊更无微价市，鹪鹩自爱一枝深。","故同坎轲荆蛮徙，昔所悲歌今放吟。"],"title":"留别周参政诗二首  其一"}
