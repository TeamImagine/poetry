{"author":"张耒","id":215669,"strains":["仄平平平仄平仄，平平仄仄平○仄。","平平仄仄仄平平，平仄平平仄○仄。","仄平○平仄仄平，平平仄平平仄平。","平平平○仄○仄，仄平仄仄○仄平。","平○仄平平仄仄，平平○平平仄仄。","仄平仄仄仄仄平，○仄○平仄平仄。","平平平仄仄平仄，平平仄○○仄仄。","仄○平仄仄平平，平仄平平仄仄仄。"],"paragraphs":["洞房飞香作春雾，仙人劝酒香中语。","明眸第二紫云娘，莺学歌声柳如舞。","蹙眉长歌澧有兰，银钩请君春草篇。","繁弦高张烛烧夜，玉壶未尽参在天。","春泥雪消淮上路，东风浪头惊客𫇛。","恼公旧事几梦魂，过眼相逢一风雨。","黄流清洛上天汉，吴山洞庭藏水府。","谩题诗句寄归舟，江口风狂那得渡。"],"title":"代赠"}
