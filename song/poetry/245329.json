{"author":"张纲","id":245329,"strains":["平平平仄仄平平，仄仄平平仄仄平。","平仄仄平平仄仄，仄平平仄仄仄平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。"],"paragraphs":["西山群盗欲侵凌，小艇移家傍险行。","遮眼乱云方合沓，向人飞雪忽纵横。","心忧出穴虎狼近，身似遶枝乌鹊惊。","天阔此时难借问，地偏何处可偷生。"],"title":"避寇舣舟遇雪"}
