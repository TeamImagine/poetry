{"author":"晁说之","id":219181,"strains":["仄平仄仄平，仄仄仄平仄。","○平仄○平，平仄平仄仄。","仄仄仄平仄，平○仄仄仄。","○○仄平○，平仄仄仄仄。","平仄仄平平，仄仄仄平仄。","仄仄平○平，平平仄仄仄。"],"paragraphs":["我虽养佛胎，未必有仙骨。","如何羽衣人，而亦容我宿。","岱岳若宗社，徂徕隐敌国。","沈沈两山间，真会驾白鹿。","仙子啸清风，玉女佩金箓。","扰扰人间人，悠悠欲五欲。"],"title":"宿会真宫灵休厅"}
