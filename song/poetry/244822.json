{"author":"李纲","id":244822,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄仄仄仄仄平平。"],"paragraphs":["年来盗贼若冰销，襁负归民满四郊。","烟雨一犁初破土，江村环堵且诛茅。","疮痍不扰生新肉，燕雀无虞返旧巢。","安集勤斯徒自叹，勿令虎兕更咆哮。"],"title":"自长沙至醴陵田皆垦辟有筑室而居者"}
