{"author":"刘敞","id":174726,"strains":["仄仄仄仄平，仄仄○○平。","仄平仄仄仄，平仄仄仄○。","仄仄仄平仄，○仄仄平平。","仄平平仄仄，○仄平平平。","平仄平○仄，平平平平平。","○平仄仄平，平仄○平平。","仄仄平仄平，平仄仄平○。","平平仄仄仄，平○○平平。"],"paragraphs":["织女有耻羞，歳一过牵牛。","暂来已遽往，光景不少留。","会合一何亟，离别一何修。","不知灵匹意，正使今人愁。","河汉清且广，风波无时休。","蹇修古不存，乌鹊相为谋。","理拙心莫同，谁令结绸缪。","蛾眉坐自老，纨扇空悲秋。"],"title":"和圣俞织女无耻羞"}
