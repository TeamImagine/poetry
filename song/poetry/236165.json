{"author":"李光","id":236165,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["朋游族党死生分，老寿今居第二人。","松竹饱经炎海瘴，柳梅空想越溪春。","身行九折心无转，息住三田气自新。","白昼渐长窗日暖，始知羲驭解停轮。"],"title":"辛未岁旦用苏子由韵成两诗寄诸子侄  其一"}
