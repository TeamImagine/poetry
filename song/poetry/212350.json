{"author":"杨庭杰","id":212350,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["城南古寺旧林泉，使驭观游绝顶巅。","幸缀华轩到清境，深惭凡骨逐真仙。","不愁落日归鞍促，更许新诗翠石镌。","犹有题名千载后，与他巴水字相连。"],"title":"提刑都讲颁赐题古楠寺佳篇伏读玩味词旨豪肆感叹战汗不揆浅拙仰次严韵"}
