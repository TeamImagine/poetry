{"author":"刘摰","id":187253,"strains":["仄平仄仄仄平平，平仄平平仄平平。","平仄仄平仄平仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["使君镇爱鹿头山，图画歌吟共为传。","尘世那知武陵事，时人争诵永嘉篇。","行春游醉常劳梦，按部登临又隔年。","有客平生志林壑，坐怜双眼隔云烟。"],"title":"孙少卿鹿头山诗并画图二首  其二"}
