{"author":"陆游","id":40160,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["木落霜清水鸟呼，扁舟夜泊古城隅。","吹残画角钟初动，低尽寒空斗欲无。","浪迹已同鸥境界，远游方羡雁程途。","高樯健席从今始，遍历三湘与五湖。"],"title":"舟中晓赋"}
