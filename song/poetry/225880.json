{"author":"释清远","id":225880,"strains":["仄仄平平，平平仄仄。","平平仄仄，平平仄仄。","仄仄平○，仄平○仄。","平平○仄，仄仄仄仄。","仄平平仄，仄仄平仄。","○仄平平，平平仄仄。","平平仄平，仄仄平仄。","平平仄平，○○仄仄。","仄仄仄平，仄平平仄。","仄仄仄平，仄平仄仄。","平平仄平，仄仄仄仄。","平仄仄仄，仄平仄仄。"],"paragraphs":["妙色非身，形容乃普。","阎浮未下，双林已睹。","旷济功深，六年行苦。","尘沙相好，万亿刹土。","众生心浄，佛日常午。","正念蒙光，迷人外取。","雕檀写{叠毛}，像未孩乳。","今兹范模，传从乃古。","象步出山，智珠河吐。","水月顿澄，豁开觉户。","瞻之仰之，岂敢自侮。","常在不灭，此言手舞。"],"title":"释迦如来出山像赞"}
