{"author":"冯山","id":191521,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，仄平平平仄平平。","平平平仄平平仄，平仄平平仄仄平。"],"paragraphs":["雪白霜猿久已灵，江山但觉有余清。","优游此地不常出，皎洁一身能自明。","高挂岂知神气王，仰看谁为骨毛惊。","因吟佳句成遗恨，安得风前闻啸声。"],"title":"和苗时中子君运判亭溪道中双白猿"}
