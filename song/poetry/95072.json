{"author":"许应龙","id":95072,"strains":["仄平仄平○平平，仄平仄仄平平平。","平平仄仄平仄仄，○平仄仄仄平平。","仄仄平平平仄仄，仄仄平平仄仄仄。","仄平平仄仄平平，平仄仄○平仄仄。","仄平平仄仄平平，仄平平仄平仄平。","仄平仄仄平仄仄，仄仄平仄○平平。","平平平仄平平仄，○○平平平仄仄。","仄平平仄平平平，仄仄平平○平仄。","仄平仄仄○平平，平平平仄平平平。","仄平平仄○仄仄，平平仄仄仄平平。","平平仄仄仄○仄，仄仄仄平平仄仄。","平平仄仄仄平○，仄仄平平仄平仄。","平平○仄仄仄平，仄○平仄仄○平。","仄平平仄平平仄，○仄仄仄平平平。","平仄仄平平仄仄，仄仄平○平仄仄。","○平○仄仄仄平，仄仄仄○仄平仄。","○平仄仄平平平，仄平仄仄平平平。","仄仄平平仄仄仄，平仄平○平仄平。"],"paragraphs":["宋元宪公王沂公，妙龄擢第魁南宫。","清华历遍升谏省，雍容二府亮天工。","却敛经纶来望郡，一镇天雄一镇郓。","政声洋溢彻宸聪，丹诏紫泥催入觐。","庙堂端委秉钧衡，致君尧舜风俗醇。","至今景祐皇祐治，振荡人耳如雷霆。","巍巍勋绩谁能继，三叹真贤生不世。","岂知今日元枢公，矫翼天衢更凌厉。","礼闱得隽冠群英，旋登言路撄龙鳞。","运筹帷幄参宥密，翻私雨露泽全闽。","生平出处总相契，左揆尚虚天有意。","宣麻指日下彤廷，整顿乾坤迈前美。","萱堂正富八十春，彩衣辉映衮衣新。","二公荣贵虽同辙，如此盛事真无伦。","先子姓名叨附骥，况复团司同典记。","遗簪堕履傥未捐，惠顾尚期逮孙子。","鲰生鼓箧趋贤关，朔风急劲修涂艰。","坱圠洪钧转一气，为借阳和先破寒。"],"title":"代上何枢密"}
