{"author":"贯休","id":41065,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["步步层层孰可陪，相轮边日照三台。","喜欢烝庶皆相逐，惆怅銮舆尚未回。","金铎撼风天乐近，仙花含露瑞烟开。","一年一度常如此，愿见文翁百度来。"],"title":"蜀王登福感寺塔三首 三"}
