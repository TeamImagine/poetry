{"author":"王珪","id":176073,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["北焙和香饮最真，绿芽未雨带旗新。","煎须卧石无尘客，摘是临溪欲晓人。","云叠乱花争一水，鳯团双影贡先春。","清风未到蓬莱路，且把吟瓯伴醉巾。"],"title":"和公仪饮茶"}
