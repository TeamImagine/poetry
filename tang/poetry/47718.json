{"author":"贯休","id":47718,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["一自双旌下钓台，望风吟苦冻云开。","即归紫闼天非远，犹忆乌龙首独回。","高节似僧僧共坐，暮潮如雪雪中来。","应知新定苍生泪，洒向东风祝上台。"],"title":"寄杭州宋使君（公初罢睦州）"}
