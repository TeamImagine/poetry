{"author":"洪适","id":28155,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["梅雨冥冥晴复阴，小轩终日起归心。","自怜宦业初何补，独喜交情久益深。","忆得微醺看锦瑟，愧无好语比南金。","青山千里江南路，它日邮签幸见寻。"],"title":"次韵蔡瞻明雨中书怀"}
