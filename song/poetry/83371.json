{"author":"陈文蔚","id":83371,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["不待渔舠唤隔溪，种桃千树正红肥。","山围晓障新图画，花押春班簇紫绯。","池净白鸥相对浴，客来青鸟故双飞。","寄诗为问花前醉，何似天香满袖归。"],"title":"再用韵呈赵守"}
