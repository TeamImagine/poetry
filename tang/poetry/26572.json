{"author":"刘沧","id":26572,"strains":["仄仄平平仄仄平，平平平仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["远渚蒹葭覆绿苔，姑苏南望思裴徊。","空江独树楚山背，暮雨一舟吴苑来。","人度深秋风叶落，鸟飞残照水烟开。","寒潮欲上泛萍藻，寄荐三闾情自哀。"],"title":"江行书事"}
