{"author":"杨公远","id":151234,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["梅花纸帐伴书窗，毡褥平铺小小床。","趺膝横琴情自适，曲肱当枕乐偏长。","诗魂直透冰霜国，衾锦那沾粉腻香。","丈五日高眠正熟，不知前古又三皇。"],"title":"次友梅编校独卧床"}
