{"author":"方干","id":30271,"strains":["平平仄仄平仄仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。","仄仄仄平平仄仄，平仄仄仄仄平平。"],"paragraphs":["风烟百变无定态，缅想画人虚损心。","卷箔槛前沙鸟散，垂钩床下锦鳞沈。","白云野寺凌晨磬，红树孤村遥夜砧。","此地四时抛不得，非唯盛暑事开襟。"],"title":"桐庐江阁"}
