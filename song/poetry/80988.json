{"author":"张镃","id":80988,"strains":["仄平平仄平平仄，仄仄平平仄平○。","仄平仄仄仄平平，仄仄平○仄平仄。","○平平仄平仄平，平仄仄仄平平平。","平平仄仄平仄仄，仄仄○平仄仄平。"],"paragraphs":["太仓云路天黏水，栉比渔家接沙觜。","巨艘买放截江鳞，举网遮空暗窗纸。","钱多鱼贱俱放怀，成贯不数成船来。","今朝纵汝真小惠，好去瞿塘滟滪堆。"],"title":"还至吴淞茂洪用余临平诗韵放鱼因思旧行大江尝纵巨鱼再和为答"}
