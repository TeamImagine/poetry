{"author":"苏辙","id":198560,"strains":["仄平仄仄平仄仄，○仄平平仄平仄。","平平○仄仄仄平，仄平仄仄仄平仄。","平仄仄仄平仄○，○平仄仄○平平。","仄○平平仄仄仄，仄平仄○○仄○。","仄平平平仄平仄，平仄平平平仄仄。","仄平仄仄仄平平，仄仄平平仄平仄。","仄仄平平仄仄平，仄仄平平仄仄平。","平平仄仄平平仄，仄仄平平仄仄平。"],"paragraphs":["我年七十无住宅，斤斧登登乱朝夕。","儿孙期我八十年，宅成可作十年客。","人寿八十知已难，从今未死且盘桓。","不如君家得众力，咄嗟便了三十间。","李君虽贫足图史，旋凿明窗安净几。","闭门但办作诗章，好事时来置樽俎。","我恨年来不出门，不见君家栋宇新。","心安即是身安处，自揣头颅莫问人。"],"title":"李方叔新宅"}
