{"author":"泰亨","id":172158,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["坡谢无人共此山，翠蛟亭上拍栏干。","溪声到耳三更雨，岚气霑衣六月寒。","酒酿可呼仙子饮，池深怕有老龙蟠。","天河挽住不容易，只纵游人一饷观。"],"title":"翠蛟亭"}
