{"author":"郭祥正","id":192071,"strains":["仄仄仄平仄，平平仄平平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["昔号九仙子，今名九莲华。","差差浮碧海，叶叶散晴霞。","积霭迷金寺，飞流溅雪崖。","开帘陪岸帻，须觅夏侯家。"],"title":"盛仲举秀才归自九华极谈胜赏亟取李白九华联句原韵作二首志之  其二"}
