{"author":"刘子翚","id":15138,"strains":["仄平仄平平，平平仄平仄。","平平平平仄，平仄仄平仄。","平平仄仄平，仄仄平平仄。","仄仄仄平平，仄平平仄仄。","平平仄平平，平平仄平仄。","仄仄仄○平，平平仄平仄。","平平仄仄○，仄仄平○仄。","平平平平仄，仄仄平平仄。","平平平○仄，平平仄平仄。","仄仄仄仄平，仄仄平仄仄。","仄平平仄仄，仄仄平平仄。","○○仄平平，仄仄仄○仄。"],"paragraphs":["化工吝幽香，斑斑被花木。","氤氲寒岩桂，高韵盖群馥。","无人尽日芳，守志何幽独。","士介耻求知，女贞惭自鬻。","凄凉楚山秋，樛枝吐金粟。","浅水映轻明，微飙发含蓄。","楼端静忽闻，马上遥相逐。","踟蹰为延𥩟，但见林峦绿。","瓶罂谁折赠，清芬閟庐屋。","久处不自知，乍至弥郁郁。","客悲芳岁暮，梦绕寒溪曲。","长吟小山词，古意恐难复。"],"title":"木犀古风"}
