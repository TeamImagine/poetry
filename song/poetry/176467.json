{"author":"司马光","id":176467,"strains":["仄平○仄平平平，平平平平仄平平。","平平平仄仄○仄，平平仄○平平平。","仄平仄仄仄仄仄，平平仄仄平平平。","平平平平仄仄仄，平平平仄平平平。","仄平平仄仄平仄，仄仄平仄○平平。","仄平○平仄仄仄，平仄仄仄○平平。","平平平平仄平仄，仄仄仄仄平仄平。","仄平○○仄○仄，仄平○仄仄平平。"],"paragraphs":["剑山中断融为川，清江双流郁回旋。","沟塍阡陌粲如绣，香秔紫芋皆良田。","地灵物秀气淑美，由来衮衮生英贤。","朝家文明所及远，于今台阁尤蝉联。","猎缨鸣佩走声望，出入金马如云烟。","奈何应辰独𡒄坎，华发未得离宾筵。","玙璠悬黎已为宝，结绿岂得偏弃捐。","愿君弹冠自重惜，邑人行诵子虚篇。"],"title":"王书记以近诗三篇相示各摭其意以诗赓之 呈景仁"}
