{"author":"刘禹锡","id":11266,"strains":["平仄仄平仄，平平仄仄平。","仄平平仄仄，平仄仄平○。","仄○平平仄，○平仄仄○。","平平平仄仄，仄仄仄平平。","仄仄平仄仄，仄平平仄平。","？平仄仄仄，仄仄仄平仄。","仄仄平平仄，○平仄仄平。","平平仄仄仄，仄仄仄平平。"],"paragraphs":["珍果出西域，移根到北方。","昔年随汉使，今日寄梁王。","上相芳缄至，行台绮席张。","鱼鳞含宿润，马乳带残霜。","染指铅粉腻，满喉甘露香。","酝成十日酒，味敌五云桨。","咀嚼停金盏，称嗟响画堂。","惭非末至客，不得一枝尝。"],"title":"和令狐相公谢太原李侍中寄蒲桃"}
