{"author":"曾几","id":249178,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["千里光山去拊循，长淮练静属城闉。","开门自少公家事，领客宁无我辈人。","网户得鱼肌切玉，兵厨有酒色镕银。","老翁生死谁相访，札翰时时到水滨。"],"title":"送曾宏甫赴光山守"}
