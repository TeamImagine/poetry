{"author":"强至","id":182468,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["故人消息苦难真，终日吴天望楚云。","黄鹄不知何处举，新鶑应似此中闻。","旧来饮量还能几，别后诗才转不群。","忽遣长髯驰短札，数行千里赠殷勤。"],"title":"得叔毅书"}
