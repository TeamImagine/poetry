{"author":"王安石","id":180694,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["汉庭来见一羊裘，默默俄归旧钓舟。","迹似磻溪应有待，世无西伯可能留。","崎岖冯衍才终废，索寞桓谭道不谋。","勺水果非鳣鲔地，放身沧海亦何求。"],"title":"严陵祠堂"}
