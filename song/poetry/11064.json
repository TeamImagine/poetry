{"author":"朱翌","id":11064,"strains":["平平仄平仄平平，仄○仄仄平仄平。","平平平仄仄平仄，○仄仄平平○平。","仄仄平○仄平仄，平平仄仄平平仄。","平仄平平仄仄平，平仄○平仄○仄。","仄平仄仄平仄平，平仄仄○平仄平。","平平平仄平仄仄，平仄○○平仄平。","仄仄平○平仄仄，○仄平平仄仄仄。","平平仄仄仄平平，仄仄○平仄平仄。"],"paragraphs":["樯乌逐风不停飞，尾燕掠水东复西。","蛮弦金拨窃私语，行客转头声更悲。","扰扰云吹宝鬟绿，新妆半隠朱帘曲。","无限柔情指下生，谁道弹丝不如竹。","谷儿指法来帝城，曹供奉传新曲名。","香山居士家有此，何况更闻江上声。","路转溪回双橹咽，弹尽胡笳十八拍。","山头日落暮潮平，一带荷花自秋色。"],"title":"闻邻舟琵琶"}
