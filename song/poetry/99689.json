{"author":"洪咨夔","id":99689,"strains":["仄平仄仄仄，仄仄平平平。","○平仄仄仄，平仄○平平。","仄○仄仄仄，○平○○平。","仄○仄平仄，平平仄平平。","平平仄仄仄，仄仄平平平。","仄仄○仄平，仄○仄平平。","平平仄仄仄，仄仄平平平。","仄仄○仄仄，仄仄仄仄平。","平平仄仄仄，平平平平○。","仄仄平仄○，仄平仄平平。"],"paragraphs":["六州铁铸错，四海金为瓯。","兴亡几变灭，明月长清秋。","忆从党祸起，中原堕旄头。","月行九霄上，安知下民愁。","年来月食昴，坐复山东州。","洗眼看太平，典衣办芳𥬠。","流光湿沆瀣，散影凉飕飗。","老子兴不浅，倒尽药玉舟。","为言汉太史，甘心周南留。","不愿皋朔间，蓄之类俳优。"],"title":"酬程嘉定杨汉州见和  其二"}
