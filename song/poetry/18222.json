{"author":"吴芾","id":18222,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["行尽山冈喜见梅，停骖深欲少徘徊。","那知急雨连天暗，更有狂风卷地来。","无计略临花下坐，却嗟空向眼前开。","行人赖有尊中绿，遥想孤芳寄一杯。"],"title":"自建康路中见梅次前韵"}
