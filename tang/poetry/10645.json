{"author":"柳宗元","id":10645,"strains":["仄平仄平平，○平仄平平。","仄仄仄○仄，平平平平平。","平仄平平仄，平平○平平。","平平仄平仄，平平仄平平。","平平仄○○，仄仄平平平。","仄仄平仄○，？？平平平。","仄○仄仄仄，○○仄○○。","平平仄仄平，平仄仄仄平。","平平仄○仄，○平仄平平。"],"paragraphs":["九疑濬倾奔，临源委萦回。","会合属空旷，泓澄停风雷。","高馆轩霞表，危楼临山隈。","兹辰始澂霁，纤云尽褰开。","天秋日正中，水碧无尘埃。","杳杳渔父吟，叫叫羁鸿哀。","境胜岂不豫，虑分固难裁。","升高欲自舒，弥使远念来。","归流驶且广，泛舟绝沿洄。"],"title":"湘口馆潇湘二水所会"}
