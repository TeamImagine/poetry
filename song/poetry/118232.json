{"author":"吴惟信","id":118232,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["山移无复昔人贤，随分长安办一椽。","扫室敢言天下志，闭门尽可雪中眠。","携瓶与客同沽酒，接绠过邻自汲泉。","到此始知闲是福，居山未必似居廛。"],"title":"移居即事"}
