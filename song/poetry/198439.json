{"author":"苏辙","id":198439,"strains":["平平仄平平仄仄，平仄仄平平仄仄。","仄平仄仄仄平平，仄仄平平平仄仄。","仄仄平仄仄○仄，仄平仄仄平仄仄。","仄平仄仄平仄仄，平仄平平仄平仄。","仄平平仄平平平，平平仄仄平平仄。","仄○仄仄仄仄平，仄仄仄平平仄仄。"],"paragraphs":["饥民畏寒尤恶雪，旋理破裘纴败缬。","我虽久客未成归，黍酒虀羹还泼节。","汝雨薪炭旧如土，尔来薄俸才供𦶟。","眼前暖热无可道，心下清凉有余洁。","颍川归去知何时，祠宫欲罢无同列。","夜中仿佛梦两儿，欲迓老人先聚说。"],"title":"次迟韵寄适逊"}
