{"author":"徐积","id":186025,"strains":["平○平仄仄平平，平○平○○仄平。","平仄仄平平仄仄，仄平○仄仄平平。","平平仄仄○平仄，仄仄平平仄仄平。","仄仄平平平仄仄，仄平○○仄平平。","平平仄仄平平仄，仄仄○平仄仄○。","仄仄仄平平仄仄，平平仄仄仄平平。","平平仄仄平○仄，仄仄平平仄仄平。","平仄平○平仄仄，仄平○仄仄○平。","平平平仄○○仄，平仄平平仄仄平。","仄仄平平○仄○，平○仄仄仄平平。"],"paragraphs":["君看飞雪竞翩翩，云将争驱正着鞭。","人望已酬残腊后，物华兼值早梅天。","招沽北掾输平日，走马西州忆少年。","漏屋旋消濡弊褐，破窗穿过湿余笺。","蹄涔易见真漥满，粪土难辞伪色鲜。","席户冷灰人削迹，朱门热炙客摩肩。","纷纷万事还如此，寂寂幽怀尽舍旃。","流水明中争趁月，断鸿深处独藏仙。","谁家渔棹空闻笛，何处樵村只见烟。","最好耕农相贺了，牛衣醉卧夕阳田。"],"title":"雪  其二"}
