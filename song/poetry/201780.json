{"author":"彭汝砺","id":201780,"strains":["仄仄仄平仄仄平，平平平仄仄平平。","仄平平仄仄平仄，平仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日月不停如转车，匆匆还见岁其除。","已行沙漠数千里，才得京华第二书。","一读令人喜不寐，万金于我实何如。","遥知日月从三友，弟劝兄酬乐只且。"],"title":"得赵吏部所附第二书"}
