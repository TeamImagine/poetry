{"author":"梅尧臣","id":46861,"strains":["平仄平○平，平平平仄仄。","平平仄仄仄，仄仄平仄仄。","平仄平平平，平○仄平仄。","○平平仄仄平平，仄仄平平仄平仄。","仄平平仄仄平平，仄○平仄○○仄。"],"paragraphs":["龙母龙相依，风云随所变。","舟人请予往，出庙旗脚转。","旗指西南归，飞帆疾流电。","长芦江口发平明，白鹭洲前已朝膳。","竹根杯珓不欺人，世间然诺空当面。"],"title":"龙女祠祈顺风"}
