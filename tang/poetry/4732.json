{"author":"张继","id":4732,"strains":["平仄平平仄，平平仄仄平。","平平仄平仄，平仄仄平平。","仄仄平平仄，平平仄仄平。","○○仄平仄，仄仄仄平○。","平仄平平仄，平平仄仄平。","○○仄仄仄，平仄仄○平。"],"paragraphs":["东越秋城夜，西人白发年。","寒城警刁斗，孤愤抱龙泉。","凤辇栖岐下，鲸波鬬洛川。","量空海陵粟，赐乏水衡钱。","投阁嗤扬子，飞书代鲁连。","苍苍不可问，余亦赋思玄。"],"title":"酬李书记校书越城秋夜见赠"}
