{"author":"陆游","id":36476,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["暮秋风雨暗江津，不下书堂已过旬。","鹦鹉笼寒晨自诉，狸奴毡暖夜相亲。","典衣旋买修琴料，叩戸时闻请药人。","说与乡邻当贺我，死前长作自由身。"],"title":"戏咏闲适"}
