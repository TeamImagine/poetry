{"author":"徐集孙","id":139832,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄平平平仄，平仄平平平仄平。"],"paragraphs":["特地寻君选佛场，行行踏遍古苔荒。","不因坐石贪搜句，何事抽单辍赴堂。","空榻日移悬锡影，别寮风过煮茶香。","忙中我为闲来到，君本闲人为甚忙。"],"title":"访僧不遇"}
