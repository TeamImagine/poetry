{"author":"李康伯","id":68011,"strains":["平平平仄仄平平，仄平仄平仄平平。","平平仄平仄平仄，仄仄平○平仄仄。","仄平平仄仄仄仄，仄仄平平○仄仄。","平平平仄平仄○，平平仄仄平平仄。","仄仄○○仄○平，仄平仄仄平○平。","○平仄平仄平仄，仄平仄仄○○平。","平平平仄仄平仄，平○仄仄平平仄。","仄平平平○平平，平仄平平仄平仄。"],"paragraphs":["贤哉西晋钜平侯，刻碑立祠在荆州。","州民万家见之者，揜面汍澜双泪下。","逮今绵历几百祀，岘首巍然临汉水。","碑𨱂祠废榛莽中，萧萧只有悲风起。","内阁深沈侍从臣，赤帷皂盖来行春。","殷勤拂碑复祠貌，一朝旧迹重如新。","山光葱蒨水清冽，天长地久无时别。","古人今人空茫茫，惟是功名不能灭。"],"title":"襄州太守王侯复岘山羊公祠"}
