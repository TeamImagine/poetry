{"author":"方岳","id":127937,"strains":["仄仄平平仄仄平，仄平平仄仄平平。","平平平仄平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["击碎珊瑚小作珠，铸成金弹密相扶。","罗襦襟解春葱手，风露气凉冰玉肤。","并世身名杨氏子，旧家门户北村卢。","知音未必能知味，曾遣青衫泪湿无。"],"title":"枇杷"}
