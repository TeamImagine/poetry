{"author":"邓林","id":150880,"strains":["平平平，仄平平，平平仄仄平平平。","仄平平仄○仄平，○平仄○○平平。","○平平，仄平平，平平仄仄仄仄平。","平平仄仄平平平。","仄仄仄平平仄平，仄仄平平仄，仄平平。","仄平平，仄平仄，仄？平仄，平平平仄。","仄仄平平平平仄，平平仄仄平平仄。"],"paragraphs":["唐明皇，自言荣，金舆翠辇游华清。","广寒宫殿凝水晶，霓裳羽衣沈香亭。","沈香亭，泛流霞，流霞潋滟队五家。","谁知野鹿衔宫花。","我欲度关关有兵，愿作双丹凤，蜚瑶京。","蜚瑶京，隠烟雾，锦绷酥酪，香囊尘土。","剑阁萦纡家何许，梧桐叶叶鸣秋雨。"],"title":"效晋乐志拂舞歌淮南王二篇  其二"}
