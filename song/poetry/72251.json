{"author":"曾丰","id":72251,"strains":["仄仄平仄仄仄平，仄平平仄仄仄平。","仄仄平平仄仄平，仄○仄仄平平平。","仄仄平平仄○仄，○○仄仄平平仄。","仄平仄○平平仄，仄仄仄○仄平仄。","仄平○仄仄仄○，平平○仄○平平。","仄平仄仄仄平平，○○仄仄仄仄平。","○平仄平仄平仄，平平仄平仄○仄。","仄仄仄平平仄仄，仄平平仄仄仄仄。"],"paragraphs":["出入交战以义肥，卜商先觉后勿违。","上下交征以利危，惠王后悔终何追。","义利之差一毫尔，其缪遂至于千里。","不差不缪今谁氏，岭外眼中有之子。","彼门如市挽不留，吾心如水从之游。","自能下学学箕裘，相期上对对冕旒。","挑兮挞兮小豚犬，匡之直之古坟典。","铸铁肯捐丹九转，化龙宁吝墨一点。"],"title":"张行甫许舍五羊馆俸之厚俯而就薄来晋康相亲为学生师遣介迎候赋诗速行"}
