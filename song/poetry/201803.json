{"author":"彭汝砺","id":201803,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["君得奇笺自蜀溪，缄封密密寄幽栖。","香销翠玉花枝软，影落青云凤翼低。","书橐一朝丰绮绣，诗心半夜振虹霓。","报之重愧无琼玖，强拾刍言细细题。"],"title":"谢公权赐蜀笺"}
