{"author":"陆游","id":34190,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["秋气侵帷梦不成，一灯西壁翳还明。","风高露井无桐叶，雨急烟村有雁声。","击筑谁同燕市饮，赁舂方作会稽行。","从来自许知何等，堪叹江湖白发生。"],"title":"秋夜"}
