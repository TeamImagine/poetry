{"author":"舒岳祥","id":143469,"strains":["仄仄仄仄平平仄，平平仄仄仄仄仄。","仄平仄仄仄平平，仄平仄仄平仄仄。","仄平仄仄仄仄平，平仄平平仄仄平。","平平平仄○平仄，仄仄仄仄○仄仄。","平平仄仄仄仄平，仄平仄仄平仄平。"],"paragraphs":["雾雨弊弊生穷岁，鸡寒入屋犬窦吠。","老衾破絮少温存，湿薪吐汁无气势。","一冬已近四月晴，残岁垂垂点滴声。","人心无底难为德，一日不作将不食。","年头未有五日粮，井花水满人闭仓。"],"title":"年根雨雪行"}
