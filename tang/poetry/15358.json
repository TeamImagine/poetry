{"author":"白居易","id":15358,"strains":["平○仄平仄，平仄仄仄仄。","仄平平仄仄，仄仄平平仄。","仄仄平平仄，仄平○仄仄。","仄仄仄○平，平平仄平仄。","平平仄仄仄，仄仄○平仄。","平仄平仄平，平平仄平仄。","平○仄平仄，平仄○○仄。","仄仄平仄仄，仄平仄仄仄。"],"paragraphs":["晨兴照青镜，形影两寂莫。","少年辞我去，白发随梳落。","万化成于渐，渐衰看不觉。","但恐镜中颜，今朝老于昨。","人年少满百，不得长欢乐。","谁会天地心，千龄与龟鹤。","吾闻善医者，今古称扁鹊。","万病皆可治，唯无治老药。"],"title":"叹老三首 一"}
