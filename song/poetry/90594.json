{"author":"韩琦","id":90594,"strains":["平平平仄○，仄仄平平仄。","平平仄平平，仄平仄仄仄。","平平仄平平，平仄仄仄仄。","平平平仄平，仄仄仄仄仄。","平○平仄平，仄仄仄平仄。","○平○仄平，仄仄仄平仄。","平平仄平仄，平仄仄平仄。","平平仄仄○，仄仄平平仄。","平平平○平，仄仄平平仄。","平平仄平○，平仄仄平仄。","平平仄仄平，仄仄仄平仄。","○平○仄仄，仄仄○仄仄。","平平平平仄，平仄仄仄仄。","平平仄○平，平平仄仄仄。","平仄仄平仄，仄仄仄○仄。","平仄仄平平，仄仄平平○。","仄平平仄平，仄○仄平仄。","平○仄仄平，仄仄仄仄仄。"],"paragraphs":["余兄天圣中，尚抑齐安守。","余遭所生忧，得归侍左右。","孤茕获苟存，朝夕赖诲诱。","兄材无不宜，吏治孰可偶。","公庭常寂然，所乐在文酒。","临江三四楼，次第压城首。","山光拂轩槛，波影撼窗牖。","原鸰款集间，万景皆吾有。","兄诗豪且奇，气焰摩星斗。","优游预赓和，惟自愧荒丑。","于今四十年，日月甚奔走。","当时相聚者，十已丧八九。","尝为春亭记，乌敢示不朽。","孙君里中来，云亭废已久。","徒有旧文在，况足失其手。","兄后见曾孙，弟老成衰叟。","一身虽宠荣，百虑锁纷纠。","何如昔日欢，抆泣念爱友。"],"title":"孙贲书记以齐安旧文为示感而成咏"}
