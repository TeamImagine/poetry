{"author":"邵雍","id":124246,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["不把忧愁累物华，光阴过眼疾如车。","以平为乐忝知分，待足求安恐未涯。","食罢有时寻蕙圃，睡余无事访僧家。","天津风月胜他处，长是思君共煮茶。"],"title":"依韵和王不疑少卿见赠"}
