{"author":"白居易","id":16751,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["宦情牢落年将暮，病假联绵日渐深。","被老相催虽白首，与春无分未甘心。","闲停茶椀从容语，醉把花枝取次吟。","劳动故人庞阁老，提鱼携酒远相寻。"],"title":"病假中庞少尹携鱼酒相过"}
