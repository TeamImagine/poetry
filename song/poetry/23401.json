{"author":"王十朋","id":23401,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄平平仄平仄，平平仄仄仄平平。","仄平仄仄平仄仄，仄仄仄平平仄平。"],"paragraphs":["朋得西南直谅闻，同行宜入仲尼门。","交成一体慕龙友，政在诸家嗤鲁孙。","雪唱纷纭腊天瑞，词源汹涌峡江痕。","二公如月如太白，我亦影随同一尊。"],"title":"行可元章再赋二诗依韵以酬前篇寓二后篇寓三  其二"}
