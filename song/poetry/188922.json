{"author":"寇准","id":188922,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["虚室凝愁厌夜眠，长吟静对欲凉天。","梦回故国人空远，望断重城月自圆。","时泰未能抛组绶，性孤终是忆林泉。","明朝奉诏遐方去，何处烟江寄客船。"],"title":"邺中和崔迈著作  其一"}
