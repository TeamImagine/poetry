{"author":"徐积","id":186006,"strains":["仄仄平平平仄平，仄平仄仄仄平平。","平平平仄平仄仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["不是妻孥须入山，著书未得片时闲。","琴逢嵇叔难施手，啸比孙登合腼颜。","几日偃旗兼卧鼓，今朝延敌又开关。","我师欲遁无归路，严垒如云试一攀。"],"title":"九月九  其六"}
