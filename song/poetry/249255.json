{"author":"曾几","id":249255,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["黄柑送似得尝新，坐我松江震泽濵。","想见霜林三百颗，梦成罗帕一双珍。","流泉喷雾真宜酒，带叶连枝绝可人。","莫向君家樊素口，瓠犀微齼远山颦。"],"title":"曾宏甫分饷洞庭柑"}
