{"author":"陆文圭","id":166011,"strains":["仄平○平仄仄平，平平仄仄平平平。","平平平仄仄平仄，平平平仄平平平。","仄○平平平仄仄，平平平平仄平仄。","仄平平仄○仄平，平仄仄仄仄平仄。","平平仄仄仄平平，仄平仄仄仄仄平。","仄平仄仄平仄平，仄平○仄○平○。","仄平平平仄平仄，仄仄仄仄平平平。","平平仄仄平平○，仄平平仄平平仄。","○平仄仄仄仄仄，平仄仄平○仄仄。"],"paragraphs":["去年中秋月色高，吴山痛饮推文豪。","今年依旧故乡月，纷纷青紫夸儿曹。","世间儿曹何足数，芙蓉仙人在江浦。","握荃怀瑾遗世纷，黄卷日与圣贤伍。","曾攀月桂臼边枝，素娥夜半睡不知。","觉来薄怒赪自持，与仙重约三秋期。","一朝功成九霄去，小黠肯顾偷桃儿。","城东白髪龙钟叟，瓣香来祝仙人寿。","长生辟谷未要学，千载与君期不朽。"],"title":"寿王君明"}
