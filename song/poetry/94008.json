{"author":"戴复古","id":94008,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["穿林傍水几平章，合有春风到草堂。","自入冬来多是暖，无寻花处却闻香。","枝南枝北一轮月，山后山前两履霜。","直看过年开未了，醉吟且放老夫狂。"],"title":"灵洲梅花"}
