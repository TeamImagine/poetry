{"author":"苏轼","id":193744,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["草没河堤雨暗村，寺藏修竹不知门。","拾薪煮药怜僧病，扫地焚香浄客魂。","农事未休侵小雪，佛灯初上报黄昏。","年来渐识幽居味，思与高人对榻论。"],"title":"是日宿水陆寺寄北山清顺僧二首  其一"}
