{"author":"郭祥正","id":191863,"strains":["平平仄仄仄仄平，平平仄平平仄○。","平平平平平仄仄，仄仄仄平平仄平。","平平仄仄仄仄仄，○仄仄仄平平平。","仄平仄仄仄平仄，平仄仄仄○平平。","仄平平仄仄平仄，平仄仄仄平平平。","平平仄平○平仄，仄仄平仄○平平。"],"paragraphs":["蜻蜓点水蝶扑花，螳螂捕蝉蜂趁衙。","营营青蝇争腐糁，趯趯阜螽沿草芽。","余生骨朽不复得，雍子笔老谁能加。","卷开却掩恐飞去，绨袭爱护行随车。","况君才力日清敏，胡不放手为龙蛇。","龙蛇逼真看腾跃，出入天地藏烟霞。"],"title":"泗水雍秀才画草虫"}
