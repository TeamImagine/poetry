{"author":"董嗣杲","id":154733,"strains":["仄仄平平平仄平，平平平仄仄平平。","平平仄仄仄平仄，仄仄仄平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["月地云丛花意妍，清芬曾向窦家传。","登山不愧自招隐，斫树莫名谁学仙。","香换西风埋麝腹，种分南海蕴龙涎。","玉杯甘露何从得，欲折蟾枝是几年。"],"title":"桂花"}
