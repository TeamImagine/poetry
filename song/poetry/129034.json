{"author":"赵孟坚","id":129034,"strains":["平仄仄平仄，平平平仄平。","仄○仄平仄，仄仄平平○。","平平平仄平，仄平仄仄○。","平○仄○仄，平仄平○平。","平仄仄平○，仄仄仄仄平。","仄仄平仄平，平平仄仄平。","仄平平仄平，平仄仄平平。","平平平仄仄，仄仄平平○。"],"paragraphs":["新沐试𫄨绤，凉生神骨清。","发疏逗风爽，半幅纱巾轻。","逍遥池上亭，绿阴取次行。","清和又重见，时序无留停。","丛委簿书间，那得散漫情。","乍此偷隙闲，云开月𫏐明。","故园松菊荒，蛛网罩南荣。","琴书知好在，奥窅谁为评。"],"title":"重赋暨邑池亭"}
