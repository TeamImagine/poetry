{"author":"廖刚","id":229637,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["春容未动柳梢头，宠赐初惊远自鸥。","蟹眼翻云连色起，兔毫扶雪带香浮。","出尘香味端谁品，无滓肝肠可耐搜。","青琐夜长应不寐，珊瑚重见万金钩。"],"title":"次韵卢骏给事试茶"}
