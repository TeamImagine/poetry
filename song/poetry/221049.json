{"author":"邹浩","id":221049,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","平仄平平仄仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["长笑空言谩九丘，更携余刃佐方州。","老奸不复潜封内，佳句终然到笔头。","秋入江山供远思，路回猿鹤伫清游。","只应未厌斯民乐，还听钟鸣十二楼。"],"title":"再用前韵答济明见和"}
