{"author":"曹彦约","id":84562,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["生死忠邪未易穷，其如国脉是非中。","谁知刺骨翻为福，不念捐躯有此忠。","一日太阿归跋扈，百年黄钺授奸雄。","不然彼亦何为者，敢肇兵端起邺宫。"],"title":"题汉李固太尉庙"}
