{"author":"郑愔","id":45343,"strains":["平仄○平仄，平平仄仄平。","仄平○仄仄，仄仄仄平平。","平仄平平○，平平仄○○。","○平○仄仄，平仄仄平平。","○仄平平仄，○平仄仄平。","平平仄仄仄，平仄仄○平。"],"paragraphs":["荒垒三秋夕，穷郊万里平。","海阴凝独树，日气下连营。","戎斾霜旋重，边裘夜更轻。","将军犹转战，都尉不成名。","折柳悲春曲，吹笳断夜声。","明年汉使返，须筑受降城。"],"title":"塞外三首 二"}
