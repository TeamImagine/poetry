{"author":"吕陶","id":186273,"strains":["仄仄平平仄仄平，仄平平仄仄平平。","平平仄平平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["玉节重来镇此州，暂驱千骑上峰头。","春阑好为良辰惜，俗乐谁知急景流。","山色也疑今日盛，物情浑胜昔年游。","登临赋咏知难再，持语乡人早借留。"],"title":"和三月二十一日游海云"}
