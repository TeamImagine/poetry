{"author":"白居易","id":17487,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["故纱绛帐旧青毡，药酒醺醺引醉眠。","斗擞弊袍春晚后，摩挲病脚日阳前。","行无筋力寻山水，坐少精神听管弦。","抛掷风光负寒食，曾来未省似今年。"],"title":"病后寒食"}
