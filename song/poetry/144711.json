{"author":"陈杰","id":144711,"strains":["平仄平平仄仄平，平平仄仄仄仄平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["凉意萧萧起白蘋，凭高小扇一障尘。","西风可是生华发，秋水偏能隔美人。","巴曲数声乌散后，楚骚满目雁来新。","江天只属渔翁管，那得闲愁上钓纶。"],"title":"江天"}
