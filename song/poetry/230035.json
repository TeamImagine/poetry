{"author":"苏过","id":230035,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["萧萧素髪插人头，世上功名得汝求。","神马尻舆安所税，寸田尺宅早归休。","结茅但使才容膝，解剑还须便买牛。","更慕少游乘下泽，不妨闾里自沈浮。"],"title":"卜居城南二首酬兄弟甥侄  其一"}
