{"author":"韩元吉","id":29417,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["孤城雨脚暮云平，不觉鱼龙自满庭。","托命已甘同木偶，置身端亦似羸瓶。","浮家却羡鸱夷子，弄月常忧太白星。","当日乘槎便仙去，故人应罪曲江灵。"],"title":"记建安大水"}
