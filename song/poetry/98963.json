{"author":"华岳","id":98963,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平仄平仄仄平平。"],"paragraphs":["西风吹梦落青帘，浊酒三杯路二千。","别岸舟行秋色里，故人家在夕阳边。","囊中有药难医国，竿上无钩可钓贤。","见说近来书籍贵，监取唐汉莫论钱。"],"title":"三衢道中"}
