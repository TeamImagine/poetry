{"author":"李之仪","id":205615,"strains":["仄仄仄平仄，仄仄仄平仄。","平仄仄仄平，仄○仄平仄。","仄平仄仄平，仄仄仄仄仄。","仄平○仄平，仄仄仄仄仄。","仄平平仄平，仄仄○仄仄。","平平平仄平，仄仄平仄仄。","○平仄仄平，仄仄仄平仄。","仄平平仄仄，仄仄仄平仄。","仄○仄平仄，仄仄仄仄仄。","○平仄平平，平仄平平○。"],"paragraphs":["岂复记佳节，饱食睡亭午。","虽不负此身，倦听亦良苦。","念初入此门，只作十日数。","那知如忍炎，倏尔到角黍。","本非来质秦，盖异行怨楚。","端为城旦拘，独与缧绁语。","深坑偶未埋，大镬仅逃煮。","净持诸愿力，妙地叩初祖。","会当纵奔鹿，遂与搏猛虎。","蹇余愧平生，何适非龃龉。"],"title":"端午睡起和韵"}
