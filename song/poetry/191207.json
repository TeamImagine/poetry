{"author":"韦骧","id":191207,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["改年三日立青春，涉七风光日日新。","列岫渐生千霭媚，幽禽初弄小声匀。","篮舆度岭官兵汗，红旆穿林野雉驯。","白髪自怜犹远使，何时归棹浙江滨。"],"title":"人日太宁道中一首"}
