{"author":"姜特立","id":31814,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["上恩鼎至愧叨逾，退省何尝有硕肤。","甘作一麾山吏部，不为三败管夷吾。","相思梦想江湖隔，熟诵篇章锦绣铺。","无妄疾来终易愈，岂容医砭值庸夫。"],"title":"陈德承致政病后得诗且以见贺"}
