{"author":"洪刍","id":224556,"strains":["○仄平？仄，平仄平仄平。","○平平仄仄，仄平平仄平。","仄平仄仄平，平平○仄平。","仄平仄○仄，平○平平平。","平○仄○仄，仄仄仄仄○。","平仄仄平仄，仄○仄平平。","平平仄仄仄，仄仄仄平平。","仄○平仄仄，仄仄平平平。","仄平仄平平，平平仄○平。","仄仄仄平仄，仄仄平平平。","仄仄仄平仄，仄平仄平平。","平仄○仄仄，平平平仄○。","○○仄平○，平仄仄平平。","平平仄平平，仄仄平平平。","○○平仄仄，仄平平仄平。","仄仄平仄平，平仄仄仄平。","○仄仄平平，平○仄平平。"],"paragraphs":["深树鸣𫛴{圭鸟}，红紫春事休。","临川贤假守，只今陈太丘。","驾言出远郊，班春临道周。","亦招素冠士，来从朱轓游。","晨兴惬胜引，适此夜雨收。","原隰乱高下，意行逐前俦。","荒荒白水满，郁郁稻秧抽。","旧闻明水寺，宛在岩之幽。","石门本无关，鸣禽自相求。","不有省耕役，俗驾来何由。","老屋隠乔木，野僧事良畴。","松径深窈窕，轩车纷少留。","迟回动归兴，冲雨戒摧辀。","危情极冰渊，细路遵塍沟。","深泥艰涉足，竹鸡为我愁。","岂惮来往频，清与耳目谋。","回首谢青山，寻盟亦悠悠。"],"title":"同陈虚中劝农出郊因游明水山寺"}
