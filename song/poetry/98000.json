{"author":"赵汝鐩","id":98000,"strains":["平平仄仄○，仄仄仄仄仄。","仄平平仄仄，仄仄仄仄仄。","平平平仄平，仄仄平平仄。","平平仄仄仄，仄仄仄平仄。","平仄○仄仄，仄仄平仄仄。","平平平平仄，平仄平平○。","平平仄平平，仄平仄平仄。","仄平仄平仄，仄仄仄仄仄。","仄仄仄○平，仄仄仄平仄。","○仄仄平平，平平仄○仄。"],"paragraphs":["青春挽不回，白发摘不尽。","减围羞敝带，照面怯皎镜。","功名知傥来，肯问终南径。","荣枯默有数，岂待盖棺定。","人世如梦幻，具眼须猛省。","毋为尘埃役，而败山林兴。","亭前富葵花，隔帘烜红影。","雨余老苞困，欲谢若未忍。","有客适过秋，对此惜芳景。","从事在青州，呼儿往三请。"],"title":"有客"}
