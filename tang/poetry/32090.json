{"author":"韩偓","id":32090,"strains":["仄仄仄平平，平平仄平仄。","平仄仄平○，仄平○仄仄。","平仄仄平平，平平平仄仄。","仄仄仄○○，仄平平仄仄。","○平仄仄○，仄仄平平○。","○仄○平平，仄平○仄仄。"],"paragraphs":["每日在南亭，南亭似僧院。","人语静先闻，鸟啼深不见。","松瘦石棱棱，山光溪淀淀。","堑蔓坠长茸，岛花垂小蒨。","行簪隐士冠，卧读先贤传。","更有兴来时，取琴弹一遍。"],"title":"南亭"}
