{"author":"毛友","id":234959,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["三年淮海静妖氛，老上龙庭又勒勋。","塞外争看真太尉，行间犹识旧将军。","尘清漠北烽烟断，风落山前号令闻。","预想归时如定远，争持白玉上青云。"],"title":"寄显之太尉使燕山"}
