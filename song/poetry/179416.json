{"author":"苏颂","id":179416,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["幽居邻有万窠松，坐见京江四面峰。","形若橛株随倚徙，愁如顽矿渐销镕。","尚纡轩冕心颜厚，但觉林泉兴味浓。","茗饮药苗留待客，时时宾友自过从。"],"title":"和刘明仲都曹见别三首  其三"}
