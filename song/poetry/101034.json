{"author":"韩琦","id":101034,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["天和人意共昏昏，飘掷繁霙助客樽。","正会笙歌开醉目，忽惊珠玉得嘉言。","已凌衰鬓争霜采，更拂妖颜上粉痕。","东阁有贤才调雅，愧无优礼绍公孙。"],"title":"次韵再答"}
