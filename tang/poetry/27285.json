{"author":"于𣸣","id":27285,"strains":["平平仄平仄，平仄平仄仄。","仄○仄仄平，仄仄平平仄。","平平仄仄○，仄仄平平仄。","仄仄仄平平，平平○仄仄。","仄平平仄仄，仄仄平平仄。","仄仄仄平平，平平仄仄仄。"],"paragraphs":["秦皇岂无德，蒙氏非不武。","岂将版筑功，万里遮胡虏。","团沙世所难，作垒明知苦。","死者倍堪伤，僵尸犹抱杵。","十年居上郡，四海谁为主。","纵使骨为尘，冤名不入土。"],"title":"长城"}
