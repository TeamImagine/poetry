{"author":"张祜","id":20602,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["锦堂昼永绣帘垂，立却花骢待出时。","红粉美人擎酒劝，青衣年少臂鹰随。","轻将玉杖敲花片，旋把金鞭约柳枝。","近地独游三五骑，等闲行傍曲江池。"],"title":"公子行"}
