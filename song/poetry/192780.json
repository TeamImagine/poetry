{"author":"郭祥正","id":192780,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["堤防兴作几时休，自笑羸骖不少留。","身与春风来郑国，心随汴水到扬州。","无功便合归耕去，有命宁烦枉道求。","白日西沉更回首，问人何处是重楼。"],"title":"原武按堤  其一"}
