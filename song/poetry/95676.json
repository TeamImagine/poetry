{"author":"苏泂","id":95676,"strains":["平○仄平平，平仄仄平仄。","平平仄平仄，仄仄仄仄仄。","仄平仄平平，平仄仄仄仄。","平平仄仄仄，平仄○仄仄。","平平仄仄仄，仄仄仄平仄。","仄平仄平仄，平仄仄○仄。","仄仄仄仄平，平平仄平仄。","平平平仄仄，平仄仄仄仄。","仄平平仄仄，仄仄仄平仄。","平平仄仄平，仄仄仄○仄。","平平平仄仄，仄仄仄平仄。","平仄平仄平，平平仄平仄。"],"paragraphs":["先亲去无归，家有十男子。","春秋此堂上，拜起共祭祀。","一贫乃青毡，书种幸未已。","人言抱子晚，君已三十四。","何时见入学，况未保龆稚。","老年树松柏，仁者用其意。","父母养我时，辛勤五兄弟。","蜂房今俯育，谁则逮菽水。","昊天真罔极，梦想九原启。","恭惟父母心，敢不嗣遗体。","平生忠与孝，举动法经史。","先训吾所知，功名盖天尔。"],"title":"举子"}
