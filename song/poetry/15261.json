{"author":"刘子翚","id":15261,"strains":["仄仄仄仄仄，平○仄平平。","平平仄仄平，仄仄仄仄平。","仄平仄○仄，仄仄平平平。","平平平仄平，平平仄平平。","平平平仄平，仄仄仄仄平。","○平仄仄仄，平平仄平平。","仄平仄平仄，仄仄仄仄平。","仄平仄平平，平平平平平。","仄○平平○，仄仄仄仄平。"],"paragraphs":["建水日夜浅，清滩自迢迢。","渔舠愕已无，忽点浄练遥。","老身寄其上，兀若栖危苕。","松风知我狂，随舷助倾摇。","探幽神益新，得快意自消。","长林翠洞口，微云粉山腰。","那知碧虚远，一苇卧可超。","不须换吾骸，吾慵登岧峣。","病中追余观，所得绝富饶。"],"title":"病中追赋游武夷"}
