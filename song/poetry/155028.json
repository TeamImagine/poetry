{"author":"蒲寿宬","id":155028,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。"],"paragraphs":["冰清玉洁好风襟，老屋凄凉兴味深。","身世已非尘外迹，语言犹是竹边音。","且陪此日莺花乐，休忆当年灯火心。","白髪相看能几许，樽前须要惜光阴。"],"title":"用老竹与子晦韵"}
