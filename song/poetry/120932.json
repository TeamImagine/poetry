{"author":"白玉蟾","id":120932,"strains":["平仄仄○仄，平仄仄○仄。","仄平平仄仄，平仄平平仄。","平平平仄○，平仄仄平仄。","平仄仄平仄，平平仄仄仄。","仄仄仄仄仄，平仄仄仄仄。","平平平仄平，仄仄平仄仄。"],"paragraphs":["名显不如晦，身进不如退。","水澄秋月现，云散春山在。","神栖方寸间，心照大千界。","虚室乃生白，天光始发泰。","可以止则止，知止则不殆。","冥茫无有边，不在天地外。"],"title":"赠秦止斋"}
