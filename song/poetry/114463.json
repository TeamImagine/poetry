{"author":"刘克庄","id":114463,"strains":["仄平仄平仄，平仄平仄平。","平平仄仄平，平仄○仄平。","仄平○平平，仄仄平平平。","仄平平仄○，平○平仄○。","仄平仄仄○，平平仄仄平。","平平平平仄，仄仄平仄平。","平平平平仄，仄仄仄仄○。","○仄平平平，仄仄平平平。","平○仄○仄，仄○仄○平。","平仄仄○仄，平仄平平平。","仄仄平仄仄，仄平平平平。","仄仄平仄平，平仄平仄平。","平仄○仄平，平平平仄平。","平○仄平仄，平仄仄仄○。"],"paragraphs":["少狂蕴奇志，探索删画前。","安能一措辞，何止三绝编。","俚音和薰风，短梦游钧天。","竟无鱼水分，姑了萤雪缘。","北扉失脚堕，南窗抱膝眠。","宁为英雄笑，不受儿女怜。","徐侯金闺彦，岁晚铁砚穿。","掊击群疑亡，发药沉疴痊。","鲸浪怒喷薄，蚁封妙回旋。","精博昔骑省，奇逸今师川。","望古多慷慨，感时尝忧悁。","肯羡萧芥荣，甘保樗栎年。","君有论绝交，吾无书辨颠。","倡和诳饥腹，聊与好事传。"],"title":"再和仲晦监簿"}
