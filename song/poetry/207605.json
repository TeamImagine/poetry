{"author":"黄庭坚","id":207605,"strains":["仄仄仄仄平仄○，平仄平平平仄平。","仄平○○仄平仄，仄仄仄仄平仄平。","平平平仄平仄仄，仄平平仄仄平平。","仄平仄平仄平○，平平仄仄平○平。","○仄仄平平仄仄，平平仄仄○仄平。","平平仄仄仄仄仄，平平仄仄平平○。"],"paragraphs":["水墨古画山石屏，雷起龙蛇枯木藤。","石囊嵌空自宫室，六月卷簟来曲肱。","松风琴瑟心可写，水寒瓜李嚼明冰。","却登夏畦视耘耔，烘颜炙背栖苍蝇。","闻道九衢尘作雾，乌靴席帽如馈蒸。","归尝玉粒不敢饱，高车驷马何能乘。"],"title":"息暑岩"}
