{"author":"杨万里","id":49515,"strains":["仄仄仄平仄，平平○仄平。","仄平仄平仄，平平○仄平。","平仄平仄仄，仄平平仄○。","平平仄平仄，平仄仄○平。","仄平○平平，仄仄仄仄平。","仄仄仄○仄，仄仄仄平平。","平仄仄仄仄，○平仄平○。","仄○仄仄仄，仄仄平仄平。","仄仄平仄仄，仄仄平仄平。","平平仄平仄，仄仄仄平○。","○仄仄平仄，仄仄仄仄○。"],"paragraphs":["我住北山下，南山横我前。","北山似怀抱，南山如髻鬟。","怀抱冬独暖，髻鬟春最鲜。","松鬈沐初净，山花插更妍。","我来犹斜阳，我望忽夕烟。","一望便应去，不合久凭栏。","山意本日惜，如何许人看。","急将白锦障，小隔青鬌颜。","近翠成远淡，缥渺天外仙。","谁知绝奇处，政在有无间。","顷刻万姿态，可玩不可传。"],"title":"东园醉望暮山"}
