{"author":"范纯仁","id":184837,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["三十年来解榻宾，今朝重喜奉陈蕃。","松筠雅操寒逾劲，胶漆深情老益敦。","槐位已惭同致主，棠阴还许继为藩。","古今此会应难得，醉饮休辞罄绿尊。"],"title":"赠持国持国以瑞鹧鸪歌之"}
