{"author":"邓深","id":27730,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["灵应堂中一羽衣，衡山来此住多时。","困来拂榻终朝卧，醉后敲门半夜归。","留客屡尝教买酒，向人长自说吟诗。","开轩略种闲花木，此外悬知少是非。"],"title":"赠唐道士"}
