{"author":"舒岳祥","id":143410,"strains":["平平○仄仄，仄平○仄平。","仄○仄仄○，仄仄平平平。","仄仄仄平平，仄仄仄仄○。","仄仄平仄仄，仄仄仄○平。","平平仄平仄，仄仄平平平。","○仄平仄仄，仄仄平仄○。","仄○仄○仄，仄仄平平平。"],"paragraphs":["山云如练静，水云如鹤飞。","细观聚散间，动静皆天机。","是物本无心，出处不可期。","我亦尝出岫，不雨竟空归。","师今恐云去，密密关窗扉。","收卷成坐卧，补缀为衲衣。","此中有深意，宴坐添炉霏。"],"title":"失题"}
