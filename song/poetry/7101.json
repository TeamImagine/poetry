{"author":"王之道","id":7101,"strains":["仄仄仄平仄，平仄仄平○。","○平平仄平，平仄仄平仄。","仄平平仄平，○仄仄平仄。","平平仄平平，仄仄平仄仄。","平仄平仄平，平平仄平仄。","仄仄○平平，○平平平仄。","平平仄○○，仄仄仄○仄。","平○仄○仄，仄仄仄平仄。","仄仄仄仄平，仄平仄平仄。","仄平仄仄仄，仄仄仄平仄。","平平仄仄仄，平仄仄仄仄。","○○仄？平，平平仄平仄。"],"paragraphs":["物态有荣悴，时令互消长。","堕身名利场，鱼鸟在罗网。","岂无金屈卮，听此石方响。","残花日晴阴，落絮风下上。","春事虽已阑，余芳尚堪赏。","我有临溪亭，疏棂为君敞。","青青小荷钱，雅与水相养。","狂吟醉题壁，纵步懒扶杖。","仰止李谪仙，笔端走群象。","九原不可作，夜梦见精爽。","栖栖亦固矣，君子坦荡荡。","相期醉酴醿，偕来众无鞅。"],"title":"追和元微之春余遣兴示王觉民"}
