{"author":"邓肃","id":4237,"strains":["仄仄平平平仄平，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["往事无如今日新，銮舆一再冒胡尘。","阳微阴极故多雨，柳怨花愁不忍春。","已遣侈心倾虏帐，行收泪眼拜枫宸。","眼前恶景君休问，胜负相资臂屈伸。"],"title":"次宋左司韵"}
