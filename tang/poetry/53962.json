{"author":"李颀","id":53962,"strains":["平平平仄仄，平仄平平仄。","仄仄○平平，平平仄平仄。","仄平仄平○，仄仄仄平仄。","仄平仄平平，○仄仄平仄。","平平仄仄仄，仄仄仄平仄。","仄仄平平平，仄平仄平仄。","平○仄平仄，仄仄平仄仄。","平平仄平平，仄仄平仄仄。","○仄平仄仄，平平仄平仄。","仄平仄仄平，平仄平平仄。"],"paragraphs":["公才廊庙器，官亚河南守。","别墅临都门，惊湍激前后。","旧交与群从，十日一携手。","幅巾望寒山，长啸对高柳。","清欢信可尚，散吏亦何有。","岸雪清城阴，水光远林首。","闲观野人筏，或饮川上酒。","幽云澹徘徊，白鹭飞左右。","庭竹垂卧内，村烟隔南阜。","始知物外情，簪绂同刍狗。"],"title":"裴尹东溪别业"}
