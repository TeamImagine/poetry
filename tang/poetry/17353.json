{"author":"白居易","id":17353,"strains":["仄○平平仄，平平仄仄○。","平平平仄仄，平仄仄平平。","平仄平平仄，平平仄仄平。","平平仄平仄，○仄仄○平。","仄仄○平仄，平平仄仄平。","仄平○仄仄，仄仄仄平平。","仄仄○平仄，平平仄仄平。","平○仄平仄，○仄仄○平。"],"paragraphs":["老更惊年改，闲先觉日长。","晴熏榆荚黑，春染柳梢黄。","云破山呈色，冰融水放光。","低平稳船舫，轻暖好衣裳。","白角三升榼，红茵六尺床。","偶游难得伴，独醉不成狂。","我有中心乐，君无外事忙。","经过莫慵懒，相去两三坊。"],"title":"池上早春即事招梦得"}
