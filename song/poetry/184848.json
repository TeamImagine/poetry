{"author":"范纯仁","id":184848,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["楼阁参差霜叶红，湖光秋色画图中。","移船影动波心月，横笛声随水面风。","当日席间先醉客，如今塞上独衰翁。","思君情绪兼归兴，暗逐汾川日夜东。"],"title":"秋晴思西湖寄韩少师"}
