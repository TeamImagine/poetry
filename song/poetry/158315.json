{"author":"柴元彪","id":158315,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["乌飞兔走两悠悠，世事惊心易白头。","月影空余圆缺恨，人心不尽古今愁。","江流东去波涛险，王气南收草树秋。","回首夕阳亭上望，青山一发渺神州。"],"title":"和姜元哲中秋有感韵"}
