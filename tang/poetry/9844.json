{"author":"令狐楚","id":9844,"strains":["仄仄平平○，○平仄仄平。","仄平平仄仄，平仄仄平平。","仄仄平平仄，平○仄仄平。","仄平○仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。","平仄○平仄，平平仄仄平。","仄平平仄仄，仄仄仄平平。","仄仄平平仄，○平仄仄平。","仄平平仄仄，仄仄仄平平。"],"paragraphs":["密雪纷初降，重城杳未开。","杂花飞烂熳，连蝶舞徘徊。","洒散千株叶，销凝九陌埃。","素华凝粉署，清气绕霜台。","明觉侵窗积，寒知度塞来。","谢家争拟絮，越岭悮惊梅。","暗魄微茫照，严飙次第催。","稍封黄竹亚，先集紫兰摧。","孙室临书幌，梁园泛酒杯。","静怀琼树倚，醉忆玉山颓。","翠陌饥乌噪，苍云远雁哀。","此时方夜直，想望意悠哉。"],"title":"省中直夜对雪寄李师素侍郎"}
