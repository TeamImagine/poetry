{"author":"丘葵","id":162301,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["孤烟落日是何村，向晚村舂隔水闻。","白鸟远来全似蝶，红霞淡去却成云。","愁同落叶飞无数，淡比秋山瘦几分。","客寄他乡元寂寞，独行不是故离群。"],"title":"独行"}
