{"author":"韩淲","id":87310,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["从来人物数江西，地占庐陵盛一时。","细说交游皆我敬，岂期邂逅得君知。","金堂玉室欣同集，雁塔龙头合共期。","文采珊瑚才器远，老怀风味为哦诗。"],"title":"赠刘信卿"}
