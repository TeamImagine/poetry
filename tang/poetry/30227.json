{"author":"方干","id":30227,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["出众仙才是谪仙，裁霞曳绣一篇篇。","虽将洁白酬知己，自有风流助少年。","欹枕卧吟荷叶雨，持杯坐醉菊花天。","冥搜太苦神应乏，心在虚无更那边。"],"title":"宋从事"}
