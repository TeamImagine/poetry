{"author":"于石","id":163715,"strains":["仄平平平平平平，仄平平平平平平。","平平○仄仄仄仄，仄仄仄仄平○平。","平平仄平仄仄仄，仄○仄仄仄仄平。","仄平仄仄仄，仄平仄平平。","仄平仄仄仄仄仄，仄仄仄仄平平○。","平平平仄仄仄仄，仄平平仄平仄平。","仄仄○平仄仄○，平平仄仄平平○。","平○仄仄仄仄仄，仄平仄仄平平平。","仄仄平平仄平仄，平仄仄平平仄平。"],"paragraphs":["子居金华山之东，我居金华山之西。","东西相望二百里，半面未识心相知。","扳条采荣远莫致，梦中往往或见之。","子持一卷易，我携一篇诗。","此诗此易世不识，与子共作千年期。","前乎千载事已矣，后乎千载谁是非。","握手论心语未了，松风万壑寒生衣。","山深梦断不可觅，落花耿耿寒梅枝。","起视金华万山顶，惟有白云来去飞。"],"title":"答吴子真"}
