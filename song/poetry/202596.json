{"author":"陆佃","id":202596,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["熙宁初见筑堤沙，曾与千官听白麻。","常棣行中排宰相，梧桐名上识韩家。","平生事业留青史，一夜尘埃暗碧纱。","闻说手栽桃李在，春来应有万株花。"],"title":"韩康公挽歌词三首  其一"}
