{"author":"洪咨夔","id":99864,"strains":["平仄○平平仄仄，○平仄仄平平仄。","仄平仄仄仄平仄，平平平平仄平仄。","平平仄平仄平平，仄平平仄平平○。","平仄仄仄仄仄平，仄○仄平仄平平。"],"paragraphs":["林谷迎梅新雨沐，和绷熟煮琅玕玉。","箨龙别种富风味，棕鱼同科少肌肉。","吾庐两山介宣湖，绿阴门径杨花铺。","攻苦食淡父子俱，笑看两孙指之无。"],"title":"苦笋用前韵"}
