{"author":"陈渊","id":247970,"strains":["平平仄平仄，仄仄平仄○。","平平仄仄平，仄平仄仄平。","○平仄仄○，仄仄仄仄平。","平仄仄仄○，仄仄平平平。","平平仄仄仄，仄仄平平平。","仄仄平○○，平平仄平平。","平仄仄仄仄，平平平仄仄。","仄平仄仄仄，仄平平仄平。"],"paragraphs":["多言亦焉用，守黙良独难。","维摩得此门，众生病自安。","当时许子将，不造寔与蕃。","终以月旦评，有愧申屠蟠。","忠良覆汉鼎，鲁酒围邯郸。","独爱千顷陂，沧波炤人寒。","君岂叔度欤，胸襟江海漫。","自然已愤厥，不须珍柚酸。"],"title":"复次韵答令德见和来诗及维摩黙然之意"}
