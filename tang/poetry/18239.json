{"author":"李逢吉","id":18239,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["子有雄文藻思繁，龆年射策向金门。","前随鸾鹤登霄汉，却望风沙走塞垣。","独忆忘机陪出处，自怜何力继飞翻。","那堪两地生离绪，蓬户长扃行旅喧。"],"title":"送令狐秀才赴举"}
