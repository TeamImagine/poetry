{"author":"洪迈","id":31159,"strains":["仄○仄平仄，仄仄仄仄平。","平平仄仄仄，仄仄平平平。","仄仄平仄仄，仄仄仄仄平。","平○平平仄，仄仄仄仄平。","仄仄○平仄，平平仄○平。","平○仄平仄，仄仄平仄平。","○平仄平平，仄仄○仄平。","平仄仄平仄，仄平仄平平。"],"paragraphs":["寺藏两山腹，路转百步阴。","登高试病脚，掬冷清烦襟。","败壁龛石刻，岁月不可寻。","惟应查公石，俯仰阅古今。","屋古囷枝挂，摧颓力难任。","何当咄嗟办，嗣彼钟梵音。","兴衰岂关吾，得酒且满斟。","归路有溪月，揽之醒吾心。"],"title":"游山光寺"}
