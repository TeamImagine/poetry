{"author":"张耒","id":216397,"strains":["平仄平平平仄平，平平仄仄仄平平。","平平仄仄仄仄仄，平平仄仄平平○。","○平平仄仄平仄，仄仄仄平平仄平。","平○仄仄平平仄，仄仄平平○仄○。"],"paragraphs":["淮上风高寒日西，龟山岭下白云归。","游人苦憾日已晚，青山自与云为期。","轻舟渔子犯烟去，照水白鸥窥影飞。","人间不作逍遥客，老去尘埃空满衣。"],"title":"望龟山二首  其一"}
