{"author":"区仕衡","id":141882,"strains":["平仄仄平仄，平平平仄平。","平仄仄平平，平仄平平平。","平平仄○仄，平仄平平平。","○○仄平仄，仄仄平平○。","仄仄仄仄仄，仄仄○仄平。","仄仄仄仄平，○仄平平平。","平○仄平平，仄平仄平平。"],"paragraphs":["城角晓方罢，斋钟时一鸣。","良候属春鶑，求友来嘤嘤。","吾侪二三子，簪盍怀同声。","相期辨初志，视履规安行。","道岂讲解得，学以磨琢精。","释氏辨一心，且不蕲修名。","齐盟共商求，勉旃在明诚。"],"title":"黄恺刘黻赵蕃王元野会讲祐国僧舍"}
