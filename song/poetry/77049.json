{"author":"释惟谨","id":77049,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄仄平仄仄平平。"],"paragraphs":["残云微绿一帘深，风送弦歌出昼阴。","山近烟霞多变态，官清猿鹤亦归心。","锦囊剩有新诗在，庭户何妨茂草侵。","元亮曾为莲社客，许令飞舄远相寻。"],"title":"答昆山李明府"}
