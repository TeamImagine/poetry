{"author":"孔平仲","id":203725,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["萧萧木落洞庭湖，一叶扁舟尽室居。","吾道已衰投直笔，人情难合卷长裾。","重轻自系朝廷势，褒贬犹存史策书。","所遇于天皆有分，未将鲵鲋羡鲸鱼。"],"title":"和经父寄张绩"}
