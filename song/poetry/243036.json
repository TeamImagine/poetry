{"author":"李纲","id":243036,"strains":["平仄平平仄仄平，平仄平仄仄平平。","平平仄仄仄仄仄，仄仄仄平平仄平。","平仄仄平平仄仄，平平仄仄仄平仄。","仄平仄仄平平仄，仄仄平平仄仄平。"],"paragraphs":["金椀擎来碧玉浆，端令袢暑吸飞霜。","何须社瓮麹蘖法，自带广寒风露香。","清入肺肝殊有韵，甘余齿颊固难忘。","七瓯已胜卢仝茗，似得仙人石髓尝。"],"title":"次韵曾徽言桂浆"}
