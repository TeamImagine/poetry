{"author":"王十朋","id":23006,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["未访鄱阳范与颜，雁山深处且投闲。","紫泥长记曾同召，丹陛何繇更对班。","我愧未行平日志，公应不创昔时艰。","笔端能制人生死，兼有刘郎在道山。"],"title":"用登和乐楼韵酬胡邦衡送别兼简刘韶美秘监"}
