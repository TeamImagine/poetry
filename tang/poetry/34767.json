{"author":"张说","id":34767,"strains":["平仄平平仄，平平○仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，仄平平○○。","平平仄平仄，平仄仄平平。"],"paragraphs":["书阁移年岁，文明难复辞。","欢言冬雪满，恨别夏云滋。","外尹方为政，高明自不欺。","老人骖驭往，童子狎雏嬉。","日茂西河俗，寂寥东观期。","遥怀秀才令，京洛见新诗。"],"title":"送乔安邑备"}
