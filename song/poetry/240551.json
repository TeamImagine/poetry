{"author":"周紫芝","id":240551,"strains":["平平平仄平，平仄仄平仄。","平○仄平平，平仄仄○仄。","平平仄平平，○仄仄平仄。","仄仄平平平，仄仄仄平仄。","○平仄平平，仄仄仄仄仄。","○○仄仄平，仄仄○平仄。","平平平仄平，平仄仄仄仄。","仄平○仄平，平仄仄仄仄。","○平仄仄仄，仄仄仄仄仄。","仄○仄仄平，仄仄仄平仄。","仄平仄仄仄，仄○平仄仄。","仄仄平平平，仄仄仄平仄。"],"paragraphs":["西园春事阑，歌管罢丝竹。","青钱落高榆，幽鸟啭空谷。","江侯不能闲，折简到吾属。","净扫南窗尘，共把一樽玉。","重觞各颓然，睡味久乃熟。","齁齁两鼻雷，艶艶当筵烛。","因知欢有余，谁谓饮不足。","伟哉三玉人，曾不愧坦腹。","应怜俗子陋，礼法困窘束。","坐中饮湿生，起舞自成曲。","主人亦忘客，去留随所欲。","可笑陶渊明，欲睡客须逐。"],"title":"四月二十八日江元楷置酒坐客皆醉卧已而主人亦就睡戏作数语以纪其事"}
