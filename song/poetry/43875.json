{"author":"范成大","id":43875,"strains":["仄平平仄仄仄平，○仄仄仄○平平。","仄平平仄仄平仄，仄仄○平平仄仄。","平平平仄平平平，平平仄平平仄平。","仄平仄仄○○仄，仄仄平平平仄平。"],"paragraphs":["插天千丈两碧城，中有玉堑穿岩扃。","瀑流悬布不知数，乱落嵌根飞白雨。","瑶琨为室云为关，龙君所居朱夏寒。","不辞击棹更深入，万一龙惊雷破山。"],"title":"龙门峡"}
