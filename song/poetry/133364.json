{"author":"张蕴","id":133364,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忙里偷闲答物华，一官随分是生涯。","春风酒棹湖堤柳，晓月吟鞯辇路花。","报喜忽闻枝上鹊，忘机时下屋头鸦。","残年钝闷今朝尽，重对菱花拂帽纱。"],"title":"春朝偶题"}
