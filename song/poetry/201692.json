{"author":"彭汝砺","id":201692,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["孝思知欲寄无穷，手插松枝宅兆东。","始听灵根来涧底，会看高节入云中。","纷纷泪滴枝头露，扰扰愁随叶上风。","老尽雪霜终不变，亦知因此议穷通。"],"title":"次张同年德父移松杉石楠海棠各赋一首  其一"}
