{"author":"陆游","id":32656,"strains":["平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["城远不闻长短更，上方钟鼓自分明。","幽居不负秋来睡，末路偏谙世上情。","大事岂堪重破坏，穷人难与共功名。","风炉歙钵生涯在，且试新寒芋糁羮。"],"title":"晨起偶题"}
