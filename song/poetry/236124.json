{"author":"李光","id":236124,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["背郭通幽面翠微，病躯野性最相宜。","旋栽花竹频开迳，恐碍云山短著篱。","晓日临窗时读易，晚凉隔屋听评棋。","三年瘴岭无归日，聊向深林占一枝。"],"title":"迁城南新居"}
