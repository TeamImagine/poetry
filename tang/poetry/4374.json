{"author":"钱起","id":4374,"strains":["平仄仄平仄，平平仄仄平。","○平仄仄仄，仄仄仄平平。","仄仄仄平仄，○平○仄平。","仄平○仄仄，平仄仄平平。","平仄平仄仄，平平平仄平。","平平平仄仄，平仄仄平平。","仄仄平平仄，○○仄仄○。"],"paragraphs":["名贯四科首，班宜二妙齐。","如何厌白简，未得步金闺。","寓直晦秋雨，吟余闻远鸡。","漏声过旦冷，云色向窗低。","谁谓霄汉近，翻嗟心事暌。","兰滋人未握，霜晓鹗还栖。","伫见田郎字，亲劳御笔题。"],"title":"和韦侍御寓直对雨"}
