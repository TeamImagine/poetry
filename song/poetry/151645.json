{"author":"何梦桂","id":151645,"strains":["平仄仄平平仄仄，平仄平平仄平仄。","仄平仄仄仄平平，仄仄平○平仄仄。","平平仄仄○仄仄，仄仄平平仄平仄。","平平仄仄平仄平，仄○仄仄平仄平。","平平平平仄平仄，仄仄平仄平仄平。","平平○仄平仄仄，平平仄仄平平平。","平平仄○仄平仄，仄仄○○平仄仄。","平平仄仄○平平，仄仄平平仄仄仄。","平平仄仄平仄平，平仄仄仄仄仄平。","仄平○仄仄平仄，仄仄平○○平平。","平○平仄平仄仄，仄仄仄平平仄仄。","平平仄仄仄平平，仄仄平平平仄仄。"],"paragraphs":["天马不生韩干死，崔白翎毛落蒿里。","虎头妙笔夜通灵，主爵郎中羞画史。","杨君画眼空四海，剩把金奁贮奇诡。","榆关牧马边草秋，一骑一纵骅与骝。","阿谁青骢嚼金勒，拔剑奔逐髯怒虬。","提弓空捍鸣镝尽，尘沙马耳风飕飕。","筼筜谷中一梢出，冷蕊相看冰雪骨。","葵花二色空争妍，没骨丹青翰水墨。","猿猱两两雄顾雌，獐鼠伎伎母趁儿。","水禽并下照秋水，足踏枯荷浸莲漪。","人间清景能几许，野马战场祇尺咫。","芸窗一幅水沉烟，俛仰乾坤千古意。"],"title":"芸窗集画图"}
