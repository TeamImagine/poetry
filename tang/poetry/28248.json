{"author":"陆龟蒙","id":28248,"strains":["平仄平平仄平仄，仄仄平平仄平仄。","平平仄仄仄平平，○仄平平仄○仄。","平○仄仄平平仄，仄仄平平平仄仄。","仄仄○○仄仄平，平平平仄平平仄。"],"paragraphs":["江草秋穷似秋半，十角吴牛放江岸。","邻肩抵尾乍依隈，横去斜奔忽分散。","荒陂断堑无端入，背上时时孤鸟立。","日暮相将带雨归，田家烟火微茫湿。"],"title":"五歌 放牛"}
