{"author":"万俟绍之","id":77063,"strains":["平平平仄仄平平，平仄平平仄仄平。","仄仄平平仄平仄，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，平平仄仄仄平平。"],"paragraphs":["簪缨辉映绍兴间，身后清贫陋巷颜。","犹有云仍在西浙，远思霜露拜南山。","祖风三世未应息，天道百年今好还。","欲去欲留松下路，藤花染泪路斓斑。"],"title":"谒曾祖提刑墓"}
