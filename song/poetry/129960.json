{"author":"李昴英","id":129960,"strains":["仄平平仄仄，仄仄仄仄仄。","仄平仄平平，平仄仄平仄。","仄○仄平平，平仄平仄仄。","仄仄平平仄，仄仄○○仄。","平平仄○仄，仄仄平仄仄。","仄仄平平平，平仄平平○。","仄平仄仄仄，仄仄平平仄。","平○仄平仄，仄仄仄平仄。","平平平平平，○仄平仄仄。","平平仄平平，平仄仄平仄。"],"paragraphs":["去冬初去国，逆旅等顺境。","祸机众危之，沙蜮伺人影。","拂衣肯同归，荒驿灯夜永。","幸脱妖蟆口，黑月重磨镜。","勤君再行役，我愧心耿耿。","陛下皇明穹，贤聚纤邪屏。","石渠盛此士，岂复松厅冷。","胸中贮奇策，可以靖边警。","平生羞辕驹，看取囊露颖。","堂堂曲江翁，芳躅在梅岭。"],"title":"酌别张子元二首  其一"}
