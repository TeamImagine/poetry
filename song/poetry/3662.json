{"author":"陈与义","id":3662,"strains":["仄仄仄平平，平平仄平仄。","平平仄仄仄，平仄仄平仄。","○仄仄仄仄，平仄仄仄仄。","仄平○仄仄，仄仄仄仄仄。","仄平仄平平，仄仄平仄仄。","仄平平平仄，平仄○仄仄。","平平仄仄仄，仄仄仄平仄。","平仄仄平平，仄仄平仄仄。","平平仄仄仄，平仄平平仄。","平平仄仄仄，平仄○平仄。","仄平仄仄仄，平仄仄平仄。","平○仄仄仄，仄平仄平仄。"],"paragraphs":["夜度一程云，平明踏山址。","山神岂妒我，飞雨乱眸子。","重岳衮衮去，前杰后俊伟。","晦明更百态，始望那及此。","路穷得精庐，税驾咨祖始。","老僧千金意，佳处相指似。","先生一笑领，得句易翻水。","安石未归山，却要山料理。","奇哉此一段，惊世无前轨。","酬山以快饮，春蕨正滋旨。","一丘傥许予，高卧饱松髓。","城中谩拄笏，那知有兹事。"],"title":"游岘山次韵三首  其一"}
