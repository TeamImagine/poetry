{"author":"周麟之","id":28797,"strains":["仄仄平○仄平仄，仄仄平平仄平仄。","○平仄仄仄平平，仄仄平平仄平仄。","仄平仄仄平仄平，仄仄平平仄○仄。","仄平平仄仄○平，平仄平平○平仄。","仄平仄仄仄平平，仄仄仄平○仄仄。","仄平仄仄平平平，仄仄平○仄平仄。","仄平仄仄仄平平，仄仄平平仄平仄。","仄平平仄仄平平，仄仄平平仄平仄。","仄仄○仄仄○平，仄仄平平平仄仄。","仄仄平平平○平，○仄仄平仄平仄。","平平仄仄仄平○，仄仄仄平平仄仄。","仄平平仄平仄平，仄仄平平仄平仄。","平○○○仄○平，仄仄平平平仄仄。","仄仄平平仄仄平，平平仄仄平平仄。","平仄平○仄平仄，仄仄平平○仄仄。","平平仄仄仄平○，仄平平○平平仄。"],"paragraphs":["我祖来从锦江曲，尚忆郫筒醉春渌。","轻衫拂石踏花归，近傍青城结茅屋。","子孙散作淮海居，奕叶英风凛相续。","不惟丛桂竞传芳，时有高人更超俗。","或随羽化附青蛇，或避诏征称赤局。","我生本是林泉人，失脚尘中困羁束。","每逢蜀士话维桑，便欲携筇访前躅。","道人家世出巴西，万里江山见眉目。","笑施砭石起膏肓，坐察形神穷倚伏。","我席为门君荷旃，相见忘情谢荣辱。","幽香小鼎暮烟横，浊酒一杯春蚁绿。","此身多病经百罹，只合纫兰与餐菊。","休论燕颔觅封侯，莫说鸢肩腾火速。","我有风怀就问君，何时一饱颜公粥。","今日君行跨奔鹿，欲下鹅洲穿柳谷。","他年愿结白云期，与君同看金峰鹄。"],"title":"送台道人"}
