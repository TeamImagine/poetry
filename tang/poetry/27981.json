{"author":"皮日休","id":27981,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平仄仄仄，平平平仄仄平平。","平平平仄平平仄，仄仄平平仄仄平。"],"paragraphs":["十哭都门榜上尘，盖棺终是五湖人。","生前有敌唯丹桂，没后无家只白蘋。","箬下斩新醒处月，江南依旧咏来春。","知君精爽应无尽，必在酆都颂帝晨。"],"title":"伤进士严子重诗"}
