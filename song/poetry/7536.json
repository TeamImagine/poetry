{"author":"王之道","id":7536,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["相逢珠玉走佳章，顾我无能更老苍。","尝鼎固应从指染，冲天行喜见云翔。","向来别恨江同远，此去诗情日共长。","才似二公今二妙，山庭渊角绣肝肠。"],"title":"和文倅侯彦嘉二首  其一"}
