{"author":"彭汝砺","id":201493,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["千载风云庆一逢，枯荣相望百年中。","雪霜松桧材先老，泥土骅骝路未通。","颜子奚惭一箪食，阮生不是哭途穷。","春游取次吟花药，枉负灯窗翰墨功。"],"title":"和执中寄师厚同年  其一"}
