{"author":"林桷","id":30162,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。","仄仄平平仄平仄，平平仄仄仄平平。"],"paragraphs":["江风朝暮半晴阴，绀宇飞甍接翠岑。","手摘匏瓜曾未遍，身从鸥鹭得相寻。","千年舞袖云崖冷，几度桃花春水深。","犹有门前旧诗句，松风万壑老龙吟。"],"title":"李白书堂"}
