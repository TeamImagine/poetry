{"author":"田锡","id":112100,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["堪嗤栖屑客长安，风雪加添近腊寒。","江笔呵来书字淡，孤灯挑尽向窗残。","十年苦思诗千首，一夕回肠事万端。","家住天涯归未得，岭梅江蓼自辛酸。"],"title":"冬夕书事"}
