{"author":"释德洪","id":228255,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["独木江头缆客船，暮江秋色两依然。","落霞片段红绷水，危岫参差碧挂天。","名利到头成底事，田园归得是何年。","峥嵘壮志消磨尽，满目西风只自怜。"],"title":"元祐五年秋尝宿独木为诗以自遣今复过此追旧感叹用韵示超然二首  其一"}
