{"author":"赵肃远","id":95258,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["落叶溪边卸小舠，似游赤壁步临皋。","溪声忽静霜将下，山意生寒月正高。","举世梦酣庄氏蝶，此时心在屈平骚。","梅花雅有幽期旧，特地吹香满客袍。"],"title":"冬夜偕徐敬室自白石归"}
