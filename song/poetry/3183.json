{"author":"陈与义","id":3183,"strains":["仄平仄仄仄平平，平平仄平仄平平。","平平○平仄平平，仄仄仄○平平○。","仄仄○仄平仄平，仄平仄仄仄○平。","仄○仄○仄平平，仄仄仄仄平平平。","平平仄平平仄平，仄平仄仄○平平。","仄平仄仄仄平平，仄平仄仄○平○。"],"paragraphs":["一春不雨但多风，家家买龟问丰凶。","天宁疏头与天通，泚笔未了云埋空。","一雨三日勤老龙，陇头满眼十分丰。","法中福将两英雄，自诡去立丘山功。","堂头老师言语工，一诗自直三千锺。","不忧乞米送卢仝，末章谨已藏胸中。"],"title":"送秘典座胜侍者乞麦"}
