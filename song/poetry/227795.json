{"author":"释德洪","id":227795,"strains":["仄平平平平仄平，仄平○仄平仄平。","平平仄平仄仄仄，仄仄仄仄平平平。","平平仄仄○仄仄，仄仄仄仄平平平。","仄平仄仄仄平仄，平仄仄仄平仄平。","平平仄仄○仄仄，平平仄仄平平平。","平○平仄平仄仄，仄仄仄○平平○。","仄平○仄仄仄仄，○平仄仄平仄平。","平平平仄仄平仄，平平仄仄○仄平。","○○仄仄仄平平，○仄仄平平仄平。","平平仄仄仄仄仄，仄仄仄仄平仄平。","仄仄平仄仄仄仄，仄平仄○平仄平。","平仄仄仄仄○仄，仄仄仄仄平平平。","仄平仄仄平仄仄，仄仄仄仄平平平。","仄平○仄仄平仄，仄○仄仄仄仄平。"],"paragraphs":["去年锺山今夕晴，二豪兴发来扣扃。","开轩咄嗟办法供，一味万壑松风声。","颓然意适相枕卧，便觉语笑纷先争。","我方小立倚风槛，君忽蹶起孤髻撑。","今年此乐堕渺莽，维摩卧疾毗耶城。","乌衣郎亦憎俗子，闭户卧看星河横。","美髯和易坐畏暑，扁舟散髪歌月明。","遥知君定宿浮玉，诗狂欲跨横海鲸。","传闻已至蒋陵坞，留滞未归宜一抨。","连床夜语久不理，砚席忍垢珠网生。","乃尔弥日复信宿，不为万顷无浊清。","推挤不去有深意，恋此百瓮郎官清。","瓮边被缚真有道，酒后耳热良高情。","不嫌折简苦招唤，要看款段兀醉酲。"],"title":"七夕卧病敦素报云道夫已至北山迟迟未入城其意耽酒用其说作诗促之"}
