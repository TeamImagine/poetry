{"author":"强至","id":182713,"strains":["仄平仄仄仄平平，仄仄平平仄仄平。","仄仄仄平平仄仄，平平平仄平平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["近来好事数中郎，笑指秋山学楚狂。","绝顶去天应咫尺，回头平楚祗毫芒。","步侵猿鸟双藜杖，吟蓄云烟一锦囊。","日并尘游疏逸驾，自怜丘壑意空长。"],"title":"送王仲贤郎中游天平山"}
