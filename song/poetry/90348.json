{"author":"苏舜钦","id":90348,"strains":["仄平仄平平平仄，仄仄仄仄仄仄仄。","○平仄○平仄平，仄仄平平仄平仄。","仄仄仄平仄仄平平仄，仄仄平平仄仄平平仄。","仄平仄仄平仄平，平平平○平平平。","仄平平仄仄平仄，仄仄仄仄平平○。","仄平仄仄平仄平仄仄，仄平平仄平仄○。","平平平仄仄○仄，平平平仄平仄平。","仄平仄仄仄平仄，平仄仄仄平平平。"],"paragraphs":["览君古风之章句，两谢不足以下顾。","长江走澜天外来，共鹄轩风日边去。","上有致君却敌之良策，下有逍遥傲世之真趣。","惜乎志大名位卑，明珠投暗人疑之。","昔时名价满天下，此日塞默趋尘泥。","古人但以才术喻富贵，自余之外胡足思。","公初之道既如此，宜乎穷约而不悲。","愧无玉案报神藻，聊此感激成荒辞。"],"title":"吕公初示古诗一编因以短歌答之"}
