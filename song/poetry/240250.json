{"author":"周紫芝","id":240250,"strains":["平平仄仄仄仄仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["天高月白夜漫漫，倚杖来看月下山。","老眼直穷烟霭外，诸峰浑在有无间。","翰林耽酒今何处，仙女乘鸾去不还。","天恐两山看未足，故飞明镜照孱颜。"],"title":"五月八夜月色明甚望麻姑昭亭二山"}
