{"author":"俞德邻","id":153119,"strains":["仄○仄仄仄，仄仄平仄○。","仄平仄仄仄，仄仄○平○。","平平仄○仄，仄仄平平平。","○平仄平仄，仄平仄平平。","○平仄仄仄，平平仄平平。","仄仄平平仄，仄平仄平平。","平平仄平仄，仄平仄平平。"],"paragraphs":["绣衣汉使者，斧钺尝再操。","六条詟吏胆，一饭思民劳。","翩然拂衣去，访此华阳陶。","苍烟郁松桧，白云露菅茅。","重冈暖霭合，平畴远风交。","我爱龙池水，愿君酌霜匏。","商岩沛霖雨，越流化醇醪。"],"title":"陪赵明叔侍御游茅山次韵二首  其二"}
