{"author":"方回","id":149611,"strains":["仄仄仄仄仄，○仄平平平。","○平平仄仄，平仄仄仄平。","平仄仄○仄，仄平○仄平。","仄○仄仄仄，平○平仄平。","○仄仄平仄，○仄平平平。","平仄仄仄仄，平○仄○平。"],"paragraphs":["见恶巷伯嫉，闻善皋陶都。","空言非衮挞，焉有赏与诛。","君子定相忘，小人将见图。","口过信未免，心过吾实无。","浪自作臧否，了不关生枯。","龟壳爱钻灼，何如伏泥途。"],"title":"写心五首  其一"}
