{"author":"李彭","id":233322,"strains":["平仄平平仄仄平，平平仄仄平平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["云汉昭回泮水边，诸生拜舞鳣堂前。","老翁七十荷衣绿，弟子三千桂魄圆。","乐正足伤何必虑，伏生口授尚能传。","墨池载酒容他日，门外侯芭也可怜。"],"title":"泮宫曝书恭览御书故事行乡饮酒礼诸老率诸生皆在杨先生病足独不至赋诗见寄次韵答之"}
