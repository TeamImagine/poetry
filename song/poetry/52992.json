{"author":"李洪","id":52992,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["簪橐明光备武文，玉麟暂剖别尧云。","朝中礼乐谋元帅，天下英雄有使君。","陋矣齐丘当十万，鄙哉诸葛视三分。","公归岂作东征远，彝鼎将书第一勋。"],"title":"送史志道帅建康"}
