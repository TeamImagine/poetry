{"author":"李洪","id":52802,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["岁首相逢四序迁，风饕雪虐忽凋年。","少而慕蔺心何壮，老矣依刘谁复怜。","邂逅难陪十日饮，分携却上五湖船。","雪梅可折还相送，目断离云思黯然。"],"title":"和仲信留别韵"}
