{"author":"葛胜仲","id":230743,"strains":["平平平仄仄○仄，仄仄平○平仄仄。","平平○仄仄平平，仄平平平○仄仄。","○平平仄平○平，仄○仄仄平仄平。","平平平仄仄平仄，平平仄仄平○平。","平平仄仄平平仄，○平仄仄平平仄。","平平平○仄平平，仄仄○平平仄仄。","平平仄○平平平，仄○○仄平平平。","平平仄仄平仄仄，平仄仄仄平平平。","仄仄平平仄平仄，仄○仄仄○平仄。","仄○平仄仄平平，仄仄○平仄平仄。","平平仄仄仄平平，仄仄仄仄平平平。","仄仄○平仄平仄，平平仄仄平平平。"],"paragraphs":["东园延袤不论亩，树梓成行俱楚楚。","方池弥漫涨涟漪，藕花清酣娇欲语。","临流新筑沧浪亭，斧斤断手邀落成。","苏家风月旧无价，千金买得亭和名。","穹庐饮马吴江水，长洲万井红烟起。","齐云楼观委寒灰，那有相家歌舞地。","稽山别乘今豪英，肯将胜事颓家声。","青毡旧物今在眼，仿佛北牖仍东荣。","把盏聊为主人寿，乱离已往空搔首。","请看前日闹巫毉，岂有闲情举樽酒。","朝来大火落南躔，已觉病骨苏凉天。","剩𢭏橙虀斫鲈鲙，全家醉倒秋风前。"],"title":"二十五日道祖沧浪亭落成召会"}
