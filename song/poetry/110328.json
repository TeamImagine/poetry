{"author":"刘克庄","id":110328,"strains":["仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["自古送行情味恶，君行快似泛仙槎。","新班人少先投卷，下水船轻易到家。","南浦不堪看草色，西湖尚可及荷花。","诸公若问栖栖者，为说吟诗两鬓华。"],"title":"送陶仁父"}
