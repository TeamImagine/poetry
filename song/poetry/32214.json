{"author":"姜特立","id":32214,"strains":["○仄仄仄仄，仄仄仄○平。","平○仄仄平，仄仄平平平。","○平平仄平，仄仄仄平平。","平仄仄平平，仄仄仄平平。","仄仄仄仄平，仄仄仄○平。","○平仄平仄，仄仄平平平。"],"paragraphs":["亢夏草木死，旱火炽如焚。","秋深得雨凉，万物生精神。","庭蕉抽绿书，野草秀芳茵。","风露洗芙蓉，艳质照商旻。","我亦病体苏，楚楚整冠巾。","乘时一尊酒，岂曰非良辰。"],"title":"秋后得雨"}
