{"author":"刘雪崖","id":172359,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["数声鸡犬自相闻，借得茅庐住水𣸣。","梅欲黄时常是雨，稻才青处便如云。","忧时每叹朝廷远，学稼方知畎亩勤。","若使征书到岩谷，北山又恐动移文。"],"title":"村居即事"}
