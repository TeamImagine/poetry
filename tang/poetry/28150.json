{"author":"陆龟蒙","id":28150,"strains":["仄○平仄○，平平平仄平。","平平平仄平，仄仄○仄平。","仄仄仄平仄，仄○○仄平。","平平仄○仄，仄仄○○平。","平平仄仄仄，仄仄平平平。","仄仄平仄仄，仄平平仄平。","○平平仄○，仄仄平平○。","平○平平平，仄仄○○平。","○○仄仄仄，平仄平平平。","平仄仄平仄，平平仄平平。","平平仄仄仄，仄仄平平平。","仄仄平仄仄，平平仄仄平。","仄○○○平，仄仄平○平。","仄仄○仄仄，仄平仄平平。","仄平○平仄，平仄平平平。"],"paragraphs":["昔闻明月观，祗伤荒野基。","今逢明月湾，不值三五时。","择此二明月，洞庭看最奇。","连山忽中断，远树分毫厘。","周回二十里，一片澄风漪。","见说秋半夜，净无云物欺。","兼之星斗藏，独有神仙期。","初闻锵镣跳，积渐调参差。","空中卓羽卫，波上停龙螭。","踪舞玉烟节，高歌碧霜词。","清光悄不动，万象寒咿咿。","此会非俗致，无由得旁窥。","但当乘扁舟，酒瓮仍相随。","或彻三弄笛，或成数联诗。","自然莹心骨，何用神仙为。"],"title":"奉和袭美太湖诗二十首 明月湾"}
