{"author":"陈傅良","id":66051,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["使者耕时出省春，联翩珠玉又前陈。","先声所暨摇山岳，落笔相豪泣鬼神。","嘉与九城俱晏粲，讫无一事尚棼泯。","独惭衰惰归何晚，亦著中间作廪人。"],"title":"和赵帅寿张漕韵二首  其二"}
