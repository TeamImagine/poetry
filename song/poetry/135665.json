{"author":"张伯玉","id":135665,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["越国风光与众殊，贰车才调世应无。","晴楼对酌云平海，夜榻分题月满湖。","吟啸江山君好手，主张诗酒我非夫。","行当乞挂朱轮去，别作香山九老图。"],"title":"和国镇晚秋斋中见寄"}
