{"author":"李纲","id":244283,"strains":["平仄仄仄仄，平平仄仄平。","平平仄○仄，仄仄仄仄平。","仄平平仄仄，平仄平平平。","仄仄仄仄仄，平平仄平平。","平平仄仄平，仄仄平仄平。","仄仄平仄仄，仄仄仄平平。","仄仄○仄仄，仄仄平平平。","平平仄仄仄，平仄平平平。","平平平平仄，仄仄○平平。"],"paragraphs":["天地一逆旅，于焉寓此生。","群阴惨将暮，共爱九日名。","气清霜露肃，天朗山川明。","月户蔼夜色，风林飒秋声。","东篱菊有华，可以延我龄。","采采金琐碎，泛此玉觞倾。","一醉遗万物，况复轩裳荣。","渊明骨已朽，千载同兹情。","时危丹砂远，岁晏将何成。"],"title":"次韵渊明九日闲居"}
