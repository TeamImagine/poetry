{"author":"范仲淹","id":233012,"strains":["仄仄平平平，仄仄平平仄。","○仄○平平，平仄平平仄。","仄仄○平平，仄仄平平仄。","平平平仄平，平平仄○仄。","平仄仄平平，平平仄平仄。","仄仄仄仄平，仄仄○平平。","仄仄仄平仄，仄仄平平平。","仄平仄仄仄，仄仄平平平。","仄仄仄○平，仄仄平平平。","平仄平平仄，仄仄平平仄。","仄仄仄平平，仄仄平平仄。","○仄仄平平，平平仄平仄。","平仄平仄仄，仄仄平平仄。","平仄平平平，仄仄平平平。","平平平仄平，仄○○平平。","平仄仄仄仄，仄仄平平平。","仄平仄仄○，平平○仄平。"],"paragraphs":["五代云雷屯，九野皆龙战。","闻国如棋枰，皇极何由建。","太祖乘天飞，大发光华旦。","樊公江表来，经纶速如电。","微子入姬周，仓皇救涂炭。","四海乃大同，万里闻薫风。","礼乐与征伐，出自明光宫。","大勋未大赏，积庆宜无穷。","李广不封侯，继世多英雄。","公有承家子，所至神明理。","复有起家孙，一见知千里。","和气十洲春，清流九江水。","非有神笔梦，粲粲文何绮。","天子青春朝，列鼎招英髦。","明年桃李开，禹浪如霞高。","之子可变化，咫尺登金鳌。","始知祖德长，光辉传佩刀。"],"title":"赠樊秀才"}
