{"author":"曾丰","id":72246,"strains":["平平平仄平平仄，平仄仄平仄○仄。","仄仄平仄平平仄，平仄仄平仄○仄。","仄平平仄○平仄，仄仄平平仄平仄。","仄平○仄平仄平，平平仄仄仄仄平。","平○平仄仄仄平，仄平仄仄平仄平。","仄平平平仄平平，仄仄平仄平仄平。"],"paragraphs":["声生于气诗之体，于气要穷所从起。","事制于义诗之理，于义要穷所从止。","一元开辟三才矣，万世纲维十伦尔。","我初传此无上宗，君今下我未到工。","胸中周召次毕公，笔端雅颂余国风。","不容阴阳作穷通，可与天地为始终。"],"title":"吾郡之望罗彦方过听以予有诗癖古风特枉杰作之贶不可虚辱赋一篇谢之"}
