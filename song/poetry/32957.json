{"author":"陆游","id":32957,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄平平平。","仄平平仄平平仄，仄仄平平仄仄平。"],"paragraphs":["革带频移纱帽宽，茶铛欲熟篆香残。","疏梅已报先春信，小雨初成十月寒。","身似野僧犹有发，门如村舍强名官。","鼠肝虫臂元无择，遇酒犹能罄一欢。"],"title":"成都岁暮始微寒小酌遣兴"}
