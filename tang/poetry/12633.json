{"author":"王绩","id":12633,"strains":["仄仄平平仄，○平仄仄平。","平平平仄仄，仄仄仄○平。","仄仄平平仄，○平仄仄平。","○平平仄仄，仄仄仄平平。","平仄平平仄，平平仄仄○。","平平仄平仄，平仄仄○平。"],"paragraphs":["上月芝兰径，中岩紫翠房。","金壶新练乳，玉釜始煎香。","六局黄公术，三门赤帝方。","吹沙聊作鸟，动石试为羊。","缑氏还程促，瀛洲会日长。","谁知北岩下，延首咏霓裳。"],"title":"游仙四首 二"}
