{"author":"陈与义","id":3137,"strains":["平平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["年年春日寒欺客，今日春无一半寒。","不觉转头逢岁换，便须揩目待花看。","争新游女幡垂鬓，依旧先生日照盘。","从此不忧风雪厄，杖藜时可过苏端。"],"title":"次韵张迪功春日"}
