{"author":"贺铸","id":213164,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平仄仄仄平。"],"paragraphs":["楚泽初冬正获田，孤鸿欲下却翻然。","人烟隠约青山郭，云物离披小雪天。","送别杯盘犹昨日，劳生鞍马遂穷年。","故人多在金闺籍，谁念心寸如断弦。"],"title":"历阳姥矶下马上有怀京都游好"}
