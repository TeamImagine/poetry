{"author":"赵彦端","id":29955,"strains":["平平平平平，仄平仄平仄。","仄平仄平仄，仄仄平仄○。","仄平仄仄仄，仄仄仄仄仄。","平平平仄平，仄仄平仄仄。","○平仄平仄，仄仄仄仄仄。","○平仄仄仄，仄仄平仄仄。","仄平仄平平，平仄仄平仄。","平○仄平仄，平仄仄平仄。","○仄仄平仄，平仄平仄仄。","○平仄仄仄，平仄仄平仄。","平平仄○平，仄仄仄平仄。","仄平平仄平，仄仄平仄仄。","仄平平仄平，仄○仄平仄。","平平平平仄，仄仄仄平仄。","平○仄仄仄，○仄平仄○。","平平仄仄平，平仄仄○仄。"],"paragraphs":["初疑山遥遥，不知日车永。","杖藜起衰病，适此氛翳屏。","北山喜觌面，倒屣客不领。","讙然呼断桥，快扫风柳影。","扁舟载幽具，二面纳倒景。","荷香已坐足，不待花破颖。","潜鱼出银刀，盈月上金餠。","琴间得新弄，棋醉有新警。","长笛者谁欤，喧静同一境。","行歌带亦适，还坐烛初耿。","吾曹困重阴，湿处混蛙黾。","忽逢天宇宽，况此星斗冷。","酒为河朔倾，大胜汲寒井。","诗成西园句，浩若转修绠。","君看万象色，回首森已暝。","吾欢岂异兹，瓶罄勿三请。"],"title":"与诸公会饮昆山放生池亭"}
