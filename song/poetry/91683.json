{"author":"释居简","id":91683,"strains":["平仄○仄仄，仄仄仄仄平。","平平仄平仄，○○平仄平。","仄平仄平平，仄仄平仄○。","平平仄平仄，仄仄平平平。","○仄仄仄平，仄仄仄仄平。","仄仄○仄平，仄仄仄仄仄。","平平仄仄仄，平仄○仄平。","平仄仄平仄，仄仄○平平。","仄平仄仄仄，仄仄仄仄平。","仄平平平仄，仄仄平仄平。","仄平仄平平，仄仄平平平。","平平仄○仄，平○平○平。","仄仄仄仄平，仄仄仄仄平。","仄仄平平平，仄仄平平○。","平仄仄仄平，仄仄平仄仄。","平仄○仄○，仄平○平○。","仄平仄平平，平仄仄仄平。","○仄平平○，仄仄仄仄○。","仄仄仄仄仄，仄仄平平○。"],"paragraphs":["知义称仲子，义岂仲子明。","康章果何事，其如通国人。","国人眼芒羊，眇视终不亲。","悠悠鹿为马，扰扰丹成青。","轲岂好辩哉，隠若不得平。","斥矫如斥羊，子孝俾孝信。","高风既偃草，雄辩如建瓴。","真固易为赝，赝亦难逃真。","至今百世下，粲粲日与星。","向来宣城掾，赵擅梁楚声。","束书甫言归，议者纷而纭。","番腾巧如织，萋菲骈相新。","老我若病喑，不觉勇自鸣。","掾自仙源来，世袭清流盟。","家法凛雪霜，厥绪方振振。","诸父相颉颃，渭阳更轮囷。","佞贤决雄雌，霄壤与渭泾。","轲死虽无传，此舌死不泯。","不与智者道，此道谁商评。"],"title":"怀赵府录"}
