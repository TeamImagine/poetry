{"author":"王十朋","id":23219,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["堂上清音乐奏仙，洲如孤屿媚中川。","余干遥服三苗国，陆羽高飞百越天。","风过琵琶声不断，水来云锦色长鲜。","留题重遇张公子，又入诗中第一编。"],"title":"次韵安国题清音堂"}
