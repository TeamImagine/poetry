{"author":"姜特立","id":32138,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["昔年宦路意相倾，四纪中间一寄声。","贤嗣登门如对面，新诗缄兴见输情。","安舆方拟来岩邑，急讣俄传上玉京。","叹息于今鲜人物，短章吟罢泪霑缨。"],"title":"汪尚书挽章二首  其一"}
