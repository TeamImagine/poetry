{"author":"丁逢","id":70358,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["槛外溪山缥缈楼，共看雨歇涨痕收。","天开图画无穷态，峡束盘涡自在流。","赋咏偶然休吊古，登临政尔可销忧。","邛徕九折经行遍，又向东吴寄此游。"],"title":"八咏楼"}
