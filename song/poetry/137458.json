{"author":"家铉翁","id":137458,"strains":["仄平仄仄仄平仄，仄仄仄平平仄仄。","○平○仄平仄仄，仄平平平仄平仄。","仄仄○平平○仄，仄仄仄○仄仄仄。","仄平仄仄平仄○，○平仄平仄平仄。","仄仄平○仄平平，仄仄平○仄仄仄。","○仄仄平仄仄仄，平平仄仄平平仄。","○平仄仄仄仄○，平仄仄平平仄仄。","仄平平仄仄平平，平仄○仄平平仄仄仄。"],"paragraphs":["少年振臂入场屋，寸晷谩书夸拙速。","中年收敛归法度，不能为颜仅为谷。","晚岁颇为忧患困，弱腕不禁事物逐。","要之作字非所长，空腔仅存十年读。","有客来从析津头，翰墨多藏玉韫匵。","从我乞书戏我耳，为君小试知君蹙。","长笺浄练雪不如，墙角鼠芒嗟已秃。","此邦椽笔广文翁，何用更向寒汀索野鹜。"],"title":"赵提举求作字余辞以不能工仍作诗谢之"}
