{"author":"刘长卿","id":55107,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["清明别后雨晴时，极浦空颦一望眉。","湖畔春山烟点点，云中远树墨离离。","依微水戍闻钲鼓，掩映沙村见酒旗。","风煖草长愁自醉，行吟无处寄相思。"],"title":"春望寄王涔阳"}
