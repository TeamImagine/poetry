{"author":"罗愿","id":64399,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["南方春早冻先融，荷臿趋时小异同。","要使齐民知水利，亦如前哲变文风。","四时镜浄登临美，万顷云垂灌溉通。","嗟我一麾江汉上，慨然歆叹似南丰。"],"title":"福州赵侍郎开城西古湖以溉田既成冀得致政丞相福公一临于是有唱和之篇二首  其二"}
