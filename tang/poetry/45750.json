{"author":"张渐","id":45750,"strains":["仄仄仄平仄，平仄仄平平。","仄平仄平仄，仄平仄平平。","平仄仄仄仄，平平仄仄平。","仄仄仄仄平，仄平平○平。","平平平仄仄，平○平仄○。","仄平○○○，平仄仄平平。","仄仄仄平仄，○平仄仄平。","平仄○仄平，平仄平仄平。","平仄仄仄仄，仄○仄仄○。","○仄平平仄，平平平仄平。"],"paragraphs":["朗月照帘幌，清夜有余姿。","洞房怨孤枕，挟琴爱前墀。","萱草已数叶，梨花复遍枝。","去岁草始荣，与君新相知。","今年花未落，谁分生别离。","代情难重论，人事好乖移。","合比月华满，分同月易亏。","亏月当再圆，人别星陨天。","吾欲竟此曲，意深不可传。","叹息孤鸾鸟，伤心明镜前。"],"title":"朗月行"}
