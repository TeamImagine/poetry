{"author":"赵蕃","id":76657,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["江阁初登柳未黄，坐看叶叶乱飞霜。","壮时自倚矜诗胆，老去深悲废酒肠。","浩荡颇思随泛鹢，飘零那只对离觞。","朝天踵即送君去，而我终为肺病妨。"],"title":"潘元寿以九月十一日行莫令君领客携具泛舟饯之蕃用九日韵作诗要莫及徐丞同赋以送潘"}
