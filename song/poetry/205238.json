{"author":"李之仪","id":205238,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["乐全老子如星日，真一仙人似凤鸾。","早岁光明均照耀，异时文彩避高寒。","低回气类追千劫，邂逅风流得二难。","环堵萧然清彻骨，却疑深雪卧袁安。"],"title":"题张湛然兄弟所居壁时谒之不见"}
