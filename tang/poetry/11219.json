{"author":"刘禹锡","id":11219,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["金貂晓出凤池头，玉节前临南雍州。","暂辍洪𬬻观剑戟，还将大笔注春秋。","管弦席上留高韵，山水途中入胜游。","岘首风烟看未足，便应重拜富民侯。"],"title":"奉和裴侍中将赴汉南留别座上诸公"}
