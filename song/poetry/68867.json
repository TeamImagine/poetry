{"author":"文彦博","id":68867,"strains":["仄平仄仄仄平平，平仄平平仄平平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["去春解组遂西征，曾辱都门出饶行。","席上诗成光退迹，樽中酒满叙离情。","经年方叹音容隔，此日俄惊柱石倾。","羸老不能亲引绋，临风洒泪湿襟缨。"],"title":"王太师挽词  其二"}
