{"author":"张扩","id":234020,"strains":["平平仄平平，平仄仄平仄。","仄平仄仄平，平仄平仄仄。","仄平仄平仄，仄仄仄平仄。","○平仄仄仄，平仄平仄仄。","平平仄仄仄，平仄仄平○。","平平仄仄平，仄仄仄平仄。"],"paragraphs":["人生几何时，心地要平旷。","不须意外求，辛苦寻蒟酱。","此郎有高处，智出百夫上。","禅窗接软语，眉宇春盎盎。","诗坛久失律，斋戒欲谋将。","谁専笔阵功，定起太公望。"],"title":"次韵大年侄见赠古诗二首  其一"}
