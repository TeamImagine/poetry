{"author":"辛弃疾","id":71146,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["粝食粗衣饱暖时，从他鼻涕自垂颐。","万金药岂世无有，九折臂余人始知。","过雨沾香辞落蒂，随风飞絮趁游丝。","我无妙语酬春事，惭愧新歌值凤吹。"],"title":"赵文远见和用韵答之"}
