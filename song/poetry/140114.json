{"author":"陈景沂","id":140114,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平平仄，平平仄仄仄平平。"],"paragraphs":["淡烟荒草六朝宫，万感丛生一眺中。","不识群公互虓虎，独于此地必争熊。","秦河溅泪西风泣，淮𪩘含羞晚照红。","酝得许多愁为底，祗缘悮倚大江东。"],"title":"草  其一"}
