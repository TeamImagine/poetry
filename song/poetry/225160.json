{"author":"饶节","id":225160,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","平仄平平平仄仄，平平仄仄平平平。"],"paragraphs":["丛林随处便安身，龙象何曾辈六群。","盛德若愚常宴默，佳言如屑间缤纷。","蒲团石上坐明月，茗椀松间打乱云。","无限青山元属我，而今不免为中分。"],"title":"用曾伯容韵赠不愚兄"}
