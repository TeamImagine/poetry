{"author":"周必大","id":50101,"strains":["仄平平平平，仄仄仄平仄。","○○仄平仄，仄仄仄平仄。","平平○仄仄，平仄仄仄仄。","平平平仄平，仄平仄○仄。","平仄仄平仄，平平仄○仄。","平平仄平仄，平仄平仄仄。","仄平平仄平，平平仄平仄。","平平仄平仄，平仄○仄仄。","○平平○平，仄仄○仄仄。","○平仄平仄，平○平仄仄。","平平仄平仄，仄仄仄仄仄。","仄平平仄○，○仄仄○仄。","平平仄仄仄，仄仄平平仄。","平平仄仄仄，仄仄平仄仄。","平仄平平仄，平仄○平仄。","仄仄仄仄○，仄平平仄仄。"],"paragraphs":["晋人夸新亭，假日辄高会。","中间伯仁辈，未免楚囚对。","江山犹古昔，人物已暧昧。","东郊今保厘，翠华记行在。","佳丽压淮楚，追游盛冠盖。","兹楼贯城雉，于迈无小大。","令威虽不归，灵光故无碍。","烟云互明灭，川郭相映带。","当年乌衣游，此日思一槩。","从容值休沐，登临多慷慨。","幽怀忽轩豁，细故绝芥蒂。","已寻诗社盟，更许食期戒。","佳宾满座上，好语来天外。","舟移白鹭远，目送飞鸟快。","方种渊明秫，粗免监河贷。","一醉傥可期，与君时倒载。"],"title":"次韵赵公直赏心亭醵会古风"}
