{"author":"释道潜","id":203191,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["一时迁客尽难堪，二老高怀默自甘。","造物定知还岭北，暮年宁许丧天南。","安排拄杖寻庐阜，斗薮征衣洗瘴岚。","他日相逢长夜语，残灯飞烬落毵毵。"],"title":"次韵东坡居士过岭"}
