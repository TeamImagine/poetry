{"author":"汪藻","id":236820,"strains":["平平仄仄仄○平，平仄平平仄仄平。","平仄仄○平仄仄，仄平○仄仄平平。","仄平仄仄平平仄，仄仄平平仄仄平。","平仄○平○仄仄，仄平平仄仄平仄。"],"paragraphs":["秋风一夕𫕥庭萱，无复春归寿母门。","修墓已将征在合，渡江犹喜伯仁存。","早为举案齐眉妇，晚见扶床坐膝孙。","全福了无毫髪恨，始知阴德自平反。"],"title":"广川夫人挽诗二首  其二"}
