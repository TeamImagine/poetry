{"author":"周邦彦","id":217929,"strains":["仄平仄平○，仄仄平仄仄。","仄平平平平，平仄仄仄仄。","仄平平仄仄，○仄平仄仄。","仄○平仄○，平仄平仄仄。","平平仄仄仄，仄仄平仄仄。","平平平仄仄，仄仄平仄仄。","仄平仄平平，仄平仄○仄。","平○仄平平，平○仄平仄。","仄○平仄平，仄仄平仄仄。","仄○仄平○，仄仄○仄仄。","平平仄○仄，仄仄○仄仄。","平○平仄仄，仄仄平仄仄。","平仄平○平，○平○仄仄。"],"paragraphs":["古交久沦丧，末世尤反复。","谷风歌焚轮，黄鸟譬伐木。","永怀羊与左，重义逾血属。","客行干楚王，冬雪无斗粟。","倾粮活一士，誓不俱死辱。","风云为惨变，鸟兽同踯躅。","角哀哭前途，伯桃槁空谷。","终乘大夫车，千骑下棺椟。","子长何所疑，旧史刊不录。","独行贵苟难，义侠轻杀戮。","虽云匪中制，要可兴薄俗。","荒坟邻万鬼，溘死皆碌碌。","何事荆将军，操戈相窘逐。"],"title":"过左伯桃羊角哀墓"}
