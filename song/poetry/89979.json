{"author":"释居简","id":89979,"strains":["平平仄仄平，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["青巉俯碧浔，潜伏翠层深。","雨蚀莲峰碧，岚昏鹫岭阴。","朵云生燕寝，片玉下岑崟。","可拊仍堪击，依稀一寸心。"],"title":"九日登莲峰得二石一石如鱼而尾赤名之曰頳尾一石有眼口鼻名之曰山鬼  其一"}
