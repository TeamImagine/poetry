{"author":"度正","id":94535,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["卓立三峰万仞高，依然兄弟并雄褒。","卷怀经济藏三径，震起声音满九皋。","曾向黄扉参道论，讵容绿野恣闲遨。","紫云山下梅偏早，欲送清香荐玉醪。"],"title":"奉寿季章大参相公"}
