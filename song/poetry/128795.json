{"author":"释绍嵩","id":128795,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["路曲山隈一径通，天开地辟幻金宫。","溪桥袅袅穿黄落，雁字联联写碧空。","唤客不须嫌酒恶，昔贤何必哭途穷。","生涯淡淡随缘过，休把行藏问化工。"],"title":"疏山途次"}
