{"author":"郭祥正","id":191831,"strains":["平仄○平平仄仄，○○仄○○平仄。","平仄平平平仄平，仄仄平平平仄仄。","仄平平平平仄仄，○仄平平平仄仄。","仄平平仄仄平平，？仄平平仄○仄。","○平平仄平平○，仄仄平平平仄平。","仄平平仄仄平仄，○仄○仄平平平。","○平仄仄平○仄，仄仄平平仄平仄。","○平仄○仄平平，仄仄平平仄平仄。","平平仄仄平平仄，仄平仄仄平平仄。","○仄平平平仄平，仄仄○平仄○仄。"],"paragraphs":["秋水浸天无表里，间帆已过三千里。","鹦鹉洲前逢故人，往事新愁还可纪。","祖朝熙熙民物好，长忆联车游五老。","鸟啼花舞送春归，倏忽官书满三考。","从兹南北趋尘劳，往往遭嗤儿女曹。","斗筲之禄未能弃，回首空羡严陵高。","相逢彼此惊迟暮，笔下琳琅写心素。","荷花十顷遶君家，岂是荒榛碍归路。","悲歌不觉青衫湿，酒杯未满愁先入。","闻说明朝趋玉京，直节如今恐难立。"],"title":"酬李从道太博"}
