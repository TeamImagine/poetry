{"author":"许及之","id":61097,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，平平仄仄仄平平。"],"paragraphs":["苍然拳石具林峦，上有菖蒲八节滩。","洛浦毵毵余玉珮，蓝田拂拂长琅玕。","著身便恐移天姥，濯发还疑借洧盘。","割爱赠予铭座右，斓斑鬓影照应难。"],"title":"济叔辍案上石菖蒲为惠石与菖蒲俱佳拙语奉酬"}
