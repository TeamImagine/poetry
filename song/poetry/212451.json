{"author":"李复","id":212451,"strains":["仄仄平○平，○仄平平平。","平平仄仄○，仄仄仄仄平。","○○仄平仄，仄仄○平平。","平平平仄仄，平仄仄平○。","仄仄仄仄平，平○仄平平。","仄仄平仄平，仄○平平平。","平平仄平平，仄平平○平。","仄平仄仄仄，仄仄○○平。"],"paragraphs":["有客山中来，遗我双云松。","身虽咫尺长，势有百丈容。","空庭土花碧，不种夭桃红。","春悲香魄尽，秋怨绿枝空。","喜见石上根，移从最高峰。","爱植朝暮勤，待看凌霜风。","何时旧山云，出随渊中龙。","沛然洒好雨，助我栽培功。"],"title":"有客山中来"}
