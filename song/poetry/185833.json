{"author":"徐积","id":185833,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["谁言造物无偏处，独遣春光住此中。","叶里深藏云外碧，枝头常借日边红。","曾陪桃李开时雨，仍伴梧桐落后风。","费尽主人歌与酒，不教闲却卖花翁。"],"title":"长春花  其一"}
