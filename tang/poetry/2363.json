{"author":"高适","id":2363,"strains":["平平仄平○，平仄仄平仄。","仄仄仄平仄，平平仄平仄。","仄平仄仄平，仄仄平仄仄。","仄平平○仄，仄仄仄平仄。","平平仄平平，平仄平仄仄。","平平仄平仄，仄仄平仄仄。","仄○仄平○，仄平仄平仄。","平平平仄仄，仄仄平仄仄。","平仄○平平，平仄平仄仄。"],"paragraphs":["淮南富登临，兹塔信奇最。","直上造云族，凭虚纳天籁。","迥然碧海西，独立飞鸟外。","始知高兴尽，适与赏心会。","连山黯吴门，乔木吞楚塞。","城池满窗下，物象归掌内。","远思驻江帆，暮时结春霭。","轩车疑蠢动，造化资大块。","何必了无身，然后知所退。"],"title":"登广陵栖灵寺塔"}
