{"author":"孔武仲","id":200743,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["读君诗句骨毛寒，直恐吟来得意难。","划若震雷惊蛰户，烂如奎宿照云端。","锋铓剸截昆山玉，意气腾凌大海澜。","欲识词源最清处，露珠新滴水精盘。"],"title":"次韵酬昌侠见贶之句"}
