{"author":"周紫芝","id":241159,"strains":["仄仄仄仄仄，平平仄平平。","平平平仄仄，平仄○平平。","仄仄仄仄平，仄仄平平平。","平平仄仄仄，平仄平平平。","仄仄仄平仄，仄仄平仄平。","仄仄仄○平，仄仄仄仄平。","仄仄仄仄仄，仄平仄平平。","仄平仄○平，仄平平平平。","仄仄仄仄平，仄仄平仄平。","平平仄○仄，仄仄平仄平。","平平○○仄，仄仄仄仄平。","仄平仄仄仄，仄仄平○平。","？仄○平仄，平平仄平平。","○平仄仄仄，平平仄平平。"],"paragraphs":["鼓楫去故里，携孥客东吴。","湖山森照耀，鱼鸟相嬉娱。","举目见两高，欲上徒嗟吁。","人言不可往，无路登云衢。","尽力贾余勇，遂复酬宿逋。","白鸟入苍烟，灭没在太虚。","晓日沸晹谷，万川纳归墟。","海门豁中开，怒涛喧朝晡。","尽注百丈江，拱揖朝伍胥。","银湖大如许，仅可方覆盂。","诸峰如培𪣻，琐细不足图。","寸眸一俯仰，八极无遗余。","苐恨苍凉日，悠悠迫悬车。","临风一怅惘，言旋戒危涂。"],"title":"登北高峰一首"}
