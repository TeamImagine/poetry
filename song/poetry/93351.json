{"author":"戴复古","id":93351,"strains":["仄仄平平仄，○仄仄仄平。","平○○仄仄，仄仄平平平。","平平仄平仄，平仄仄平平。","仄仄仄平○，仄平平平平。","平平仄平仄，仄平平仄平。","仄平仄平仄，平平平仄平。","仄平仄平仄，平平仄仄平。","仄仄仄平仄，仄仄仄仄平。","平仄平平仄，平仄仄平平。","仄仄仄平平，仄平仄仄平。"],"paragraphs":["一室虚生白，中作满月形。","山中三万户，玉斧新修成。","时人指为月，云卧亦强名。","似月有圆相，不西沉东升。","浮云不能蔽，又无亏与盈。","是为大圆镜，由师心地明。","一圆走无碍，光芒照八纮。","可以破诸暗，可以续祖灯。","明透双峰顶，辉映慧云亭。","此镜实无台，请师问老能。"],"title":"题四祖山荣老月窟"}
