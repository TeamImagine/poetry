{"author":"卫宗武","id":133604,"strains":["仄平平仄平，平平仄平仄。","平平平仄平，平仄平仄仄。","仄平仄平平，平仄平仄仄。","仄仄平仄仄，平仄平仄仄。","仄仄平○平，仄仄平平仄。"],"paragraphs":["铁研穷钻研，知君用心苦。","撑肠书五车，何异群玉府。","粲然以成章，云锦工织组。","逸气劘屈贾，余子何足数。","八咏俄顷成，落笔倾风雨。"],"title":"和人杂咏六首  其三"}
