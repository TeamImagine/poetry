{"author":"李绅","id":18778,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["青莎满地无三径，白发缘头忝四人。","官职谬齐商岭客，姓名那重汉廷臣。","圣朝寡罪容衰齿，愚叟多惭未退身。","惟有门人怜钝拙，劝教沈醉洛阳春。"],"title":"七年初到洛阳寓居宣教里时已春暮而四老俱在洛中分司"}
