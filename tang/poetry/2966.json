{"author":"杜甫","id":2966,"strains":["仄仄平平仄，平平平平仄。","平平仄仄平，仄仄平仄仄。","仄平仄○仄，仄仄平平仄。","仄仄仄平平，平平○仄仄。","○平仄平仄，平仄○仄仄。","平○仄仄平，仄○平仄仄。","平平○仄仄，仄仄○平仄。","仄○仄仄平，○仄平○仄。","仄平仄仄仄，平仄仄平仄。","仄仄仄仄平，仄平仄平仄。","仄○仄○仄，仄仄仄平仄。","平仄仄平平，仄平平仄○。","平平平仄仄，仄仄○平仄。","平平仄○仄，平仄○平仄。","平○仄平平，平平平○仄。"],"paragraphs":["我丈时英特，宗枝神尧后。","珊瑚市则无，𫘧骥人得有。","早年见标格，秀气冲星斗。","事业富清机，官曹正独守。","顷来树嘉政，皆已传众口。","艰难体贵安，冗长吾敢取。","区区犹历试，炯炯更持久。","讨论实解颐，操割纷应手。","箧书积讽谏，宫阙限奔走。","入幕未展材，秉钧孰为偶。","所亲问淹泊，泛爱惜衰朽。","垂白乱南翁，委身希北叟。","真成穷辙鲋，或似丧家狗。","秋枯洞庭石，风飒长沙柳。","高兴激荆衡，知音为回首。"],"title":"奉赠李八丈判官"}
