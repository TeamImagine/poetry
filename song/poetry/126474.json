{"author":"叶茵","id":126474,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["几欲扁舟载雪来，可人风月相蓬莱。","因思渭北吟春树，消得江南寄早梅。","应接山川公事省，主盟觞咏旷怀开。","何当身与浮云似，朝暮飘飘往又回。"],"title":"寄越倅"}
