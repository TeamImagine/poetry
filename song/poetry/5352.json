{"author":"释正觉","id":5352,"strains":["平○仄平，仄仄仄平。","仄平仄平平○仄○仄，○仄仄仄平○仄平平。","仄仄仄仄，○○仄平。","仄平仄仄仄平仄，仄仄仄○平仄平。","仄仄仄平仄，仄平平仄平。"],"paragraphs":["心空月高，发白雪饶。","气吞百川兮其口如海，浪卷万里兮其舌翻潮。","一句直指，三乘独超。","忽雷破蛰起平地，赤脚踏虹登九霄。","影草笑无术，烂柯知有樵。"],"title":"禅人并化主写真求赞  其九四"}
