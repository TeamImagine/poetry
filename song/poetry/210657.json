{"author":"杨亿","id":210657,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["鸾掖分符又出麾，津亭目送片帆飞。","暂随越鸟栖烟树，重许吴侬见锦衣。","属邑行春熊轼稳，公堂卜夜蟹螯肥。","隐侯带眼看成缓，双阙恩深更忆归。"],"title":"史馆张学士知婺州"}
