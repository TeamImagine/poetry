{"author":"白居易","id":14942,"strains":["仄仄平平仄，仄仄仄平仄。","平平平平仄，仄平○○仄。","仄○平平仄，仄仄仄平仄。","平平○平平，仄仄平仄仄。","平仄仄○平，仄平仄平仄。","平仄仄平平，仄平○仄仄。","仄平仄仄仄，平仄平平仄。","仄平仄仄平，仄仄仄平仄。","平平仄平仄，仄平平仄仄。","平平仄平仄，○仄○○仄。","平平平平仄，仄仄平平仄。","仄仄仄平平，仄平平仄仄。","○平仄平仄，仄仄平平仄。","仄仄平仄○，平平平○仄。"],"paragraphs":["自我心存道，外物少能逼。","常排伤心事，不为长叹息。","忽闻唐衢死，不觉动颜色。","悲端从东来，触我心恻恻。","伊昔未相知，偶游滑台侧。","同宿李翺家，一言如旧识。","酒酣出送我，风雪黄河北。","日西并马头，语别至昏黑。","君归向东郑，我来游上国。","交心不交面，从此重相忆。","怜君儒家子，不得诗书力。","五十著青衫，试官无禄食。","遗文仅千首，六义无差忒。","散在京洛间，何人为收拾。"],"title":"伤唐衢二首 一"}
