{"author":"白居易","id":15439,"strains":["仄仄仄平平，仄平平仄○。","平平仄仄仄，○仄仄○平。","仄仄仄平仄，仄仄平○平。","仄仄仄平仄，平平平仄平。","平平平仄仄，平仄仄平平。","平仄仄平仄，仄○○仄平。","○平仄仄仄，平仄仄平平。","仄平平仄仄，仄仄仄平○。"],"paragraphs":["峡内岂无人，所逢非所思。","门前亦有客，相对不相知。","仰望但云树，俯顾惟妻儿。","寝食起居外，端然无所为。","东郊萧处士，聊可与开眉。","能饮满杯酒，善吟长句诗。","庭前吏散后，江畔路干时。","请君携竹杖，一赴郡斋期。"],"title":"招萧处士"}
