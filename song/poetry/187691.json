{"author":"王令","id":187691,"strains":["平○平平平，平仄平平仄平平。","仄平仄仄仄仄，○平平平仄仄仄。","仄○仄平○仄，仄仄仄平仄仄。","平仄仄平平平，平平平平仄仄。","平仄仄平仄平，平仄仄平○仄。","仄仄仄仄仄○仄平，平○平平平仄。","平平平平，○平平仄仄仄。","仄平仄仄○平仄○平，平仄仄○平仄。","平平平平○，平平仄平仄○平平○。","平平○平仄仄，仄仄仄仄平平。","仄平仄平平，平仄仄平平平。"],"paragraphs":["山中兮何游，登彼山兮乐天髙。","弃吾马以取步，降吾车兮足两履。","石当道兮行旁，木碍上兮下俯。","曾蹈险之非艰，聊凭髙兮下顾。","何所视之乃牛，而独见之如鼠。","彼促促者出其下兮，曾其身之非伛。","吁嗟徂兮，离娄之死则已。","古之不较其为短长兮，何独计其髙下。","山髙兮崔嵬，山之路兮百折而千回。","趋前行而就挽，笑顾后使推之。","彼游者谁兮，何以子之车来。"],"title":"山中词"}
