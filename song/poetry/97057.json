{"author":"陈宓","id":97057,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["长年佳节近重阳，到骨深恩一味凉。","凤尾有心堪悦目，鸡头当谷可充肠。","凌云穿月开丹桂，映日排空数拒霜。","莫与春光较先后，请君晚节玩秋芳。"],"title":"重九"}
