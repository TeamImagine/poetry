{"author":"王安国","id":185251,"strains":["仄平平仄仄平平，仄仄平平仄仄平。","仄仄平平平平仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["未能谈笑破愁城，犹幸都无俗事撄。","载酒何人过扬子，评诗今日得锺嵘。","杜门落漠尘埃隔，扫迳侵寻霰雪生。","谁向梁园能授简，看君文格出天成。"],"title":"次韵景文雪中见寄"}
