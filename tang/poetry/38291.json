{"author":"袁求贤","id":38291,"strains":["平平平仄仄，仄仄仄平平。","仄仄平平仄，平平仄仄平。","平平○仄仄，○○○平平。","仄仄平平仄，平平仄仄平。","平平仄仄仄，仄仄仄○平。","平仄平平仄，平平仄仄平。"],"paragraphs":["仙郎今出宰，圣主下忧民。","紫陌轩车送，丹墀雨露新。","趋程犹犯雪，行县正逢春。","粉署时回首，铜章已在身。","鸣琴化欲展，起草恋空频。","今日都门外，悠悠别汉臣。"],"title":"早春送郎官出宰"}
