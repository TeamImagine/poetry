{"author":"陈渊","id":248032,"strains":["平平仄仄○平平，平平○○平？平。","○平仄仄平仄平，○○仄仄○平平。","仄平仄仄平平平，平○平仄仄仄平。","○平平仄仄仄仄，平平平○仄平○。","仄平仄仄○平平，仄仄仄仄平平平。","仄平仄仄平仄平，仄仄仄仄平仄平。","○平平平仄仄平，仄仄仄仄平仄平。","仄○仄平平平平，仄○平仄平○平。","仄平仄仄仄仄平，仄仄仄仄平平平。","仄○仄仄○仄平，仄仄○仄平平○。"],"paragraphs":["它时对语闻莺迁，青秧离离初插田。","重来刈稻歌有年，浪过日月将谁怜。","故人落笔生云烟，胸中端有万斛泉。","从来经笥谩便便，诗书何如一囊钱。","有时玉树临风前，仰视落日窥层巅。","已知万古然不然，得处往往多忘筌。","正须青绫护醉眠，坐使士类归埴埏。","不应直为莼鲈还，夜听秋雨穷遗编。","我今已办访戴船，日欲倚棹寒潭边。","要当学海如百川，未信轲死今无传。"],"title":"谒罗养蒙辱示长篇次韵"}
