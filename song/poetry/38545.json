{"author":"陆游","id":38545,"strains":["仄仄仄仄平，仄仄仄平仄。","平平仄仄仄，仄仄平仄仄。","平仄仄仄平，仄仄仄仄仄。","仄平仄仄仄，仄仄○仄仄。","平平仄仄仄，○仄仄平仄。","平平仄仄仄，仄仄仄仄仄。"],"paragraphs":["曩岁读隐书，妄意慕陶葛。","芝房及乳石，日夜躬采掇。","飞举固未能，死籍或可脱。","那知事大谬，发齿将秃豁。","神仙岂弃汝，正坐自迂阔。","余年尚努力，勿待烛见跋。"],"title":"自勉"}
