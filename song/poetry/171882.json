{"author":"周宗溥","id":171882,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["甲子穷时丧乱频，天教泽国着闲身。","无情花柳自春色，不觉山河多塞尘。","他日升平犹未老，此生流落且相亲。","江南江北经行处，莫话衣冠愁杀人。"],"title":"春三月过王氏村有感"}
