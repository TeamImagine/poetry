{"author":"王之道","id":7599,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄○○。","仄平平仄仄，平仄仄平平。","仄仄平○仄，平平仄仄平。","平平仄平仄，仄仄仄平平。"],"paragraphs":["晚日千峰色，秋风万里情。","望云双目眩，渇雨寸心倾。","有客诗方就，何人笛正横。","渚烟萦别浦，江月动前楹。","草木腥犹在，生灵痛未平。","伤哉一杯酒，北向酹邉城。"],"title":"过富池题澄江阁二首  其一"}
