{"author":"延寿","id":51654,"strains":["仄平仄仄平平仄，平仄平平仄仄平。仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["数朝兴废狂风过，千载荣枯掣电飞，早向权门思息意，莫于尘世自沈机。","一条水引闲花出，万里云随独鹤归。","最要身安成大道，免教他后始知非。"],"title":"永明山居诗（六十九首） 六十七"}
