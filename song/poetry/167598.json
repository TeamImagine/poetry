{"author":"汪炎昶","id":167598,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平仄仄平。","平仄平平平仄仄，仄平平仄仄平平。"],"paragraphs":["醉吟且傍钓矶楸，坟上何曾酒到刘。","从古英雄皆地下，几家扫拜尚原头。","光阴且靳私颜子，蝼蚁那知圣孔丘。","名在丹台公勿虑，会嗤蓬颗露漙秋。"],"title":"曹主簿泾自卜寿藏追范石湖韵谨依虚谷使君例各一再和  其二"}
