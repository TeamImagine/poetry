{"author":"岳珂","id":105483,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["昔年老子恨婆娑，未付其如印传何。","吴苑关心春日少，湘江回首暮云多。","可无司马亲封钥，自是将军老枕戈。","我亦新来了官事，正输一舸弄烟波。"],"title":"望樊口怀陶士行温太真二首  其一"}
