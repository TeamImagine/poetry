{"author":"范成大","id":43131,"strains":["仄仄○仄仄，平平仄平平。","仄平仄平平，平仄仄平平。","平仄仄仄仄，平平平仄平。","○仄仄平平，平仄仄平○。","平平仄仄仄，仄仄平仄平。","平○平平平，仄仄平平○。","○○平○平，仄仄仄仄平。","平平仄平仄，仄仄○仄平。","平仄仄平仄，平○仄平平。","仄仄仄仄仄，平仄平平平。"],"paragraphs":["落月堕眇莽，残星澹微茫。","竹舆乱清溪，飞盖入岚光。","松桧雾霭湿，桑麻风露香。","空翠滴尘缨，何必濯沧浪。","山家亦早作，迨此朝气凉。","林深无人声，木末炊烟苍。","离离瓜芋区，肃肃枣栗场。","田园古云乐，令我思故乡。","墟市稍来集，筠笼转山忙。","吏事亦挽我，归路盘朝阳。"],"title":"晓出古城山"}
