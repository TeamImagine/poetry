{"author":"韩琦","id":90800,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["秘殿班崇极迩联，九重思旧及高贤。","虽知荣宠公非乐，且喜孤忠帝尚怜。","惠物袴襦联一境，得时霖雨即敷天。","万方翘首皋夔入，待见唐虞致治年。"],"title":"贺观文富公迁职"}
