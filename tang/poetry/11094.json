{"author":"刘禹锡","id":11094,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["几年油幕佐征东，却泛沧浪狎钓童。","欹枕醉眠成戏蝶，抱琴闲望送归鸿。","文儒自袭胶西相，倚伏能齐塞上翁。","更说扁舟动乡思，青菰已熟奈秋风。"],"title":"览董评事思归之什因以诗赠"}
