{"author":"赵蕃","id":74889,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平仄仄仄平平仄，平仄平平仄仄平。"],"paragraphs":["风不能清友病人，睡常忘起更疲神。","世间自有宽凉处，胸次休怀偪仄嗔。","腕倦不胜持羽扇，头童端欲垫纶巾。","归欤旧隠连修竹，幽鸟窥檐席有尘。"],"title":"暑甚有怀山居"}
