{"author":"刘摰","id":186963,"strains":["仄平平仄平仄平，平○仄仄○○平。","仄平平平仄平仄，○仄仄平平仄○。","仄平平平仄仄仄，仄仄仄仄平平平。","仄仄平○仄○仄，平平○仄平仄平。","平平仄仄仄平仄，仄仄平仄平仄平。","仄平仄仄仄仄仄，仄仄仄仄平平○。","平仄平平仄平仄，仄平仄仄平○平。","平○仄平仄平仄，仄平仄仄平平平。","平平仄仄仄仄仄，仄仄平仄平仄平。","○平仄仄仄平仄，仄仄仄仄平平平。","仄平平平仄仄仄，仄○仄仄平平平。","平平仄仄仄○仄，平仄平仄平仄平。","仄平平平仄平仄，仄仄平仄平仄平。","仄仄平仄仄平仄，仄仄○仄仄平平。","平○仄仄平仄仄，仄仄仄仄仄仄平。","平平仄仄仄平仄，仄仄仄平○仄平。","平○平仄仄仄仄，仄仄平平○仄平。","仄仄？平仄平仄，仄仄平仄○平平。","仄○○平仄平仄，仄仄仄仄平平平。","平平平仄仄平仄，仄仄平仄平平平。"],"paragraphs":["白云孤起飞杳冥，光如片玉轻如冰。","出山归山两何意，行止偶然无滞凝。","故人浮舟数百里，得得访我湘江棱。","二十年间四相遇，童颠疏鬓霜各增。","寒斋笑语极微妙，共以身世均鷃鹏。","瞥然去矣不我告，振锡忽借南风乘。","聊一徘徊驻衡岳，遂能放意穷临登。","崔嵬老骸不知倦，软舆蜡屐勤跻升。","穷岩险谷访秘怪，往往清啸猿鸟惊。","长泉落石响寒玉，故意写在朱丝绳。","仰挥云烟敛羽翼，俯听誉毁真蚊蝇。","书来所说谓如此，而惜携手无友朋。","又云吾庐已堪睡，况彼城市尤足憎。","意若欺我在迁谪，故以胜事用夸矜。","嗟如予者安足道，进退大计两未能。","平生雅志在林壑，误落世纷亲缴矰。","悲吟黄鹄慕越客，谢病高居思茂陵。","羡子徜徉类云鹤，顾我拘窘如韝鹰。","故应题诗遍崖壁，曷若寄我勤缄縢。","山童痴立索书去，写此安足倾愁膺。"],"title":"代书寄文莹道人"}
