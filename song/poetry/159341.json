{"author":"连文凤","id":159341,"strains":["仄仄○仄平，仄仄○仄平。","平平仄仄仄，○仄平平平。","平平平仄平，平仄平○平。","仄平仄仄仄，仄仄平平平。","仄平仄平仄，仄仄平平平。","○仄仄平仄，平平仄平○。","仄仄仄仄仄，平○平○平。","平仄平平平，○仄平仄平。","仄平仄仄平，仄平平仄平。","仄仄仄仄平，仄平仄○平。","仄仄仄平仄，仄仄平平平。","平仄平仄平，仄平仄仄平。","平平仄仄仄，仄平平平平。","平平仄平平，仄仄仄平平。","仄仄仄仄○，仄平仄平平。","仄仄平仄平，仄仄平平○。","仄平○仄平，仄平○○平。","仄仄仄仄平，仄仄平仄平。","仄平仄仄平，仄仄平平平。","仄仄仄平平，平仄○平平。","仄○平仄仄，平仄平平平。"],"paragraphs":["我有离别肠，一日回百周。","流光日以迈，离别何时休。","仓庚求友声，朝莫鸣相酬。","暖风老麦熟，秀野新阴稠。","美人隔吴树，皓月明苏州。","相望倚寥廓，孤怀抱绸缪。","郁志不得语，愁思纷如抽。","遐想江湖人，长作鸥鹭俦。","雨花落笔床，水芳萦钓舟。","赠我锦绣篇，坐之芰荷洲。","好语尉心曲，喜色栖眉头。","君子怀友生，小人徇俗流。","颓波日靡靡，恶风声飕飕。","喧啾乱孤皇，舞跃沸群鳅。","抚景发浩叹，举觞不成讴。","自顾蒲柳衰，敢望桑榆收。","一生犹转蓬，百年如传邮。","聚会苦不恒，浩荡宜纵游。","拍浮酒在船，枕籍糟成丘。","一醉乐陶陶，千古空悠悠。","愿从卢博士，盘礴仙家楼。"],"title":"酬卢宗说见贻"}
