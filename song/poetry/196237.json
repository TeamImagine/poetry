{"author":"张舜民","id":196237,"strains":["平仄平平仄，仄仄仄平○。","仄平仄仄仄仄仄，仄仄平仄平平平。","平平平仄平仄仄，仄仄仄平平仄仄。","仄○平仄仄平平，平仄仄平○仄仄。","平平仄仄平平平，仄仄平平仄平仄。","平平平仄仄仄○，○○平平平仄仄。","平平仄仄仄○平，仄仄仄仄平平○。","仄平仄仄平平仄，平仄平平平仄平。","仄○仄仄仄平仄，仄仄平仄平平平。","仄仄仄仄平仄仄，平平仄仄平仄○。","平平仄○平平仄，平仄仄○平仄平。","仄平仄仄○仄仄，平仄仄仄平仄平。","仄○仄仄平平仄，平仄平平仄仄平。","仄仄平平仄平仄，仄仄平仄平平平。","○仄仄仄平仄仄，平仄仄平平仄平。","平平仄仄平平仄，仄仄○○平仄仄。","仄仄平仄仄仄平，○平仄仄平平仄。","平平平○仄仄仄，仄仄平平仄平仄。","仄仄平平仄仄平，仄平仄仄平平仄。"],"paragraphs":["凫胫天生短，鹤胫本来长。","一朝有客欲断续，二物无地逃悲伤。","吾徒曾匪凫鹤匹，又取圣贤为学术。","解将轩冕等浮云，宁免傥来并执一。","夫君擢秀居东南，代以文词起簪绂。","铮铮官业素有闻，更号能书居第一。","平生意气少防闲，一跌落在江湖间。","几年转徙无家室，惟与樵渔为往还。","醉吟未免写胸臆，健笔依旧飞云烟。","远俗僻陋多不识，都城一帖沽万钱。","今朝我过齐山下，邀我陟降游二山。","羡君卜筑思意尽，今古气象罗目前。","佛留九顶千株石，天赐清溪一水湾。","自拾薪枝给朝夕，不与城郭通交关。","亲友一切皆谢绝，惟许子驰来问安。","人生涉世多忧喜，不用昭昭明物理。","少小辛苦卜一廛，如今老大无居止。","迁流方从五岭去，敢望生还复经此。","万一君恩纵北归，与君左右为邻里。"],"title":"赠奉议沈辽"}
