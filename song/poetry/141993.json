{"author":"刘黻","id":141993,"strains":["？仄仄仄仄，仄仄平○平。","平平○仄平，仄仄平平○。","○仄仄仄平，仄仄仄平平。","平平平仄平，仄仄仄仄平。","○仄仄○仄，仄仄平平平。","仄仄仄仄平，平仄平平平。","仄平仄仄仄，仄仄仄仄平。","平平仄仄仄，平仄平平平。","仄仄仄平仄，○仄平仄平。","平平○○仄，仄仄平平平。","仄平仄仄○，仄平平仄平。","仄平仄仄仄，仄仄平仄平。","仄平仄平平，平仄仄仄平。"],"paragraphs":["嵊有董孝子，父病刲其肝。","肝还犹可刲，一念充之难。","遗体戒毁伤，此毁乃为完。","萧条村落区，四顾药饵艰。","亲病日且革，不疗何由安。","有父始有身，无父身奚存。","裂肝粥以进，果获急证宽。","嗟哉古道阒，天纪纷夷残。","讼讟滓官府，县尹悲溢颜。","惓惓敦教化，各各还根元。","邑民以孝闻，莫喻心所欢。","大篇述梗概，讵侈词藻繁。","托之剡山川，千古礼义宣。"],"title":"董孝子行"}
