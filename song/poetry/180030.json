{"author":"王安石","id":180030,"strains":["仄平平平仄，平仄仄平仄。","平○仄仄仄，仄仄平仄仄。","平平平仄仄，平仄平平仄。","仄平平平仄，平仄仄平仄。","○平平平平，○○仄平仄。","仄平仄仄仄，○仄平○仄。","仄○仄仄○，平仄平仄仄。","仄仄仄平平，仄平仄仄仄。","仄平平仄平，仄仄平仄仄。","仄平仄平○，仄仄仄○仄。"],"paragraphs":["子云游天禄，华藻锐初学。","覃思晚有得，晦显无适莫。","寥寥邹鲁后，于此归先觉。","岂尝知符命，何苦自投阁。","长安诸愚儒，操行自为薄。","谤嘲出异己，传载因疏略。","孟轲劝伐燕，伊尹干说亳。","叩马触兵锋，食牛要禄爵。","少知羞不为，况彼皆卓荦。","史官蔽多闻，自古喜穿凿。"],"title":"扬雄二首  其一"}
