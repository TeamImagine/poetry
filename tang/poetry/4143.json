{"author":"钱起","id":4143,"strains":["仄仄仄平平，仄平仄平仄。","平平仄平平，仄仄仄平仄。","平仄仄仄○，平平仄平仄。","平平仄平仄，平仄○仄○。","仄仄仄平○，仄平仄平仄。","平平仄平仄，仄仄仄平仄。","平○仄平平，○仄平平仄。"],"paragraphs":["万计各无成，寸心日悠漫。","浮生竟何穷，巧历不能算。","流落四海间，辛勤百年半。","商歌向秋月，哀韵兼浩叹。","寤寐怨佳期，美人隔霄汉。","寒云度穷水，别业遶垂幔。","窗中问谈鸡，长夜何时旦。"],"title":"秋夜作"}
