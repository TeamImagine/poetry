{"author":"释行海","id":145969,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["芳菲时节思悠悠，快与风光汗漫游。","万物不如花富贵，一春唯有蝶风流。","仙曾许我黄金骨，天不饶君白雪头。","随处是家随处客，夜来何事梦沧洲。"],"title":"春游"}
