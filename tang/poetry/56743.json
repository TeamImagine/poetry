{"author":"韦应物","id":56743,"strains":["仄平仄仄仄，仄仄平平平。","○仄仄平仄，仄仄仄平○。","仄平仄仄平，仄仄平仄平。","仄平平仄仄，仄平仄仄○。","平平○平仄，仄仄平仄平。","仄仄平仄仄，仄仄仄平平。","平平仄仄平，仄仄仄平平。","平平仄○平，平仄仄仄平。","平○仄仄平，仄仄平平平。","仄平○仄仄，仄平仄仄平。","平平仄仄仄，平仄仄平平。"],"paragraphs":["少年不远仕，秉笏东西京。","中岁守淮郡，奉命乃征行。","素惭省阁姿，况忝符竹荣。","效愚方此始，顾私岂获幷。","徘徊亲交恋，怆悢昆友情。","日暮风雪起，我去子还城。","登涂建隼旟，勒驾望承明。","云台焕中天，龙阙郁上征。","晨兴奉早朝，玉露霑华缨。","一朝从此去，服膺理庶甿。","皇恩傥岁月，归服厕群英。"],"title":"自尚书郎出为滁州刺史"}
