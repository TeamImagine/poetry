{"author":"白居易","id":15038,"strains":["平平仄，平平仄，平○平，仄○仄。","平仄仄平平仄仄，平仄平平仄平仄。","仄平仄仄仄平平，平仄仄平平仄平。","平○仄仄平仄仄，平平平仄平平○。","仄平仄仄仄平仄，平仄平平平仄仄。","平平仄，仄平平，平○平平仄仄平。","○平仄仄平平仄，仄仄平平仄仄○。","平仄仄平平仄仄，平仄平平仄平仄。","○仄仄平仄仄平，仄平仄仄平平平。","平平平○仄仄平，平平仄仄仄平平。","仄平平平平平仄，平○平平平仄仄。","仄平平平仄平平，仄仄仄○仄○○。","○平仄仄平平仄，仄仄平平仄仄○。","平平仄，仄○仄，仄仄仄平仄平仄。"],"paragraphs":["胡旋女，胡旋女，心应弦，手应鼓。","弦鼓一声双袖举，回雪飘飖转蓬舞。","左旋右转不知疲，千匝万周无已时。","人间物类无可比，奔车轮缓旋风迟。","曲终再拜谢天子，天子为之微启齿。","胡旋女，出康居，徒劳东来万里余。","中原自有胡旋者，鬬妙争能尔不如。","天宝季年时欲变，臣妾人人学圜转。","中有太真外禄山，二人最道能胡旋。","棃花园中册作妃，金鸡障下养为儿。","禄山胡旋迷君眼，兵过黄河疑未反。","贵妃胡旋惑君心，死弃马嵬念更深。","从兹地轴天维转，五十年来制不禁。","胡旋女，莫空舞，数唱此歌悟明主。"],"title":"新乐府 胡旋女\t戒近习也"}
