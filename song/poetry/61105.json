{"author":"许及之","id":61105,"strains":["平○仄仄仄平平，仄仄平○仄仄平。","仄仄平○平仄仄，仄平平仄仄平平。","○平○仄平平仄，仄仄平平仄仄平。","平○○平平仄仄，仄○平仄仄平仄。"],"paragraphs":["孤标耻付寿阳妆，薜荔为衣藓作裳。","映竹蒙茸初破白，倚松鳞甲亦生香。","分无疏影追同辈，肯逐群英殿后芳。","珍重折枝烦寄与，恍思千树故山旁。"],"title":"张舍人惠古梅酬以拙言"}
