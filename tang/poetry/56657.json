{"author":"韦应物","id":56657,"strains":["仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["去年花里逢君别，今日花开已一年。","世事茫茫难自料，春愁黯黯独成眠。","身多疾病思田里，邑有流亡愧俸钱。","闻道欲来相问讯，西楼望月几回圆。"],"title":"寄李儋元锡"}
