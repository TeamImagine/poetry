{"author":"刘攽","id":183933,"strains":["仄仄仄○仄，平平平仄平。","平平平○仄，平仄仄平平。","仄仄平平仄，平平仄仄平。","仄平平仄仄，○仄○○平。","○仄平平仄，平平仄仄平。","平平○仄仄，仄仄仄○平。","平仄平平仄，平平仄仄平。","平平仄平仄，平仄仄平平。","○仄平平仄，平平平仄平。","平平平仄仄，仄仄仄○平。","平仄平平仄，平平仄仄平。","平平○仄仄，仄仄仄平平。"],"paragraphs":["绝境可遗老，清心仍去邪。","楼头喧燕雀，川面动龙蛇。","碧瓦浮烟素，朱甍丽日赮。","倚风时坐啸，乘月更吹笳。","庭樾交倾盖，池房杂舞髽。","凉秋乘爽垲，吉岁验污邪。","厨酿全欺鲁，儿歌习陋巴。","林珍饷桃李，溪饭列鱼虾。","胜赏须神会，浮名祇盗夸。","谁能贪课最，本自学禅迦。","羁旅枝栖鹊，田园舍负蜗。","萧条看白鬓，早晚得丹砂。"],"title":"又十二韵"}
