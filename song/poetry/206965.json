{"author":"黄庭坚","id":206965,"strains":["仄平平平仄平仄，仄仄仄○平仄仄。","平○平仄仄平平，仄○平平平仄仄。","仄○仄仄平平平，平平平平平仄仄。","仄平仄仄平仄仄，仄仄平平仄仄仄。","仄平仄仄平平平，平仄仄仄平仄仄。","平平仄仄平平仄，平平仄平平仄仄。","仄平仄○仄仄平，平○仄仄仄○平。","仄仄平平平仄仄，仄仄仄仄○平平。","仄平○仄仄仄仄，仄仄平平○平仄。","平平仄仄仄仄平，平仄平平仄○仄。","仄仄平平仄仄平，仄平仄仄平平仄。","仄平平仄仄平仄，平平仄平仄平仄。","仄仄仄○○平平，平平仄仄仄平平。"],"paragraphs":["老农年饥望人腹，想见四溟森雨足。","林回投璧负婴儿，岂闻烹儿翁不哭。","未论万户无炊烟，蛛丝蜗涎经杼轴。","使君闵雪无肉味，煮餠青蒿下盐菽。","岂云剪爪宜侵肌，霜不杀草仍故绿。","幽灵奰赑西山雾，牲肥酒香神未渎。","得微往从董父餐，宁当罪系葛陂渊。","卜择祠官齐博士，暴露致告苍崖颠。","请天行泽不汲汲，尔亦枯鱼过河泣。","生鹅斩颈血未干，风马云车坐相及。","百里旌旗洒玉花，使君义动龙蛇蛰。","老农欢喜有春事，呼儿饭牛理蓑笠。","博士勿叹从公疲，明年麦饭滑流匙。"],"title":"次韵子瞻与舒尧文祷雪雾猪泉唱和"}
