{"author":"释德洪","id":228042,"strains":["仄仄平○仄平仄，平仄○○仄仄仄。","平平仄○仄平平，仄仄仄平仄仄仄。","平平仄仄平平平，仄仄平平平仄平。","平平平仄平仄仄，仄仄仄平平仄平。"],"paragraphs":["北去忧如会渑口，危甚相如跪瓦缶。","南归喜胜脱鸿门，那恤范增撞玉斗。","筠谿野寺邻新丰，亦与丛林鱼鼓同。","悬知他日君念我，定作少陵寻赞公。"],"title":"余还自海外至崇仁见思禹以四诗先焉既别又有太原之行已而幸归石门复次前韵寄之以致山中之信云  其一"}
