{"author":"杨公远","id":151157,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["偶病腰疼失步伤，艰行终日坐胡床。","非干骑鹤因钱重，岂是悬鱼为带长。","倒屣蔡邕那敢效，休官陶令却相当。","名方细检无良剂，祇好频频酌酒浆。"],"title":"病腰"}
