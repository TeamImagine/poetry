{"author":"陆游","id":41215,"strains":["平平仄仄仄，仄仄平平平。","仄平仄平平，仄○仄仄○。","平平平○○，仄仄仄仄平。","仄仄平仄仄，仄平仄仄平。","仄平○仄仄，仄仄仄仄○。","平仄仄○仄，仄仄平平平。","仄仄仄仄平，平仄平平平。","平○○仄仄，平平仄平平。","平平仄仄平，平仄仄仄平。","平平○平仄，仄仄○平平。"],"paragraphs":["吾儿早自立，所惧非饥寒。","我归自仙蓬，再疏请挂冠。","明恩华其行，汝亟忝一官。","得禄宁甚远，惧违菽水欢。","我年且九十，亦觉去汝难。","生死要相守，岂惮联征鞍。","但恐老益衰，千里愁关山。","官期犹累岁，言之已辛酸。","村醪泻盎盆，山果亦满盘。","春风吹桃李，一笑且团栾。"],"title":"子遹入城三宿而归独坐凄然示以此篇"}
