{"author":"李复","id":212519,"strains":["仄仄仄仄平，平仄平仄仄。","平平仄○仄，仄仄仄平仄。","平平平平仄，○平仄平仄。","仄仄仄仄平，仄平○仄○。","平仄仄平平，仄仄平平仄。","仄仄平仄仄，平仄平平仄。","平仄仄平平，平仄平仄仄。","仄平平○仄，仄仄仄仄仄。","平平平仄平，仄仄平平○。","仄仄平平仄，平平平平仄。"],"paragraphs":["辗转卧不周，遥夜何漫漫。","娟娟竹间月，照我影零乱。","繁虫哀阴壁，轻风泛帏幔。","节物自感人，寤言兴永叹。","颓坐易销沉，去甚春冰泮。","万事随俯仰，飘忽浮云散。","芳槿曜朱华，荣好常在旦。","百年无期度，白日岁已晏。","余生能几何，可进投忧患。","驾矣追欢好，东方明星烂。"],"title":"答公孙及"}
