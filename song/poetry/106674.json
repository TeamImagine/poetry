{"author":"程公许","id":106674,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["功行三千未易圆，活人阴德最为先。","一瓢酒酿春江醁，百尺楠藏洞府天。","道骨想从玄祖受，高风应许裔孙传。","珥貂碧落犹官府，何似鞭鸾陪散仙。"],"title":"长生观拜谒碧落侍中观巨楠"}
