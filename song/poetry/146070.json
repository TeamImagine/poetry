{"author":"蔡襄","id":146070,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["城隈遶舍似山家，舍下新桃已放花。","无限幽香风正好，不胜狂艳日初斜。","自怜马上空愁望，谁向樽前与醉夸。","京国难逢春气味，莫随尘事度年华。"],"title":"过杨乐道宅西桃花盛开"}
