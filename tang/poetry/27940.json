{"author":"皮日休","id":27940,"strains":["仄仄平平仄仄平，仄平仄仄仄平平。","仄平仄仄仄仄仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，仄仄平平平仄平。"],"paragraphs":["共老林泉忍暂分，此生应不识回文。","几枚竹笥送德曜，一乘柴车迎少君。","举案品多缘涧药，承家事少为谿云。","居然自是幽人事，辄莫教他孙寿闻。"],"title":"临顿宅将有归于之日鲁望以诗见贶因抒怀酬之"}
