{"author":"袁甫","id":108085,"strains":["○平仄平平仄仄，平平仄仄平平仄。","仄仄仄平仄平仄，仄仄仄平平仄仄。","仄平平平平平平，仄仄平○○仄平。","仄仄仄平仄仄平，○平仄仄仄○○。","平仄平平平○仄，○平○仄平○仄。","平平○仄仄平平，平仄平平仄平仄。","○平仄仄○平平，○仄平平仄仄○。","○仄平平平仄仄，仄平平仄仄平平。","仄平平平仄仄仄，平平仄仄平平○。","仄仄仄仄平仄仄，仄○仄平平仄仄。","仄仄平平○○平，仄○仄仄平仄平。","仄仄仄平平仄仄，平平仄仄仄平平。"],"paragraphs":["从来洛花天下最，姚黄魏紫尤奇异。","坐令百花失颜色，唤作国香谁是对。","十年之前来新安，阅尽妖娆兴欲兰。","晚得一枝睡露蝉，分明好似画中看。","人世匆匆驹过隙，重游正值春三月。","园丁折得数般来，旋买甆瓶谩成列。","殷红照日更嫣然，轻素含风玉色鲜。","中有杨妃曾一捻，咄哉尤物累天全。","我今褰帷问疾苦，皇华那受妖花污。","掷置道旁何足惜，亦如佞人吾所恶。","顿使心胸和且平，况闻麦陇香气腾。","处处一犁春雨足，家家合掌庆丰登。"],"title":"见牡丹呈诸友"}
