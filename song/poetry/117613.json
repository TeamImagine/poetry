{"author":"徐鹿卿","id":117613,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄平平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["屏星小驻梵王宫，草碧泉清一径通。","细细秧针抽夜雨，盈盈麦浪泛东风。","登临不为溪山胜，守助端期井里同。","此去丰穰知有兆，百年父老笑声中。"],"title":"同日依斋宫韵呈府判"}
