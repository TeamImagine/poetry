{"author":"陈造","id":59703,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["理窟疏明面面通，如君襟抱古贤同。","孤标碧落行霜月，胜韵芳林度蕙风。","妙语宁惟压元白，大封端合启龟蒙。","规恢伫看收功去，自勒丰碑纪殪戎。"],"title":"再次赵侯韵"}
