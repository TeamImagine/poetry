{"author":"范成大","id":43572,"strains":["平平平平平，仄仄平平平。","平仄平平平，平仄○平平。","仄仄平平平，仄平仄○平。","仄平平仄仄，仄仄仄平○。","○平○平仄，平仄○平平。","仄平平平仄，平仄仄仄○。","仄仄仄平仄，平平仄平平。","仄平仄平仄，仄仄仄仄平。","仄仄仄平仄，仄平仄平平。","仄平仄平平，○平仄平平。"],"paragraphs":["仙人漓江游，剪水冯夷宫。","宾友来邹枚，寒辔摇冬珑。","起望天南陲，玉沙满长风。","越人来省识，把酒酹层空。","从来峤南北，人谓将无同。","那知梁园霰，飞入瑞露中。","幕府有清士，寻僧上西峰。","六花信娟巧，未及五字工。","我亦涤冰砚，课虚贵新功。","莫嗤两臞儒，毫端尚清丰。"],"title":"次韵陈仲思经属西峰观雪"}
