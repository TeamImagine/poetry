{"author":"刘敞","id":175468,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平平仄，仄平平仄仄平平。"],"paragraphs":["天涯毕昴隔烟尘，风雪梁山忆侍亲。","行记简书聊接淅，去怀印绶正逢春。","评依月旦情增恋，诗感兰陔意重陈。","先向沙堤侯归骑，郤瞻霖雨作伊晨。"],"title":"依韵谢某送行诗"}
