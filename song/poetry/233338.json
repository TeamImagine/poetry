{"author":"李彭","id":233338,"strains":["仄仄仄平平仄仄，平平仄仄仄平平。","仄平仄仄仄仄仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["袖手脱鞋悲太白，搴旗缚敌笑光颜。","自知日面与月面，莫问南山与北山。","独秀峰前云不隔，莲花洲下水长闲。","还乡一曲真奇绝，与子终朝谈笑间。"],"title":"次韵答宝峰仁书记"}
