{"author":"李洪","id":52734,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄仄平仄仄平。","平仄平平平仄仄，平平仄仄仄平平。"],"paragraphs":["西风猎猎暮秋天，昏雾淫霖海气连。","雨脚如麻云泼墨，禾头生耳稻漂田。","庭前槐树惟增叹，阶下决明空可怜。","愁绝寒儒思广厦，床床漏屋夜无眠。"],"title":"秋雨叹"}
