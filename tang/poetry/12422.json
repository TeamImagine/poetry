{"author":"杜淹","id":12422,"strains":["平仄平平仄，平平仄仄○。","平○平仄仄，仄仄○平平。","仄仄平平仄，平平仄仄平。","○平平仄仄，仄仄仄平○。","平平仄仄仄，仄仄仄平平。","平平仄仄○，仄仄仄○平。"],"paragraphs":["寒食东郊道，扬鞲竞出笼。","花冠初照日，芥羽正生风。","顾敌知心勇，先鸣觉气雄。","长翘频扫阵，利爪屡通中。","飞毛遍绿野，洒血渍芳丛。","虽然百战胜，会自不论功。"],"title":"咏寒食鬬鸡应秦王教"}
