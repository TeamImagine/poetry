{"author":"白玉蟾","id":121101,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["平野巉然石一拳，千崖万岫翠相连。","鸟飞不到疑无路，云与齐高直接天。","下面仰看岩是屋，上头仍有玉为泉。","李仙丹熟山魈遁，尚有宸章寄紫烟。"],"title":"白石岩"}
