{"author":"刘辰翁","id":153553,"strains":["平平平仄仄，仄○○平平。","仄仄○○仄，平平仄仄平。","仄平平仄仄，仄仄仄平平。","仄仄平平仄，平平仄仄○。","仄平平仄仄，仄仄平平平。","平仄平平仄，平平仄仄平。"],"paragraphs":["沧洲开晚景，莽苍更依稀。","有鹭从中起，于天尽处飞。","数丝风冉冉，一片雪晖晖。","外路迷乡国，天风起我衣。","远游寻鹤侣，近不为鱼肥。","西塞山边雨，渔蓑独自归。"],"title":"秋景 鹭于飞 其一"}
