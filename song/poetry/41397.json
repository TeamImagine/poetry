{"author":"陆游","id":41397,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["老来阅世苦匆匆，又见流年入鬓蓬。","山径湿萤黏露草，井床病叶𫕥秋风。","邻翁每共藜羹味，稚子能终汗简功。","造物于人元不薄，未须抵掌叹囊空。"],"title":"初秋即事二首  其二"}
