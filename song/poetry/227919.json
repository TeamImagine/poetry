{"author":"释德洪","id":227919,"strains":["仄平仄仄仄，平仄○平仄。","仄平仄平○，仄仄平平仄。","平平仄○○，仄仄平平仄。","平仄仄仄仄，仄仄平仄仄。","平平仄○平，平仄仄平仄。","仄平仄○平，平仄仄平仄。","○平仄仄仄，仄仄仄仄仄。"],"paragraphs":["辘轳晓汲罢，幽响闻余滴。","不知雨毛空，但觉炊烟湿。","闲居少过从，屋角寒藤入。","夫子独念我，问讯常络驿。","时来款柴扃，饥饱共休戚。","此诗丽如春，妍暖破岑寂。","如追蓟子训，可望不可及。"],"title":"次韵朝阴二首  其一"}
