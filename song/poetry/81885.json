{"author":"张镃","id":81885,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["作者于今星样稀，凄其望古驷难追。","空桑枯竹陶元亮，玉佩琼璩杜拾遗。","自笑吟秋如懒妇，可能击鼓和冯夷。","报章不作南金直，惭愧君家丙稿诗。"],"title":"题杨诚斋南海朝天二集"}
