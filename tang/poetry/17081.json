{"author":"白居易","id":17081,"strains":["仄仄仄平仄，仄平仄仄平。","○仄平平仄，○平仄仄平。","仄平仄平仄，仄仄仄仄平。","平仄仄仄仄，仄仄○平平。","平平平仄仄，仄仄仄仄平。","仄平仄仄仄，仄仄平平平。","平仄仄仄仄，仄平○仄平。","仄○○仄仄，○仄仄平○。"],"paragraphs":["破柏作书柜，柜牢柏复坚。","收贮谁家集，题云白乐天。","我生业文字，自幼及老年。","前后七十卷，小大三千篇。","诚知终散失，未忍遽弃捐。","自开自锁闭，置在书帷前。","身是邓伯道，世无王仲宣。","只应分付女，留与外孙传。"],"title":"题文集柜"}
