{"author":"吴筠","id":42261,"strains":["平仄仄平仄，○平平仄平。","仄平○仄仄，○仄平平平。","平平平仄仄，平仄仄平○。","仄仄仄平平，平平仄仄○。","平平仄仄仄，仄仄平平平。","平仄仄平仄，平平平仄平。"],"paragraphs":["扬盖造辰极，乘烟游阆风。","上元降玉闼，王母开琳宫。","天人何济济，高会碧堂中。","列侍奏云歌，真音满太空。","千年紫柰熟，四劫灵瓜丰。","斯乐异荒䜩，陶陶殊未终。"],"title":"游仙二十四首 二十"}
