{"author":"韩淲","id":87275,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["俛仰之间又一年，旧游新话两茫然。","惊心会聚初何所，满意飞腾不在边。","眇眇桃宫聊记取，峩峩芸阁久回旋。","岁寒玉雪清冰地，才著纤尘是市廛。"],"title":"赵履常湖北仓经过因话昔惘然久之"}
