{"author":"李新","id":223131,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["欲挽行人入醉乡，残春岐路日偏长。","花容贴雨蜂儿静，麦浪翻风燕子凉。","心计已高刘晏幕，恩波终戴召公棠。","去思正伴东溪水，听得潺湲更断肠。"],"title":"送权守解印趋阙"}
