{"author":"刘攽","id":183183,"strains":["平仄平仄仄，○○平平仄。","仄仄仄平平，平平○仄仄。","仄仄仄○仄，仄仄○平仄。","平仄平平平，仄仄平平仄。","平平仄平平，仄仄平平仄。","仄平仄平平，仄平仄平仄。","仄平平平平，平仄仄仄仄。","仄平仄平平，仄仄○仄仄。","仄平仄平仄，仄仄仄平仄。","仄仄仄平平，仄平平仄仄。","平仄仄仄平，平仄仄仄仄。","平平仄○仄，仄平○仄仄。","仄仄平平平，仄仄仄平仄。","仄仄仄仄○，○平仄平仄。"],"paragraphs":["车马何籍籍，相从城南陌。","大第鏁名园，朱闳间素壁。","即事览胜槩，抚旧叹陈迹。","零落归山丘，慨咤西州客。","春风几时还，顾盼生颜色。","杂英缀初红，宿荑吐新碧。","故池无还波，乔树实自昔。","赏心及兹辰，缅想缔构力。","十千置尊酒，玉斗雪霜白。","饮醉半欢哀，浩歌怀感激。","天地亦旅人，川谷故变易。","欢娱瞥过目，百年犹暂觌。","即令西驰晖，稍复向禺昃。","我辈不尽兴，将为后时惜。"],"title":"和原甫同诸公饮郇公园"}
