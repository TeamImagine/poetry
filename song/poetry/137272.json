{"author":"柴望","id":137272,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["苍树寒烟两渺茫，后来谁此吊兴亡。","晋朝风物今流水，萧寺钟声几夕阳。","话燕梁空春雨急，爱鹅人去暮山长。","学书弟子知何在，风过池塘墨尚香。"],"title":"戒珠寺右军宅"}
