{"author":"袁说友","id":70476,"strains":["仄平平○平仄仄，仄仄平平仄平仄。","仄平仄仄仄平平，仄仄平平○仄仄。","仄平平仄平平平，平仄仄仄平平平。","平平仄仄仄平仄，仄仄仄仄平平平。","○平仄仄○平仄，仄仄平平仄平仄。","平平仄仄仄仄○，平平平○平平平。"],"paragraphs":["玉沙飞堕何衮衮，一夜青山损颜色。","此山底事厌青姿，故学何郎轻傅粉。","晓来窗户何人开，僵卧欲起惊皑皑。","微风淅沥卷还起，片片直上双毛来。","扁舟賸欲敲邻屋，料得羔羊酒初熟。","琼瑶欲尽不可留，梁园歌吹须君侯。"],"title":"雪中简林子长"}
