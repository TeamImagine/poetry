{"author":"张耒","id":216450,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["清晓琳宫拜谒还，驼裘犹怯夜霜寒。","春生七泽苍茫外，日上三山缥缈间。","投老埃尘从马后，异时班缀近龙颜。","人间倚伏谁能料，一酌芳醪兴未阑。"],"title":"岁日同郡官朝天庆回偶成"}
