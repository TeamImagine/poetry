{"author":"李新","id":223041,"strains":["仄仄平平平仄平，仄平仄仄仄平平。","仄平仄仄仄平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["百岁才容山鬼知，九渊那许季咸窥。","事明告我肯三渎，谋既协人何两疑。","曳尾讵堪从太史，刳肠犹叹漏神蓍。","试看左顾怀恩处，莫记巢莲睡足时。"],"title":"题质龟轩"}
