{"author":"王洋","id":251479,"strains":["仄仄平平仄仄平，仄平仄仄仄平平。","仄平仄平平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["滞雨昏风涨野田，旅亭犹幸窃髙眠。","闭门不为辞宾客，开卷端如揖圣贤。","梦里荘周花里蝶，醉中徐邈酒中仙。","老来此兴非吾事，静识东君意自传。"],"title":"雨中赠尹少稷"}
