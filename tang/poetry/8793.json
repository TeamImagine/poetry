{"author":"罗珦","id":8793,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["三十年前此布衣，鹿鸣西上虎符归。","行时宾从过前寺，到处松杉长旧围。","野老竞遮官道拜，沙鸥遥避隼旟飞。","春风一宿琉璃地，自有泉声惬素机。"],"title":"行县至浮查山寺"}
