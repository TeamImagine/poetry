{"author":"周炎","id":27359,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["卧随流水下烟汀，暂泊扁舟谒庙灵。","古屋凄凉庭不扫，断碑漫灭户空扃。","林藏宿鸟春声好，潭跃金鳞夜气腥。","箫鼓送神人去后，满江莎草自青青。"],"title":"黄陵题咏  其一"}
