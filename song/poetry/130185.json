{"author":"赵汝腾","id":130185,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["皇华都骑访陈人，似洒仙瓢助守臣。","亭午建台申大雨，作霖用汝泽先闽。","物情是处皆忻吐，吏习从今一洗新。","陕事早知付韩范，尧夫定不叹天津。"],"title":"再用韵贺计使高耻堂建台得雨"}
