{"author":"李宗谔","id":199411,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["东城南陌尽游人，陌上香车起暗尘。","历历星榆光夺昼，煌煌火树艳争春。","章沟五鼓催行乐，卫尉千庐罢徼巡。","应念鳌山方并宿，紫泥封后独频伸。"],"title":"灯夕寄献内翰虢略公"}
