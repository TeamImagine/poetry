{"author":"冯伯规","id":78607,"strains":["平平平仄仄平平，仄仄平平仄仄平。","仄仄仄平仄平仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["才通香火上高穹，雨脚随收不见踪。","岂但五民保狼戾，也缘造物相龙钟。","连山柿栗难胜摘，入市禾麻乍出舂。","一饱可期秋酿熟，青山绿水即过从。"],"title":"祷晴获应喜而赋诗"}
