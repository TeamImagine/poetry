{"author":"韩濬","id":7067,"strains":["仄仄○平仄，平平仄仄平。","平平○仄仄，仄仄仄平平。","仄仄平平仄，○平仄仄平。","仄○平仄仄，平仄仄平平。","仄仄○平仄，平平仄仄平。","平平仄平仄，○仄仄平平。"],"paragraphs":["御火传香殿，华光及侍臣。","星流中使马，烛耀九衢人。","转影连金屋，分辉丽锦茵。","焰迎红蘂发，烟染绿条春。","助律和风早，添炉煖气新。","谁怜一寒士，犹望照东邻。"],"title":"清明日赐百僚新火"}
