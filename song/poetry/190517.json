{"author":"韦骧","id":190517,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["记得当年泛小舟，相将随计冒残秋。","故人笑语无缘合，今日烟波独此由。","老木战风春尚浅，断云笼日雨方收。","自惟我辈襟期在，碌碌谁甘便白头。"],"title":"过千金怀陆刚叔许顾道"}
