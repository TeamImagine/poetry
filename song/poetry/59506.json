{"author":"陈造","id":59506,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["性资凉踽系时轻，青眼惟公底里倾。","砥柱颓波储硕望，阳春穷谷见高情。","青冥蜚上应回首，陆续诗来可待盟。","念我老无当世意，拟从樵牧寄余生。"],"title":"再次韵送张守  其四"}
