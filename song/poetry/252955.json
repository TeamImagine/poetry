{"author":"李弥逊","id":252955,"strains":["仄仄平平平，仄平仄平平。","平平仄仄仄，仄仄仄仄平。","平平仄平平，仄仄平○平。","仄平仄仄仄，仄仄平平平。","仄仄仄仄仄，仄平○仄平。","平平○仄平，仄仄平仄平。","平○仄平仄，仄仄平仄平。","平平仄平仄，平仄平仄○。"],"paragraphs":["曳杖循清池，浩歌理忧端。","忧端不可解，遇酒即暂懽。","联绵九疑髙，置我胸中蟠。","一浇岂易得，橡栗无朝餐。","赤鲤信久绝，白鸥盟亦寒。","何人过子云，慰此风月闲。","杯行不停手，共惜良夜阑。","陶然竹根卧，衾枕天地间。"],"title":"才彦置酒筠谿明甫有诗次其韵"}
