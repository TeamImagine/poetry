{"author":"黄庭坚","id":207734,"strains":["平仄平平平仄仄，仄平仄仄仄平平。","平平仄仄仄平仄，平仄仄平仄仄平。","平仄平平平仄仄，仄平平仄仄平平。","平平仄仄平仄仄，仄仄仄平平仄平。"],"paragraphs":["夫子勤于蘧伯玉，洗心观道得灵龟。","开门择友尽三益，清坐不言行四时。","风与蛛丝游碧落，日将槐影下隆墀。","天空地迥何处觅，岁计有余心自知。"],"title":"用几复韵题伯氏思堂"}
