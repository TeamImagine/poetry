{"author":"陆游","id":41567,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["荠糁芳甘妙绝伦，啜来恍若在峨岷。","莼羹下豉知难敌，牛乳抨酥亦未珍。","异味颇思修净供，秘方常惜授厨人。","午窗自抚膨脝腹，好住烟村莫厌贫。"],"title":"食荠糁甚美盖蜀人所谓东坡羹也"}
