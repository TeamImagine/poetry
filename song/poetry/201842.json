{"author":"彭汝砺","id":201842,"strains":["仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。","仄仄平平仄平仄，仄平平仄仄平平。"],"paragraphs":["槿花时态甘相失，金玉交情喜独亲。","慷慨有心探虎穴，邅回无计附龙鳞。","君方奋翼青冥上，我即潜舟寂寞滨。","从事功名有余力，勉为书寄考槃人。"],"title":"送子文赴阙"}
