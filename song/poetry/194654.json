{"author":"苏轼","id":194654,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["生刍不独比前人，束藁端能废谢鲲。","子达想无身后念，吾衰不复梦中论。","已知毅豹为均死，未识荆凡定孰存。","堪笑东坡痴钝老，区区犹记刻舟痕。"],"title":"王中甫哀辞"}
