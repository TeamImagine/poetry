{"author":"岑羲","id":34933,"strains":["平仄○平仄仄平，平平仄仄仄平平。","平平仄仄○平仄，平仄平○○仄平。","仄仄平仄平平仄，平平仄仄仄○○。","平仄仄仄仄平仄，平平仄仄仄平平。"],"paragraphs":["银榜重楼出雾开，金舆步辇向天来。","泉声迥入吹箫曲，山势遥临献寿杯。","帝女含笑流飞电，乾文动色象昭回。","诚愿北极拱尧日，微臣抃舞咏康哉。"],"title":"奉和幸安乐公主山庄应制"}
