{"author":"张栻","id":58060,"strains":["仄仄仄平平，平仄仄平○。","仄平仄○仄，○仄平平平。","○仄仄仄○，仄仄平○平。","仄仄仄○仄，平平仄平平。","仄仄仄平仄，○仄仄平平。","平仄仄平仄，平平仄○平。","仄仄仄仄平，仄仄○○平。","仄仄仄仄仄，仄平仄平平。","平平仄仄仄，○仄○平平。","平平仄平仄，仄仄平平平。","仄仄仄平平，○仄平仄平。","仄仄平仄仄，平平仄平平。"],"paragraphs":["我昔在严城，惟子桂林思。","旧游复更践，相望仍今兹。","行止不可期，会合何参差。","况乃近重九，清杯忆同持。","想子抚初度，难忘蓼莪诗。","而我独东向，殷勤颂期颐。","祝子以爱身，永佩过庭规。","勉子事远业，昔贤以为师。","安车按节度，中道行逶迤。","他年老兄弟，鹤发仍庞眉。","岁晚话平生，期以无愧辞。","及此良未易，兢兢愿同之。"],"title":"定叟弟生朝遣诗为寿"}
