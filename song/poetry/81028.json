{"author":"张镃","id":81028,"strains":["平平仄○○仄仄，仄仄仄仄平平平。","平平仄平仄仄仄，仄仄仄仄平平○。","平平仄仄平平仄，平仄平平仄平仄。","平平仄仄仄平平，仄仄平平仄平仄。"],"paragraphs":["黄埃簸空吹赫日，白鸟不度喑蝉声。","先生出门数有碍，陋巷粪壤愁逢迎。","家山望断围修竹，常说携书伴鸣犊。","心无拣择自清凉，臭腐神奇总超俗。"],"title":"浮庵洁疾戏呈"}
