{"author":"方翥","id":21330,"strains":["○平仄仄平仄仄，平平仄仄○平仄。","仄○仄仄仄仄仄，仄仄仄平平仄仄。","平○平平平○平，仄平平仄○平平。","仄仄平平仄平仄，平平仄仄平○平。","平平仄仄仄平平，○仄平平仄仄平。","仄○平仄○平仄，仄○平仄仄平平。","仄○仄仄平平平，仄仄平平仄平平。","仄仄平○仄平仄，平平仄仄仄平○。"],"paragraphs":["吟诗夜半霜月白，胡床梦作乘槎客。","醉中入月捉玉兔，手摵桂枝鸣策策。","风吹天河银浪高，月边星宿相周遭。","五色机头索云锦，天孙一笑颜如桃。","天河下接武陵溪，重觅仙源路却迷。","五更波上回烟棹，半空飞雨落凄凄。","羽衣稚子双瞳方，伴我清江老严光。","落日还收钓筒去，芦风起处暮天长。"],"title":"次韵时瑞见寄"}
