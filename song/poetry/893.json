{"author":"李昉","id":893,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平平仄平。","平平仄仄仄，平仄仄平平。"],"paragraphs":["自喜身无事，论才拙复疏。","五年陪稷禼，二纪接严徐。","本是渔樵客，终惭邹鲁儒。","温衣饱食外，何必待盈余。"],"title":"自过节辰又逢连假既闭关而不出但欹枕以闲眠交朋顿少见过杯酒又难独饮若无吟咏何适性情一唱一酬亦足以解端忧而散滞思也吾弟则调高思逸诚为百胜之师劣兄则年老气羸甘取数奔之诮恭依来韵更次五章以自喜身无事为首  其三"}
