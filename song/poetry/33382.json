{"author":"陆游","id":33382,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄仄平仄仄平平。"],"paragraphs":["酒酣看剑凛生风，身是天涯一秃翁。","扪虱剧谈空自许，闻鸡浩叹与谁同。","玉关岁晚无来使，沙苑春生有去鸿。","人寿定非金石永，可令虚死蜀山中。"],"title":"病起书怀二首  其二"}
