{"author":"汪藻","id":236949,"strains":["仄平平仄平仄平，平平平仄平仄平。","仄平仄仄仄平仄，仄平仄仄○平平。","平平仄仄平仄仄，仄平仄仄○平平。","平平平平平仄仄，平仄平仄平平平。"],"paragraphs":["雨痕狼藉龙挂虚，风林岑蔚枭哺雏。","一川窈窕水云国，百家世世封樵渔。","钟来木杪知有寺，杖藜起踏苍烟孤。","溪山清明搀楚尾，台殿倾圮存唐余。"],"title":"过定香寺"}
