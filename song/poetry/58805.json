{"author":"陈造","id":58805,"strains":["仄平仄仄仄，仄仄仄平仄。","仄仄仄仄平，仄仄仄平仄。","平平○○仄，仄仄仄仄仄。","平平仄仄仄，平仄仄平仄。","平平平平仄，仄仄平仄仄。","○平仄○仄，仄仄仄仄仄。","平平仄平仄，平仄○平仄。","仄仄平平仄，平仄仄仄仄。","平平仄仄仄，仄仄仄仄○。","平平仄平仄，平仄仄平仄。","平平平平仄，平仄仄平仄。","仄仄仄仄○，平仄平仄仄。","○平平仄仄，仄仄仄平仄。"],"paragraphs":["外朝走马息，险绝欲无路。","驵骏蹙万蹄，势若敌场赴。","崩腾临空旷，踠足此小驻。","萧然一驿傍，为此数家聚。","川城南山下，邑屋随指顾。","行人不胜喜，息驾始此处。","跫然愀然意，南北分来去。","我解房州印，初试历险步。","胡为亦自得，不作罢尔虑。","乡心建瓴水，归梦受风絮。","残年归来引，他日遂初赋。","是役固已劳，端复酬夙素。","临风搔白首，一笑饬徒御。"],"title":"至喜铺"}
