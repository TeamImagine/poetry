{"author":"陆游","id":33577,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["小春花蕾索春饶，已有暄风入紫貂。","村路雨晴鸠妇喜，射场草绿雉媒骄。","花边结客飞金勒，楼上谁家弄玉箫。","莫怪夕阳归独后，早梅唤我度谿桥。"],"title":"数日暄妍颇有春意予闲居无日不出游戏作"}
