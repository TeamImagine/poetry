{"author":"刘望之","id":25298,"strains":["平平仄平平仄平，仄平平○仄仄平。","平平仄仄仄平仄，仄仄仄仄平平平。","仄○仄平平仄仄，仄仄仄仄平平平。","仄平平平仄仄仄，仄仄？仄平平平。","仄○仄平○仄仄，○仄平仄○平平。","平平○○仄平仄，仄仄平仄平平平。","平○平仄仄仄仄，仄仄仄仄平平？。","仄○？仄○仄仄，平仄仄平平平平。","仄平仄平仄平平，平仄平仄平平平。","○平平平仄仄仄，仄仄仄仄平平平。","仄平仄仄仄平仄，仄○仄平平仄平。","仄平平平仄○仄，仄仄仄仄平仄平。","仄○○仄平仄仄，仄○仄○平平平。","仄仄平平仄仄○，仄仄仄仄平平平。","仄平仄仄仄仄仄，仄仄仄仄平平平。","平平仄仄平仄仄，仄仄平○○仄平。"],"paragraphs":["金船载山知有无，大千浮空佛所书。","何人夜断海山臂，一手挈置西南隅。","白虹发晴涪水现，翠凤下晓巴山趋。","亮哉何邦实有此，但恐□舞皆凡姝。","已从上头收浩荡，更著幽处藏萦纡。","冯仙观中柏摩月，静老岩下泉跳珠。","霜荷千树小雨暗，野竹万个秋风□。","石囷□不了岁事，丹灶肯为凡人𬬻。","惜无数桃出山崦，来藉芳草开春壶。","从来山僧野道士，畏客誓不荒榛芜。","问谁结屋据雄会，邑中令君秦大夫。","此郎平生眼如鹘，视此亦足知远图。","挽衣留客来置酒，要看碧浪摧天吴。","我亦为渠脚力轻，拄杖插到青云孤。","酒酣抚槛叫落日，共闵此世真区区。","真须举臂游汗漫，莫向人间堕履凫。"],"title":"龙多山"}
