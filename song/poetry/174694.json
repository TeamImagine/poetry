{"author":"刘敞","id":174694,"strains":["平仄平仄平，○平仄仄平。","平平平仄仄，仄仄平仄平。","平仄仄仄平，仄仄平仄平。","仄平仄仄平，平仄○○平。","平平仄仄平，仄仄平平平。","仄平平平仄，仄仄平平○。","仄平平平仄，平仄平仄平。","平平仄仄平，仄仄○仄平。","仄仄平平仄，平○仄平平。","平○仄仄仄，平仄平平平。","仄○仄仄平，？平仄仄平。","仄仄平仄平，平平平仄平。","仄平仄平仄，平仄仄仄平。","仄仄仄平仄，平仄平仄平。","○平平平平，平仄平仄平。","仄平仄平平，平仄仄仄平。","平平仄○仄，平仄平○平。"],"paragraphs":["前日君远游，相怜每独悲。","宁知君未返，自笑还若兹。","贤者易姓逃，圣者微服驰。","圣贤不必容，吾道其如饴。","浮舟颍水清，远与尘嚣违。","卜邻西郊郭，得近樵渔期。","主人文章伯，声望高一时。","平生莫往还，见我如旧知。","势与年俱忘，胸中坦无疑。","人当意气展，何有忧寒饥。","反思万类情，紏纒未易推。","向者虽定居，睽孤常不怡。","迩来暂奔走，师友足自持。","物或损而益，吾又何怨为。","且苟无陈人，吾岂能至斯。","岁穷景萧条，多感令志衰。","须君济其弱，嗟子何当来。"],"title":"寄王深甫"}
