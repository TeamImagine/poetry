{"author":"文天祥","id":156676,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄平平平仄仄平。"],"paragraphs":["梦破东窗月半明，此身虽在只堪惊。","一春花里离人泪，万里灯前故国情。","龙去想应回海岛，雁飞犹未出江城。","客愁多似西山雨，一任萧条白发生。"],"title":"夜起"}
