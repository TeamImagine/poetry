{"author":"洪朋","id":224370,"strains":["平平○平仄，仄仄平仄○。","仄平平仄仄，仄仄平平平。","仄仄○平仄，平○仄平○。","平仄仄仄仄，平仄仄平平。","平平仄平仄，平平○仄平。","仄仄仄平仄，仄仄平仄平。","仄仄平○仄，仄仄仄平平。","平平平○仄，仄仄平仄平。","仄平平仄仄，○仄平仄平。"],"paragraphs":["鸡鸣深林里，犬吠幽径中。","不知谁子宅，乃是仙人宫。","竹柏荫清浅，楼观上虚空。","芝草隠翳郁，璇树翠青葱。","升堂见仙伯，欢然燕笑同。","侍立十余辈，玉女桃李容。","告我存三一，使我寿无穷。","吁嗟人间世，局促何所通。","愿言归白水，更议登阆风。"],"title":"绍圣二年秋七月乙未夜梦游一胜处非平生所经行见一道士延余坐饮以醇酒酒酣道旧故恍然不知所以因而赋诗既觉漫不复记忆戏作五言以补之"}
