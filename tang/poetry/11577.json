{"author":"郑澣","id":11577,"strains":["平○○平仄，平平仄仄平。","平平平仄仄，平仄仄平平。","仄仄平平仄，○平仄仄平。","○平平仄仄，仄仄仄平平。","仄仄平平仄，平平仄仄平。","平平仄仄仄，平仄仄平平。","仄仄平平○，平平仄仄平。","仄平平仄仄，仄仄仄平○。","仄仄○平仄，平平仄仄平。","仄平○仄○，平仄仄平平。"],"paragraphs":["丞相当时植，幽襟对此开。","人知舟檝器，天假栋梁材。","错落龙鳞出，{衤离}褷鹤翅回。","重阴罗武库，细响静山台。","得地公堂里，移根涧水隈。","吴臣梦寐远，秦岳岁年摧。","转觉飞缨缪，何因继组来。","几寻珠履迹，愿比角弓培。","柏悦犹依社，星高久照台。","后凋应共操，无复问良媒。"],"title":"中书相公任兵部侍郎日后阁植四松逾数年澣忝此官因献拙什"}
