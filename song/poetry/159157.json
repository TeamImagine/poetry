{"author":"方凤","id":159157,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["倦客囊书栖旧林，如兰交契岁寒心。","行藏与共盟犹在，生死俄分感独深。","丧宝可堪埋白璧，知音端合铸黄金。","茱萸遍插明朝是，回首西风泪满襟。"],"title":"止所吴公挽歌辞  其二"}
