{"author":"陆游","id":37000,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["鹤骨龟肠欲不禁，扶衰初喜罢呻吟。","盆山冰释书窗暖，药灶香浓道院深。","笔健乍临新获帖，手生重理旧传琴。","闭门局促还堪恨，云海何时豁此心。"],"title":"病起山居日有幽事戏作二首  其二"}
