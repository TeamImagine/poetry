{"author":"杜甫","id":2888,"strains":["仄平仄仄平，平仄仄平仄。","仄平平仄○，仄仄仄○仄。","平仄平平仄，仄平平平仄。","仄仄仄平平，仄仄仄仄仄。","仄仄仄仄平，仄○平仄仄。","仄仄平仄仄，仄平平○仄。","仄仄平平平，平平仄仄仄。","仄仄平平平，平平仄平仄。","仄平平平仄，平仄仄平仄。","仄仄○仄平，仄平仄仄平。","平平仄仄仄，仄仄仄仄仄。","平平平仄仄，仄仄仄仄仄。","仄平仄仄平，平仄仄平仄。","仄仄平仄仄，仄○平仄仄。","平平仄平仄，仄仄平平仄。","平仄仄仄平，仄仄仄仄仄。","仄平仄仄仄，仄平仄仄仄。","仄仄仄○平，仄平仄平仄。","仄平仄平仄，○仄仄仄仄。","平平平平仄，平仄仄仄仄。","仄平仄仄仄，仄仄仄平仄。","平平平平平，仄仄仄仄○。","平平仄平仄，○仄平仄仄。","仄仄平平平，平平平仄仄。","仄平○仄仄，平仄平平仄。","平平仄平仄，仄仄仄○仄。","平平仄仄仄，仄仄仄平○。","○平仄仄○，平○仄平仄。","仄仄平○仄，平○仄平仄。","仄○平仄仄，仄仄平仄仄。"],"paragraphs":["武功少也孤，徒步客徐衮。","读书东岳中，十载考坟典。","时下莱芜郭，忍饥浮云𪩘。","负米晚为身，每食脸必泫。","夜字照𦶟薪，垢衣生碧藓。","庶以勤苦志，报兹劬劳显。","学蔚醇儒姿，文包旧史善。","洒落辞幽人，归来潜京辇。","射君东堂策，宗匠集精选。","制可题未干，乙科已大阐。","文章日自负，吏禄亦累践。","晨趋阊阖内，足蹋宿昔趼。","一麾出守还，黄屋朔风卷。","不暇陪八骏，虏庭悲所遣。","平生满尊酒，断此朋知展。","忧愤病二秋，有恨石可转。","肃宗复社稷，得无逆顺辨。","范晔顾其儿，李斯忆黄犬。","秘书茂松意，溟涨本末浅。","青荧芙蓉剑，犀兕岂独剸。","反为后辈亵，予实苦怀缅。","煌煌斋房芝，事绝万手搴。","垂之俟来者，正始征劝勉。","不要悬黄金，胡为投乳贙。","结交三十载，吾与谁游衍。","荥阳复冥莫，罪罟已横罥。","呜呼子逝日，始泰则终蹇。","长安米万钱，凋丧尽余喘。","战伐何当解，归帆阻清沔。","尚缠漳水疾，永负蒿里饯。"],"title":"八哀诗 故秘书少监武功苏公源明"}
