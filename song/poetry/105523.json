{"author":"岳珂","id":105523,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["青灯相对夜初阑，适意棋枰伴我闲。","天马辎车金象国，虚龙缟袜宝台山。","进趋自可觇成败，幸胜何尝不往还。","一著未容回局势，不妨袖手酒杯间。"],"title":"夜观象弈"}
