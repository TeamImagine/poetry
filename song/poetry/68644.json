{"author":"文彦博","id":68644,"strains":["仄仄仄平仄，平平平仄平。","平平仄仄仄，平仄仄平平。","仄仄平仄仄，平平平仄平。","平平平仄仄，仄仄仄平平。"],"paragraphs":["窈窕竹间路，清虚池上亭。","高情爱寂寂，终日玩青青。","汝水环近郭，箕山开画屏。","知君于此兴，极目送鸿冥。"],"title":"汝州王端明寄示竹亭诗二十章披玩叹赏不能自已辄成四十言仰答来惠"}
