{"author":"孟郊","id":11983,"strains":["平仄仄仄仄，仄平平仄平。","仄平平平仄，平仄平平平。","平平平仄平，平仄仄仄平。","平○平仄平，○仄○平平。","平仄仄平平，平平平仄仄。","仄○仄仄仄，仄仄仄仄平。","平仄仄平仄，仄仄○仄平。","仄仄仄仄平，仄平仄仄平。","仄平平仄平，仄仄平平平。"],"paragraphs":["因冻死得食，杀风仍不休。","以兵为仁义，仁义生刀头。","刀头仁义腥，君子不可求。","波澜抽剑冰，相劈如仇雠。","尖雪入鱼心，鱼心明愀愀。","恍如罔两说，似诉割切由。","谁使异方气，入此中土流。","翦尽一月春，闭为百谷幽。","仰怀新霁光，下照疑忧愁。"],"title":"寒溪 六"}
