{"author":"陆游","id":38171,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平平平平仄仄平。","仄仄仄平平仄仄，仄平平仄仄平平。"],"paragraphs":["万家水竹古山阴，拣得幽居惬素心。","梁燕委巢知社近，井桐飘叶觉秋深。","琴缘废久尘常积，书为开稀蠹渐侵。","幸自杜门无一事，不须清夜感衣砧。"],"title":"幽居"}
