{"author":"刘敞","id":174634,"strains":["仄仄仄平仄，平平仄仄仄。","○平仄仄仄，仄仄仄仄○。","仄仄仄平平，仄平○仄○。","仄平仄平仄，平仄平仄○。","仄仄仄平平，仄平仄平平。","仄平仄平平，平仄仄仄平。","○仄平仄仄，仄仄仄仄平。","仄平仄平仄，仄○平平平。","平仄仄仄仄，仄仄仄○○。","仄仄？仄○，仄平仄○平。"],"paragraphs":["禀性实无用，干名谬所望。","中为禄仕逼，误有世俗偿。","组绶见羁縻，簿书正抢攘。","语言畏时忌，谈笑忧事妨。","往者托山林，未能下羲皇。","迩来失吾真，终日几发狂。","期会非本务，米盐岂大方。","洒心赖篇籍，发兴依松篁。","朋友素所畏，道路阻且长。","怨极倘见思，寄声慰离肠。"],"title":"初到淮西读书申申堂寄友"}
