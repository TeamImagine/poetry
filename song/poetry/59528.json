{"author":"陈造","id":59528,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["雨余支径湿平沙，恰称卑官下泽车。","杂树暝烟森立槊，乱峰迎客俨排衙。","水禽时弄蹁跹影，野草争开细碎花。","久忆山行此如愿，不应回首更思家。"],"title":"山行寄程帅"}
