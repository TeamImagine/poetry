{"author":"刘著","id":8719,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["平生漫浪老清晖，却扫丘园属少微。","世乱伤心青眼旧，天涯流泪白云飞。","羁愁只忆中山酒，贫病长悬子夏衣。","泽畔行吟谁念我，祗应形影自相依。"],"title":"次韵彦高暮春书事"}
