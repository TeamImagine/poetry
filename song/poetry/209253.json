{"author":"朱服","id":209253,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["昔年吴魏交兵地，今日承平会府开。","沃壤欲包淮甸尽，坚城犹抱蜀山回。","柳塘春水藏舟浦，兰若秋风教弩台。","独有无情原上草，青青还入烧痕来。"],"title":"过庐州"}
