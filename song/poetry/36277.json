{"author":"陆游","id":36277,"strains":["仄平仄平平，仄仄仄平仄。","仄○平仄平，仄仄仄平仄。","平平仄平仄，仄仄仄仄仄。","平平仄仄仄，仄仄平仄仄。","仄平仄仄仄，仄仄○仄仄。","仄仄○仄平，仄仄仄仄仄。","仄平仄仄仄，平仄仄仄仄。","○仄平平平，仄平仄平仄。"],"paragraphs":["睡余得清风，起坐傍书几。","日长谁晤言，赖此管城子。","欣然共游戏，一笑我忘尔。","群鸿偶下集，但怪惊不起。","古来翰墨事，着意更可鄙。","跌宕三十年，一日造此理。","不知笔在手，而况字落纸。","三叫投纱巾，作歌识吾喜。"],"title":"睡起作帖数行"}
