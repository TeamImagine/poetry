{"author":"苏辙","id":198624,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["老去日添腰脚病，山翁服栗旧传方。","经霜斧刃全金气，插手丹田借火光。","入口锵鸣初未熟，低头咀噍不容忙。","客来为说晨兴晚，三咽徐收白玉浆。"],"title":"服栗"}
