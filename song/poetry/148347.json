{"author":"方回","id":148347,"strains":["仄○○仄平，仄仄仄平仄。","○○○平平，平平仄平仄。","仄仄平仄平，仄仄仄平仄。","仄仄仄仄平，仄仄仄仄仄。","仄平平仄仄，平仄平仄仄。","平仄平仄○，仄仄仄仄仄。","平仄仄平○，平平○仄仄。","仄平仄仄仄，仄仄仄仄仄。","仄仄仄仄平，仄仄仄仄仄。","平平仄仄仄，仄平仄平仄。"],"paragraphs":["自从丧乱来，懒复治生事。","行行过田家，因之动幽意。","早稻青已黄，晚稻亦垂穗。","霅霅割稻声，自与割草异。","是时秋欲半，蒲柳风日脆。","儿卧牛自行，客熟犬不吠。","螃蟹出篱间，茅茨临水际。","使吾劣有此，亦足活老稚。","宦学四十年，进退两不遂。","扶犁手尚可，奈无可犁地。"],"title":"富阳田家"}
