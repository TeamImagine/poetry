{"author":"韦应物","id":56600,"strains":["仄仄仄仄平，仄仄仄平平。","平平仄平仄，仄仄仄仄平。","仄仄仄平仄，平仄平仄平。","仄平平仄平，平仄仄平平。","平平仄平平，平仄仄平平。","仄仄平仄仄，仄平仄仄○。","仄平仄○仄，平平平仄平。","平○仄仄仄，平仄仄平○。"],"paragraphs":["契阔仕两京，念子亦飘蓬。","方来属追往，十载事不同。","岁晏乃云至，微褐还未充。","惨凄游子情，风雪自关东。","华觞发懽颜，嘉藻播清风。","始此盈抱恨，旷然一夕中。","善蕴岂轻售，怀才希国工。","谁当念素士，零落岁华空。"],"title":"赠冯著"}
