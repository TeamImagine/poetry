{"author":"梅尧臣","id":35370,"strains":["平仄仄平平，平仄仄平仄。","平平平仄仄，平仄仄仄○。","仄仄仄仄平，仄仄仄仄仄。","仄平仄○仄，平仄仄平仄。","仄平仄仄○，仄仄平仄仄。","仄仄○平平，仄仄仄仄仄。","仄仄仄○仄，仄仄平仄仄。","平仄平仄仄，平仄仄仄仄。","仄平平仄仄，仄仄仄仄仄。","○○仄平平，平仄仄仄仄。","仄仄平仄平，仄平平仄仄。","仄平平仄○，仄仄仄仄仄。"],"paragraphs":["安得采虚名，师道欲吾广。","虽然成术业，曾不计少长。","孔孟久已亡，富贵得亦傥。","后生不闻义，前辈惧为党。","退之昔独传，力振功不赏。","舌吻张洪锺，小大扣必响。","近世复泯灭，务觉多忽恍。","今子诚有志，方驾已屡枉。","自惭怀道浅，所得可下上。","正如种青松，而欲托朽壤。","典册皆可寻，圣言皆可仰。","幸无增我过，此语固不爽。"],"title":"依韵和刘敞秀才"}
