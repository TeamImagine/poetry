{"author":"陆游","id":34346,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","仄平仄仄仄仄仄，平仄仄平平仄平。","仄仄平平仄平仄，仄平平仄仄平平。"],"paragraphs":["腰间羽箭久凋零，太息燕然未勒铭。","老子犹堪绝大漠，诸君何至泣新亭。","一身报国有万死，双鬓向人无再青。","记取江湖泊船处，卧闻新雁落寒汀。"],"title":"夜泊水村"}
