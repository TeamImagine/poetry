{"author":"徐彦伯","id":34129,"strains":["○仄仄仄仄，仄○平仄平。","仄平仄仄仄，仄仄平仄平。","平仄仄平仄，平平平仄○。","平仄平仄仄，平平平仄平。","平平仄平仄，仄仄仄平平。","仄○仄仄平，仄仄平仄平。","仄仄平平仄，平平仄平平。","仄平平平仄，仄仄仄平○。","仄仄仄平仄，平○仄仄平。","平平仄仄仄，平仄平○平。"],"paragraphs":["闻有独往客，拂衣捐世心。","结欣薄枉渚，撰念萦旧林。","经亘去崖合，冥绵归壑深。","琪树环碧彩，金潭生翠阴。","沿洄弄沙榜，诡仄眺明岑。","夕闻桂里猿，晓玩松上禽。","杂佩蕴孤袖，琼敷缀双襟。","我怀沧州想，懿尔白云吟。","秉愿理方协，存期迹易寻。","兹言庶不负，为报岩中琴。"],"title":"和李适荅宋十一入崖口五渡见赠"}
