{"author":"陆游","id":38474,"strains":["仄平仄仄平，仄仄平仄仄。","平平仄仄仄，平仄仄平仄。","仄平仄平仄，仄仄仄平仄。","平平平平仄，仄仄仄○仄。","平○仄平平，仄仄平仄仄。","平平仄仄平，仄平○仄仄。","平平平平平，仄仄仄仄仄。","平平仄仄平，平平仄平仄。"],"paragraphs":["一生食太仓，蠹耗均雀鼠。","虽云久置散，饥饱尚撑拄。","两年失微禄，始觉困羁旅。","倾身营薪米，得食已过午。","人观不堪忧，意气终自许。","藜羹若大庖，草庐如万础。","平生师颜原，本自藐晋楚。","悠然卧北窗，残灯翳还吐。"],"title":"独夜"}
