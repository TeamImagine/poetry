{"author":"高似孙","id":83511,"strains":["平平平平仄平仄，仄仄平平平仄仄。","仄○○仄仄平平，仄平仄仄平平仄。","仄仄仄仄平平平，仄平仄仄平平平。","仄○仄平○仄仄，○仄仄仄平平平。","仄仄○平仄平仄，仄○平平平仄仄。","平平平仄仄平平，仄仄平平平仄仄。"],"paragraphs":["宜州丹砂产旸谷，不比辰溪攒箭镞。","素霓深抱赤城霞，斩猩半染于阗玉。","海日下照珊瑚红，化为姹女金芙蓉。","一从擘华分禹璞，犹有绛气埋云峰。","铸鼎泥坛有消息，坐看光辉成五色。","淮南鸡犬亦同升，九转真能生羽翼。"],"title":"丹砂歌谢胡史君惠砂床"}
