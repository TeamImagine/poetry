{"author":"陈造","id":58860,"strains":["仄平仄平仄，平仄平仄仄。","平平仄○平，仄仄平仄仄。","仄平仄平平，平平平仄仄。","仄仄平仄仄，平仄平仄仄。","平平仄平平，仄仄仄○仄。","○仄仄仄平，平平○仄仄。","仄平○平平，仄仄平仄仄。","平平平仄平，仄仄仄平○。","平平仄仄仄，仄仄仄○仄。","平○平仄仄，平仄平仄仄。"],"paragraphs":["旅怀我岑寂，诗语君隽永。","新篇蜚堕前，坐阅仙府景。","晓林媚红酣，春池涵渌静。","叱吸风起籁，模写灯取影。","东园固成言，此境亦深靓。","应世足变迁，为谋难要领。","酒车且新图，客棹非旧整。","明朝鸥鹭前，鸭绿渺千顷。","飞觞击钵地，独夜起重省。","还应蓬背雨，闲滴魂梦冷。"],"title":"仪真诸公饯别"}
