{"author":"周紫芝","id":240340,"strains":["仄仄仄仄平，○仄仄平仄。","仄仄平仄平，仄仄平仄仄。","平○○平平，平仄平仄仄。","仄○平仄平，仄仄仄仄仄。","仄○仄仄平，平仄○仄仄。","○○仄平平，平平仄平仄。"],"paragraphs":["老懒不出门，泯默抱穷独。","赖此千载人，洗我双病目。","公思如悬河，倾泻归四凟。","我如眢井泉，凿地日不足。","幸分一滴甘，濡此将槁木。","行当奉周旋，归囊粲珠玉。"],"title":"次韵答子容三首  其二"}
