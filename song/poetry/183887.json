{"author":"刘攽","id":183887,"strains":["仄平平仄仄平平，仄仄平平仄仄平。","仄仄仄平平仄仄，平仄仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["蜀公精思古人为，论乐成书八十时。","那有伯牙为听者，空令一足尚传疑。","羊山钜黍知无用，牛铎遗音自不欺。","便欲祠君从乐祖，出门陈迹奈深悲。"],"title":"观范公乐有感"}
