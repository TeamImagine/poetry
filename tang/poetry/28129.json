{"author":"陆龟蒙","id":28129,"strains":["仄仄仄平仄，平平平仄平。","平平平平○，仄仄○平平。","平仄仄仄仄，平平仄？平。","仄仄仄平仄，平仄仄平平。","仄仄仄平仄，仄平平仄平。","平平○平仄，仄仄平平平。","仄仄平仄仄，仄平平仄平。","平平仄平仄，仄仄平○平。","仄仄仄○仄，？平平仄平。","平平仄仄仄，○仄平平平。","仄仄○○○，仄平平仄○。","平平仄仄仄，仄仄平平平。","仄○仄○仄，平平○仄平。","平平仄仄仄，仄仄平平平。","平仄仄仄仄，平平仄平平。","仄仄仄平仄，仄平平仄平。","仄○仄平仄，仄仄平平平。","平平仄平仄，仄仄平平平。","平平仄仄仄，仄仄○平○。","平仄仄仄仄，仄平○○○。","平平仄平仄，仄仄○平平。","仄仄仄平仄，仄平仄平平。","平平仄仄仄，平仄平仄○。"],"paragraphs":["积雨晦皋圃，门前烟水平。","蘋蘅增遥吹，枕席分余清。","村斾诧酒美，赊来满鋞程。","未必减宣子，何羡谢公荣。","借宅去人远，败墙连古城。","愁鸱占枯枿，野鼠趋前楹。","昨日云破损，晚林先觉晴。","幽篁倚微照，碧粉含疏茎。","蠹简有遗字，{先攵}琴无泛声。","蚕寒茧尚薄，燕喜雏新成。","览物正摇思，得君初夏行。","诚明复散诞，化匠安能争。","海浪刷三岛，天风吹六英。","洪崖领玉节，坐使虚音生。","吾祖傲洛客，因言几为伧。","末裔实渔者，敢怀干墨卿。","唯思钓璜老，遂得持竿情。","何须乞鹅炙，岂在斟羊羹。","畦蔬与瓮醁，便可相携迎。","蟠木几甚曲，笋皮冠且轻。","闲心放羁靮，醉脚从欹倾。","一迳有余远，一窗有余明。","秦皇苦不达，天下何足幷。"],"title":"奉酬袭美先辈初夏见寄次韵"}
