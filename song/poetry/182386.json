{"author":"强至","id":182386,"strains":["仄仄平平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["雪意徘徊收腊尾，风光迤逦上花梢。","强倾浮蚁尝春酌，终似南禽忆旧巢。","愁里年华侵短发，吟边生意满东郊。","玉盘丝菜无消息，索寞空斋畏客嘲。"],"title":"立春辇下作"}
