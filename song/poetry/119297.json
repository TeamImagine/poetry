{"author":"林希逸","id":119297,"strains":["平平仄仄仄平平，仄仄平仄仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["声华六馆压群雄，独坐皋比信国工。","弟子三千徒共喜，法筵第一义尤公。","我开荐口惭如愈，守自知名盍敬融。","料得芹香留不住，会须班入大明宫。"],"title":"和萧教韵"}
