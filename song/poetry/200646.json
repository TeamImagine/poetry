{"author":"孔武仲","id":200646,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄平平平。","平平仄仄平平仄，平仄平平仄仄平。"],"paragraphs":["岁月翩翩插羽过，十年依旧叹蹉跎。","雁回燕塞乡书少，雪满梁园雅集多。","取乐醉乡聊邂逅，争新谈薮任纷罗。","殷勤尚托抠衣旧，遥许巴吟续郢歌。"],"title":"次韵李至之席上作"}
