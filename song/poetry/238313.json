{"author":"王庭珪","id":238313,"strains":["仄仄平平仄仄平，仄平平仄仄平平。","仄平仄仄平仄仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["欲救斯民病久尫，想君家谱有奇方。","但须去恶犹去草，要使牧人如牧羊。","正值雕残经寇乱，还思激烈咏时康。","当年手种闲桃李，今日成阴总类棠。"],"title":"和黄元授送赵敦本赴万安宰"}
