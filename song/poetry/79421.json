{"author":"欧阳修","id":79421,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["槐柳来时绿未匀，开门节物一番新。","踏青寒食追游骑，赐火清明忝侍臣。","拂面蜘蛛占喜事，入帘蝴蝶报家人。","莫瞋年少思归切，白发衰翁尚惜春。"],"title":"和较艺将毕"}
