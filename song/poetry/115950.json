{"author":"刘克庄","id":115950,"strains":["平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["飞锡应来从鹫岭，卓茅浑未有蜂窠。","输他灵运先成佛，笑杀僧伽改姓何。","一半芋甘堪共饱，六如语妙不须多。","珍公棒喝方行用，肯著诗仙挂搭么。"],"title":"用旧韵赠莹上人"}
