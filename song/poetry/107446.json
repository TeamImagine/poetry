{"author":"王迈","id":107446,"strains":["仄仄仄平平，仄○平○平。","仄平○○仄，○仄平平平。","平平仄○仄，平仄平平平。","仄仄○仄仄，平平仄平平。","仄平仄平平，仄仄仄○平。","○仄仄仄平，平仄平平平。","平平平仄仄，仄仄○平平。","仄仄仄仄仄，○仄仄仄平。","仄仄仄平平，平平仄仄平。","平平仄平平，仄仄○平平。","平平仄仄平，平平平仄平。","仄仄仄仄○，平平仄平○。"],"paragraphs":["午枕避尘嚣，梦乘银潢槎。","好风吹衣袂，堕我天之涯。","群仙赴号召，骖凤来香车。","一见如故旧，丝麟酌流霞。","或鞭石为羊，或握枣如瓜。","中有汗漫生，盘礴埋丹砂。","谁言仙有道，挟术相矜夸。","顾我亦可学，正坐一念差。","我笑谢之言，仙凡各有家。","悠悠御风还，聚散如团沙。","绳床一欠伸，兹游真幻耶。","咄咄置勿论，呼童煮新茶。"],"title":"述梦"}
