{"author":"邓深","id":27688,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["返照重城暮色催，人家十万出楼台。","江流湛湛洞庭去，山色青青衡岳来。","佳处绿樽穷日饮，故园黄菊向谁开。","人间此会论今古，醉听西风拂帽埃。"],"title":"九日方壶"}
