{"author":"程洵","id":64114,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["梅子垂垂雨复晴，田歌初报罢春耕。","敲门忽有诗筒至，入手悬知句法精。","应聘申公何日去，草玄扬子几时成。","知君不乐杯中物，事业端期身后名。"],"title":"次韵顺之见寄"}
