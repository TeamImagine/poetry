{"author":"上官仪","id":12741,"strains":["仄仄平平仄，平平仄仄平。","平平○仄仄，平仄仄○仄。","○○仄○仄，平○仄平平。","仄平平仄仄，平仄仄平平。","仄仄平平仄，平平仄仄○。","仄仄平平仄，○平仄仄平。","平平○？仄，平仄仄○平。","平仄○平仄，平平平仄平。"],"paragraphs":["上苑通平乐，神池迩建章。","楼台相掩映，城阙互相望。","缇油泛行幔，箫吹转浮梁。","晚云含朔气，斜照荡秋光。","落叶飘蝉影，平流写雁行。","槿散凌风缛，荷销裛露香。","仙歌临枍诣，玄豫历长杨。","归路乘明月，千门开未央。"],"title":"奉和秋日即目应制"}
