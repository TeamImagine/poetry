{"author":"敖陶孙","id":83005,"strains":["平平仄平仄，仄仄平平平。","仄仄平平平，仄仄平仄平。","仄平仄平仄，○仄平仄平。","○平仄○仄，仄仄平仄平。","平平仄仄仄，仄○平仄平。","平仄仄仄平，平仄仄仄○。","平平仄仄平，仄仄○仄平。","仄平○平仄，仄仄平仄○。"],"paragraphs":["佳人珮明月，笑语含春姿。","手握幽兰丛，照影清汉湄。","少年冶游子，行乐方及时。","折苕戏相赠，玉色頩自持。","归来种白璧，日沤文锦丝。","加币欲聘君，常恐岁月迟。","终然不可谐，翕欻听所之。","愿言遗芗泽，远慰千里思。"],"title":"佳人珮明月赠俞德章"}
