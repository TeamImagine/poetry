{"author":"赵鼎臣","id":226788,"strains":["仄仄○平平，仄仄仄仄仄。","仄仄平仄平，○仄仄仄仄。","仄仄平仄平，平平仄平仄。","仄仄仄仄平，仄仄仄平仄。","平平仄仄平，仄平仄仄仄。","仄平平仄平，仄仄平仄仄。","仄仄平仄仄，仄仄平平仄。","平平平仄平，平○仄仄仄。","仄○仄平平，仄仄平平仄。","仄仄仄平平，仄仄仄仄仄。","仄○仄平平，仄仄仄○仄。"],"paragraphs":["吏道如棼丝，坐觉意味少。","我岂无一箪，当食自不饱。","邂逅崔子真，霜林挺孤筿。","十日九闭门，想见独倾倒。","悠悠四十年，识君恨不早。","晤言曾几何，告别惊草草。","昨枉湖上作，盛赞池亭好。","平生邢子才，投分纻与缟。","政当乐濠鱼，定不惊鸥鸟。","解榻念君来，此意不待晓。","似闻百花洲，一雨浄如扫。"],"title":"崔德符作湖园诗以寄邢子强次韵"}
