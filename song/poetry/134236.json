{"author":"释文珦","id":134236,"strains":["○平平仄○，仄○仄○仄。","平平仄○平，仄仄平仄仄。","仄仄平平仄，平平仄平平。","平平仄？仄，平平平○平。","仄平平平仄仄仄，平平平仄平平仄。","仄仄仄平仄仄○，仄仄仄○平仄仄。","平平平仄平○仄，仄平平平平平仄。"],"paragraphs":["闲踪无滞留，有兴即行乐。","崎岖历重丘，窈窕穷远壑。","遂步西城道，修墉带高闳。","门前设梐枑，喧喧歌吹声。","老人咨嗟语予故，园林曾是前人墓。","予谓老人置勿论，自古废兴何定据。","今人欢乐宁长保，后人还为伤怀抱。"],"title":"西城行"}
