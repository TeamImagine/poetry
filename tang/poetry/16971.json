{"author":"白居易","id":16971,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雪拥衡门水满池，温炉卯后煖寒时。","绿醅新酎尝初醉，黄纸除书到不知。","厚俸自来诚忝滥，老身欲起尚迟疑。","应须了却丘中计，女嫁男婚三迳资。"],"title":"早饮醉中除河南尹敕到"}
