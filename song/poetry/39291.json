{"author":"陆游","id":39291,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["葛衣初著喜新晴，寂寂虚堂一榻横。","乍坼孤花藏叶罅，晚归双燕拂帘旌。","舞空不断游丝直，掠地还飞落絮轻。","剩欲倚阑寻好句，清笳已复动高城。"],"title":"喜晴"}
