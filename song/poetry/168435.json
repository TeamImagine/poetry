{"author":"文同","id":168435,"strains":["仄仄仄仄仄，仄仄平○平。","平平仄仄仄，仄仄平平平。","仄仄仄○仄，○平平仄○。","平平仄平平，仄仄平仄平。","平平平仄平，平仄平平○。","仄平仄仄仄，○仄仄平○。"],"paragraphs":["野水泻古穴，石岸盘回渊。","飞尘不可入，竹树围清涟。","静往得胜玩，深居逃俗缘。","寒光照烦襟，景寂心自圆。","枯篁蹲碧禽，垂颈窥沉鲜。","对之不敢动，相望两俱禅。"],"title":"东谷沿小涧树木丛蔚中有圆潭爱之久坐书所见"}
