{"author":"李纲","id":244872,"strains":["平平仄仄仄，仄仄平仄○。","平平仄平仄，仄仄平○平。","仄仄仄仄仄，平平仄平平。","平平仄○仄，○仄平平平。","仄仄平仄仄，平平仄平平。","○平仄平仄，平仄平平平。","仄平仄仄○，仄仄仄仄平。","平仄仄仄平，仄仄仄平平。","平仄平仄仄，仄仄仄仄平。","平仄仄平仄，○平平仄平。","仄仄仄平仄，仄仄平仄平。","平平仄仄仄，仄仄平平平。","仄仄仄仄仄，平○仄平平。","？平仄仄仄，平仄○平平。","平○仄仄仄，平仄仄仄平。","仄平○平仄，仄仄仄仄平。","平平仄平仄，仄仄仄平平。","平平仄仄仄，平仄平平平。","仄平仄平平，平仄仄仄平。","○仄仄平仄，○平平仄平。"],"paragraphs":["灵源韫秀异，杰出闽粤间。","神功谢镌凿，妙境森回环。","曲磴下窈窕，髙岩上孱颜。","松萝互荫翳，正暑生清寒。","路转人寂寂，泉飞涧潺潺。","乘髙望云海，天末波涛翻。","伟哉宇宙中，有此气象寛。","诸子雅好游，蜡屐履山樊。","佳客来自远，复共一日欢。","而我抱衰疾，屏居方杜关。","岂不乐山水，宴坐心不阑。","神游八极表，目寓无髦蛮。","块视众岳小，杯看五湖悭。","矧兹几案物，安用劳跻攀。","登临务得隽，无乃见一斑。","作诗调诸子，醉语不可删。","秋风动林壑，冻雨洗尘寰。","新凉至万里，浓翠浮千山。","白云出何心，飞鸟倦自还。","兴尽盍遄返，胜游宜勿殚。"],"title":"诸季邀德久申伯同游鼓山灵源洞仆以病不果往赋诗见意"}
