{"author":"韩淲","id":86090,"strains":["平平仄仄平，仄仄仄仄仄。","仄平仄○仄，仄仄平仄仄。","仄平仄平仄，仄仄仄平○。","仄平仄平仄，仄○仄仄仄。","○平平平仄，仄仄平仄仄。","仄平仄平平，平仄仄平仄。","○仄平平○，平平仄平仄。"],"paragraphs":["遥遥聚远台，是岂俗所要。","只宜我行适，信得山水妙。","地高出林表，眇邈有殊调。","主人运心匠，择胜出素料。","陂陀阐微迳，俯视溪可照。","匪云赋新诗，聊尔索言笑。","三月青春深，风林杜鹃叫。"],"title":"聚远台"}
