{"author":"赵嘏","id":24351,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["晚树疏蝉起别愁，远人回首忆沧洲。","江连故国无穷恨，日带残云一片秋。","久客转谙时态薄，多情只共酒淹留。","到头生长烟霞者，须向烟霞老始休。"],"title":"自遣"}
