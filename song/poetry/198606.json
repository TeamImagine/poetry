{"author":"苏辙","id":198606,"strains":["平平仄平平，仄仄仄仄仄。","仄平平仄仄，平仄仄平仄。","仄平仄仄仄，仄仄平仄仄。","仄平仄平平，仄仄平仄仄。","仄仄仄仄平，仄平仄平仄。","平平仄仄仄，○仄○仄仄。","平平仄仄平，仄仄平仄仄。","仄仄平仄平，仄仄仄平仄。"],"paragraphs":["天惟不穷人，旱甚雨辄至。","麦干春泽匝，禾槁夏雷坠。","一年失二雨，廪实真不继。","我穷本人穷，得饱天所畀。","夺禄十五年，有田颍川涘。","躬耕力不足，分获中自愧。","余功治室庐，弃积霑狗彘。","久养无用身，未识彼天意。"],"title":"夏至后得雨"}
