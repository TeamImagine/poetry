{"author":"梅尧臣","id":46858,"strains":["平平仄○平，仄仄平平平。","仄仄平平平，平平○平平。","○仄仄仄仄，平仄○仄平。","仄仄仄仄○，○仄仄仄平。","仄仄仄平仄，仄○仄○平。","○平仄仄仄，平仄仄平○。","平平平仄仄，仄仄仄仄平。"],"paragraphs":["晨登日观峰，海水黄金镕。","浴出车轮光，随天行无踪。","正视刺我目，攒集如剑锋。","照曜万物兴，磨灭万物凶。","草木既无命，必闻石间松。","当时一避雨，安得大夫封。","人而苟不遇，抱简诵六龙。"],"title":"登泰山日观峰"}
