{"author":"王维","id":45897,"strains":["仄平仄○平，○仄○平仄。","仄仄仄平仄，仄平平仄仄。","○○仄仄平，○仄平平仄。","平平仄○仄，平仄平平仄。","仄仄平仄平，仄平平平仄。","○仄平仄仄，仄仄平○仄。","仄仄仄平○，仄平平平仄。","仄仄平仄平，平平仄○仄。","○○仄仄仄，平平仄平仄。","仄仄仄仄平，平平平○仄。"],"paragraphs":["汉家李将军，三代将门子。","结发有奇策，少年成壮士。","长驱塞上儿，深入单于垒。","旌旗列相向，箫鼓悲何已。","日暮沙漠陲，战声烟尘里。","将令骄虏灭，岂独名王侍。","既失大军援，遂婴穹庐耻。","少小蒙汉恩，何堪坐思此。","深衷欲有报，投躯未能死。","引领望子卿，非君谁相理。"],"title":"李陵咏"}
