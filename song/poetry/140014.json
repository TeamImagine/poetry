{"author":"王奕","id":140014,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["仙去琼花不见根，津桥明月共谁论。","百余载作江藩翰，十几年来蓟户门。","淮海楼头诸老眼，平山堂外六军魂。","翻愁吴楚空遗彦，作史无人岁月昏。"],"title":"到扬州"}
