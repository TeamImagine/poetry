{"author":"梅尧臣","id":57242,"strains":["仄仄仄仄平，仄仄平仄平。","仄仄○平仄，平平平仄平。","仄平○仄○，仄○仄平平。","平？平仄仄，仄仄仄仄平。","平平？仄平，仄仄仄平平。","平平仄仄平，仄仄仄仄平。","○○平平仄，○○仄平平。","平仄仄仄平，仄平平仄平。"],"paragraphs":["我慕杜挺之，磊落高世谈。","又爱王平甫，才雄天马骖。","二人相议评，最重李淮南。","踒{拖扌=}文馆彦，委曲部政谙。","能苏煮海民，变使供租甘。","虽持使者权，不作自裹蚕。","谆谆无威慠，雍雍激廉贪。","书戒易满人，纵愚须起惭。"],"title":"书二客论呈李君锡学士"}
