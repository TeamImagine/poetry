{"author":"邵雍","id":135082,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["谁言博奕尚优游，利害相磨未始休。","初得手时宜顾望，合行权处莫迟留。","二年乃正三监罪，七日能尸两观囚。","天下太平无一事，南阳高卧更何求。"],"title":"观棋小吟"}
