{"author":"朱淑真","id":245758,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["穷冬欲去尚徘徊，独坐频斟守岁杯。","一夜腊寒随漏尽，十分春色破朝来。","桃符自写新翻句，玉律谁吹定等灰。","且是作诗人未老，换年添岁莫相催。"],"title":"除夜"}
