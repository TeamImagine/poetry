{"author":"晁公武","id":16267,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，平平仄平仄平平。"],"paragraphs":["东游寻胜即登临，浮玉知名冠古今。","万壑波涛喧海口，千年岩岫据江心。","雨篷烟棹征帆远，晓磬昏钟佛屋深。","诗客分留风景在，凭君一为发长吟。"],"title":"登金山"}
