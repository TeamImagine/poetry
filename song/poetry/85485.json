{"author":"李壁","id":85485,"strains":["平平仄○仄，平仄仄仄平。","仄平仄仄平，仄仄仄仄○。","仄○平平○，平仄平仄平。","仄○仄仄仄，仄仄○平平。","仄平仄平仄，仄仄平仄平。","平仄仄仄仄，仄○仄仄平。","平平仄平仄，仄仄平○平。","仄仄仄仄仄，仄仄平平平。","仄仄仄仄仄，仄仄平平○。","平仄仄仄平，平平仄平平。","平平仄仄仄，仄仄仄平平。","平仄仄平仄，仄仄平平平。","○仄仄仄仄，平平仄○平。","○平仄平仄，仄仄平平平。","仄仄仄仄仄，仄仄○平平。","仄平仄仄平，仄仄仄仄平。","平平仄平仄，仄仄平○平。","平平仄平仄，仄仄平平平。","仄仄仄平仄，仄平仄平平。","仄仄平平仄，仄仄仄平平。"],"paragraphs":["嵇康遇王烈，幽愤竟莫摅。","我今识漫翁，转欲与世疏。","况闻高斋胜，云月随卷舒。","息深固以踵，道集其惟虚。","一朝破生死，直到心地初。","嗟我觉既晚，尚收废弃余。","疑翁乃真契，百里纡柴车。","谓我骨本好，误落尘寰居。","已障不自解，顾遣他人除。","稽首谢至言，田荒始知畬。","虽微跪履敬，脱粟荐霜蔬。","翁早涉文史，雅意追严徐。","中睹世路恶，纷纷臭如帤。","回光述鸿宝，妙解超堪舆。","启钥借我读，恍梦犹华胥。","匪惟见异人，乃复得异书。","穷途有良遇，喜极还欷歔。","居然困缰锁，阻造焦生庐。","后会岂无日，碧霄揽霞裾。","不见垂天翼，变化本鲲鱼。"],"title":"为刘漫翁老人赋云月高斋诗"}
