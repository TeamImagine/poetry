{"author":"权德舆","id":9265,"strains":["仄平平仄○，仄仄仄平平。","仄仄平平仄，平仄○仄平。","平○仄平仄，平仄仄平平。","平仄平平仄，平平仄仄平。","平平平仄仄，仄仄仄平平。","仄仄平平仄，平○仄仄平。"],"paragraphs":["解龟辞汉庭，却忆少微星。","直指常持宪，平反更恤刑。","闲思紫芝侣，归卧白云扃。","明诏优筋力，安车适性灵。","群公来蔼蔼，独鹤去冥冥。","想到挥金处，嵩吟枕上青。"],"title":"送张詹事致政归嵩山旧隐"}
