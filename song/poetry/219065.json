{"author":"蔡肇","id":219065,"strains":["平平仄仄仄平仄，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["曹公长剑一杯酒，邓子孤云万里心。","神骏莫辞观马厩，深沉久合寄书林。","礼闱联事几三月，词客悲秋共一音。","独有何郎诗思苦，空阶点滴伴清吟。"],"title":"和慎思漫兴成章屡蒙子方宠和更辱赠句辄用奉酬"}
