{"author":"陆游","id":34914,"strains":["○仄仄仄○仄平，仄仄平平仄平平。","仄平仄仄仄仄平，平平仄仄仄仄平。","仄平平平仄平平，仄平仄仄平仄平。","平平仄仄仄仄○，仄仄仄仄○平平。","仄平仄仄平仄○，仄平平仄平平平。","平平○仄平平平，仄平平仄仄仄平。"],"paragraphs":["庭下讼诉如堵墙，案上文书海茫茫。","酒酸{炙火=肉}冷不得尝，椎床大叫欲发狂。","故人书来索文章，岂知吏责终岁忙。","寒龟但欲事缩藏，病骥敢望重腾骧。","日曛稍退凫鹜行，小山樷竹堂东厢。","呼儿深炷铜炉香，楚骚为我祓不祥。"],"title":"比得朋旧书多索近诗戏作长句"}
