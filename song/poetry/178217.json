{"author":"魏野","id":178217,"strains":["仄平平仄仄平平，仄仄平平仄仄平。","平仄仄平平仄仄，仄平仄仄○平平。","仄○仄仄平○仄，仄仄平平仄○平。","平仄仄平平仄仄，平平○仄仄平平。","仄○仄仄平平仄，仄仄平平仄仄平。","仄仄仄平平仄仄，仄○平○仄平平。","仄○平仄平平仄，仄仄平○仄平平。","仄仄平平平仄仄，○平平仄仄仄平。","仄平平仄平○仄，平仄平平仄仄平。","仄仄仄○平仄仄，仄平平○仄平平。","平平平仄平平仄，仄仄平○仄○平。","平仄仄平平仄仄，仄平平仄平○平。","平平仄仄平平仄，平仄平平仄仄平。","平仄仄平平仄仄，平平平仄仄○平。","仄平仄仄平平仄，仄仄平○仄仄平。","仄仄平平仄平仄，仄平仄仄仄○○。"],"paragraphs":["尽垂华发恋金门，独乞悬车未五旬。","清世一般为隠逸，碧霄两处应星辰。","绣衣脱下宁妨贵，锦帐眠来不称贫。","潇洒易添新道气，光阴难改旧风神。","老轻白傅方归洛，乱鄙黄公始避秦。","象简岂同青竹杖，廌冠争胜白纶巾。","世间名系昌朝客，物外衔称太华人。","醉指鳌头为别业，吟夸仙掌是比邻。","剑生尘土揩磨懒，书带烟岚{日煞}曝频。","石鼓晓听殊待漏，玉潭时看异迷津。","琴怜徽外声弥澹，酒爱𥬠中味更醇。","精细处方因疗鹤，等闲开食为迎宾。","芝田女仆皆能采，兰佩儿童亦解纫。","丹诀有灵还似性，诗篇无病恰如身。","要君计想嫌弘景，弃室翻应笑子真。","预祝全家上升日，愿停绛节许相亲。"],"title":"寄赠华山致仕韩见素"}
