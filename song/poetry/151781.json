{"author":"何梦桂","id":151781,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["试向昆明问劫灰，几看麋鹿上苏台。","闲中历日生青草，梦里乾坤化大槐。","塞雁南归春又去，江潮东下暮还来。","临平山尽啼鹃歇，可是征人唤不回。"],"title":"感寓二首  其二"}
