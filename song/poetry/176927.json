{"author":"司马光","id":176927,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["雨意沉沉泼火余，夔龙盛集退朝初。","酒殽络绎来丹禁，冠剑参差下玉除。","紫凤归飞云烂漫，黄鹂新啭柳扶疏。","麦禾满野边烽息，佳节何妨赋乐胥。"],"title":"寒食御筵口号二首  其一"}
