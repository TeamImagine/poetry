{"author":"刘克庄","id":110867,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["废诗二十余年矣，忽读来诗眼暂明。","处士梅曾如许瘦，化人酒莫过于清。","蛩鸣竞起为唐体，牛耳谁堪主夏盟。","事阔语长殊未竟，跨馿作么问归程。"],"title":"题永福黄生行卷"}
