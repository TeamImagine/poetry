{"author":"元稹","id":14795,"strains":["仄仄仄仄平平平，仄○仄仄平○平。","仄平平仄平仄平，仄○仄仄平平平。","仄仄仄仄平平平，平仄平平平。","平平○仄仄平平，仄平○仄平仄平。","平平仄仄平仄平，平平仄仄○平平。","平平仄仄平仄平，仄仄仄平平平仄平。"],"paragraphs":["有酒有酒鸡初鸣，夜长睡足神虑清。","悄然危坐心不平，浩思一气初彭亨。","澒洞浩汗真无名，胡不终浑成。","胡为沈浊以升清，矗然分画高下程。","天蒸地郁群动萌，毛鳞裸介如鬇鬡。","呜呼万物纷已生，我可奈何兮杯一倾。"],"title":"有酒十章 一"}
