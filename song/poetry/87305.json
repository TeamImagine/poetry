{"author":"韩淲","id":87305,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄平平平。","平平仄仄平平仄，仄仄平平仄仄平。"],"paragraphs":["夔子遥遥古信州，向来怀玉得贤侯。","江湖烟树开方面，巴峡楼台占上头。","掌握机权因世故，心思隠膜为民忧。","儒家共仰丁宽易，老手官还侍冕旒。"],"title":"寄丁夔州"}
