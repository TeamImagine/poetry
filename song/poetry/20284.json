{"author":"李石","id":20284,"strains":["平平仄平平，仄平仄平仄。","仄平仄仄平，仄平仄仄仄。","仄仄仄平平，平平仄○仄。","仄仄平仄平，平仄平仄仄。","平平仄平平，仄仄平仄仄。","平平仄仄仄，○仄仄○仄。","平○仄平平，仄仄平仄仄。","仄仄平平平，仄仄平仄仄。","平仄仄平平，仄仄平仄仄。","仄平平仄平，平平仄平仄。"],"paragraphs":["通涂合西南，达人戒同异。","二鱼各自鱼，是鱼岂有二。","阔处海茫茫，波涛适相戏。","笑我湖上亭，鳞鬣纷族类。","情知我非鱼，此意鱼或是。","欣然得所适，相见不相遇。","鱼行我无心，我得鱼亦遂。","藻荇披秋光，水与天妩媚。","明月贴湖心，照见鱼不寐。","我琴无杀声，螗螂勿余忌。"],"title":"鱼相忘亭"}
