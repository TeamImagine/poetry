{"author":"张孝祥","id":56220,"strains":["平平○仄平，平仄仄仄平。","仄仄平仄平，仄仄○平平。","仄平平平仄，仄仄平仄平。","平○平平平，平平仄平平。","平仄仄仄平，仄仄平仄平。","仄○平○平，平仄○仄平。","平平仄○仄，仄仄平平平。","仄仄仄平平，仄仄仄平平。","平平仄○○，仄仄○○平。","仄仄仄仄平，仄平仄平平。","仄平○仄平，○仄○仄平。"],"paragraphs":["吾家中隠君，才比万斛泉。","短小精悍姿，一剑当雄边。","去年郴州贼，俯视衡岳颠。","君从襄阳来，孤忠作戈鋋。","谭笑百雉安，净洗湖岭烟。","谓当酬王勋，金印如斗悬。","言归遽如许，此意谁为宣。","小隠即居山，大隠即居廛。","夫君处其中，政尔当留连。","早晚有诏书，唤君远朝天。","欲为中隠游，更著三十年。"],"title":"中隠"}
