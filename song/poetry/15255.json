{"author":"刘子翚","id":15255,"strains":["平平平仄平，仄仄平平仄。","平平平仄平，○仄平仄仄。","仄平平仄平，平仄平平仄。","仄仄平平平，平平仄平仄。","平平仄○平，平仄平○仄。","仄平仄平仄，仄仄平平仄。","仄仄仄平平，仄仄仄平仄。","仄平仄平平，平○平仄仄。","○平仄仄平，仄仄平平仄。","平平仄平平，仄仄平平仄。","○平平仄平，平平仄平仄。","仄○仄平平，仄仄平仄仄。","仄平平仄仄，仄仄平平仄。","平○仄仄○，仄仄仄平仄。","仄○仄平仄，平仄平平仄。","○平仄仄平，平仄○平仄。","○仄仄平平，仄仄平仄仄。","平○仄平平，平平○平仄。"],"paragraphs":["清湖嵇玉山，缥缈飞双屐。","泠风随处流，三伏无赫赫。","未成玄圃游，聊醉端州宅。","忆昨陪初筵，杯摇剑峰脊。","杉篁漏疏棂，云气萦长帟。","主人意弥厚，不吝园蔬摘。","我亦洞幽怀，涸此一泓碧。","至欢召融融，丛虑消剌剌。","听君诵九流，浩若昆仑擘。","摩天俊鸢飞，响涧惊鱼掷。","分携今几时，浮埃翳瑶席。","有如烂柯翁，万古逢一奕。","醉乡梯磴坐，坐觉乾坤窄。","兹行不果从，兀兀恨滋剧。","未应柳源近，终作桃源隔。","留诗友石台，光动嶙峋石。","正令谪仙来，著语无以易。","强吟意悠哉，追风了无迹。"],"title":"次友石台诗韵"}
