{"author":"黄大受","id":109575,"strains":["仄仄平平仄仄平，平平平仄仄平平。","仄平仄仄仄仄仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["一榻翛然著醉侬，沉沉清夜大槐宫。","梦回作恶酒气重，枕上不眠归兴浓。","点滴落阶添闷雨，清哀遶壁诉寒虫。","计行良未成端绪，何处高楼撞晓锺。"],"title":"油口夜饮醉卧一室及觉三鼓矣秋夜新冷雨湿虫鸣展转不能成寐于是浩然有归志"}
