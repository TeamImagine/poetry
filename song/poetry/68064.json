{"author":"吴育","id":68064,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["律上阳和虽始煦，樽前人意已生春。","濠梁且欲观鱼乐，淮郡何能致鹿驯。","为访心朋犹纵棹，况逢时隽与均茵。","别车岂必辞沉醉，更有高阳倒载人。"],"title":"次韵奉和给事中"}
