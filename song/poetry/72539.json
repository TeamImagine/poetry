{"author":"曾丰","id":72539,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["拄到烟萝最上头，试询达磨问浮丘。","仙人安往佛安在，木叶自沉云自浮。","胸次不堪全汩没，公余无废小嬉游。","杯盘各称家丰俭，有即莫悭无莫求。"],"title":"丁未端月南倅率诸同幕游景秦还至滴水岩南倅诸君赋两诗为倡随例次韵  其二"}
