{"author":"刘攽","id":183690,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["蓬莱阁下枕书眠，一日除官不后先。","并土山河多马地，汝南秔稻濯龙渊。","壮心自喜谈兵策，暮齿长惭守乘田。","别后天中相望处，参旗横注太行边。"],"title":"与顾子惇同为秘书少监今年余以病求守汝南子惇亦除河东漕作诗纪事亦用送别"}
