{"author":"谢薖","id":231468,"strains":["仄平○平平，仄仄仄仄仄。","仄平仄仄仄，仄仄平仄仄。","平平仄仄仄，仄仄平平仄。","平？平仄仄，○仄平仄仄。","平平仄平仄，平仄平仄仄。","仄仄仄仄仄，平仄○平仄。","平平平○仄，仄仄平平仄。","平平仄平平，仄仄仄○仄。","○平平平仄，平仄平仄仄。","平平平仄平，平仄仄平仄。","仄平平仄平，平仄仄平仄。","平平仄○平，仄仄仄仄仄。","仄平平仄平，平仄仄○仄。","平○平仄平，仄仄仄平仄。"],"paragraphs":["去年中秋时，我病起复仆。","苦遭水帝子，百计推不去。","床前客问病，草草壶觞具。","酬献呼稚子，应答烦老妪。","今年幸强健，佳节欣会遇。","况有座上客，萧散如鸥鹭。","尊前清兴发，岂数青蚊聚。","南山又朝隮，晚雨细如雾。","难追阿连玩，徒咏希逸赋。","阴晴天下同，吾事亦何预。","不须渊有珠，遑恤食无免。","人无百中秋，对月复几度。","幸逢方外交，姑乐酒中趣。","君看清夜徂，草上已多露。"],"title":"中秋示座客"}
