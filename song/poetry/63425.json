{"author":"周孚","id":63425,"strains":["平平仄仄平仄仄，仄仄平平仄平仄。","平平平仄仄仄平，仄仄平平平仄仄。","仄平平仄仄仄仄，平仄仄○仄平仄。","仄平平平○仄仄，仄仄平平仄平仄。","仄平仄仄平仄仄，仄○平平仄平仄。","平仄平仄平仄平，仄仄仄平仄平平仄仄。"],"paragraphs":["寒江不疗风雅渴，一读新诗黑华发。","鸣冈雏凤固自谐，历块名驹宁复蹶。","十年韬缩不愿售，须信柙藏定干越。","昔人羁穷正坐此，落落君心抵金铁。","蛰虫欲作雷破柱，大胜秋蛩吊寒月。","猗那清庙君所知，莫学杜陵老翁穷彻骨。"],"title":"次韵士美求予旧诗之句"}
