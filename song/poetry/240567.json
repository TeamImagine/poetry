{"author":"周紫芝","id":240567,"strains":["仄平仄平平，仄仄仄仄仄。","仄仄仄平平，平平仄平仄。","仄平仄仄平，仄○平○仄。","平○仄仄仄，仄仄仄平仄。","平平仄平平，平平仄平仄。","平仄平仄仄，仄仄仄平仄。","仄仄仄仄平，平平○平仄。","仄平平平平，平仄仄仄○。","平平仄仄○，仄○平仄仄。","仄○平平平，仄仄仄仄仄。","平平仄仄仄，仄仄平仄仄。"],"paragraphs":["闭门苦秋炎，散髪卧北牖。","小雨度微凉，西风飒衰柳。","起邀马服君，步过云中守。","云中雅好事，酌我玉卮酒。","诸公饮方豪，何曾问升斗。","而我才饮湿，已复困濡首。","臭味本自同，初何间能否。","不然琼瑶林，何以着老叟。","欢同一笑间，义重千载后。","脱弹无新诗，刻烛愧敏手。","诗成慎勿再，坐客惊欲走。"],"title":"饮魏宗明家分韵得酒字"}
