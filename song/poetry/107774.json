{"author":"王迈","id":107774,"strains":["平平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["诗书教子昔邹母，燕喜宁亲今鲁侯。","石窌疏封时陆续，鱼轩迎养岁优游。","精专十念湘山佛，髣髴三生阆苑俦。","方拟绣舆扶上殿，不堪丹旐楚江头。"],"title":"挽邹帅母叶夫人二首  其一"}
