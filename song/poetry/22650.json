{"author":"王十朋","id":22650,"strains":["平仄仄平平仄仄○平平，仄仄仄仄平平平。","仄平平平○仄仄，平仄仄仄平平平。","仄仄仄平平仄平○平仄，仄仄平平仄平仄。","平平仄仄仄仄○，仄仄仄平平仄仄。","平平仄仄○○平，仄平仄仄平○平。","○平仄○仄平仄，仄仄平仄平平平。","仄平仄仄平平仄，仄仄○○仄平仄。","仄仄平平仄仄平，仄○平仄平平仄。","平平仄仄平平平，平平仄仄平平○。","平○仄仄平仄仄，○仄仄仄平平平。","仄仄平仄仄平仄，仄仄仄平平仄仄。","平仄？平平仄○，仄仄仄平平仄仄。"],"paragraphs":["君不见西京孝武称材雄，致治欲与唐虞同。","诏求贤良论阙政，翻取曲学公孙弘。","又不见文宗在唐号儒雅，制诏勤勤策群下。","刘蕡切直弃不收，卒使太阿归宦者。","吾皇策士亲临轩，不为故事求空言。","犹疑有司效冯宿，或恐前列登公孙。","九天赐下飞奎翰，照眼昭回悼云汉。","抑尚忠谀有训词，品题高下由宸断。","儒宗被命持文衡，银钩拜赐恩非轻。","归将乐石刊圣语，分贶下及狂愚生。","畎亩惓倦蓄忠愤，射策自惭言不尽。","它日倘陪鸳鹭行，愿效魏公摅底蕴。"],"title":"谢李侍郎赠御书"}
