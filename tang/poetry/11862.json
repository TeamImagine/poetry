{"author":"孟郊","id":11862,"strains":["仄○仄平仄，平仄平平仄。","平○仄仄平，仄平平平仄。","仄平平仄仄，平仄仄仄仄。","平平仄仄平，仄平平仄仄。","平仄仄仄○，平仄仄仄仄。","仄仄仄平平，仄仄平平仄。","仄平平仄仄，仄仄仄○仄。","仄平仄仄平，平仄平○仄。","仄仄仄平平，平平○仄仄。","仄仄仄仄平，仄平仄仄仄。","仄平仄仄平，平平仄平仄。","平仄仄仄平，平仄平仄仄。"],"paragraphs":["兽中有人性，形异遭人隔。","人中有兽心，几人能真识。","古人形似兽，皆有大圣德。","今人表似人，兽心安可测。","虽笑未必和，虽哭未必戚。","面结口头交，肚里生荆棘。","好人常直道，不顺世间逆。","恶人巧谄多，非义苟且得。","若是效真人，坚心如铁石。","不谄亦不欺，不奢复不溺。","面无吝色容，心无诈忧惕。","君子大道人，朝夕恒的的。"],"title":"择友"}
