{"author":"钱惟演","id":189057,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["方瞳玄鬓粉闱郎，绛阙斋心奉紫皇。","征士高怀云在岭，骚人秋思水周堂。","闲园露草开三迳，灵宇华灯烛九光。","知有美田堪种玉，几时春渚逐归艎。"],"title":"寄灵仙观舒职方学士"}
