{"author":"张籍","id":13509,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["曾是先皇殿上臣，丹砂久服不成真。","常骑马在嘶空枥，自作书留别故人。","诗句遍传天下口，朝衣偏送地中身。","最悲昨日同游处，看却春风树树新。"],"title":"哭丘长史"}
