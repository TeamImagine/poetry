{"author":"梅尧臣","id":35294,"strains":["平仄仄○○，平平仄仄平。","仄仄仄○仄，平平平仄○。","仄仄平平仄，○平平仄平。","仄仄平仄仄，平平仄○平。","仄平仄仄仄，仄平平仄平。","○平仄平仄，仄仄仄平平。","仄平仄仄○，平仄平仄平。","平仄仄平仄，○仄平仄平。","仄仄仄平仄，仄仄平平平。","平仄仄平仄，仄平平仄平。"],"paragraphs":["山木暮苍苍，风凄茆叶黄。","有虎始离穴，熊罴安敢当。","掉尾为旗纛，磨牙为剑铓。","猛气吞赤豹，雄威蹑封狼。","不贪犬与豕，不窥藩与墙。","当途食人肉，所获乃堂堂。","食人既我分，安得为不祥。","麋鹿岂非命，其类宁不伤。","满野设罝网，竞以充圆方。","而欲我无杀，奈何饥馁肠。"],"title":"猛虎行"}
