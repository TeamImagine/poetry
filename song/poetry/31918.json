{"author":"姜特立","id":31918,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["昔年曾踏软红尘，回首修门七换春。","官职不多还不欠，交情无旧亦无新。","有花日日招嘉客，问字时时接近邻。","且愿梅山新秫熟，许君长作醉归人。"],"title":"和王粹中"}
