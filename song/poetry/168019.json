{"author":"韩维","id":168019,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["十五年来此地行，白头重到不胜情。","寒梅未放黄金蕊，冰绽初流碧玉声。","憔悴霜松如有诉，纷披风竹似相迎。","红裙散后歌音绝，海鹤阶前时一鸣。"],"title":"观安公亭戏呈观文主人"}
