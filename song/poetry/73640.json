{"author":"赵蕃","id":73640,"strains":["仄平仄平○，仄仄○仄仄。","仄仄仄仄平，仄平仄仄仄。","平平仄平平，平仄仄平仄。","仄平○平平，仄仄平仄仄。","平平仄平仄，○仄仄仄仄。","仄平仄平平，仄仄仄○仄。","仄○平仄平，仄仄仄仄仄。","平平仄仄平，仄仄仄仄仄。","仄仄平仄平，○平平仄仄。"],"paragraphs":["六飞驻吴中，地实三辅比。","择守固甚艰，况于部刺史。","惟公治衢州，他郡盖无是。","岂惟教条清，坐见风俗美。","邦畿四方本，王化所自始。","俾公按连城，此责亦重矣。","绣衣非古官，汉乃有直指。","于今盗贼清，所系狱事尔。","谳议苟以平，遗公孙若子。"],"title":"施衢州除浙西提刑以诗寄饯三首  其二"}
