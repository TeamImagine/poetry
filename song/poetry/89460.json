{"author":"刘学箕","id":89460,"strains":["平平仄仄仄平仄，仄仄仄○○平平。","平平仄平仄平仄，仄仄仄仄平仄平。","仄平平仄仄仄仄，○平平仄○平平。","平○仄平仄仄仄，平仄仄仄○平平。"],"paragraphs":["江山到眼一披豁，世念搅思三宜休。","文章苦心费雕琢，岁月老我徒谬悠。","欲谭圆觉识佛祖，更希超举期浮丘。","宗盟暮年味嚼蜡，灰木万念空烦忧。"],"title":"次叔通见寄四首韵  其三"}
