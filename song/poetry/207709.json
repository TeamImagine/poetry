{"author":"黄庭坚","id":207709,"strains":["平平仄仄平仄平，平仄平平仄平仄。","平平平仄平仄平，平仄○○仄平仄。","平平平仄仄平平，平仄仄平○仄平。","平平仄仄○仄仄，平仄平平仄仄平。","平平平平仄平○，仄仄仄平平仄仄。","平仄平平平仄平，平平平平仄仄仄。","仄○仄仄仄○平，平仄仄○仄平平。","平仄平平仄平仄，平平仄平仄仄平。","仄平平平仄平仄，仄○平仄平○仄。","○平平仄仄平平，○平平平仄平仄。"],"paragraphs":["宜春别驾乡丈人，来假庐陵二千石。","虚舟无事鸥与游，良贾深藏客争席。","诸公鞭朴立威名，公独爱民如父兄。","诸公驭吏如束湿，公使人人得尽情。","人情居官若邮传，假守摄丞尤自便。","忧念公家眉不开，谁能勤民废寝膳。","赠行欲借笔如椽，公不肯留鼓催船。","归到宜春问春事，斑斑笋竿蕨破拳。","廖侯为邦用诗礼，府中无事多燕喜。","看公谈笑面生春，更为乡园蓺桃李。"],"title":"送权郡孙承议归宜春"}
