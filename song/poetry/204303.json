{"author":"张商英","id":204303,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["文昭文定与文忠，内翰元之共四公。","政事风流俱第一，典刑人物更谁同。","能诗只有东坡老，到处唯寻六一翁。","欲遣滁阳招作客，五星同聚此堂中。"],"title":"四贤堂"}
