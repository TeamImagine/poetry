{"author":"韩琦","id":101142,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["魏藩池馆有唐风，宴宇耽然制尚雄。","岁月已深摧巨栋，庭除非旧逼离宫。","稍迁基址嚣尘外，适在园林掩映中。","从此命宾何最盛，四时嘉景尽牢笼。"],"title":"新移宴厅"}
