{"author":"吴惟信","id":118398,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["一生玉雪照人间，古意因君唤得还。","丹凤未应栖恶木，白云又见出空山。","吟分柳色春风暖，船载梅花月夜闲。","从此共谁歌大雅，羁孤寒影欲追攀。"],"title":"送北涧常州住院"}
