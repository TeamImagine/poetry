{"author":"白居易","id":17344,"strains":["仄平仄仄仄平平，仄仄平平仄仄平。","平平仄仄平平○，仄仄平平仄仄平。","仄仄仄平平仄仄，仄平平○平平○。","○平平仄平平仄，平仄○平仄仄平。"],"paragraphs":["一辞魏阙就商宾，散地闲居八九春。","初时被目为迂叟，近日蒙呼作隐人。","冷暖俗情谙世路，是非闲论任交亲。","应须绳墨机关外，安置疏愚钝滞身。"],"title":"迂叟"}
