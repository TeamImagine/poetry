{"author":"白居易","id":15070,"strains":["仄仄仄平平，平平仄仄平平仄。","仄仄○仄平，仄平仄平○平○。","平○平○平仄平，仄仄平平仄平仄。","仄仄仄平平仄平，平平仄仄仄平平。","平平仄仄平平仄，仄仄平平仄平仄。","仄平仄仄仄平○，仄平仄平仄○仄。","仄仄平平平仄平，平○仄仄仄平平。","平平仄仄平○仄，仄仄平平仄仄平。","平平仄平仄平仄，平仄平平平仄仄。","仄平平仄仄平平，○仄平平仄平仄。","仄平平仄仄仄平，平平仄平平仄平。","仄仄平○平仄仄，仄平仄仄仄平平。","平平平平仄仄仄，○仄仄平平仄仄。","仄平仄仄仄平平，仄仄○平仄仄平。","仄平○仄平平仄，平仄平平平仄仄。","平平仄仄平，仄仄仄平平。","仄平平仄平平仄，仄仄○平○仄平。"],"paragraphs":["井底引银缾，银缾欲上丝绳绝。","石上磨玉簪，玉簪欲成中央折。","缾沈簪折知奈何，似妾今朝与君别。","忆昔在家为女时，人言举动有殊姿。","婵娟两鬓秋蝉翼，宛转双蛾远山色。","笑随戏伴后园中，此时与君未相识。","妾弄青梅凭短墙，君骑白马傍垂杨。","墙头马上遥相顾，一见知君即断肠。","知君断肠共君语，君指南山松柏树。","感君松柏化为心，暗合双鬟逐君去。","到君家舍五六年，君家大人频有言。","聘则为妻奔是妾，不堪主祀奉蘋蘩。","终知君家不可住，其奈出门无去处。","岂无父母在高堂，亦有亲情满故乡。","潜来更不通消息，今日悲羞归不得。","为君一日恩，误妾百年身。","寄言痴小人家女，慎勿将身轻许人。"],"title":"新乐府 井底引银缾\t止淫奔也"}
