{"author":"晁公溯","id":20970,"strains":["平平○平平，仄仄平平平。","平平仄平平，仄仄仄平仄。","仄平仄平仄，平仄仄仄平。","仄平仄仄平，仄仄平仄平。","仄仄仄平仄，仄仄○平平。","仄○平仄平，仄仄仄仄平。","○平仄仄仄，平仄仄仄平。","仄○平○平，平仄仄仄○。","仄平仄平仄，平○仄仄平。"],"paragraphs":["乡人填然来，亦有双眉厖。","讙言我东堤，夏潦所桩撞。","旧时水流处，沙砾可手扛。","请开百步洪，障以千石矼。","不令近城郭，庶即回涛泷。","坐闻南堰民，籍籍口语咙。","深忧堰或坏，他日病此邦。","二论坚相持，谁者肯屈降。","老夫莫能决，君其问语江。"],"title":"乡人欲开旧江相勉以诗"}
