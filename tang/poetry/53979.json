{"author":"李颀","id":53979,"strains":["仄○平仄仄○平，仄仄仄平平仄平。","○仄平平仄平仄，○平○仄仄平平。","仄○仄仄平平仄，仄仄仄平平仄仄。","平平仄仄仄平平，仄仄平平平仄仄。","平平仄仄仄平平，平仄平平仄仄平。","○仄平平仄平仄，仄仄仄仄仄○平。"],"paragraphs":["洛中高士日沈冥，手自灌园方带经。","王湛床头见周易，长康传里好丹青。","鹖冠葛屦无名位，博[弈]赋诗聊遣意。","清言只到卫家儿，用笔能夸锺太尉。","东篱二月种兰荪，穷巷人稀鸟雀喧。","闻道郎官问生事，肯令鬓发老柴门。"],"title":"同张员外諲酬荅之作"}
