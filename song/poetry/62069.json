{"author":"虞俦","id":62069,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["拜捧双壶急破封，蓬庐惊怪闹儿童。","欢生和气薰蒸外，春在先生酝酿中。","枯涸诗肠偏借润，飘零酒盏不忧空。","更看小队寻花柳，太守风流似醉翁。"],"title":"太守送酒  其一"}
