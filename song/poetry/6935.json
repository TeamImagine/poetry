{"author":"李若水","id":6935,"strains":["仄平仄仄仄，平仄仄○平。","平平仄仄仄，仄仄平○平。","平平仄仄仄，平仄仄平平。","仄仄平平平，平仄仄仄平。","平平仄平仄，仄仄平仄平。","平○仄仄仄，仄平平仄平。","平平平仄仄，仄仄仄仄平。","平平仄仄仄，平平仄平平。","平平平仄仄，仄仄平仄平。","平仄仄仄平，？仄平仄平。"],"paragraphs":["火云扑不灭，余炽欲烧天。","江山散白日，草木含苍烟。","瑠璃八尺浄，邀我北窗眠。","但问风雌雄，姑谢酒圣贤。","明冰沃新茗，妙饮夸四筵。","休论水第一，凛然香味全。","凉飚生两腋，坐上径欲仙。","尘襟快洗涤，诗情拍天渊。","凭君杯勺许，置我昆阆前。","搜搅玉雪肠，酝酿云锦篇。"],"title":"何德休设冰茶"}
