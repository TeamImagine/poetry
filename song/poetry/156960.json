{"author":"陈某","id":156960,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["二月泉南驿骑回，乱离怀抱为君开。","双凫暂假王乔力，百里空淹蒋琬才。","省幕薇阴遮案静，溪船山色入楼来。","应知别后遥相忆，清夜吹箫月满台。"],"title":"泉南满归过省下呈友人"}
