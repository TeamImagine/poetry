{"author":"方岳","id":127811,"strains":["平平平仄平仄平，平平平平平仄平。","平平平平平○仄，仄仄仄平○仄仄。","平平仄仄平平平，仄仄平仄仄平平。","平平仄仄仄仄仄，仄平平○平○平。","仄○仄平仄仄仄，仄仄仄仄○平平。","平平仄仄仄平仄，仄仄仄○平仄平。","仄○仄仄仄平仄，仄平○仄平平仄。","仄平平仄平仄平，仄仄平平平仄仄。","仄平仄仄仄仄平，平平仄仄平平平。","平○仄仄仄平仄，仄平仄平仄平仄。"],"paragraphs":["江南之笋天下奇，春风匆匆催上篱。","秦邮之姜肥胜肉，远莫致之长负腹。","先生一钵同僧居，别有方法供斋蔬。","山房扫地布豆粒，不烦勤荷烟中锄。","手分瀑泉洒作雨，覆以老瓦如穹庐。","平明发视玉髯磔，一夜怒长堪水菹。","自亲火候瀹鱼眼，带生芼入晴云碗。","碧丝高压涎滑莼，脆响平欺辛螫蔊。","晚菘早韭各一时，非时不到诗人脾。","何如此隽咄嗟办，庾郎处贫未为惯。"],"title":"豆苗"}
