{"author":"廖行之","id":65593,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["始别犹承笑语温，昭晖相望几晨昏。","伻来骇听言传异，泪哽悲怀饱不餐。","归拜文帷人已去，痛瞻灵室像徒存。","反思博我谆谆意，何日能酬知遇恩。"],"title":"挽周宣教宗沂二首  其二"}
