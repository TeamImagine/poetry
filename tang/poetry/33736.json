{"author":"黄滔","id":33736,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["含鸡假豸喜同游，野外嘶风并紫骝。","松竹回寻青障寺，姓名题向白云楼。","泉源出石清消暑，僧语离经妙破愁。","争奈爱山尤恋阙，古来能有几人休。"],"title":"奉酬翁文尧员外神泉之游见寄嘉什"}
