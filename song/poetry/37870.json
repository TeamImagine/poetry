{"author":"陆游","id":37870,"strains":["仄平仄平平，仄仄仄仄仄。","仄仄平仄平，仄仄仄仄仄。","平○仄仄仄，仄仄平仄仄。","仄仄平仄○，平平仄平仄。","平平仄仄仄，平仄仄平仄。","仄仄仄仄○，平仄仄仄仄。","平平仄平平，○仄仄仄仄。","仄仄仄仄○，仄仄○平仄。","仄平○○○，仄仄○○仄。","仄仄仄平平，○平仄平仄。"],"paragraphs":["北风挟骄云，突起塞宇宙。","赫日初未西，盼转失白昼。","翻空黑帜合，列阵奇鬼鬭。","雨镞飞纵横，雷车助奔骤。","平阶水入户，沟渎不能受。","对面语不闻，持伞避屋漏。","儿童抱图书，衣屦那暇救。","纵暴理岂长，忽已收檐霤。","比邻更相劳，捃拾如过寇。","老子独痴顽，长歌对醇酎。"],"title":"大雨"}
