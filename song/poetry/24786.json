{"author":"苏绅","id":24786,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄仄平仄平平。","仄仄仄平平仄仄，仄平仄仄仄平平。"],"paragraphs":["绮塍行尽入松门，暂拂尘缨袖惹云。","海月未升楼上见，湖波初起坐中闻。","宝扉膜拜青莲相，石案傍行白{叠毛}纹。","促榻偶随居士语，煮茶烧栗到宵分。"],"title":"惠山寺并简窦公"}
