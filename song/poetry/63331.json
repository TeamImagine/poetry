{"author":"周孚","id":63331,"strains":["仄仄仄仄仄，仄平平仄平。","○○仄平仄，仄仄仄仄平。","仄平平仄平，○平仄平平。","平平平仄仄，平仄仄仄平。","平平仄平仄，平平仄平平。","仄平仄仄平，仄仄平○平。","仄○仄平仄，仄仄仄仄○。","平平○平平，仄仄平仄平。","○平仄仄仄，平仄平仄平。","平平平○仄，平平仄○平。","平仄仄平平，仄仄仄仄平。","仄平仄仄仄，仄仄○○平。","平平仄仄平，仄仄○仄平。","仄仄仄平平，仄仄仄仄平。","仄○仄仄仄，仄仄○仄平。","○○仄平平，○仄平仄平。"],"paragraphs":["一别几晦朔，向𫄨今复裘。","相思未能往，四序忽已周。","缅惟君所庐，苍波绕孤洲。","枯筇支老病，尝得一再游。","风轩纳飞鸟，烟涯辨归牛。","旧游固在兹，惨惨增离忧。","剧思脱尘累，去作十日留。","枯桑号寒风，断岸维败舟。","骑衡古有戒，谁复知我愁。","遥瞻经行处，寒山卧苍虬。","惟子妙词章，出语鲠不柔。","向来昼澈辈，许子参其流。","江山固自佳，况复更凛秋。","玉唾叠箱籯，以暗未肯投。","不应结绿价，敢以燕石雠。","封题定何时，思子今白头。"],"title":"追次米元章游焦山韵寄度上人"}
