{"author":"沈彬","id":36565,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平仄仄仄平。","平仄仄平平仄仄，平平仄仄仄平平。"],"paragraphs":["白榆风飒九天秋，王母朝回宴玉楼。","日月渐长双凤睡，桑田欲变六鳌愁。","云翻箫管相随去，星触旌幢各自流。","诗酒近来狂不得，骑龙却忆上清游。"],"title":"忆仙谣"}
