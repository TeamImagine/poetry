{"author":"杨万里","id":49495,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄平平。","仄仄仄平平仄仄，仄平平仄仄平平。"],"paragraphs":["先生初落海南垂，茅屋三间不到伊。","更有高堂悬画像，幸无过客首新诗。","古来贤圣皆如此，身后功名属阿谁。","底事百年谭太守，却教宾主不同时。"],"title":"寄题儋耳东坡故居尊贤堂太守谭景先所作二首  其二"}
