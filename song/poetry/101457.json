{"author":"赵抃","id":101457,"strains":["仄仄仄仄仄平仄，仄仄平仄平平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["二十四日立春节，六七千里孤舟行。","呼儿倒酒迎春醉，忽尔持诗属我赓。","海上去年宾燕乐，江头今岁客心情。","兴来极目寻春色，岸柳汀芜绿未成。"],"title":"和十二弟扬腊月立春"}
