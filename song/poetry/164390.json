{"author":"仇远","id":164390,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["欲共谭诗一解颐，停云望极思依依。","梅花赋就广平老，杨柳门间靖节归。","驿路数程征马瘦，家书千里过鸿稀。","思君怕倚阑干北，拄笏看山竟落晖。"],"title":"寄朱饮冰"}
