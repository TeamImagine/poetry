{"author":"王迈","id":107634,"strains":["平仄平平平仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["双阙云仍山泽儒，步占小技岂其徒。","家传要眇先天学，腹有荧煌列宿图。","南海编书希代宝，西山一序护身符。","二贤出处关天运，曾把流年细算无。"],"title":"赠郭五星若水叔清二首  其一"}
