{"author":"张嵲","id":8823,"strains":["仄平平仄仄，仄仄平仄平。","仄仄平仄平，仄仄仄仄平。","仄平平仄平，仄仄平平平。","平平仄仄平，仄○平仄平。","○平仄平仄，仄仄平○平。","仄○平仄仄，仄仄平平平。","平平平仄仄，平仄平平平。","仄仄仄平仄，○平平平○。","仄平仄平仄，平仄平平平。","仄平平仄平，平○仄○○。"],"paragraphs":["既游天汉地，复泛清汉流。","我本襄汉人，对酒集百忧。","是时云气昏，雪片迷汀洲。","沉沉百丈潭，坐看渔子游。","重裘悯浑脱，得隽怜深投。","舞空清渚迥，遍积修篁幽。","山川疑旧里，歌舞迷新游。","薄暮理归棹，中流任夷犹。","忽惊在乡社，谁辨阴成楼。","歘知非旧邦，汍澜涕难收。"],"title":"雪中泛汉水观捕鱼"}
