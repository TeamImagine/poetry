{"author":"陈造","id":59611,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["亏成久不挠心旌，老阅人间百事轻。","却笑平生甘淡薄，每缘行乐问阴晴。","羽觞饧粥同春事，卧醉行歌见俗情。","击钵更遭强敌困，可能赤手控奔鲸。"],"title":"再次韵答节推二首  其二"}
