{"author":"洪皓","id":252621,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["假馆连墙数见过，宗英年少隽才多。","设科不倦来群彦，教学无他伏众魔。","草赋未曾师屈宋，哦诗岂复慕阴何。","后生可畏吾将老，终养心违愧蓼莪。"],"title":"次赵民瞻韵"}
