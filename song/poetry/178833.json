{"author":"陈阐","id":178833,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["先生吏隐寄南昌，千里来寻物外乡。","汲水尚怜春井渫，藏丹犹发夜坛光。","鹤归华表人何在，犬吠云深日自长。","我拟重来访遗迹，手搘笻杖少徜徉。"],"title":"题梅仙山"}
