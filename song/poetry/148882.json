{"author":"方回","id":148882,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["身历干戈百战尘，休官仍似布衣贫。","每看事有难行处，未见心无不愧人。","秋稔粥𫗴犹可继，夜凉灯火已堪亲。","闭门读易吾谋决，莫用蓍龟问鬼神。"],"title":"次韵仇仁近有怀见寄十首  其四"}
