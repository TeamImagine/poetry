{"author":"沈佺期","id":45106,"strains":["平○平仄仄，平仄仄平平。","平仄平平仄，平平仄仄平。","平平平仄仄，平仄仄平平。","仄仄○○仄，平平○仄平。","仄平平仄仄，平仄仄平平。","平仄平平仄，平平平仄平。","平平平仄仄，仄仄仄○平。","○仄平平仄，平平平仄○。"],"paragraphs":["尝闻天女贵，家即帝宫连。","亭插宜春果，山冲太液泉。","桥低乌鹊夜，台起凤皇年。","故事犹如此，新图更可怜。","紫岩妆阁透，青嶂妓楼悬。","峰夺香炉巧，池偷明镜圆。","梅花寒待雪，桂叶晚留烟。","兴尽方投辖，金声还复传。"],"title":"同李舍人冬日集安乐公主山池"}
