{"author":"鲍防","id":8620,"strains":["仄平仄仄平平仄，仄仄平○平平仄。","平仄平平仄仄平，平平仄○仄平仄。","仄仄仄平平仄平，平○仄仄仄平平。","仄平仄仄仄平仄，仄仄平○平仄平。","平平仄仄平平仄，仄仄平平平仄仄。","仄仄平○仄平○，平平仄仄仄○仄。"],"paragraphs":["汉家海内承平久，万国戎王皆稽首。","天马常衔苜蓿花，胡人岁献葡萄酒。","五月荔枝初破颜，朝离象郡夕函关。","雁飞不到桂阳岭，马走先过林邑山。","甘泉御果垂仙阁，日暮无人香自落。","远物皆重近皆轻，鸡虽有德不如鹤。"],"title":"杂感"}
