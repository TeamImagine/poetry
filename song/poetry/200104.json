{"author":"刘筠","id":200104,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["抚枕凄然掩北轩，汉庭谁问马文园。","风檐鸱啸厨烟绝，月树乌惊药杵喧。","戏习五禽成妙术，学亏一篑阻微言。","不因九奏清尘耳，天露应迷简子魂。"],"title":"刘校理属疾"}
