{"author":"唐仲友","id":64410,"strains":["平平平仄仄平○，仄平仄仄平○平。","仄平平平平平平，仄平仄仄平仄平。","平平仄仄仄仄仄，仄平仄仄平平平。","平平仄仄平仄○，平平仄仄平仄平。","平平仄仄仄平仄，仄平仄仄仄平平。","仄平平仄仄平仄，仄仄仄仄平平平。","平平仄仄仄仄仄，仄仄○仄平平平。","仄平仄仄仄仄仄，仄仄仄仄平仄平。","平平○仄平仄仄，仄仄仄仄平平平。","仄平平平平平平，平平平仄平平○。","○平仄仄仄平仄，仄仄平仄平平平。","仄平仄仄仄仄仄，平仄仄仄平平仄。","平平仄仄○○仄，平仄仄仄平平平。","平仄仄仄仄平仄，仄仄平仄平仄平。","平平平仄仄平仄，仄仄仄仄平平平。","仄○平仄平仄平，仄平仄仄○平平。","平平仄仄平仄平，仄仄仄仄○平○。","平平仄仄仄仄平，平平仄仄仄○平。","平平平仄仄仄仄，平平仄仄平平平。","仄平仄仄平仄平，仄平○仄平仄平。","○平仄仄仄平○，平仄仄仄平○平。","平平仄○平仄仄，○○平○○仄平。","仄平仄平仄仄仄，平平仄仄仄仄平平平。"],"paragraphs":["篮舆东出雨初收，众山卷雾奔苍虬。","麦田蒙蒙连千畴，去年见种今见秋。","农家椀大即快活，使君不去能无羞。","春光欲尽谁挽留，千林薿薿新绿柔。","桐花远近淡无色，自开自落那关愁。","洞天为我暂晴霁，使我蜡屐穷冥搜。","天门发秀万马下，水口离立群峰稠。","瀑泉对面泻绝壁，宝剑却倚丹凤楼。","溪声喷薄雷震动，石色古怪神剜锼。","洞门谽谺风飕飕，香炉峰下蛟龙湫。","中峰特秀小为贵，左右旌节森戈矛。","几时秘奥一日睹，谈笑指示君知不。","精庐但欲占胜处，专事栋宇非良谋。","飞阁跨水纳佳气，突兀堂殿居上头。","轩窗高下有奇致，洗涤肺腑明双眸。","我将于此栖羽流，凤笙鹤驾应来游。","丹成一举凌九州，下视浊世如浮沤。","灵祠款谒路阻修，层岩曲涧邃且幽。","经营轮奂亦未就，挥金助尔何须求。","晚云漠漠鸣雨鸠，仆痡泥滑吾欲休。","虹桥列炬促归骑，城鼓已报初更筹。","追攀别乘聊复尔，乘兴何如王子猷。","习池不为倒载去，儿童不用拍手拦街讴。"],"title":"游盖竹山"}
