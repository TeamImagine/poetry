{"author":"朱辂","id":226228,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["勇退无心恋一麾，叩阍乞得侍庭闱。","二千石禄人皆羡，九十慈亲古亦稀。","东阁虽无文举酒，北堂幸有老莱衣。","黄粱未熟浑闲事，且卧南山饱蕨薇。"],"title":"任桂阳监使挂冠养母述怀"}
