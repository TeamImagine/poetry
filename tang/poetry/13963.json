{"author":"李贺","id":13963,"strains":["平平仄平仄○平，仄平○平仄仄平。","平平仄仄平仄平，仄仄平平仄仄平。","平平仄仄仄平平，○○○仄平仄平。","平仄仄○仄仄平，仄仄平平平仄平。","平○仄仄平仄平，仄仄平平平仄平。"],"paragraphs":["端州石工巧如神，踏天磨刀割紫云。","佣刓抱水含满唇，暗洒苌弘冷血痕。","纱帷昼暖墨花春，轻沤漂沫松麝薰。","干腻薄重立脚匀，数寸光秋无日昏。","圆毫促点声静新，孔砚宽顽何足云。"],"title":"杨生青花紫石砚歌"}
