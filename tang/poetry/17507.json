{"author":"白居易","id":17507,"strains":["仄平平仄仄平平，平仄平平仄仄○。","平仄仄平○仄仄，平平仄仄仄平平。","平平平仄○平仄，仄仄平○仄仄平。","平仄平平○仄仄，仄平平仄仄平仄。"],"paragraphs":["夜来携手梦同游，晨起盈巾泪莫收。","漳浦老身三度病，咸阳草树八回秋。","君埋泉下泥销骨，我寄人间雪满头。","阿卫韩郎相次去，夜台茫昧得知不。"],"title":"梦微之"}
