{"author":"仲并","id":16053,"strains":["平平仄平仄，仄○仄仄○。","平平平平平，平仄○仄平。","仄平仄平仄，仄仄○仄平。","仄仄○平平，平仄平仄平。","仄平仄仄仄，仄仄仄仄平。","平平仄平平，平仄仄平平。","平平平平平，仄仄平仄平。","平仄平平平，平平仄仄平。","仄○仄○仄，仄仄○仄平。","仄仄平仄○，仄平平仄平。","○仄仄平○，○平平仄平。","仄仄平仄平，平仄平平平。","仄平仄仄○，平仄仄平○。","仄平平平平，仄仄平平平。","仄仄仄仄平，平仄平○平。","○仄平平仄，平仄平平平。","平仄○仄仄，仄仄平平平。"],"paragraphs":["山林与钟鼎，各了一世缘。","千年眉山翁，生气犹凛然。","菟裘视阳羡，卖剑将老焉。","此志空泉扃，禾黍荒故园。","尚余种橘帖，会有异世贤。","西清广川公，文翰郁双全。","新篇来西枢，句句清可弦。","廊庙须公归，宁容一壑专。","九重最深眷，每转从谏圜。","绝唱今寡和，惜哉坡已仙。","回视楚臣些，并驰争孰先。","况复黄绢碑，光耀荆溪边。","此亭会不磨，名与两公传。","几株罗潇湘，便觉饶风烟。","不比濯锦江，桤木须三年。","行矣凉飚起，霜满千崖巅。","香雾喷四坐，满引杯垂莲。"],"title":"和何枢密题楚颂亭韵"}
