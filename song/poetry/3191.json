{"author":"陈与义","id":3191,"strains":["平仄仄平仄平平平仄仄，仄仄平平○平仄。","平平○仄仄仄○，仄仄平平○平仄。","仄○仄仄○平○，仄仄仄仄平平平。","仄平仄仄仄平仄，平仄仄仄平平平。","仄平仄平平仄仄，平平仄仄平平仄。","仄平平仄仄平○，仄仄平平仄平仄。","平平仄仄仄仄平，仄仄平仄平平○。","仄平○仄平仄仄，仄仄平平平仄平。"],"paragraphs":["君不见铜雀台边多事土，走上觚棱荫歌舞。","余香分尽垢不除，却寄书林污缣楮。","岂如此瓦凝青膏，冷面不识奸雄曹。","吕公已去泫余泣，通谱未许弘农陶。","暮年得君真耐久，摩挲玉质云生手。","未知南越石虚中，亦有文章似君否。","西家扑满本弟昆，趣尚清浊何年分。","一朝堕地真瓦砾，莫望韩公无瘗文。"],"title":"钱东之教授惠泽州吕道人砚为赋长句"}
