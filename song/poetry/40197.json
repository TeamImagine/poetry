{"author":"陆游","id":40197,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["客怀病思两凄凄，瘦马长靴溅雪泥。","道左忽逢曾宿驿，壁间闲看旧留题。","村醅酸薄陈山果，旅饭萧条嚼冻齑。","何处人间非梦境，恍然重到剑关西。"],"title":"客怀"}
