{"author":"强至","id":182099,"strains":["仄仄平平平，平仄平仄仄。","仄○仄平平，平仄平仄仄。","平平○平仄，仄仄平仄仄。","○平仄仄○，仄仄平仄仄。","平平仄○○，仄仄仄平仄。","仄平仄仄○，仄平平仄仄。","仄仄仄仄仄，仄仄平仄仄。","仄仄○○平，平仄仄仄仄。"],"paragraphs":["结客城东楼，明月初出海。","渐如水精盘，天宇无寸霭。","清光如何买，厥价珠百琲。","中秋一夕过，已觉人意改。","冰轮纵迟迟，此夜复谁待。","老蟾益自张，吐辉增十倍。","把酒共月语，世态何足罪。","自有昭昭晖，千古万古在。"],"title":"八月十六夜与宗哲纯甫玩月"}
