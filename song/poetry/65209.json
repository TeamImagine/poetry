{"author":"陈炳","id":65209,"strains":["仄平平平平平，仄仄平仄平平。","平平平平仄平，仄仄仄平平平。","平平○平平平，仄仄平平仄平。","仄○平平仄仄，仄仄平平平平。","平○平平平平，仄平○平仄平。","仄平仄平仄仄，平仄仄平平平。","平仄仄平仄仄，平仄仄平平平。","仄平仄平平平，平仄平平平平。","平平仄平仄平，平平仄平平平。","仄平平平仄平，平平平平仄平。","平平平平仄仄，仄仄平平仄平。","仄仄平平平平，平○仄平平平。","仄仄平平平仄，平仄仄平平平。","○仄仄平平平，仄仄仄平○平。","仄平仄平仄仄，○○仄平平平。","平平平平平平，仄仄仄平平平。","仄平仄平平仄仄仄，平平平平仄仄仄平。"],"paragraphs":["望黄山兮峨峨，见接天以葱青。","纷群峰兮怪奇，眩百变兮幽明。","朱砂汤兮山椒，下白龙兮甚灵。","袭深潭兮百尺，夜有光兮晶荧。","山中泉兮娱嬉，坐蛇虺兮隠形。","岁徂夏兮不雨，农失望兮麕惊。","禾稼郁兮满野，垂槁死兮无成。","诉哀恫兮神祠，牲豆陈兮芬馨。","巫夸诩兮后先，龙跧处兮皇宁。","合归云兮九霄，麾雷公兮震霆。","前丰隆兮戒路，叱雨师兮建瓴。","予朅来兮江东，元砻窍兮储瓶。","井邑荒兮穷谷，门两版兮常扃。","泛袯襫兮良勤，几视日兮占星。","粟升斗兮莫饱，将填壑兮鳏茕。","官吾卑兮何求，职水旱兮忧矜。","愿时以云兮又以雨，黄之田兮世世可耕。"],"title":"望黄山词"}
