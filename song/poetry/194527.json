{"author":"苏轼","id":194527,"strains":["平平平平平，平仄仄仄仄。","平平仄平○，仄仄平仄仄。","仄平仄平仄，仄仄平平仄。","仄仄仄平平，平平仄○仄。","平平仄平○，仄仄平仄仄。","仄平平仄平，仄仄平仄仄。","○平平仄仄，仄仄○平仄。","仄平仄仄平，平仄仄平仄。"],"paragraphs":["清风来无边，明月翳复吐。","松声满虚空，竹影侵半户。","暗枝有惊鹊，坏壁鸣饥鼠。","露叶耿高梧，风萤落空庑。","微凉感团扇，古意歌白纻。","乐哉今夕游，获此陪杖屦。","传家诗律细，已自过宗武。","短诗膝上成，聊以感怀祖。"],"title":"夜坐与迈联句"}
