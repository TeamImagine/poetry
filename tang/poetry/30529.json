{"author":"罗邺","id":30529,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["才入新秋百感生，就中蝉噪最堪惊。","能催时节凋双鬓，愁到江山听一声。","不傍管弦拘醉态，偏依杨柳挠离情。","故园闻处犹惆怅，况是经年万里行。"],"title":"蝉"}
