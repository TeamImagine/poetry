{"author":"刘克庄","id":111648,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["几欲乘桴泛淼茫，世间讵著次公狂。","幸无珠可分房老，安得钱堪遗窟郎。","直笔今谁书汉晋，巍冠昔谩讲虞唐。","那知谿上垂纶叟，曾导龙绡辇出房。"],"title":"和季弟韵二十首  其一四"}
