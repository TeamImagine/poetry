{"author":"王洋","id":251548,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平仄仄仄仄平平。","平平仄仄平平仄，平仄平平仄仄平。"],"paragraphs":["老境看来亦悄然，方知世味有无邉。","忙中受用非关我，静里风光总是禅。","易□常参饥后眼，酬有只有饱时眠。","周翁百事多恬退，诗律从来不受怜。"],"title":"再和答秀实  其二"}
