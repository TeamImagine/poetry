{"author":"崔与之","id":85023,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平仄仄，仄仄平平仄仄平。"],"paragraphs":["翠壁丹崖倚碧穹，一壶天地画图中。","青鸾有路三山远，玉洞无尘万虑空。","虚室尚留丹灶冷，灵泉直与海波通。","客游到此应忘返，始觉仙凡迥不同。"],"title":"金精山"}
