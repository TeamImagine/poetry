{"author":"虞俦","id":62005,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，仄仄平平仄仄平。"],"paragraphs":["呼得苍头数橐金，旋沽村酒过墙阴。","焦琴不鼓知音断，冻笔频呵作意吟。","扰扰漫天空眩目，看看出日为寒心。","凭君试向江边问，又涨晴波几尺深。"],"title":"连日大雪独坐有感  其二"}
