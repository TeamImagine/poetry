{"author":"敖陶孙","id":83072,"strains":["仄仄平平仄平仄，仄仄平仄仄平平。","平平仄仄仄仄仄，仄仄仄仄平仄仄。","仄平○仄仄仄仄，仄仄仄仄平平平。","仄平平仄平平平，仄仄仄仄○平○。","仄平○平仄平仄，仄仄仄仄仄平平。","平平仄仄仄平仄，平仄平仄平平平。","仄平仄平仄仄平，平仄平仄仄平平。","平平仄平平仄平，仄仄仄仄平仄平。","平○仄平仄平仄，仄○仄仄○平○。","○平仄仄仄○仄，仄平仄仄平平平。","仄○平仄仄平仄，平仄仄平平仄平。","平平平○仄平仄，平平平仄○仄○。","平平平仄仄仄仄，平仄平仄平○○。","仄平平仄○仄仄，仄平仄仄平平平。","仄○平仄仄仄仄，仄平仄仄平仄平。","仄○仄仄仄平仄，仄仄仄仄平平平。","平平仄平平仄仄，仄○仄仄平平平。","平平仄仄仄平仄，仄仄○平仄仄平。","平平仄仄仄仄仄，仄仄平平平仄平。"],"paragraphs":["我昔尝为李公客，坐觉金气肃东南。","钩章棘句护帖妥，独立却视何𪩘𪩘。","此公行世有步里，十不五试惊愚凡。","尺书飞出岷峨西，每沐问讯相雕镵。","向来思贤实微尚，梦濯杜老百花潭。","环英玉蘂媚初服，风日清美生妍酣。","直言李公似杜公，前者何愧后何惭。","今来划逢丁太常，目所未接心已甘。","孤标出林唳霜鹘，健论转海驱风帆。","张旜万里足骑壮，富公所说惟饥馋。","国中何自得吾兀，尊足乃为公所贪。","承郎曹司略清贵，龙鸾牺象劳所监。","工歌韶頀未敢请，前有琴瑟纷相参。","据梧枝策了自解，箭锋一语渠谁谙。","世间声利大苇箔，置身各自萦茧蚕。","一闻解缚脱躯命，往往唶舌徒婀媕。","千人万人声一槩，请听野老真常谈。","捐身大是守身橛，阅世当求出世衔。","君今气色日日上，岁晚能同弥勒龛。"],"title":"与太常丞丁晦甫"}
