{"author":"晁说之","id":219803,"strains":["平平平仄仄平平，平仄平平仄仄平。","仄仄仄仄平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["神州锺鼓浃年丰，灯熖红绵照景龙。","况有玉楚荣广内，不劳金甲老边封。","同云出洞如人意，孤宦临岐敛病容。","何事儒先诗思苦，欲抛万卷作三农。"],"title":"圆机宠以长句贺祷雪龙池辄次韵述谢"}
