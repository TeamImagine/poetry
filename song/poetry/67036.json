{"author":"楼钥","id":67036,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["两两郎星映使星，老人星彩对晶明。","褰帷共喜行畿甸，洗印仍欣就帝城。","五马况当恩始拜，三吴从此政尤清。","便看瑞庆来称寿，同听嵩呼万岁声。"],"title":"送杨晦叔提举浙西并寄陈表道"}
