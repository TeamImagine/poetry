{"author":"贯休","id":40540,"strains":["平平平仄平仄仄平，仄○平平平仄平。","仄平仄仄仄仄仄，仄平平仄平平平。","仄平仄平○平平，仄平仄平平仄平。","仄○平平仄仄仄，仄○仄平仄仄仄。","平平平仄○仄平，仄仄仄平仄○平。"],"paragraphs":["秦之无道兮四海枯，筑长城兮遮北胡。","筑人筑土一万里，杞梁贞妇啼呜呜。","上无父兮中无夫，下无子兮孤复孤。","一号城崩塞色苦，再号杞梁骨出土。","疲魂饥魄相逐归，陌上少年莫相非。"],"title":"杞梁妻"}
