{"author":"赵汝腾","id":130195,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["侵云祠宇绝荒凉，目眴凭虚兴寄长。","仙者远游非穆穆，天之视下亦苍苍。","贵公业趁尘泥腐，小尉名争日月光。","此地何缘子真到，孤忠处处慕留芳。"],"title":"陪高计使柱史谢庾使刑郎登梅仙山丹青阁  其一"}
