{"author":"周紫芝","id":241734,"strains":["平平仄平平，仄仄平平平。","○平仄平仄，平仄平仄平。","平仄仄仄仄，平仄仄仄平。","仄○仄仄仄，仄平平仄平。","仄仄仄仄仄，平平仄平平。","平仄平仄平，仄○仄平平。","仄仄仄仄仄，平○仄平平。","平平仄平仄，仄平仄平平。","平平仄仄仄，仄仄平仄平。","平平仄仄仄，仄仄平平平。","仄○仄仄仄，○○仄平平。","○平○仄仄，仄仄平仄平。","仄平仄○平，平仄仄仄平。","平平仄平仄，仄仄平仄平。","仄平平○仄，仄仄平仄平。"],"paragraphs":["星言出郊坰，缓辔遵微涂。","陂池湛新绿，阡陌开上腴。","春色向晼晚，农事日已趋。","有司奉汉诏，训辞宣帝谟。","父老数十辈，龙钟白髯须。","扶杖前致词，谓当极勤劬。","曩也事格鬬，今当反田庐。","农桑遂温饱，里胥绝征诛。","兹焉不少力，是自贻瘠臞。","椒浆酌大斗，起坐时欢呼。","有如一日蜡，相期悦须臾。","殷勤颇自愧，小信殊未孚。","傥非获三登，何以谢汝徒。","同寮数君子，妙略怀永图。","愿言规迟暮，共此丰岁娱。"],"title":"二月二十三日遵奉圣诏出郊劝农谨赋诗一首示诸同寮"}
