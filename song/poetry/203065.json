{"author":"释道潜","id":203065,"strains":["平仄仄平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高论每逢贤友生，还如讲武得奇兵。","了无鄙吝胸中物，尚有风流世外情。","破海玉蟾初未跃，洒空珠露已先倾。","回桡转柂行三鼓，始见波澜百顷明。"],"title":"和元翁"}
