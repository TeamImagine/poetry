{"author":"邹浩","id":220581,"strains":["平平仄仄仄仄平，仄平仄仄仄平平。","平平仄仄平○平，仄平平仄仄仄○。","平平仄仄仄○平，仄平仄仄平平平。","平平仄仄平仄平，平平平仄仄仄平。","平平仄仄仄平平，平平平仄○仄平。","仄平平仄平○平，仄平平仄？平平。","平平仄平仄○平，仄仄仄平仄平平。","仄平仄平平仄平，平平平平仄平平。","○○仄平仄仄平，仄平平仄仄仄平。","仄仄平平平仄平，平平仄仄仄仄平。","仄平仄仄平平平，平平仄仄仄仄○。","仄平仄仄仄仄平，平平仄仄仄仄平。","仄？平仄○平○，仄平○仄仄仄○。","仄仄仄仄平平平，仄平仄仄仄仄平。","平仄仄仄仄○平，平平仄仄仄平平。","仄平仄仄平平平，平平平仄平仄平。","仄平仄仄仄仄平，仄平仄仄○平平。","平平平仄仄平平，○仄仄仄平平○。","仄仄仄○平平平，仄平仄平平平○。","仄仄平仄○平平，平平○○仄仄平。","平平平仄仄○平，平仄仄平平○平。","仄平仄仄○仄平，平○仄平平平○。"],"paragraphs":["先生不出二十年，幅巾种树老卢泉。","卢泉水木清且妍，筑堂流水茂树间。","晁侯作记笔如椽，画栏素壁青瑶镌。","明珠白璧光射天，先生矜诧喜欲颠。","春归野岸绿漪涟，青山东缺如断环。","雪消风软山苍然，杏梢红破胭脂寒。","先生醉狂梦思山，自驾草车束尘编。","上堂读书门画关，金徽朱丝弄猗兰。","相思古人太古前，若非豪士鲁仲连。","即是幽人梁伯鸾，先生好学老益坚。","少时不信功名艰，青衫屡补履决穿。","晚知有命绝可怜，归来自买汶上田。","{禾罢}䅉香露凝秋殷，只知留客有酒钱。","肯问釡粥寒韲酸，拖金曳绣卷晓班。","何似布褐暖且寛，先生所愿一何廉。","贵人孰与先生贤，朱门铜臭厨肉膻。","夜阑白月照管弦，美人一笑夭桃燃。","安知贤达死丘园，正恐后世终无传。","此意已输先生先，我今欲归无由缘。","蕙帐依约闻清猿，何时相从一醉眠。","梨花杨柳傍禁烟，曾点浴沂春衣单。","德公渡沔应已还，山中桂枝聊攀援。"],"title":"王景亮携晁无咎清美堂记来求诗为赋此一篇"}
