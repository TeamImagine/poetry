{"author":"欧阳修","id":79097,"strains":["平平仄仄平平仄，仄仄平平仄平仄。","○平仄仄仄平仄，仄仄平平○仄仄。","平平仄仄平仄仄，平仄平平平仄仄。","平平仄仄仄○平，○仄仄仄仄仄仄。","平平仄○仄仄仄，平仄平平仄平仄。","平○○仄仄○平，平仄平○○仄仄。","平平平仄仄平仄，仄仄平平仄平仄。","平仄仄仄仄平平，仄仄平平○仄仄。"],"paragraphs":["荒城草树多阴暗，日夕霜云意浓淡。","长淮渐落见洲渚，野潦初清收潋濪。","兰枯蕙死谁复吊，残菊篱根争艳艳。","青松守节见临危，正色凛凛不可犯。","芭蕉芰荷不足数，狼藉徒能污池槛。","时行收敛岁将穷，冰雪严凝从此渐。","咿呦儿女感时节，爱惜朱颜屡窥鉴。","惟有壮士独悲歌，拂拭尘埃磨古劔。"],"title":"新霜二首  其二"}
