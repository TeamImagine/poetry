{"author":"苏辙","id":198069,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["君恩赐告许归来，雨后中庭有绿苔。","起问日高三丈久，卧闻车过九门开。","泥封连日传新语，腕脱知君有轶才。","待得晴干追后乘，未应尘土热如灰。"],"title":"得告家居次韵贡父见寄"}
