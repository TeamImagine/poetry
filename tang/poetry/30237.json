{"author":"方干","id":30237,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["严冬忽作看花日，盛暑翻为见雪时。","坐上弄娇声不转，尊前掩笑意难知。","含歌媚盼如桃叶，妙舞轻盈似柳枝。","年几未多犹怯在，些些私语怕人疑。"],"title":"赠美人四首 二"}
