{"author":"刘敞","id":174463,"strains":["○平平平平，仄平平平平。","仄平仄平仄，仄仄仄○平。","平仄仄平仄，平仄仄○平。","仄仄仄仄○，仄平仄平平。","仄仄仄平○，仄平仄平平。","平仄？仄仄，仄仄平○平。","仄仄平平仄，仄平平仄平。","○○仄平仄，○仄平平平。","仄仄仄仄平，仄平仄○平。","○○○仄仄，仄仄平○平。"],"paragraphs":["轻舟何翩翩，斵冰浮清川。","问之亦奚乐，岁宴道且邅。","云我大梁客，游说万乘前。","画策不见收，故乡复言旋。","薄禄及吾亲，就官若归田。","名实两有适，远近谁间然。","忆昔都门别，尔来弥十年。","苍苍豫章质，更觉摩青天。","语旧或涕流，举觞愧留连。","相从且未果，使我心劳悁。"],"title":"送袁同年殿丞陟通判抚州因还洪井旧居袁在朝数上书言当世事某与袁别十年矣语旧多可悲者留三日乃去"}
