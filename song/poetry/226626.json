{"author":"谢逸","id":226626,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["北阙弓旌未见招，茅亭高卧对山椒。","诗成稚子应能诵，酒熟邻翁渐可邀。","宁似杜陵长蹭蹬，不依严武更逍遥。","细思洗马池边路，便是成都万里桥。"],"title":"寄幼槃弟"}
