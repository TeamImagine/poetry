{"author":"晁公溯","id":21006,"strains":["平平仄仄仄平仄，平平平平○仄仄。","仄平仄仄○平平，仄仄平平仄平仄。","仄○平平仄平仄，仄平仄仄○平仄。","仄平○平仄仄仄，○平仄仄平仄仄。","仄平平○平仄仄，平平仄仄平○仄。","○平仄仄仄平○，平○仄仄平平仄。","平平平仄平平平，平平仄仄平平平。","○平平仄平仄仄，仄平仄平平仄仄。"],"paragraphs":["平凉歃血不濡齿，奚车辚辚临渭水。","一丸未及封函关，已复胡歌饮都市。","近闻移屯集岐下，战声日震长平瓦。","两军相持久未决，将军宝帐皆在野。","野田秋深风力劲，边云日满青泥岭。","三军雨立甲裳重，诸将露宿旃裘冷。","原头霜落黄芦干，西风猎猎边亭寒。","从军之乐今有几，仲宣寄诗烦说似。"],"title":"有客自关外来颇道边亭暴露之苦时子止兄方趋原上予因感而有作"}
