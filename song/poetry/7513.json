{"author":"王之道","id":7513,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["西望中原懒转头，十年空见水东流。","涂山漫想诸侯会，濠上聊追二子游。","大剑长刀秋正扰，淡烟疏雨暮还愁。","谁能不讨清河朔，誓楫当期祖豫州。"],"title":"次韵程德远登清淮楼"}
