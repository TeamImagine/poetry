{"author":"宋祁","id":13819,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["菑停滞穗壤余蔬，亩首东南乐隠居。","席地雕觞千日酒，振缗丹水百金鱼。","潺湲弄月蘋汀晚，嗢噱调琴菌阁虚。","霄外高情思把袂，西畴何日一巾车。"],"title":"史逸人"}
