{"author":"朱克家","id":165557,"strains":["仄仄○○平仄仄，仄平平仄平平仄。","平平仄仄仄平仄，平平平平仄仄仄。","仄平仄仄○仄○，平仄仄平○仄仄。","○平仄仄仄仄平，仄仄平平平仄仄。","仄平仄仄仄平平，仄仄仄平平仄仄。","仄平平仄仄平仄，平○平平仄平仄。","平平仄仄平仄仄，仄仄仄○仄仄仄。","仄○平仄仄平平，仄仄平平仄仄仄。","平平○平○仄仄，仄仄平平仄平仄。","○平○仄仄平平，仄仄平平○○仄。","仄平平仄仄仄○，仄○平平仄○仄。","平平仄仄仄平平，仄平○仄平平仄。"],"paragraphs":["水石嵌空山荦确，瘦藤扶上青云幕。","平川一望渺无际，东疑嵎夷北朔漠。","驾天叠𪩘输翠浪，奔野细流横雪槊。","疏峰点点雁聚沙，密屿喁喁鱼纵壑。","一江净绿遶书元，几陇断畦成卦剥。","乍惊渔唱出烟霭，时听村舂动篱落。","幽遐异景争指说，老眼苦难觅渺邈。","夜间支枕挂银窗，闪闪星河手可摸。","何年标名称玉马，蹴踏风云跨寥廓。","更连三十六奇峰，削玉排青相间错。","偶因佳友得壮观，俗虑尘襟顿疏瀹。","翛然物外岂非仙，不须更羡辽东鹤。"],"title":"玉马山"}
