{"author":"黄庭坚","id":207022,"strains":["平仄仄平平仄仄，仄仄平平仄平仄。","○平仄仄平仄平，平平仄仄○平平。","○平仄仄仄仄仄，仄仄仄○○○○。","平平仄仄平平仄，○仄平平仄平仄。","仄仄仄平仄○平，○平平仄仄平平。","平平仄平仄平仄，仄仄平仄平平平。","仄平平平仄平仄，平平仄平○仄仄。","平平平仄仄平平，平仄平平仄平仄。","平仄仄仄平平平平平○，仄平仄平平平○。","仄仄平平仄仄仄，○仄仄仄平平平。","平仄平○平仄仄，仄平平仄仄平平。"],"paragraphs":["晁子抱材耕谷口，世有高贤践台斗。","顷随计吏西入关，关夫数日传车还。","封侯半属妄校尉，射虎猛将犹行间。","无因自致青云上，浪说诸公见嗟赏。","骥伏盐车不称情，轻裘肥马凤凰城。","归来作诗谢同列，句与桃李争春荣。","十年山林廖居士，今随诏书称举子。","文章宏丽学西京，新有诗声似侯喜。","君不见古来良为知音难，绝弦不为时人弹。","已喜琼枝在我侧，更恨桂树无由攀。","千里风期初不隔，独怜形迹滞河山。"],"title":"次韵晁补之廖正一赠答诗"}
