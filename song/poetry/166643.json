{"author":"王炎午","id":166643,"strains":["仄平○平，仄仄平平。","仄平仄平，平仄仄平。","平平平仄，平仄仄仄。","仄仄平仄，仄仄平○。","平平平仄，○平○平。","平仄平仄，平平平平。","仄仄仄仄，平仄○仄。","○仄○平，仄○○仄。"],"paragraphs":["琢之磨之，玉汝于成。","孰为玉工，师友父兄。","他山之石，今则在我。","彼璞之弃，我责之堕。","为瑚为琏，如珪如璋。","山泽之润，邦家之光。","玉不自毁，人自丧宝。","闻士称名，不离其道。"],"title":"赠戴石玉"}
