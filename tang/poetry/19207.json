{"author":"殷尧藩","id":19207,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["少年佳节倍多情，老去谁知感慨生。","不效艾符趋习俗，但祈蒲酒话升平。","鬓丝日日添头白，榴锦年年照眼明。","千载贤愚同瞬息，几人湮没几垂名。"],"title":"端午日"}
