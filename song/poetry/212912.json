{"author":"贺铸","id":212912,"strains":["仄平仄○○仄平，仄仄仄平○○平。","平平仄仄仄平仄，平平仄仄○平平。","平仄平平○平仄，仄平仄仄平平仄。","平仄平平仄仄平，平仄平平仄平仄。","仄仄平平仄仄○，平○仄仄平○平。","平平仄仄仄○仄，仄平仄仄平○仄。","平仄仄仄平平仄平平平，平平仄仄仄仄平。","仄仄平平仄平仄，仄平仄仄○平平。","？仄仄平仄，仄仄平平仄。","平平仄仄仄○平，平仄平平平仄仄。"],"paragraphs":["古壕沮洳荷叶枯，矍铄秃鹙行且渔。","山衔日脚水关掩，孤楼引角吹单于。","胡马嘶风兴非浅，壮图旧迹随尘卷。","秋尽湖边雁不来，流落方悲去人远。","十月之交五夜长，河横斗直天苍凉。","苏门故里斗杓下，岂无伯仲勤相望。","君不见剡蓬为矢弧弦桑，男儿落地志四方。","履屐无根著家巷，道梁适楚犹吾乡。","鸲鹆不逾济，橘渡淮为枳。","吾心况物未应然，随牒官身聊尔耳。"],"title":"晚出江城闻角"}
