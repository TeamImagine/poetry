{"author":"韩琦","id":90773,"strains":["平平平仄仄平平，平仄平平仄仄平。","仄平仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["中山风物有前缘，经赏重阳第五年。","莫为素毛悲晚岁，且吹黄菊酌芳筵。","退求僻郡疑邀宠，甘老穷边似好权。","笑问此身何计是，不如嘉节倒垂莲。"],"title":"壬辰重九即席"}
