{"author":"薛绍彭","id":215374,"strains":["平仄仄平仄，仄○仄平仄。","平平平平平，平平仄平仄。","仄仄仄○仄，仄仄仄平仄。","平平平仄仄，○仄仄平仄。","平平仄○仄，仄仄仄仄仄。","平平仄平仄，仄仄平仄仄。","平平仄仄平，仄仄仄平仄。","仄仄平平仄，平平仄平○。","平平仄平平，平仄仄平仄。","仄平仄平仄，仄仄仄平仄。","平平仄仄仄，仄仄仄平仄。","平平仄仄仄，仄仄仄平仄。","平平仄仄仄，平仄仄平仄。","仄○仄仄仄，仄仄平平仄。","仄○仄平仄，仄仄平○○。","仄平平仄平，平仄仄平仄。","平平仄平仄，平仄仄平仄。"],"paragraphs":["山压众峰首，寺占紫云顶。","西游金泉来，登山缓归轸。","昨暮下三峡，出谷已延颈。","山名高剑外，回首陋前岭。","跻攀困难到，赖此昼亦永。","巍巍石城出，步步松径引。","青霄屋万楹，下俯二川境。","玉垒连金雁，西轩列阡畛。","青城与岷峨，天际暮云隠。","少城白烟里，水墨澹微影。","江流一练带，不复辨渔艇。","东惭梓隘阙，右喜锦川迥。","磐陀石不转，枯枿弄芒颖。","四更月未出，蕙帐天风紧。","客行弊帤垢，到此凡虑屏。","暂时方外游，聊惬素心静。","明朝武江路，拘窘逐炎景。"],"title":"云顶山"}
