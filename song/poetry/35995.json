{"author":"梅尧臣","id":35995,"strains":["仄仄平平仄，平平仄仄平。","平平仄○○，仄仄仄○平。","仄仄○平仄，平平仄○平。","仄平平仄仄，平仄仄平平。","平仄平平仄，平平仄仄平。","平平平仄仄，平仄仄平○。","平仄仄○仄，仄平平仄平。","○平平仄仄，平仄仄平平。"],"paragraphs":["塞郡屯师久，飞刍始得人。","权倾拥旄将，诏辍绣衣臣。","旧里过京洛，辞家渡盟津。","紫裘苏合染，骢马玉环辰。","榆荚关头雨，梨花谷口春。","高车方陟险，丰膳暂违亲。","山势北临岱，地雄西隔秦。","行台知不远，能使问安频。"],"title":"送河东转运刘察院"}
