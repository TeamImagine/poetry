{"author":"董颖","id":8315,"strains":["平平平仄仄，仄平平仄平。","仄仄仄仄仄，平平平仄平。","仄仄仄○○，平○仄仄平。","仄仄平平仄，○仄平平○。","平○平仄仄，平仄平平○。","平平仄仄平，仄仄仄平平。","平平仄平仄，仄仄仄平平。","平平仄平平，仄仄平平平。","平平仄○仄，仄平仄○平。","仄仄仄平仄，仄○平仄平。"],"paragraphs":["杨郎丘壑尚，草堂修竹林。","去郭十里近，而无车马音。","鹤怨不应闻，鸥盟政尔寻。","九畹兰荃富，三径蓬蒿深。","窗间焦尾曲，聊答清风吟。","英英彼白云，出岫得无心。","渊明既容膝，那复历岖嵚。","狂夫十年狂，客鬓吴霜侵。","因君发深省，杖藜合从今。","寄傲有余地，不妨成盍簪。"],"title":"寄题杨德辰清隐堂借至游老人韵"}
