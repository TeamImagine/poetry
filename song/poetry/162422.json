{"author":"丘葵","id":162422,"strains":["仄平平仄仄平平，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["絮云初擘未成衣，笑踏青莎桥上归。","诗酒堪过春日永，鶑花却恨海山稀。","竹间弄笛留人住，麦外游丝绊鸟飞。","满院东风不收拾，山僧何事苦相违。"],"title":"与所盘诸君会石幡还和杜老曲江韵  其一"}
