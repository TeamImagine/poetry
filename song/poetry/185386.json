{"author":"徐积","id":185386,"strains":["○○仄平平仄仄，仄仄仄平○仄仄。","仄○平仄仄平○，仄仄仄平○仄仄。","仄仄平○仄仄平，仄仄平平仄仄○。","仄仄平平仄仄平，仄平仄仄平仄平。","仄仄平平○仄平，仄仄○平○仄平。","○平○仄仄平仄，仄仄平平仄仄平。","○平仄平仄平仄，仄仄○平仄平仄。","仄平○仄仄平平，平平仄仄平平仄。","仄平平仄○仄仄，平平平仄仄○仄。","仄仄仄平平○○，平平仄仄平平平。","平平仄仄平平仄，平平仄○平○仄。","仄平平仄仄平○，仄平仄仄○○仄。","仄○仄仄平平平，仄平平仄○平仄。"],"paragraphs":["泛泛爱花非爱一，范掾爱花如此密。","一从春色到人闲，每月弄花三十日。","第一花中爱牡丹，待与金钗共玉冠。","第二桃花及杏花，此花大抵颜色奢。","又爱墙头看海棠，乱点燕脂如急妆。","更无闲暇及芳草，却解回头觑绿杨。","其余好花有何限，范掾看花眼头烂。","见花如见故人来，寻花太紧攀花慢。","洛阳城内骑马走，山阳城外坐监酒。","坐地爱花情更深，时时取酒为花斟。","谁知有此风流掾，诗情酒兴纷如霰。","好来闲伴老翁吟，老翁是物吟将遍。","海闲亦有蟠桃花，可能同发乘桴愿。"],"title":"答范君锡泛泛爱花之句"}
