{"author":"员兴宗","id":21835,"strains":["仄仄平平平，仄仄○仄仄。","仄仄平平仄，平仄平仄仄。","仄仄○仄○，仄平平仄仄。","仄仄平○平，平平仄平仄。","平仄仄仄仄，平仄平仄仄。","平平仄○仄，平○仄平仄。","仄平仄平仄，仄仄平仄平。","平平仄平平，平平仄仄仄。","仄平仄仄仄，平仄○仄仄。"],"paragraphs":["我梦穷跻攀，滑滑泥掩胯。","我自摩天岭，而转风木榭。","有客冠甚峩，见之惊已乍。","邴姓原其名，风流蔑曹谢。","宾我复坐我，丰草殊可藉。","英言有深吐，微论亦高驾。","与原阔千祀，待我仍管华。","斯人竟天游，神尻不暂卸。","愿言赴汗漫，同予观物化。"],"title":"梦邴征君"}
