{"author":"李洪","id":52805,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["去年此夜对芳樽，今日栖栖叹失群。","茅屋只余灯伴我，酒炉应有月寻君。","愁将从事青州去，风共禅师白足分。","料想紫梅溪上客，也应回首一看云。"],"title":"伯封书中叙去岁七夕之乐因寄"}
