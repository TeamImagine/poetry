{"author":"张籍","id":13532,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["勋名尽得国家传，退狎琴僧与酒仙。","还带郡符经几处，暂辞台座已三年。","留司未到龙楼下，拜表长怀玉案前。","秋日出城伊水好，领谁相逐上闲船。"],"title":"寄令狐宾客"}
