{"author":"陆游","id":36167,"strains":["仄仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["寂寞衡门傍水开，放翁曳杖此徘徊。","林疏时见钓篷过，风急忽闻菱唱来。","讲罢绳床悬麈柄，斋余童子供茶杯。","解衣许我闲摩腹，又作幽窗梦一回。"],"title":"过猷讲主桑渎精舍"}
