{"author":"孙应时","id":82428,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄平平平。"],"paragraphs":["小山摇落故凄凉，想象登临野兴长。","万里晴空初雁入，一年好景又橙黄。","极须痛饮偿秋节，生怕疏钟报夕阳。","搔首故园归未得，荒篱寒菊为谁香。"],"title":"和顶山前韵"}
