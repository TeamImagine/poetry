{"author":"韦骧","id":190767,"strains":["平平平仄仄，仄仄仄平平。","平仄平○仄，平平仄仄平。","平平平○仄，仄仄仄平平。","仄仄平平仄，○平仄仄平。","仄平平仄仄，平仄仄平平。","仄仄平平仄，平平○仄平。"],"paragraphs":["灵岩山下石，采拾比珠玑。","圜璞生难小，文楸数可围。","纷纭星并𫕥，黑白玉争辉。","值赋神工妙，磨礲俗巧非。","透关经手耐，争道转心稀。","落落无情甚，谁为胜负机。"],"title":"赋石棋子以机字韵"}
