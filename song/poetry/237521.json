{"author":"刘一止","id":237521,"strains":["平平仄仄仄，仄仄仄平仄。","平平平仄平，○仄平仄仄。","仄○平仄平，仄仄仄仄仄。","仄仄平仄仄，仄仄仄平仄。","平○仄仄平，平仄仄平仄。","仄仄仄○仄，平仄平仄仄。","平平仄平平，○仄平仄仄。","仄平仄平平，平仄仄平仄。","仄仄仄仄平，仄仄○仄仄。","仄仄仄平平，仄仄平○仄。","○○平仄○，仄仄仄仄仄。","仄平仄平仄，平仄仄仄仄。","○平仄○○，平平仄仄仄。"],"paragraphs":["渊明赋止酒，止酒未尝止。","今朝诗固云，从此真止矣。","我观他日诗，说酒特未已。","必饮诚有累，必止亦非理。","无如作病何，聊用忘忧耳。","得失定相半，随遇无彼此。","胡为我阿咸，深拒坚壁垒。","子言故多师，乌有与亡是。","独此止酒诗，字字如信史。","恐子昧圆通，未究真正义。","当观诸世间，一一等幻戏。","死生尚云尔，何乃较醒醉。","操瓢起相从，无为乏我事。"],"title":"家侄季高作诗止酒戏赋二首  其二"}
