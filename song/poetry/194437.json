{"author":"苏轼","id":194437,"strains":["仄平平平平仄平，平平仄平仄平平。","平○○○○仄仄，仄平仄仄○平仄。","仄平仄仄平仄平，平平仄平平仄仄。","仄仄平平○仄仄，平仄仄仄平仄仄。","仄○仄仄平仄平，○仄平平仄平仄。","平仄仄平平仄平，仄平○仄仄平平。","平仄仄平平平平○仄仄，平○仄仄平仄平。"],"paragraphs":["雨余江清风卷沙，雷公蹑云捕黄蛇。","蛇行空中如枉矢，电光煜煜烧蛇尾。","或投以块铿有声，雷飞上天蛇入水。","水上青山如削铁，神物欲出山自裂。","细看两胁生碧花，犹是西江老蛟血。","苏子得之何所为，蒯缑弹铗咏新诗。","君不见凌烟功臣长九尺，腰间玉具高拄颐。"],"title":"武昌铜剑歌"}
