{"author":"陈元光","id":48522,"strains":["平平○仄仄，仄仄仄平平。","平仄平平仄，平平仄仄平。","平○平仄仄，平仄仄平平。","○仄平平仄，平平平仄平。","平平平仄仄，仄仄仄平平。","仄仄仄平仄？仄？，平○仄仄平。","平平平仄仄，仄仄仄平平。"],"paragraphs":["东风驱冻去，万品破阳辉。","红紫妆春媚，罍樽试酒奇。","公庭开月榭，农榼荐时牺。","兴逐芳芬发，杯同蜂蝶飞。","谁云佳节会，独与赏心违。","信手撚红[瓣]（辨），粘衣尽紫蕤。","阴移来日者，各赠满须归。"],"title":"公庭春宴"}
