{"author":"赵湘","id":178162,"strains":["平仄平平仄仄平，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["何处篱筵酒欲空，夜凉横玉自吹风。","人当木落关山外，秋在月明池馆中。","隔水不堪惊远梦，入云犹拟触孤鸿。","凭栏寂寂还多感，谁会无言忆马融。"],"title":"忆别"}
