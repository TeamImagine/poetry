{"author":"刘克庄","id":111983,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["小陆词章海内传，名场久盍著先鞭。","惯看余子瓦枢坏，太息斯人铁砚穿。","畴昔熏香过半世，即今拾芥已中年。","病翁拟拭昏花眼，快向茅檐读奏篇。"],"title":"送赴省诸友 徐懋功"}
