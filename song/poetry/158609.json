{"author":"赵文","id":158609,"strains":["平平仄平平，仄仄平仄仄。","平平仄平仄，平仄平仄仄。","○平○平仄，仄仄○仄仄。","平平仄平仄，仄仄仄平仄。","仄仄仄仄平，平仄仄仄仄。","仄平平仄平，仄○仄仄仄。"],"paragraphs":["曹公筑铜台，气力雄九有。","咿嘤到香履，千古开笑口。","犹余当时瓦，作砚传不朽。","涪翁所珍惜，又复落吾手。","鬼夺与客偷，任运不汝守。","可怜台上人，不如此瓦寿。"],"title":"铜雀瓦"}
