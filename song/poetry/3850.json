{"author":"苏籀","id":3850,"strains":["平平○仄平，仄平平仄仄。","仄仄仄仄仄，仄仄平仄仄。","仄仄仄平仄，仄仄平平仄。","平平仄仄○，○○平○仄。","仄平平○仄，平仄仄○仄。","仄平仄平○，仄○○平仄。","平平仄平仄，平仄仄平仄。","平平仄平平，平仄○○仄。","仄平仄平平，仄仄平仄○。"],"paragraphs":["乔公评老瞒，谪仙奇郭令。","视远数十载，伟欤真智圣。","破贼此郎子，勿反吾同姓。","凡才慁世间，鉴裁惟其证。","大奸初难辨，明者独深省。","若人与斯评，厥重如钟鼎。","纷纷女娲土，安在所讥病。","惟贤则知贤，丝乱行将整。","掩书坐前轩，老眼安敢瞑。"],"title":"鉴裁一首"}
