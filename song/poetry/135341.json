{"author":"邵雍","id":135341,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫代记时。","官职固难称太史，文章却欲学宣尼。","能归岂谢陶元亮，善听何惭锺子期。","德若不孤吾道在，尧夫非是爱吟诗。"],"title":"首尾吟  其六三"}
