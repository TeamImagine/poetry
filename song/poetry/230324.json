{"author":"许景衡","id":230324,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["十年归梦在江湖，今日南飞塞雁孤。","已觉登临多感慨，固应吟咏转荒芜。","近闻仙岭寻先友，亦有诗筒及老夫。","还许追随白莲社，横塘今已结茅庐。"],"title":"赵虞仲过仙岩以诗见寄答之"}
