{"author":"项安世","id":53294,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["游人塞道不容车，千古金陵少妇居。","朱雀大桁春雨后，乌衣深巷晓风初。","红红白白花无数，下下高高意有余。","此景只应闲客管，瘿黎轻盖日徐徐。"],"title":"同刘监丞步观长干寺后诸园"}
