{"author":"张𧏖","id":33518,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄仄平。"],"paragraphs":["飘然野客才无取，多谢君侯独见知。","竹叶樽前教驻乐，桃花纸上待君诗。","香迷蛱蝶投红烛，舞拂蒹葭倚翠帷。","明发别愁何处去，片帆天际酒醒时。"],"title":"南康夜宴东溪留别郡守陆郎中"}
