{"author":"陆游","id":42104,"strains":["仄仄仄仄平仄仄，仄仄仄仄平仄仄。","仄○仄仄平平仄，平仄平平仄仄仄。","平平仄仄仄仄仄，仄仄平平平仄仄。","仄平仄仄仄○平，仄仄平平仄平仄。","平○仄平仄仄平，仄○○平仄○仄。","仄平仄仄仄仄○，○仄平○仄平仄。","仄平仄仄仄仄○，仄仄仄平仄平仄。","仄平仄仄仄仄平，平仄平平○仄仄。"],"paragraphs":["一月得笑才四五，十事败意常八九。","国中谩说无双士，天下元无第一手。","平生爱酒恨小户，半世为文真弊帚。","劫灰处处吊兴亡，宿草年年哭交友。","君看丈夫得意时，大冠如箕印如斗。","一朝弃去岂复论，衣破何妨露双肘。","有时采药二室间，亦或钓鱼五湖口。","死来万古一熟眠，安用虚名传不朽。"],"title":"两日意殊不怿作短歌自遣"}
