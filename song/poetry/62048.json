{"author":"虞俦","id":62048,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平仄仄仄平。"],"paragraphs":["怅望淮山落木风，楚天云雾更重重。","粤从西路来东路，倏见三冬过一冬。","貂敝人谁怜季子，楼高吾岂下元龙。","求田问舍今良策，自觉归欤兴颇浓。"],"title":"十一月一日早起"}
