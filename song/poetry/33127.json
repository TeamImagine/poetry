{"author":"陆游","id":33127,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["插棘编篱谨护持，养成寒碧映沦漪。","清风掠地秋先到，赤日行天午不知。","解箨时闻声簌簌，放梢初见叶离离。","官闲我欲频来此，枕簟仍教到处随。"],"title":"东湖新竹"}
