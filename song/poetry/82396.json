{"author":"孙应时","id":82396,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["归梦千岩万壑东，起寻蓑笠唤渔童。","尘忙怜我三年久，拨置期君一笑同。","只恐令严诗债急，不愁夜短酒杯空。","相携更得王文度，此段风流尽未穷。"],"title":"和答吴斗南中秋见怀并约王子合见过  其二"}
