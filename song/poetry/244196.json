{"author":"胡宿","id":244196,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["二纪青衫拂洛尘，桂香消尽故时春。","径为天上乘槎客，厌作河滨托乘人。","老笔工诗殊觉丽，清谈倾座几相亲。","临沧送别多瑰藻，三径归资莫叹贫。"],"title":"送致政秘丞"}
