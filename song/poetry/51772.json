{"author":"喻良能","id":51772,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["玉友金朋三十三，携尊相属向晴岚。","含毫共赋黄初句，挥麈仍追正始谈。","再用清烟喷白泽，更霏香雾噀黄柑。","俊游胜事真堪画，华发飘萧只自惭。"],"title":"府学职事置酒九仙以饯予行"}
