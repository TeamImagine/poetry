{"author":"贾岛","id":26075,"strains":["平平○仄仄，仄仄○○平。","仄仄○平仄，平○仄仄平。","平○平仄仄，仄仄仄平平。","平平平平仄，平○仄仄平。","平平平仄仄，仄仄仄平平。","仄仄平○仄，平平仄仄平。"],"paragraphs":["高飞空外鹄，下向禁中池。","岸印行踪浅，波摇立影危。","来从千里岛，舞拂万年枝。","踉跄孤风起，裴回水沫移。","幽音清露滴，野性白云随。","太液无弹射，灵禽翅不垂。"],"title":"黄鹄下太液池"}
