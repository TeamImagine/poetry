{"author":"吴泳","id":103849,"strains":["仄平○平仄仄平，仄平仄平仄仄平。","仄仄○平仄○仄，平仄仄平平仄平。","仄○仄仄平仄平，仄○仄仄○平平。","仄平仄平平，○仄仄○仄。","仄平仄仄○仄仄，仄仄仄仄平平仄。","平平仄仄平平平，平仄仄仄平平平。","仄平平平仄仄仄，仄仄仄仄○平平。","仄平仄仄平平仄，仄仄平平仄平仄。","仄○平仄平平仄，仄仄平平仄平仄。"],"paragraphs":["斗城将军半段枪，汉宫美人半额妆。","碧眼禅僧坐空室，花雨半床云半窗。","道如大路皆可遵，不间不界难为人。","卓哉圣人门，犹惜二三子。","冉求只向中道画，季路仅及升堂止。","穷山必到嵩华颠，穷水必极昆仑源。","若非身心实造诣，未免口耳空啾喧。","子归试取群书读，饱秣吾驹饭吾仆。","却将全体为渠说，荡出峨眉半轮月。"],"title":"赋半斋送张清卿分教嘉定"}
