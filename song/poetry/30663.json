{"author":"李流谦","id":30663,"strains":["平○仄仄○仄仄，仄平○○○仄仄。","平○平平仄仄仄，仄仄仄平平仄仄。","仄平仄仄仄平仄，仄○仄仄平平仄。","平平仄仄平仄平，平仄仄平仄平仄。","仄平平仄平仄平，平仄仄平平仄仄。","仄平仄仄仄平仄，平仄○平仄仄仄。","平平仄平仄○○，仄仄仄仄平仄仄。","仄平仄仄仄○仄，平仄平平平仄仄。","平仄○平平仄○，平平仄仄仄○仄。","平平平仄仄平仄，仄仄平平○平仄。","仄平仄仄平仄仄，平平平平仄○仄。"],"paragraphs":["尝闻种德如种木，百年培壅犹不足。","君看牛羊践履地，岂有寸椽撑破屋。","我方撮发访耆旧，已闻定国多阴德。","昆峰荐璧渊出珠，天敕百灵介多福。","后来源委谁导之，刊木濬川君有力。","一官缚死不须说，天定胜人理则必。","鹓鶵览辉下其庭，一举万里群鸟伏。","我耕我获我其食，夸者流涎疑者夺。","桃李荫繁春不留，琼瑰梦断月空白。","煌煌貂冕侈殊渥，尚冀他时贲幽宅。","死而不忘谁者是，呜呼公乎妥沈魄。"],"title":"挽张主簿"}
