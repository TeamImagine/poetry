{"author":"韩淲","id":86424,"strains":["平平仄平仄，仄仄平仄平。","平平仄○仄，仄仄平仄平。","平○仄平平，仄仄平平平。","平平仄平仄，仄仄平仄○。","仄仄仄平○，平仄平平平。","仄仄仄平仄，平仄平仄○。","仄平仄平仄，仄仄仄仄平。","仄仄仄仄仄，平○仄平○。"],"paragraphs":["寻幽我良久，步步生白云。","沿潭转长亩，剥啄枫下门。","人胜地逾佳，语到声成文。","纷乎彼城市，有耳胡用闻。","夜雨发奇观，檐溜迷幽芬。","我尔本何事，今昔奚所分。","拥炉挹名酒，抚几瞩伟文。","耿耿岁欲晚，姑从野梅论。"],"title":"次韵斯远雨中"}
