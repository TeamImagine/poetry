{"author":"释正觉","id":4968,"strains":["仄仄平○仄仄平，仄平仄仄仄平平。","平平仄仄平仄仄，平仄仄仄平平平。","○○仄仄平平仄，仄仄○平仄仄平。","仄仄平平平仄仄，仄平仄仄仄○平。"],"paragraphs":["历历枢中转化机，出门气象履芳时。","溪光丽濯红锦段，风柳细撚黄金丝。","空空不碍浑亡我，处处相逢却是谁。","会得宾头卢见佛，向人卖弄有长眉。"],"title":"教禅人出丐求颂"}
