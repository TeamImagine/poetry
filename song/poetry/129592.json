{"author":"李曾伯","id":129592,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["杜鹃一自听天津，南北纷纷患转深。","备谨彻桑征戍事，忧形恤纬老臣心。","惊闻边信多蛮语，喜动乡情带楚音。","若得君王放归去，便陪莲社访东林。"],"title":"思归偶成  其二"}
