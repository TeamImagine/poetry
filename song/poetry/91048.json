{"author":"释居简","id":91048,"strains":["平平平仄仄平平，仄仄平平仄仄平。","仄仄平平平仄仄，仄平仄仄平平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["鳞差云母著书窗，软火深炉晓自妆。","篆恰才消余桂馥，手终不暖为枨香。","小中天地何妨大，闲里工夫不欠忙。","莫向市朝寻大隠，二松环水自汤汤。"],"title":"颜丞开炉"}
