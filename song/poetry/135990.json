{"author":"蔡襄","id":135990,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["地卷天回出海东，人间何事可争雄。","千年浪说鸱夷怒，一信全疑渤澥空。","寂静最宜闻夜枕，峥嵘须待驾秋风。","寻思物理真难测，随月亏圆亦未通。"],"title":"和江上观潮"}
