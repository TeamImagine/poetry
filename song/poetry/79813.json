{"author":"欧阳修","id":79813,"strains":["仄平平仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["广陵花月尝同醉，睢苑风霜暂破颜。","但喜交情久弥重，休嗟人事老多艰。","壮心未忍悲华发，强饮犹能倒玉山。","留滞江湖应不久，多为春酒待君还。"],"title":"寄子春发运待制"}
