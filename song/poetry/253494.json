{"author":"李弥逊","id":253494,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["得句情怀胜好官，敢穷笔力谩追攀。","清新气味经三沐，煅炼工夫到九还。","自是吟邉有丘壑，不因行处在江山。","凭君倚马移东道，为促金钗理鬂鬟。"],"title":"申伯坐上屡成佳语句独未见和德久贻信中之作次韵"}
