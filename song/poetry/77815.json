{"author":"王阮","id":77815,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄平平平仄，仄仄平平仄仄平。"],"paragraphs":["重入修门已有期，趣装聊此著征衣。","帝思宣室名儒对，人喜玄都旧客归。","高节不难全晚岁，亨途未必尽危机。","愿公且为苍生起，莫向苕溪恋翠微。"],"title":"送沈侍郎二首  其二"}
