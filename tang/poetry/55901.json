{"author":"李白","id":55901,"strains":["仄○仄仄平平○，仄○仄仄○平平。","○平○仄平仄仄，平平仄仄平平○。","平平仄仄仄仄仄，○仄仄平○仄平。","平○平仄平仄仄，○仄仄仄平平平。","平平仄仄仄仄仄，仄平仄仄平平平。"],"paragraphs":["绣衣柱史何昂藏，铁冠白笔横秋霜。","三军论事多引纳，堦前虎士罗干将。","虽无二十五老者，且有一翁钱少阳。","眉如松雪齐四皓，调笑可以安储皇。","君能礼此最下士，九州拭目瞻清光。"],"title":"赠潘侍御论钱少阳"}
