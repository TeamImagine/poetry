{"author":"王珪","id":176089,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["汉符新寄近天畿，便别晨班下曙扉。","金印旋成龟左顾，瑶箱尝认燕双归。","春风满野红旌驻，夜雨侵筵翠斝飞。","况是韦平有家学，须将名誉敌恩辉。"],"title":"送向防御出守淮阳"}
