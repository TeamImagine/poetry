{"author":"韩维","id":157782,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["上阁群公拜赐归，九衢春色遍熙熙。","后房丝竹争相命，穷巷箪瓢亦我期。","浊酒满樽聊混俗，嘉蔬登俎在随时。","刘郎固自多幽思，门掩东风独赋诗。"],"title":"和原甫立春日拜赐归不赴邻几会"}
