{"author":"储光羲","id":54206,"strains":["仄平仄平仄，仄○仄○平。","平仄仄平○，仄平仄平平。","平仄○平仄，平平仄仄平。","平○仄平仄，？平平仄平。","仄平仄平仄，仄仄平仄平。","平平平平平，仄仄仄平○。","仄仄仄仄仄，平仄仄仄平。","仄仄仄平平，仄平○平平。","平平平仄仄，仄仄○平平。","平○平仄平，仄仄仄平平。","平仄仄平○，平平○仄平。"],"paragraphs":["烈风起江汉，白浪忽如山。","方伯骤勤王，杞人亦忧天。","酆镐顷霾晦，云龙召我贤。","车骑北艰苦，艅艎西溯沿。","水灵静湍濑，猛兽趋后先。","龙楼开新阳，万里出云间。","宇宙既焜耀，崇德济巨川。","受命在神宗，振兵犹轩辕。","煌煌逾涿鹿，穆穆更坤元。","明王朝太阶，远迩望嘉言。","游子淡何思，江湖将永年。"],"title":"奉别长史庾公太守徐公应召"}
