{"author":"马大同","id":31423,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。"],"paragraphs":["揽辔观风只课程，风云要挹楚乡清。","晨旌几碍观山目，夜柝翻惊梦月情。","观者宁知部使者，平生元是老书生。","沧浪何处无人识，欲往从之一濯缨。"],"title":"题龙潭石岩"}
