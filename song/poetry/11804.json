{"author":"胡寅","id":11804,"strains":["平平平仄仄平平，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["图书虽是旧生涯，翰墨那能掞国华。","戏彩便甘辞五马，退朝犹想覆千花。","先民事业高三代，将圣春秋自一家。","他日登门谢佳句，剧谈当许岸乌纱。"],"title":"和路枢四首  其一"}
