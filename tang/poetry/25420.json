{"author":"崔橹","id":25420,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["含情含怨一枝枝，斜压渔家短短篱。","惹袖尚余香半日，向人如诉雨多时。","初开偏称雕梁画，未落先愁玉笛吹。","行客见来无去意，解帆烟浦为题诗。"],"title":"岸梅"}
