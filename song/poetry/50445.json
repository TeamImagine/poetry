{"author":"周必大","id":50445,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["群玉西昆富典章，二星东壁粲辉光。","秋花迎杖千丛丽，法曲传觞九奏长。","虎将纵观修旧事，豸冠陪侍仰明王。","政修即是攘夷策，𤞤狁残祆岂足囊。"],"title":"恭和御制幸秘书省诗二首  其一"}
