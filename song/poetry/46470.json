{"author":"梅尧臣","id":46470,"strains":["○平仄仄○平平，平仄仄仄○平平。","平平仄仄仄仄仄，仄平平仄○○平。","平平仄仄仄平仄，平平仄仄平仄平。","平○仄平○平仄，仄仄平仄平平平。","仄平仄仄平仄仄，仄仄仄仄平仄平。","仄○仄仄仄仄○，平仄仄平平仄平。"],"paragraphs":["轻舟泛泛昭亭湾，春雪漫漫昭亭山。","寒沙曲渚杳不辨，素鸥翔鹭空中还。","宣城太守闵穷旅，双壶贮酝兵吏颁。","任从六花壅船户，满酌春色生衰颜。","醒时但爱云水好，醉后等与天地闲。","世间取乐各有分，何必舞娥高髻鬟。"],"title":"雪中廖宣城寄酒"}
