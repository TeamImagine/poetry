{"author":"白居易","id":15245,"strains":["○平仄仄仄，平仄○仄仄。","仄仄仄仄平，？平仄平仄。","仄仄仄平平，仄仄仄仄仄。","仄仄仄仄平，平○仄仄仄。","平平○仄仄，○仄○平仄。","仄仄仄平平，仄○平仄仄。","平平仄平仄，仄平平仄仄。"],"paragraphs":["长途发已久，前馆行未至。","体倦目已昏，瞌然遂成睡。","右袂尚垂鞭，左手暂委辔。","忽觉问仆夫，才行百步地。","形神分处所，迟速相乖异。","马上几多时，梦中无限事。","诚哉达人语，百龄同一寐。"],"title":"自秦望赴五松驿马上偶睡睡觉成吟"}
