{"author":"王阮","id":77893,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["松江牢落一舟归，中有人惊岁月违。","太一自期莲叶是，白衣何恨菊花非。","水收四面郊原阔，霜入千山草木稀。","已分沧洲付吾道，便应从此下渔矶。"],"title":"九日独泛松江一首"}
