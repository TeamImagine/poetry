{"author":"华镇","id":212174,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["绕舍澄沟玉色方，夹堤密树俨修廊。","霜迟留得秾阴绿，秋冷全无潦水黄。","独木短桥通别圃，攒芦新廪出高墙。","终年饱暖人生足，何必崎岖走异乡。"],"title":"田家二首  其二"}
