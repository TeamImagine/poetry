{"author":"包佶","id":2086,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["苍苍五老雾中坛，杳杳三山洞里官。","手护昆仑象牙简，心推霹雳枣枝盘。","春飞雪粉如毫润，晓漱琼膏冰齿寒。","渐恨流年筋力少，惟思露冕事星冠。"],"title":"宿庐山赠白鹤观刘尊师"}
