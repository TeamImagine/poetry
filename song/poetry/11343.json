{"author":"朱翌","id":11343,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["并湖西去望南屏，但见烟云日日新。","山色渐争秋气势，荷花全露晓精神。","洗心用此无边绿，处世端能不染尘。","惭愧西湖敦夙夜，从今长作境中人。"],"title":"六月十五日西湖宿斋"}
