{"author":"郭印","id":249731,"strains":["仄平仄仄平，平仄仄仄仄。","平平仄平平，仄仄平平仄。","平平○仄仄，仄仄平平仄。","仄平仄仄仄，仄仄平平仄。","平平仄平仄，平平仄平仄。","仄仄○平仄，○平仄○仄。","平平仄仄仄，平仄平○仄。","平○仄平平，仄○平仄仄。","仄仄仄平仄，仄仄仄○仄。","平○仄平仄，仄平平仄仄。"],"paragraphs":["我居不识春，春至验鸟语。","谁知有芳丛，远在幽人墅。","千葩笼雾縠，万朵罗烟缕。","盛开笑白日，半落啼红雨。","余花自臣妾，天公费机杼。","赏玩应亡厌，分来傥相许。","秾姿忽在眼，微馥惊穿户。","初观但妖韶，细看尤媚妩。","尚想压枝态，未易此间伍。","何当就花饮，不忧肠胁腐。"],"title":"次韵友人寄牡丹"}
