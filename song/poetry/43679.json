{"author":"范成大","id":43679,"strains":["平平仄平仄，平○平平平。","仄○平平仄，平仄仄仄平。","仄仄仄○仄，仄○平仄平。","仄仄○平○，仄仄○仄平。","仄平仄仄仄，仄仄平仄平。","平平仄平仄，平仄平平平。"],"paragraphs":["清晨入岑蔚，岚重寒飕飗。","忽闻黄鹂语，方悟麦始秋。","旅食法当瘦，远行人所愁。","况复深山中，不与和气游。","苦辛那敢惮，病悴良可忧。","徒忧亦无益，聊作商声讴。"],"title":"火墨坡下岭"}
