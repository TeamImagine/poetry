{"author":"薛能","id":25130,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["鄂相顷题应好池，题云万竹与千棃。","我来已变当初地，前过应无继此诗。","敢叹临行殊旧境，惟愁后事劣今时。","闲吟四壁堪搔首，频见青蘋白鹭鸶。"],"title":"褒城驿有故元相公旧题诗因仰叹而作"}
