{"author":"员兴宗","id":21888,"strains":["平平仄仄平平平，仄仄仄仄仄仄平。","仄仄仄平仄仄仄，仄仄平仄平平平。","仄平平平仄平仄，仄仄仄仄平平平。","仄仄平平仄○仄，仄平平仄○平平。"],"paragraphs":["东田水决西田流，十日雨汁少日休。","勿厌唾金夜缕缕，准拟炊玉秋浮浮。","我欣清肠免牛吼，坐快赤子非鱼头。","社鬼豚蹄政浪得，使君端是监河侯。"],"title":"知郡前日见过顾念雨霪不止盖苗而未穟频雨者嘉生之祥也继此真可以止矣因赋二篇拜呈  其一"}
