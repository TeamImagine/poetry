{"author":"李洞","id":35697,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["秋思枕月卧潇湘，寄宿慈恩竹里房。","性急却于棋上慢，身闲未免药中忙。","休抛手网惊龙睡，曾挂头巾拂鸟行。","闻说石门君旧隐，寒峰溅瀑坏书堂。"],"title":"送包处士"}
