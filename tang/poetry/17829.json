{"author":"杨衡","id":17829,"strains":["平仄平平仄，仄仄平平平。","仄仄仄仄仄，仄平平平平。","○平仄仄仄，仄仄平平平。","平平○平○，仄平仄仄○。","仄仄仄○仄，仄○仄平平。","平平仄仄○，仄仄仄平平。","○仄仄平仄，仄平平仄平。","仄平平仄仄，仄仄平平平。"],"paragraphs":["阴岸东流水，上有微风生。","素羽漾翠涧，碧苔敷丹英。","重林宿雨晦，远岫孤霞明。","飞猱相攀牵，白云乱纵横。","有客溯轻檝，阅胜匪羁程。","逍遥一息间，粪土五侯荣。","搴茗庶蠲热，漱泉聊析酲。","寄言丝竹者，讵识松风声。"],"title":"经端溪峡中"}
