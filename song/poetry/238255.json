{"author":"王庭珪","id":238255,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["朱帘下瞰梅花发，百尺梢头挂玉钩。","人在半天攀玉蕊，山如方丈接瀛洲。","曾留深夜乘鸾女，相对谁家却月楼。","将此层轩拟东阁，正缘诗兴似扬州。"],"title":"任子严凌风阁"}
