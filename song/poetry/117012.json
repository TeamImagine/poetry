{"author":"许棐","id":117012,"strains":["平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["东津占得江山胜，安顿亭台到处宜。","夜夜中秋明月影，朝朝寒食好花枝。","长笺短轴真行字，旧轴新编倡和诗。","只隔一潮飞不去，怅怀惟有白鸥知。"],"title":"寄题东津"}
