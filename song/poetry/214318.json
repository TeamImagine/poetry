{"author":"晁补之","id":214318,"strains":["平平平仄平，平仄仄平仄。","仄平仄仄平，仄仄仄平仄。","平○平平仄，仄仄平仄仄。","平平○平平，平平仄平仄。","仄仄仄仄仄，仄仄仄仄仄。","平○仄仄平，仄仄仄平仄。","平平平仄平，平仄仄仄仄。"],"paragraphs":["堂堂门下公，英发自初仕。","卷舒固以时，出处不为己。","朝廷登儒辅，德礼民有耻。","岷峨更峥嵘，清风在闾里。","独醒固不恶，既醉又可纪。","成王访落时，百室赋盈止。","吾侪为国谋，私爱不足恃。"],"title":"饮酒二十首同苏翰林先生次韵追和陶渊明  其一九"}
