{"author":"陆游","id":39571,"strains":["仄平仄平仄○仄，平平仄仄平仄仄。","仄仄平平仄仄平，仄平仄仄平○仄。","平平仄仄平平平，○○仄仄仄仄平。","仄平仄仄平平仄，平仄平平仄仄平。"],"paragraphs":["放翁睡多少行立，人扶往赴邻里集。","痛饮山花插鬓红，醉归棘露霑衣湿。","纱巾一幅何翩翩，庭中弄影不肯眠。","莫欺此老今衰甚，曾见高皇狩越年。"],"title":"饮酒近村"}
