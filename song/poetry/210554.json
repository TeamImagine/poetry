{"author":"杨亿","id":210554,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["早传心印得衣珠，不学声闻证有余。","犀柄屡登三殿讲，琅函新译五天书。","莲华塔下焚香去，竹箭波间解缆初。","随顺世缘无所住，经行宴坐自如如。"],"title":"译经惣持大师致宗之泗上礼塔"}
