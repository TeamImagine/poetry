{"author":"赵鼎臣","id":226802,"strains":["平平仄平平，仄仄平平平。","仄仄仄仄平，○平仄平平。","仄仄仄仄平，仄仄仄仄平。","仄平仄仄仄，○○平○○。","仄平○仄平，仄仄平仄平。","仄仄平平仄，仄仄平平平。","平仄仄平仄，仄仄仄平平。","平平平○仄，仄仄仄平平。","平平仄平平，仄平平仄平。","平平平仄仄，仄仄平平○。","平平仄仄○，仄平平仄平。","平平仄仄平，仄仄平○平。","仄仄○仄平，仄仄仄仄○。","仄平仄○仄，○仄仄○平。"],"paragraphs":["仙人烂柯山，坐隠多奇方。","我昔梦见之，正争紫罗囊。","岂独寸筦窥，固已一脔尝。","至今不语妙，了了皆中藏。","陋哉王积薪，亦复干帝皇。","远矣羊玄保，恨不同闾乡。","谁与子方子，忽作鬭鸡昂。","居然镗其鼓，甚矣子之昌。","吾师乃庖丁，未尝婴刃芒。","遥知吾发短，不必终缨长。","明朝受敌降，筑坛千步强。","沙溪委道周，北苑陈中堂。","想复闻我言，怒欲奋臂当。","竟无百胜策，空有九回肠。"],"title":"允迪和诗吝茶弗出而约以棋取之再次韵"}
