{"author":"释德洪","id":228323,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["别后西湖长在梦，相逢气韵宛清真。","剧谈要使君颐脱，大笑从教坐客瞋。","淮海飘零方见友，湖山秀绝更逢春。","快当火急追清景，莫厌寻幽散策频。"],"title":"至西湖招廓然游春"}
