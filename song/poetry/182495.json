{"author":"强至","id":182495,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["或来丈室问师禅，师解临机示意筌。","云在虚空宁有碍，月当阴晦亦长圆。","更无余事牵尘想，犹有能医结世缘。","瓶锡憧憧参祖学，几人垂老得林泉。"],"title":"诗赠宝应禅老溢公"}
