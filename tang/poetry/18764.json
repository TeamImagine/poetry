{"author":"李绅","id":18764,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山城小阁临青嶂，红树莲宫接薜萝。","斜日半岩开古殿，野烟浮水掩轻波。","菊迎秋节西风急，雁引砧声北思多。","深夜独吟还不寐，坐看凝露满庭莎。"],"title":"守滁阳深秋忆登郡城望琅琊"}
