{"author":"郭印","id":250096,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["西风卷尽片云浮，天宇团圆素月流。","玉斧修成三夜景，银盘赛过十年秋。","佳人渺邈心相照，羁客徘徊影共愁。","安得仙娥一招手，驱鸾驾鹤上琼楼。"],"title":"中秋佳月怀杜安行冯当可二首  其一"}
