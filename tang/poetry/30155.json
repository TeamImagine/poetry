{"author":"方干","id":30155,"strains":["平平仄仄平平仄，仄仄平平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["因君贰邑蓝溪上，遣我维舟红叶时。","共向乡中非半面，俱惊鬓里有新丝。","𥩟看孤洁成三考，应笑愚疏舍一枝。","貌似故人心尚喜，相逢况是旧相知。"],"title":"题慈溪张丞壁"}
