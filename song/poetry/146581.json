{"author":"陈舜俞","id":146581,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["半生名宦是涂颜，菽水当年尚可欢。","钟鼎未能光祖妣，牛羊虽美愧杯盘。","五千强诵谁云补，四十无闻得自安。","不觉寻春上台榭，东风吹泪落阑干。"],"title":"南阳春日十首  其一○"}
