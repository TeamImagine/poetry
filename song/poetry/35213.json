{"author":"梅尧臣","id":35213,"strains":["仄仄仄仄平，平平仄○仄。","仄○平○○，仄○平仄仄。","平仄平仄仄，平仄仄平仄。","仄仄仄仄仄，仄仄○仄仄。","仄平仄仄仄，仄仄○仄仄。","仄平平仄仄，平○平仄仄。","平仄平○○，平平○○仄。","仄平仄平仄，平仄平平仄。","仄仄仄○平，仄仄仄平仄。","？仄○平平，平平平○仄。","平平仄平仄，仄仄平仄仄。","平平仄仄仄，仄仄平平仄。"],"paragraphs":["日落月复昏，飞蚊稍离隙。","聚空雷殷殷，舞庭烟幂幂。","蛛网徒尔施，螗斧讵能磔。","猛蝎亦助恶，腹毒将肆螫。","不能有两翅，索索缘暗壁。","贵人居大第，蛟绡围枕席。","嗟尔于其中，宁夸觜如戟。","忍哉傍穷困，曾未哀癯瘠。","利吻竞相侵，饮血自求益。","蝙蝠空翱翔，何尝为屏获。","鸣蝉饱风露，亦不惭喙息。","薨薨勿久恃，会有东方白。"],"title":"聚蚊"}
