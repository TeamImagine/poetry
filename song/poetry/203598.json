{"author":"孔平仲","id":203598,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["磻溪莘野亦初闲，去逐功名遂不还。","岂有太平辞将相，却来高卧对湖山。","冥心真出三千界，注想长虚第一班。","踽踽朱门旧时客，冒寒冲雨到郊关。"],"title":"呈馆公"}
