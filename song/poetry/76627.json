{"author":"赵蕃","id":76627,"strains":["仄仄平平仄，仄平○仄○。","平平仄平仄，仄仄仄平平。","仄仄平平仄，平平仄仄○。","○平仄平仄，仄仄仄○平。","仄仄平平仄，平○仄仄○。","平仄仄平仄，仄仄仄○○。"],"paragraphs":["狱事生人系，使臣王命将。","移官乏童马，泛宅恃舟航。","浩浩沅湘疾，滔滔孟夏长。","妻孥累微禄，盗贼幸空囊。","水驿才容借，风帆又趣张。","谁与可尤怨，政尔赋行藏。"],"title":"四月十五日发岳州"}
