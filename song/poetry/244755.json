{"author":"李纲","id":244755,"strains":["仄仄仄○平，平平平仄仄。","仄平仄平平，平仄平仄仄。","平平仄平○，仄仄平仄仄。","仄平仄平平，仄仄仄平仄。","平平平仄仄，仄仄仄平仄。","仄平仄平平，仄平仄○仄。","平平○平平，平仄○仄仄。","平平仄平仄，平仄仄○○。","仄平仄仄仄，仄仄平仄仄。","平平仄仄平，仄仄平仄仄。","仄平○仄平，仄仄平平○。","平○仄仄○，平仄仄平仄。","平平平仄平，仄仄仄仄○。","○平仄仄平，平仄○○○。","仄平○平○，仄仄仄○○。","平平○平平，平仄仄平仄。","○平仄平仄，仄仄仄平○。","平平平仄○，仄仄仄仄仄。","○○仄仄平，仄仄平仄○。","仄仄仄平○，○仄平平○。"],"paragraphs":["碧海吸长江，清波逾练浄。","我为鼓山游，潮落初放艇。","连峰翠崔嵬，倒影涵玉镜。","舍舟访招提，木末缭危磴。","凌云开宝阁，震谷韵幽磬。","乃知大丛林，托栖必深夐。","灵源更瓌奇，岩壑相隐映。","森罗尽尤物，无乃太兼并。","伟哉造化力，至巧于此罄。","烟云互卷舒，变态初不定。","岂惟冠一方，实最东南胜。","周行洞浃中，泉石若奔竞。","飘萧毛髪清，涤濯肺腑莹。","当年喝水人，端恐溷观听。","是心如虚空，动寂岂妨并。","兵戈正联绵，幽讨亦云幸。","相携得佳侣，散策谢轩乘。","媮安朝夕间，未可笑赵孟。","淹留遂忘归，怅望云海暝。","不负惠询期，更起沧洲兴。"],"title":"游鼓山灵源洞次周元仲韵"}
