{"author":"陆游","id":40548,"strains":["仄○平○平，○仄仄仄仄。","仄平仄○仄，仄○平仄仄。","仄仄平平仄，仄○仄平仄。","仄平平仄平，平平仄仄仄。","仄平仄仄平，仄仄平仄仄。","平○仄平平，平仄仄○仄。"],"paragraphs":["客从城中来，相视惨不悦。","引杯抚长剑，慨叹胡未灭。","我亦为悲愤，共论到明发。","向来酣鬭时，人情愿少歇。","及今数十秋，复谓须岁月。","诸将尔何心，安坐望旄节。"],"title":"客从城中来"}
