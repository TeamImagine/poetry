{"author":"鱼玄机","id":39223,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["苦思搜诗灯下吟，不眠长夜怕寒衾。","满庭木叶愁风起，透幌纱窗惜月沈。","疏散未闲终遂愿，盛衰空见本来心。","幽栖莫定梧桐处，暮雀啾啾空绕林。"],"title":"冬夜寄温飞卿"}
