{"author":"毕仲游","id":208935,"strains":["平平仄平平，仄仄仄○○。","○○仄仄仄，仄仄仄平仄。","平平仄平仄，平仄仄仄仄。","仄仄仄仄○，平平仄平仄。","平平仄平仄，仄仄仄平仄。","仄仄平○○，平平平仄仄。","平平平平仄，仄仄仄平仄。","仄仄平平平，仄平平仄仄。","平平仄平仄，仄仄平平仄。","仄仄平仄○，平平仄平仄。"],"paragraphs":["提携俯清流，自适固闲燕。","深行岂不好，路远怯萦转。","撑舟上孤渚，星月灿水面。","目力不自收，随波起花眩。","谁家种禾黍，绿色压秋甸。","树密云更深，云昏山不见。","杯盘任狼籍，起坐有余恋。","幸偶东山儒，况逢京国彦。","何人发高咏，满坐清风遍。","顾我童子吟，奚能愧雕篆。"],"title":"颍河夜泛"}
