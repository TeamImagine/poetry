{"author":"朱长文","id":196872,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["我曾折桂向蟾宫，君有文华似彩虹。","连蹇未酬平日愿，笑歌犹得故乡同。","不才甘作耕岩叟，有志宜为结驷翁。","穷达由来都似梦，几人曾是黑头公。"],"title":"次韵俞子文感事"}
