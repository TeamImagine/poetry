{"author":"刘长卿","id":54927,"strains":["仄仄仄平平，平○平仄平。","平平仄仄仄，仄仄仄平○。","平仄平平○，平平仄仄○。","平平仄仄仄，仄仄仄平平。","仄仄○○仄，平平仄仄平。","平平○仄仄，仄仄仄平平。","仄仄平○仄，平平仄仄○。","仄平○仄仄，仄仄仄平○。","平○平平仄，平平○仄平。","仄○平仄仄，平仄仄平平。"],"paragraphs":["建隼罢鸣珂，初传来暮歌。","渔樵识太古，草树得阳和。","东道诸生从，南依远客过。","天清婺女出，土厚绛人多。","永日空相望，流年复几何。","崖开当夕照，叶去逐寒波。","眼暗经难受，身闲剑懒磨。","似鸮占贾谊，上马试廉颇。","穷分安藜藿，衰容胜薜萝。","只应随越鸟，南翥托高柯。"],"title":"奉寄婺州李使君舍人"}
