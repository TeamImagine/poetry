{"author":"舒邦佐","id":67640,"strains":["平仄平平平仄平，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["低唱虽无金步莲，公来处处已闻弦。","满街灯火作元夕，此段风光胜去年。","纸上飞云惊落笔，盘中走弹喜诗圆。","便宜归侍传柑宴，满泛钱塘药玉船。"],"title":"于尉灯夜招饮酒酣援笔成诗继韵"}
