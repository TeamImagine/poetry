{"author":"张嵲","id":8895,"strains":["仄平仄仄平仄平，仄平仄仄平仄平。","仄仄仄仄平平○，平平仄仄仄平平。","○仄平仄仄平平，平○平平仄平○。","仄仄仄平平仄平，仄○平平平仄平。","仄○仄仄仄平仄，仄○平平仄平仄，仄仄仄仄平平仄。","仄平仄仄平仄平，○仄平平仄平仄。"],"paragraphs":["魏塘草树环佛宫，两春不识花白红。","但有柳絮迷晴空，今年始种木芙蓉。","间以寒菊助丰容，新栽黄葵已蒙茸。","坐待泬寥秋色浓，鞠衣仙人来御风。","似闻芍药富红紫，愿分余波作春事，要令睡眼迷缃绮。","勿言滞客无几求，将致来禽及青李。"],"title":"种植诗"}
