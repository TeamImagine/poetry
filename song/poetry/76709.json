{"author":"赵蕃","id":76709,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["初迷庭砌与墙阴，旋著遥山及远林。","飘洒故看朝已积，缤纷更觉昼弥深。","东都皎皎关门卧，鲁国寥寥振履音。","作气再衰三则竭，强拈愁笔和高吟。"],"title":"次韵在伯对雪见示"}
