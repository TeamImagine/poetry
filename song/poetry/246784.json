{"author":"吕本中","id":246784,"strains":["仄平○平仄○仄，平平仄仄仄仄○。","仄平仄仄平仄平，仄仄○平仄○仄。","仄平仄仄仄平仄，仄仄○仄平平仄。","平平仄平仄仄仄，仄仄仄平仄平仄。","仄平仄平仄仄仄，仄仄○平仄○仄。","仄平仄仄仄平平，仄仄平平○仄仄。"],"paragraphs":["北风吹霜夜如雪，江城草木冻欲折。","病夫袖手无所为，一坐临川已三月。","忽蒙妙句起衰惫，顿觉和气生毛发。","公能忘机我亦倦，不待曼殊见摩诘。","画图是非久未解，况保长年不磨灭。","请公置画莫多求，要与时人除爱渇。"],"title":"答钱逊叔"}
