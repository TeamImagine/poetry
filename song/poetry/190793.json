{"author":"韦骧","id":190793,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["垂杨楼上卷珠帘，歌扇轻摇落絮黏。","邦伯指期移绛节，州人终日拥彤襜。","危弦脆筦催金盏，芳草青山照画檐。","酩酊愿公无惜醉，祗应羲驭驻峰尖。"],"title":"饯别劝饮"}
