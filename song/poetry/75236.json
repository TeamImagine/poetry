{"author":"赵蕃","id":75236,"strains":["平平仄仄仄平平，仄仄平平仄仄平。","平仄平平仄仄仄，仄平平仄仄平平。","平平仄仄仄平仄，仄仄仄平仄仄平。","平仄仄平平仄仄，仄平仄仄仄平平。"],"paragraphs":["飘然一舸顺流东，敏捷如鸿恨不同。","为我能留半日许，得君何翅一联中。","颇思著句记初识，已复枉诗醉古风。","沅芷澧兰元属尔，既难衮衮又匆匆。"],"title":"慈利簿乐思中自沅州考试回经过见之留以小酌既以诗来次韵"}
