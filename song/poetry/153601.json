{"author":"周密","id":153601,"strains":["仄仄仄平平平，仄○仄平平平。","平平平平仄仄，平○○平仄平平。","仄平平平仄○，仄平仄平平平。","仄仄平平仄仄，仄○仄平平平。","仄平平平仄仄，平平仄平平平。","仄平仄平平仄，仄平仄平平平。","平平仄平平仄，○仄仄平仄仄。","平○平平仄仄，○平仄平平仄平○平平平。"],"paragraphs":["绿意动兮崇兰，暖回薄兮千岩。","蘼芜齐兮绣谷，芳菲菲兮鸟关关。","步桃坞兮曲折，叩兰若兮檀栾。","珮九茎兮窈窕，采三秀兮巑岏。","石田肥兮可莳，溪毛秀兮堪餐。","赋荣木兮胥悦，浩生意兮修蕃。","田歌起兮啁哳，殷社鼓兮紞紞。","山中春兮可乐，王孙不来兮謇谁留兮他山。"],"title":"北山四时招隠辞  其一"}
