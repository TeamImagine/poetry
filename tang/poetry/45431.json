{"author":"王丘","id":45431,"strains":["平仄○平仄，平平仄○○。","平平仄仄仄，平仄仄平平。","平仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄○平仄仄，平仄仄平○。"],"paragraphs":["襟带三秦接，旗常万乘过。","阳原淑气早，阴谷沍寒多。","花缛前茅仗，霜严后殿戈。","代云开晋岭，江雁入汾河。","北土分尧俗，南风动舜歌。","一闻天乐唱，恭逐万人和。"],"title":"奉和圣制荅张说扈从南出鼠雀谷之作"}
