{"author":"苏辙","id":198730,"strains":["平○平仄○仄仄，仄平平仄仄仄仄。","平平仄平仄仄平，○平仄仄平平仄。","仄平仄仄平平平，平仄仄平平仄仄。","平仄仄仄仄仄平，仄仄仄仄平平仄。","仄仄平平仄平仄，仄平仄仄平平仄。","平平仄仄平仄仄，仄平平仄仄○仄。","仄○○○平仄○，平平仄仄仄○仄。"],"paragraphs":["羲和飞辔留不住，小儿逢节喜欲舞。","人言老翁似小儿，烝豚酿酒多为具。","颍川本自非吾乡，邻里十年成旧故。","谁令闭户谢往还，寿酒独向儿孙举。","饮罢跏趺闭双目，寂然自有安心处。","心安自谓无老少，不知须发已如素。","似闻钱重薪炭轻，今年九九不难数。"],"title":"冬至日作"}
