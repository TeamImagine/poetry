{"author":"王禹偁","id":177276,"strains":["仄仄仄仄仄，平仄平仄平。","平仄仄仄仄，仄平○平平。","平平仄仄仄，平仄仄平平。","仄仄仄平仄，仄○仄仄平。","仄仄仄平仄，平平平仄平。","仄仄仄平仄，○仄仄○平。","平平仄平仄，仄平平平平。","仄仄仄平仄，仄○仄仄平。","○平仄平○，仄○仄平平。","仄仄仄仄仄，仄○仄平平。","仄平仄仄○，○仄平平平。","平仄仄仄仄，仄仄○仄平。","仄仄仄仄仄，平仄仄平平。","平仄仄仄仄，仄平平仄○。","仄仄仄平仄，○平仄仄平。","仄平平仄平，仄仄仄平平。","仄仄○仄平，仄仄仄○平。","平仄平○平，仄仄仄平平。","仄平仄仄○，仄仄平平平。","仄○仄仄仄，平仄仄平平。","仄仄仄平仄，仄仄○平平。","平平仄仄仄，平仄○仄平。","仄仄仄仄仄，平平仄仄平。","平仄仄仄仄，仄仄平仄平。","仄仄仄仄仄，仄平仄仄平。","○仄仄平平，仄平仄仄平。","仄仄仄平仄，○平仄平平。","平平仄平仄，仄仄仄仄○。","平仄仄仄仄，平仄仄○平。","平平仄仄仄，仄仄仄平平。","平平仄平仄，仄仄平仄平。","平平仄仄平，仄仄平仄平。"],"paragraphs":["卜葬得假告，南出安上门。","鞭马六十里，暮投中书村。","村翁馆我宿，茅屋欲黄昏。","有客忽投刺，自称一品孙。","气貌不凡俗，因为开酒樽。","坐久问家谍，其族大且繁。","池州有清节，滥觞登洪源。","太傅擅鸿笔，入相又出藩。","其家本开封，改号一何尊。","至昱始六代，布衣老丘樊。","跨馿入府县，驱犊耕郊原。","家庙固已毁，国史空具存。","盛德百世著，功必格乾坤。","高太已不祀，羡絪何可论。","况复起章句，乘时宠便蕃。","子孙虽替陵，尚得守田园。","我爱三代时，法度有深根。","卿大夫称家，世世奉蘋蘩。","四民有定分，宦路无驰奔。","自从杂伯道，倾夺日喧喧。","脱耒秉金钺，吮笔乘朱轩。","朝荣又暮辱，容易如掌翻。","古道不可复，颓波益以浑。","何况度木者，倒置轮与辕。","我亦起白屋，两朝直紫垣。","荫子有官常，赏延弟与昆。","尽待食人禄，将何报君恩。","农桑国之本，孝义古所敦。","吾族不力穑，终岁饱且温。","虽非享富贵，亦以蠹黎元。","唐贤尚消歇，我辈奚足言。","呼儿讽此诗，播在篪与埙。"],"title":"一品孙郑昱"}
