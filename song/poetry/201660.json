{"author":"彭汝砺","id":201660,"strains":["仄仄仄平平仄平，平平仄仄平平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["九日独登城上台，南山望尽祇尘埃。","黄华虽富纷纷菊，绿蚁谁同滟滟杯。","时节独催双鬓雪，利名还见此心灰。","池阳星子多朋旧，能有音书万里来。"],"title":"九日独登城上台感怀寄兄长  其一"}
