{"author":"苏辙","id":197782,"strains":["仄仄平平仄仄平，平平仄仄仄平平。","平平仄仄平平仄，仄仄平仄仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古寺依山占几峰，精庐仿佛类天宫。","三年欲到官为碍，百里相望意自通。","无事佛僧何处著，人群鸟兽不妨同。","眼前簿领何时脱，一笑相看丈室中。"],"title":"次韵李朝散游洞山二首  其一"}
