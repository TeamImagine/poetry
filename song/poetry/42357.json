{"author":"陆游","id":42357,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。"],"paragraphs":["谢事归来一把茅，村深樵牧日论交。","未言客路尘衣化，最恨书窗铁砚凹。","恋恋故袍谁复念，便便痴腹敢辞嘲。","卜居虽僻吾犹悟，失却岷山理鹤巢。"],"title":"闲咏五首  其三"}
