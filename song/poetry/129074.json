{"author":"赵孟坚","id":129074,"strains":["仄仄平平平仄仄，平平仄仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不梦华胥仍不醉，灯青室白自高眠。","频闻干叶下空砌，遥认征鸿唳远天。","虑淡殊非同槁木，无营岂复在龆年。","回思扑漉红尘久，亏损工夫只自怜。"],"title":"不寐"}
