{"author":"陈羽","id":10397,"strains":["仄○仄仄平○平，仄平平仄○平平。","平平仄仄仄平仄，平仄仄仄平平平。","平平仄仄平仄平，仄平平仄○平平。","平仄平平仄平仄，仄平仄仄平平平。","仄平仄平○仄平，平仄仄仄平平平。","平平平仄仄○仄，仄平平仄平平平。","平平平仄仄平仄，平平仄仄仄平仄。","平平仄仄平仄平，仄仄○平仄平仄。","平平平仄仄平仄，仄平○平仄○仄。","平○仄仄仄仄平，仄○仄仄平平仄。","仄仄仄平平仄仄，平平平仄仄仄仄。","平平仄平平仄平，仄○仄仄○平仄。","仄平仄仄平仄平，平平仄仄○平平。","平平平仄仄仄仄，平平仄仄○平平。","○平平仄？仄平，○平仄仄仄平平。","平平仄仄仄○仄，仄仄仄仄平平平。","平仄仄平仄平仄，仄仄仄○仄仄仄。","○平平仄平仄平，平○仄仄平平仄。"],"paragraphs":["十三学绣罗衣裳，自怜红袖闻馨香。","人言此是嫁时服，含笑不刺双鸳鸯。","郎年十九髭未生，拜官天下闻郎名。","车马骈阗贺门馆，自然不失为公卿。","是时妾家犹未贫，兄弟出入双车轮。","繁华全盛两相敌，与郎年少为婚姻。","郎家居近御沟水，豪门客尽蹑珠履。","雕盘酒器常不干，晓入中厨妾先起。","姑嫜严肃有规矩，小姑娇憨意难取。","朝参暮拜白玉堂，绣衣着尽黄金缕。","妾貌渐衰郎渐薄，时时强笑意索寞。","知郎本来无岁寒，几回掩泪看花落。","妾年四十丝满头，郎年五十封公侯。","男儿全盛日忘旧，银床羽帐空飕飗。","庭花红遍蝴蝶飞，看郎佩玉下朝时。","归来略略不相顾，却令侍婢生光辉。","郎恨妇人易衰老，妾亦恨深不忍道。","看郎强健能几时，年过六十还枯[槁]。"],"title":"古意"}
