{"author":"阎防","id":5385,"strains":["○仄○仄仄，平平仄平平。","平平平平仄，平○仄仄平。","仄仄○仄仄，平○仄平平。","仄平仄○仄，仄仄平平平。","平仄仄平仄，平平仄平平。","平平仄仄仄，平仄平平平。","仄仄仄平仄，仄平平仄平。","仄○仄仄仄，平仄仄仄○。"],"paragraphs":["轻策临绝壁，招提谒金仙。","舟车无由径，岩峤乃属天。","踯躅淹昃景，夷犹望新弦。","石门变暝色，谷口生人烟。","阳雁叫平楚，秋风急寒川。","驰晖苦代谢，浮脆惭贞坚。","永欲卧丘壑，息心依梵筵。","誓将历劫愿，无以外物牵。"],"title":"晚秋石门礼拜"}
