{"author":"白居易","id":16298,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["笙歌杯酒正欢娱，忽忆仙郎望帝都。","借问连宵直南省，何如尽日醉西湖。","蛾眉别久心知否，鸡舌含多口厌无。","还有些些惆怅事，春来山路见蘼芜。"],"title":"湖上醉中代诸妓寄严郎中"}
