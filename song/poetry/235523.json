{"author":"程俱","id":235523,"strains":["平平平仄平，仄仄仄平仄。","仄仄平平平，仄仄仄平仄。","平平平平平，仄仄仄平仄。","平平仄平平，仄仄仄仄仄。","○平仄○平，平仄平平仄。","平平平仄平，仄仄○平仄。"],"paragraphs":["生非廊庙姿，雅志在林野。","拟作奢摩他，疾至萨芸若。","身心沩山牛，得失塞翁马。","城南寄僧坊，一室谢扫洒。","当时醉吟翁，高谢香山下。","安知衰病夫，亦有如翁者。"],"title":"观白公兰若寓居诗如写余怀但不能晨游夜息如彼自由耳辄用韵作"}
