{"author":"陆游","id":39553,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["少时妄意学金丹，八十溪头把钓竿。","露湿茭丛姑恶哭，烟深沙渚鹭鸶寒。","登临每叹乾坤大，强健犹应岁月宽。","作意清吟未须厌，如山残稿后人看。"],"title":"溪上夜钓"}
