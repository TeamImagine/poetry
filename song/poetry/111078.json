{"author":"刘克庄","id":111078,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["贺监空多惜别情，木绵花得似三荆。","打包便是参禅客，垂橐何须使鬼兄。","小郭今宁无赵子，四门古亦有欧生。","南辕不涉贪泉境，归去诗肠彻底清。"],"title":"叶桂发助教从李用之秘监于潮阳李持节使广部叶辞归福唐小诗话别"}
