{"author":"黄公度","id":21681,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄仄平仄，平仄平平仄仄平。","平仄仄平仄平仄，仄平仄仄仄平平。"],"paragraphs":["才华早岁妙中州，惠爱长存瘴岭头。","陈迹他年循吏传，遗文何日茂陵求。","平生业履一经在，投老功名万事休。","惟有岿然岘山石，往来涕泪不胜流。"],"title":"挽方仲及签判二首  其一"}
