{"author":"萧崱","id":131203,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄平平平。","仄平仄仄平平仄，仄仄平平仄仄平。"],"paragraphs":["标格真清挟雪霜，每听新咏觉神伤。","茶分鸿渐经中味，菊爱龟蒙赋里香。","圃积玉多知学饱，囊装金少为贪忙。","向来笑疾难医在，老笔空钞十卷方。"],"title":"赠陆冰"}
