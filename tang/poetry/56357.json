{"author":"李白","id":56357,"strains":["○平○仄仄，仄仄仄平平。","平平平仄仄，仄仄仄平平。","仄仄平○平，平○仄○平。","仄仄仄○仄，仄平仄平平。","平平仄平平，仄仄仄仄平。","平平平仄仄，仄仄仄○平。"],"paragraphs":["长绳难系日，自古共悲辛。","黄金高北斗，不惜买阳春。","石火无留光，还如世中人。","即事已如梦，后来我谁身。","提壶莫辞贫，取酒会四邻。","仙人殊恍惚，未若醉中真。"],"title":"拟古十二首 三"}
