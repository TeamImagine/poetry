{"author":"杨杰","id":186635,"strains":["平平平仄仄平平，仄仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["经纶才术致唐虞，暂出东南摠转输。","德教久为诸郡法，国家何止十年储。","清风继世留淮甸，和气先春入汴渠。","不日召归调鼎鼐，一封天上紫泥书。"],"title":"张司封泗上春运"}
