{"author":"陆游","id":33057,"strains":["仄平平○仄仄平，○平平仄仄平平。","平平仄仄平平仄，平仄平平仄仄平。","仄仄仄平○仄仄，仄○仄仄仄○仄。","平平仄仄平平仄，仄仄平平仄仄○。"],"paragraphs":["已强迂疏假印章，更扶衰病主杯觞。","功名已判初心负，豪侠都无故态狂。","静觉此身犹外物，懒思与世永相忘。","清泉白石生来事，曲几明窗味最长。"],"title":"连日扶病领客殆不能支枕上怀故山偶成"}
