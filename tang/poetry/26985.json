{"author":"曹邺","id":26985,"strains":["仄仄仄仄平，平平仄平仄。","仄平仄平仄，平平仄○仄。","仄平平仄平，平仄仄仄仄。","○平仄仄平，仄仄平平仄。","仄仄平仄平，平平仄平仄。","仄仄平仄平，○平仄平仄。","仄仄平仄仄，仄平平仄仄。","仄仄平仄平，○平仄平仄。"],"paragraphs":["雨雪不顺时，阴阳失明晦。","麦根半成土，农夫泣相对。","我公诚诉天，天地忽已泰。","长飙卷白云，散落群峰外。","拂砌花影明，交宫鹤翎碎。","宿鸟晨不飞，犹疑月光在。","碧树香尽发，蠹虫声渐退。","有客怀兔园，吟诗遶城内。"],"title":"贺雪寄本府尚书"}
