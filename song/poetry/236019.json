{"author":"李光","id":236019,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平仄仄仄平。","平平仄平仄，平仄仄平平。"],"paragraphs":["别浦征帆速，归宁汉诏温。","青云方得路，白髪笑迎门。","欲报慈亲意，难忘圣主恩。","朝回奉温凊，忠孝两能存。"],"title":"德起侍讲侍郎以亲老丐外章累数十上上虽察其诚至眷待方隆卒不许其去五月九日有旨令归觐且使迎奉以来一时士友莫不歆艳称叹为人臣子能使圣主敬爱贪恋如此诚千载之遇足以显其父母扬名后世矣上虞李某作诗送行"}
