{"author":"张栻","id":56981,"strains":["平仄仄仄平，平仄平平平。","平平平仄平，平仄仄平平。","平平仄仄仄，平仄平仄○。","平平仄仄仄，仄仄平平平。","平平仄平仄，平仄平平○。","平平平平仄，仄仄仄○平。","平平平仄平，仄仄仄仄平。"],"paragraphs":["浮气列下陈，天净澄秋容。","朝暾何处升，仿佛认微红。","须臾眩众采，阊阖开九重。","金钲忽涌出，晃荡浮双瞳。","乾坤豁呈露，群物光芒中。","谁知雷池景，乃与日观同。","徒倾葵藿心，再拜御晓风。"],"title":"晨钟动雷池望日"}
