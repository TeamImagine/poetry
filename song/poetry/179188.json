{"author":"苏颂","id":179188,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["雕龙辞辨干时才，重赞甘泉屈壮怀。","被拥绫香归汉直，食荤忘茹似颜斋。","休嗟簿领书堆案，况是鸿鸾序渐阶。","公论共推资望久，春云高步信难排。"],"title":"再和入省宿"}
