{"author":"陈师道","id":214051,"strains":["仄平平平平仄仄，仄仄平仄○仄仄。","平平仄仄仄平平，仄平仄仄平平仄。","平平仄平仄平平，仄仄○平平仄仄。","平平仄仄仄平平，平平仄平平仄仄。","仄○仄平仄仄平，仄仄平平仄平仄。","平平仄平仄平仄，平仄仄平○仄仄。","仄平平○仄平仄，平○仄平平仄仄。","仄平仄仄仄平仄，平仄平○仄平仄。","仄平平仄仄仄仄，仄仄平○仄平仄。","仄○仄仄○仄仄，仄平仄仄仄仄仄。","平平平仄平平平，平仄○○仄平仄。","仄平平仄○仄平，仄仄仄仄平平仄。","平平平仄仄仄仄，仄仄仄平平仄仄。","平仄仄仄仄平平，仄平平仄仄平仄。","仄仄仄仄○仄○，平仄平平仄平仄。","仄平仄仄仄平平，仄○平平仄平仄。"],"paragraphs":["百工营材先利器，市道居货如作赘。","书生活计亦酸寒，断塼半瓦宁求备。","端溪四山下龙渊，郁积中州清淑气。","金声玉骨石为容，河江屈流云作使。","滑如女肤色马肝，夜半神光际天地。","诸天散花百神喜，知有圣人当出世。","没人投深索千丈，探颔适遭龙伯睡。","辘轳挽出万人贺，千岁之藏一朝致。","琢为时样供翰墨，十袭包藏百金贵。","北行万里更众目，寇卿好事不计费。","南邻居士卿之孙，丰悴相从不为异。","似怜陶瓦磨灶煤，辍赠不减前人志。","人言寒士莫作事，鬼夺客偷天破碎。","龟玉韫匵与无同，锦衾还客弃佳惠。","众所欲得当有缘，天独于余可无意。","敢书细字注鱼虫，要传华严八千偈。"],"title":"谢寇十一惠端砚"}
