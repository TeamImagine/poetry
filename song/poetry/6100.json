{"author":"林季仲","id":6100,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["两眼昏花近十年，简编惟见字斑斑。","养生正合师黄石，招隐宁须待小山。","薄宦本无朱组愿，高眠得伴白云闲。","清风却似怜孤寂，时送禽声到枕间。"],"title":"再次前韵书怀"}
