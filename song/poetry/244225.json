{"author":"胡宿","id":244225,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["买赋金钱出后宫，长卿文采冠诸公。","梁园末至时名大，蜀道前驱使节雄。","已托焦桐传密意，更因残札寄遗忠。","如何一讽神仙事，却得飘云起赋中。"],"title":"长卿"}
