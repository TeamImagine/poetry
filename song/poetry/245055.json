{"author":"綦崇礼","id":245055,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["溪上微波起谷纹，凉飔不断快余醺。","飘飘弄袖疑轻举，馥馥吹花得细闻。","但羡园林今地主，焉知弓剑旧将军。","功名兴尽从吾好，白首安闲少似君。"],"title":"题子正观察溪风亭二首  其二"}
