{"author":"方回","id":148733,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平仄平仄，平平仄仄仄平平。"],"paragraphs":["风灯雪屋话艰难，各喜诗成咳唾间。","早幸渊骞同阙里，终当园季隠商山。","草玄执戟空投阁，枕面参军善闭关。","祇恐傍人足嘲讶，如泥烂醉不知还。"],"title":"次韵许大初见赠二首  其二"}
