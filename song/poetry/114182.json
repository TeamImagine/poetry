{"author":"刘克庄","id":114182,"strains":["仄仄平平仄仄平，仄平平仄仄平平。","平平仄仄平平仄，仄仄平平仄平平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["忆昔鹓行接武趋，与君肝胆素相孚。","孤忠不忍欺明主，健论真堪立懦夫。","公是意林曾续否，退之手注尚存无。","暮年数出交游泪，莫怪星星满鬓须。"],"title":"待制赵公伯泳哀诗二首  其二"}
