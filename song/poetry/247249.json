{"author":"吕本中","id":247249,"strains":["仄仄平○仄，○平仄仄平。","仄平平仄仄，平仄仄○平。","平仄○平仄，平平仄仄平。","平平○仄仄，仄仄仄○平。","平仄？平仄，平平仄仄平。","○○○仄仄，仄仄○平平。","仄仄平平仄，平平○仄平。","平平仄○仄，仄○仄平平。","仄仄平平仄，平○仄仄平。","仄平平仄仄，○仄仄平平。","○仄平○仄，平平？仄平。","仄平平仄仄，平仄仄平平。","仄仄平平仄，平平仄仄○。","仄○平仄仄，平仄仄平○。","平仄平平仄，○平仄仄平。","平平仄平仄，平仄仄○○。","仄仄平平仄，平平○○平。","平平○仄仄，仄仄仄平平。","仄○○○仄，平平仄仄○。","仄平平仄仄，仄仄仄平○。"],"paragraphs":["忆昔春将暮，分携桂岭边。","落花依断陇，飞絮满长川。","风急吹残雨，云开放晓天。","山光如欲动，草木不胜妍。","沽酒□村市，停骖近郭田。","临行思款曲，已别更流连。","治邑烦游刃，编氓荷息肩。","高牙久藏巧，笃行众推贤。","屡辱银钩贶，频更玉律迁。","故乡迷薮泽，回梦渺云烟。","漂泊遥相望，穷愁秪自怜。","爱闲身益懒，多病气仍孱。","故国因人问，新年底事传。","政应升斗恋，聊结簿书缘。","诸老方推毂，乘时好着鞭。","提撕起憔悴，腾踏动蜿蜒。","袖有平戎策，囊无封禅篇。","功名期万里，富贵属丁年。","范蠡中兴越，田单卒破燕。","异时归捆载，乞我买邻钱。"],"title":"近体诗二十韵寄秉之"}
