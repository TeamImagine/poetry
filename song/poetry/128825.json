{"author":"释绍嵩","id":128825,"strains":["平仄平平仄仄平，仄平平仄仄平平。","仄平仄仄平平仄，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["沉醉无期即是乡，暂偷闲卧老僧床。","纵游籍草花垂酒，陈迹题诗蜗篆梁。","故国山川皆梦寐，天涯形貌各昂藏。","芭蕉叶上三更雨，一阵疏来一阵狂。"],"title":"和曾俊臣"}
