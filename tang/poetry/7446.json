{"author":"李端","id":7446,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["高僧居处似天台，锡杖铜瓶对绿苔。","竹巷雨晴春鸟啭，山房日午老人来。","园中鹿过椒枝动，潭底龙游水沫开。","独夜焚香礼遗像，空林月出始应回。"],"title":"题云际寺准上人房"}
