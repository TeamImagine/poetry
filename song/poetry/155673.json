{"author":"吴龙翰","id":155673,"strains":["平平仄平仄，仄平平仄平。","仄平○平平，平？仄仄平。","仄平仄平仄，平仄平平平。","平平仄平仄，仄仄平平平。","仄仄平平平，仄平平○平。","平仄平仄仄，平平○平平。","平平仄平平，○仄平平平。","仄仄平仄仄，仄仄平仄平。","仄仄○仄平，仄平平仄平。","平平平仄○，平平仄○平。","平平平仄仄，平平仄仄平。"],"paragraphs":["飘飘谪仙子，闭门逃世諠。","达哉柴桑翁，心逺地乃偏。","羡公隠廛市，高拍前人肩。","园林富花木，景象罗春妍。","翠鸟鸣高枝，白鱼游深渊。","鱼鸟欣有托，吾庐兴悠然。","诗瓢贮烟云，茶鼎烹银蟾。","有此佳绝处，那受名利鞭。","鹊尾闻妙香，片心超九天。","渊然消万虑，流光纬三田。","乾坤任簸弄，追踪古偓佺。"],"title":"心逺堂"}
