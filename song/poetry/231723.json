{"author":"谢薖","id":231723,"strains":["仄仄平平仄仄平，平平仄仄仄平平。","平平仄仄仄平仄，仄仄仄平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["踏破春云深万层，山灵放我作幽行。","花香掠面不知处，鸟语可人如有情。","风急远闻檐马响，月高清送木鱼声。","禅床光滑氍毹软，曲臂支头听瀑倾。"],"title":"宿文殊寺"}
