{"author":"黄庭坚","id":207648,"strains":["平平仄仄仄仄仄，平仄平平仄平仄。","仄平仄平平仄平，仄仄仄平平仄仄。","平平仄仄○仄平，仄仄平平○仄仄。","平平仄仄平仄○，仄平仄平仄平仄。","平平仄仄平仄○，○仄平○平平仄。","平平平仄平仄平，仄仄仄平平仄仄。","平平仄仄仄平平，仄仄仄平平仄仄。","仄○仄仄平平平，仄仄平平平仄仄。","○○仄仄○仄平，平仄平平仄平仄。"],"paragraphs":["青春不拣势薄厚，春到人家尽花柳。","杏园主人殊未来，岂谓一枝先入手。","天晴日暖笼紫烟，镜里红妆犹带酒。","江梅已尽桃李迟，此时此花即吾友。","栏边渐满枝上空，叹息踌躇为之久。","荣衰何异人一生，少壮𫏐时成老丑。","狂痴未解惜光阴，不饮十人常八九。","岂如大醉升糟邱，太古乾坤随处有。","更当种子如董仙，抟米谁能问升斗。"],"title":"赋陈季张北轩杏花得酒字"}
