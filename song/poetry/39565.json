{"author":"陆游","id":39565,"strains":["仄平仄仄仄，平仄平○平。","平○仄仄仄，平仄平○平。","平平○○平，平平仄平平。","仄仄仄仄平，仄仄仄平平。","平仄平平平，仄仄平平平。","仄仄平仄仄，仄仄仄平平。","仄仄仄平○，仄仄仄仄平。","平仄平仄仄，仄平仄平平。"],"paragraphs":["老来日月驶，秋令俄更端。","蝉号晚愈壮，萤火流空园。","西风吹衣裳，萧然谢炎官。","饱食一事无，散发坐前轩。","河汉西南流，北斗何阑干。","坐久光彩变，缺月涌金盆。","欲睡复踌躇，草棘露已漙。","徂岁何足道，死生付乾坤。"],"title":"南堂夜坐"}
