{"author":"周紫芝","id":240230,"strains":["平平仄平仄，仄仄仄仄仄。","仄仄平平平，仄平仄平仄。","平平平平平，仄仄仄平仄。","平○平平仄，仄仄仄仄仄。","仄平仄平仄，仄仄仄仄仄。","平平平仄？，平仄平仄仄。","仄平平仄平，仄仄仄仄仄。","仄平平仄○，仄仄仄仄仄。","平平仄平仄，平平平仄仄。","平平仄平仄，○仄仄平仄。","仄仄平平平，仄仄○平仄。","仄○平平平，○仄平平仄。"],"paragraphs":["风流谢文静，世俗未可屈。","但怪东山云，肯为老桓出。","谁知奸雄心，本自畏豪逸。","君看新亭会，此意未易诘。","坦之独何者，手版遂倒执。","烦公挥猬湏，谈笑安晋室。","暮年淝水师，逆虏甚窘急。","幅巾棋局间，百万一战袭。","功名亦余事，聊为儿辈立。","平时诮虚旷，闻此自羞涩。","万古终悠悠，客意颇萧瑟。","忍看西州门，更作羊昙泣。"],"title":"谢公墩"}
