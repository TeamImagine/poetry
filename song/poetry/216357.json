{"author":"张耒","id":216357,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["孤城淮北晚钟残，落日桥边送客鞍。","物外楼台秋更豁，山深松竹晚多寒。","窗风细细侵衣冷，檐雨萧萧到夜阑。","佳境欲留嗟不可，尘埃踪迹但悲叹。"],"title":"将别普济二首  其二"}
