{"author":"薛季宣","id":62833,"strains":["平仄平平平，仄仄平平仄。","○仄仄平平，平平○仄仄。","仄平仄平仄，平仄平仄仄。","平平仄仄仄，平仄平平仄。","仄仄平○平，平仄平平仄。","平平仄仄仄，仄仄○平仄。","仄平仄平仄，平仄平平仄。"],"paragraphs":["谿{鸟式}何翩翩，镇日烟波里。","将奈网罗何，幽闲从此始。","一为美人玩，毛羽慵复理。","江湖浩荡意，憔悴蹄涔水。","昔是沧溟游，今是樊笯底。","文章岂是贵，步武难无已。","丈夫感兹念，心逐冥鸿起。"],"title":"谿{鸟式}"}
