{"author":"王安石","id":180557,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一迳森然四座凉，残阴余韵去何长。","人怜直节生来瘦，自许高材老更刚。","会与蒿藜同雨露，终随松柏到冰霜。","烦君惜取根株在，欲乞伶伦学凤凰。"],"title":"与舍弟华藏院此君亭咏竹"}
