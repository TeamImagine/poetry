{"author":"刘攽","id":183179,"strains":["仄仄○仄仄，○仄仄平○。","仄平平仄○，仄仄○仄平。","仄平平平平，仄仄平平平。","○○仄仄平，仄仄仄仄○。","平平仄平平，仄仄平仄平。","平平仄平平，仄仄平平平。","仄仄仄平仄，平○平仄平。","平平仄仄仄，平仄平仄平。","仄仄仄平仄，平平仄平平。","平平平平○，平平平仄平。","仄仄仄○仄，平平平仄平。","○平仄○仄，仄仄平平平。","○仄仄仄仄，仄仄平仄平。","仄○仄仄仄，仄○仄平平。","平平仄平仄，仄平仄平○。","仄平○仄仄，仄仄平平平。"],"paragraphs":["昧旦从吏役，中昃既休闲。","慨然田野兴，策马从近关。","谢公虽朝裾，雅意存东山。","相期物外游，待我季孟间。","晴阳煦烟郊，蔼蔼春气还。","南溪已浮冰，乱石声潺潺。","意得境弥好，形劳心讵艰。","名园得暂息，奇树多可攀。","去水贯林竹，修篁夹澄湾。","波光龙蛇行，微风鸣佩环。","窄径偶深入，交柯存勿删。","并流一长啸，照影清心颜。","胜事岂有尽，向此同蒯菅。","发兴自我辈，忽如远尘寰。","严城迫归鞅，夕阳稍朱殷。","后游期不忘，秀卉春斓斑。"],"title":"同谢二兄弟游城南王氏园坐竹中水上"}
