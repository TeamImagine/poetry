{"author":"刘兼","id":1163,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["风送秋荷满鼻香，竹声敲玉近虚廊。","梦回故国情方黯，月过疏帘夜正凉。","菱镜也知移艳态，锦书其柰隔年光。","鸾胶处处难寻觅，断尽相思寸寸肠。"],"title":"秋夕书怀呈戎州郎中  其二"}
