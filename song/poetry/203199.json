{"author":"释道潜","id":203199,"strains":["仄○平平平，仄仄仄平仄。","平○平仄○，平仄平仄仄。","平平仄仄平，仄仄○仄仄。","○平仄平仄，仄仄仄仄仄。","仄平○平平，仄仄仄平仄。","平仄平平○，平平仄平○。","仄仄仄平仄，平平仄平仄。","平平仄仄平，仄仄仄平仄。","平平仄平仄，仄仄仄仄仄。","仄○仄平平，仄仄仄仄仄。"],"paragraphs":["广庭无凡株，郁郁两佳树。","扶疏饶美荫，盘错根本固。","朝披叶底风，夜泫衣上露。","禅余自循绕，百匝未忍住。","月华中天来，左右发晖素。","清景非人间，泠然洗吾虑。","缅彼大梁下，炎蒸毒朝暮。","朱门晓未开，马足已驰骛。","摧眉事权要，幸彼一盼顾。","素标插君头，扰扰独不悟。"],"title":"峻极夏夜"}
