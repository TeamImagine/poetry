{"author":"袁说友","id":70405,"strains":["平平仄平仄，○仄平平平。","平平平仄平，平仄仄仄平。","平平仄仄仄，仄仄平平平。","仄平仄仄○，平仄平仄平。","仄○仄仄平，○○仄仄平。","平平仄平仄，仄仄平○平。","○平仄平○，仄仄仄○○。","仄○仄平平，平仄平平平。"],"paragraphs":["千家满明月，更觉双溪明。","秋来诗酒无，毋乃亦太清。","诗筒解我意，续续堆轩楹。","岂无斗酒藏，而待君所营。","顿闻别驾贤，行听立鹄声。","秋光恐无几，有酒何从倾。","扁舟下沧浪，及此月犹横。","要当办兹游，奇绝夸平生。"],"title":"和梁饰甫通判招饮林子长溪堂韵  其二"}
