{"author":"赵公豫","id":64260,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["早衙已放又清歌，文采风流孰若何。","别圃娱情多典册，疏篱适兴杂藤萝。","秋容包灿迷鸿雁，园菊英含续芰荷。","饱德霏霏谈论爽，如观大匠斧高柯。"],"title":"崇德县簿冷世修招饮"}
