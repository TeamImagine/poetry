{"author":"苏轼","id":193448,"strains":["平仄仄仄○平平，平平平仄平仄○。","平平平仄平仄○，仄仄平平仄仄平。","平平仄平仄，平仄平平仄仄仄。","仄仄平仄仄平平，平平平平○仄平。","仄平仄平仄，平仄平○○，平平仄○仄。","平平平仄○平平，仄平仄仄平平平。"],"paragraphs":["台上有客吟秋风，悲声萧散飘入空。","台边游女来窃听，欲学声同意不同。","君悲竟何事，千里金城两稚子。","白马为塞凤为关，山川无人空自闲。","我悲亦何苦，江水冬更深，鳊鱼冷难捕。","悠悠江上听歌人，不知我意徒悲辛。"],"title":"襄阳古乐府三首 上堵吟"}
