{"author":"白居易","id":15350,"strains":["仄仄○仄仄，平平○仄仄。","平仄○○○，仄○仄平仄。","仄仄仄仄仄，平平○仄仄。","平仄平○平，仄仄平仄仄。","平平平平仄，仄仄平仄仄。","平仄仄仄平，仄平仄平仄。","○○平仄仄，平仄○平仄。","○○仄平平，平平仄○仄。","平○仄平仄，平仄仄○仄。"],"paragraphs":["昨日闻甲死，今朝闻乙死。","知识三分中，二分化为鬼。","逝者不复见，悲哉长已矣。","存者今如何，去我皆万里。","平生知心者，屈指能有几。","通果澧凤州，眇然四君子。","相思俱老大，浮世如流水。","应叹旧交游，凋零日如此。","何当一杯酒，开眼笑相视。"],"title":"感逝寄远"}
