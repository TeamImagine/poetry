{"author":"隐峦","id":40511,"strains":["仄平仄平平仄仄，仄仄平平仄仄仄。","平平仄仄仄平平，仄仄平○○仄仄。","仄仄○仄平，平平仄平仄。","○仄仄仄○平平，平平仄平平仄仄。","仄平平仄仄，仄仄平平仄。","○○仄仄仄平平，仄仄○平仄平仄。"],"paragraphs":["牧童见人俱不识，尽着芒鞋戴箬笠。","朝阳未出众山晴，露滴蓑衣犹半湿。","二月三月时，平原草初绿。","三个五个骑羸牛，前村后村来放牧。","笛声才一举，众稚齐歌舞。","看看白日向西斜，各自骑牛又归去。"],"title":"牧童"}
