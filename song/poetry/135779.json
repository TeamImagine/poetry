{"author":"蔡襄","id":135779,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["寂寂精庐切半空，古原高下稻花中。","莲趺披素轻云梵，花萼雕红细雨宫。","孤鹤睡迷千树月，断蝉吟绕五更风。","心縻尺组遥相谢，归马南蹄疾似蓬。"],"title":"久寓悟空院刹行而书之"}
