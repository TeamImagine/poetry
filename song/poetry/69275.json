{"author":"王炎","id":69275,"strains":["平平仄仄平，平平平仄仄。","平平仄仄平，平○仄平仄。","平平○平平，仄平仄平平。","平平仄平仄，平平平仄平。","平平○仄仄，仄仄仄平仄。","○平平仄仄，平仄仄平仄。","平平平仄平，平平仄○平。","平仄仄？平，仄仄仄仄仄。"],"paragraphs":["春风塞草青，胡儿区脱静。","秋风塞草黄，胡骑角弓劲。","秦人驱丁夫，筑城备强胡。","城成有亏日，胡来无已时。","哀笳中夜起，战马竖双耳。","苍茫沙上月，幽咽陇头水。","征人悲故乡，闺人守空房。","安得霍嫖姚，饮马瀚海旁。"],"title":"饮马长城窟"}
