{"author":"李白","id":56098,"strains":["平仄平仄平，平平平平平。","平平平仄仄，仄仄仄平平。","平平仄○仄，平○仄仄平。","平○仄仄仄，○仄平○平。","仄仄平仄仄，平平○○仄。","仄仄平仄平，平平仄平仄。","平仄仄平平，仄平仄平平。","平平仄○仄，仄仄平平平。","○○仄平仄，仄平平仄平。","仄仄○仄平，○仄平仄仄。","平○仄仄平，仄平平仄仄。","平平仄仄仄，平○○○平。","○○仄○仄，仄平仄平平。"],"paragraphs":["桑落洲渚连，沧江无云烟。","浔阳非剡水，忽见子猷船。","飘然欲相近，来迟杳若仙。","人乘海上月，帆落湖中天。","一睹无二诺，朝懽更胜昨。","尔则吾惠连，吾非尔康乐。","朱绂白银章，上官佐鄱阳。","松门拂中道，石镜回清光。","摇扇及于越，水亭风气凉。","与尔期此亭，期在秋月满。","时过或未来，两乡心已断。","吴山对楚岸，彭蠡当中州。","相思定如此，有穷尽年愁。"],"title":"寻阳送弟昌峒鄱阳司马作"}
