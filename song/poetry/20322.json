{"author":"李石","id":20322,"strains":["平平仄平仄仄平，仄平仄仄平平○。","仄平仄仄平平平，仄平仄仄平○平。","仄平仄仄平仄○，平平仄仄平平平。","平平仄仄仄仄○，平平仄平平仄平。","仄平平平仄平平，仄仄仄仄仄仄○。","仄仄仄仄仄平平，仄仄仄平平仄平。","平平平平平仄平，仄仄仄仄平仄平。","平平仄仄仄仄平，仄平平仄○仄平。","平仄平仄平仄平，仄平仄仄仄仄平。","平平仄仄平仄平，平仄仄仄平仄平。"],"paragraphs":["烊铜作梁剑栈编，峡江百丈青云缘。","峡山鸟道飞翩翩，蜀仙自得壶中天。","丈人口诀谁与传，青城一炷心香烟。","萦藤络蔓紫翠牵，清河炼师天上仙。","玉华楼高瞰平川，白日下界黑鬼缠。","帝曰汝往予详延，鼎转九丹书八篇。","清风来翔明月前，夏日不暍冬不绵。","青骡白鹤忘岁年，是家仙种张祖先。","椒子红熟丹浴泉，酿成白酒斗十千。","先生日日贪醉眠，为我寄语来日边。"],"title":"次韵赵彦肤柏梁体送张道录"}
