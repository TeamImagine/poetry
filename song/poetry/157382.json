{"author":"韩维","id":157382,"strains":["平平仄平仄仄仄，平仄仄仄平仄仄。","○平平平仄平仄，仄仄平○仄平仄。","平平平平仄仄仄，仄仄仄仄仄仄仄。","平仄仄仄仄平平，平仄仄平仄平仄。"],"paragraphs":["人皆种花我种柏，为此劲性寒不易。","三春虽怜少姿媚，岁暮方看霭颜色。","南堂之南可数到，列树六本翠磔磔。","安得驿使向姑苏，持以赠君比明德。"],"title":"种柏寄苏子美"}
