{"author":"赵文","id":158603,"strains":["仄平仄○仄，○仄仄仄平。","仄平仄平仄，仄仄○平○。","仄仄仄仄仄，平仄仄○平。","平平仄仄仄，仄仄仄平平。","仄○仄仄平，仄仄仄仄平。","平仄仄平仄，仄仄平○平。","仄平平仄仄，○仄仄仄平。","平平仄仄仄，平仄平平平。"],"paragraphs":["我携二三子，行此白玉湾。","案头左章集，古语留人间。","我昔识此士，风雨满空山。","忧愁送日月，不复记容颜。","自从一别来，乃此再见悭。","为客使同邑，造物何其儇。","岂无城府意，乘马忽复班。","还能顾寂寞，山路披荒菅。"],"title":"次韵欧阳良有高山仰止四首  其二"}
