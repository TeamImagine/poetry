{"author":"释道潜","id":203251,"strains":["仄平仄仄仄仄平，仄仄仄仄平○平。","平平仄仄仄平仄，仄仄仄平平仄○。","平平仄仄平○仄，仄仄平平平仄仄。","仄仄平平仄仄平，平仄平平仄平仄。","仄平仄仄○平平，仄仄平平仄○平。","仄仄仄平平仄○，仄平平仄○○○。","平平仄仄平○仄，仄仄○○平仄仄。","○平平仄仄平平，仄仄○平平仄仄。"],"paragraphs":["异哉曲阜几世孙，白玉受性良且温。","诗书礼义祖家学，扰扰自余何足论。","良辰往往专吟讽，远压曹刘攀屈宋。","肯与齐梁作后尘，秋月春花恣嘲弄。","我方杖策过西州，指点云山结胜游。","已有诏书催去兴，岂宜泉石更淹留。","征车晓送登长陌，月没参横河汉白。","期君安稳上龙门，不怕临流遭点额。"],"title":"送处度赴试"}
