{"author":"皮日休","id":27746,"strains":["平平仄平仄，○仄仄仄平。","平仄○仄仄，仄平平仄平。","仄仄仄○仄，仄仄○平平。","平○仄仄○，平仄平仄平。","仄○仄仄仄，仄平平仄平。","平仄仄○仄，平平平仄平。","○平仄平仄，仄仄平平平。"],"paragraphs":["襄阳作髹器，中有库露真。","持以遗北虏，绐云生有神。","每岁走其使，所费如云屯。","吾闻古圣王，修德来远人。","未闻作巧诈，用欺禽兽君。","吾道尚如此，戎心安足云。","如何汉宣帝，却得呼韩臣。"],"title":"正乐府十篇 诮虚器"}
