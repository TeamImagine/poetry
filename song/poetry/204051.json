{"author":"孔平仲","id":204051,"strains":["平平平仄仄，仄仄仄平平。","仄仄平○仄，平平仄仄平。","仄平平仄○，平仄仄平平。","仄仄平平仄，○○仄仄平。","仄平平仄仄，平仄仄平平。","仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","平○○仄仄，仄仄○平平。","○仄平平仄，平○仄仄平。"],"paragraphs":["摩天皆劲翮，对垒尽雄诗。","汉士增三杰，唐儒益二夔。","素修同德行，良会展尊彝。","耻佩苏秦印，闲吟谷永诗。","郡条颁美政，邦典守新规。","暗换阴阳气，平分昼夜时。","南朝余草树，战国旧城池。","弱跪霜前蟹，奇眸水底龟。","风标观画鹤，祸福中灵棋。","尼父谈诸蔽，尤当谨礼仪。"],"title":"再吟六诗四首拜呈  其一"}
