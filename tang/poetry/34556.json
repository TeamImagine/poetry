{"author":"张说","id":34556,"strains":["平平仄平仄，平仄仄平○。","平仄○平○，平平仄平○。","平仄平平仄，平平仄仄平。","仄○平仄仄，平仄仄平平。","平仄仄平仄，平平仄○平。","平平仄○仄，仄仄平平平。","平仄平仄仄，○平仄仄平。","平仄平仄仄，平仄仄平平。","平仄仄仄仄，平○仄○平。","仄平仄平仄，？仄平仄平。"],"paragraphs":["湘东股肱守，心与帝乡期。","舟楫中途蹇，风波复来思。","嘉我常联翼，金貂侍玉墀。","迹参前马圣，名缀鬻熊师。","寒暑一何速，山川远间之。","宁知洞庭上，独得平生时。","精意微绝简，从权讨妙棋。","林壑为予请，纷霭发华滋。","流赏忽已散，惊帆杳难追。","送君在南浦，侘傺投此词。"],"title":"赠赵公"}
