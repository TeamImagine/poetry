{"author":"梅尧臣","id":35482,"strains":["平平仄平仄，平仄仄平平。","○仄仄仄仄，平仄仄○平。","平平仄仄仄，仄仄平仄平。","平○仄平仄，仄仄仄平平。","平平仄平仄，仄仄○平平。","平平仄○仄，仄仄平平○。"],"paragraphs":["浔阳几千里，无不见炉峰。","苍翠入众目，岩壑少行踪。","高僧忽独往，杳杳怀远公。","尝闻虎溪上，醉令或来同。","而今竞邀致，几里闻松风。","尘心古难洗，瀑布垂秋虹。"],"title":"送昙颖上人往庐山"}
