{"author":"陈造","id":58576,"strains":["仄平仄平平，仄仄○仄仄。","仄仄仄仄平，平平仄仄仄。","仄平平仄仄，仄仄仄仄仄。","平平仄平仄，平仄平仄仄。","仄平仄仄仄，仄仄平平仄。","仄○平平仄，平仄平仄仄。","平平仄平仄，仄仄仄仄仄。","平平○平仄，仄仄仄平仄。","○仄平仄仄，仄仄仄平仄。","○平○仄仄，仄仄仄平仄。","仄仄仄仄仄，仄仄仄仄仄。","仄平仄仄平，仄仄仄仄仄。","仄平平仄平，仄仄平仄仄。","平平仄○仄，仄仄仄○仄。","仄仄仄仄仄，○平仄○仄。","○○仄平仄，平○仄○仄。","仄平仄平○，仄仄平仄仄。","平平仄平仄，仄仄平仄仄。","○仄平平平，仄平平仄仄。","仄仄○仄平，平仄仄平仄。"],"paragraphs":["坐窗雨萧萧，出户泥活活。","旅食向六旬，淫霖破七八。","旧新佳客断，局陋不可活。","锺郎卷衔袖，诗与人秀发。","诵之未数纸，骤觉阴氛豁。","壮如秋涛涌，清比哀玉戛。","骚人咏香草，不足供采捋。","诗人深堂奥，掉臂欲排闼。","应接殊不暇，愧耻那容刷。","正宜长聚集，慰我抱饥渴。","不见动十日，有力苦见夺。","转头二十年，梦觉几电抹。","我甘鼯五穷，子亦狼载跋。","川增得深敬，外此本毫末。","别语忽见谂，回肠隠胶葛。","乘除等寒暑，休王有回斡。","豫章出林迟，出乃千丈拔。","天居五云处，往矣侪俊杰。","当念淮山阳，有人晞短发。","噬肯回叶舟，谭妙共蔬粝。"],"title":"赠锺汝楫"}
