{"author":"胡宿","id":244169,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["陕服由来二伯居，使君新诏拥犀渠。","门连象魏施行马，地控崤函佩左鱼。","世德高华河里旧，土风淳厚召南余。","政成期月须严召，行见追锋走传军。"],"title":"送向馆使赴陕郊"}
