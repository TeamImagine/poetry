{"author":"陈杰","id":144548,"strains":["仄仄仄○仄，平平仄平平。","仄平○仄平，仄仄平平平。","仄平仄仄平，仄平仄平平。","仄平平平仄，仄仄仄平平。","平平仄仄仄，仄平仄平平。","仄平仄平仄，仄仄平仄平。","仄仄○○仄，平平仄平平。"],"paragraphs":["晓色澹长路，微霜乍霑巾。","彗妖如撒沙，下覆秋江𣸣。","送君万里船，黯然及兹晨。","岂无阳关叠，亦有酒盈樽。","忧端塞宇宙，壮怀浩风云。","丈夫瞩千载，薄细安足陈。","欲语重回首，天高水无津。"],"title":"送别"}
