{"author":"虞俦","id":62179,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["秋到天公日日阴，林间厌听鹁鸠鸣。","向来南亩频忧旱，此去西成只欠晴。","檐有漏痕看菌出，径无行迹认苔生。","夜窗细诵秋阳赋，才谢坡仙和不成。"],"title":"久雨"}
