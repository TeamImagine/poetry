{"author":"戴复古","id":93913,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["少年行脚白头归，不负平生汗漫期。","望断海山云漠漠，愁生江路草离离。","一篇王粲登楼赋，几首巴陵送别诗。","独倚篷窗无意绪，瓦盆倾酒忆金卮。"],"title":"萧学易何季皋和作别诗佳甚再用前韵"}
