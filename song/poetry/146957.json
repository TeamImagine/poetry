{"author":"叶棐恭","id":146957,"strains":["仄仄平平仄仄平，仄平平仄仄平平。","平平仄仄平平仄，仄平平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["势利轻捐寄傲中，毅然高节凛秋风。","耕闲钓寂千年迹，立懦贪廉万世功。","须信林间无怨鹤，更知天外有冥鸿。","扁舟夜泊灵祠下，慨慕先生道不穷。"],"title":"过子陵钓台"}
