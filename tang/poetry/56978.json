{"author":"韦应物","id":56978,"strains":["○平仄平仄，平○平仄仄。","平○仄仄平，仄仄平平仄。","平平仄仄仄，仄仄平○仄。","平仄仄平平，仄平平仄仄。","平○仄仄仄，平仄仄仄仄。","仄仄平仄○，仄平○仄仄。"],"paragraphs":["分曹幸同简，联骑方惬素。","还从广陌归，不觉青山暮。","翻翻鸟未没，杳杳钟犹度。","寻草远无人，望山多枉路。","聊参世士迹，尝得静者顾。","出入虽见牵，忘身缘所晤。"],"title":"晚出府舍与独孤兵曹令狐士曹南寻朱雀街归里第"}
