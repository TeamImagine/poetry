{"author":"晁补之","id":214402,"strains":["仄○平平仄平仄，平平平平仄仄仄。","仄○平仄平平平，仄平平○仄○仄，仄平仄仄平平○。","仄仄平平平平平仄仄，平平○○仄平仄。","平平仄○平，平仄平仄平。","仄仄仄平平平，仄平仄仄平。","平平平平仄，仄平平平平。","仄○仄仄，仄仄仄仄。","仄○仄仄，仄仄平仄。","平仄平仄，平仄平○平。","平平平仄平，仄仄平仄平。","平平平○平平仄平仄，平平○仄平，仄平○仄仄。","仄平○仄平，○平平仄仄平仄。","仄仄仄平，平仄平平。","仄平平，仄平平，平平仄○仄仄平仄○。","平仄仄平，平仄仄仄。","平仄平仄仄仄仄，○仄仄仄仄平仄。","仄○平仄仄，○仄仄仄仄。","平仄平平仄仄仄仄平平，仄仄仄平平平。","仄仄平仄平○平，平仄平仄平仄平。","平仄仄平，仄仄仄平。","平○平，仄平平仄○平平。","平仄平仄，仄平平平仄仄平。","仄平平平仄平○，仄仄平仄仄平平。","平仄仄仄仄仄○，仄仄仄仄仄仄平。","仄仄仄仄仄平仄仄○，平仄仄仄仄仄仄仄平，平平仄○平平平平平。"],"paragraphs":["海中群鱼化黄雀，林乌移巢避岁恶。","邺王城上秋风惊，昔时城中邺王第，只今蔓草无人行。","但见黄河咆哮奔碣石，秋风吹滩起沙砾。","翩翩动衣裳，游子悲故乡。","忽忆若耶溪头，采薪郑巨君。","南风溪头晓，北风溪头昏。","一行作吏，此事便废。","梦中叶落，觉有归意。","归欤归欤，吾党成斐然。","君今生二毛，我亦非少年。","胡为车如鸡栖邺城里，朝风吹马鬃，暮风吹马尾。","与人三岁居，如何连屋似千里。","我则不狂，曾谓吾狂。","不吾知，亦何伤，安能户三尺喙家一吭。","人亦有言，人各有志。","吞若云梦者八九，长剑耿介倚天外。","有如陈仲举，庭宇亦不治。","吾乃今知贵不若贱无忧，富不若贫无求。","负日之燠吾重裘，芹子之饫吾食牛。","心战故臞，得道故肥。","吾封侯，匹夫怀璧将谁尤。","归欤归欤，岂无扬雄宅一区。","舍前青山木扶疏，舍后流水有菰蒲。","今我不乐日月除，尺则不足寸有余。","七十二钻莫能免豫且，无所可用乃有百岁樗，龚生竟夭天年非吾徒。"],"title":"和关彦远秋风吹我衣"}
