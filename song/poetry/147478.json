{"author":"方回","id":147478,"strains":["仄仄仄仄仄，仄○○平仄。","平仄仄仄平，平仄仄○仄。","仄平仄仄仄，○○仄○仄。","仄仄平平平，平仄仄仄仄。","平仄仄仄平，仄仄仄平仄。","仄仄平仄○，平平仄平仄。","仄平仄仄仄，仄仄仄平仄。","平仄○仄仄，平仄仄平仄。"],"paragraphs":["世运日已季，帝王降而霸。","人品亦复然，穷极事狙诈。","孟坚列九等，三三以相亚。","圣有生而知，愚至不可化。","吾谓上上人，老死守田舍。","远迹牛豕间，胼胝事耕稼。","彼昏慕鼎食，厥价下之下。","何待临伏{钅质}，然后发悲咤。"],"title":"秋晚杂书三十首  其一二"}
