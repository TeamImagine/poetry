{"author":"朱淑真","id":245775,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["览镜惊容却自嫌，逢春长尽病恹恹。","吹花弄粉新来懒，惹恨供愁旧日添。","生怕子规声到耳，苦羞双燕影穿帘。","眉头眼底无他事，须信离情一味严。"],"title":"伤别二首  其一"}
