{"author":"郭印","id":249737,"strains":["仄平仄平仄，仄仄平平仄。","仄平平仄○，平仄仄仄仄。","仄仄平仄平，仄仄平平仄。","平平平仄平，仄仄平平仄。","仄平平○平，平平仄仄仄。","平平仄仄仄，仄仄仄仄仄。","仄平○平平，仄仄平平仄。","○○仄仄平，仄仄平平仄。"],"paragraphs":["二仪肃阴气，草木凋零尽。","尔生岩石间，丛密不自陨。","绿叶抽紫茎，族与秋兰近。","蝉聮无数花，未觉霜飇紧。","野人持献余，千金那敢吝。","盆崖遂物性，畅茂庶可准。","吸风喷芳馨，饮露含清润。","如闻嘒嘒声，满地寒林振。"],"title":"有野人来献石蝉以二千钱偿之因成拙诗"}
