{"author":"韦应物","id":56633,"strains":["仄仄仄仄平，仄平仄平仄。","平平仄平仄，仄仄平仄仄。","平仄平平仄，○平仄平仄。","仄仄平平平，平平仄平仄。","仄仄平○仄，平平仄平○。","仄仄平仄平，平平平仄仄。","平平○仄仄，○仄仄平仄。","仄仄平仄平，平平仄仄仄。","仄○仄仄仄，平仄平平仄。"],"paragraphs":["达识与昧机，智殊迹同静。","于焉得携手，屡赏清夜景。","潇洒陪高咏，从容羡华省。","一逐风波迁，南登桂阳岭。","旧里门空掩，欢游事皆屏。","怅望城阙遥，幽居时序永。","春风吹百卉，和煦变闾井。","独闷终日眠，篇书不复省。","唯当望雨露，霑子荒遐境。"],"title":"寄柳州韩司户郎中"}
