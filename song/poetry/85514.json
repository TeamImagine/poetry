{"author":"李壁","id":85514,"strains":["平仄仄平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["尘土污人绝可怜，宝坊聊共炷炉烟。","高怀已属三峰上，旧事重寻千载前。","暖吹静翻花漠漠，晚云深护竹娟娟。","祇应难见惟神物，留取新诗结旧缘。"],"title":"中岩"}
