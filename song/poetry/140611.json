{"author":"姚勉","id":140611,"strains":["仄仄平平仄仄平，平平仄仄仄平平。","平平仄仄仄平仄，仄仄仄平仄仄平。","平仄仄平平仄仄，仄平仄仄仄平平。","仄平仄平平平仄，平仄平平仄仄平。"],"paragraphs":["一叶梧桐唤动秋，分投闲散亦无邮。","超逾未羡诏金马，迟钝不妨骑土牛。","天爵夐殊人爵贵，伪心那似德心休。","读书岂为荣身计，何必三公要黑头。"],"title":"用乐魁声道寄李后林韵寄声道  其二"}
