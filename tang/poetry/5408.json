{"author":"姚系","id":5408,"strains":["平○仄平仄，仄仄仄平平。","平仄仄平平，平仄仄平平。","仄平仄平仄，平仄仄平平。","仄仄仄平仄，平平仄仄平。","平平平○仄，仄仄仄平平。","平仄仄平仄，平平○仄平。","仄平平仄仄，平仄○平平。","仄仄平仄仄，平平仄平平。"],"paragraphs":["山中眇然意，此意乃平生。","常日望鸣皋，遥对洛阳城。","故人吏为隐，怀此若蓬瀛。","夕气冒岩上，晨流泻岸明。","存亡区中事，影响羽人情。","溪寂值猿下，云归闻鹤声。","及兹春始暮，花葛正明荣。","会有携手日，悠悠去无程。"],"title":"送陆浑主簿赵宗儒之任"}
