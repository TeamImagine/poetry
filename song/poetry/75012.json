{"author":"赵蕃","id":75012,"strains":["仄平仄仄仄平平，仄仄平平平仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一源曲折几成桥，稻陇蔬畦高下浇。","水碓暗鸣蛙吠草，绿云乱点鹭侵苗。","谁云斗粟可相挽，到处佳山如见招。","东亩拔秧南亩莳，乐哉安得助长谣。"],"title":"白水道间"}
