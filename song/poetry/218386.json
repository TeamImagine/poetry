{"author":"张继先","id":218386,"strains":["○平平平平，平平仄平仄。","仄平仄平平，平平平仄仄。","仄仄仄仄仄，平平仄○仄。","仄○平平平，平平仄平仄。","仄仄仄○平，平平仄平仄。","仄仄仄平仄，○仄平平仄。"],"paragraphs":["兴为栖真来，情因昔人动。","昔人道非孤，今人心乃共。","静有物外乐，清无世间梦。","至论超形神，谈歌彻岩洞。","野色杂茶瓯，松声入琴弄。","未可赋归欤，更揭流霞瓮。"],"title":"同游栖真联句"}
