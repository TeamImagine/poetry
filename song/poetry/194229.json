{"author":"苏轼","id":194229,"strains":["仄仄平平平仄仄，平平仄仄平平仄。","仄○平仄仄○平，仄仄平平仄平○。","平仄仄平○仄○，平平仄仄平平仄。","仄平平仄平仄仄，仄仄仄平○仄仄。","平平仄仄仄平平，仄仄平平平仄仄。","仄平○平平仄仄，○仄平平○平仄。","平平○仄仄仄仄，仄仄平○平仄仄。","仄平平仄仄平平，○仄○○平仄仄。"],"paragraphs":["雨足谁言春麦短，城坚不怕秋涛卷。","日长惟有睡相宜，半脱纱巾落纨扇。","芳草不锄当户长，珍禽独下无人见。","觉来身世都是梦，坐久枕痕犹著面。","城西忽报故人来，急扫风轩炊麦饭。","伏波论兵初矍铄，中散谈仙更清远。","南都从事亦学道，不惜肠空夸脑满。","问羊他日到金华，应许相将游阆苑。"],"title":"和子由送将官梁左藏仲通"}
