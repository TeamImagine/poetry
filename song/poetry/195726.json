{"author":"苏轼","id":195726,"strains":["仄仄仄平○，平平仄平平。","平平○仄仄，仄仄平仄平。","○平仄仄仄，仄仄○仄平。","平平平仄仄，仄仄平平平。","○仄平仄平，仄平仄仄平。","仄仄仄平仄，○平仄平平。"],"paragraphs":["我昔在田间，寒庖有珍烹。","常支折脚鼎，自煮花蔓菁。","中年失此味，想像如隔生。","谁知南岳老，解作东坡羹。","中有芦菔根，尚含晓露清。","勿语贵公子，从渠嗜膻腥。"],"title":"狄韶州煮蔓菁芦菔羹"}
