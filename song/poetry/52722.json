{"author":"李洪","id":52722,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["粤国无诸故垒摧，吐吞江海亦雄哉。","峰峦叠叠青螺髻，翠幄重重锦绣堆。","破浪乘风浮战舰，荒烟落日傍龙台。","倦游已喜瓜期近，立马沙边更几回。"],"title":"南台点集海舰"}
