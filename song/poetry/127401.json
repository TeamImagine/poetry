{"author":"方岳","id":127401,"strains":["仄平平仄仄平平，仄仄平平仄仄仄。","仄仄平平平仄仄，平平仄仄仄平平。","仄平仄仄平仄仄，仄仄平平平仄平。","仄仄平平平仄仄，平平平仄仄平平。"],"paragraphs":["一盂之饭一盘蔬，底用横身犯毁誉。","与世无缘空落落，登山有道但徐徐。","体中不快惟读易，老去更贫常典书。","四海谁知今夜月，梅花飘雪缟吾庐。"],"title":"山中用放翁韵  其一"}
