{"author":"李中","id":36826,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["山阳旧社终经梦，容易言归不可留。","瓶贮瀑泉离五老，锡摇江雨上孤舟。","鱼行细浪分沙觜，雁逆高风下苇洲。","遥想枚皋宅边寺，不知凉月共谁游。"],"title":"送庐阜僧归山阳"}
