{"author":"邵雍","id":135032,"strains":["平平仄仄仄平平，仄仄平平平仄平。","仄仄仄平平仄仄，仄仄平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["金须百炼始知精，水鉴何如人鉴明。","不弃既能存故旧，久要焉敢忘平生。","经纶事体当言用，道义襟怀只论诚。","草木面前何止万，岁寒松桂独青青。"],"title":"代书吟"}
