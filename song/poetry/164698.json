{"author":"谢翱","id":164698,"strains":["平平平仄平平平，平仄仄仄平平平。","仄平平平平仄仄，仄仄○○仄平仄。","平平仄仄仄仄仄，平仄平平仄仄仄。","仄平仄仄仄平平，平仄仄平平仄仄。","仄平平○平仄仄，仄仄平平仄仄仄。","平平仄仄仄○平，平平仄仄平平仄。"],"paragraphs":["青枝啼鸟波延延，方士指海谈神仙。","五云垂天光属夜，老父相传说车驾。","千官此地佩宛宛，舟发黄门止供顿。","绕樯赤日护龙旗，西北驿书驰羽箭。","百年尘空沧海晚，月落无人度灞浐。","鸡鸣白石烂如银，蓬莱不见夷州远。"],"title":"望蓬莱"}
