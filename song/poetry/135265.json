{"author":"邵雍","id":135265,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["进退两途皆日宾，何烦坐上苦云云。","低眉坐处当周物，掉臂行时莫顾人。","齿发既衰非少日，林泉能老是长春。","行于无事人知否，宠辱何由得到身。"],"title":"进退吟"}
