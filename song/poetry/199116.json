{"author":"顿起","id":199116,"strains":["仄平仄平平，○仄仄平平。","仄仄仄平仄，平平仄平仄。","仄平仄平仄，仄仄仄平仄。","仄仄仄仄○，○平仄平仄。","仄仄仄平○，平平平仄仄。","平仄平仄○，平平仄平仄。","○仄平平平，仄平仄平仄。","仄○仄平平，仄平平仄仄。","仄平○仄平，仄仄平平仄。","平平平平平，仄平平仄仄。","○○平仄○，仄平仄○仄。","平平平仄仄，平仄仄平仄。","仄仄仄仄平，仄仄平仄仄。","仄平仄仄仄，仄平平仄仄。","平仄平平平，平平仄平仄。","平○平仄仄，○仄平平仄。","平平仄平平，平平仄平仄。","○平仄平平，平仄仄平仄。","平平仄仄平，平平平仄仄。","仄○仄平平，仄平平仄仄。"],"paragraphs":["七盘一何高，苍翠浄寥廊。","夜雨濯杉桧，春风散芝药。","细云散岩色，细迳度危筰。","邑改井已泥，空余汉城郭。","土瘠漫生茶，人稀时走玃。","苔藓囹圄空，尘埃簿书合。","县圃何萧条，半樱半零落。","偃蹇大夫松，委蛇君子鹤。","试登三友堂，借问何人作。","皆云杨先生，好诗心淡泊。","乘兴山水间，此君共献酢。","琅玕无俗韵，仁智有真乐。","取友信可人，自待宜不薄。","我来宴坐久，寂寥无唯诺。","明月来徘徊，清风自萧索。","因留风与月，相对成清酌。","蟾光照金尊，余辉射杯酒。","轻飔入朱弦，仿佛奏箫勺。","醺然造忘形，神交通博约。","醉号五贤堂，醒来资一噱。"],"title":"元符二年二月七日按部过邛州火井县三友堂小酌杨公天隐尝令此邑令此邑以山水竹为三友余益以风月为五贤云"}
