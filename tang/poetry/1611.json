{"author":"孟郊","id":1611,"strains":["仄平平平平仄平，平平仄仄仄平○。○平仄仄仄○仄，仄平平仄平仄平。","仄平○○仄平仄，○仄平平仄仄仄。","仄平平平仄仄仄，仄平仄仄平仄仄。","平平平平仄仄仄，仄仄平平仄仄仄。","○平仄仄仄○仄，仄仄○平平仄仄。"],"paragraphs":["海风萧萧天雨霜，穷愁独坐夜何长？驱车旧忆太行险，始知游子悲故乡。","美人相思隔天阙，长望云端不可越。","手持琅玕欲有赠，爱而不见心断绝。","南山峨峨白石烂，碧海之波浩漫漫。","参辰出没不相待，我欲横天无羽翰。"],"title":"杂曲歌辞 出门行二首 二"}
