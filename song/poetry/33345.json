{"author":"陆游","id":33345,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["春晚江邉草过腰，雨余楼下水平桥。","名花未落如相待，佳客能来不费招。","栏角峭风罗袖薄，柳阴斜日玉骢骄。","此身醉死元关命，敢笑闻鸡趁早朝。"],"title":"自芳华楼过瑶林庄"}
