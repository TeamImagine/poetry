{"author":"高斯得","id":128407,"strains":["平平仄仄仄，仄平仄平平。","○平仄仄仄，○仄仄平平。","○平仄仄仄，平平仄平平。","仄平○平仄，仄仄平平平。","平平仄○○，○仄平平平。","平仄○仄仄，平平仄平平。","仄仄仄○平，平平仄平平。","仄平仄平仄，平平仄平平。","平平仄平平，○仄○平平。"],"paragraphs":["皇天列四运，懿兹暮春熙。","和风著万物，观物令心怡。","如何魏晋后，词人总凄凄。","退之颇知道，及此尤伤悲。","宁非遘淹留，叹老还嗟卑。","哀乐缘外感，安能识天时。","不见鲁中狂，陶然浴清沂。","问渠乐何事，无言对春晖。","人亡已千年，叹息将安归。"],"title":"暮春即事"}
