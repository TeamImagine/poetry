{"author":"白居易","id":16111,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["齿齐膘足毛头腻，秘阁张郎叱拨驹。","洗了颔花翻假锦，走时蹄汗蹋真珠。","青衫乍见曾惊否，红粟难赊得饱无。","丞相寄来应有意，遣君骑去上云衢。"],"title":"和张十八秘书谢裴相公寄马"}
