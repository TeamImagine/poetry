{"author":"程公许","id":106612,"strains":["平平平仄仄平平，仄仄平平仄仄仄。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["斯文宗绪自河南，妙处元非故纸钻。","万里梦归伊阙远，一窗静对玉峰攒。","林深雾豹南山隠，海阔风鹏北溟抟。","刻楮自怜无一补，写心寄与故人看。"],"title":"为王山尹子渚赋潜斋末句寄声叶新之"}
