{"author":"韦骧","id":190664,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["顷随旌旆按东州，一别门阑物再秋。","内诵德言如在耳，仰瞻云步但昂头。","掖垣遥想丝纶暇，海角方深赈恤忧。","安得此身如泛梗，区区能傍济川舟。"],"title":"寄邓舍人二首  其一"}
