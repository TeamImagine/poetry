{"author":"程公许","id":106480,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["甲子循环六十年，手披新历意茫然。","了知自性觉玄妙，宁与世间寒暑迁。","寡过得如蘧瑗化，诺惺要了瑞岩禅。","故园未卜西归日，遇好溪山且数椽。"],"title":"元正书怀"}
