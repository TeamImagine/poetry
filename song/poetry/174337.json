{"author":"刘敞","id":174337,"strains":["平平仄平平，仄仄仄仄仄。","仄平○平仄，平平仄平仄。","平仄平平平，仄平仄平仄。","平平平仄仄，仄仄○仄仄。","仄○仄○仄，仄仄仄平仄。","平仄仄仄○，仄仄平仄仄。","仄平仄平平，○仄仄○仄。"],"paragraphs":["惊风走枯蓬，百里不暂息。","密云乘飞雨，前山坐成隔。","蓬老初无根，岂辞远为客。","山高虽可望，路远当不识。","去留类如此，览物意宁极。","鞍马未动间，会合弥可惜。","缓歌送清觞，更醉日将夕。"],"title":"城楼送别"}
