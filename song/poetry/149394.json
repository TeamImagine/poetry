{"author":"方回","id":149394,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["年来心事乐陶陶，气不低垂亦不豪。","酒饮八分何必满，棋赢一子便为高。","修行到此元非易，把捉从今更要牢。","搢笏可须烦左手，年年留取剩持螯。"],"title":"闲书二首  其一"}
