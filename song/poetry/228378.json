{"author":"释德洪","id":228378,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["涔蹄小邑著吞舟，未起风雷更少留。","馔客酒酣腮玉缬，侍儿歌送眼波秋。","诗成槲叶江村处，想见杨花院落幽。","绮席忆曾蒙设醴，预闻谈笑把空瓯。"],"title":"余居临汝与思禹和酬瓯字韵数首后寓居湘山思禹复和见寄又答之"}
