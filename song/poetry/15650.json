{"author":"刘子翚","id":15650,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["是身如树槁穷冬，一点心华自闭封。","久矣吹嘘存泛爱，偶于迟暮得相从。","颇闻妙用纵横是，深愧真源左右逢。","白雪黄芽计虽下，可能无意起龙钟。"],"title":"次居仁韵"}
