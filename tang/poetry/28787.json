{"author":"司空图","id":28787,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["自怜旅舍亦酣歌，世路无机奈尔何。","霄汉逼来心不动，鬓毛白尽兴犹多。","残阳暂照乡关近，远鸟因投岳庙过。","闲得此身归未得，磬声深夏隔烟萝。"],"title":"陈疾"}
