{"author":"萧立之","id":132270,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["犹记东风社雨晴，步栏辛苦得巢成。","依刘信美非吾土，去鲁虽迟在此行。","生也有涯同是客，逝将去汝得无情。","乌衣巷陌休回首，兴废人间又一枰。"],"title":"秋燕"}
