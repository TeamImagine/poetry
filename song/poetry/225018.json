{"author":"饶节","id":225018,"strains":["平平平仄平，平仄仄平仄。","仄平平仄平，平平仄仄仄。","平平平仄平，仄平平仄○。","平平平仄仄，平平○○仄。","平○仄平平，仄仄仄仄仄。","平平仄仄仄，平仄仄平○。","仄仄仄平仄，平平○仄仄。","平平仄仄仄，平仄○○仄。","平平仄平仄，仄仄仄仄仄。","平平仄仄平，仄平仄仄仄。","仄仄仄仄平，仄仄仄仄仄。","仄平仄平平，仄仄平仄仄。","平平平平○，仄仄仄平仄。","仄平仄仄平，仄仄○仄仄。","平平仄仄平，仄仄仄仄仄。","仄○仄○仄，平仄仄平仄。","仄平平平仄，仄仄仄仄仄。","平平仄平平，仄仄仄平仄。","仄平平平○，仄仄仄仄仄。","仄平平仄平，仄仄仄仄仄。"],"paragraphs":["槃槃千丈松，磅礴犯云汉。","要为根所持，龙蛇走断岸。","英英西洛花，妙为天下冠。","根移枝可易，人为过其半。","君看此灵芝，不与彼共贯。","超然自挺立，初不赖根干。","傥可种而植，朱门当烂漫。","胡为不可致，图画空传玩。","芝生在何许，可卜不待彖。","忠臣孝子家，义夫烈士馆。","吉事定有祥，岂是供好玩。","道人律之师，父蛊虽不干。","平生沙门行，报德已无算。","向来郭氏阡，盛事传里闬。","青青十亩阴，手植几脱腕。","召和不吹律，修德自幽赞。","至今超山下，百本益璀璨。","亭亭卷云涛，濯濯立鹅鹳。","乃知天人间，决定可覆按。","野人为作诗，诵实不敢赞。"],"title":"钱塘清照律师芝草出其父墓上为作此诗"}
