{"author":"陆游","id":42546,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["一生强半卧穷阎，粝饭藜羹似蜜甜。","耄齿觉衰嗟已晚，孟秋属疾信如占。","危途本自难安步，恶石何妨更痛砭。","坚忍莫为秋雨叹，牵萝犹足补茅苫。"],"title":"术家言予今岁畏四孟月而秋尤甚自初秋小疾屡作戏题长句"}
