{"author":"米芾","id":211851,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["六代萧萧木叶稀，楼高北固落残晖。","两州城郭青烟起，千里江山白鹭飞。","海近云涛惊夜梦，天低月露湿秋衣。","使君肯负时平乐，长倒金锺尽醉归。"],"title":"甘露寺"}
