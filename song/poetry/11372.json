{"author":"姚孝锡","id":11372,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄仄平仄，仄仄平平平仄平。","平仄平平仄仄仄，仄平平仄仄平平。"],"paragraphs":["客怀重倚仲宣楼，白草黄云塞上秋。","山色不随尘世改，水声还抱故城流。","隙中畏景那堪玩，镜里衰颜祇自羞。","多愧诗人苦相忆，远传佳句吊清愁。"],"title":"次韵王无竞见寄"}
