{"author":"陆游","id":32668,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["楚塞萧条久宿师，参谋承诏上丹墀。","苦言到口真当发，圣度如天莫自疑。","万里寄声长不达，一尊相属岂前期。","遥怜霜晓朝衣冷，深愧江城睡足时。"],"title":"送吕彦升参谋"}
