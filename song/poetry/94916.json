{"author":"周文璞","id":94916,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["吾作穷奇白下囚，汝披短褐从吾游。","蒋侯庙畔沽春酒，周处台边送客舟。","械欲破时应日惨，命将绝处亦天愁。","江陵柳大如知此，对着官军辄泪流。"],"title":"吊黥卒"}
