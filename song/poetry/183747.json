{"author":"刘攽","id":183747,"strains":["平仄平平仄仄平，仄平平仄仄平平。","仄平仄仄仄仄仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["开旦文书整日劳，漏传门掩谢诸曹。","小庭待月久不下，乔木降风空自高。","旧学荒芜多梦寐，微官补益抵分毫。","秋来鬓发看成雪，不似潘生始二毛。"],"title":"省宿"}
