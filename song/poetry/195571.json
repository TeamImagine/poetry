{"author":"苏轼","id":195571,"strains":["仄仄仄平仄，平平仄平平。","仄平仄仄平，仄仄仄仄平。","平平仄仄仄，仄仄平平平。","○○平仄仄，仄仄平平平。","平平平仄仄，仄仄仄平平。","平平仄平仄，仄仄○平平。","○平仄仄平，仄仄仄仄平。","仄仄仄平仄，○○仄平平。","仄仄仄平○，平平仄平平。"],"paragraphs":["九日独何日，欣然惬平生。","四时靡不佳，乐此古所名。","龙山忆孟子，栗里怀渊明。","鲜鲜霜菊艳，溜溜糟床声。","闲居知令节，乐事满余龄。","登高望云海，醉觉三山倾。","长歌振履商，起舞带索荣。","坎坷识天意，淹留见人情。","但愿饱秔稌，年年乐秋成。"],"title":"和陶九日闲居"}
