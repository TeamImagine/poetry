{"author":"吴感","id":243852,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["五柳门南派水东，水边亭上兴无穷。","半窗山色来云外，一枕荷香带雨中。","绣被夜歌青翰檝，绿波春飏紫茎风。","尘曹未窃江湖号，携手阑干早晚同。"],"title":"如归亭"}
