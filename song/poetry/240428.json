{"author":"周紫芝","id":240428,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["客意长随倦鸟还，翠屏空梦小孱颜。","更将临老双愁眼，来看平生未见山。","西子为谁颦远黛，湘娥何事髻烟鬟。","千岩万壑无人处，便是辋川图画间。"],"title":"环翠亭"}
