{"author":"王炎","id":69271,"strains":["平平仄仄仄仄平，平平仄仄平○平。","仄仄平○仄平仄，平仄○平仄平仄。","平平平平平仄仄，仄仄仄平仄○仄。","○平仄仄仄仄平，仄平平仄平仄平。","仄平仄仄平仄平，平平平平平仄仄，仄平平仄仄○仄。"],"paragraphs":["黄河浩浩不可航，腰壶欲渡何其狂。","妪挽翁衣愿无渡，忠爱深言反逢怒。","河流滔滔翁溺死，老妪搏膺泪如雨。","行人劝妪莫痛伤，痛伤之极能断肠。","古来愎谏多不祥，鸱夷浮江吴国灭，老臣疽背霸王歇。"],"title":"公无渡河"}
