{"author":"刘摰","id":186959,"strains":["○仄仄仄平仄○，仄○仄仄○仄平。","仄平平平仄平仄，平平平仄平平平。","平平○仄仄仄仄，仄仄平仄平平平。","平平平仄仄仄仄，仄平平平平仄平。","仄仄平平仄仄仄，仄平平仄平平平。","仄平仄仄仄○仄，仄平仄仄○平○。","平平仄仄仄平仄，平平仄仄平仄平。","平○仄仄仄仄仄，○平仄○○仄平。","平平仄平平仄仄，平○仄仄平平平。","平平仄仄仄仄仄，仄仄○仄平平平。"],"paragraphs":["离石道士心迹间，学行已老犹少年。","昔游京师友豪贵，声名成就来淮山。","恬然颇已厌俗累，靖馆严密谐新安。","朝真香火俨昼殿，步虚声谣铿夜坛。","六甲星辰逆祸福，一𬬻龙虎谁神仙。","北州有客性疏野，误为世网相拘牵。","时来与子款谭晤，闲心慰惬愁病蠲。","曾将出处大计说，闻吾至论颔曰然。","东风满江春潋灔，孤帆晓挂荆州船。","他年会合未可约，访子应在蓬莱颠。"],"title":"赠穆道士"}
