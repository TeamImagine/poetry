{"author":"李新","id":223059,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["秋叶春风自一村，主人高谊揖公孙。","未容急去须投辖，却恐重来不置门。","歌彻晓云归曲席，酒醒残月照空樽。","何时下客腰悬印，西向偿君一饭恩。"],"title":"题延宾亭"}
