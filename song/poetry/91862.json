{"author":"释居简","id":91862,"strains":["平仄仄平平仄仄，平仄仄平平仄仄。","仄平平仄仄○平，○仄仄○平仄仄。","平平仄仄仄平平，平仄仄平○仄仄。","平平平仄仄平平，仄仄平平仄○仄。","仄平仄平平仄仄，仄平仄仄○○仄。","仄仄平平平仄仄，仄仄平平仄平仄。","仄平平仄仄平平，○仄仄○平仄仄。","平平○仄仄平仄，平仄○平平仄仄。","仄平平仄平○仄，○平仄仄平平仄。","仄仄平仄仄平○，仄平平仄平平仄。","○○平仄仄平○，仄仄仄平平仄仄。"],"paragraphs":["山展凤膺仍敛翮，东井碧通西井白。","井花娄欲策茶勋，长恨眼中无此客。","夔州病渴夜迢迢，阿段透云分湱湱。","胡为金锡卓山泉，小倚银床问庭柏。","一杯盍为龙象供，数寻自是蜿蜒宅。","万斛滔滔随地出，九地茫茫不须择。","浅清盈甃玉痕圆，深浄镜空云影拆。","江淮行地自南北，河汉如人同血脉。","举瓢高谢沧浪浊，吹箫去觅浮丘伯。","遂令天水不违行，洞明爻象元同画。","更将康谷细商评，一笑自知肩可拍。"],"title":"次韵郑大参浄慈双井"}
