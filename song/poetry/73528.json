{"author":"赵蕃","id":73528,"strains":["○平平仄平，○仄仄仄仄。","仄平平仄○，仄仄○平仄。","平平平仄○，平仄仄仄仄。","平○平仄平，仄仄仄○仄。","平平平○平，仄仄平仄仄。","平平仄○平，仄仄仄仄仄。","仄平平平平，○仄平平仄。","平平平仄仄，仄仄仄平仄。","平○仄仄平，仄仄仄平仄。","平平○平平，仄仄平平仄。","平○仄平平，仄○○仄仄。","仄○仄仄仄，仄仄平仄仄。","平仄仄平平，平平仄平○。","平平平仄仄，平仄仄平仄。","仄仄仄平平，平○仄平仄。","仄仄仄○平，仄仄平仄仄。","平仄仄仄平，平平平仄仄。","仄仄仄○平，仄平仄仄平。","仄○仄平平，平仄平仄仄。","仄仄平仄平，平平仄平仄。"],"paragraphs":["过江今几年，遗俗不屡见。","纵余门户称，直有冠裳变。","惟君河洛间，南走楚粤遍。","虽从科诏求，未脱褐衣贱。","芬然兰三薰，粹矣金百炼。","潭潭务中澄，煜煜鄙外绚。","遂登南轩门，如识伊川面。","周旋苟有得，喜跃几成抃。","渊深保战兢，鸩毒戒安宴。","于今过城南，政似趋无倦。","儒冠盖多端，剧论如合战。","试评季路勇，孰与之反殿。","前日我辞君，炎风尚交扇。","祗今君别我，余暑已堪饯。","岁序急推迁，吾行甚流转。","爝火讵当阳，雨雪宁待晛。","孤唳岂潜声，卑飞终挂罥。","小令泊扁舟，暂为沥破研。","我如浩然归，君异方朔荐。","契阔方自兹，追随复何便。"],"title":"用程季仪送行之韵为别"}
