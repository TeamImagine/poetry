{"author":"马光祖","id":123527,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当时只号汝南湾，后有三人住此间。","自谓逸民须隠约，并称贤士想高闲。","祗缘水味都殊异，且欲邻居数往还。","好事有时相就饮，不妨铛脚对青山。"],"title":"汝南湾"}
