{"author":"平曾","id":20346,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["白马披鬃练一团，今朝被绊欲行难。","雪中放去空留迹，月下牵来只见鞍。","向北长鸣天外远，临风斜控耳边寒。","自知毛骨还应异，更请孙阳仔细看。"],"title":"絷白马诗上薛仆射"}
