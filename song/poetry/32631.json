{"author":"陆游","id":32631,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["白发将军亦壮哉，西京昨夜捷书来。","胡儿敢作千年计，天意寜知一日回。","列圣仁恩深雨露，中兴赦令疾风雷。","悬知寒食朝陵使，驿路梨花处处开。"],"title":"闻武均州报已复西京"}
