{"author":"陆文圭","id":166054,"strains":["平○平仄仄平仄，平平仄仄平仄仄。","仄平平仄平平平，仄平仄仄仄仄平。","仄仄平平仄平仄，平平仄○○仄仄。","平平仄仄仄平平，平平平仄仄平平。","仄平○仄平仄仄，仄仄平○仄仄○。","仄仄平平仄平仄，平仄仄○平仄仄。","仄平仄仄○平平，平平仄仄○平仄。","平仄平○仄仄平，仄平仄仄平平仄。","仄平平仄仄○平，仄平○平○仄平。","平平仄仄平平仄，○仄○平平仄平。"],"paragraphs":["河中之野木连理，文人作颂何所美。","鲤湖之水莲双葩，史臣纪异不足夸。","木叶饥来岂堪食，莲花远观空有色。","由来上瑞是丰年，芙蓉池外麦连天。","一茎三穗攒秀颖，好事军中万口传。","阅武堂成政多暇，刀剑不如牛犊价。","老农啖饭看升平，奇祥异产从天下。","香饵先收夏陇云，雪匙可卜秋田稼。","绝怜西蜀杜参谋，困饥空怀当世忧。","崆峒麦熟无人获，且问王师休未休。"],"title":"题万户府瑞麦图"}
