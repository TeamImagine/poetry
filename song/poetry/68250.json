{"author":"石介","id":68250,"strains":["平平仄平仄，仄仄平平平。","仄仄平仄仄，仄平平仄平。","仄仄平平仄，仄平平仄平。","仄仄仄仄仄，平仄平平平。","仄○仄仄平，平仄○平○。","平平平○平，平○平平平。","平平仄仄仄，仄仄仄仄平。","仄仄平平仄，平○平仄平。","仄仄仄仄仄，仄平仄平平。","仄仄平平仄，平○平仄平。","仄仄平仄平，平平○仄○。"],"paragraphs":["吾登泰山上，下视何纷纷。","彼角而走者，孰为麟与麏。","彼茁而生者，孰为萧与芸。","伯乐不复出，驽骥终同群。","卞和不再生，珉玉将谁分。","吁哉刘中都，高标凌浮云。","诸侯不荐士，外府不策勋。","冉冉趋黄绶，勤劳徒尔云。","我愧势力小，不能叫吾君。","勿改芳兰性，林深须自薰。","勿隠冲鹤声，天高当自闻。"],"title":"赠刘中都"}
