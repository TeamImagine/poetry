{"author":"储光羲","id":54149,"strains":["平平平平平，平仄○仄仄。","平仄平平仄，仄仄平平仄。","仄平仄平平，平仄仄仄仄。","仄仄平平仄，仄平仄○仄。","仄仄平平仄，○平平仄仄。","仄平仄仄平，平平仄平仄。","平平平仄仄，仄仄○仄仄。","仄仄平仄仄，○○平仄仄。"],"paragraphs":["耽耽铜鞮宫，遥望长数里。","宾客无多少，出入皆珠履。","朴儒亦何为，辛苦读旧史。","不道无家舍，效他养妻子。","冽冽玄冬暮，衣裳无准拟。","偶然著道书，神人养生理。","公卿时见赏，赐赉难具纪。","莫问身后事，且论朝夕是。"],"title":"同王十三维偶然作十首 八"}
