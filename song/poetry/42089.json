{"author":"陆游","id":42089,"strains":["仄仄仄仄○，仄仄仄仄仄。","仄仄仄平平，仄仄仄平仄。","平平平仄仄，仄仄○仄仄。","○平仄仄仄，仄仄平仄仄。","仄○仄平平，仄仄仄仄○。","平平○平平，仄仄仄仄仄。"],"paragraphs":["早睡苦夜长，晚睡意复倦。","敛膝傍残灯，拭眦展书卷。","时时搔短发，稍稍磨冻砚。","更阑月入户，皎若舒白练。","便思泛樵风，次第入剡县。","名山如高人，岂可久不见。"],"title":"夜坐忆剡溪"}
