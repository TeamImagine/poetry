{"author":"黄裳","id":204391,"strains":["○平平平平，平平仄○仄。","平平仄平仄，平平○○仄。","仄仄仄平仄，平仄仄平仄。","仄仄○仄平，平平仄平仄。","平仄平仄平，平平仄平仄。","仄仄平平○，仄仄仄平仄。","○仄平仄仄，仄仄平仄仄。","平仄仄平仄，仄仄仄平仄。","仄○平仄平，○仄平仄仄。","仄仄仄平仄，仄仄○平仄。","仄仄仄平仄，仄仄仄平仄。","仄仄仄平仄，平平仄平○。","仄仄平平○，平仄平平仄。","平仄平仄平，○○仄平仄。"],"paragraphs":["钱塘吴之雄，西湖乃其贰。","晴虚混高下，寒光堕苍翠。","俯仰睨澄澈，融结会幽邃。","日月司晦明，烟云管开闭。","楼阁生有无，尘凡换奇异。","素蔼俄包藏，物象已非二。","中有虚一子，四顾银色世。","云罅漏余晷，稍盛却阴翳。","遽回天汉明，收摄何所置。","近影认遥碧，故态献新媚。","振羽鹭初起，一苇出天际。","大巧现奇画，人欢发幽思。","杖履秋林深，弦管春波细。","名字人不知，闲藏洞霄吏。"],"title":"湖上闲赋"}
