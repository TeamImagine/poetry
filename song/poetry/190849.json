{"author":"韦骧","id":190849,"strains":["平平仄仄平平仄，平仄平平仄仄平。","平仄平平仄平仄，仄平平仄仄平平。","仄仄仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["风骞绣额炉香转，江照金樽宿霭收。","尘客轻装渡寒水，主人佳句压清秋。","自忘远驭瘏兼病，岂顾闲书沈与浮。","回首高城空企望，驰情无算不堪筹。"],"title":"又和答并叙别"}
