{"author":"白居易","id":15300,"strains":["仄仄仄仄仄，仄平平仄平。","平仄平仄仄，仄仄仄平平。","仄仄平仄仄，仄仄平○平。","仄平平仄仄，仄仄仄平○。","仄平平仄仄，仄平平仄平。","仄仄○仄仄，仄仄仄平平。","仄仄仄平仄，平平平仄平。"],"paragraphs":["佐邑意不适，闭门秋草生。","何以娱野性，种竹百余茎。","见此溪上色，忆得山中情。","有时公事暇，尽日绕阑行。","勿言根未固，勿言阴未成。","已觉庭宇内，稍稍有余清。","最爱近窗卧，秋风枝有声。"],"title":"新栽竹"}
