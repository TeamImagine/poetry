{"author":"释德洪","id":227819,"strains":["平平平仄仄平平，仄平仄仄仄平仄。","仄平仄○平仄平，○仄平平仄平仄。","仄平仄平仄平平，仄平○仄平平平。","平○仄○平仄仄，平平平仄○平平。","平平○仄仄平仄，平仄○仄平平平。","仄平仄仄○平仄，平平仄仄平平平。"],"paragraphs":["君诗清绝若冰壶，读之六月失烦暑。","我虽好吟无逸才，空有千篇俗于土。","料君肺肠饱清秋，驭风骑气无何游。","投毫欲和先噪吻，诗源悭涩劳披搜。","吾庐题者遍今古，今古当以君为优。","我今即死且无愧，先生未识真吾羞。"],"title":"次韵太学茂千之"}
