{"author":"赵蕃","id":76381,"strains":["平○仄仄仄平仄，平仄仄仄仄仄平。","○平仄仄仄仄仄，仄仄仄仄平平平。","仄○○平仄平平，仄仄○○仄仄平。","仄○仄仄平仄平，仄仄仄仄平仄平。","仄平仄仄仄○仄，仄平仄仄仄平○。","仄平仄仄仄平仄，仄平平仄○仄平。","平平仄仄仄平仄，仄仄仄仄○平○。","仄平平平仄平仄，平仄仄仄○仄平。","平平仄仄仄○仄，平仄平平平仄仄。"],"paragraphs":["城中一雨仅飘洒，城外此雨乃霈霶。","分龙古语信不妄，不尔惠施何偏方。","我行驱车一何忙，早起犹乘昨夜凉。","旧闻既雨晴亦佳，岂但蕙叶蒙宠光。","早禾已秀半且实，晚禾已作早禾长。","不惟稻陇有佳色，菜畦苗叶相与昌。","园丁采撷入城市，不用涤濯临沧浪。","我虽无田岂无圃，归计不决空傍徨。","翻怜买菜籴占米，烟火薰人官道傍。"],"title":"抚州城外作"}
