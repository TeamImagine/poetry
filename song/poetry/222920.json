{"author":"李新","id":222920,"strains":["仄○仄平平平仄，平平仄平平仄仄。","平平仄仄平平平，平仄平平仄平仄。","平平平仄平平平，平○仄仄平平平。","仄仄平平仄平仄，仄仄○平仄平仄。"],"paragraphs":["洞庭始波秋风起，舟人怨遥心在水。","眸寒不见潇湘云，天碧江沉一千里。","西洲莲老谁愁红，兰桡欲采悲秋容。","采得秋容咽无语，白日长安在何处。"],"title":"有所思"}
