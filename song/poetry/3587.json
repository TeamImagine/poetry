{"author":"陈与义","id":3587,"strains":["仄平平平平，仄平仄○仄。","仄仄仄仄平，平平○平仄。","仄○仄平○，平仄仄平仄。","平平仄平○，平仄仄平仄。","○仄仄平仄，平仄仄平仄。","仄仄仄仄平，平仄仄平仄。","平平平平仄，平仄仄平仄。","仄仄平平平，仄仄仄平仄。"],"paragraphs":["远山云迷颠，近山浄如沐。","客子曳竹舆，伊鸦过山麓。","我行一何迟，时序一何速。","东风所经过，林水一时绿。","疏雨忽飞坠，声在道边木。","淑气自远归，光景变川陆。","遥知存存子，明亦戒征轴。","霁色虽宜诗，不见此清穆。"],"title":"题长乐亭"}
