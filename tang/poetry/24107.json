{"author":"刘得仁","id":24107,"strains":["仄平平仄仄，仄仄仄平平。","平仄平平仄，平○仄仄平。","平○平仄仄，仄仄仄○○。","仄仄平平仄，平平仄仄○。","平平平仄仄，○仄仄平平。","仄仄平平仄，平平仄仄平。","仄平平仄仄，仄仄仄平平。","平仄平平仄，平○仄仄○。","仄平○○仄，仄仄仄平平。","仄仄平平仄，仄平仄仄平。"],"paragraphs":["太虚悬畏景，古木蔽清阴。","爰有泉堪挹，闲思日可寻。","来闻鸣滴滴，照竦碧沈沈。","几脉成溪壑，何人测浅深。","澄时无一物，分处厉千林。","净溉灵根药，凉浮玉翅禽。","饮疑蠲宿疾，见自失烦襟。","僧共云前濑，龙和月下吟。","叠光轻吹动，彻底晓霞侵。","不用频游去，令君少进心。"],"title":"和郑校书夏日游郑泉"}
