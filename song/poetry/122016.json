{"author":"白玉蟾","id":122016,"strains":["平平平仄平○平，平平平仄○平平。","仄仄○平平仄仄，平平仄仄平○○。","仄平仄仄仄平仄，仄仄仄平平仄平。","平仄平○平仄仄，平平仄仄仄平平。","仄平仄仄平平仄，仄仄平平仄仄平。","○仄平平平仄仄，平○平○仄平平。","仄平平仄仄平仄，平平仄仄仄○平。","仄仄平平平仄仄，仄平仄仄○○平。"],"paragraphs":["神童之貌清且奇，神童之道传希夷。","入室三年丹已熟，肌肤绰约光离离。","结缯自覆有余乐，晔晔紫芝堪疗饥。","跳入壶中人莫见，朝游五岳暮瑶池。","有时混世来尘境，短发鬅鬙满面垂。","顷刻龙蛇生笔下，为将高兴寄新诗。","我疑虚静乐山水，来归旧隠挂冠緌。","愿策浮云飞碧落，致身绛阙长相随。"],"title":"倪昭卿赋赠叶神童  其一"}
