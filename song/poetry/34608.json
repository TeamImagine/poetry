{"author":"陆游","id":34608,"strains":["仄平仄平仄仄平，仄仄平仄平仄平。","平平平仄仄平仄，平仄○仄平平平。","平平仄仄平仄仄，仄平○○平仄平。","平平仄仄○○仄，仄仄仄仄○○○。","仄平平仄仄仄仄，○平平仄仄平平。","仄平仄仄○仄仄，仄仄仄○平仄○。"],"paragraphs":["一春略无十日晴，雨脚才断云已生。","奇葩摧败等青苋，嘉谷漂荡随浮萍。","书生病卧苔及榻，湿薪燎衣熏欲盲。","腰顽足痹空叹息，咫尺不得行中庭。","读书窗黑不见字，弹琴弦缓那成声。","老盆浊酒且复醉，两部鼓吹方施行。"],"title":"久雨排闷"}
