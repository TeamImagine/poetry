{"author":"齐己","id":41886,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["透窗穿竹住还移，万类俱闲始见伊。","难把寸光藏暗室，自持孤影助明时。","空庭散逐金风起，乱叶争投玉露垂。","后代儒生懒收拾，夜深飞过读书帷。"],"title":"萤"}
