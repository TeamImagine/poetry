{"author":"畅当","id":7518,"strains":["仄仄平○仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，○仄仄平平。","○仄平○仄，○平仄仄平。","仄○平仄仄，平仄仄平平。"],"paragraphs":["帝里阳和日，游人到御园。","暖催新景气，春认旧兰荪。","咏德先臣没，成蹊大树存。","见桐犹近井，看柳尚依门。","献地非更宅，遗忠永奉恩。","又期攀桂后，来赏百花繁。"],"title":"春日过奉诚园"}
