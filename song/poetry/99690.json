{"author":"洪咨夔","id":99690,"strains":["平平仄平仄，仄仄仄仄平。","平平仄平平，平平平平平。","仄平仄平仄，仄仄平平平。","○仄仄○仄，仄仄仄仄○。","平○仄平仄，仄仄仄仄平。","平仄仄仄仄，仄仄○平平。","仄仄仄仄仄，平仄平平平。","仄平仄平仄，仄仄平○平。","仄平平仄平，仄仄平仄平。","仄平仄平仄，平仄仄仄平。"],"paragraphs":["杨侯坐方丈，手转大法轮。","程侯客西堂，机锋圆而神。","两峰峙寒玉，出语惊天人。","如彼水中月，可望不可亲。","春从雁桥别，几见半破新。","魁磊孰与吐，欲就重华陈。","揽茝贯薜荔，初服修吾真。","木兰饮朝露，洗尽胸中尘。","诵君明月诗，逸气凌玉晨。","可能坐天禄，辛苦着剧秦。"],"title":"酬程嘉定杨汉州见和  其三"}
