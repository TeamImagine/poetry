{"author":"陈造","id":59329,"strains":["仄仄平平仄仄平，仄平平仄仄平平。","仄平平仄平仄仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["矻矻官曹兴易穷，得闲何惜一樽同。","傍愁边到无恶客，从竹间来皆好风。","胜日诗狂输酒圣，转头渭北复江东。","雕鞍未作扶携去，更放兰缸子夜红。"],"title":"夏夜饮客"}
