{"author":"来鹄","id":29561,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["鹦鹉洲头夜泊船，此时形影共凄然。","难归故国干戈后，欲告何人雨雪天。","箸拨冷灰书闷字，枕陪寒席带愁眠。","自嗟落魄无成事，明日春风又一年。"],"title":"鄂渚除夜书怀"}
