{"author":"陈杰","id":144716,"strains":["平平平仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["年时歌管萦云处，闲倚栏干水拍空。","万古胡床自明月，几行官柳又西风。","鬅鬙那复梳千下，磊磈聊须酒一中。","更忆翘材人独自，夜灯寒雁耳偏聪。"],"title":"用同官南楼韵尾联以慰李倅子发"}
