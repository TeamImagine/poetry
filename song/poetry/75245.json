{"author":"赵蕃","id":75245,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["春风吹雨密还疏，门掩荒山数亩居。","换米但须居士𪨗，入都宁倚子公书。","安贫自足容高枕，处事时应念覆车。","所恨卜邻非二仲，枉教三径草频除。"],"title":"远斋和示疏字韵四诗复用韵并呈子肃  其三"}
