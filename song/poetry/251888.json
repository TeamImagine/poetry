{"author":"郑刚中","id":251888,"strains":["平平仄平○，平平仄平仄。","仄仄平平平，仄仄仄○仄。","仄仄仄平平，仄仄○仄仄。","平平仄○○，平仄仄平仄。","仄仄仄仄仄，平平仄平仄。","仄平平仄平，仄仄仄平仄。","平仄平平平，○平仄仄仄。"],"paragraphs":["顽风动高空，阴云压平野。","霰雪跳珠玑，历乱击疏瓦。","袖手对寒窗，寂寞如噤哑。","良朋莫相过，谁可慰怀者。","岂不念得醉，倾壶绝余泻。","火销灯烬残，一被不逾踝。","天道无私穷，其穷则命也。"],"title":"岁暮"}
