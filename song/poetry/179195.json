{"author":"苏颂","id":179195,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["使传驱驰同被命，边城迢递偶相从。","风霜正急偏催老，岁月如流又过冬。","方念去家千里远，无辞沈醉十分浓。","须知此会洵堪喜，北上河桥便寡悰。"],"title":"冬至日瓦桥与李𫄧少卿会饮"}
