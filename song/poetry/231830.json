{"author":"徐俯","id":231830,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["正言邹子独留名，法从梅公尚有亭。","药是苦言能治瘴，竹生屈曲坐看经。","风前云似秋前赤，雨后山能烧后青。","恋土怀乡频作恶，怀贤感旧叹飘零。"],"title":"昭州感梅公挚邹道乡遗迹"}
