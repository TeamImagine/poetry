{"author":"施枢","id":131769,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["昨夜阴风刮地鸣，乱敲窗纸梦魂惊。","壁寒剥落泥成片，屋老漂摇瓦作声。","野市霜明人迹险，官河水冷客舟横。","翻思带甲眠戈者，何幸吟身傍帝城。"],"title":"昨夜"}
