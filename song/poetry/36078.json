{"author":"陆游","id":36078,"strains":["仄仄仄，仄仄平平仄平仄。","平○平仄仄仄平，仄仄平平平仄仄。","仄○仄仄平平平，仄仄○○○仄平。","平○平平平仄仄，仄仄仄仄平平平。","仄平平平仄仄仄，仄仄仄仄平仄仄。"],"paragraphs":["妾命薄，早入天家侍帷幄。","君王勤俭省宴游，宝柱朱弦尘漠漠。","日长别殿承恩稀，旰昃犹闻亲万机。","宫中虽无珠玉赐，塞上不见烟尘飞。","不须悲伤妾命薄，命薄却令天下乐。"],"title":"妾命薄"}
