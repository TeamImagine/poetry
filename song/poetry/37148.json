{"author":"陆游","id":37148,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["残暑初归肺病苏，胡床清夜集前除。","风高木叶危将脱，月上天河淡欲无。","鹊影绕枝栖未稳，荷盘擎露重相扶。","凄然又起流年感，两鬓如蓬日夜枯。"],"title":"南堂与儿辈夜坐"}
