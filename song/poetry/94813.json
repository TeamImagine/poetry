{"author":"周文璞","id":94813,"strains":["平平仄仄平平平，平平仄平平仄平。","平○平平仄仄仄，○仄仄平○仄平。","仄平仄平平仄仄，仄仄平平○仄仄。","仄平平仄平仄平，仄仄平平仄平仄。","平仄○仄○平平，仄平平仄平○○。","○平平仄仄仄仄，平仄平平仄仄平。","仄仄仄仄平仄仄，仄○仄平仄仄仄。","平平仄平平仄平，仄仄平平仄平仄。","平平平，仄仄仄，仄平仄仄仄平仄。","仄平仄仄仄仄仄，仄仄仄仄平仄仄。","仄平仄仄仄仄○，○仄平平仄平仄。","平平仄○仄平平，平平○仄仄仄仄。","平平平仄仄仄平，平仄仄平仄○平。","仄平仄仄○平仄，平平仄仄平平平。"],"paragraphs":["呜呼个是文忠琴，呜呼此琴今尚存。","堂中图书散失尽，留得七弦传子孙。","六言自书书在腹，古锦梅花留不得。","嗣孙贤者能忍贫，不向豪家博珠玉。","初鼓如撼昭陵松，巩原流水青溶溶。","三宗龙衮在帝左，曾把钧天赐与公。","再鼓似播清颍水，只将漱流肯洗耳。","曾苏两生招不来，自写新声付儿子。","尧囚山，舜放野，自兹以下不平苦。","与君所得妇女谤，此日一洗清万古。","小儒昔诵五季传，颇讶春秋体微变。","今来再听七弦琴，南薰遗制喜复见。","浮云流尽白日逃，何用广陵与离骚。","谱成只度欧家曲，秋声赋共庐山高。"],"title":"欧阳琴歌"}
