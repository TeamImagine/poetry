{"author":"王炎","id":69415,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["清香燕寝憩儒先，出对湖山一莞然。","红旆小驱聊缓带，青云直上且扬鞭。","肯容坐客同挥麈，莫惮行厨费击鲜。","种就巴丘桃李迳，不应画诺更留连。"],"title":"和廖守岳阳楼韵三首  其三"}
