{"author":"蔡襄","id":135748,"strains":["平平仄仄仄平平，平平平仄○仄○。","仄平平平仄仄仄，平平平仄平平平。","平平仄仄仄平仄，平平平仄平平平。","平仄平平平仄仄，平平仄仄○仄○。","仄仄平平仄平仄，○○仄仄平平平。","仄仄○○仄平仄，平平仄仄平平○。","平平仄仄仄仄仄，平○○仄平○平。"],"paragraphs":["潮头出海卷秋风，风豪潮起苍海空。","弄潮船旗出复没，腾身潮上争骁雄。","沙头万目注江水，晴雷干雹来无穷。","窗外帘旌飞猎猎，新醅翠斝行坐中。","欲作吴歌弄清昼，回看满眼西阳红。","六曲屏深映云母，珠盘缕缕青鸦茸。","山移海转有变化，生缘长短须相逢。"],"title":"八月十九日"}
