{"author":"胡寅","id":11960,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["不辞开后苦寒侵，为与骚人托契深。","可但风光回岁律，更分华色掞儒林。","欲歌白雪词难和，试挽幽香力尚禁。","等是美名无玷染，腊梅何事色如金。"],"title":"冬至前半月赴季父梅花之集与韩蒲向宪唐干诸人唱和十首  其一○"}
