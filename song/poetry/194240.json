{"author":"苏轼","id":194240,"strains":["平○仄仄平，仄仄仄平仄。","平平平仄仄，平仄仄○仄。","仄平仄平仄，仄仄○仄仄。","平平仄平仄，仄仄平仄仄。","○平平仄仄，仄仄仄仄仄。","仄平平仄平，仄仄平平仄。","平平仄平仄，仄仄平平仄。","仄平仄平平，平平平仄仄。","平平平仄仄，仄○○仄仄。","平○仄平仄，仄仄平平仄。"],"paragraphs":["吾观二宋文，字字照缣素。","渊源皆有考，奇险或难句。","后来邈无继，嗣子其殆庶。","胡为尚流落，用舍真有数。","当时苟悦可，慎勿笑杕杜。","斲窗谁赴救，袖手良优裕。","山城辱吾继，缺短烦遮护。","昔年谬陈诗，无人聊瓦注。","于今赓绝唱，外重中已惧。","何当附家集，击壤追咸濩。"],"title":"密州宋国博以诗见纪在郡杂咏次韵答之"}
