{"author":"林希逸","id":119630,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["豚膏鼎化元非胾，切入金盘得许清。","鳞雪性寒空细缕，狸霜糟重欠通明。","渠嗟不遇黄山谷，我爱浑如碧水晶。","醉后不妨冰著齿，最宜人是味温平。"],"title":"豨冻宜酒以皮为之入口爽而色可爱客以山谷醒酒冰比之余谓冰鳞物也其性寒比之玉狸又不莹戏成一首"}
