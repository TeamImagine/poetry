{"author":"刘子翚","id":15226,"strains":["平平平仄○，仄仄平平仄。","○○仄○平，仄仄平平○。","平平仄仄平，○仄仄仄仄。","平○平仄仄，仄仄○平平。","仄平平仄仄，仄仄平平仄。","平平平仄平，仄仄平仄仄。","○平仄平平，仄仄平仄仄。","平平仄仄仄，仄仄仄仄仄。","仄平仄仄平，仄仄平平○。","仄平○平平，仄○平平仄。"],"paragraphs":["移筇山未深，切骨寒无那。","蜿蜒瘦苍虬，脚底飞腾过。","幽亭护石池，庭事不敢涴。","虚中涵月浄，冷面从云呵。","欲捶玄璧试，恐触方诸破。","平生泉石痴，屡此箕踞坐。","重来照清癯，白发添个个。","凡心未痛浣，老气日以惰。","缅怀大义风，绝唱宁无和。","悚然听琮琤，耳观为之大。"],"title":"题大义泉"}
