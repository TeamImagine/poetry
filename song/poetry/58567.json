{"author":"陈造","id":58567,"strains":["平○仄平平，仄仄仄仄仄。","平仄平仄仄，仄仄平仄仄。","平平仄仄仄，仄仄平仄仄。","仄平仄仄平，仄仄仄平仄。","平平仄平仄，仄仄平平仄。","仄○平平仄，仄仄仄平仄。","仄平仄○仄，仄仄平仄仄。","仄平仄平平，仄仄仄仄仄。","平平○仄平，平仄仄平仄。","平平仄仄仄，仄平平仄仄。","仄平仄平平，平仄仄平仄。","仄○仄仄仄，仄仄仄仄仄。","仄仄平仄平，仄仄平仄仄。","平仄仄仄平，仄仄平平仄。","平平○平仄，仄仄○○仄。","仄仄仄平平，平仄平仄仄。","○平平仄仄，仄仄平平仄。","○平平仄平，仄仄仄平仄。","平平平平平，平平仄平仄。","仄仄平平平，仄平○仄仄。"],"paragraphs":["儒冠几经秦，士贵始艺祖。","英俊承上意，不止工造语。","文风逮列圣，秀异弥博取。","即今再太平，比屋务稽古。","先生国元老，曩亦原夫举。","倚相能丘索，吉甫允文武。","后生藉膏馥，掉臂雄艺圃。","岂伊郐无讥，敢睨大国楚。","诸生观国光，名欲簉龙虎。","初非意敢料，顾为公所与。","蕙兰侈芳筵，肴核富雕俎。","酒行不待醉，阖坐喜欲舞。","妙句韦白前，拭目嗟未睹。","豪气倏贾余，举举陵天宇。","悬知三千牍，去作虹霓吐。","我坐广文毡，勤拙初不补。","看挥修月刃，稳送抟风羽。","传灯知道尊，食蔗记荼苦。","明年公东归，商衡傅岩雨。","附翼偕渠侬，远臣观所主。"],"title":"次王仲衡尚书鹿鸣宴韵"}
