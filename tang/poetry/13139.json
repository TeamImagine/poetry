{"author":"孟郊","id":13139,"strains":["平仄仄平仄，仄仄平平平。","平平平仄平，仄仄仄仄○。","平仄仄仄仄，平平仄平平。","仄平仄仄仄，平仄仄仄平。","仄仄平仄仄，仄平平平平。","仄平平平平，仄仄平仄平。","○平平仄仄，仄仄平仄○。"],"paragraphs":["夫子说天地，若与灵龟言。","幽幽人不知，一一予所敦。","秋月吐白夜，凉风韵清源。","旁通忽已远，神感寂不喧。","一悟祛万结，夕怀倾朝烦。","旅辀无停波，别马嘶去辕。","殷勤荒草士，会有知己论。"],"title":"赠别殷山人说易后归幽墅"}
