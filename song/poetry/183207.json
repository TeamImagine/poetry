{"author":"刘攽","id":183207,"strains":["平平平仄平仄仄，仄仄仄平平仄仄。","平平平仄仄平平，仄仄平平仄平仄。","平平○平仄仄仄，仄仄○○○仄仄。","○平○○仄仄平，仄仄仄仄平○仄。","仄平仄仄平仄平，平仄○○仄平仄。","平仄平仄平○○，平平仄平平仄仄。","○仄平平平仄○，仄平仄仄平平仄。","平平仄平平仄平，仄平仄平平仄仄。"],"paragraphs":["君家图画皆所见，近得此松尤可羡。","根蟠平石蹙蛟螭，干出青冥起雷电。","樛枝横斜复几尺，绿叶茸茸铺绣线。","空堂深沈白日寒，谡谡似有风吹面。","此图翦裂人不知，尘外分张数流转。","能令神物还相从，非君苦心谁与辨。","更惜良工名不传，可怜世俗多夸衒。","为君作歌君志之，后千百年无复贱。"],"title":"苏子瞻家画松图歌"}
