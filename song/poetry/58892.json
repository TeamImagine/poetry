{"author":"陈造","id":58892,"strains":["平平仄仄平仄仄，仄仄仄仄平平仄。","平仄仄平仄仄平，仄平仄平平仄仄。","仄仄仄平平仄平，仄仄仄平平仄平。","平平仄平仄仄仄，仄平平○平平平。","平平平仄仄平仄，○仄平平仄平仄。","平平仄仄仄平平，仄仄平○仄平仄。"],"paragraphs":["风淫气格初不意，往往腠脉流肠胃。","金匮一编亘古今，几人用之能起废。","痛恙切身知谒医，俗气痼人渠不知。","持筹侧肩蠹日力，锦鞲金弹随痴儿。","斯人斯疾可攻否，更恐良医望之走。","南窗解榻竹风清，请访轩中十全手。"],"title":"题赵伯政医俗轩"}
