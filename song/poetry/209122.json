{"author":"毕仲游","id":209122,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["青衫补绽发鬅松，未信无文可送穷。","醉入南山题石虎，梦回西洛赋惊鸿。","君才特起如秋鹗，我病微吟若夏虫。","场屋旧游都老大，可怜乐事转头空。"],"title":"次韵和应之判官宠示之作"}
