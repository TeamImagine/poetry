{"author":"范纯仁","id":184790,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["春色鲜明满洛川，青芜白鸟望中闲。","千门金碧明初日，四面烟岚簇远山。","桥偃长虹当上苑，水淙鸣玉过通阛。","乘骢幸托车尘后，时赖清尊破客颜。"],"title":"子华相公应天院行香归洛川"}
