{"author":"彭汝砺","id":201292,"strains":["仄仄平仄平，仄○仄○仄。","平平○仄平，仄仄仄平○。","平平仄仄仄，平仄○仄仄。","仄平平平仄，仄仄平仄仄。","仄○仄○仄，仄仄平仄仄。","平平仄○平，平仄仄平仄。","仄仄仄仄仄，仄○仄○仄。","仄平平仄仄，仄仄平仄仄。","仄仄○仄平，平平仄平仄。"],"paragraphs":["动静非两途，久劳逸更好。","开门看白云，婉婉出山峤。","身闲亦已乐，言念亲及耄。","岂无青精饭，每食终不饱。","镜中发如漆，一夜成素葆。","言归采其兰，堂北种萱草。","日以五鼎食，不如彩衣老。","我今无此乐，感泣形已槁。","日夜思故乡，欹眠梦郊堡。"],"title":"次正夫途中怀亲韵"}
