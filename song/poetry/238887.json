{"author":"孙觌","id":238887,"strains":["平平仄平平，仄仄仄平仄。","平平○平平，○仄仄平仄。","平平仄仄仄，仄仄○仄仄。","○平仄仄平，仄仄仄平仄。","仄仄平平平，○平仄平仄。","仄平仄平仄，平仄仄平仄。","○平平仄平，仄仄仄○仄。"],"paragraphs":["跳波乱清淮，一叶寄真赏。","南山如高人，标格自矜爽。","胡尘暗楚甸，绝境堕渺漭。","空城草木春，户外履谁两。","怅望壶公龙，乘云自来往。","小诗若图画，仿佛见飞桨。","从今淮上山，不落梦中想。"],"title":"读李光远诗卷次韵二首 泗州南山"}
