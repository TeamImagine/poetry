{"author":"苏泂","id":95669,"strains":["仄平仄平平，仄仄仄平仄。","仄平仄平仄，仄仄仄○仄。","仄平仄平平，仄仄平仄仄。","仄平仄平仄，仄仄平仄仄。","平平仄平仄，仄仄平平仄。","平平平平仄，仄仄平仄仄。","仄平仄平仄，仄仄仄○仄。","仄平仄平仄，平仄○仄仄。","平○○平仄，仄仄平仄仄。","平平仄仄仄，平仄仄仄仄。","平平仄平仄，平仄平仄仄。","平○平平仄，仄仄平平仄。"],"paragraphs":["笔耕亦农耕，后种有先熟。","谷终贵于稗，种讵不如稑。","里门富骄儿，昨者车击毂。","一朝祸机至，悔不初碌碌。","因而利生钝，甚羡平为福。","翩翩归来赋，写壁仍画轴。","有来顾之唾，谓岂好题目。","予方友鸥鹭，渠自行雁鹜。","同参听谁诣，勇往何待卜。","君才十倍我，书已万卷读。","边头尚征战，时事非曩夙。","虽迟刘蕡对，肯效包胥哭。"],"title":"次韵刍父试罢有述"}
