{"author":"朱松","id":10489,"strains":["仄平○平仄，仄平平仄平。","平平仄仄平，仄仄仄仄平。","仄平仄平仄，仄○仄？平。","仄仄仄仄仄，仄仄平平平。","平平○平仄，○仄平平○。","仄○仄平平，仄仄仄仄平。","仄平平平仄，仄平仄○平。","仄仄仄平仄，平平仄平平。","平平仄平仄，仄仄平平○。","○平仄仄仄，平平仄平○。","平平仄平仄，平仄仄仄平。","平平仄仄平，仄仄平仄○。","平仄仄平仄，仄平平仄平。","平仄仄仄平，平平仄平平。"],"paragraphs":["去年中秋雨，野芦凄薄寒。","惊尘暗一方，客枕那得安。","起呼对床笫，揽衣步蹒跚。","握手仰太息，宇宙何时宽。","今年中秋月，并海窥涛澜。","坐看郁蓝天，忽涌白玉盘。","眷言双峰客，倚闾念衣单。","亦复取樽酒，承颜有余欢。","天涯等牢落，世路方艰难。","且遵秉烛语，毋为泣河叹。","停杯玩飞辙，河汉静不湍。","痴儿亦不眠，苦觅蛙兔看。","洲出暗潮落，鬓衰香雾漙。","佳句付惠连，何时解归鞍。"],"title":"中秋赏月"}
