{"author":"洪皓","id":252608,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄平平平。","仄平仄仄平平仄，仄仄平平仄仄平。"],"paragraphs":["公干沉绵自懒陈，黄能入梦是何神。","眼前散帙看盈几，肘后名方或问宾。","衾枕频移滋转困，盘餐少异强加辛。","小人有母何时见，梦系江南戏彩春。"],"title":"次韵学士重阳雪中见招不赴前后十六首  其一四"}
