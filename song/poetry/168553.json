{"author":"文同","id":168553,"strains":["平平平仄仄仄平，平仄平仄平平平。","仄平平平仄平仄，仄仄仄仄平仄平。","○平仄仄平仄仄，仄仄仄平平仄平。","平平仄仄○平仄，仄仄仄仄平○平。"],"paragraphs":["高原硗确石径微，篱巷明灭余残晖。","旧裾飘风采桑去，白袷卷水秧稻归。","深葭绕涧牛散卧，积麦满场鸡乱飞。","前溪后谷暝烟起，稚子各出关柴扉。"],"title":"晚至村家"}
