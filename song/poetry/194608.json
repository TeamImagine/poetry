{"author":"苏轼","id":194608,"strains":["平仄平仄平，平仄平平仄。","平平仄仄仄，平仄平仄仄。","仄平○仄仄，○仄○平仄。","仄仄平平平，仄平○仄仄。","平平仄平仄，仄仄平平仄。","平平仄？○，仄仄平平仄。","仄平仄仄仄，○仄平仄仄。","平仄仄仄平，平○仄仄仄。"],"paragraphs":["双鹊先我来，飞上东轩背。","书随好梦到，人与佳节会。","一欢难把玩，回首了无在。","却渡来时溪，断桥号浅濑。","茫茫暑天阔，霭霭孤城背。","青山眊矂中，落日凄凉外。","盛衰岂我意，离合非所碍。","何以解我忧，粗了一事大。"],"title":"初别子由至奉新作"}
