{"author":"周紫芝","id":240943,"strains":["仄平仄仄○，平仄○仄平。","仄仄平平仄，平平仄平平。","仄平仄○仄，仄仄平仄平。","平仄○平平，平○平仄平。","仄平平平仄，仄仄平仄平。","仄仄○○仄，仄平仄平平。","平○仄平仄，仄○仄仄平。","○平仄仄仄，仄仄仄仄仄。","仄仄仄平仄，仄平仄○平。","仄仄平仄仄，○仄平平平。"],"paragraphs":["薄游不尽兴，归卧当少休。","曲水虽陈迹，斜川有新游。","浩歌独长往，岂亦惭此流。","侨寓三家村，飘如浮水鸥。","屡争渔樵席，共守狐鼠邱。","削迹屏冠服，索居谢朋俦。","樽中有余滴，子献复父酬。","殷勤问穉子，汝复乐此不。","稚子掉头笑，老夫豁深忧。","但令常复尔，过是吾何求。"],"title":"归陂北用斜川韵"}
