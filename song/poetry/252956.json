{"author":"李弥逊","id":252956,"strains":["仄平仄平仄，仄平平○○。","仄○仄平仄，仄仄平仄平。","○平仄平平，平平仄平平。","平平仄仄平，仄仄平○平。","平平仄仄仄，仄仄仄仄平。","平平平平仄，平仄平平平。","平平仄平平，仄仄平仄平。","仄仄仄平仄，平平仄平○。","仄平仄仄仄，平仄平平平。","平平仄平平，仄仄平仄平。","平○○平仄，平○平平○。","仄平？仄平，仄仄平仄平。","平平仄平仄，仄仄平平平。","○平仄平仄，平○仄平平。"],"paragraphs":["凯之半痴黠，我来痴更深。","手除一抔土，坐待千亩阴。","三年客东都，髙山但鸣琴。","归来见此君，挺挺环苍琛。","居然觉影秽，鬓白况已森。","浮生关朝市，渠用多赢金。","无烦北山移，自濯尘土襟。","茂树独箕踞，清流恣窥临。","蝶游入窈窕，蛇捕寻崎嵚。","鞭鸾叩门谁，乱我风竹音。","能回折腰态，来和支颐吟。","妙香□壑源，慰子千古心。","霜天丽初日，石壁干余霖。","相携步林杪，烟中见孤岑。"],"title":"西山次林尉韵"}
