{"author":"蒋之奇","id":187551,"strains":["平仄仄平平，平平仄仄平。","仄○平仄仄，平仄仄平平。","平仄平平仄，平平仄仄平。","平平仄平仄，平仄仄平平。","平仄平○仄，平平仄仄平。","平平平仄仄，平仄仄○平。","平仄平平仄，平平仄仄○。","平○平仄仄，仄仄仄平平。","仄仄○平仄，平平仄仄○。","平平平仄仄，平仄○平平。","仄仄平平仄，平平仄仄○。","平平平仄仄，○仄仄平平。"],"paragraphs":["楼阁郁穹窿，清都幸此逢。","兔藏贤令井，鲸吼贰卿锺。","花覆瑶台暗，香飘宝鼎浓。","仙居赤城洞，人住玉霄峰。","棋响风敲竹，琴栖月在松。","云霞随步武，猿鹤伴从容。","湖涨销千尺，山浮黛色重。","人间真福地，物外是灵踪。","鹫岭标香刹，蛟溪接近封。","枌榆偏在念，桑梓更惟恭。","学道功成就，冲霄愿必从。","他年随羽化，横跨葛坡龙。"],"title":"冲寂观"}
