{"author":"苏辙","id":198035,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["怀印徒行尚故衣，邸中掾史见犹疑。","千人上冢乡关动，五马行春雨泽随。","醉里坠车初未觉，道中破甑复谁悲。","西行漫遣亲朋喜，早赋陶翁归去诗。"],"title":"次韵李曼朝散得郡西归留别二首  其二"}
