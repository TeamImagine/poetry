{"author":"陆游","id":37111,"strains":["平仄平平仄仄平，仄平仄仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁画阳关赠别诗，断肠如在渭桥时。","荒城孤驿梦千里，远水斜阳天四垂。","青史功名常蹭蹬，白头襟抱足乖离。","山河未复胡尘暗，一寸孤愁只自知。"],"title":"题阳关图"}
