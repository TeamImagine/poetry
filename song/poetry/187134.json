{"author":"刘挚","id":187134,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["换骨欣逢九转丹，东风迎歳雪梅残。","玉良试火增虹气，鹤老经春怯露寒。","诗就越声惊恻恻，梦回天乐记珊珊。","故应有德神明相，宁事祈禳叩夜坛。"],"title":"次韵弱翁早春病起"}
