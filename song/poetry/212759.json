{"author":"李复","id":212759,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["山光娱客古城东，云散春阴望处空。","畏影戏鱼依藻绿，避人飞鸟动岩红。","林间野坐分溪石，岸曲晴行喜水风。","旧事共高文字饮，新游尽寄语言中。"],"title":"次韵鲜于之武游南谷"}
