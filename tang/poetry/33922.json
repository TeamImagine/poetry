{"author":"徐夤","id":33922,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["功智争驰澹薄空，犹怀忠信拟何从。","鸱鸢啄腐疑雏凤，神鬼欺贫笑伯龙。","烈日不融双鬓雪，病身全仰竹枝筇。","崇侯入辅严陵退，堪忆啼猿万仞峰。"],"title":"西寨寓居 二"}
