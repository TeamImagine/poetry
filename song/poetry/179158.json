{"author":"苏颂","id":179158,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["赐对中楹喜暂留，驻旌聊复到蓬丘。","朋游少别三周岁，尊酒相逢半白头。","频拜恩光龙铸节，屡宣风力隼横秋。","二邦已见澄清效，更尽宽平缓主忧。"],"title":"即席分得秋字送张吉老学士移使京西"}
