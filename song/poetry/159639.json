{"author":"郑思肖","id":159639,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["花前欢笑忆春三，何故东君尚未还。","一寸心中千种事，百年世上几时闲。","虏迁玉帛犹归市，马犯金汤即弃关。","生怕朔风吹下雪，飞来点鬓妒红颜。"],"title":"次韵三首  其三"}
