{"author":"陆游","id":34187,"strains":["仄仄平仄平，仄仄平仄仄。","平平仄仄平，仄仄平平仄。","仄平仄仄仄，平平仄平仄。","○平仄平○，仄仄仄平仄。","平平仄仄仄，？仄仄平仄。","平平仄○仄，平仄仄仄仄。","仄？平平仄，平仄平仄仄。","仄平仄仄平，仄仄仄○仄。"],"paragraphs":["昔在南郑时，送客褒谷口。","金羁叱拨驹，玉碗蒲萄酒。","醉归涉漾水，鸣蝉在高柳。","回鞭指秦中，所惧壮心负。","人生岂易料，蹭蹬十年后。","蝉声恍如昔，而我已白首。","逆冦亡形具，舆地沦陷久。","岂无好少年，共取印如斗。"],"title":"闻蝉思南郑"}
