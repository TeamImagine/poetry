{"author":"牟𪩘","id":150294,"strains":["○平仄仄仄○仄，仄仄仄平仄平仄。","平平仄仄仄仄平，仄仄平平仄○○。","平平仄仄平仄平，仄仄仄平平仄仄。","平平仄仄仄平仄，仄仄平仄平仄仄。","仄○仄仄平仄平，○平仄平平仄仄。","○平仄仄仄仄仄，仄仄平仄仄仄仄。","平平平仄仄仄仄，平平仄仄平仄仄。","○平平平仄仄仄，仄仄仄仄仄平仄。","平平仄仄平平○，仄仄仄平平仄仄。"],"paragraphs":["凝尘不去鼠行几，划见巨然与千里。","修眉拂略远意开，碎点孤烟树如荠。","髯龙郁郁新翠摇，我觉郑公殊妩媚。","悬知自是栋梁具，岁晚霜雪须饱试。","旧闻北岳锺沍寒，长松造天冰裂地。","苍皮玉骨不受冻，礧砢千丈世绝拟。","谁能为我试貌取，奇姿伟状来眼底。","张君平生饫所见，雅复爱此秀而美。","虽然莫作差池观，老壮险夷同一致。"],"title":"山水图"}
