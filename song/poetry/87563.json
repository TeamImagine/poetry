{"author":"韩淲","id":87563,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平平仄平。","平仄平平仄平仄，平平平仄仄平平。"],"paragraphs":["吴兴好在白蘋洲，先友云亡不那愁。","空对遗编想容止，休论往事记从游。","吾翁甚欲流传远，贱子常疑埋没休。","赢得虚名付残断，风流终古藉西畴。"],"title":"昔先公欲刊白蘋集今教授刊之"}
