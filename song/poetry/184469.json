{"author":"熊本","id":184469,"strains":["平仄平平仄，平平仄仄平。","仄平平仄仄，仄○仄平平。","仄仄平平仄，○平仄仄平。","仄平平仄仄，平仄仄平平。","仄○○平仄，平平仄仄平。","平平平仄仄，平仄仄平平。","○仄平平仄，平平仄仄平。","平平○仄仄，仄仄仄○平。","仄仄平平仄，平平仄仄平。"],"paragraphs":["龙节颁新命，鸾台辍侍臣。","诏开都督府，寄重老成人。","四纪文章伯，三朝富贵身。","指麾清剧部，谈笑动殊邻。","丽正裁书久，承明厌直频。","银黄乡路昼，襦袴属城春。","冠盖倾吴会，旌旗照海濒。","溪藤闲得句，雪舫夜留宾。","梦想依青琐，风流喜紫莼。"],"title":"送程给事知越州"}
