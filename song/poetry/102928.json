{"author":"魏了翁","id":102928,"strains":["平平平仄○平平，仄仄仄平平仄平。","仄平○平平仄仄，○平平仄○仄平。","平○仄仄○平仄，○仄平平仄平仄。","仄平○仄平仄○，平仄平平仄平仄。","平○仄仄仄平平，平平仄仄平○平。","平平仄仄仄仄○，仄平仄仄仄仄平。","仄平仄平平平仄，仄平平平仄平仄。","仄仄平平平仄仄，平平仄平仄平仄。","仄○仄仄○平平，○仄仄仄平平平。","仄○仄仄平平平，仄平平仄平仄仄。","平○○仄仄仄仄，○仄仄○仄○仄。","仄平仄仄平仄平，平平平平平仄仄。"],"paragraphs":["冬卿怀绂行清秋，又送两卿归作州。","寄声三州之父老，从今安用思故侯。","朝廷择守重于昔，亲擢名卿畀华职。","两卿更是敭历深，元把麾来复麾出。","双骑紫马去朝天，羁金络月凌虹烟。","逡巡似惜锦障泥，急流欲渡不肯前。","好官岂为多荣禄，两卿之归得吾欲。","昨夜流星声撼屋，光芒照人不成宿。","起看北斗行云端，驱策四运无停鞭。","旁穿上透多风寒，九州霜露方漫漫。","人间分位各有制，行得一分一分是。","两卿去矣吾亦归，多为天公怜赤子。"],"title":"送任大卿知汉州张少卿知眉州"}
