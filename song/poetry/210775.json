{"author":"杨亿","id":210775,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["兰台清吹拂冠緌，薙草新居对渺弥。","丽赋朝云无处所，羁怀秋气动赍咨。","三年送目愁邻媛，七泽迷魂怨楚词。","独有江南哀句在，更传余恨到黄旗。"],"title":"宋玉"}
