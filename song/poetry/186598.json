{"author":"杨杰","id":186598,"strains":["仄仄平平平仄平，平平○仄平仄平。","仄仄○平仄平仄，平仄平仄平平平。","平平仄仄仄仄仄，仄平平仄平平平。","仄平仄仄○仄仄，仄平平仄平平平。"],"paragraphs":["邂逅南轩须水𣸣，名言间发兰桂芬。","道义相投有余乐，宾主交照无繁文。","忠臣寤寐在北阙，古风歌咏追南薰。","出关不觉行役苦，举头时见孤飞云。"],"title":"和谢判官宴南楼"}
