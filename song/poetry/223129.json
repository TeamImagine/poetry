{"author":"李新","id":223129,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一笑行抛汉水湄，野梅残雪照旌旗。","啼莺未与春先去，归骑犹呼雨自随。","干禄且优垂老姊，穷经自有起家儿。","后人觅得松岩石，先刻寒生送别诗。"],"title":"送知府王大夫  其一"}
