{"author":"宋无","id":167300,"strains":["仄平仄平○仄仄，平平仄仄平平仄。","仄仄平平仄仄平，○仄平平平仄仄。","平仄平平仄仄仄，仄平仄仄平平仄。","平平仄仄仄平仄，○仄平平仄平仄。","平平仄仄仄仄平，仄平仄平平仄○。","平平平平仄平仄，平平仄仄平平平。","仄平平平仄仄仄，仄仄仄仄平平平。","平平平平仄仄仄，仄仄仄仄平平平。","平平仄仄平仄仄，仄仄○○平仄平。"],"paragraphs":["玉山道人苍壁立，胸潴万斛松煤汁。","吐作千年古怪藤，犹带西湖烟雨湿。","元气淋漓草木活，太阴菌蠢虫蛇蛰。","须萦翠雾瘦蛟走，睛抉玄珠黑龙泣。","神剜鬼刻字崛奇，水精火齐光陆离。","天魔擎来帝青宝，鲸波涌出珊瑚枝。","墨花酣春马乳涨，醉梦渴想西凉姿。","风窗秋疑蠹叶语，露架夜忆虬柯垂。","须臾掩卷何所见，月落庭空无影时。"],"title":"僧日观画蒲萄"}
