{"author":"黄滔","id":33677,"strains":["仄仄平平仄仄平，仄平平仄仄平平。","仄平平仄平平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["重叠愁肠只自知，苦于吞蘖乱于丝。","一船风雨分襟处，千里烟波回首时。","故国田园经战后，穷荒日月逼秋期。","鸣蝉似会悠扬意，陌上声声怨柳衰。"],"title":"旅怀寄友人"}
