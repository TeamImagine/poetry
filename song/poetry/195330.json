{"author":"苏轼","id":195330,"strains":["平○仄仄平仄平，仄仄平平仄仄平。","仄仄○仄仄仄仄，仄仄仄仄○仄平。","仄平○仄平平平，○仄○仄仄仄平。","仄仄仄仄仄仄平，平仄仄平平仄平。","○平仄平仄平平，平仄仄仄仄仄平。","仄平○平仄仄平，○仄仄仄仄仄○。"],"paragraphs":["园中有鹤驯可呼，我欲呼之立坐隅。","鹤有难色侧睨予，岂欲臆对如𫛳乎。","我生如寄良畸孤，三尺长胫阁瘦躯。","俯啄少许便有余，何至以身为子娱。","驱之上堂立斯须，投以餠饵视若无。","戛然长鸣乃下趋，难进易退我不如。"],"title":"鹤叹"}
