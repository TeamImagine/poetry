{"author":"赵蕃","id":75047,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄仄平仄仄，仄平仄仄仄平平。","仄平仄仄平仄仄，仄仄平平仄仄平。"],"paragraphs":["半夜诗成疾置看，甚思走笔退知难。","我如枫叶非关伐，君比梅花不带酸。","岂是独醒羞众醉，政由尚白惧朱丹。","一尊重辱相料理，不尔何缘罄一欢。"],"title":"程士和和诗送酒复用韵"}
