{"author":"曹唐","id":29440,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄仄仄仄仄平。"],"paragraphs":["不剪焦毛鬣半翻，何人别是古龙孙。","霜侵病骨无骄气，土蚀骢花见卧痕。","未喷断云归汉苑，曾追轻练过吴门。","一朝千里心犹在，争肯潜忘秣饲恩。"],"title":"病马五首呈郑校书章三吴十五先辈 三"}
