{"author":"王十朋","id":23328,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老境残秋路入荆，眼中何物不关情。","芦花间蓼红依白，江水归湖浊带清。","狐兔丛深应自贺，鱼龙穴浅已相惊。","扁舟夜宿无人境，展转无眠到五更。"],"title":"夜宿思湖口系缆芦苇间夜半闻丛中有声舟人惊起终夕为之不寐"}
