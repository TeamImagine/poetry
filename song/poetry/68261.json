{"author":"石介","id":68261,"strains":["仄平平平平，平仄仄○平。","平平仄平平，仄仄仄仄平。","仄仄平仄仄，平平仄仄平。","仄仄○仄仄，平平平仄平。","○平仄仄仄，仄○平仄平。","平仄平平仄，仄仄○仄○。","仄仄仄仄仄，平○平平平。","仄平平仄仄，仄○平仄平。","仄平○仄○，仄平仄平平。","○平仄仄○，仄平仄仄平。","平平仄仄仄，仄平○平平。","平平平仄仄，仄仄平平平。","平平仄平平，平○仄平平。","仄平仄仄仄，平平平仄平。","仄平平仄仄，仄仄○○平。"],"paragraphs":["晋公平淮西，兵出速如神。","崇韬伐西川，六十日请臣。","太祖初受命，诸侯未尽宾。","蜀广号敌国，荆潭为彊邻。","王师讨有罪，不闻逾十旬。","元昊诚蝼蚁，有地长一畛。","讵足污斧钺，寻当投荆榛。","是何逾岁月，务行含贷仁。","岂兹将帅间，迥无晋公伦。","张旗发一号，岂无李处耘。","提戈出一战，岂无王全斌。","容兹盈寸蟹，荡漾于流津。","平生读诗书，胸中贮经纶。","薄田四五亩，甘心耕耨勤。","倚鉏西北望，涕泪空沾襟。"],"title":"偶作"}
