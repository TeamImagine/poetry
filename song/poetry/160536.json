{"author":"黄庚","id":160536,"strains":["仄仄平平仄仄平，仄平平仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["卜筑幽居慰寂寥，数椽茅屋傍江郊。","庭前滕薛笋争长，篱下陈雷蔓结交。","杏圃花香蜂课蜜，芹塘泥暖燕营巢。","山窗对景浑无事，吟得诗成手自抄。"],"title":"春日郊居"}
