{"author":"杨冠卿","id":69084,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["著作承明近玉堂，云何持节尚为郎。","运储巧思蜀诸葛，揽辔澄清汉范滂。","自昔谋猷资启沃，于今军国欠平章。","商岩事业公须继，好趁春风朝未央。"],"title":"与金陵傅漕余预乡荐时傅兄持文衡  其一"}
