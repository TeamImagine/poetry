{"author":"刘沧","id":26589,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，平仄平平仄仄平。"],"paragraphs":["苔径萦回景渐分，翛然空界静埃氛。","一声疏磬过寒水，半壁危楼隐白云。","雪下石龛僧在定，日西山木鸟成群。","几来吟啸立朱槛，风起天香处处闻。"],"title":"游上方石窟寺"}
