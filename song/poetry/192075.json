{"author":"郭祥正","id":192075,"strains":["仄仄仄○仄，仄仄平平平。","平平平○仄，仄仄平平平。","仄仄○平平，○仄○仄平。","仄仄仄仄仄，仄仄平仄平。","平仄平平平，仄平平仄平。","仄仄仄平仄，平平○仄仄。","仄平平仄仄，仄平仄平平。","○仄仄平仄，平平仄平平。","○○平仄平，平○仄平平。","仄仄仄平仄，仄仄平平平。","平仄仄平仄，平仄○平平。","平平仄仄仄，仄仄仄仄平。","平仄仄平仄，平平仄平平。","仄仄平仄仄，平平平仄平。","平平仄仄仄，仄仄平平平。","仄仄仄仄平，仄仄平仄平。","平平仄平仄，仄仄平仄平。","○平仄平仄，仄仄平平平。","○平仄仄平，仄仄仄仄平。","仄平平仄平，○仄平仄平。"],"paragraphs":["忆昔始相遇，谏院吴侯家。","君颜清且少，皓雪敷琼花。","把酒听高谈，正气横镆铘。","倏别二十载，各在天一涯。","君去登朝闺，我方浮海槎。","进退自殊辙，音尘空雁驾。","朅来淮上守，政声被幽遐。","填德在风俗，余春散禾麻。","斤斤梁栋材，葱苍蛰龙蛇。","匠石未回首，电雹无倾斜。","而我造宾榻，逢鬓吹尘沙。","欢言问往事，念此岁月赊。","开馆使休息，投文误矜夸。","伯乐虽一顾，惭非真渥漥。","功名业已晚，世路今仍差。","独既醒不容，混迹良可嗟。","清江秀山水，白酒浮月华。","深犁熟粳稻，浅钓多鱼虾。","长为避俗翁，不落猛虎牙。","愿言虽未谐，行矣君及瓜。"],"title":"赠泗守宋子坚"}
