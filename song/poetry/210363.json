{"author":"杨亿","id":210363,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["琐闱聊辍皂囊封，赐告归寻一亩宫。","关路蒲轮千里远，岩扉蕙帐几年空。","百壶天酒凝甘露，二雅宸章掩大风。","旧隐暂还非久住，心期献可沃尧聪。"],"title":"秘阁赐䜩送右谏议大夫种放得假归终南山应制"}
