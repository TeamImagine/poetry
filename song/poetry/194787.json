{"author":"苏轼","id":194787,"strains":["平平仄仄平平仄，仄仄仄平○仄仄。","仄平仄仄平仄平，平平仄仄平平仄。","平平平仄仄○仄，仄仄仄平平仄仄。","仄仄平平平仄仄，平平仄仄○平仄。","平平仄仄仄仄平，仄○平平平仄仄。","仄平○仄平平仄，仄仄○平平仄仄。","仄仄平平仄平仄，平仄仄平平仄○。","仄○仄○仄平平，○平仄仄平○仄。","仄○平仄仄平仄，平仄仄仄平仄仄。","平平仄仄仄○平，仄仄平平仄平仄。"],"paragraphs":["华清缥缈浮高栋，上有缬林藏石瓮。","一杯此地初识君，千巌夜上同飞鞚。","君时年少面如玉，一饮百觚嫌未痛。","白鹿泉头山月出，寒光泼眼如流汞。","朝元阁上酒醒时，卧听风銮鸣铁凤。","旧游空在人何处，二十三年真一梦。","我得生还雪髯满，君亦老嫌金带重。","有如社燕与秋鸿，相逢未稳还相送。","洞庭青草渺无际，天柱紫盖森欲动。","湖南万古一长嗟，付与骚人发嘲弄。"],"title":"送陈睦知潭州"}
