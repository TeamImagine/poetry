{"author":"孔武仲","id":200311,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄仄仄仄，仄仄平平仄仄平。","仄仄平平平仄仄，平仄平仄仄平平。"],"paragraphs":["江头言别颇匆匆，暮止荒陂破屋中。","散尽烟云无夜雨，唤惊凫雁有春风。","却思僧舍一少会，坐卷香醪百盏空。","薄禄牵人非得己，相望秋思浩无穷。"],"title":"至白湖驿寄四弟"}
