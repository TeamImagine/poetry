{"author":"张方平","id":90057,"strains":["平仄平平仄，平○仄仄平。","平平平仄仄，仄仄仄平平。","仄仄○平仄，○平仄仄平。","仄○平仄仄，仄○仄平平。","平仄平平仄，平平仄仄平。","平○平仄仄，仄仄仄平平。","仄仄平平仄，平○仄仄平。","平平平仄仄，平仄仄平平。","仄仄平○仄，平平仄仄平。","仄平平仄仄，平仄仄平平。","平仄平平仄，平平仄仄○。","仄平平仄仄，仄仄仄平平。"],"paragraphs":["天上灵仙谪，人间秀气涵。","朱弦清庙瑟，美干豫章柟。","富艳三千牍，从容八十函。","典纯追古昔，雅正合周南。","温粹琼瑶润，滋醲稼穑甘。","微中缄海蚌，巧处吐春蚕。","璀璨龙宫出，精深虎穴探。","机衡成臲尯，嵩洛入烟岚。","寂忍修禅智，虚柔慕史聃。","骥辕曾未骋，鸾驭不停骖。","岩庙登何数，承明入独三。","可怜经济意，旧客记高谈。"],"title":"题杨大年集后"}
