{"author":"杨杰","id":186805,"strains":["平平○仄仄仄仄，仄平平仄平平仄。","平仄仄平平，仄仄仄平平。","平平平平仄平仄，平平平仄平仄平。","仄仄平，仄平仄仄平平平。","仄仄仄仄平平平，仄仄仄仄平平平。","仄平○仄仄○仄，仄仄仄平平仄仄。","平平仄仄平平平，仄仄平○平仄仄。"],"paragraphs":["麻姑王蔡迹已往，望仙亭在孤峰上。","朝见五云飞，暮见五云归。","云飞云归自今古，仙来仙去谁可知。","勿望仙，望仙目眩徒茫然。","白石可煮谁能言，不爱插翼冲青天。","玉池且酌太和酒，一醉寿同天地久。","陶陶与物任浮沉，肯顾霞衣云组绶。"],"title":"望仙曲"}
