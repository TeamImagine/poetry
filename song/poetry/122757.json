{"author":"释善珍","id":122757,"strains":["平仄平平仄仄平，仄平仄仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["门径莓苔古意深，闭门懒复事参寻。","棋图静见孙吴法，樵唱真闻韶濩音。","米尽有方烹白石，丹灵无意化黄金。","花飞又是春将莫，小复风前拥鼻吟。"],"title":"门径"}
