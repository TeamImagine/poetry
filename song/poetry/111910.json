{"author":"刘克庄","id":111910,"strains":["仄仄平平仄，平平仄仄平。","仄平仄仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["伺夜偏乘隙，逢人辄噬肤。","不饶豫让炭，肯恕玉环酥。","暗空愁逢蝠，虚檐巧避蛛。","吾无红拂妓，姑命小奴驱。"],"title":"昔陈北山赵南塘二老各有观物十咏笔力高妙暮年偶效颦为之韵险不复和也 五憎 其一"}
