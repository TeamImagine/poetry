{"author":"王迈","id":107491,"strains":["仄仄仄仄仄，仄仄仄平仄。","平平仄平平平平，仄仄仄仄平平平。","仄平仄平仄，平平仄仄仄。","仄仄仄○平仄平，平仄平平平仄○，仄仄仄仄仄仄平。","平平平平仄，仄平仄仄仄。","平仄仄平平，平○仄平仄。","平平仄平平，平平平仄仄。","○平仄仄平，仄平平平仄。","仄仄仄仄仄，平仄平仄仄。","仄平仄平平，平仄平○仄。","仄○仄仄○，平仄仄仄仄。"],"paragraphs":["啄木复啄木，汝啄抑何毒。","千株万株端明松，五月六月来清风。","木于汝何恶，朝朝暮暮啄。","劝汝利觜宜少停，戕木之生吾忍听，已有弋者在后亭。","微虫初何识，亦能对以臆。","天子爱元元，宵衣念艰食。","连年值禾饥，穷闾多菜色。","县官急督租，吏饕饥需索。","啄木比刻木，何者为可疾。","木生与民生，何者为当恤。","可弹者不弹，为我谢彼弋。"],"title":"啄木鸟"}
