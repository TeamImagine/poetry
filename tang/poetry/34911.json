{"author":"李乂","id":34911,"strains":["平平仄仄平，平仄仄平平。","仄仄○平仄，平平仄仄平。","仄平平仄仄，平仄仄○平。","仄仄平○仄，平平仄仄平。","平平平仄仄，仄仄仄平○。","仄仄平平仄，○○仄仄平。"],"paragraphs":["边郊草具腓，河塞有兵机。","上宰调梅寄，元戎细柳威。","武貔东道出，鹰隼北庭飞。","玉匣谋中野，金舆下太微。","投醪衔饯酌，缉衮事征衣。","勿谓公孙老，行闻奏凯归。"],"title":"奉和幸望春宫送朔方军大总管张仁亶"}
