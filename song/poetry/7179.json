{"author":"王之道","id":7179,"strains":["平平○仄仄，仄仄仄平平。","平仄平平仄，仄仄平平平。","仄平平仄平，仄仄仄仄○。","平平平仄仄，仄仄○仄○。","平仄仄平平，仄仄平○平。","○平○仄仄，○平仄平平。","仄仄○平仄，○仄平仄平。","平仄仄平平，仄平平平平。"],"paragraphs":["南僧如竹苇，在处即成林。","虽去常人发，不异常人心。","邈哉端上人，所得趣向深。","云泉香火里，日夕长苦吟。","为我有时名，踏雪来相寻。","相寻缘底事，论诗复鸣琴。","我是折腰吏，衣带尘土侵。","何以谢吾师，恨无虞师金。"],"title":"赠僧辨端"}
