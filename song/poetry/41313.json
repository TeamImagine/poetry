{"author":"陆游","id":41313,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["饱知此手合锄犁，剩喜东归老故栖。","僧乞新诗题院壁，人扶半醉下楼梯。","少通朝籍谗销骨，晚畏京尘悔噬脐。","尚有远游心未死，梦携猿鹤渡敷溪。"],"title":"戏书燕几二首  其二"}
