{"author":"陈造","id":58974,"strains":["○○仄仄平仄仄，仄仄平平仄平○。","○平仄平仄平仄，仄仄平平○平仄。","仄仄仄平○仄仄，仄仄平平平仄仄。","平平仄仄平平？，平仄平平仄○仄。","仄平仄仄平平仄，平平仄仄○仄仄。","平仄仄仄平仄仄，仄平平仄平仄仄。","○仄平平仄平仄，仄平平平仄平仄。","仄仄平平仄平仄，平仄平平平仄仄。","仄○仄仄平仄仄，平仄平平○平仄。"],"paragraphs":["陂行欲尽山崛起，十数人家住山觜。","行人不炊市无米，买餠充肠听颐旨。","日未薄山收市里，闭户人家呼不起。","今春倦憩车曾抳，风物人情不如此。","主人睨屋为翁指，方秋此屋犹在水。","闾里襁负皆转徙，老夫危不鱼腹死。","更向秋田问余几，使之饥寒责廉耻。","不忘资人约诸己，焉得人人颜氏子。","向纯厚俗今不美，曾是登山号庚癸。"],"title":"高头市"}
