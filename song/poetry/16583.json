{"author":"冯时行","id":16583,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["宦海浮沈久倦游，一声云雁一襟秋。","只今楚客多愁思，况是潘郎已白头。","何处有山堪寄老，此时无月亦登楼。","寸心或是孤云起，浩荡天涯不可收。"],"title":"和陈舜弼中秋有感三首  其一"}
