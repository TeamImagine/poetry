{"author":"曾丰","id":72700,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。"],"paragraphs":["他求无可洗尘劳，盖海楼余百尺高。","十万人烟城缭绕，三千世界水周遭。","偏于物外有双眼，正以胸中无一毫。","非与海鸥强相入，海鸥元自是吾曹。"],"title":"广州登盖海楼"}
