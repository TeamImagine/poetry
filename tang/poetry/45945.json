{"author":"王维","id":45945,"strains":["平仄平平平平，平平平仄平仄仄。","仄仄仄平平平，仄平○平平平仄。","仄平平平仄，平仄平平平。","○平仄平平仄，平平仄平平平。","仄平仄平平平，仄平平平平○。","仄仄平平仄仄，仄平仄仄平平平。","仄仄仄○仄平仄仄平平平仄仄，仄○平平仄平平。","仄仄仄平平平仄，平仄仄平仄○仄。","平平平○○，仄仄平平仄。","平平仄平平平，平仄仄平平平仄。","平仄仄平仄仄，平平平平仄○。"],"paragraphs":["聊上君兮高楼，飞甍鳞次兮在下。","俯十二兮通衢，绿槐参差兮车马。","却瞻兮龙首，前眺兮宜春。","王畿郁兮千里，山河壮兮咸秦。","舍人下兮青宫，据胡床兮书空。","执戟疲于下位，老夫好隐兮墙东。","亦幸有张伯英草圣兮龙腾蚪跃，摆长云兮捩回风。","琥珀酒兮雕胡饭，君不御兮日将晚。","秋风兮吹衣，夕鸟兮争返。","孤砧发兮东城，林薄暮兮蝉声远。","时不可兮再得，君何为兮偃蹇。"],"title":"登楼歌"}
