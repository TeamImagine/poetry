{"author":"李昴英","id":130055,"strains":["仄仄平平仄仄平，仄平仄仄仄平平。","仄仄仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["喜气棱棱肖紫岩，向来石燕毓奇男。","九十入相今才半，七日为人恰后三。","籍湿金闺穹地步，椒香玉斝盎春酣。","赤松须待功名遂，蒲涧清泉墨菊潭。"],"title":"寿张新班"}
