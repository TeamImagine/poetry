{"author":"喻良能","id":51727,"strains":["仄仄平平仄仄平，平平平仄仄平仄。","仄平平仄平平仄，平仄仄平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["水遶星山木遶庐，江城孤绝政愁予。","鸟言为吏居篁竹，乌鬼得鱼欢里闾。","照眼梅花寒皎皎，关心烟雨晚疏疏。","真山多谢遥相忆，长句新诗细字书。"],"title":"次韵木蕴之状元见寄之作"}
