{"author":"洪咨夔","id":99684,"strains":["平平仄仄平仄平，平平仄仄平○平。","平平仄仄仄平仄，仄仄仄仄平平平。","仄平平仄○○仄，仄仄○仄○？平。","平平仄仄○平仄，平平仄仄平平平。","仄平仄仄仄平仄，○仄仄仄平平平。","仄平仄仄平仄仄，仄仄平仄平平平。","仄平平仄仄平○，仄仄仄仄平平平。","平平仄平仄仄仄，仄仄仄仄平平平。","仄平仄平仄仄仄，仄仄仄仄○平平。","仄平平仄○平仄，仄仄仄仄平平平。","平平仄仄仄平仄，仄平平○平○平。","平平仄仄仄○仄，仄仄平仄平平平。","平平仄仄仄仄仄，仄仄仄仄平仄平。","平平○仄仄平仄，仄平○仄平平平。","平平平平仄平仄，平平仄仄平平平。","○平仄仄仄仄仄，平仄仄仄○平平。","平平平平仄平仄，仄仄平仄○平平。","平平仄仄仄仄仄，仄仄仄仄平平平。","仄平仄平仄？仄，仄仄平仄平平平。","仄平仄仄仄平仄，仄仄平仄平平平。"],"paragraphs":["西来一鹤山泽臞，春风六辔闲且都。","公余镜月昼阴寂，睡起手校群芳图。","海棠酣透燕王邸，豹血深染重氍毹。","昌南别派更奇绝，丰容靓饰香生肤。","牡丹鼎盛汉川谱，行辈近许天彭俱。","翠微{勹盍}叶光照路，马上秦虢须人扶。","凤州杨柳足佳思，苒苒百尺青流苏。","黎州菊华抱劲节，濯濯一丈黄襜褕。","老成典刑识菌桂，晚出姓字闻珊瑚。","石蝉风味更清烈，比屋梓益梁夔巫。","丰年乐事与民共，浣花寻胜时骑馿。","珍葩异卉价如玉，烂买西产归东吴。","云坡手种五色锦，遍地步障金谷无。","花光深处澹容与，碧瞳如水霜髯须。","公家鸱夷老仙伯，功成始去浮江湖。","中原赤子未奠枕，而忍独乐盟鸥凫。","湘江之西勒浯石，瀚海之北封狼胥。","归来岸帻坐想雪，太白万里峨眉孤。","气平德全纪渻子，宇定光发南荣趎。","不随造物共流转，玉立堂下松千株。"],"title":"范漕季克云坡"}
