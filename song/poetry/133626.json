{"author":"卫宗武","id":133626,"strains":["仄仄平仄平，仄仄○仄仄。","仄仄仄仄平，平仄平平仄。","仄平仄○仄，平仄仄平仄。","仄仄平仄平，仄仄平仄仄。","○平平仄平，○仄平平仄。","平仄仄仄平，平仄仄仄仄。","仄仄平仄平，平仄仄仄仄。","仄平仄○仄，仄仄仄仄仄。","平平仄仄平，仄仄仄仄仄。","平平平○平，仄仄平平仄。"],"paragraphs":["独鹤来有年，置彼三径曲。","挈至此靖庐，幽绝山林屋。","戛然发长唳，清亮振虚谷。","炳炳千岁丹，不受乌兔促。","乘之虽有轩，颇窘筋骸束。","寥廓万里心，夫岂在食粟。","一举穷紫清，真境可洞瞩。","奈何剪其翅，殆类骥絷足。","然虽啄菢恩，变化乃迅速。","昂昂禽中仙，未数昆明鹄。"],"title":"独鹤"}
