{"author":"李处权","id":8569,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["树色溪光五月寒，幅巾藜杖接清懽。","吞声鸟自屏中过，倒影山从镜里看。","佳处唯堪著胸次，平生久已付毫端。","向来未筑沙堤路，岂信东山有谢安。"],"title":"过德孺池上二首  其一"}
