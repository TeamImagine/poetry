{"author":"欧阳修","id":79623,"strains":["平○平○平仄仄，平仄仄仄平○○。","平○仄仄仄仄仄，仄仄平平平仄○。","○平仄仄仄仄仄，平仄平仄○○平。","平平仄仄平仄仄，○仄仄仄平平平。","仄平平仄仄○仄，平平平仄平平平。","平○平仄仄仄仄，仄仄平仄平平平。","仄平平平仄○仄，仄仄仄仄平平平。","仄平仄仄平仄○，○平平仄平仄平。","平平平平仄○仄，仄仄仄仄○仄平。","仄平仄仄仄○仄，平仄仄仄平平平。"],"paragraphs":["吾闻夷中琴已久，常恐老死无其传。","夷中未识不得见，岂谓今逢知白弹。","遗音髣髴尚可爱，何况之子传其全。","孤禽晓警秋野露，空涧夜落春岩泉。","二年迁谪寓三峡，江流无底山侵天。","登临探赏久不厌，每欲图画存于前。","岂知山高水深意，久以写此朱丝弦。","酒酣耳热神气王，听之为子心肃然。","嵩阳山高雪三尺，有客拥鼻吟苦寒。","负琴北走乞其赠，持我此句为之先。"],"title":"送琴僧知白"}
