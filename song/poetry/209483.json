{"author":"刘弇","id":209483,"strains":["仄仄仄仄平平平，平平仄仄平平平。","平平仄○仄仄仄，仄仄仄平○仄平。","平平平平仄仄仄，仄仄仄仄○○平。","平平平平平仄仄，仄平仄仄○平平。"],"paragraphs":["五月角黍江南天，骊驹送客黄金船。","悠悠别思不足道，去去宦情如欲仙。","青萍由来异死铁，绿绮未易论胶弦。","强怀为君歌短什，壮图辄勿轻流年。"],"title":"送林锡远帐勾罢官北引二首  其一"}
