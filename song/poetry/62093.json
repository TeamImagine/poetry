{"author":"虞俦","id":62093,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["万里阴云一战收，怪生和气袭兼裘。","昆山龙过初衔烛，旸谷乌飞不傍舟。","曝背爬搔疑挟纩，冻躯伛偻快伸钩。","老农扶杖闲相过，一味丰年说不休。"],"title":"春晴  其一"}
