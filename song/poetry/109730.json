{"author":"阳枋","id":109730,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。"],"paragraphs":["万雷豗击一江声，本是风从水上行。","断港不妨寻住计，修涂未信阻归程。","闲中已会性天静，忙里依然心地平。","险阻怪崖行半百，扁舟肯学夜多惊。"],"title":"池口下小港遇大风  其一"}
