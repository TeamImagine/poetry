{"author":"李纲","id":244318,"strains":["平平仄平仄，仄平仄平平。","仄平仄平仄，仄仄仄仄平。","平○仄仄仄，仄仄○平平。","平平仄平平，仄仄仄仄平。","平平平仄平，仄仄平平○。","平平仄仄仄，仄仄平仄平。","仄仄○平仄，平○仄平平。","平仄仄仄仄，仄仄平平平。","仄平平仄仄，仄仄仄仄○。","仄平仄平平，仄仄平平平。"],"paragraphs":["东吴信佳地，碧溪绕青山。","我居枕溪傍，卜筑亦有年。","山空乳满腹，迸出苍龙渊。","余波滑无声，下灌负郭田。","秋风粳稻香，落照孤鸿间。","黄鸡与紫蟹，日满樽俎前。","酌酒燕宾友，挥毫散云烟。","常谓享此乐，可以终华颠。","岂知萦世故，扰扰不得闲。","侧身念吾庐，怅望情依然。"],"title":"和渊明归田园居六首  其一"}
