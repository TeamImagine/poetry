{"author":"潘玙","id":137352,"strains":["平仄平平平仄仄，平仄仄平平仄仄。","仄平仄仄平仄平，平仄平平仄平仄。","仄平仄平○仄平，○平○平仄平平。","○○仄仄仄平仄，仄○仄平平仄平。","仄○仄仄仄平仄，仄平仄仄平平仄。","仄平仄仄平○平，仄仄平平仄平仄。"],"paragraphs":["春未来时花未觉，春欲去时花又落。","莫言世事无始终，春亦于花太情薄。","我今问花并问春，司花司春者何人。","空中髣髴有神语，此当问之于大钧。","不如再作问钧赋，赋成直上天门去。","扣天乞与花长春，免使花飞怨春暮。"],"title":"春花吟"}
