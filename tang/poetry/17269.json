{"author":"白居易","id":17269,"strains":["仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["适情处处皆安乐，大抵园林胜市朝。","烦闹荣华犹易过，优闲福禄更难销。","自怜老大宜疏散，却被交亲叹寂寥。","终日相逢不相见，两心相去一何遥。"],"title":"谕亲友"}
