{"author":"胡寅","id":11783,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["本来秋月映澄潭，墙面犹须学二南。","径路枉寻难直尺，卮言暮四等朝三。","文如楮叶何劳刻，道在蒲团恐费参。","玉帛雍雍王会处，禹宫惆怅一精蓝。"],"title":"和曾漕吉甫"}
