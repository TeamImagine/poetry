{"author":"苏颂","id":179142,"strains":["平仄平平仄仄平，平平仄仄仄平平。","仄平仄仄平平仄，仄仄平平仄平平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["朱绂郎官领要藩，西南胜处蜀江源。","若非阀阅才资美，岂称朝廷选任恩。","路近烟霄经栈险，山如锦绣见花繁。","郡民旧染文翁化，礼教风流尚可论。"],"title":"送唐安虞部赵侯"}
