{"author":"杜甫","id":2575,"strains":["仄平仄仄平平平，仄仄平仄○平平。","仄平平平仄仄仄，仄仄平平仄平仄。","仄平仄仄平平平，平仄仄仄平平平。","仄平仄平平仄仄，○仄仄仄平平平。","平平仄仄平○仄，平仄平平仄○○。","仄仄平平仄仄平，仄平仄仄平平仄。"],"paragraphs":["故人昔隐东蒙峰，已佩含景苍精龙。","故人今居子午谷，独在阴崖结茅屋。","屋前太古玄都坛，青石漠漠常风寒。","子规夜啼山竹裂，王母昼下云旗翻。","知君此计成长往，芝草琅玕日应长。","铁鏁高垂不可攀，致身福地何萧爽。"],"title":"玄都坛歌寄元逸人"}
