{"author":"邹浩","id":220986,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["诗书久与壮心期，邂逅尘埃满客衣。","不分寿陵终失步，更怜蘧瑗早知非。","龙蟠旧水风雷在，玉韫寒山草木辉。","大抵穷通有时节，莫将吾道羡雄飞。"],"title":"次韵刘世德见赠"}
