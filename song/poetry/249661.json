{"author":"郭印","id":249661,"strains":["仄仄仄仄平，仄仄平平平。","仄仄仄平仄，○平平仄平。","仄平仄仄○，○○平仄平。","仄平仄○仄，仄仄平仄平。","平平仄○仄，平仄仄平平。","平平仄○仄，仄仄平○平。","平平仄平平，仄○仄仄平。","○仄仄平平，仄平平仄○。"],"paragraphs":["二器入范围，物物皆吾琴。","外响蕴真寂，中虚含妙音。","世人若着相，正堕声色林。","那知反听处，万象融一心。","伊余晚闻道，奇病得聋喑。","诗成自吟咏，酒热谁献斟。","山高水洋洋，子期亦已沉。","燕坐忽神游，月明秋夜深。"],"title":"次韵蒲大受琴中趣二首  其一"}
