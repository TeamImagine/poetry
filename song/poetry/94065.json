{"author":"戴复古","id":94065,"strains":["平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["衡山之下湘江上，风月留连去较迟。","四海弟兄多不遇，一门父子两相知。","梅边竹外三杯酒，岁尾年头几局棋。","羁旅宦游俱是客，细论心事共题诗。"],"title":"朱行父留度岁"}
