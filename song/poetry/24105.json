{"author":"宋祁","id":24105,"strains":["仄仄平平仄，○平仄仄平。","平平○仄仄，平仄仄○平。","仄仄平平仄，○平仄仄平。","平平○仄仄，仄仄仄平平。","平仄平平仄，平平仄仄平。","仄○○仄仄，平仄仄○平。","仄仄仄平仄，平平仄仄平。","仄平平仄仄，仄仄仄平平。","○仄平平仄，○平仄仄平。","仄平平仄仄，仄仄仄平平。"],"paragraphs":["日夕朋簪远，空成咄咄嗟。","危言犹在口，飞语已磨牙。","室救鸱鸮毁，庭喧獬豸邪。","青蒲空顿首，白简遂为瑕。","身历千金险，头经一夕华。","便应过楚泽，何异向长沙。","篑土障河拙，园葵望日赊。","尽焚温室草，尚得使君车。","胜壤堪怀古，扁舟复载家。","此时能痛饮，努力咏余霞。"],"title":"送范希文"}
