{"author":"陈宗远","id":170982,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["三年姬衮尚居东，官府清平冠六雄。","仙洞蟠桃红映日，山亭修竹绿梳风。","已将儒雅安时俗，更即人和验岁丰。","俭幕栖身无以颂，元龟游戏出莲丛。"],"title":"代寿某帅二首  其二"}
