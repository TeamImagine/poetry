{"author":"张耒","id":216548,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["北风万木正苍苍，独占新春第一芳。","调鼎自期终有实，论花天下更无香。","月娥服御无非素，玉女精神不尚妆。","洛岸苦寒相见晚，晓来魂梦到江乡。"],"title":"梅花"}
