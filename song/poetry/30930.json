{"author":"李流谦","id":30930,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["分明余润彻眉间，道德根源固晔然。","宝篆印泥初不着，神机贯札自无前。","丝纶新渥荣三昼，鼎铉深知眇一涓。","两禁只今谁妙手，岷峨人物半吴天。"],"title":"费文达除夔漕作此贺之三首  其一"}
