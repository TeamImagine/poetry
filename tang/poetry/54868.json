{"author":"刘长卿","id":54868,"strains":["仄仄平平仄，平平仄○平。","仄平平仄仄，平仄仄平平。","仄仄平○仄，平平仄仄○。","仄平平仄仄，平仄仄平平。","仄仄平平○，平平仄仄平。","仄平平仄仄，仄仄仄平平。"],"paragraphs":["不敢淮南卧，来趋汉将营。","受辞瞻左钺，扶疾往前旌。","井税鹑衣乐，壶浆鹤发迎。","水归余断岸，烽至掩孤城。","晚日归千骑，秋风合五兵。","孔璋才素健，早晚檄书成。"],"title":"行营酬吕侍御时尚书问罪襄阳军次汉东境上侍御以州邻寇贼复有水火迫于征税诗以见谕"}
