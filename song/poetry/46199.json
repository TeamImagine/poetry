{"author":"梅尧臣","id":46199,"strains":["仄平仄仄仄，仄平仄○平。","平○平平平，仄仄仄○平。","平仄仄平仄，平平仄平平。","仄仄仄平仄，平仄平○平。","仄仄仄仄仄，仄仄平平平。","平平仄平平，仄平平仄平。","仄平平仄○，仄仄平仄平。","仄仄仄仄○，仄仄仄平平。","仄平平平平，平仄平平平。","仄仄平仄仄，平仄平平平。"],"paragraphs":["甲申七月七，未明至三沟。","先妻南阳君，奄化向行舟。","魂去寂无迹，追之固无由。","此苦极天地，心瞀肠如抽。","泣尽泪不续，岸草风飕飕。","柎僵尚疑生，大呼声裂喉。","柁师为我叹，挽卒为我愁。","戊子夏再过，感昔涕交流。","恐伤新人心，强制揩双眸。","未及归旅榇，悲恨何时休。"],"title":"五月二十四日过高邮三沟"}
