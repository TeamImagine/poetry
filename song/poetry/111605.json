{"author":"刘克庄","id":111605,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["天人谁道不相关，方寸精诚极际蟠。","绿简赤文宣读顷，青秧白水立谈间。","昔霑一溉犹衡虑，今卜三登始解颜。","野老放锄相劳苦，官租堪了债堪还。"],"title":"喜雨二首柬张使君  其二"}
