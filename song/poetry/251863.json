{"author":"王洋","id":251863,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["爱奇造物剪琼瑰，为镇灵祠特地栽。","事纪扬州千古胜，名居天下万花魁。","何人斵却依然在，甚处移来不肯开。","浪说八仙模样似，八仙安得有香来。"],"title":"琼花"}
