{"author":"孙介","id":25831,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["整棹姚江到海陵，稽徊四十日行程。","相逢既诺交承约，少待何妨信义明。","戚戚已无终岁虑，琅琅先有诵书声。","夫妻白首皆天幸，三乐无惭好弟兄。"],"title":"乙巳冬十月随幼男赴海陵丞中途遇交代有开正视事之请既抵官舍有作"}
