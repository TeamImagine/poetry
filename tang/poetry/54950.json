{"author":"刘长卿","id":54950,"strains":["平仄平○仄，平平仄仄平。","平平平仄仄，平仄仄平平。","平仄平平仄，平平仄仄平。","仄平平仄仄，仄仄平平平。","○仄平平仄，平平○仄平。","平平○仄仄，○仄仄平平。","平仄平○仄，○○仄仄平。","平○仄平平，仄仄仄平平。","平仄仄平仄，仄平平仄平。","仄平平○仄，仄仄仄平平。","平仄○平仄，平○仄仄平。","平平仄平仄，平○仄○平。"],"paragraphs":["何事浮溟渤，元戎弃镆鎁。","渔竿吾道在，鸥鸟世情赊。","玄发他乡换，沧洲此路遐。","溯沿随桂檝，醒醉任松华。","离别谁堪道，艰危更可嗟。","兵锋摇海内，王命隔天涯。","钟漏移长乐，衣冠接永嘉。","还当拂氛祲，那复卧云霞。","溪路漫冈转，夕阳归鸟斜。","万艘江县郭，一树海人家。","挥袂看朱绂，扬帆指白沙。","春风独回首，愁思极如麻。"],"title":"奉送从兄罢官之淮南"}
