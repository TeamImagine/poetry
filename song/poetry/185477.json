{"author":"徐积","id":185477,"strains":["仄○平平，平平仄○。","仄平平○，平平平仄。","平平仄○，平平仄仄。","仄平平平，平仄仄仄。","仄仄平仄，平仄平仄。","仄仄平平，仄仄平仄。","仄平仄平，仄平平仄。","平平仄仄，仄仄○仄。","仄仄○平，○○仄仄。","平仄○仄，仄○平仄。","平平仄仄，仄平仄仄。","仄平仄平，仄仄仄○。","平○平平，平平平仄。","平○平平，平平仄平。","平平平○，平仄仄平。","仄仄仄平，仄仄仄平。","仄仄仄仄，仄平仄平。","仄仄平仄，仄仄仄平。","仄仄仄仄，仄平仄平。","平仄仄仄，平仄仄○。","仄仄仄仄，○仄仄平。","仄○仄平，仄平仄平。","○平○仄，仄仄平平。"],"paragraphs":["以正名官，居官以正。","岂惟朝廷，生民之幸。","名官以正，居官以直。","岂惟生民，宗庙社稷。","积者为庆，流者为泽。","远者无疆，久者无极。","此奚有他，一言之力。","维时我后，智勇兼有。","揭日当天，操杓运斗。","随手如意，不劳而治。","明明赫赫，有因有革。","所因者宜，所革者当。","维当维宜，生民之望。","维正维言，民之望之。","维言维正，何以尚之。","越有诤臣，义不顾身。","白刃可蹈，赤心可倾。","既曰真矣，弗变弗移。","既曰直矣，弗阿弗随。","何事可沮，何利可回。","不可则止，其可则为。","往司厥官，往成厥功。","回天论事，有祖之风。"],"title":"送张漕正"}
