{"author":"赵嘏","id":24326,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["芙蓉苑里起清秋，汉武泉声落御沟。","他日江山映蓬鬓，二年杨柳别渔舟。","竹间驻马题诗去，物外何人识醉游。","尽把归心付红叶，晚来随水向东流。"],"title":"经汉武泉"}
