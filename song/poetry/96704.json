{"author":"陈宓","id":96704,"strains":["仄仄平平仄平仄，仄仄平平仄平仄。","平平平仄仄○平，仄平仄仄平平仄。","○平仄仄仄仄平，仄仄平平平仄仄。","仄平平仄仄平平，仄仄平平○仄仄。","仄平平仄仄平平，仄平仄仄平平○。","平平仄仄○平仄，仄仄平平仄仄平。"],"paragraphs":["六月炎天下丹子，带露凌风日千里。","吾皇慈俭却献来，六宫不袭唐朝事。","王公厌饫远域珍，岂识宵驰常暍死。","郡侯何用苦区区，暑气隆时劳送似。","色香俱坏仅存名，鸟飞不到人何胜。","登盘乍试犹嫌味，颗颗谁知血汗成。"],"title":"道间驰荔"}
