{"author":"吴则礼","id":223646,"strains":["仄平仄平仄，平平○平平。","平平仄○仄仄仄，平平仄仄平平平。","平平仄○仄平仄，仄平仄平平仄平。","仄○平平仄仄仄，仄平仄仄平○平。","平○仄仄仄仄仄，平仄仄仄仄仄平。","平平仄平仄○仄，仄平仄仄平平平。","仄仄仄仄平仄仄，仄平？平仄○平。","○平仄平仄仄仄，平仄平仄○仄平。","平平○仄平平仄，仄平仄平平仄仄。","平平仄仄仄平平，仄仄仄平平仄仄。","平平○○平仄平，仄仄平平仄仄平。","平平仄平仄仄仄，仄仄平仄○仄平。"],"paragraphs":["道人祝融𪨗，胡为堕南州。","都无作相但粥饭，平生衲被姑蒙头。","曾郎手中大圆镜，朵颐赠之非暗投。","快烧铜缾作蟹眼，铸成八载心如抽。","吾行踽踽饱阅世，葵苋独与衲子游。","君来适逢小摇落，水天拍拍团沧州。","唤醒北固龛底梦，拟披袈裟上扁舟。","且浇玉川七椀句，仍洗船子三寸钩。","摩挲正焙连城璧，少林老僧初不识。","他时一笑示灵源，五百比丘端失色。","幽丛鲜鲜凉雨余，亦有黄花净供无。","知渠肉团久炯炯，玷翳浑灭如大珠。"],"title":"次公采赠太希先密云团韵"}
