{"author":"赵鼎臣","id":226948,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["眼看花枝作雾昏，年来无复壮心存。","酒杯屡谏愁听妇，丁口新添喜到孙。","揽镜自怜霜鬓叟，闭关谁顾雀罗门。","乘车强欲班春去，野老携壶许傍辕。"],"title":"次韵夏倪均父见和辕字韵诗六首  其四"}
