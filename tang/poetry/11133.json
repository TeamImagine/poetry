{"author":"刘禹锡","id":11133,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["虽陪三品散班中，资历从来事不同。","名姓也曾镌石柱，诗篇未得上屏风。","甘陵旧党凋零尽，魏阙新知礼数崇。","烟水五湖如有伴，犹应堪作钓鱼翁。"],"title":"白舍人见酬拙诗因以寄谢"}
