{"author":"周紫芝","id":240674,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["人间何处不蘧庐，匹马来游偶束书。","晚岁光阴频入梦，雁来消息莫相疏。","淮南乘兴非关米，箸下烹鲜喜有鱼。","避地偷生落闲处，功名无复似包胥。"],"title":"次韵元素见寄二首  其二"}
