{"author":"吴名扬","id":159829,"strains":["平平平仄仄，平平仄平仄。","平平仄仄仄，仄仄平平仄。","平平仄平平，平平仄平仄。","平平仄仄平，平仄仄平仄。","平平平仄仄，仄平平仄仄。","平仄平仄仄，仄仄○平平。","仄仄仄仄平，平仄平平仄。","仄仄仄○平，平平仄仄仄。","平仄仄平平，仄仄仄平仄。"],"paragraphs":["人生奚所羡，功名上钟鼎。","遭逢既不造，俯仰烟林迥。","非徒慕清高，民彝藉彪炳。","夷齐卧首阳，巢许啸箕颍。","风流遥可挹，寸心常耿耿。","天地任否泰，万物听昏惺。","独与鹿豕游，随处饶清景。","石烂列屏幽，泉涵一鉴静。","嗟彼采芝翁，老被汉宫请。"],"title":"咏史二首  其二"}
