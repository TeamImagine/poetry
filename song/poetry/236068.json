{"author":"李光","id":236068,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁倩冰霜一扫空，旋烘和气转春风。","野田溢水层层落，山路催花树树红。","门巷旋教开竹迳，姓名初喜挂琳宫。","江湖乍脱风波地，莫拟扁舟伴钓翁。"],"title":"辛亥中春遂宫祠之请自渔浦转山入离渚宿化城以归道中成鄙句"}
