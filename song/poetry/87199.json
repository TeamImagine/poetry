{"author":"韩淲","id":87199,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["扫除闲室置书琴，偃仰之间万古心。","饭了欠伸因小憩，睡余消散得孤斟。","辉辉白日回初暑，拂拂清风动晚阴。","门巷喜无车马至，傍檐时自听鸣禽。"],"title":"新辟小室自适"}
