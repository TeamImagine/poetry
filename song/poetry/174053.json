{"author":"曾巩","id":174053,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["兰裓方袍振锡回，结茅萧寺远尘埃。","五峰日破朝云出，三谷花浮涧水来。","风散异香禅榻静，鸟窥清呗法筵开。","因过旧国枌榆地，松麈高谈喜暂陪。"],"title":"僧正倚大师庵居"}
