{"author":"杜甫","id":3178,"strains":["仄平平仄仄平平，仄平平仄平平平。","仄平仄仄仄平仄，○仄平平平仄平。","平仄平平平仄仄，仄平？仄仄○平。","平○仄仄平○○，平仄平平仄仄平。"],"paragraphs":["浣花流水水西头，主人为卜林塘幽。","已知出郭少尘事，更有澄江销客愁。","无数蜻蜓齐上下，一双㶉𫛶对沈浮。","东行万里堪乘兴，须向山阴上小舟。"],"title":"卜居"}
