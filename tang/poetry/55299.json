{"author":"孟浩然","id":55299,"strains":["仄仄仄平仄，平平○仄○。","平平○平仄，仄仄仄平平。","平仄平仄仄，平平○仄平。","仄平仄仄仄，仄○平平平。","仄平平仄仄，平仄仄平平。","平仄仄平仄，仄平平仄○。","仄仄平平仄，○仄仄仄平。","仄○平○仄，○平仄仄平。","仄平平平仄，仄仄平○平。","仄仄平平○，平平○○平。"],"paragraphs":["伏枕旧游旷，笙簧劳梦思。","平生重交结，迨此令人疑。","冰室无煖气，炎云空赫曦。","隙驹不暂驻，日听凉蝉悲。","壮图哀未立，斑白恨吾衰。","夫子自南楚，缅怀嵩汝期。","顾予衡茅下，兼致禀物资。","脱分趋庭礼，殷勤伐木诗。","脱君车前鞅，设我园中葵。","斗酒须寒兴，明朝难重持。"],"title":"家园卧疾毕太祝曜见寻"}
