{"author":"张嵲","id":8880,"strains":["平平平平平仄平，平仄仄仄平仄平。","平平仄仄○○仄，○平仄平○平平。","○仄平仄平仄仄，仄仄○平仄平仄。","平平仄○○仄平，仄平仄平平仄仄。","平○仄仄平仄○，仄仄平平仄平仄。","仄平仄仄平仄平，平平平仄○平平。","？平平平仄○仄，仄仄平平平仄平。","平平仄仄仄平平，仄平平平仄仄平。","平平平仄仄平仄，？仄○平仄仄平。","仄仄平平平仄仄，仄平平仄平平仄。","平平平仄仄○○，仄仄平平仄○仄。","仄仄○○○仄仄，仄仄平○仄平仄。","仄仄○平仄仄平，仄平平○平仄平。","平平仄仄平○仄，仄平平平平平仄。"],"paragraphs":["夔州之山皆入云，夔女寝陋男不文。","山川历历应如旧，昭君屈平犹荒村。","三百篇后无继者，始作离骚绍风雅。","君门九重难叩阍，欲登阆风聊蹀马。","精衷写尽君不闻，徙倚怀沙泪盈把。","汉家靡曼盈六宫，明妃容与如春风。","琵琶何能慰行路，槛槛毡车随去鸿。","椒兰得得在修门，独任先生作放臣。","妃嫔无数贮金屋，秪遣王嫱犯塞尘。","万古江山虚秀气，二人贤色皆锺美。","天之生此谅应难，一弃单于一沈水。","远色苍苍难致极，吊古徘回泪霑臆。","二宅遗基自古存，石岩天深秋日昏。","沧波渺渺流遗恨，后人谁为赓天问。"],"title":"过屈平昭君故宅"}
