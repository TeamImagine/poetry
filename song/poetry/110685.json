{"author":"刘克庄","id":110685,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄仄仄仄平平仄，平仄平平仄仄平。"],"paragraphs":["自古佳城属吉人，郭书王谶岂能神。","扫松稍喜衣冠众，荐芰何妨俎豆贫。","委巷起家基世德，分山葬友等天伦。","侧傍即是黄香冢，冥漠之中尚卜邻。"],"title":"壬辰春上冢五首 郭西"}
