{"author":"徐铉","id":361,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平平仄平平。"],"paragraphs":["曾骑竹马傍洪涯，二十余年变物华。","客梦等闲过驿阁，归帆遥羡指龙沙。","名题小篆矜垂露，诗作吴吟对绮霞。","岁暮定知回未得，信来凭为寄梅花。"],"title":"送应之道人归江西"}
