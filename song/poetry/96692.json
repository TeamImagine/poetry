{"author":"陈宓","id":96692,"strains":["平仄平平仄，○平仄仄平。","仄平平仄仄，○仄仄○平。","平仄平○仄，平平仄仄仄。","仄平平仄仄，仄仄仄平平。","平仄○平仄，平平仄仄平。","仄○平仄○，平仄仄平仄。","平仄平平仄，平平仄仄平。","仄平平仄仄，○仄仄平○。","仄仄平○仄，平平仄仄平。","平平仄平仄，平仄仄○平。","仄仄平平○，平平仄仄平。","○平平仄仄，平仄仄平平。"],"paragraphs":["飞溜无时断，行云一日停。","半年嗟苦雨，三度扣禅扃。","岩岫方从认，松篁恰得醒。","草花多掩敛，岸竹半伶俜。","舟子应频唤，山农讶屡经。","溅衣黄土重，侵屦碧泉冷。","溪合高低白，林迷上下青。","乍褰绵作障，重展玉为屏。","古佛灵如在，微官德岂馨。","心悬炷香案，容肃换衣亭。","晚照催归骑，清风惜暑棂。","凭高闲一顾，人世是浮萍。"],"title":"和柯东海游安溪清水岩韵"}
