{"author":"赵鼎","id":248306,"strains":["仄仄平平仄仄平，仄平仄仄仄平平。","仄平仄仄平平仄，平仄平平平仄平。","平仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["扫荡邉氛渐有期，此生已复叹差池。","眼中种种无聊赖，身外悠悠徒尔为。","彭泽归来那得酒，少陵穷甚但哦诗。","卑栖傥遂桑榆晚，敢并鸳鸿接羽仪。"],"title":"岁晏感怀  其二"}
