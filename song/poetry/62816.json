{"author":"薛季宣","id":62816,"strains":["平平仄仄仄，仄仄仄平平。","平平仄仄仄，仄仄平仄平。","平平仄仄仄，仄仄○平平。","平平仄仄仄，仄仄平仄平。","平仄○仄仄，平平仄平平。","平平仄平平，○仄○仄平。","平仄仄仄平，仄仄仄仄平。","仄仄仄平仄，○○仄平平。"],"paragraphs":["春光不满百，雾雨六旬强。","眠蚕老脱壳，垅麦青已黄。","愁云密可厌，惨淡空沧茫。","铜盘旦日出，障彼天一方。","寒簇叹巧妇，麰蛾会飞虻。","丰隆况忱祠，离毕占是常。","庚午直及申，此意未遽央。","使客困羁役，行留两亡羊。"],"title":"春雨"}
