{"author":"刘攽","id":183874,"strains":["仄平平仄仄平平，仄仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["一山篁竹间松杉，伏虎犹存居士庵。","钟磬有时闻绝壁，渔樵将晚会平潭。","薄云未解成春雨，返照偏能破夕岚。","我所思人桂林外，凭高惆怅赠双南。"],"title":"承天寺翠景亭  其一"}
