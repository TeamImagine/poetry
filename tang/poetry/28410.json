{"author":"陆龟蒙","id":28410,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["水绕苍山固护来，当时盘踞实雄才。","周郎计策清宵定，曹氏楼船白昼灰。","五十八年争虎视，三千余骑骋龙媒。","何如今日家天下，阊阖门临万国开。"],"title":"算山"}
