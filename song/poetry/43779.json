{"author":"范成大","id":43779,"strains":["仄仄平平仄仄平，仄平平仄仄平平。","平平仄仄仄平仄，平仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["吏退焚香百虑空，静闻虫响度帘栊。","江头一尺稻花雨，窗外三更蕉叶风。","日日老添明镜里，家家凉入短檠中。","简编灯火平生事，雪白眵昏奈此翁。"],"title":"新凉夜坐"}
