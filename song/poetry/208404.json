{"author":"朱彦","id":208404,"strains":["仄平仄平仄，仄仄平仄平。","仄平○仄平，仄仄平平平。","仄平平仄仄，仄仄仄○平。","○仄平仄仄，仄平平仄平。","仄仄仄平仄，仄仄平平平。","○仄仄仄仄，平平仄○平。","平平仄平仄，仄平仄仄○。","平仄仄仄仄，仄平仄平仄。","平平仄平仄，仄仄仄仄平。","仄○平仄仄，平仄仄平平。"],"paragraphs":["泊舟钓台侧，敬谒严子陵。","碧山如佩环，水作锵然声。","定知千载后，尚复有遗灵。","长啸明月下，缅怀今古情。","世利浊于酒，末俗遭尘冥。","毫发不一直，戈矛岂相争。","先生得高蹈，万钧独可轻。","持钓偶自适，潜鱼不吞醒。","清风在人耳，凛凛见典刑。","不如台下水，方可濯尘缨。"],"title":"题严子陵钓台"}
