{"author":"姜夔","id":83941,"strains":["平平仄仄平，仄仄平仄仄。","○仄平仄平，仄仄仄仄仄。","仄平仄仄仄，平仄仄平仄。","仄仄仄仄○，仄○仄平仄。","平平仄○仄，○仄仄仄仄。","平平仄平仄，平仄平平平。","平○仄平仄，仄仄平仄仄。","仄仄仄仄平，仄○仄平仄。","平○仄仄仄，仄仄平仄仄。","平平○仄平，平仄○仄仄。","仄平仄平平，仄仄仄仄仄。","○平仄平仄，平仄○平仄。"],"paragraphs":["扬舲下大江，日日风雨雪。","留滞鳌背洲，十日不得发。","岸冰一尺厚，刀剑触舟楫。","岸雪一丈深，屹如玉城堞。","同舟二三士，颇壮不恐慑。","蒙毡闭篷卧，波里任倾攧。","晨兴视毡上，积雪何皎洁。","欲上不得梯，欲留岸频裂。","攀援始得上，幸有人见接。","荒村三两家，寒苦衣食缺。","买猪祭波神，入市路已绝。","如今得安坐，闲对妻儿说。"],"title":"昔游诗  其七"}
