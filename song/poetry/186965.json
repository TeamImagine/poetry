{"author":"刘摰","id":186965,"strains":["仄平仄○平○平，仄仄平仄平平平。","平平平仄仄平仄，仄平平仄平平平。","仄平平仄仄仄仄，平平仄仄平○平。","仄仄平仄仄仄○，仄仄平仄平仄平。","○平仄仄○○仄，平平仄仄平平平。","平○平平仄○仄，仄仄平仄平平平。","仄平平平仄○仄，平平仄仄平仄平。","仄平仄仄仄仄仄，仄仄仄仄平平平。","仄平仄平仄平仄，平平平仄平平平。","仄平平平仄平仄，○○仄仄平平平。","平○仄仄平仄仄，平仄平平平仄○。","仄平仄仄仄平仄，仄平平仄平平平。","平平仄仄平仄仄，仄平仄仄平仄平。","仄平平平仄○仄，仄仄仄仄平○平。","平平仄平仄平仄，平仄平仄平？平。","○平仄仄仄平仄，平仄平仄仄仄平。","仄平仄平平仄仄，○平平仄平仄平。","仄平平仄仄仄仄，仄平仄仄平平平。"],"paragraphs":["绿髯满颔光且修，紫石双眼寒铓浮。","茫然襟韵自轩豁，见于声貌非懦柔。","昔随群众退礼部，归来便作沧浪游。","笑买渔艇出巧思，饰以丹白名鹤舟。","长须赤脚分相与，鲈鱼美酒他何求。","高吟清风洞庭晚，一笛明月吴江秋。","白云无心伴疏散，丹经有诀穷秘幽。","志非谤国慕处士，性欲避俗追浮丘。","不山不渊隐无迹，时时飞棹来皇州。","保康桥前舣清梦，峩冠烂醉都城楼。","胸中有物齐出处，天下无方随去留。","太平取士有阶陛，几人年少能公侯。","公侯未有君所乐，一时外物为赘疣。","束之簪绅岂其性，轧以利害仍相矛。","媕婀稻粱效鸡骛，驰逐膻秽争蚍蜉。","相逢感慨慕黄鹄，嗟我方以斗禄囚。","贱官绶蓝谁不尔，应书随俗卑可羞。","鹤舟之乐慎勿弃，劝君起者非良谋。"],"title":"崔仲岳鹤舟"}
