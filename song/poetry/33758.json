{"author":"陆游","id":33758,"strains":["仄仄○仄仄，平○○平平。","平平仄平仄，仄仄仄仄平。","仄○平平平，仄仄平仄○。","平仄○仄平，平仄平仄平。","平平仄平平，仄仄仄仄平。","仄仄仄仄平，仄平仄平平。"],"paragraphs":["我醉行水上，身轻如飞烟。","鱼龙互悲啸，伴我夜不眠。","羽扇挥浮云，月挂牛斗间。","河汉横复斜，风露方浩然。","坡陁石头城，寂莫七百年。","世事感予怀，竦身入青天。"],"title":"夜泊龙庙回望建康有感"}
