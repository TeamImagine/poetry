{"author":"孔武仲","id":200622,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["峨峨宫殿列仙居，深水方圆气象殊。","万里舟船会京洛，几人诗酒到蓬壶。","日斜清弄来幽谷，风定蔫红满绿芜。","语罢恍然真梦幻，不应天邑有江湖。"],"title":"游州南同文潜作"}
