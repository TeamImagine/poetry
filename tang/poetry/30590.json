{"author":"罗隐","id":30590,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["树远连天水接空，几年行乐旧隋宫。","花开花谢还如此，人去人来自不同。","鸾凤调高何处酒，吴牛蹄健满车风。","思量只合腾腾醉，煮海平陈一梦中。"],"title":"春日独游禅智寺"}
