{"author":"杨亿","id":210359,"strains":["平平平仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["非烟葱蔚苍龙阙，紫府深沉大帝居。","群玉中天开策府，神龟温洛荐图书。","珠宫岑寂经行处，金简荧煌拭目初。","曾是先朝受恩者，因探禹穴涕涟如。"],"title":"宣召赴龙图阁观太宗御书应制"}
