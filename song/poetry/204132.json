{"author":"孔平仲","id":204132,"strains":["仄仄仄平仄，○○仄平仄。","○平平仄仄，仄仄平仄仄。","平平仄仄仄，平仄仄仄仄。","平平仄平仄，仄仄仄平仄。","仄平仄平仄，平仄仄平仄。","仄仄仄仄平，仄平平仄仄。","仄平仄仄仄，○仄仄平仄。","平平仄仄仄，仄仄平仄仄。","平平仄仄平，平平仄仄仄。","平平平仄仄，平仄仄平仄。","平平仄仄仄，仄○仄平仄。","平平仄仄平，平平平仄仄。","平平仄平平，仄仄仄○仄。","仄平平仄平，仄仄平平仄。"],"paragraphs":["二帝本仁爱，三王首忠质。","颇知周德厚，不似秦网密。","平生勇自信，戈戟未易屈。","何尝恋儋耳，但欲返衡荜。","诏条甚明白，宣布要齐一。","御众莫若宽，使民宜以佚。","古人贵守义，昭晰在缃帙。","公言屡见广，我惠惭及物。","河檀负廪梢，梁鹈议印绂。","庐山须决去，云卧未为失。","琼章屡起予，凤吹杂瑶瑟。","芝兰暗有香，嵩华清见骨。","君开笔头花，我耀牖中日。","九牛登巨鳌，视我真蛮栗。"],"title":"郡名诗呈吕元钧五首  其三"}
