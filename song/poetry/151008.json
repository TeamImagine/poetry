{"author":"葛起耕","id":151008,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄平平平。"],"paragraphs":["凄烟澹霭锁林霏，又是秋光欲莫时。","蘋叶江湖风剪剪，桂花庭院雨丝丝。","世情冷暖杯中酒，人事输赢局上棋。","安分得闲闲最好，不须身外强寻思。"],"title":"安分"}
