{"author":"吴芾","id":18135,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["华发萧萧日夜疏，奔驰不止欲何如。","得抛印绶心方适，归见湖山气始舒。","世事转头如蝶梦，人生到此似蘧庐。","我今已作终焉计，却悔当年赴鹤书。"],"title":"和四二侄用林道叟见寄字韵"}
