{"author":"仇远","id":164131,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["晓入荒蹊陟断冈，多年庙食白龙王。","要添溪上半篙水，不远山中一瓣香。","灌木云昏旌斾出，高田土渴桔橰忙。","莫疑栖隠无深洞，且得随车雨送凉。"],"title":"交山龙祠祷雨"}
