{"author":"邹浩","id":222541,"strains":["平平仄平○仄○，仄仄○平平平平。","○仄平仄平仄平，○仄仄平仄平平。","仄仄○平仄仄平，○仄仄○仄仄平。","仄仄平○仄平平，仄仄仄平仄仄平。","平平仄仄仄○平，仄仄仄仄平平平。","○仄平仄仄仄平，平仄平平平仄平。","仄平平仄平平平，仄仄平仄平平平。","平平仄仄仄仄平，仄仄仄仄仄仄平。","仄仄仄平仄平平，仄仄仄平○仄平。","仄平○平平仄平，仄平仄平平平平。"],"paragraphs":["黄童妙音难可闻，若得三宫存玄丹。","中有童子冥上玄，回紫抱黄入丹田。","闭塞三关握固停，三气右回九道明。","恍惚之间至清灵，散化五形变万神。","千千百百自相连，共入太室璇玑门。","三老同坐各有朋，高拱无为魂魄安。","玉笢金籥常完坚，内守坚固真之真。","真人既至使六丁，内挟列月列宿陈。","物物不干泰而平，百二十年犹可还。","使人长生升九天，上清紫霞虚皇前。"],"title":"集经文为要诀"}
