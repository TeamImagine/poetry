{"author":"徐集孙","id":139855,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["片叶秋风数日程，争如天籁未秋声。","厌居尘境炎威炽，来纳虚亭夜气清。","万点萤光移醉眼，一湖蟾影荡吟情。","笙歌寂寂重关掩，独许高僧并臂行。"],"title":"湖亭夜坐"}
