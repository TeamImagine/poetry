{"author":"罗隐","id":30569,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["远闻天子似羲皇，偶舍渔乡入帝乡。","五等列侯无故旧，一枝仙桂有风霜。","灯欹短焰烧离鬓，漏转寒更滴旅肠。","归计未知身已老，九衢双阙夜苍苍。"],"title":"长安秋夜"}
