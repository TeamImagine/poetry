{"author":"杨长孺","id":84294,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["折来趁得未晨光，清露晞风带月凉。","长叶剪刀廉不割，小花茉莉淡无香。","稀疏略糁瑶台雪，升降常涵翠管浆。","恰恨山中穷到骨，茨菰也遣入诗囊。"],"title":"茨菰花"}
