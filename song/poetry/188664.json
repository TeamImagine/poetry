{"author":"陈尧叟","id":188664,"strains":["平仄平平仄仄○，平平平仄仄平平。","平平平仄平平仄，平仄仄平平仄平。","仄仄平平○仄仄，仄平平仄仄平平。","平平仄仄平○仄，仄仄仄平仄仄○。","仄仄平平平仄仄，仄平平仄仄平平。","○平○仄平平仄，平仄平平仄仄平。"],"paragraphs":["回合烟光叠翠屏，东南山水此为灵。","鶑花春学蓬瀛境，楼阁夜干牛斗星。","古桧森罗烧药灶，彩云飘洒聚仙亭。","辽天俯近归期鹤，澥谷旁连骇巨溟。","紫陌红尘无一点，绿毛仙骨有千龄。","当时听法谈玄者，环佩锵锵拱上清。"],"title":"洞霄宫"}
