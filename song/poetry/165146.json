{"author":"殷彦卓","id":165146,"strains":["仄仄平平仄，平平仄仄○。","平仄仄仄平，仄仄平平平。","仄平仄平仄，平仄平仄平。","仄○平仄仄，仄平仄仄平。","仄平平仄平，○平仄仄平。","平平○○仄，仄平平仄平。"],"paragraphs":["静结罗浮屋，邻鸡远不闻。","秋到屋下田，井井皆黄云。","草堂久无梦，甘与麋鹿群。","我闻彭泽令，耻为二姓臣。","一朝任去来，柴桑漉酒巾。","披图长叹息，古今多逸民。"],"title":"陶庵精舍"}
