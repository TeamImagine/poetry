{"author":"曾几","id":249193,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["一雨全清去路尘，石城风物话临分。","了无狱讼劳官长，賸有江山奉使君。","楼上今谁能和曲，鼻端那复可挥斤。","吾人莫道知音少，千里欢谣入听闻。"],"title":"送路应求赴郢守"}
