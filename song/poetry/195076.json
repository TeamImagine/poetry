{"author":"苏轼","id":195076,"strains":["平平仄仄仄，仄仄仄仄○。","仄平仄仄仄，仄○○○平。","平○仄平仄，仄仄平平平。","仄仄仄仄仄，仄仄仄仄平。","仄○仄仄平，仄仄平平平。","仄仄仄平平，仄仄仄仄平。"],"paragraphs":["山川不改旧，岁月逝不留。","百年一俯仰，五胜更王囚。","同僚比岑范，德业前人羞。","坐令老钝守，啸诺获少休。","却思二十年，出处非人谋。","齿发付天公，缺坏不可修。"],"title":"熙宁中轼通守此郡除夜直都厅囚系皆满日暮不得返舍因题一诗于壁今二十年矣衰病之余复忝郡寄再经除夜庭事萧然三圄皆空盖同僚之力非拙朽所致因和前篇呈公济子侔二通守 今诗"}
