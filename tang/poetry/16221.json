{"author":"白居易","id":16221,"strains":["仄平平仄仄，仄仄仄平平。","平仄平平○，平○仄仄○。","仄平○仄仄，平仄仄平平。","仄仄平平仄，平平仄仄平。","平○仄平仄，仄仄仄平平。","仄仄○平仄，○平仄仄○。","平平仄仄仄，仄仄仄平平。","仄仄○平仄，平平仄仄平。","○○平仄仄，仄仄仄平○。","平仄平平○，平平仄仄平。","仄平○仄仄，○仄仄平平。"],"paragraphs":["掌纶知是忝，剖竹信为荣。","才薄官仍重，恩深责尚轻。","昔征从典午，今出自承明。","凤诏休挥翰，渔歌欲濯缨。","还乘小艛艓，却到古湓城。","醉客临江待，禅僧出郭迎。","青山满眼在，白发半头生。","又校三年老，何曾一事成。","重过萧寺宿，再上庾楼行。","云水新秋思，闾阎旧日情。","郡民犹认得，司马咏诗声。"],"title":"重到江州感旧游题郡楼十一韵"}
