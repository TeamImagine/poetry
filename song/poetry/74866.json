{"author":"赵蕃","id":74866,"strains":["仄仄平平仄仄平，仄平平仄仄平平。","平平仄仄仄平仄，仄仄仄平仄仄平。","仄仄仄平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["又见秋风拉芰荷，也无官柳共婆娑。","青山只作向来看，白发自惊重到多。","莫道予方有公事，须知地僻少经过。","数公句刻虽无恙，题榜风流欠景坡。"],"title":"过玉光呈吴丞"}
