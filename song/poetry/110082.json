{"author":"刘克庄","id":110082,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["耕不逢年仕背时，萧然井臼掩茅茨。","贫求生墓为谋早，病学还丹见事迟。","马上功名成画餠，林间身世似持棋。","未应对客呈饥面，尚有荒园可种葵。"],"title":"耕仕一首"}
