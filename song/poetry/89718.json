{"author":"赵汝譡","id":89718,"strains":["○仄仄平仄，仄○仄平平。","平平仄仄仄，仄平仄仄平。","仄仄○仄仄，仄平仄平○。","平平仄平仄，仄仄平仄平。","平平仄仄仄，仄仄平仄平。","平平仄仄平，仄仄平平平。","平平仄平○，仄仄平平平。","○仄仄仄仄，仄仄○平平。"],"paragraphs":["禅阁自何代，万缘委飞埃。","碑图久亦灭，栋宗半欲摧。","一水中贯野，练光远萦回。","山容媚烟日，澹若今碧开。","清言已忘暑，况复同此杯。","攀登旷士情，感寓骚人才。","停坡引归骑，表郭瞻高台。","空夜两古柏，飒飒吹凉来。"],"title":"休日黄推官登台"}
