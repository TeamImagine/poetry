{"author":"苏辙","id":197894,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["老怯江边瘴疠乡，城东时喜到公房。","历言五藏如经眼，欲去三彭自有方。","身厌远游安静默，术因多病更深长。","时时为我谈尊宿，曾入南公古道场。"],"title":"赠医僧善正"}
