{"author":"沈与求","id":250337,"strains":["○平仄仄平，仄○仄平仄。","平仄平仄平，仄仄仄仄仄。","仄仄仄仄平，仄仄仄仄仄。","平平仄○平，仄仄平仄仄。","○平仄仄平，○○○仄仄。"],"paragraphs":["长年赋子虚，狗监绝同里。","杯水聊自酬，博此一笑喜。","副墨粲我前，顿使百废起。","朱弦渺遗音，慎勿娱俗耳。","论交傥自今，相从期暮齿。"],"title":"读成士瑴诗卷和其书事一章"}
