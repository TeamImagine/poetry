{"author":"晁补之","id":214473,"strains":["○仄平○仄○仄，平平平仄平平仄。","平平仄仄○○仄，平平平仄○平仄。","平平平仄仄平平，○仄平平仄平仄。","仄仄平平仄平仄，仄平仄仄平平仄。","仄仄平平仄仄平，○仄平平平仄仄。","仄仄平平仄仄平，○平仄仄平平仄。","仄平平仄仄○平，仄仄平平仄平仄。","平仄平○仄○仄，仄平仄仄平平仄。","仄平仄平仄平平，仄仄平○仄平仄。"],"paragraphs":["行乐曾闻戒迟暮，人生波上飞凫聚。","兰亭往事如过雨，山阴修竹空千古。","陈侯挥翰少年时，三赋声名动人主。","可是高才弃绳矩，自然采绣非针缕。","五十天南把一麾，犹得无襦歌叔度。","邂逅西城筑冶墟，王官继日车连户。","自言春晚洞庭归，日落江南得佳句。","倾盖何妨许如故，执鞭况是平生慕。","但忧笔陈困攻坚，傥许寻盟解围去。"],"title":"复用前韵赠祠部陈元舆"}
