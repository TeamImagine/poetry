{"author":"曾几","id":249181,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["德器交情素所敦，乃翁虽逝典型存。","不惟歆向皆书府，况复封胡是相门。","意气君方凌碧落，年龄我已到黄昏。","今晨镜里如膏沐，欢喜仁人有赠言。"],"title":"次何德器见赠韵"}
