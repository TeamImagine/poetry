{"author":"谭用之","id":37642,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["长竿一系白龙吟，谁和驺虞发素琴。","野客碧云魂易断，故人芳草梦难寻。","天从补后星辰稳，海自潮来岛屿深。","好向明庭拾遗事，莫教玄豹老泉林。"],"title":"寄徐拾遗"}
