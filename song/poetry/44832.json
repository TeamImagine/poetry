{"author":"杨万里","id":44832,"strains":["平平仄仄仄平平，仄仄仄仄平仄平。","仄仄仄仄平仄平，仄平仄平仄仄○。","平平仄○平仄仄，仄平仄仄平平仄。","仄平平仄仄平平，仄仄仄平仄仄平。","平平仄仄仄平仄，平平仄仄仄平仄。","平平平平仄仄平，平仄仄仄仄平○。"],"paragraphs":["萧萧淅淅荻花风，惨惨淡澹云物容。","欲雪不雪关得侬，得归未归一莞中。","年华纵留春已换，半生作客今何恨。","夜来飞霰打僧窗，便恐雪真数尺强。","催科不拙亦安出，吾民沥髓不濡骨。","边头犀渠未晏眠，天不雨粟地流钱。"],"title":"晚立普明寺门时已过立春去除夕三日尔将归有叹"}
