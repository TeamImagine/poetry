{"author":"韦庄","id":33140,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄平平。","仄仄仄平平仄仄，平平平仄仄平平。"],"paragraphs":["华轩不见马萧萧，廷尉门人久寂寥。","朱槛翠楼为卜肆，玉栏仙杏作春樵。","堦前雨落鸳鸯瓦，竹里苔封䗖蝀桥。","莫问此中销歇寺，娟娟红泪滴芭蕉。"],"title":"过旧宅"}
