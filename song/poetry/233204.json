{"author":"范仲淹","id":233204,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["丹阳太守意何如，先谒茅卿始下车。","展节事君三黜后，收心奉道五旬初。","偶寻灵草逢芝圃，欲扣真关借玉书。","不更从人问通塞，天教吏隐接山居。"],"title":"移丹阳郡先游茅山作"}
