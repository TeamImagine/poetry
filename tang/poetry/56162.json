{"author":"李白","id":56162,"strains":["仄○平仄平，仄平仄平仄。","仄仄仄仄平，平平平○仄。","平平平平仄，仄仄仄平仄。","仄仄仄仄平，仄平平○仄。","○平仄平仄，仄仄仄平仄。","平平仄平○，仄仄仄○仄。","平○仄平○，平仄仄仄仄。"],"paragraphs":["日观东北倾，两崖夹双石。","海水落眼前，天光遥空碧。","千峰争攒聚，万壑绝凌历。","缅彼鹤上仙，去无云中迹。","长松入云汉，远望不盈尺。","山花异人间，五月雪中白。","终当遇安期，于此炼玉液。"],"title":"游泰山六首 五"}
