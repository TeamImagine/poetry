{"author":"李纲","id":243194,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["处世何殊梦里人，大千沙界几回巡。","万缘尽处方为我，一念生时已是尘。","幻境是谁从出没，舌根何物辨甘辛。","安心须到无心地，始契如来清浄身。"],"title":"次韵张子公见寄二首  其一"}
