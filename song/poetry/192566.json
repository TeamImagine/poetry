{"author":"郭祥正","id":192566,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["碧瓦参差几万间，重楼复阁更回环。","城池影浸水边水，鼓角声传山外山。","凿落鬭倾元弛禁，秋千争蹴未容闲。","史君得意同民乐，日拥笙歌倒醉颜。"],"title":"次韵元舆临汀书事三首  其二"}
