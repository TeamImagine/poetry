{"author":"郭祥正","id":192097,"strains":["仄仄仄平仄，仄仄平仄平。","仄仄仄平仄，仄平平仄平。","仄仄仄平仄，○仄平平平。","仄平平仄仄，平平仄○平。","仄平仄仄平，平平仄平○。","仄仄仄仄仄，仄仄平平平。","平平仄平仄，仄仄平平平。","平仄仄平仄，○平仄平平。","平平仄平仄，仄仄○平平。","○仄平仄仄，平仄平平平。","仄平仄仄仄，平平仄○平。","平○仄仄仄，仄仄平仄平。","仄平仄平仄，仄仄○平平。","平仄平○平，仄仄仄仄平。","平平仄仄仄，仄平平平平。"],"paragraphs":["晋道昔纷乱，志士多学仙。","乃愿脱尘网，毕身飞绛烟。","卓彼抱黄子，遗迹兹山巓。","地灵无恶木，杉松碧参天。","四时不变春，修修女萝鲜。","下有白鹿卧，上有青猿悬。","微风五音奏，不假朱丝弦。","来者迭宏构，深门秘真筵。","余芳考金刻，眇末期羌肩。","回念时运泰，岩谷无逃贤。","寓游足以乐，携壶谩思玄。","黄冠四五辈，达者余所怜。","未尝诣州府，白髪犹侵颠。","而况尘中人，欲以永岁年。","聊书一日事，继之逍遥篇。"],"title":"题抱黄洞景德观"}
