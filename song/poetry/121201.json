{"author":"白玉蟾","id":121201,"strains":["仄仄仄仄平平仄，仄仄仄仄平平仄。","平平平平平平平，平平仄仄仄仄仄。","仄仄平仄平平平，平平仄仄平仄○。","平平仄仄仄平仄，平仄仄仄仄平仄。","仄仄平平平仄平，平平○仄仄平平。","平仄仄○○仄仄，仄平仄仄平平平。","仄仄平，仄平仄。","平仄仄○平，仄仄仄仄仄。","平仄平平仄仄平平平，○平平平仄仄○。","仄仄仄仄仄平平，仄○仄仄仄平平。","平仄平，平仄仄，平平仄平平平仄。","平平○平○仄仄，仄平○仄平平仄。"],"paragraphs":["七月送我东南道，八月送我西南道。","西南江沙黄茫茫，东南海水白浩浩。","海水飞作潮头来，潮头卷取潮舌回。","江沙一望渺千里，千里亦此一江水。","水外青山山外云，云边苍树树边村。","村有酒酤酤不得，小船寂寞愁黄昏。","大丈夫，不拘此。","无酒便如何，有酒亦乐只。","为问东南海水西南江，如何滔滔独未降。","岂不亦笑老先生，有如此水亦迷邦。","君但归，归去好，人生有情为情恼。","明朝轻舟当径度，不须回首端州路。"],"title":"送谈执权张南显归广州"}
