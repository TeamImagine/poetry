{"author":"宋翔","id":12280,"strains":["平仄○，平仄平。","仄平仄，仄平平，平平仄仄平仄○。","平平平仄，平仄平平。","平平仄，仄仄平。","○平仄仄仄仄平，仄平仄平仄平平。","仄平仄，平仄平，平平仄仄平平平。","平平平仄，仄仄平平。","平仄平，平平○。"],"paragraphs":["天意回，皇母归。","戢烽燧，敞宫闱，朝阳赫奕明鞠衣。","惟皇之孝，惟母之慈。","陈仙仗，荐寿卮。","从之冢后与庶妃，奏之九成与咸池。","沓珍瑞，骈福祺，山陬水裔咸熙熙。","惟天之象，与帝之宜。","千万年，无穷期。"],"title":"绍兴乐府"}
