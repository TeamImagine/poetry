{"author":"赵抃","id":101601,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["千骑从君临照水，双旌复我守钱塘。","当年已共攀蟾桂，今日休辞醉羽觞。","行听龚黄歌治誉，好追元白递诗章。","分符况与寻常异，彼此东西是故乡。"],"title":"送程给事守越州"}
