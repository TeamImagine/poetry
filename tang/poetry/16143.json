{"author":"白居易","id":16143,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["秋来转觉此身衰，晨起临阶盥漱时。","漆匣镜明头尽白，铜缾水冷齿先知。","光阴纵惜[留难]住，官职虽荣得已迟。","老去相逢无别计，强开笑口展愁眉。"],"title":"新秋早起有怀元少尹"}
