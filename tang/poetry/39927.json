{"author":"皎然","id":39927,"strains":["平平仄平仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。"],"paragraphs":["州西柳家寺，禅舍隐人间。","证性轻观水，栖心不买山。","履声知客贵，云影悟身闲。","彦会前贤事，方今可得攀。"],"title":"奉酬颜使君真卿见过郭中寺寺无山水之赏故予述其意以荅焉"}
