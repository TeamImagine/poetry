{"author":"皮日休","id":27760,"strains":["平仄平仄仄，仄仄平仄仄。","平仄仄平仄，平平仄平仄。","仄平平平平，平○○仄仄。","仄仄○仄平，仄平平仄仄。","平○仄仄平，仄仄平平仄。","仄仄仄仄平，仄平平仄仄。","平平仄仄仄，仄仄○仄仄。","仄仄仄平平，仄○仄平仄。","仄平○仄仄，平仄○平仄。","仄仄平平仄，○平仄平仄。","○平平平仄，仄仄平平仄。","仄仄○平仄，平平平仄仄。","平平仄仄仄，仄仄仄平仄。","平仄仄平仄，平平仄○仄。","仄平仄仄平，仄仄○平仄。","仄仄平仄平，○平平○仄。","仄平○仄仄，平仄平平仄。","仄平仄仄仄，平仄平平○。","仄仄仄平平，仄平○仄仄。","仄○仄平仄，仄仄平平仄。","仄仄仄平平，仄平○仄仄。","仄平平仄仄，仄仄○平仄。","仄○仄平平，仄仄平平仄。","○平仄平仄，仄仄○○仄。","仄○平仄仄，仄仄平平仄。","仄仄○平平，仄平仄○？。","仄平○仄仄，平仄平平仄。","平仄仄仄平，平平平仄仄。","仄平仄平仄，仄仄平仄仄。","平仄仄平平，仄平仄平仄。","平○平仄平，平仄平平仄。","○仄平仄平，平平仄仄仄。","平仄平平仄，平平○仄仄。","○平平○仄，仄仄平平仄。","仄仄仄平平，○平○仄仄。","平平仄平仄，平仄平平仄。","平仄仄平平，平平仄○仄。"],"paragraphs":["东莞为著姓，奕代皆隽喆。","强学取科第，名声尽孤揭。","自为方州来，清操称凛冽。","唯写坟籍多，必云清俸绝。","宣毫利若风，剡纸光于月。","札吏指欲胼，万通排未阕。","楼船若夏屋，欲载如垤{土臬}。","转徙入吴都，纵横碍门𫔶。","缥囊轻似雾，缃帙殷于血。","以此为基构，将斯用贻厥。","重于通侯印，贵却全师节。","我爱参卿道，承家能介洁。","潮田五万步，草屋十余楶。","微宦不能去，归来坐如刖。","保兹万卷书，守慎如羁绁。","念我曾苦心，相逢无间别。","引之看秘宝，任得穷披阅。","轴闲翠钿剥，签古红牙折。","帙解带芸香，卷开和桂屑。","枕兼石锋刃，榻共松疮疖。","一卧寂无諠，数编看尽彻。","或携归廨宇，或把穿林樾。","挈过太湖风，抱宿支硎雪。","如斯未星纪，悉得分毫末。","翦除幽僻薮，涤荡玄微窟。","学海正狂波，予头向中{殳页}。","圣人患不学，垂诫尤为切。","苟昧古与今，何殊喑共{目阕}。","昔之慕经史，有以佣笔札。","何况遇斯文，借之不曾辍。","吾衣任縠纑，吾食甘糠核。","其道苟可光，斯文那自伐。","何竹青堪杀，何蒲重好截。","如能盈兼两，便足酬饥渴。","有此竞苟荣，闻之兼可哕。","东皋耨烟雨，南岭提薇蕨。","何以谢徐君，公车不闻设。"],"title":"二游诗 徐诗"}
