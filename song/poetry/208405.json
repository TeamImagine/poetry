{"author":"朱彦","id":208405,"strains":["仄平仄平仄，仄仄平平平。","平平平仄仄，平仄平平平。","平仄仄平平，平○平仄平。","平平平仄仄，仄仄仄仄平。","仄仄仄平平，仄平仄平平。","平平仄仄仄，平仄平○平。","平平仄平仄，仄仄平仄平。","仄平平仄○，仄仄平仄平。","仄仄平仄仄，仄平○仄平。","仄仄平平仄，平○仄仄平。","平平仄平仄，平仄○平○。"],"paragraphs":["驾舟掠杭越，小泊清溪门。","平生江令尹，邀我谿南园。","丹碧气成霞，楼疏何郁盘。","江城春事起，腊候已向残。","的皪小梅花，暗香媚山樊。","冰髯绝可爱，青士联苍官。","君家艺兰畹，岁久兰有荪。","我生真漫浪，嗜好无一存。","尚作山水想，十年劳梦魂。","历眼沧洲趣，兹盟那可寒。","他年钓竿手，来傍沈郎滩。"],"title":"寒光阁"}
