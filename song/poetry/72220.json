{"author":"曾丰","id":72220,"strains":["平平仄平平仄平，仄平仄仄平仄平。","平平仄平仄平仄，仄仄仄仄平平平。","平平仄仄平仄仄，平仄仄○○仄仄。","平○仄仄平平平，平仄○○平仄仄。","仄平仄仄平仄平，平平平仄平平平。","平平○平仄平仄，仄仄仄仄○平平。","○平平○平平○，平仄仄○○○仄。","仄仄仄平○仄平，平平○仄仄平仄。"],"paragraphs":["西昌有洲龙屈蟠，爪牙润泽鳞甲寒。","桃花水肥意腾跃，似欲上与青天干。","西昌有士龙变化，云可以乘泥可谢。","胪传未放雷呜春，弦诵犹挑灯破夜。","作成况遇今赵侯，萤窗开处吞龙洲。","儒风相高踏鹏背，士气自敢骑鳌头。","县前洲觜年年长，图谶会当应如响。","雁塔固无过我前，云台更要在人上。"],"title":"龙州书院"}
