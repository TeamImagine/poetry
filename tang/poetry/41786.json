{"author":"齐己","id":41786,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["珠履风流忆富春，三千鹓鹭让精神。","诗工凿破清求妙，道论研通白见真。","四座共推操檄健，一家谁信买书贫。","别来乡国魂应断，剑阁东西尽战尘。"],"title":"寄荆幕孙郎中"}
