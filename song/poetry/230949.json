{"author":"葛胜仲","id":230949,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["稚节争名翰墨场，中年习隐水云乡。","遭时有幸常温饱，济世无能分退藏。","山色不于羁客秘，日华端为散人长。","身闲却笑东方朔，避世金门傲武皇。"],"title":"近辟禄隐轩建瓢饮亭季父以诗寄题和韵"}
