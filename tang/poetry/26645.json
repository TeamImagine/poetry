{"author":"刘沧","id":26645,"strains":["仄平平仄仄平平，仄仄平平平仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["欲辞松月恋知音，去住多同羁鸟心。","秋尽书窗惊白发，晚冲霜叶下青岑。","大河风急寒声远，高岭云开夕影深。","别后寂寥无限意，野花门路草虫吟。"],"title":"留别山中友人"}
