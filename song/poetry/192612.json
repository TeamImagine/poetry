{"author":"郭祥正","id":192612,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["江水成文地最奇，风流太守更能诗。","送将腊尽梅花怨，唤得春回燕子知。","一饷功勋真梦寐，千年名字付伤悲。","盛携樽酒频赓唱，幕下高才似牧之。"],"title":"至万安寄吉守李献父大夫"}
