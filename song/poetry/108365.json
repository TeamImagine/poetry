{"author":"赵时韶","id":108365,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["我公自是活神明，皦日当空鬼魅惊。","参辈虽多萧相少，跖徒自浊伯夷清。","吴儿久借乾坤造，闽囝重逢父母生。","賸说谦尊能下士，青门还念种瓜平。"],"title":"贽管竹楼  其二"}
