{"author":"王洋","id":251430,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["江东幕客江西吏，各是年过五十时。","一去尘中劳梦约，重来物外有心期。","烟中艇子花前酒，竹里棋声月下诗。","景物不妨俱是旧，只添须髪白如丝。"],"title":"喜仰之至"}
