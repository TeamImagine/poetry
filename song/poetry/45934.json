{"author":"杨万里","id":45934,"strains":["仄仄仄平平仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["传语翟园千树梅，不应藞苴索诗催。","今年雪后悄无信，去岁腊前强半开。","我欲明朝携酒去，花须连夜唤春回。","东风肯报南枝否，待釂东风三百杯。"],"title":"遣人探梅翟园云尚未开"}
