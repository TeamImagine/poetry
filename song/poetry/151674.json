{"author":"何梦桂","id":151674,"strains":["仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一枕邯郸午梦醒，好风吹信入轩棂。","溟抟六月鹏先化，胎孕千年鹤已灵。","气囿阴阳元有数，道超天地妙无形。","何时共作缑山隠，滴露松萝写易经。"],"title":"徐仲修寄诗次韵"}
