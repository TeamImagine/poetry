{"author":"钱起","id":4099,"strains":["平仄仄平仄，平平仄平平。","仄平仄平仄，平仄○平平。","平仄仄平仄，平平平仄平。","仄平仄平仄，平仄仄平平。","仄仄仄平仄，平平仄仄平。","平○仄平仄，仄仄仄平平。"],"paragraphs":["荃蕙有奇性，馨香道为人。","不居众芳下，宁老空林春。","之子秉高节，攻文还守真。","素书寸阴尽，流水怨情新。","济济振缨客，烟霄各致身。","谁当举玄晏，不使作良臣。"],"title":"过曹钧隐居"}
