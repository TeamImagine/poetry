{"author":"黄裳","id":204522,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["雨过春空紫泰高，列星初拥绛纱袍。","三题天汉文章丽，万字秋鹰气势豪。","聊欲弯弓须尚志，谩劳谈律莫吹毛。","行看衫色青于草，不觉南溟失素涛。"],"title":"集英殿考试酬唱  其四"}
