{"author":"白居易","id":15116,"strains":["仄平平仄仄，仄仄仄平平。","仄仄仄平仄，仄○平仄平。","平仄仄仄平，仄仄仄仄平。","平平仄○仄，平仄仄○平。","仄仄仄仄仄，仄平○仄平。","平平仄平仄，平仄平平平。"],"paragraphs":["十年常苦学，一上谬成名。","擢第未为贵，贺亲方始荣。","时辈六七人，送我出帝城。","轩车动行色，丝管举离声。","得意减别恨，半酣轻远程。","翩翩马蹄疾，春日归乡情。"],"title":"及第后归觐留别诸同年"}
