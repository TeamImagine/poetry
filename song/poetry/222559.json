{"author":"毛滂","id":222559,"strains":["平仄仄平平，平仄○仄仄。","平平仄仄仄，仄仄平仄仄。","平平仄仄仄，仄仄平平仄。","○平仄仄仄，平仄仄○仄。","仄平平○仄，仄仄仄平仄。","仄仄仄仄仄，仄仄平平仄。","○仄平仄平，平平仄○仄。","仄平仄仄平，仄仄仄仄仄。","平平仄平平，平仄平仄仄。","平平平平仄，仄仄平平仄。","仄仄仄○平，平平仄平仄。","仄○平平平，仄仄○仄仄。","平平仄○平，仄○平○仄。","平平仄仄仄，仄平仄平仄。","仄平仄平平，平仄仄平仄。","仄仄仄平平，仄仄平○仄。"],"paragraphs":["秋日吐微明，寒叶堕半碧。","娟娟竹弄影，冉冉香引脉。","窗明棐几净，水石涵虚白。","茶开睡足眼，苔上懒行屐。","屋寒无燕雀，岂独少宾客。","顾我警露鹤，伫此辽天翮。","相对虽不言，孤高比三益。","迩来世外心，渐觉眼界窄。","儿时喜功名，今念真戏剧。","平生翻羮手，欲烂谁能炙。","岂待二顷田，初无一廛宅。","第当营糟丘，努力期百尺。","颓然寄疏慵，坐看驹过隙。","韩郎食不足，苦心定谁惜。","那知落英繁，吾食岂无夕。","举手谢飞鸢，一鼠何劳吓。"],"title":"秋日书怀"}
