{"author":"梅尧臣","id":46674,"strains":["仄平仄平平平平，仄仄仄仄平平平。","仄○仄仄平仄仄，仄仄仄仄平仄平。","仄仄仄仄仄平仄，仄仄仄平平仄平。","仄平平平○仄仄，仄仄平仄平平平。","仄平仄仄○仄仄，平平仄仄平平平。","平平仄平平仄仄，仄仄平仄平平平。","仄平仄仄仄平仄，平仄○平仄仄平。"],"paragraphs":["大盘小盘堆明珠，海估眩目迷精麤。","斗量入贡由掇拾，未必一一疵颣无。","不贡亦自有光价，此等固知鱼目殊。","许生怀文颇所似，暂抑安用频增吁。","倚门老母应日望，霜前稻熟舂红稃。","归来烂炊多酿酒，洗荡幽愤倾盆盂。","九卿有命不愁晚，朱邑当年是啬夫。"],"title":"许生南归"}
