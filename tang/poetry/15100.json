{"author":"白居易","id":15100,"strains":["仄仄仄仄仄，平平仄平平。","平平平平平，仄仄平仄○。","平平仄平平，仄仄平仄平。","平平仄仄仄，平平平平平。","仄○仄平仄，仄○仄平平。","仄仄仄仄仄，平仄平平平。","平仄平仄仄，平平平○平。","平平平平仄，仄仄仄平平。"],"paragraphs":["月好好独坐，双松在前轩。","西南微风来，潜入枝叶间。","萧寥发为声，半夜明月前。","寒山飒飒雨，秋琴泠泠弦。","一闻涤炎暑，再听破昏烦。","竟夕遂不寐，心体俱翛然。","南陌车马动，西邻歌吹繁。","谁知兹檐下，满耳不为喧。"],"title":"松声"}
