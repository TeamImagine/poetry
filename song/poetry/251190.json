{"author":"王洋","id":251190,"strains":["仄平平仄平，仄仄平平平。","仄平平仄平，平平仄平平。","仄仄平仄仄，○平○平平。","仄仄仄平仄，平平仄仄平。","仄仄平平○，仄平仄平平。","仄○平仄○，仄仄仄仄○。","仄平仄仄平，仄仄平仄平。","平○仄仄仄，平仄○○平。","仄仄平仄○，仄仄平平平。","平仄仄平仄，平平仄平平。","仄○平仄平，仄仄平仄平。","仄平平仄仄，仄仄平仄平。","平平仄仄仄，仄仄○平平。","仄仄平仄平，仄仄平平平。","平仄平平仄，仄仄平仄○。","仄仄平平平，仄仄仄○平。","平○仄平仄，仄仄○平平。","平平仄平○，平○平○平。","仄仄仄仄仄，平平平仄平。","○平平○○，仄仄仄仄平。","仄仄仄○仄，平平仄平平。"],"paragraphs":["五年萍梗踪，所向随波流。","请言初起时，皇舆向吴头。","触目多变异，论心鲜朋俦。","愿借谷生笔，惭非奕者秋。","忆昨元年中，紫墟拜松楸。","抢攘逃贼庭，敛退勇自收。","况知踳駮才，岂副英俊求。","摧折纵俯仰，旋涩难调柔。","放意山水间，恐合成穷捜。","人事喜乖误，奔茫赴南州。","每缘身外交，不惬心事幽。","有时尘壤际，独羡沧海舟。","平生欲往愿，梦想从之游。","近者明诏宽，汰核真良谋。","飞集任凫雁，纵遣无半留。","乃得陪髙人，一散百虑忧。","艰难健儿贵，武爵轻公侯。","吾徒合何如，甘分宜相投。","况彼四士者，髙清怀远邱。","雍容秦中吟，激烈塞上讴。","得失有如此，飘零晤良游。"],"title":"和李希言仙山书事"}
