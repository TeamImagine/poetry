{"author":"刘一止","id":237789,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["世事何曾有到头，此心安处便休休。","田园竟老陶元亮，乡里谁如马少游。","乐施轻财知气概，飞觞举白见风流。","吁嗟四十年前梦，追怆经行泪莫收。"],"title":"梅子渐朝议挽诗一首"}
