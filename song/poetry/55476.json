{"author":"朱熹","id":55476,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["十年不共赋阳春，正有胸中万斛尘。","失喜清诗还入手，细看佳句转惊人。","知公近觉青山好，顾我频嗟白发新。","肯过寒斋共尊酒，向来心事请深陈。"],"title":"和张彦辅初到南康之句"}
