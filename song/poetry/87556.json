{"author":"韩淲","id":87556,"strains":["平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄平仄平平。"],"paragraphs":["湖山风雨烟霏处，莲叶翻翻百顷宽。","我已尘埃无可写，谁将诗卷对之看。","蓬莱地近初抟翮，阊阖门开更整冠。","此段情怀久寥阔，沉吟犹为洗悲酸。"],"title":"周子静示诗卷  其一"}
