{"author":"舒雅","id":1239,"strains":["平仄仄平平，平平仄仄平。","仄平平○仄，仄仄仄平平。","仄仄平○仄，○平仄仄平。","仄平平○仄，平仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄平○仄仄，仄仄仄平○。"],"paragraphs":["江外力为儒，荣华表里闾。","后生多折桂，数世必同居。","筑室寒留谷，穿池夏养鱼。","买山添胜境，移席讲新书。","竹鸟邻僧刹，溪亭入野蔬。","姓名喧魏阙，行止到公车。","顾我曾游此，多年尚忆诸。","未能重得去，寄咏一踌躇。"],"title":"题义门胡氏华林书院"}
