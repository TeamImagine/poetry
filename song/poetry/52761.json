{"author":"李洪","id":52761,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄仄仄仄平平仄，仄仄平平仄仄平。"],"paragraphs":["残腊仓皇间道奔，相逢悲喜语还吞。","巡檐惨淡梅花月，寿酒淋漓柏叶樽。","御敌孤城存即墨，还家聚首似羌村。","见几在莒思深戒，只恐黄金注自昏。"],"title":"淮上乱后寄子都兄五诗  其四"}
