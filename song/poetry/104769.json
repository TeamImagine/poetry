{"author":"陈耆卿","id":104769,"strains":["平仄仄平仄，平○仄仄平。","仄仄○平平，平平仄平平。","平仄仄仄仄，平仄平平平。","平平仄平仄，○仄仄仄○。","平仄仄○仄，仄仄平平平。","仄平平仄仄，仄仄平仄平。","仄仄仄平仄，平仄平平平。","平仄平仄○，平仄仄仄平。","平平平仄仄，平仄平平○。","仄仄平平仄，仄仄仄仄平。"],"paragraphs":["商道昔波荡，周王网九围。","二子如冥鸿，翩然独高飞。","周粟固可耻，薇亦周之薇。","云胡挟孤愤，了不悟众诽。","天地有正气，日月无斜晖。","惜哉权一字，谬误无已时。","武德纣之虐，贤者诚知之。","为欲扶此教，之死不愿违。","吁嗟臣道薄，千载常凄其。","欲上西山望，草际露未晞。"],"title":"夷齐咏"}
