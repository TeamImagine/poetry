{"author":"刘克庄","id":111978,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["病鸿垂翅噤无声，惯见虚弦莫浪惊。","二仲卜邻元不恶，两生坚壁未尝行。","出关谁识为周史，入社犹堪伴洛英。","都把首阳山占断，采薇到老没人争。"],"title":"余除铸钱使者居厚除尚书郎俄皆销印即事二首呈居厚  其二"}
