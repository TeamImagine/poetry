{"author":"姜特立","id":31740,"strains":["仄平仄平平，仄仄仄平仄。","○平仄平平，仄仄平平仄。","仄平平仄仄，仄仄仄平仄。","平平仄○平，仄仄仄平仄。","平平仄平仄，仄仄○平仄。","仄平仄仄仄，仄仄○○仄。","仄仄仄○○，平○仄平仄。","平○仄仄仄，平仄平平仄。","平平○仄仄，仄仄平平仄。","仄平仄仄平，仄仄仄平仄。","平仄平平平，仄仄仄平仄。"],"paragraphs":["小桥枕沧湾，一水绕清激。","横来莫知源，委去无寻迹。","戏鱼时度浅，好鸟忽鸣寂。","堂坳隠空谾，竹树閟寒碧。","朝霏溢朱栱，倒影泛瑶席。","仰窥一迳上，始觉藏深僻。","尚忆客中行，盘峤倦登陟。","峰回路忽下，溪馆曾休息。","高低相掩映，景趣无终极。","朅来坐忘疲，欲去或穷夕。","安得青霞人，共此白云适。"],"title":"再赋醒心亭"}
