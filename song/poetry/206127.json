{"author":"黄庭坚","id":206127,"strains":["仄平仄○仄，平平平平平。","平仄○仄平，○平仄仄平。","○仄平○平，仄仄仄平平。","仄仄仄仄○，○仄○平仄。","平○仄平仄，平仄○仄○。","平平仄平仄，仄平仄平○。","平平仄平平，仄仄仄平○。","○平平仄平，仄仄仄平仄。","仄平平平平，仄仄仄仄仄。","仄仄平仄仄，平仄仄平仄。","仄平平仄平，平平仄平○。"],"paragraphs":["潜鱼愿深渺，渊明无由逃。","彭泽当此时，沈冥一世豪。","司马寒如灰，礼乐卯金刀。","岁晚以字行，更始号元亮。","凄其望诸葛，肮脏犹汉相。","时无益州牧，指挥用诸将。","平生本朝心，岁月阅江浪。","空余诗语工，落笔九天上。","向来非无人，此友独可尚。","属予刚制酒，无用酌杯盎。","欲招千载魂，斯文或宜当。"],"title":"宿旧彭泽怀陶令"}
