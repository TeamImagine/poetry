{"author":"释善珍","id":122826,"strains":["仄仄仄平，仄平平平。","○仄平？，仄仄仄○。","仄平仄平，○平平平。","平仄仄平，仄仄仄仄。","仄仄仄仄，平仄仄仄。","仄仄仄平，平仄仄仄。","平仄平平，仄平仄平。","平仄仄仄，仄平平平。","仄仄仄仄，仄仄仄平。","仄仄平仄，仄仄仄仄。","平仄仄平，仄平仄仄。","仄平○○，平仄平仄。","平仄平仄，仄仄仄平。","○仄平平，○仄○平。","仄仄○平，仄仄仄平。","平平仄平，仄仄平仄。","仄仄平平，仄仄仄仄。","平平仄仄，平仄仄仄。"],"paragraphs":["佛法下衰，众魔峥嵘。","如虎而祴，白昼市行。","晚交得君，如黄河清。","君与予谈，洞见底里。","予建一事，君曰可纪。","予出一辞，君曰入理。","狂猘狺狺，嗾之者谁。","君蹑予足，怒形于辞。","古有徇义，舍父背师。","曷不千指，曷不百岁。","神祐靡专，贵奸寿悖。","谓天昭昭，天实茫昧。","君素清苦，简洁自持。","如政黄牛，标韵过之。","有德操才，得疾亦奇。","浮华眼前，道义千古。","昔有微言，噤不敢吐。","含哀以告，君必领悟。"],"title":"祭见首座"}
