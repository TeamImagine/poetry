{"author":"释居简","id":91973,"strains":["仄平平仄仄平平，平仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["六阴才伏便回春，刚德潜随君子生。","白日旧从黄道正，使星今傍紫微明。","冰霜不作三冬凛，权量行歌一道平。","湖上诗人望归节，御屏风上已题名。"],"title":"一阳生贺曹提举"}
