{"author":"杨万里","id":49797,"strains":["仄仄仄平平仄平，平平仄仄仄平平。","仄平仄仄仄仄仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["又是一年修禊时，何须曲水泛金卮。","遍尝众酒少亦醉，坐到三更眠未迟。","上巳巧当寒食日，春风悭放牡丹枝。","白头父子灯前语，忘却江湖久别离。"],"title":"次公满秩来归偶上巳寒食同日父子小酌"}
