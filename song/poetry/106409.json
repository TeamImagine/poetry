{"author":"程公许","id":106409,"strains":["平平仄平平仄平，仄平平○仄平平。","平平平平仄平仄，平平仄仄仄仄○。","仄平仄仄平仄仄，平仄平平仄平仄。","仄平平仄平○平，仄仄仄平仄平仄。","仄平○平仄仄平，仄仄仄仄○平平。","平平仄仄平平仄，仄仄仄仄仄仄仄。","平平平仄平平仄，仄平平仄○平仄。","仄仄平仄平仄平，仄平平仄仄平仄。"],"paragraphs":["春风满城开笑颜，使君明当出游山。","东州山川北佳丽，凌云耀日季孟间。","紫丝步障元不要，飞槛层栏一凭眺。","岁丰民乐征调宽，挟四老仙共舒啸。","使君吟肩李杜齐，落笔便觉三山低。","招来倦客同赓载，韵险令我窘见挤。","烟霞风月无疆界，不忧寒具油侵坏。","寄谢摩诘休苦心，使君诗是有声画。"],"title":"和使君王子坚游邓氏天开图画韵"}
