{"author":"赵蕃","id":76705,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["经冬不雪苦嗷嗷，快手真成一战鏖。","坐对瓦沟成委积，直疑鬓脚共萧骚。","解除热恼春无瘴，宁恤刍薪价益高。","不见扬州旧诗伯，尚欣湖海独争豪。"],"title":"微雪招何丞明叔饮不至"}
