{"author":"范成大","id":43090,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["仙翁来佩玉符麟，绿发无霜照碧筠。","永夜阑干千嶂月，清风挥麈七州春。","尘埃不隔壶中境，功业犹关物外身。","鸾鹤莫惊兵卫峻，主人元是白云人。"],"title":"浙东参政寄示会稽蓬莱阁诗轴次韵寄题二首  其一"}
