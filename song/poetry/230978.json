{"author":"葛胜仲","id":230978,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["低云晻暧与天同，剪水飞空候应冬。","沴气潜消烦燮理，欢谣蔼布荷明农。","漾舟访友乘清兴，授简延宾继旧踪。","岁好定知丰五稼，仓箱行庆亩收锺。"],"title":"次韵耿守咏雪"}
