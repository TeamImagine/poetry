{"author":"刘禹锡","id":11282,"strains":["○仄仄平平，平平平仄平。","仄平仄平仄，平仄仄平平。","仄仄仄平仄，仄平○仄平。","平平○仄仄，仄仄仄平平。","平仄平○○，○平平仄仄。","仄平平仄仄，仄仄平平平。","○○平平仄，○○仄仄○。","仄平○仄仄，仄仄仄平平。","平仄○平仄，平平仄仄平。","○平仄平○，平仄仄平平。"],"paragraphs":["叹息鲁先师，生逢周室卑。","有心律天道，无位救陵夷。","历聘不能用，领徒空尔为。","儒风正礼乐，旅象入蓍龟。","西狩非其应，中都安足施。","世衰由我贱，泣下为人悲。","遗教光文德，兴王叶梦期。","土田封后胤，冕服饰虚仪。","钟鼓胶庠荐，牲牢郡邑祠。","闻君喟然叹，偏在上丁时。"],"title":"和李六侍御文宣王庙释奠作"}
