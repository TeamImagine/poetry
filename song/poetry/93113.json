{"author":"刘宰","id":93113,"strains":["仄平平○仄平仄，仄平平仄平平仄。","仄平仄仄仄平平，仄平○平仄○仄。","仄平○，仄仄仄，平平仄平平仄仄。","仄平平仄仄平平，仄仄平平仄○仄。","平仄仄，仄仄平。","平平仄仄○平○，平○仄仄仄平○。"],"paragraphs":["贰师城空渥洼涸，百年徒费秦川榷。","眼明见此玉花骢，画工如山笔难貌。","朔风号，朔雪舞，交河水冰连后土。","一声嘶入玉门关，掣断阴云日当午。","超八骏，友六龙。","天人一笑和鸾雍，驽骀百万那能从。"],"title":"天马歌书刘漕子淮海秋思诗藁后"}
