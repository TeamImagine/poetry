{"author":"孙觌","id":239423,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["政拙心劳愧此身，一麾便合挂朝绅。","青山有意迎仙客，白日相逢是故人。","见说卑宫恢禹迹，时来击壤颂尧仁。","玉川寸铁真无用，地上空愁虮虱臣。"],"title":"次韵蒋次庄二首  其二"}
