{"author":"徐铉","id":37276,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["登高节物最堪怜，小岭疏林对槛前。","轻吹断时云缥缈，夕阳明处水澄鲜。","江城秋早催寒事，望苑朝稀足晏眠。","庭有菊花尊有酒，若方陶令愧前贤。"],"title":"和尉迟赞善秋暮僻居"}
