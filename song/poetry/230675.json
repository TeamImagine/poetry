{"author":"葛胜仲","id":230675,"strains":["平平仄仄仄，仄仄仄仄平。","仄平仄平平，○仄仄仄平。","仄平平仄仄，仄仄仄平平。","仄仄仄平平，仄仄仄仄平。","平○仄平仄，仄仄仄仄平。","平仄仄平仄，平仄○○平。"],"paragraphs":["贫厨不举火，素拙没与干。","拾煤未为饥，犹有食一箪。","拜嘉欣二醤，顾尚阙晨餐。","快啖乱蒸肫，那学武子奢。","瓶中乏储米，请粟望子华。","佳醢得新味，羞豆应当加。"],"title":"谢兴之饷鱼肉二醤二首  其一"}
