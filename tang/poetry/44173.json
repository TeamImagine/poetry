{"author":"杜牧","id":44173,"strains":["仄平○，仄○平仄，平仄○仄○○。","○仄仄，仄仄平平，平仄平平仄仄，平平仄平仄平。","平平仄平○仄，仄仄平○，平仄平平。","仄仄平平，仄平平，○○仄○平○。","仄平平仄，仄平平仄，平仄仄仄，平平仄仄。","平平仄仄○○，○平平，平平仄平仄平。"],"paragraphs":["洞房深，画屏灯照，山色凝翠沈沈。","听夜雨，冷滴芭蕉，惊断红窗好梦，龙烟细飘绣衾。","辞恩久归长信，凤帐萧疏，椒殿闲扃。","辇路苔侵，绣帘垂，迟迟漏传丹禁。","蕣华偷悴，翠鬟羞整，愁坐望处，金舆渐远。","何时彩仗重临，正消魂，梧桐又移翠阴。"],"title":"八六子"}
