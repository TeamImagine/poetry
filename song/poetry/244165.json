{"author":"胡宿","id":244165,"strains":["仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["翠华独去苍梧野，红袖同沈楚水𣸣。","休把兰汤招怨魄，空留竹泪忆明君。","风前有恨啼湘瑟，天外无言拟峡云。","不比石城双姊妹，帝家厘降有遗文。"],"title":"湘夫人祠"}
