{"author":"杨万里","id":48374,"strains":["○平平○平仄仄，仄平○平平仄仄。","平平仄仄仄平平，仄仄平平仄平仄。","仄平平仄平仄平，仄平○平平仄平。","平平平平仄○仄，仄仄平仄仄仄仄。"],"paragraphs":["看山须看山表里，不然看山还误事。","平时只爱万峰青，落日惟存数尖紫。","浙江船上多少人，往来看山谁识真。","丁宁舟人莫浪语，却恐儿辈不肯去。"],"title":"夜宿东渚放歌三首  其二"}
