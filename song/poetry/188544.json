{"author":"魏野","id":188544,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["瑞雪祥云见盛时，功轻苦雨谩霏霏。","坠来虽作天花瘦，消去偏滋垅麦肥。","太守登楼飘绣袂，幽人出户混麻衣。","邻封愿得还如此，免说秦饥与晋饥。"],"title":"次韵和李殿院咏雪"}
