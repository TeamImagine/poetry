{"author":"李益","id":7159,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["北风吹雁数声悲，况指前林是别时。","秋草不堪频送远，白云何处更相期。","山随匹马行看暮，路入寒城独去迟。","为向东州故人道，江淹已拟惠休诗。"],"title":"送贾校书东归寄振上人"}
