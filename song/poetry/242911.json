{"author":"李纲","id":242911,"strains":["平仄平平仄仄平，平平平仄仄平平。","仄平仄仄平○仄，仄仄平平仄仄平。","平仄平平平仄仄，仄平平仄○平平。","平○平仄平平仄，仄仄平平仄仄平。","平仄仄平平仄仄，平○仄仄○平平。","仄平仄仄平平仄，仄仄仄平仄仄平。","平仄仄平平○仄，平平○仄仄平平。","平平仄仄平○仄，平仄平平仄仄平。","仄仄仄平○仄仄，平平平仄仄平平。","仄平仄仄○平仄，仄仄平平仄仄○。"],"paragraphs":["华构何年玉斧修，规摹宏丽属贤侯。","治成不废登临乐，望远宜穷水石幽。","千里烟云瞻北阙，四时风景冠南州。","山如蟠踞成龙虎，剑有雌雄射斗牛。","天倚笔峰排玉笋，仙留篆石浸银钩。","二川俯瞰丁为字，万室傍连蜃结楼。","樽俎幸容陪胜赏，笙歌更觉助清游。","朝云暮雨滕王阁，明月清风白鹭洲。","梦草惠连留句法，游山安石继风流。","尚能执笔从公赋，却恨归鞍不可留。"],"title":"留题双溪阁书呈南剑守谢少卿"}
