{"author":"周必大","id":50111,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["一去中台十九年，爱君忧国得华颠。","久疑使节留江上，稍喜除书近日边。","寒碧轩窗余旧句，汗青简册奏新篇。","文章入相公家旧，沙路从今稳着鞭。"],"title":"送徐漕移宪浙东二首  其一"}
