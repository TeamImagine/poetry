{"author":"释了慧","id":167089,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平畴水遶径微分，小圃云深景不繁。","此处农桑虽是僻，多情鶑燕不嫌村。","倦眠芳草闲黄犊，静对幽花倒绿樽。","见说弓旌方四出，欲更名姓掩衡门。"],"title":"春日田园杂兴"}
