{"author":"史弥宁","id":109378,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["粲晓轻舠掠水飞，趁闲来款长官祠。","云峦着色四时画，石濑有声千古诗。","华黍几沾膏泽润，甘棠长起后人思。","渠伊不尽为霖意，除却梅龙谁得知。"],"title":"题它山善政侯庙"}
