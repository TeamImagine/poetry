{"author":"陆游","id":34712,"strains":["仄仄仄仄仄，平平仄仄仄。","平仄仄平○，仄仄仄○仄。","平仄平平平，平平平仄仄。","平○平仄平，○仄平仄仄。","仄平仄平平，平仄平仄仄。","平平仄平平，仄仄仄仄仄。","平平仄仄仄，平仄平仄仄。","平仄平仄平，平仄仄平仄。","仄仄○仄平，仄仄仄平仄。","仄平仄平平，○平仄平○。"],"paragraphs":["一雨二十日，颓墙屋茆烂。","扶杖出门行，四顾水弥漫。","村迥鸠争巢，村昏鸡失旦。","荒庭蛙黾豪，空庑萤火乱。","蠧鱼败书编，萍草黏户半。","清风忽东来，一剪雨脚断。","天青日杲杲，河白星灿灿。","车辙寻旧途，船步出新岸。","稍喜泥潦干，破灶得炊爨。","贱贫固多忧，长歌寄吾叹。"],"title":"久雨喜晴十韵"}
