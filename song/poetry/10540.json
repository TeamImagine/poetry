{"author":"朱松","id":10540,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄仄仄，仄仄仄平平仄平。","仄仄平平平仄仄，仄平平仄仄平平。"],"paragraphs":["一轩新筑敞柴荆，北苑尘飞客思清。","更买樵青娱晚景，便应卢老是前生。","千门北阙梦不到，一卷玉杯心自明。","冷看田侯堂上客，醉中谈笑起相烹。"],"title":"董邦则求茶轩诗次韵"}
