{"author":"彭汝砺","id":201838,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["平时沉伏草莱间，见说昌江治政贤。","爱浃羽毛人自畏，诗成金玉俗争传。","一麾出守今行矣，万室倾思正惨然。","祇恐又膺明诏去，蒙山无计重留连。"],"title":"王太博自浮梁移蒙州作送之"}
