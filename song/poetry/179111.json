{"author":"苏颂","id":179111,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["幕府雍容但省文，笔精诗格两难伦。","临池得法毫端健，击钵成篇藻思新。","征虏雅歌追乐事，兰亭赓唱掩芳尘。","梁王宾友邹枚在，末至惭非赋雪人。"],"title":"次韵签判太博谢府公新诗墨迹"}
