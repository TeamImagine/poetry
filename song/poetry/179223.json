{"author":"苏颂","id":179223,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["溪凝蓝黛合双川，阁在千岩万壑前。","漱石我思清病齿，倚琴谁共听流泉。","云生北岭横空白，春入东郊一望鲜。","况是江南风物好，待君重咏四时天。"],"title":"次韵葛大卿题江氏寒光阁"}
