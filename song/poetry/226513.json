{"author":"谢逸","id":226513,"strains":["平○仄仄仄，平平仄平平。","○平仄平平，平仄平○平。","仄仄仄仄平，仄仄○平平。","○平仄仄仄，仄仄○平平。","仄平仄平○，平仄仄平平。","平平仄仄仄，平平○仄平。","○仄平仄平，仄平仄平平。"],"paragraphs":["林间露警鹤，城头日翻鸦。","荷香晓逾清，山色秋更佳。","寺有老比丘，视世如虚花。","茶香语有味，境静思无邪。","夕阳动归兴，天末散余霞。","徘徊不忍去，南楼吹晓笳。","更约秋夜来，小船卧蒹葭。"],"title":"同吴迪吉汪信民游西塔寺分韵赋诗以荷花日落酣为韵探得荷花字  其二"}
