{"author":"刘克庄","id":110405,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["绛帻昂然韵节清，不因风雪废长鸣。","初闻烟岫犹衔月，久听山城渐杀更。","惊起征夫茅店梦，唤回老将玉关情。","年来无复中宵舞，自笑功名一念轻。"],"title":"晓鸡"}
