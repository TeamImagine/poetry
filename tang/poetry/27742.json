{"author":"皮日休","id":27742,"strains":["仄平平平平，仄仄平○平。","○平仄仄平，仄仄平平平。","仄平仄平平，○仄平仄平。","平平仄仄仄，平仄○平○。","仄平仄平仄，仄平○平平。","仄○仄仄平，仄仄平平平。","仄平仄仄仄，仄仄平仄平。","平○平仄仄，平仄○○平。","仄平仄平平，平仄○仄平。","○平仄平仄，仄仄仄平平。"],"paragraphs":["路臣何方来，去马真如龙。","行骄不动尘，满辔金珑璁。","有人自天来，将避荆棘丛。","狞呼不觉止，推下苍黄中。","十夫掣鞭策，御之如惊鸿。","日行六七邮，瞥若鹰无踪。","路臣慎勿愬，愬则刑尔躬。","军期方似雨，天命正如风。","七雄战争时，宾旅犹自通。","如何太平世，动步却途穷。"],"title":"正乐府十篇 路臣恨"}
