{"author":"苏过","id":230064,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["北望青山几百重，秋来翠色欲摩空。","犬戎绝漠今无几，鸟道营粮力已穷。","岩谷有田空琐细，旌旗何日卷殷红。","此行岂得功名事，聊欲探奇访葛洪。"],"title":"行军城道中"}
