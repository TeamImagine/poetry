{"author":"虞世南","id":12602,"strains":["平平仄平仄，平平仄仄平。","○平仄平仄，平仄仄平平。","平仄平○仄，○平仄仄平。","仄仄平平仄，平○仄仄平。","仄仄仄平仄，平平仄仄平。","仄平仄平仄，平仄○○○。","仄平平仄○，平平？仄平。","平平仄仄仄，平仄仄○平。","○平平仄仄，平仄仄平平。","平平平仄仄，平仄仄平平。"],"paragraphs":["瑶山盛风乐，南巡务逸游。","如何事巡抚，民瘼谅斯求。","文鹤扬轻盖，苍龙饰桂舟。","泛沫萦沙屿，寒澌拥急流。","路指八仙馆，途经百尺楼。","眷言昔游践，回驾且淹留。","后车喧凤吹，前旌暎彩旒。","龙骖驻六马，飞阁上三休。","调谐金石奏，欢洽羽觞浮。","天文徒可仰，何以厕琳球。"],"title":"奉和至寿春应令"}
