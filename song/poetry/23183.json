{"author":"王十朋","id":23183,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。","平平平仄平平仄，平仄平平仄仄平。"],"paragraphs":["马上诗成驿使驰，社中犹恨使来迟。","不堪冀北群空后，况是江东日莫时。","春半鶑犹懒呼唤，雨多鸠亦厌分离。","论文尊酒何时共，公说归期我去期。"],"title":"次韵何宪修途倦游怀鄱阳唱和之乐"}
