{"author":"吕定","id":77581,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["太白楼前雨乍收，画船挝鼓上皇州。","肯因离别牵愁思，要把勋名事壮游。","千里关河旗带月，一天星斗剑横秋。","胸中賸有安边策，此去应当献冕旒。"],"title":"赴京"}
