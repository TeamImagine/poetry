{"author":"刘敞","id":174854,"strains":["仄平平平平，仄仄平○○。","平平仄平仄平仄，○仄仄平平仄仄。","平平仄平平仄仄，仄仄平平仄平仄。","仄平仄平○仄平，仄平仄仄仄仄仄。","平平○仄仄平平，平仄平平仄仄平。"],"paragraphs":["古城何巍巍，古墓何累累。","生游市朝死田野，从古到今无免者。","城荒郤为狐兔宅，墓在他人种松柏。","伏羲以来三万年，此城此墓几变易。","谁人听唱野田诗，能令君悲亦不悲。"],"title":"古城"}
