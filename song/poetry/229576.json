{"author":"廖刚","id":229576,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["龙津剑窟古南州，阁势横空占上流。","山色镇留春色在，水光长带宝光浮。","风檐绿筿寒珠箔，雨岸红蕖隐钓舟。","祗恐枫宸促归觐，未容潇洒老沧洲。"],"title":"题胡器之镡溪阁"}
