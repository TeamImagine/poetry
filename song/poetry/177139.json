{"author":"司马光","id":177139,"strains":["仄仄平○仄，平平仄仄平。","平平平仄仄，平仄仄平平。","仄仄平平仄，○平仄仄平。","平平仄平仄，仄仄仄平平。","仄仄平平○，平平仄仄平。","○平仄平仄，仄仄仄平平。","仄仄平平仄，○平仄仄平。","平平○仄仄，平仄仄平平。","仄仄平平仄，平平仄仄平。","平平仄平仄，平仄仄○平。","平仄○平仄，平平仄○平。","○平仄仄仄，仄仄仄平平。","仄仄平平仄，仄仄仄○平。","平平仄仄仄，仄仄仄平平。","仄仄平平○，平平仄仄平。","平平平仄仄，平○仄平平。","仄仄平平仄，平平仄仄平。","平平平仄○，仄仄仄平平。"],"paragraphs":["赤伏开兴运，昆阳定壮图。","官仪还旧物，郊兆建新都。","杲日群阴破，油云万类苏。","銮舆陟乔岳，玺绶抚匈奴。","厚禄优诸将，嘉猷访大儒。","重明绍堂构，奕叶奉规摹。","叔世条纲紊，遗风节义扶。","袁安空陨涕，杨震卒蒙辜。","佞指车前鹿，人瞻屋上乌。","炎精尽河渚，黄眚兆当涂。","青简传良直，金华侍燕娱。","兴衰炳辙迹，淑慝粲龟符。","赫赫天光照，孳孳睿思纡。","方齐建武治，不啻永平俱。","化盛文明正，恩隆饮食需。","晞阳惭杞棘，濡咮愧鹈鹕。","帝力生成大，臣功报效无。","先民诚可监，愿不忘斯须。"],"title":"迩英阁读毕后汉书蒙恩赐御筵诗"}
