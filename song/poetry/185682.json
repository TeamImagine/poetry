{"author":"徐积","id":185682,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["淮上衰翁何所为，有人宽厚误相知。","光华奉使方行部，款密成书更附诗。","在泮饮时常眷眷，乘轺过日倍迟迟。","缘公礼义如斯重，好寄梅花近北枝。"],"title":"送李漕"}
