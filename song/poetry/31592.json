{"author":"姜特立","id":31592,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["逸轨高标不可扳，风流人物晋唐还。","胸襟磊落尘埃外，尊酒淋漓笔砚间。","英气一朝归碧落，高文千古映青山。","穗帷莫奠知音泪，极目楼边有愧颜。"],"title":"闻常伯韩公下世感赋  其一"}
