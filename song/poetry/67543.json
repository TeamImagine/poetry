{"author":"王信","id":67543,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["爱奇造物剪琼瑰，为镇灵祠特地栽。","事纪扬州千古胜，名传天下万花魁。","何人斫却依然在，是处移将不肯开。","谩说八仙模样似，八仙那得有香来。"],"title":"咏扬州后土祠琼花"}
