{"author":"曾几","id":248983,"strains":["平平仄仄仄○平，平仄仄仄○平○。","仄平仄平○仄平，仄仄平平仄平○。","平平仄仄仄○平，仄平仄仄平仄平。","仄平仄仄平○平，平仄仄仄平平平。","仄平平平仄仄平，平平○仄平平○。","仄平仄仄平○平，仄平仄仄仄平○。","仄平仄仄平仄平，○平仄仄仄平平。"],"paragraphs":["诗筒四出走中涓，诗句万选如青钱。","曰余借舟期七贤，共嗅梅花咀芳鲜。","津头几度唤长年，昼眠乃若经笥边。","举头急雪风中旋，瞪视不见山之巓。","八窗玲珑绣佛前，同来且结西方缘。","小轩宛若壶中天，玉琴不断雨声传。","诺君再宿余敢愆，从君索句发春妍。"],"title":"和刘圣俞顾龙山约客韵"}
