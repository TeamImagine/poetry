{"author":"张蕴","id":133405,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["琼花应自笑南翁，白发栖栖逐断蓬。","兵后百年城郭是，尘间多事古今同。","孤烟远堠如常夜，五月穷边尚冷风。","可待莼鲈归兴尽，长吟且复付杯中。"],"title":"平山和韵鹤田"}
