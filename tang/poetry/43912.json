{"author":"唐彦谦","id":43912,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄平平平仄仄平。"],"paragraphs":["长路风埃隔楚氛，忽惊神岳映朝曛。","削成绝壁五千仞，高揖泥金七十君。","祝史秘辞今莫睹，从臣嘉颂久无闻。","幽人闲望封中地，好为吾皇起白云。"],"title":"望岳时贼据华夏"}
