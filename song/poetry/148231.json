{"author":"方回","id":148231,"strains":["平平仄仄仄，仄仄平平○。","仄仄仄平仄，平平○平平。","平仄仄仄仄，仄仄平仄平。","仄仄仄平仄，平仄平平平。","仄○平仄仄，仄仄平仄平。","平平仄平平，○平平仄平。"],"paragraphs":["陶渔起畎亩，在野贤无遗。","世岂有贫士，贫民且无之。","鳏寡不敢侮，俊乂斯可知。","末季尚贪欲，高位多穷奇。","有如元恺者，岂不寒与饥。","寒饥士之常，苍生良足悲。"],"title":"拟咏贫士七首  其一"}
