{"author":"徐彦伯","id":34146,"strains":["仄仄平平仄，平平○仄平。","平平平○仄，仄仄仄平平。","仄仄平○仄，平平仄仄○。","平平仄仄仄，平仄仄平平。","○仄平平仄，平平平仄平。","仄平○仄仄，平仄仄平平。"],"paragraphs":["夕转清壶漏，晨惊长乐钟。","逶迤纶禁客，假寐守铜龙。","予亦趋三殿，肩随谒九重。","繁珂接曙响，华剑比春容。","相问韶光歇，弥怜芳意浓。","愿言乘日旰，携手即云峰。"],"title":"同韦舍人元旦早朝"}
