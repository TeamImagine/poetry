{"author":"董嗣杲","id":154388,"strains":["平平平仄仄平平，平平平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["铜官山下梵坊欹，谁为昭明太子悲。","鹤去不归松下柱，龟埋空负草间碑。","谁言象教无销歇，自剖鸿蒙有乱离。","独倚倾墙望淮水，残僧绝影立移时。"],"title":"铜陵县废寺"}
