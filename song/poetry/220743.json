{"author":"邹浩","id":220743,"strains":["○仄○仄平，仄仄○仄平。","仄平仄仄平，仄仄○仄平。","平仄仄平仄，平仄仄平平。","仄仄仄平仄，○仄平平平。","仄平仄仄仄，仄仄仄○平。","仄仄○○仄，仄仄平平平。","仄仄仄平仄，仄仄仄○平。","仄○仄仄○，仄平仄○平。","？平平平平，仄仄仄仄平。","仄仄仄仄仄，仄仄○仄平。"],"paragraphs":["亲者如路人，故者如世雠。","路人与世雠，反与亲故侔。","无日不同处，无事不同谋。","自谓腹心托，长久逾千秋。","不知祸有孕，有识所深忧。","一旦乘间作，四顾谁依投。","往往舍之去，掉臂不回头。","却思故与亲，大寒索衣裘。","聪明天资高，反已亦易求。","及此早觉悟，厥疾犹可瘳。"],"title":"有所叹"}
