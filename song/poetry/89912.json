{"author":"释居简","id":89912,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["秋塘自是眼头高，倒屣于君老更豪。","兴尽有时聊访戴，法当无酒亦邀陶。","乡来文字如翻水，近日工夫又反骚。","月是秦淮旧时月，平分只合与金刀。"],"title":"秋塘陈敬父席上饯薛子舒之官建康"}
