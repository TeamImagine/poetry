{"author":"宋无","id":167301,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["雨巾风帽别真师，雪满天坛驾鹤迟。","囊佩山图行几日，棋逢仙客看多时。","丹房芝术春英长，玉洞烟霞夜梦离。","定有壶公远相送，瓢中添著几篇诗。"],"title":"喜虚碧自龙虎归"}
