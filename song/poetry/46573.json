{"author":"梅尧臣","id":46573,"strains":["仄仄仄平平，平仄平仄○。","仄仄○平○，○仄平仄○。","平仄仄仄仄，平平仄仄平。","仄平平仄平，平仄平仄平。","平仄平○仄，仄平○仄平。","平平仄平平，○仄仄仄仄。","仄平仄平平，仄仄仄仄平。","仄平平平仄，平平平仄平。","仄仄仄仄平，仄平仄○平。","仄○仄仄仄，平仄平仄○。","仄○仄平平，仄仄平○平。","仄仄仄仄仄，仄仄仄仄平。"],"paragraphs":["四序岂常停，寒革春寖和。","始爱衣裘轻，相与车马过。","车马不畏远，风埃不畏多。","到门门有槐，槐上时鸟歌。","时鸟歌犹涩，主人当谓何。","南开石榴轩，中置饮酒蠃。","食桉施黄金，馔炙厌白鹅。","汉糟槎头美，吴羹成咄呵。","既醉或放言，抉庄引骀它。","纵论或好辨，排墨同孟轲。","日将薄虞渊，执策交相摩。","欲去举大白，酌我苦大苛。"],"title":"和李廷老家会饮"}
