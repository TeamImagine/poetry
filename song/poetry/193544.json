{"author":"苏轼","id":193544,"strains":["平平平平平仄仄，○仄仄仄○平平。","○平平仄○平仄，仄平仄仄平平平。","平○平平仄平仄，仄○仄仄仄仄平。","仄平仄仄仄○仄，平仄仄仄平平平。","平平平仄仄平仄，仄仄仄仄仄仄平。","平平○仄仄平仄，仄平○仄仄仄平。","仄○平仄○平仄，○仄平平○仄平。","平平仄仄仄平仄，○仄仄仄平平平。","仄平仄仄仄仄平，平平仄仄仄仄○。","仄○仄仄仄平仄，仄○仄仄平仄○。","平平仄平仄仄仄，平仄平仄○仄○。"],"paragraphs":["西方真人谁所见，衣被七宝从双狻。","当时修道颇辛苦，柳生两肘乌巢肩。","初如蒙蒙隠山玉，渐如濯濯出水莲。","道成一旦就空灭，奔会四海悲人天。","翔禽哀响动林谷，兽鬼踯躅泪迸泉。","庞眉深目彼谁子，绕床弹指性自圆。","隠如寒月堕清昼，空有孤光留故躔。","春游古寺拂尘壁，遗像久此霾香烟。","画师不复写姓名，皆云道子口所传。","纵横固已蔑孙邓，有如巨鳄吞小鲜。","来诗所夸孰与此，安得携挂其傍观。"],"title":"记所见开元寺吴道子画佛灭度以答子由题画文殊普贤"}
