{"author":"陈造","id":58854,"strains":["平仄平仄仄，○仄平仄仄。","○平平平仄，仄平○仄仄。","仄平仄仄仄，平仄仄平仄。","平平仄仄平，仄仄平仄○。","平○仄平平，平仄仄平○。","平仄仄平平，平仄平平仄。","平仄仄仄仄，仄仄平平仄。","平仄平仄仄，仄平○平○。","仄仄仄仄仄，平平仄平仄。","平仄平仄平，仄仄仄平仄。","仄仄平平仄，仄仄仄平仄。","平平仄仄平，仄平仄仄仄。","仄平平平平，仄仄平仄○。","仄平仄○○，仄仄平仄平。","仄仄仄仄平，仄仄仄平仄。","平平仄平仄，仄仄仄平仄。"],"paragraphs":["生世诗作癖，颇坐艰局病。","当前成风手，每来难塞请。","后身习凿齿，名俪乃公盛。","新诗再出奇，后出尤雅正。","高吟步芳园，灵籁想随应。","荆户厌卢罗，陈势无前劲。","鍧隠度九轨，眇睨秋蛇径。","狐兔新窜伏，愿前王公乘。","我学但宋璞，多惭楚珩映。","才与年貌衰，不拟拂晨镜。","妙句骈魁杰，曩见绝夸竞。","居然大小巫，讵容耻受命。","目窥曹刘墙，日有韶濩听。","古今尚论间，未遽优劣订。","此意客未知，太简效规警。","平生孔文举，敢替此心敬。"],"title":"再次韵张簿"}
