{"author":"李彭","id":232179,"strains":["平平仄平仄平平，仄平仄平平仄平。","平平仄平仄仄仄，仄平仄平平仄平。","平平平仄仄仄仄，仄仄平平平仄仄。","○平平仄仄平平，仄平平仄仄平仄。","平平仄○仄仄平，仄○仄仄平平仄。","仄仄○仄仄平平，平平仄○平仄平。","仄平○○仄平仄，平平○仄平平平。"],"paragraphs":["琳山寺前雨翻盆，辟邪渡头争渡喧。","湖光主人敬爱客，解装咄嗟开酒樽。","江城花尽柳亦老，薄暮欢娯怜草草。","殷勤为唤两红颜，始知人好鸟还好。","斑斑鬓间少黑丝，客中不复忧心𢭏。","阻酒中圣少年时，江湖放浪真忘归。","老来颇丧丈夫勇，心随暝鸟投林飞。"],"title":"晓发琳山晚会于湖光亭"}
