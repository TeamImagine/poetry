{"author":"孔武仲","id":200258,"strains":["仄仄○仄仄，仄平仄平平。","平平平平仄，仄○○平平。","平仄仄仄仄，平平平仄平。","仄平平仄仄，○仄平仄○。","平平仄平仄，平平仄平平。","平仄仄平平，仄仄平平平。","平仄仄仄仄，仄仄平平○。","平仄仄平平，○平平仄○。","平仄仄仄平，仄平仄平平。","平平仄平平，平○平仄平。","仄仄○仄仄，平○仄仄平。","仄仄平仄仄，平平○平平。","仄仄仄仄仄，仄仄○平平。","平平仄仄仄，平平○仄平。"],"paragraphs":["夜枕回远梦，北窗觉微明。","遥知扶桑曲，万顷摇光晶。","江海已瀺灂，鱼龙俱震惊。","大哉阳德敏，顷刻周四溟。","天星黯余照，林飚飒先声。","栖鸟不安巢，世务新营营。","阳德固主动，与物皆流行。","君子法天时，燕居尝夙兴。","流火感隙驹，翰音伺鸡鸣。","焚香奉真祠，篝衣寻六经。","夜气犹未晓，神观则愈清。","力省功或倍，心虚思弥精。","道要处戒定，自伐如刀兵。","书绅以自劝，因之遗友生。"],"title":"五鼓"}
