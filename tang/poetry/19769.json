{"author":"姚合","id":19769,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["年年九陌看春还，旧隐空劳梦寐间。","迟日逍遥芸草长，圣朝清净谏臣闲。","偶逢游客同倾酒，自有前驺耻见山。","道侣书来相责诮，朝朝欲报作何颜。"],"title":"偶题"}
