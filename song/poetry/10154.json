{"author":"欧阳澈","id":10154,"strains":["平平仄仄平平仄，仄仄平平平仄仄。","平○仄仄仄平平，仄仄平平平仄仄。","平平仄仄○平平，仄仄平平仄○仄。","平平平仄仄平平，仄仄平平仄平○。","○平平仄仄平平，平平仄仄平平仄。","仄平仄仄平平平，仄平平仄平平仄。","仄平平仄仄仄平，仄仄○平平仄仄。","平平仄仄仄平平，仄仄平平平仄仄。","平平仄仄仄平平，仄仄平平○仄仄。"],"paragraphs":["高楼昨夜西风转，耿耿银河云叶卷。","擎空皎月弄婵娟，领略溪山堪指点。","秋光次第磨青铜，一味清凉袭庭院。","遥知天外鹊桥成，织女牛郎会佳燕。","凭高翻忆凤楼人，殷勤乞巧陈芳奠。","可堪目断心旌揺，砌成幽恨无人展。","促樽欣得莫逆交，脉脉闲愁凭理遣。","清狂举白话平生，午夜香燃残宝篆。","凄凉此际忆年时，烂漫琼楼兴不浅。"],"title":"七夕后一日寄陈巨济"}
