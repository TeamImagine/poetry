{"author":"范纯仁","id":184869,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["嘉宾嘉景喜相陪，况有良朋冒雪来。","湖涨碧波三十顷，枝妆玉蓓万千枚。","白头道旧情难尽，渌酒相期醉几回。","衰暮若非君顾我，平生怀抱向谁开。"],"title":"和刘公舒相访二首  其一"}
