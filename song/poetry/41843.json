{"author":"陆游","id":41843,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄仄仄仄仄平平。","平平仄仄平平仄，仄仄平平仄仄平。"],"paragraphs":["茅舍芦藩枕小滩，萧森那复畏炎官。","醉床酒解香初过，懒架书横梦未残。","馋爱流匙菰米滑，渴便满杓粟浆酸。","儿孙幸有团栾乐，未觉浮生一笑难。"],"title":"池亭夏昼二首  其二"}
