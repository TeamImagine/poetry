{"author":"韩维","id":157830,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["都门气象雨余佳，压尽风尘见草芽。","日薄风和近郊路，朱红粉白远林花。","堤开独去媻珊女，柳下相逢轻{车录}车。","丝鬓未催樽酒在，不须辛苦问年华。"],"title":"寒食出郊"}
