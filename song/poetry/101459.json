{"author":"赵抃","id":101459,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["五更钟后斗沈杓，画角三番塞角调。","青草湖平无俗籁，岳阳楼迥有寒飚。","酒肠唤醒维舟静，梦眼惊回去国遥。","我爱清余起倾耳，欲吟情思已飘飘。"],"title":"泊巴陵闻晓角"}
