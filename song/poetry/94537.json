{"author":"度正","id":94537,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["弄月吟风泮水湄，几回占喜误蛛丝。","三鳣讲罢争传易，一鲤祥开想学诗。","天傅梅花凝蝶粉，春归柳叶画蛾眉。","何时得践凌云约，领略山中一段奇。"],"title":"贺张仪立弄璋"}
