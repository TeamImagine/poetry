{"author":"胡寅","id":11839,"strains":["仄仄平平仄，○○仄仄平。","平平○仄仄，平○仄○平。","仄仄平平仄，○平仄仄○。","仄平平仄仄，平仄仄平平。","仄仄○平仄，○○仄仄平。","平平平仄仄，○仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平平仄○，平仄仄平平。","仄仄平平仄，平平仄仄平。","仄仄平仄仄，仄仄○平○。","平仄平○仄，平平仄○平。","平平仄仄仄，平仄仄○○。","仄仄平平仄，○平仄仄平。","仄平○仄仄，平○仄平平。"],"paragraphs":["不作悲秋赋，犹牵梦雨情。","人心空恳迫，天听自昭明。","骤岂风能靡，和非雹与并。","霤悬庐阜瀑，山映羽林兵。","已洒临菑汗，将漂石勒营。","循良惭召父，调燮赖陈平。","方士田俱溉，先生道可耕。","乱飘丝未理，急点射方争。","愿补天无漏，谁占坎不盈。","云披心屡折，雷属耳常倾。","未说千箱满，聊欣八极清。","幸令鹅贳死，那恤虹仍横。","银竹森犹亚，檐花落更萦。","昆阳万矢尽，沧海几沤轻。","反照霞初散，中秋月已生。","一杯相属处，忧虑洗京京。"],"title":"酬信仲见和二首  其二"}
