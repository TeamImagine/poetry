{"author":"李绅","id":18816,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄平，仄平仄仄仄平平。"],"paragraphs":["烟波野寺经过处，水国苍茫梦想中。","云散浦间江月迥，日曛洲渚海潮通。","坐看鱼鸟沈浮远，静见楼台上下同。","闻道化城方便喻，只应从此到龙宫。"],"title":"新楼诗二十首 水寺"}
