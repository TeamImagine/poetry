{"author":"陈渊","id":247868,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["梦中闻得子规啼，灯下惊呼马亦嘶。","宿雾故迷山远近，肩舆才辨路高低。","鸡鸣犬吠遥相应，野草幽花自不齐。","待得晨光开霁色，不知行道几人迷。"],"title":"早行"}
