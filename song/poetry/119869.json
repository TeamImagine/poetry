{"author":"林希逸","id":119869,"strains":["平仄平平仄，○○仄仄平。","○平平仄仄，仄仄仄平平。","平仄○平○，平平仄仄○。","平平平仄仄，仄仄平○平。","仄仄○平仄，平平仄仄平。","平○平仄仄，平仄仄○平。"],"paragraphs":["机上谁家女，更长睡不安。","当窗祇自织，到晓不知寒。","霜瓦凝威重，冰丝续断难。","梭声随漏尽，妾意为衣单。","锦字挑谁寄，银缸剔已残。","姑留刀尺久，零落待输官。"],"title":"寒机晓犹织"}
