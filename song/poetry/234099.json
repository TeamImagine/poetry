{"author":"张扩","id":234099,"strains":["平平平平○仄仄，平平仄仄平平仄。","平仄平平平仄○，平仄仄平平仄○。","平平仄仄○平仄，仄仄平平仄○仄。","平平仄平仄仄仄，○仄○平仄平仄。","○平平平仄平平，仄平平仄仄平仄。","仄○仄仄仄仄平，平仄平○平仄仄。"],"paragraphs":["墙头飞花如雪委，墙根老柳丝垂地。","春政浓时君不留，山路晓风鸣马棰。","涛江入眼浪千尺，想见吴侬问行李。","田园久荒漫检校，亲旧相逢半悲喜。","行朝诸公访人材，故人新赐尚书履。","袖中有策可则陈，君亦因行聊尔耳。"],"title":"送顾景蕃暂还浙西"}
