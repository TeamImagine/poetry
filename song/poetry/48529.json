{"author":"杨万里","id":48529,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["每过松江得伟观，玻璃盆底饤乾坤。","天边岛屿空无际，烟外人家澹有痕。","笠泽古今多浪士，包山近远在何村。","季鹰鲁望何曾死，雪是衣裳月是魂。"],"title":"过太湖石塘三首  其二"}
