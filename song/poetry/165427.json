{"author":"艾性夫","id":165427,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["几人到得白头翁，生老疴沉是始终。","浊秽腥膻除寿算，悭贪嫉妒转昏蒙。","有憎有爱难超世，无欲无情定脱空。","幸有天堂地狱路，圣凡迷悟总由公。"],"title":"赠新中郭四翁"}
