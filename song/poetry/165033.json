{"author":"罗升","id":165033,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["但见佳山便合登，不须凭幻说超升。","峥嵘神禹疏河势，镗鞳轩皇奏乐声。","已有道人称吏隠，应无处士乐岩耕。","近来太守君知否，只记西园是玉京。"],"title":"洞岩"}
