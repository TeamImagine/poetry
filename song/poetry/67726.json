{"author":"舒邦佐","id":67726,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["冰池照日暖初融，准拟迎春更饯冬。","杯酒乍疏情少绪，尺缄稽报病多慵。","残年断送风和雪，晚节相依竹与松。","回首思量十年事，倦投孤枕听鸣钟。"],"title":"残腊书怀"}
