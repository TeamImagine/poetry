{"author":"陈造","id":58995,"strains":["平平平，仄平仄，仄仄○平平仄仄。","平仄平平仄平仄，平平仄仄平仄仄。","平○仄○平仄仄，仄仄平仄平平仄。","仄仄平平仄仄平，仄平平仄仄平仄。","○平仄仄仄○平，平仄仄仄仄○仄。","平平仄仄仄平平，仄仄仄平平仄仄。","仄仄平平平仄平，仄仄平平仄平仄。"],"paragraphs":["犀非犀，玉非玉，拂拂轻霜浮脆绿。","披箨含梢欲成竹，娟娟袅袅森可束。","稀间只称佳月照，劲处差耐清风触。","少忍充庖得补林，主人为目不为腹。","论材似也子胜人，终竟鼻祖与膏馥。","官闲尽日据胡床，乐与此君同避俗。","冷笑京华痴少年，枉费千金买花木。"],"title":"爱笋"}
