{"author":"杨简","id":71575,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["虚口徐行上短廊，拂檐巾角触山光。","高檐踊跃争奇怪，巨笋逢迎效短长。","山木剪裁青玉色，茶瓯问答素馨香。","是中空洞无边际，收拾山川尽括囊。"],"title":"和胡鼓院郊台致斋即事  其二"}
