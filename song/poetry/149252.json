{"author":"方回","id":149252,"strains":["仄仄仄平仄，仄仄仄仄平。","仄仄平仄仄，仄仄仄○平。","仄平仄仄仄，平仄○仄平。","仄仄平仄仄，平仄仄仄平。","仄平仄仄平，平仄平仄○。","仄仄仄仄平，平平仄仄平。","仄仄○平仄，○仄仄仄仄。","仄仄平仄仄，仄平○仄平。"],"paragraphs":["酒醒不能寐，夜起读我书。","读久良有得，就枕省其愚。","古人骨已朽，言语留绪余。","不赖灯与目，何以决豕鱼。","我心本至明，灯目焉得如。","所取外有资，终由受处虚。","内外相为赐，犹彼食饮欤。","不有脾胃实，八珍将吐诸。"],"title":"夜读"}
