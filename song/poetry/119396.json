{"author":"林希逸","id":119396,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["麦垅高低一样青，淡云笼昼雨丝轻。","梅花烂漫开将尽，松叶稀疏落又生。","遥企钧天知梦断，欣闻玉陛庆熙成。","人人尽说新年好，除夕无风岁旦晴。"],"title":"二日野望作"}
