{"author":"叶茵","id":126410,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["得得寻幽到水天，开樽洗勺动庖烟。","败欢红袖翻棋局，惯客乌衣拂坐边。","好景自应分半席，雅歌政不欠繁弦。","黄昏未忍轻归去，长笛一声何处船。"],"title":"水天一色亭上即事  其二"}
