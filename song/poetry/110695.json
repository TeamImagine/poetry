{"author":"刘克庄","id":110695,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["弃置而今成秃翁，君恩量给太仓红。","着鞭纵落诸公后，挥麈犹堪一世雄。","花月三千篇绝唱，海天九万里刚风。","胸中本自无冰炭，况读君诗益扫空。"],"title":"简叔和诗再寄"}
