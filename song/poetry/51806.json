{"author":"喻良能","id":51806,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["慈恩雁塔题名处，回首端如梦寐中。","千里远从当日别，一樽重喜此时同。","飞腾我久钦公辈，潦倒君当恕此翁。","异日尚期尘史册，事功那敢废磨礲。"],"title":"裴园小集郑汝谐同年有诗次韵奉酬"}
