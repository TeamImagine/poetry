{"author":"何梦桂","id":151644,"strains":["仄仄平○平仄仄，平仄仄平平仄仄。","平平仄仄平仄平，仄仄平平仄平仄。","平平仄仄仄平平，仄仄仄平平仄仄。","仄仄平仄平仄平，平仄仄仄平平平。","仄平平平仄仄仄平仄，仄仄仄仄○仄平平平。","平平仄仄仄仄仄，仄仄平平平仄仄。","○○仄仄仄平平，仄仄仄平平仄仄。","仄仄仄仄仄，仄平仄仄○。","仄仄仄平仄，平仄仄平平。","仄平平仄仄仄平，仄仄平平○○平。","仄平平仄仄仄仄，○仄平仄平平平。","仄平仄仄仄平仄，平○仄仄仄平平。","仄仄平，仄仄○。","仄平仄仄平，仄仄仄仄平。","仄○仄仄仄平仄，平仄平仄平平平。","平○平仄○仄仄，平仄仄平平平仄。","仄仄平仄仄仄平，○仄仄平仄平仄。","仄仄仄平平○平，仄仄仄平仄○仄。","平平平仄仄平平，平仄○○仄○仄。","○平○仄仄仄平，仄仄仄平平仄仄。"],"paragraphs":["大块初分生怪石，曾与不周山作骨。","山崩地缺天柱摧，片石耆姿转奇崛。","娲皇炼石补天工，化作五星成五色。","地下为石天上星，顽质变化生神灵。","一朝天狼啮蚀五星陨，陨石宋野犹有光晶荧。","何人夜负入海屿，错杂昆吾无觅处。","中间块石独{山/欹}嵚，住在锦溪溪上浒。","石润可以砚，石文可以屏。","赑屃或刳鼎，廉栗或劖铭。","不然云母与紫英，否则丹砂和空青。","尔材于用百不适，空有千尺高棱层。","暴流没马不加减，霜降石出不加增。","火不焦，水不凝。","刻桐扣不鸣，饮羽射不惊。","世间至智不能化，而我安敢逃愚名。","人闻愚恶闻智喜，君谓我愚真知己。","筑室招子愿结交，更请柳溪作愚记。","我笑己愚君更愚，世有两愚适相值。","江流东去夕阳西，千古相看只如此。","当年三品不点头，况被旁人鞭得起。"],"title":"愚石歌"}
