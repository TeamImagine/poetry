{"author":"李光","id":236047,"strains":["平仄平平仄仄平，平平平仄仄平平。","平平仄仄平平仄，仄仄仄平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["人日春风动琯灰，新年佳节并相催。","金花巧向钗头见，和气潜随斗柄回。","青入池塘频梦草，暖生官阁易寻梅。","相从便好携炉铫，乳面新来胜撇醅。"],"title":"人日立春呈元成进道二兄二首  其一"}
