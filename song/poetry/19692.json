{"author":"史浩","id":19692,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["老去风光报答难，树头春律喜新班。","忽惊断岸一番雪，便忆故园千叠山。","斜日淡烟茅舍外，冷香幽韵竹篱间。","玉壶虚佐寒窗静，不敢呼童取次攀。"],"title":"梅花借喜雪韵  其一"}
