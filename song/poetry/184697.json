{"author":"范纯仁","id":184697,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["英风一别几经年，尊酒相逢意洒然。","欲报重知惭国士，喜同清议属真贤。","武侯方屈南阳卧，萧相曾封汉水边。","好及新春颁惠化，行藏吾道合推天。"],"title":"寄李审言龙图"}
