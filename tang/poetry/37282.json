{"author":"徐铉","id":37282,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["往岁曾游弄水亭，齐峰浓翠暮轩横。","哀猿出槛心虽喜，伤鸟闻弦势易惊。","病后簪缨殊寡兴，老来泉石倍关情。","今朝池口风波静，遥贺山前有颂声。"],"title":"池州陈使君见示游齐山诗因寄"}
