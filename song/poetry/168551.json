{"author":"文同","id":168551,"strains":["平平平平○，仄仄仄平仄。","平平仄平仄，平仄仄平仄。","平平平仄仄，仄仄仄仄仄。","平仄仄仄平，平平仄○仄。","平平仄○仄，仄仄仄平仄。","仄平仄平仄，仄仄仄仄仄。","○平仄平仄，仄仄平仄○。","仄仄○平仄，仄仄仄平仄。","平平平平平，平仄仄仄平。","仄仄平仄平，○平○仄仄。"],"paragraphs":["秋高群山空，众籁吐天窍。","霜飚击林野，岩壑起哀嘂。","萧萧寒月下，合若万鬼啸。","疑是太古魂，{口幽}{口幽}此中吊。","山人住中𪩘，侧耳得清峭。","谱之入文字，满卷冷雪照。","其声太凄楚，劲涩皆古调。","俗尚正淫靡，惑者自夸耀。","山人持之归，无乃取众谯。","会有知此音，相逢当一笑。"],"title":"读杨山人诗"}
