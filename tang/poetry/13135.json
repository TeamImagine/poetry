{"author":"孟郊","id":13135,"strains":["仄仄平仄仄，仄○○仄平。","仄仄仄平仄，仄○平平平。","平仄仄平平，仄仄平平平。","平平仄平仄，仄仄平平平。","仄仄仄平仄，平○仄平○。","仄仄○仄平，仄平○○平。"],"paragraphs":["赤日千里火，火中行子心。","孰不苦焦灼，所行为贫侵。","山木岂无凉，猛兽蹲清阴。","归人忆平坦，别路多岖嵚。","赖得竟陵守，时闻建安吟。","赠别折楚芳，楚芳摇衣襟。"],"title":"赠竟陵卢使君虔别"}
