{"author":"孔平仲","id":203743,"strains":["仄平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["北堂相送出城西，忍见临分独自归。","日暮荒村一回首，秋风吹涕各沾衣。","水通鉴曲行将尽，山似稽阴认却非。","薄宦牵挛不得已，此心何以报春晖。"],"title":"次韵和堂父发越州"}
