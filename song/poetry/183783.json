{"author":"刘攽","id":183783,"strains":["平仄平平仄仄平，仄平平仄仄平平。","平平平仄仄仄仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["材杰知心似合符，不违颜氏亦如愚。","文章偏我不得力，怀抱与君非有殊。","龟手但知能澼絖，纬萧何意得骊珠。","自携如意樽前舞，曲尽歌长缺酒壶。"],"title":"次韵晁单州诗六首  其二"}
