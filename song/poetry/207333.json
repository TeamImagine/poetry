{"author":"黄庭坚","id":207333,"strains":["平仄仄平平平平平，○平仄仄仄平平。","仄仄平平仄仄仄，平平仄仄仄○平。","平仄仄平平平仄平，平仄平平仄仄○。","平平仄平仄平仄，平仄○平仄仄平。","平○平平○平仄仄仄，○仄仄仄平平平。","仄平○平平仄仄，平仄仄仄平仄平。","仄平仄仄平仄仄，平仄仄仄○平平。","仄平平仄○仄平，仄平平平仄仄平。","平平仄仄仄仄平，仄仄仄仄仄平平。","平平仄仄平仄○，仄平○平仄仄平。","平仄平平平仄仄，○平仄仄平○平。","平○仄仄平平仄，仄○平仄仄仄○。","仄平仄仄仄仄仄，仄仄仄仄平平平。","平平平仄仄平仄，仄仄平仄平平平。"],"paragraphs":["君不见悬车刘屯田，骑牛涧壑弄潺湲。","八十唇红眼点漆，金锺举酒不留残。","君不见征西徐尚书，为国捐躯矢石间。","龙章凤姿委秋草，天马长辞十二闲。","何如高阳郦生醉落魄，长揖辍洗惊龙颜。","丈夫当年倾意气，安用蚓食而蝎跧。","古人已作泉下土，风义可想犹班班。","郭侯忠信如古人，荐书飞名上九关。","诗书自可老斲轮，智略足以解连环。","铜章屈宰山水县，友声相求不我顽。","鹏翼垂天公直起，燕巢见社身思还。","文思舜禹开言路，即看承诏著豸冠。","尚趋手板事直指，少忍吏道之多艰。","黄花零落一尊酒，别有天地非人寰。"],"title":"次韵郭明叔长歌"}
