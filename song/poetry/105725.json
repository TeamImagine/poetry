{"author":"岳珂","id":105725,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["暑风空战荻萧萧，尽日舟行淖没腰。","曾见决堤忧螘漏，未闻涸辙纵鳅跳。","成渠致利今无郑，具备先时古有尧。","安得圩图比安上，忧时如侠奏清朝。"],"title":"三塔渰圩下二首  其一"}
