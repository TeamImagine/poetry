{"author":"陆游","id":39689,"strains":["仄仄平平仄仄平，平平平仄仄平平。","仄平仄仄平平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老子秋来乐事稠，吴秔新𢭏酒新𥬠。","矮黄不待园官送，小白每烦溪女留。","顿饱可怜频梦与，半酣自喜有儿酬。","不如意事何穷已，且放团栾一笑休。"],"title":"与儿辈小集"}
