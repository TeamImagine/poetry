{"author":"黄庭坚","id":207056,"strains":["仄仄平平仄仄平，平平仄仄仄仄平。","仄仄仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["少日心期转谬悠，蛾眉见妒且障羞。","但令有妇如康子，安用生儿似仲谋。","横笛牛羊归晚径，卷帘瓜芋熟西畴。","功名可致犹回首，何况功名不可求。"],"title":"次韵答柳通叟问舍求田之诗"}
