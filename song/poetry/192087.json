{"author":"郭祥正","id":192087,"strains":["仄平仄平仄，仄平仄○平。","仄平平仄仄，仄仄平平平。","○仄平仄仄，平平仄平平。","仄仄○○平，平仄仄平平。","仄仄仄仄仄，仄平仄平平。","平○仄○仄，平仄仄平平。","平仄仄仄仄，平平平仄平。","平○仄仄仄，仄仄平○平。"],"paragraphs":["霅溪皎寒玉，霅山卧苍龙。","我方穷眺览，忽与旌阳逢。","教告非俗语，泠泠启昏蒙。","我旧骑蹇驴，君去跨冥鸿。","一别十五载，旷怀渴清风。","今闻佩县印，高凤潜衰蓬。","谁信五彩烂，卑栖能自容。","终当振羽翮，万里沧溟东。"],"title":"寄清流许令"}
