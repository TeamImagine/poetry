{"author":"黄庚","id":160553,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["银桥疑驾海天长，金粟离离照玉觞。","影浸山河琼殿冷，舞分风露羽衣香。","亦知广莫元无野，却笑温柔别有乡。","闲折一枝惊昨梦，素娥怜我授玄霜。"],"title":"修竹宴客广寒游亭分韵得香字"}
