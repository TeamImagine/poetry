{"author":"刘宰","id":93220,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["大雅如公信不群，书藏万卷笔如神。","再从鹗表腾霄汉，直上龙门振羽鳞。","莲幕今无居右客，花封旧有去思民。","从来姑孰佳山水，可惜题舆失伟人。"],"title":"挽太平赵倅三首  其一"}
