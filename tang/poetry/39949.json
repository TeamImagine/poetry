{"author":"皎然","id":39949,"strains":["仄仄仄平仄，平平仄○仄。","平平平仄平，仄仄平仄仄。","仄仄平平仄，○平仄平仄。","仄平平仄平，仄仄仄平仄。","仄仄平仄仄，仄平仄平仄。","○仄平仄平，平平仄○仄。"],"paragraphs":["水国苦雕瘵，东皋岂遗黍。","云阴无尽时，日出常带雨。","昨夜西溪涨，扁舟入檐庑。","野人同鸟巢，暴客若蜂聚。","岁晏无斗粟，寄身欲何所。","空羡鸾鹤姿，翩翩自轻举。"],"title":"赠乌程李明府伯宜沈兵曹仲昌"}
