{"author":"曾几","id":249155,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["归去来兮莫问津，有船即买系江滨。","自应一学陶元亮，不用更呼祁孔宾。","已卜春前春后日，重寻水北水南人。","使君为我新茅栋，数有书来意甚真。"],"title":"寄信守徐穉山侍郎"}
