{"author":"王令","id":187850,"strains":["仄仄仄仄○，仄平平仄平。","仄仄仄○○，仄○仄平平。","平平平仄仄，平仄仄仄平。","平○平平平，仄仄平仄平。","仄○平仄○，○平仄平平。","平平○平○，仄仄平仄○。","仄平平仄○，仄仄平仄平。","平平仄仄仄，仄仄仄仄仄。","仄平平平平，仄仄平仄平。","平仄○仄仄，平平平仄平。"],"paragraphs":["一病百志堕，起逢秋物阑。","力弱未胜行，厌闻客言山。","言山多在远，虽近尚莫攀。","拏深吾无舟，逐陆谁借鞍。","不如无所闻，收心就恬安。","南轩颇扶疏，古木髙四观。","不知秋叶疏，但怪朝影斑。","羸躯便偃侧，籍有藁与莞。","仰攀孤云高，卧见飞鸟还。","苟此且自适，何能谋所艰。"],"title":"病起闻说贪山颇有泉石远不能游"}
