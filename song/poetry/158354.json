{"author":"王镃","id":158354,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["湖山掩映雁潭秋，今古诗人说胜游。","绿柳影分骑马路，赤枫叶落钓鱼舟。","前坡风送归樵笛，别墅云藏卖酒楼。","长记寻梅冰雪里，毡靴驼帽鹔鹴裘。"],"title":"湖山即景次尹绿波"}
