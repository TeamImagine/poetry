{"author":"吴芾","id":18310,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平平仄，平平平仄仄平平。","仄平平仄平平仄，仄仄平平仄仄平。"],"paragraphs":["多谢君恩许引年，容亲白石与清泉。","不来山下寻诗社，即向湖中棹酒船。","意适更穿花坞去，兴阑还傍竹林眠。","那闻高士飘然句，陡觉身轻似得仙。"],"title":"和蒋无退怀湖山"}
