{"author":"方回","id":148953,"strains":["平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平仄平仄，仄仄仄平平。"],"paragraphs":["今岁知何处，天刑亦惨哉。","潢池犹未静，洚水复为灾。","民叛非无说，官贪有自来。","祁门郑龙鬬，此祸又谁胎。"],"title":"五月初二日闻祁门县四月二十七日大水没鼓楼蛟龙鬬争溺死者多休宁县江潭等处亦多漂溺"}
