{"author":"李郢","id":26888,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["四朝忧国鬓如丝，龙马精神海鹤姿。","天上玉书传诏夜，阵前金甲受降时。","曾经庾亮三秋月，下尽羊昙两路碁。","惆怅旧堂扃绿野，夕阳无限鸟飞迟。"],"title":"上裴晋公"}
