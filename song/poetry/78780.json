{"author":"陈藻","id":78780,"strains":["平平平仄仄平平，仄仄平平仄仄仄。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["离骚休唱逐臣愁，此曲思君可寄不。","百岁都来如过客，一生大半似幽囚。","那堪泣玉空怀宝，刚道雕虫胜饭牛。","山馆无聊春睡美，日高丈五正蒙头。"],"title":"百丈书怀寄丘子深"}
