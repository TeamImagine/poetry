{"author":"赵汝鐩","id":97951,"strains":["仄平仄仄平平平，平仄仄仄平○○。","仄仄仄仄○仄仄，仄平平平平仄平。","平仄仄仄仄仄仄，仄平仄仄○○平。","○平仄平仄平仄，平平仄仄平平○。","仄平仄仄仄仄仄，仄仄平平平平平。","仄仄平平平仄仄，○平平仄平平○。","平平仄平仄平仄，仄平○平平平平。","仄仄仄○仄仄仄，平仄平仄平仄平。","○平平仄仄平平，仄平平仄平仄平。","平仄仄平平仄平，平平平仄仄平平仄平。"],"paragraphs":["御戎岂别无经纶，娄敬作俑言和亲。","或结或绝患不已，至呼韩邪朝竟宁。","稽首愿得婿汉氏，秭归有女王昭君。","临时失捐画工赂，蛾眉远嫁单于庭。","玉容惨淡落紫塞，粉泪阑干挥黄云。","下马穹庐移步涩，弹丝谁要胡儿听。","年年两军苦争战，杀人如麻盈边城。","若借此行赎万骨，甘忍吾耻縻一身。","闻笳常使梦魂惊，倚楼惟恐烽火明。","狼子野心何可凭，呜呼狼子野心何可凭。"],"title":"昭君曲"}
