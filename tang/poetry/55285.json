{"author":"孟浩然","id":55285,"strains":["仄平平平仄，仄仄平仄仄。","仄平仄○平，仄仄仄平仄。","仄仄平平仄，仄平仄仄仄。","平仄平仄平，平平○平○。","仄平○仄仄，仄仄仄平仄。","○平平平平，平仄仄平○。","仄平仄平○，○仄○仄○。","平平仄平平，平仄平平仄。"],"paragraphs":["翠微终南里，雨后宜返照。","闭关久沈冥，杖策一登眺。","遂造幽人室，始知静者妙。","儒道虽异门，云林颇同调。","两心相喜得，毕景共谈笑。","暝还高窗眠，时见远山烧。","缅怀赤城标，更忆临海峤。","风泉有清音，何必苏门啸。"],"title":"题终南翠微寺空上人房"}
