{"author":"陆游","id":39336,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["乌帽翩翩九陌尘，杖藜谁记岸纶巾。","遗簪见取终安用，弊帚虽微亦自珍。","廊庙似闻怜老病，云山渐欲属闲身。","墙隅苜蓿秋风晚，独倚门扉感慨频。"],"title":"秋思二首  其一"}
