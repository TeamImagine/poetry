{"author":"许浑","id":22145,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["近日高僧更有谁，宛陵山下遇闲师。","东林共许三乘学，南国争传五字诗。","初到庾楼红叶坠，夜投萧寺碧云随。","秋江莫惜题佳句，正是磷磷见底时。"],"title":"赠闲师"}
