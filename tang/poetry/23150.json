{"author":"张九龄","id":23150,"strains":["平仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄仄，平仄仄平平。","仄仄平平仄，平平○仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。"],"paragraphs":["山槛凭南望，川途眇北流。","远林天翠合，前浦日华浮。","万井缘津渚，千艘咽渡头。","渔商多末事，耕稼少良畴。","自守陈蕃榻，尝登王粲楼。","徒然骋目处，岂是获心游。","向迹虽愚谷，求名异盗丘。","息阴芳木所，空复越乡忧。"],"title":"候使登石头驿楼作"}
