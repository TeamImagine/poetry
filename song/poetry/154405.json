{"author":"董嗣杲","id":154405,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["身寄湓城岁月奔，逺懐仙苑自乾坤。","梅林有影吟魂在，陈柏无枝古意存。","独客此时思上塜，孤山今日定开门。","西江不似西湖上，处处酬春把酒樽。"],"title":"清明日懐孤山"}
