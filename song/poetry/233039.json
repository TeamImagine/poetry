{"author":"范仲淹","id":233039,"strains":["平平仄平仄，平平仄平平。","平平仄○○，仄仄仄仄○。","仄仄平平仄，平平仄仄○。","平仄平平平，仄仄○仄平。","平仄仄平仄，平仄平仄平。","仄平○仄平，仄仄平平平。","○平仄平仄，仄平平仄平。","仄仄平仄仄，平平仄平平。","仄仄仄平平，仄平○仄平。","平平仄仄仄，仄仄平○○。","仄平平○仄，平平平仄平。","仄仄平仄平，平平平仄平。","平平○仄仄，仄仄○平平。"],"paragraphs":["灵泉在天半，狂波不能侵。","神蛟穴其中，渇虎不敢临。","隐照涵秋碧，泓然一勺深。","游润腾龙飞，散作三日霖。","天造岂无意，神化安可寻。","挹之如醍醐，尽得清凉心。","闻之异丝竹，不含哀乐音。","月好群籁息，涓涓度前林。","子晋罢云笙，伯牙收玉琴。","徘徊不拟去，复发沧浪吟。","乃云尧汤岁，盈盈常若今。","万里江海源，千秋松桂阴。","兹焉如有价，北斗量黄金。"],"title":"天平山白云泉"}
