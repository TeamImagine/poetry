{"author":"宋庠","id":2555,"strains":["仄仄平平仄，平平仄仄平。","平平平○仄，仄仄仄平平。","仄仄平平仄，平平仄仄○。","平平仄仄仄，平仄仄平平。","平仄○平仄，平平仄仄平。","平平平平仄，仄仄仄平平。","仄仄平平仄，平平仄仄平。","平平仄平仄，平仄仄○平。","仄平平平○，平○仄仄平。","○平仄平仄，平仄仄平平。"],"paragraphs":["始寓南台直，偏惊素籥霜。","悲秋真骑省，出沐愧山郎。","自许鸥机息，谁矜鹤胫长。","尘缁洛客袂，枌老汉人乡。","篝烛沈幽幔，翻经袭隠囊。","杯醪冰余渌，砚滴泻寒光。","岁晚凋兰佩，风干裂芰裳。","星乌绕枝倦，瑶草蔽庭荒。","道为虚心胜，情缘感物伤。","劳歌少凄恻，夷路即腾骧。"],"title":"寓宿南宫言怀"}
