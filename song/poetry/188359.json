{"author":"魏野","id":188359,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["陕城天险枕河湄，茆土真风胜暂知。","云雾虽频霑虎节，雪霜全未染虬髭。","白霓放作军中练，红袖行为帐下旗。","公暇不妨游赏外，佐僚时得一篇诗。"],"title":"上知府石太尉二首  其一"}
