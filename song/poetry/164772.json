{"author":"谢翱","id":164772,"strains":["仄平仄仄仄，仄仄平仄仄。","平平平仄平，仄仄仄○仄。","平仄仄○平，平平平平仄。","仄仄仄平仄，仄平平仄仄。","平平仄仄仄，仄仄平平仄。","仄仄平仄平，仄仄仄仄仄。","○仄平平平，仄仄仄平仄。","平仄平平平，平仄仄○仄。"],"paragraphs":["客持麈尾柄，色夺环与玦。","尘心随影袪，一片若行雪。","神兽潜空山，何年探灵穴。","忽失落人手，遂为谈者悦。","阴崖起白气，篆古逾轩颉。","一拂沉藓文，再拂字不灭。","三拂蛟螭腾，世眼不能别。","投尔阴崖颠，惊怪吐其舌。"],"title":"玉麈尾"}
