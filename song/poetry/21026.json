{"author":"晁公溯","id":21026,"strains":["仄平平平平，平仄平仄平。","仄仄仄仄仄，仄仄仄仄○。","平平平仄仄，平平仄平平。","仄仄平仄仄，仄平平仄平。","仄平仄仄仄，仄仄平平平。","平仄平仄仄，平平仄○平。","平平仄平仄，仄平仄平平。","平平○平仄，仄仄○平平。","仄仄仄仄仄，仄平○平平。","仄平○仄仄，仄仄仄仄平。","平平平平仄，仄仄○仄平。","平平仄平仄，仄仄平仄平。","仄平仄平仄，仄平○○平。","仄平仄平平，○仄仄仄平。","平平仄仄仄，平仄平平平。"],"paragraphs":["闭门莓苔青，欹枕风雨秋。","白日稍觉短，急景逝不留。","鸣蝉尖旧响，高槐老新柔。","吊古哀九辩，感今怀百忧。","是时甫七月，大火方西流。","阴麓悬暮色，停云挂空愁。","凉风飒然至，有声在林丘。","萧萧吹游子，意已思良裘。","隠几默不乐，读书将安求。","岂无三益友，共此百尺楼。","陈郎漳滨卧，久阙过我游。","朝来见颜色，厥疾云已瘳。","自兹可来往，笑谈更献酬。","不忧饭成糜，相约剑买牛。","谁能与此世，颠倒同薰莸。"],"title":"喜陈行之病起"}
