{"author":"胡寅","id":12141,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["扶持嘉树起条枚，未觉风前齿发颓。","深凿坐邀千涧水，纵观如步九层台。","云间秀𪩘浓还淡，案上陈编阖又开。","莫似昔贤夸独乐，与人同处首应回。"],"title":"和仁仲治圃三首  其一"}
