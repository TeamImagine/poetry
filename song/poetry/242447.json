{"author":"李纲","id":242447,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["凿木为机运不休，溪边叠石𫘝溪流。","但知随水能旋转，肯道舂粮不自由。","轮辐讵为君子器，机关端与小人谋。","方知抱瓮汉阴老，混沌何须是假修。"],"title":"水硙"}
