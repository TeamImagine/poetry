{"author":"徐积","id":185804,"strains":["仄平仄仄仄平平，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["两人外迹本相疏，何故孤孤为病夫。","未报已惭公面目，有情顾入我肌肤。","将身荷负嫌躯小，引臂镌镕要骨麤。","尽力吟哦吟不尽，此时寒雨满淮湖。"],"title":"上林殿院次公  其八"}
