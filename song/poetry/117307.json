{"author":"释元肇","id":117307,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["鸳鹭胡为久未归，江东民瘦要公肥。","诏翻云露宫鸦湿，帆起秋风画鹢飞。","把酒敬亭呼李白，高吟静练压玄晖。","不须举手遮西日，花待刘郎对紫微。"],"title":"送朔斋右司赴宣城"}
