{"author":"韩维","id":157660,"strains":["仄仄仄平仄，平仄平○仄。","平○平仄平，平仄仄平○。","平平○平仄，仄仄仄平仄。","平平仄仄仄，平仄仄平仄。","平平仄仄仄，平仄仄仄仄。","仄平平仄仄，平仄仄平平。","平平仄仄仄，仄仄仄平仄。","平○仄仄平，仄○仄仄仄。","平平仄仄仄，仄仄仄○仄。","○平平仄仄，○○仄平仄。"],"paragraphs":["济济众君子，庠序之冠冕。","来燕升我堂，良用慰衰蹇。","清言屏丝竹，善意陋肴膳。","兹藩实故国，贤哲世多显。","荀陈没已远，余迹竟未践。","顾惭为政久，儒道不加阐。","云飞乏孔翠，庙荐阙瑚琏。","非期宠禄光，或虑志业浅。","惟天傥有待，在己固当勉。","临觞无以侑，相敦在诚善。"],"title":"燕诸生于内集堂作诗以勉之"}
