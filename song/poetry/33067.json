{"author":"陆游","id":33067,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["玄冥行令肃冰霜，墙角疏梅特地芳。","屑玉定烦修月户，堆金难买破天荒。","了知一气环无尽，坐笑千林冻欲僵。","力量世间谁得似，挽回岁律放春阳。"],"title":"梅花四首  其三"}
