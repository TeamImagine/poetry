{"author":"黄庶","id":173575,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["青帘白屋得新醅，坐待村童买果回。","旋撚野花为泛菊，更寻山路作登台。","世途已把灰心死，樽酒聊同笑口开。","多谢晚禽知客意，歌吟来往劝余杯。"],"title":"依韵和舞阳杨令九日羊川乡同小饮之作"}
