{"author":"邵雍","id":124864,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["溥天之下号寰区，大禹曾经治水余。","衣到敝时多虮虱，瓜当烂后足虫蛆。","龙章本不资狂寇，象魏何尝荐乱胡。","尼父有言堪味处，当时欠一管夷吾。"],"title":"观十六国吟"}
