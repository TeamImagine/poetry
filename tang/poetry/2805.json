{"author":"杜甫","id":2805,"strains":["○平仄仄平仄平，平平平仄平平平。","平平仄仄平仄仄，平仄平平○仄平。","仄平平仄仄平平，仄仄平○○仄平。","平平仄平仄○仄，仄仄平仄○平平。","平平平○平仄仄，平平仄仄平平仄。","平平平平仄平仄，○平仄仄平平仄。","平○平仄仄平○，仄○平○仄仄仄。","平平仄平平仄仄平平仄仄平平仄。","平仄平仄仄平平，仄平○平仄仄平。","仄仄○平仄平仄，仄仄平仄平○平。","仄仄○平仄仄仄，仄仄仄仄平平○。","平平仄○平平仄，仄仄仄仄平仄○。","仄平仄仄仄仄仄，仄仄○平仄○仄。","仄平平仄平仄平，仄平仄仄平平仄。","仄仄平仄仄仄仄，仄平仄仄平平○。","仄平仄仄仄仄仄，仄仄平平仄平○。","○平仄仄仄仄平，仄平平仄仄仄平。","仄平平仄平平仄，仄仄平平○仄平。","平平仄平仄仄仄，仄仄仄仄○平平。","仄○仄平仄平仄，平仄仄仄○○平。"],"paragraphs":["将军魏武之子孙，于今为庶为清门。","英雄割据虽已矣，文彩风流犹尚存。","学书初学卫夫人，但恨无过王右军。","丹青不知老将至，富贵于我如浮云。","开元之中常引见，承恩数上南熏殿。","凌烟功臣少颜色，将军下笔开生面。","良相头上进贤冠，猛将腰间大羽箭。","褒公鄂公毛发动英姿飒爽来酣战。","先帝天马玉花骢，画工如山貌不同。","是日牵来赤墀下，迥立阊阖生长风。","诏谓将军拂绢素，意匠惨淡经营中。","斯须九重真龙出，一洗万古凡马空。","玉花却在御榻上，榻上庭前屹相向。","至尊含笑催赐金，圉人太仆皆惆怅。","弟子韩干早入室，亦能画马穷殊相。","干惟画肉不画骨，忍使骅骝气凋丧。","将军画善盖有神，必逢佳士亦写真。","即今飘泊干戈际，屡貌寻常行路人。","途穷反遭俗眼白，世上未有如公贫。","但看古来盛名下，终日坎𡒄缠其身。"],"title":"丹青引赠曹将军霸"}
