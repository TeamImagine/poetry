{"author":"王安石","id":180009,"strains":["仄平仄平平，仄仄平仄仄。","平平仄仄仄，仄仄平仄仄。","仄○仄仄仄，仄仄仄仄仄。","平平平仄平，○仄仄仄仄。","○平仄仄仄，仄仄平○仄。","平平仄○仄，仄仄平平仄。","仄平仄平仄，仄仄仄平仄。","仄仄仄平平，平平仄平仄。"],"paragraphs":["少年见青春，万物皆妩媚。","身虽不饮酒，乐与宾客醉。","一从鬓上白，百不见可喜。","心肠非故时，更觉日月驶。","闻欢已倦往，得饱还思睡。","春归只如梦，不复悲憔悴。","寄言少年子，努力作春事。","亦勿怪衰翁，衰强自然异。"],"title":"少年见青春"}
