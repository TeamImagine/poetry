{"author":"刘一止","id":237667,"strains":["仄仄平平仄仄平，仄平仄平仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["衲底摩尼直万金，半生空探九渊寻。","波离忏罪何名罪，老可安心不见心。","碧涧寒泉流自古，斋厨煮菜味常今。","牧庵已断人牛迹，纯白何妨黑半侵。"],"title":"次韵牧庵禅师持公见贻一首"}
