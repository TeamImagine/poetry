{"author":"杜甫","id":3866,"strains":["仄仄仄平仄，平平仄仄平。","仄平平仄仄，○仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，○仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["自汝到荆府，书来数唤吾。","颂椒添讽咏，禁火卜欢娱。","舟楫因人动，形骸用杖扶。","天旋夔子国，春近岳阳湖。","发日排南喜，伤神散北吁。","飞鸣还接翅，行序密衔芦。","俗薄江山好，时危草木苏。","冯唐虽晚达，终觊在皇都。"],"title":"续得观书迎就当阳居止正月中旬定出三峡"}
