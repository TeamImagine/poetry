{"author":"郭祥正","id":192545,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["文献颀颀学问该，可怜为相遇嫌猜。","当年致主陈金镜，后世空祠见铁胎。","武水直疑龙卧久，韶山时想鹤归来。","我朝继有襄公出，谁道南方乏美材。"],"title":"韶州唐张文献公祠堂"}
