{"author":"释慧空","id":10058,"strains":["平平仄平平仄平，仄平仄仄平平平。","仄○仄仄仄平仄，○平仄仄平平平。","仄平仄平仄平仄，○平仄仄仄平平。","○仄仄平平仄仄，仄仄仄仄平○平。","平仄仄仄仄平仄，仄平仄仄○仄平。","仄平平仄仄仄仄，仄仄仄仄平平平。","○仄平○平平仄，仄平仄仄○仄仄。","平？。"],"paragraphs":["吴山道人真倔强，气吞佛祖无诸方。","饱参不数古韶偃，操词不齿今苏黄。","独能以文事圆悟，期于季软振颓纲。","缘熟果能符素志，要与乃祖联遗芳。","金券揭起益高价，栗蒲突出重耿光。","弄蹄驴子骥莫及，踢出保寿今开堂。","三圣休更推僧出，此公毒手难近傍。","咦！。"],"title":"送本书记住保寿"}
