{"author":"释居简","id":91267,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["我欲渊明伯仲间，为谁干没静中闲。","直将目送孤鸿度，横截湖飞短艇还。","稍闲便同搜万象，更忙亦可看孤山。","是闲真隠多余地，玄豹何尝肯露斑。"],"title":"酬姜贫乐"}
