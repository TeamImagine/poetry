{"author":"张即之","id":109246,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["簿书应接一身兼，减却新诗上笔尖。","愧我世无分寸补，为农忧有岁时占。","客因年近思家切，人到心闲饮水甜。","昨夜一番乡屋梦，寒梅香处短筇拈。"],"title":"腊八日早漫成"}
