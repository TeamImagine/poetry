{"author":"强至","id":182420,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平仄仄仄平平仄，仄仄平平仄仄平。"],"paragraphs":["酒蚁清香绿盏飞，河鲂雪缕玉盘肥。","三春花草殊南北，一笑乾坤外是非。","膏血生民劳版筑，筋骸薄宦走都畿。","陶潜此日方萧瑟，那啻篱边遇白衣。"],"title":"常尉携酒馔就部役所见劳"}
