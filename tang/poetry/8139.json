{"author":"王建","id":8139,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄平平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["衰门海内几多人，满眼公卿总不亲。","四授官资元七品，再经婚娶尚单身。","图书亦为频移尽，兄弟还因数散贫。","独自在家长似客，黄昏哭向野田春。"],"title":"自伤"}
