{"author":"张耒","id":216320,"strains":["仄仄○平仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄○平仄仄，仄仄仄○平。","仄仄平平○，○平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","平平○仄仄，平仄仄○平。"],"paragraphs":["密雪当残腊，冲风到荜门。","洒窗惊纸湿，入竹觉声繁。","天阔飘无界，城高积有痕。","气和归麦陇，水味到茶轩。","广陌无游骑，空邮有滞辕。","炎炉聊自暖，浊酒仅能温。","野迥征鞍设，边寒塞甲屯。","振奇歌历历，回袖舞蹲蹲。","客至须驼褐，相逢赖酒樽。","晴明占草木，春意到闲园。"],"title":"用欧阳文忠韵雪诗"}
