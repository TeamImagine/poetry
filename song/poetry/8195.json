{"author":"张炜","id":8195,"strains":["平仄仄仄平，仄仄仄平仄。","仄仄仄平平，仄平仄平仄。","平平平仄○，平仄平仄仄。","仄仄仄仄平，仄仄仄平仄。","平平仄平仄，仄仄平仄仄。","仄平○仄仄，○仄仄平仄。"],"paragraphs":["枯木立数茎，断岸走千尺。","旁有牧牛儿，放牛倚拳石。","牛闲芳草间，儿倦眠跼蹐。","画手笔入神，淡墨夺真迹。","凭谁唤儿醒，落日归路僻。","觉来横短笛，吹断远山碧。"],"title":"题夏训武珪画牛"}
