{"author":"陆游","id":38144,"strains":["仄仄平平平，平平仄平仄。","○仄仄平平，平平仄仄仄。","仄平平仄仄，仄仄平仄仄。","仄平平仄平，仄仄平○仄。","平○仄○仄，仄仄平○仄。","平平仄仄仄，仄仄平仄仄。"],"paragraphs":["北起成孤峰，东蟠作幽谷。","中有十余家，芦藩映茆屋。","土肥桑柘茂，雨饱麻豆熟。","比邻通有无，井税先期足。","烟中语相答，月下歌相续。","儿童不识字，未必非汝福。"],"title":"余读元次山与瀼溪邻里诗意甚爱之取其间四句各作一首亦以示予幽居邻里 峰谷互回映"}
