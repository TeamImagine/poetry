{"author":"陆游","id":40943,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["偶向人间脱骇机，玉池中夜自生肥。","据鞍马援虽堪笑，强饭廉颇亦未非。","道貌安能希睟盎，世缘但可付猗违。","它年不死君须记，会在天津看落晖。"],"title":"亲旧见过多见贺强健戏作此篇"}
