{"author":"元结","id":4662,"strains":["仄仄仄平仄平○，平平平平平○○。","仄平仄平平仄○，○仄仄平平仄平。","仄仄平平仄○平，○仄仄平仄平平。","○仄○平○平平，平○平平仄平平。","○仄平平平平，仄仄○平平○。","仄仄平平仄平仄，仄平平平仄平仄。"],"paragraphs":["海浩淼兮汩洪溶，流蕴蕴兮涛汹汹。","下何有兮人不闻，深溢漭兮居潜君。","彼潜君兮圣且神，思一见兮藐无因。","思不从兮空踟蹰，心回迷兮意萦纡。","思假鳞兮鲲龙，激沆浪兮奔从。","拜潜君兮索玄宝，佩元符兮轨皇道。"],"title":"引极三首 怀潜君"}
