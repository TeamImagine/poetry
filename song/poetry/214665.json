{"author":"晁补之","id":214665,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["梦觅毗耶看雨华，玉城银涧过萦斜。","乍疑雾廓千峰障，未觉雷惊万谷芽。","碧落清谈元物外，金闺高兴共天涯。","寒鸡唤起新诗就，谁忆袁安正卧家。"],"title":"次韵信倅练定梦雪中过王侍郎"}
