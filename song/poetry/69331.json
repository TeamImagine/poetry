{"author":"王炎","id":69331,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平平仄平。","仄仄平平平仄仄，平平仄仄仄平平。"],"paragraphs":["扣关剥啄到吾庐，觉我论才有不如。","道在褐衣怀美玉，文成熟路驾轻车。","而今谈笑不携手，他日寒温徒寄书。","势利之交儿辈事，何须有客佩金鱼。"],"title":"再和前韵三首  其一"}
