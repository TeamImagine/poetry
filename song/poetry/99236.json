{"author":"梁文奎","id":99236,"strains":["平○平平仄，仄○仄仄平。","仄仄平仄平，平○平仄平。","仄平仄仄平，仄仄仄仄平。","○仄仄○平，仄平○仄仄。","平平平仄仄，仄平平仄平。","仄仄平仄仄，平仄仄平平。"],"paragraphs":["清如增江水，白如白石山。","羡尔清白人，栖迟山水门。","至清不可淆，至白不可淫。","传子复传孙，一心如一辙。","山同今古色，水同今古流。","载阅清白卷，山水两悠悠。"],"title":"题增城进士单有明清白传家卷"}
