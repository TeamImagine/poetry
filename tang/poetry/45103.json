{"author":"沈佺期","id":45103,"strains":["仄仄平平仄，平平○仄平。","平○平仄仄，平仄仄平平。","平仄平平仄，平平仄仄平。","仄○平仄仄，平仄仄○平。","平仄○平仄，平平仄仄平。","仄平○仄仄，平仄仄平平。"],"paragraphs":["北阙垂旒暇，南宫听履回。","天临翔凤转，恩向跃龙开。","兰气薰仙帐，榴花引御杯。","水从金穴吐，云是玉衣来。","池影摇歌席，林香散舞台。","不知行漏晚，清跸尚裴徊。"],"title":"奉和圣制幸礼部尚书窦希玠宅"}
