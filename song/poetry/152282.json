{"author":"方一夔","id":152282,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不露文章世不惊，由来天亦厌虚名。","弦歌夫子穷将圣，风雅灵均死独清。","其道卷怀何足恨，斯文得与岂无情。","长歌独坐沧浪水，休说他年起濯缨。"],"title":"杂兴  其二"}
