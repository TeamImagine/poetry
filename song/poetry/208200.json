{"author":"黄庭坚","id":208200,"strains":["平仄仄仄平平仄平仄，平仄○平仄平仄。","平平仄平仄平仄仄仄平仄，仄平仄○平○仄仄仄。","平仄仄平仄仄平，仄仄仄仄平仄仄平平。","平○平平平平，平平仄平平仄。","平仄平平平平平平，仄仄仄○平。","仄平平仄仄，○平平仄平仄。","平平平○平，仄仄仄平平仄。","仄平平○平，○○仄平仄仄。","仄仄平平仄，仄仄平○平仄仄。","平平平仄平，仄平仄平○平。","平平仄仄平仄仄仄，仄平○平仄平平平平。"],"paragraphs":["天地具美兮生此明月，升白虹兮贯朝日。","工师告余曰斯不可以为珮，弃捐椟中兮三岁不会。","霜露下兮百草休，抱此耿耿兮与日星游。","山中人兮招招，耕而食兮无恤。","榛艾蓁蓁前吾牛兮，疻不可更扶。","浅耕兮病岁，深耕兮石婴耜。","登山兮临川，雉得意兮鱼乐。","小风兮吹波，从其友兮尾尾。","日下兮川逝，射雉兮丧余一矢。","佳人兮洁齐，怅何所兮行媒。","南山有葛兮葛有本，我羞𫗦兮以君之鉏来。"],"title":"明月篇赠张文潜"}
