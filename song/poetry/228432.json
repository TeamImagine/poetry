{"author":"释德洪","id":228432,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["此堂华构面层城，意趣追回万古情。","落帽被嘲真有道，买金偿谤亦求名。","黄庭卷掩凝香缕，画戟门深列卫兵。","安用山林笑朝市，戏将轩冕寄余生。"],"title":"次韵吏隐堂二首  其二"}
