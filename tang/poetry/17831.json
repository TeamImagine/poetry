{"author":"杨衡","id":17831,"strains":["平○平仄仄，平平仄平平。","仄仄○平平，平仄仄仄平。","平仄仄平仄，仄仄仄平平。","仄仄平仄仄，平仄仄平平。","平平仄平平，平仄仄平平。","仄仄平仄仄，平平平仄平。","仄平仄平仄，仄仄仄平平。","仄仄平平仄，平平仄平平。"],"paragraphs":["忧思繁未整，良辰会无由。","引领迟佳音，星纪屡以周。","蓬阆绝华耀，况乃处穷愁。","坠叶寒拥砌，灯火夜悠悠。","开琴弄清弦，窥月俯澄流。","冉冉鸿雁度，萧萧帷箔秋。","怅怀石门咏，缅慕碧鸡游。","髣髴蒙颜色，崇兰隐芳洲。"],"title":"秋夜闲居即事寄庐山郑员外蜀郡符处士"}
