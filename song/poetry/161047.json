{"author":"戴表元","id":161047,"strains":["仄仄仄○仄仄平平，仄仄仄仄仄平仄平。","平平平仄仄仄仄，仄仄仄仄平平平。","平平仄仄平平仄，仄仄平○平仄仄。","平平平平仄平仄，平仄平平仄平仄。","平仄仄仄平平平，平平仄仄平平平。","○○仄仄仄仄仄，仄仄平仄平平平。","平平仄仄平平仄，仄仄平平平仄仄。","平○仄仄仄仄平，平仄平平○仄仄。","仄平仄仄○仄平，平平仄仄平平平。","仄平平平仄仄仄仄仄，平仄平○平仄平。"],"paragraphs":["有耳不听下里巴人，有手不写剧秦美新。","天生灵物寄我体，可惜秽弃同埃尘。","清风百世希文老，一字流传今是宝。","谁知堂堂伯夷颂，曾借春晖发枯槁。","韩子也复英雄姿，冰寒斗峻余文辞。","吹嘘自起北海隠，脍炙聊慰西山饥。","天荒地老精灵在，处处江湖红散彩。","青离孔氏忽自归，今遇龚侯如有待。","世情爱古兼爱奇，书奴满眼非吾师。","请君焚香盥手拜此帖，归洗人间儿女痴。"],"title":"范文正公黄素小楷昌黎伯夷颂盖宋皇祐三年十一月在青社所书以遗京西转运使苏公舜元者也后二百四十年大兴李侯戡得此本于燕及南来守吴乃文正公乡里即访公子孙以畀之范氏喜而索诗为赠"}
