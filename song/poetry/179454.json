{"author":"苏颂","id":179454,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["迢迢归驭指榆津，日日西风起塞尘。","沙底暗冰频踠马，岭头危径罕逢人。","客心牢落偏多感，天意融怡渐发春。","珍重诗翁饶藻思，剪裁风物见长新。"],"title":"和富谷馆书事"}
