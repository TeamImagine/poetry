{"author":"范纯仁","id":184846,"strains":["平平仄仄仄平平，平仄平平仄仄平。","平仄仄平仄仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["东田不到几经年，孙阁重登荷眷怜。","清世莫尊唯尚父，朱颜难老是真仙。","四朝弼亮繄贤业，八表升平赖化权。","门馆旧生弥幸会，再陪几杖向林泉。"],"title":"过洛谒文潞公游东田"}
