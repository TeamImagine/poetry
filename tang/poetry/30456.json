{"author":"罗邺","id":30456,"strains":["平仄平平平仄平，平平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["来往烟波非定居，生涯蓑褐外无余。","闲垂两鬓任如鹤，只系一竿时得鱼。","月浦扣船歌皎洁，雨蓬隈岸卧萧疏。","行人误话金张贵，笑指北邙丘与墟。"],"title":"钓翁"}
