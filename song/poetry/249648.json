{"author":"郭印","id":249648,"strains":["平○仄平平，平仄○仄仄。","平平平仄平，平仄仄平仄。","平平仄平仄，平仄仄平仄。","仄平仄仄仄，仄仄平○仄。","仄平平仄平，仄仄平平仄。","平平仄平平，仄仄平平仄。","○仄仄○平，平仄平仄仄。","平平平仄平，仄仄○仄仄。","平平仄平仄，平仄仄○仄。","平平仄仄平，平仄仄平仄。","仄平仄平平，仄仄平仄仄。","平平仄平○，平平仄平仄。","平平平平平，仄仄仄平仄。","平仄仄仄仄，○仄平○仄。"],"paragraphs":["鸡号出郊坰，残月犹未没。","东方迤逦明，林表上初日。","团圆状车盖，光射半天赤。","我时决两眦，喜极还叹息。","迩来天令乖，宇宙秋霖积。","阴霾翳扶桑，不放翔阳逸。","行者厌泥涂，耕者忧稼穑。","官卑何所为，坐视空戚戚。","金乌忽飞晓，光曜宛如昔。","须臾一镜升，烟雾眇无迹。","八纮顿清明，万象趋烜赫。","人情绝愁叹，熙熙遍阡陌。","无端南山云，尚恐复蒸郁。","安得大力士，长挽羲和出。"],"title":"朝日"}
