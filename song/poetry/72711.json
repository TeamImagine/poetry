{"author":"曾丰","id":72711,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","平平平仄仄平仄，平仄仄平平仄平。"],"paragraphs":["笑下篮舆上画船，百千诗具已遮前。","川通诸海滔滔是，鱼跃于渊圉圉然。","云出山头犹阁雨，风行水面不停烟。","囊中随意乱收拾，容了劝农归细编。"],"title":"假守晋康出郊劝农  其一"}
