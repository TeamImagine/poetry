{"author":"方岳","id":127564,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["老年梦不到歌姝，一笑离尊孰与娱。","岁事沈沈江上月，时情泛泛水中凫。","路贫如此谁来往，山意于人定有无。","牢落不堪持说似，诗成时一寄奚奴。"],"title":"次韵郑省仓见寄  其二"}
