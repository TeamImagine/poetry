{"author":"梅尧臣","id":46884,"strains":["仄平仄仄平仄平，平平仄仄仄仄平。","仄○平仄仄仄平，仄仄仄仄平仄平。","仄平平仄平平平，平平仄平仄○平。","仄仄仄仄仄仄仄，平仄平平平○○。","平平仄平仄平平，仄平仄仄○平平。"],"paragraphs":["玉盘叠捧溪女归，鱼鳞作室待水婓。","竹间山鬼入夜啼，古庙久闭谁启扉。","屈原憔悴江之圻，芙蓉木兰托兴微。","贾谊未召绛灌挤，香草嘉禾徒菲菲。","曾无半辞助诃讥，国风幸赖相因依。"],"title":"正仲往灵济庙观重台梅"}
