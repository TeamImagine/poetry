{"author":"陈造","id":58835,"strains":["仄平仄○○，仄平仄○平。","仄平仄平平，仄平○○○。","平仄平平仄，仄仄仄仄平。","仄平仄○平，仄仄仄平平。","平平平平平，仄仄仄仄平。","○仄仄仄平，仄仄仄平平。","仄平仄平仄，仄仄平平平。","平平仄仄仄，仄仄仄仄平。","平仄仄仄仄，平○平仄平。","○仄仄仄○，仄仄仄平平。"],"paragraphs":["堰西绿泱泱，堰东已胶杯。","吕城校奔牛，客舟更迟回。","嗟我为贫仕，此路几往来。","厉翁市冠师，与我熟追陪。","渠贫安无求，我困坐不才。","三别二十年，鬓发各摧颓。","拟赓北山杞，倏笑南柯槐。","惟翁未厌客，望影笑口开。","生得数会面，升沈何有哉。","相约饱饭过，世事付飞埃。"],"title":"吕城堰"}
