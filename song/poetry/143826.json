{"author":"舒岳祥","id":143826,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["道不能鸣假物鸣，数篇诗见故人情。","重经丧乱成南北，多谢交游访死生。","我始欲愁将老至，公须少忍待时平。","古来毁弃连城璧，不恨沈埋百世英。"],"title":"次韵答达善"}
