{"author":"谢逸","id":226608,"strains":["仄仄平平仄仄仄，仄仄平平仄平仄。","平平仄仄平平平，平仄平平仄平仄。","平平○平仄仄仄，仄平仄仄平平仄。","平○平平平平平，仄仄平平仄平仄。"],"paragraphs":["莫事休休复莫莫，草木归根定摇落。","穷冬日月任峥嵘，寒士胸怀要恢廓。","人言张仪舌尚在，我惭祖逖鞭先著。","君如端为梅花归，请脱青衫对花酌。"],"title":"岁晚书怀"}
