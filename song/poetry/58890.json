{"author":"陈造","id":58890,"strains":["仄平仄仄平，仄仄仄平仄。","仄平平平仄，仄仄仄平仄。","平平仄仄仄平仄，平仄仄平平仄仄。","仄平平仄仄仄○，仄平平仄平平平。","仄平平仄仄平仄，仄仄仄仄平平平。","平平仄仄平平仄，仄仄○仄平仄仄。","仄○仄仄仄○平，仄○○平仄平仄。","平平仄仄平平仄，平仄平平平仄仄。","○○仄仄仄平平，仄○平平平仄仄。","仄平平仄平平仄，仄仄平平平仄○。","仄仄平仄仄平○，平仄平平仄○仄。"],"paragraphs":["汉宫第一人，只合侍天子。","四弦春风手，可用入胡耳。","天生国艳或为累，金赂画工宁不耻。","玉颜初作万里行，朔风黧面边尘昏。","路人私语泪栖睫，况妾去国怀君恩。","穹庐渐耐胡天冷，政复难忘心耿耿。","夜深拜月望长安，顾叹当时未央影。","胡雏酌酒单于舞，铭肺千年朝汉主。","传闻上谷与萧关，自顷耕桑皆乐土。","向来屯饷仍缯絮，庙算年年关圣虑。","但令黄屋不宵衣，埋骨龙荒妾其所。"],"title":"明妃曲"}
