{"author":"韩琦","id":90595,"strains":["平平平仄平，仄平仄平仄。","平平仄仄仄，仄仄仄仄仄。","仄平仄平平，仄仄仄仄仄。","平平仄仄平，仄仄仄平仄。","平○仄仄平，仄仄仄○仄。","平平仄仄平，仄仄○平仄。","平平仄仄仄，仄仄○仄仄。","平平仄仄○，仄仄平平仄。","平平仄仄平，仄仄平○仄。","仄仄平仄平，仄仄仄○仄。","平○仄仄○，平仄平○仄。","平○仄仄平，仄仄平平仄。"],"paragraphs":["先茔东北隅，有泉渤而出。","奔跳若爨鼎，万眼沸不一。","始虽稍泓登，渐乃肆沕潏。","吾尝展祀余，爱玩必终日。","爰从大旱来，数岁竭如窒。","伤哉利泽源，顿尔藏于密。","吾今具畚锸，试欲疏潜屈。","开无数尺间，旧脉俄腾溢。","涓涓力尚微，势已舒沈郁。","我愿天道常，不使五行失。","均调四气和，寒燠皆从律。","宣其润下功，复得霑群物。"],"title":"开泉"}
