{"author":"林宽","id":27662,"strains":["仄仄平平仄仄平，仄平平仄仄平平。","平平平仄仄平仄，平仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["失意闲眠起更迟，又将羁薄谢深知。","囊书旋入酒家尽，纱帽长依僧壁垂。","待月句新遭鬼哭，寻山貌古被猿窥。","元和才子多如此，除却清吟何所为。"],"title":"酬陈樵见寄"}
