{"author":"赵崇鉘","id":125426,"strains":["平平仄平平仄仄，仄仄平平仄平仄。","仄平仄平仄仄平，仄仄平平仄平仄。","仄平仄平仄仄平，仄平仄平仄仄平。","仄平仄平仄仄仄，平仄仄仄平平平。","平平○平仄平仄，仄仄○平○仄仄。","平平平仄仄仄平，仄○平平仄平仄。"],"paragraphs":["东邻老翁寒不寐，百结悬鹑抆悲涕。","自云子孙学灌园，不识江湖与风水。","大儿里胥缚送州，小儿遁逃卒未休。","老夫忍饥特未死，犂耙典尽春无牛。","身为王民合徭役，运米操舟操不得。","江湖风水未足愁，檝丧樯倾误人国。"],"title":"书事"}
