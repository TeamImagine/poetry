{"author":"陆游","id":37640,"strains":["○平○仄仄平平，仄平仄仄平仄平。","平仄平平仄平仄，仄仄仄○平仄○。","平仄仄仄平仄仄，仄仄平平仄平仄。","○平仄仄仄仄平，仄平仄平仄○仄。","平平仄仄平平平，平仄仄仄平仄平。","平平平仄仄平仄，平平平仄仄平仄。"],"paragraphs":["中原遗老雒川公，鬓须白尽双颊红。","挥亳为君作斋榜，想见眼中余子空。","余子碌碌何足数，独付庄周贾生语。","看君践履四十年，始知此公不轻许。","公今度世为飞仙，开卷使我神凛然。","清时台省要才杰，诸公谁致雒川客。"],"title":"题吴参议达观堂堂榜盖朱希真所作也仆少亦辱知于朱公故尤感慨云"}
