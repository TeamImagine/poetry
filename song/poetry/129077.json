{"author":"赵孟坚","id":129077,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["自叹凄凉客寄身，已孤茱酒奉慈亲。","未应一夜无芳菊，共上层楼有可人。","日射寒山宜近晚，霜殷秋叶艳于春。","清欢率尔吾侪事，帽落龙山意更真。"],"title":"十日同宪僚登高"}
