{"author":"丘葵","id":162442,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["十年江上理丝纶，此日桐城喜见君。","造化由来穷我辈，俗儒安得与斯文。","人间腥腐荃俱化，圃内宽闲菊自芬。","万里秋天愁不尽，取将风月与谁分。"],"title":"呈刘秋圃"}
