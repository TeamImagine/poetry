{"author":"王建","id":8138,"strains":["平平仄仄仄平平，仄仄平平仄仄平。","平仄平平平仄仄，平平平平仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["桃花百叶不成春，鹤寿千年也未神。","秦陇州缘鹦鹉贵，王侯家为牡丹贫。","歌头舞遍回回别，鬓样眉心日日新。","鼓动六街骑马出，相逢总是学狂人。"],"title":"闲说"}
