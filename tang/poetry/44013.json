{"author":"胡传美","id":44013,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["仙宫碧落太微书，遗迹依然掩故居。","幢节不归天杳邈，烟霞空锁日幽虚。","不逢金简扳云洞，可惜瑶台叠藓除。","欲脱儒衣陪羽客，伤心齿发已凋疏。"],"title":"武康碧落观"}
