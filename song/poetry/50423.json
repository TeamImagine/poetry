{"author":"周必大","id":50423,"strains":["平平仄平仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["宸游不为菊丛生，观宴元因谷顺成。","阁御芙蓉称曼寿，殿开选德奏和声。","玉觞未饮心先醉，宝墨遥瞻眼倍明。","身在金坡空感遇，论思深愧策平平。"],"title":"臣恭和御制晚秋曲宴近体诗一首缮写投进冒渎天威臣无任战惧俟罪之至"}
