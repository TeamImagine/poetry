{"author":"章甫","id":64805,"strains":["仄平平平仄仄仄，仄仄○平平仄平。","仄平仄仄仄仄仄，仄○平平平仄○。","平平仄仄平平仄，○○平平仄平仄。","平平○仄仄平平，平仄仄平平仄仄。"],"paragraphs":["惠山甘泉苦不冷，日铸茶香方是真。","广文唤客作妙供，石铫风炉皆手亲。","神清便欲排阊阖，且了吾人淡生活。","瓶芽分送已无余，杯水尚容消午渴。"],"title":"叶子逸以惠山泉瀹日铸新茶饷予与常郑卿"}
