{"author":"韩琦","id":90558,"strains":["仄○仄仄平，平仄仄平仄。","仄○仄仄平，平仄仄○仄。","平仄平平平，仄仄平平仄。","平仄仄○平，仄○仄平仄。","仄仄仄仄平，仄仄仄仄仄。","仄平平仄仄，平仄仄平仄。","○仄仄○○，仄仄仄平仄。","仄仄平平平，仄仄仄平平。","平平平仄○，仄仄仄仄仄。","平平仄平仄，仄仄仄平仄。","平平仄平仄，仄仄仄仄仄。","仄仄平平○，仄仄仄平仄。","仄仄仄平平，仄仄仄平仄。","仄仄平平平，仄仄仄平仄。","仄仄仄平平，平仄仄仄仄。","仄仄仄平平，仄仄平仄仄。"],"paragraphs":["仲尼大圣人，文武亦云学。","况其下者乎，而不事砻琢。","伊予之逢辰，进本任愚朴。","今辱寄中山，地重扼幽朔。","日惧不克堪，误上所简擢。","古之良守帅，功业甚奇卓。","思以救空踈，志慕极坚确。","后圃新吾堂，左右谨图模。","公余时纵观，大可儆龊龊。","奔雷发聋聩，皎日破昏浊。","苟能奉规矩，曷愧大匠斲。","或此贤宾僚，指顾便扬攉。","四座企清风，耳目外优乐。","子好虚名哉，事实出诚悫。","庶几得涓尘，聊以助海岳。","唯有大忠心，不在先觉觉。"],"title":"阅古堂"}
