{"author":"叶茵","id":126200,"strains":["仄平○平平平平，仄仄仄仄平○平。","仄○仄仄平仄平，平仄仄仄平平平。","仄平仄平○平平，仄○仄平平○平。","○平仄仄平平平，○仄平仄平平平。","仄平仄平平平平，仄平平仄平平○。","平平平平仄仄平，仄平仄仄平平仄仄平平平。"],"paragraphs":["放船中流天模糊，淅淅霎霎鸣茭芦。","万顷刹那成玉壶，柔𫇛荡漾歌吴歈。","老渔直前相招呼，骨相子猷洵且都。","其人岂是斯人徒，相顾而笑掀虬须。","汝为汝兮吾非吾，剡溪风景今何如。","谁能为人作画图，予方奋臂持竿独钓于江湖。"],"title":"棹雪"}
