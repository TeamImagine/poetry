{"author":"刘宰","id":92940,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["经始南风咏有虞，落成候筦报秋初。","连甍尽撤编茅旧，万灶重新列屋居。","千里只今成保障，一廛谁复等蘧庐。","何人袖出如椽笔，为写丰功揭里闾。"],"title":"和真州太守营屋新成之韵三首  其三"}
