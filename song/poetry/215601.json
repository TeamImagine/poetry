{"author":"吴可","id":215601,"strains":["平平仄○仄，平仄仄平仄。","平○仄平平，平平仄平仄。","○平○平平，仄平仄平仄。","平平仄平仄，平平仄平仄。","仄仄平平平，仄仄仄○仄。","平平仄仄平，平仄仄平仄。","仄仄平平平，平平仄平仄。"],"paragraphs":["归来便闲适，松桧自俦侣。","扶疏媚虚堂，初无一禽语。","长哦柴桑诗，妙香吐云缕。","平生壑源好，莲瓯发新乳。","痛洗朝来忙，得意乃如许。","轮蹄不到门，幽壁挂犀麈。","笑拂维摩床，西窗睡秋雨。"],"title":"安静斋诗"}
