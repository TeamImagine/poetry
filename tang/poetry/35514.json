{"author":"李旭","id":35514,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["凌晨晓鼓奏嘉音，雷拥龙迎出陆沈。","金榜高悬当玉阙，锦衣即著到家林。","真珠每被尘泥陷，病鹤多遭蝼蚁侵。","今日始知天有意，还教雪得一生心。"],"title":"及第后呈朝中知己"}
