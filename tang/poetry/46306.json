{"author":"佚名（伯二五五五）（五十九首）","id":46306,"strains":["平平平仄仄○○，仄仄平平仄仄平。","仄○平平平仄仄，平平仄仄仄平○？○仄平仄平平仄，仄仄平平仄仄平。","平仄平○平仄仄，○○平仄仄○平。"],"paragraphs":["哀哉存殁苦难量，共恨沦流处异乡。","可叹生涯光景促，旋嗟死路夜何长！空令肝胆摧林竹，每使心魂痛渭阳。","缧绁时深肠自断，更闻凶变泪沾裳。"],"title":"哭押牙四寂"}
