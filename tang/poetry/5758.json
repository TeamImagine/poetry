{"author":"顾况","id":5758,"strains":["仄仄平平○仄仄，平平仄仄平仄仄。","仄平平平仄平平，仄仄仄平平仄仄。","○仄平平仄仄平，平平？仄平平平。","仄平仄仄仄○仄，仄仄平仄平平平。","仄仄平平平仄仄，平平仄仄平平仄。","○○仄仄平平仄，仄仄○平平仄仄。"],"paragraphs":["武帝升天留法曲，凄清掩仰弦柱促。","上阳宫人怨青苔，此夜想夫怜碧玉。","思妇高楼刺壁窥，愁猿叫月鹦呼儿。","寸心十指有长短，妙入神处无人知。","独把梁州凡几拍，风沙对面胡秦隔。","听中忘却前溪碧，醉后犹疑边草白。"],"title":"李湖州孺人弹筝歌"}
