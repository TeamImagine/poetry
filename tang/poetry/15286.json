{"author":"白居易","id":15286,"strains":["平平仄平仄，仄仄仄平平。","仄仄仄仄仄，仄仄平平平。","仄平仄平仄，平平仄○○。","仄仄仄仄仄，平平仄仄平。","平仄仄仄仄，平平仄平平。","平平仄平仄，平仄仄平平。","仄○仄仄仄，仄平仄○平。","平仄仄平仄，仄仄仄平平。","仄仄仄仄仄，○平平仄○。","仄○仄平仄，仄仄平平平。","仄仄平仄仄，仄仄平仄平。","平平仄○仄，平仄平平平。","仄仄仄仄平，仄平平仄○。","仄平○仄仄，平仄平平平。","平平仄仄仄，仄仄平仄平。","仄仄仄○仄，○平平仄平。"],"paragraphs":["移家入新宅，罢郡有余赀。","既可避燥湿，复免忧寒饥。","疾平未还假，官闲得分司。","幸有俸禄在，而无职役羁。","清旦盥漱毕，开轩卷帘帏。","家人及鸡犬，随我亦熙熙。","取兴或寄酒，放情不过诗。","何必苦修道，此即是无为。","外累信已遣，中怀时有思。","有思一何远，默坐低双眉。","十载囚窜客，万里征戍儿。","春朝鏁笼鸟，冬夜支床龟。","驿马走四蹄，痛酸无歇期。","硙牛封两目，昏闭何人知。","谁能脱放去，四散任所之。","各得适其性，如吾今日时。"],"title":"移家入新宅"}
