{"author":"苏轼","id":195548,"strains":["平○仄平○，仄仄平平仄。","平仄仄仄平，平仄平平仄。","平平仄○仄，仄仄平仄仄。","仄仄平仄○，平平仄仄仄。","平○仄仄仄，仄仄平仄仄。","平平仄平平，仄仄仄仄仄。","平仄平仄仄，仄仄仄仄○。","仄平仄平○，○仄平仄仄。","平平○仄平，仄仄仄平仄。","平○仄仄仄，仄仄仄平仄。"],"paragraphs":["松间旅生茶，已与松俱瘦。","茨棘尚未容，蒙翳争交构。","天公所遗弃，百岁仍穉幼。","紫笋虽不长，孤根乃独寿。","移栽白鹤岭，土软春雨后。","弥旬得连阴，似许晚遂茂。","能忘流转苦，戢戢出鸟咮。","未任供舂磨，且可资摘嗅。","千团输大官，百餠衒私鬬。","何如此一啜，有味出吾囿。"],"title":"种茶"}
