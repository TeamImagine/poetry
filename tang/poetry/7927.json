{"author":"王建","id":7927,"strains":["平平仄仄仄，平仄仄○仄。","平仄仄○平，○平平平仄。","仄○平仄仄，仄仄平平仄。","仄仄仄平平，平平仄平仄。","仄仄仄仄仄，平仄平平仄。","平仄○仄平，○平仄○仄。","仄平？平仄，仄仄平平仄。","平仄平仄平，○平仄平仄。"],"paragraphs":["官家有坏屋，居者愿离得。","苟或幸其迁，回循任倾侧。","若当君子住，一日还修餙。","必使换榱楹，先须木端直。","永令雀与鼠，无处求栖息。","坚固传后人，从今勉劳力。","以兹喩臣下，亦可成邦国。","虽曰愚者词，将来幸无惑。"],"title":"坏屋"}
