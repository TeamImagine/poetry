{"author":"周文璞","id":94742,"strains":["仄平平平仄，仄仄仄平仄。","仄平仄仄仄，仄仄仄仄仄。","平仄仄仄○，○仄平仄仄。","仄平仄仄仄，仄仄平仄仄。","平仄仄平○，仄仄平仄仄。","平○仄平平，仄仄平仄仄。","仄平○平仄，仄平平仄仄。","仄平仄仄仄，仄仄平仄仄。","平仄仄平平，仄仄○仄仄。"],"paragraphs":["此生无耽嗜，独具爱书癖。","旁搜固未暇，乍见亦略识。","尘土苦见污，更苦官事逼。","纸灯既自剪，竹牖仍仆织。","山邑少文献，有亦何自觅。","随行五升瓻，一岁无滴沥。","向来长安市，阅之常竟夕。","怅然梦里去，莽莽云雨侧。","哦此谓寒螀，夜漏三十刻。"],"title":"夜坐读书"}
