{"author":"郭印","id":249748,"strains":["仄平平平平平仄，平平仄仄平平仄。","仄平仄仄仄○○，平仄仄仄平平仄。","仄○平平仄仄○，平平○仄平○仄。","仄○仄仄仄平仄，仄仄仄平平仄仄。","平平仄仄仄仄平，仄仄○仄仄平仄。","平仄○平平仄仄，仄平仄仄平○仄。","仄仄平平仄仄平，平仄平平○仄仄。","仄○仄○仄平平，平仄○平仄平仄。","平平仄仄○仄仄，仄仄仄平○仄仄。","○○平仄仄平平，仄○仄仄○平仄。","平平仄仄平平仄，仄仄平平？平仄。","○平平仄平平平，仄平平仄平○仄。","仄平平仄仄平○，仄仄平仄平仄仄。","○平仄仄平平仄，仄仄仄平平仄仄。","仄平平平平仄平，仄仄○平仄仄仄。","平平仄仄平平仄，仄仄平平仄平仄。"],"paragraphs":["莫君江南佳公子，才华秀拔春兰馥。","少年意气壮虹霓，豪迈不入时人目。","酒量逡巡百盏空，诗锋顷刻千毫秃。","我从识面已忻慕，每恨往还心未熟。","官同古雒岂偶然，一见相忘倒胸腹。","谈道论文俱入妙，夜阑烛短频更仆。","圣处玄微得我疑，君独心通如破竹。","要将土苴活邦家，条上封章抵车轴。","嘉谋谠议期见用，不学贾生空痛哭。","行行提笔战春闱，箧中尚有三千牍。","科名唾手真余事，力转天回迺民福。","当今公道青云平，忍埋光采甘沈陆。","欲随君往路无繇，只欠双翰来插肉。","殷勤别酒休辞醉，马已就衔车已輹。","蜀山崎岖秦甸寒，屈指深冬到辇毂。","焚舟计决携家去，努力加飡此为祝。"],"title":"送莫少虚赴省试"}
