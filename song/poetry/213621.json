{"author":"陈师道","id":213621,"strains":["仄○平仄平，仄平仄仄仄。","平○仄平平，仄仄平平仄。","○平仄平平，仄仄仄平仄。","平○平平平，仄仄平平仄。","平○仄平平，仄仄仄仄仄。","仄平仄○仄，仄仄平仄仄。","平平仄○平，仄仄仄平仄。","平平仄仄仄，平平平仄仄。","平平平仄○，仄仄仄平仄。","仄平仄仄平，仄仄仄平仄。"],"paragraphs":["洞庭千木奴，寸丝不挂手。","来输步兵厨，酿作青田酒。","王家玉东西，未觉岁华走。","方从罗浮山，已作南阳寿。","还将瓮头春，慰子雪入牖。","我方缚禅律，一举烦屡嗅。","东坡酒中仙，醉墨粲星斗。","诗成以属我，千金须弊帚。","何曾樽俎间，著客面黧黝。","定须笑美人，蘸甲不濡口。"],"title":"和苏公洞庭春色"}
