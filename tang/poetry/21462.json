{"author":"杜牧","id":21462,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["大夫官重醉江东，潇洒名儒振古风。","文石陛前辞圣主，碧云天外作冥鸿。","五言宁谢颜光禄，百岁须齐卫武公。","再拜宜同丈人行，过庭交分有无同。"],"title":"寄宣州郑谏议"}
