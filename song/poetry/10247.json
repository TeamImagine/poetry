{"author":"欧阳澈","id":10247,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["绿锁窗前聚首时，戏弹圆玉偶输机。","侑觞既欲携红袖，送酒何妨遣白衣。","酩酊预期归倒载，从容端约话玄微。","挥戈直使颓阳却，不计西风隠半归。"],"title":"督德秀还酒会"}
