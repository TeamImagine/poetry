{"author":"刘季孙","id":189943,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["醉乡王绩比华胥，酒隐堂名意岂殊。","五斗乐真何所累，一樽随分亦其徒。","高才未愧人知少，老句曾容客和无。","尘事万端君莫问，到头酩酊胜区区。"],"title":"酒隐堂"}
