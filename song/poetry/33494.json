{"author":"陆游","id":33494,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["赤日黄尘行路难，青城县里得偷闲。","十年去国悲霜鬓，六月登楼望雪山。","醉客千言犹落笔，美人斗酒未酡颜。","凭谁唤住谭夫子，更与徘徊水石间。"],"title":"青城县会饮何氏池亭赠谭德称"}
