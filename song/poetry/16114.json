{"author":"仲并","id":16114,"strains":["仄仄平平仄仄平，仄平仄仄仄平平。","仄平平仄平平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一笑相逢水一涯，近檐犹记旧相知。","似矜冰玉非凡骨，终倚雪霜开好枝。","新绿成阴无几日，微酸著子亦同时。","诸公忍袖和羹手，空赋西湖处士诗。"],"title":"和沈正卿诸公西湖赏梅"}
