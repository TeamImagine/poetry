{"author":"仲并","id":16104,"strains":["仄仄仄平平仄平，仄平平仄仄平平。","平平平仄仄平仄，平仄平平仄仄平。","平仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["剩引桂枝丛小山，鹜行姑去自余闲。","人怀昆玉未当价，花与莱衣相映斑。","佳树非烟晓葱郁，幽泉不雨夜潺湲。","顿移岩壑山阴道，竞秀争流一席间。"],"title":"题赵有翼丛桂小山"}
