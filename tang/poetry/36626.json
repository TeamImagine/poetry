{"author":"陈陶","id":36626,"strains":["仄仄平平仄○仄，平平仄仄平平仄。","仄仄平平仄仄平，仄平平仄平平仄。","平仄平平仄平仄，平平仄仄平平仄。","平仄平○仄仄平，平平仄仄平平仄。","仄仄平平仄平仄，平平仄仄平○仄。","平平仄仄仄平平，平平仄仄平平仄。"],"paragraphs":["一尺玲珑握中翠，仙娥月浦呼龙子。","五夜流珠粲梦卿，九青鸾倚洪崖醉。","丹穴饥儿笑风雨，娲皇碧玉星星语。","蛇蝎愁闻骨髓寒，江山恨老眠秋雾。","绮席鸳鸯冷朱翠，星流露泫谁驱使。","江南一曲罢伶伦，芙蓉水殿春风起。"],"title":"小笛弄"}
