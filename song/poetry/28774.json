{"author":"周麟之","id":28774,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["晓开疏屏望荣光，仰见威灵烛下方。","二本同楹真盛事，三年叠秀是殊祥。","好图瑞采增旗帜，更诵灵华续乐章。","拜舞共陈归美颂，喜浮春殿九霞觞。"],"title":"太庙观芝草  其二"}
