{"author":"释德洪","id":228400,"strains":["平仄平平仄仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["平昔巾盂共空壁，只今楼观碍层霄。","道心针水妙应在，俗眼云泥谩觉遥。","道路为家身是寄，死生如梦意全消。","明年五顶东游遍，来听吴音发海潮。"],"title":"赴太原狱别上蓝禅师"}
