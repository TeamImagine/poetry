{"author":"吕本中","id":246410,"strains":["仄平○平平，○仄○仄仄。","平○○平○，仄○平仄仄。","平平○平仄，仄仄仄仄仄。","平平仄平平，仄仄仄仄仄。","平平仄平仄，平仄仄平仄。","仄平仄平仄，仄仄平仄仄。","平平仄仄仄，仄仄仄仄仄。","仄○平仄平，仄仄仄仄仄。","仄平平仄平，仄仄仄仄仄。","平平仄平平，仄仄○○仄。","仄平仄平仄，仄○仄仄仄。","○平平平平，仄仄平○仄。","平○仄仄仄，仄仄仄○仄。"],"paragraphs":["异时从公游，颇恨相得晚。","同参长芦禅，共听资福板。","公今三年病，我亦百事懒。","春风广陵城，笑语有未款。","嵩阳有归路，河水渐清暖。","岂无一言赠，慰此千里远。","青松老合抱，意不在俗眼。","岂如山上苗，共尽白日短。","一身随药囊，万事付茗碗。","炉烟袅晴窗，自足了迟缓。","奈何孔文举，苦思坐客满。","更知苏门公，远效嵇中散。","舟行傥见念，此语试三反。"],"title":"甲午送宁子仪归洛"}
