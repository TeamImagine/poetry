{"author":"曾谔","id":206029,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["五泄高寒插太清，银河垂地落天声。","玉虹贯日晴空见，骢马翻瓢白昼倾。","作赋曾闻夸雁荡，乘槎应可到蓬瀛。","何当一比乖龙起，手挽商霖洗甲兵。"],"title":"五泄山"}
