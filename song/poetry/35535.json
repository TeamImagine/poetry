{"author":"梅尧臣","id":35535,"strains":["仄仄平平平，仄平平仄仄。","○平仄平平，仄仄平仄仄。","仄仄平平平，仄○平平仄。","仄○平仄平，仄仄平仄○。","○仄仄仄○，○仄仄仄仄。","仄平仄平平，平○仄平仄。","平平仄平仄，平仄仄仄仄。","仄仄仄平平，平仄平仄仄。","平平仄仄仄，仄仄平仄仄。","仄仄仄平仄，平平仄平仄。","平平○仄平，仄仄平平○。","平平○仄平，仄仄平仄仄。","仄仄仄○平，平平仄平仄。","平平平○○，仄仄仄仄仄。","仄平仄平仄，仄平仄仄仄。"],"paragraphs":["我昨之官来，值君为郡掾。","当年已知名，是日才识面。","未久嗟还都，始应群公荐。","遂除芸省郎，出治江上县。","县剧素所闻，其俗到可见。","水精制盘盂，冰莹产郊甸。","鸣筝斲桐梓，雕饰杂宝绚。","有药化铜铅，方士多伏炼。","君今齿尚壮，好学常不倦。","二者定非惑，吾言亦狂狷。","弦歌将有余，幸可穷经传。","归来期著书，箧楮盈百卷。","莫学此疏慵，无能守贫贱。","明朝君当行，勉勉自出饯。","岂无一壶酒，岂无一鼎馔。"],"title":"送刘成伯著作赴弋阳宰"}
