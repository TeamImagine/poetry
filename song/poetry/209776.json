{"author":"秦观","id":209776,"strains":["仄仄平仄平，平平仄平仄。","平仄仄平平，平平○○仄。","平平仄平平，仄仄○仄仄。","平○仄平平，○平仄平仄。","平○仄○平，仄仄平平仄。","平仄仄平平，仄○仄平仄。","○仄仄平平，仄○○仄仄。","仄仄仄平平，平平平仄仄。","仄平仄平○，仄仄仄平仄。","平仄○仄平，平平仄平仄。"],"paragraphs":["入夏桑柘稠，阴阴翳墟落。","新麦已登场，余蚕犹占箔。","隆曦破层阴，霁霭收远壑。","雌蜺卧沦漪，鲜飙泛丛薄。","林深鸟更鸣，水漫鱼知乐。","羸老厌烦歊，解衣屡槃礴。","荫树濯凉飔，起行遗带索。","冢妇饷初还，丁男耘有托。","倒筒备青钱，盐茗恐垂橐。","明日输绢租，邻儿入城郭。"],"title":"田居四首  其二"}
