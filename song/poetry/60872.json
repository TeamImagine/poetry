{"author":"许及之","id":60872,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["乡里从游不乏贤，薛侯令我自拳拳。","笔端有力能扛鼎，饮量无涯可吸川。","宁屈乘轺纡郡绂，岂容谢事引官年。","皇天有眼难从欲，暂许祠庭作散仙。"],"title":"积雨简百七丈郎中二首  其一"}
