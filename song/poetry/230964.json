{"author":"葛胜仲","id":230964,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["十连名郡近天畿，负重悬知困力微。","闲客已知无啸诺，邻邦聊得看芳菲。","谋身旧似齐优拙，罹咎今同鲁酒围。","回首隽游难恋嫪，索居独学果畴依。"],"title":"南阳诸僚和留别诗再和二首  其二"}
