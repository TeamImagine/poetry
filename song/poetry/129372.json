{"author":"李曾伯","id":129372,"strains":["仄平平仄仄平平，仄仄平平仄仄平。","仄平平平仄平仄，仄平平仄仄平平。","仄平仄仄平平仄，平仄平平仄仄平。","仄平平平仄平仄，仄平平仄仄平平。"],"paragraphs":["眼空凡马绝全牛，肯念江萍万里浮。","一倡朱弦补骚雅，片言华衮续春秋。","礼罗自昔须温造，文馆而今欠薛收。","要任丘墟百年责，慎毋樽俎上南楼。"],"title":"和吴叔永见寄韵  其一"}
