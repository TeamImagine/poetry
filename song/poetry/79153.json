{"author":"欧阳修","id":79153,"strains":["仄仄平仄仄，平仄仄平平。","仄平○平平，仄仄仄仄○。","仄仄仄仄平，平平仄○平。","仄平仄仄仄，平仄仄○平。","平仄仄仄仄，平平○平平。","○平○平仄，平仄仄仄平。","仄仄仄平仄，平平仄○平。","平平仄仄平，平仄仄平平。","平仄平仄仄，仄平仄平仄。","平仄○仄仄，仄平仄平平。","仄平平平平，仄仄仄仄平。","仄仄平仄平，○○仄平平。","平平仄仄○，仄仄仄仄平。","平仄仄平仄，平仄仄平平。","平○仄仄仄，平仄仄○平。"],"paragraphs":["忆昨初受命，同下紫宸朝。","问君当何之，笑指北斗杓。","共念到几时，春风约回镳。","所持既异事，前后忽相辽。","风月坐易失，山川行知遥。","回头三千里，双阙在紫霄。","我老倦鞍马，安能事吟嘲。","君才绰有余，新句益飘飘。","前日逢吕郭，解鞍憩山要。","僮仆相问喜，马鸣亦萧萧。","出君桑干诗，寄我慰寂寥。","又喜前见君，相期驻征轺。","虽知不久留，一笑乐亦聊。","归路践冰雪，还爱脱狐貂。","君行我即至，春酒待相邀。"],"title":"奉使契丹道中答刘原父桑干河见寄之作"}
