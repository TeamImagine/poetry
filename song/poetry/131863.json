{"author":"陆壑","id":131863,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平仄。","平平仄仄平平仄，仄仄平平仄仄平。"],"paragraphs":["破箧犹存旧赐香，轻将魂梦别昭阳。","只知镜里春难驻，谁道人间夜更长。","父母家贫容不得，君王恩重死难忘。","东风二月垂杨柳，犹解飞花入禁墙。"],"title":"杨柳"}
