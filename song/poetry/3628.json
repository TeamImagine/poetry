{"author":"陈与义","id":3628,"strains":["仄仄仄仄仄，仄平仄平○。","仄平○仄仄，仄仄平平平。","○○仄仄仄，仄仄仄平平。","平仄平仄平，○○仄平○。","仄仄仄平仄，仄平仄平平。","仄仄仄仄仄，○仄平仄平。","平平○仄平，○仄平平平。","平平仄平仄，平仄仄平平。"],"paragraphs":["泽国候易变，孟冬乃微和。","解襟凭小阁，日暮归云多。","苍苍散草木，莽莽杂山河。","荒野虫乱鸣，长空鸟时过。","万象各无待，唯人顾纷罗。","备物以养己，更用干与戈。","天风吹我来，衣袂生微波。","幽怀眇无寄，萧瑟起悲歌。"],"title":"小阁晚望"}
