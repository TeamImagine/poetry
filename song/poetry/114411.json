{"author":"刘克庄","id":114411,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["朱幡奉诏省春耕，扫去阴霾旋放晴。","应有罗敷随马看，不烦桃叶渡江迎。","棠阴民各为封植，木德侯方体发生。","少借一年天肯否，要看穑宝得秋成。"],"title":"次韵使君劭农一首"}
