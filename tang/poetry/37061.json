{"author":"李中","id":37061,"strains":["平仄平平仄，平○仄仄平。","平平仄平仄，仄仄仄平平。","平仄平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄○，仄仄仄平○。","平仄○平仄，平平仄仄平。","仄平平仄仄，仄○仄平平。","仄仄平○仄，○○○仄平。","平平仄平仄，平仄仄平平。"],"paragraphs":["多士池塘好，尘中景恐无。","年来养鸥鹭，梦不去江湖。","泉脉通深涧，风声起短芦。","惊鱼跳藻荇，戏蝶上菰蒲。","泛泛容渔艇，闲闲载酒壶。","涨痕山雨过，翠积岸苔铺。","花影沈波底，烟光入座隅。","晓香怜杜若，夜浸爱[蟾]蜍。","步逸心难厌，看吟兴不辜。","凭君命奇笔，为我写成图。"],"title":"题徐五教池亭"}
