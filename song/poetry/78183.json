{"author":"叶适","id":78183,"strains":["平平平仄仄，平仄仄平○。","平平仄平○，仄○平○仄。","平平○仄仄，平仄平仄仄。","仄○○平○，○仄仄平仄。","平仄○○平，仄仄平仄仄。","平平仄平仄，仄仄平○○。","平平仄仄仄，仄仄仄平仄。","平平仄平仄，仄仄平仄仄。","平仄仄仄○，平平仄平仄。","平仄平仄平，仄仄平平仄。","平平平仄仄，仄仄仄平仄。","平平仄平平，仄○平平仄。"],"paragraphs":["华君官五世，人物朴而重。","穷经不辞难，著论何其勇。","编排过百帙，装庋高一冢。","见闻颇惊讪，吟玩自欣悚。","余本空疏人，盛刺勤远捧。","津般俾之读，涉岸沧溟汹。","惟知畏浩博，敢复议烦冗。","芄兰恨柔蔓，栎社嫌拥肿。","谁令独管吹，而为众竽恐。","杨墨岐路迷，服郑丘林拱。","西邻黄策子，简要获天宠。","君兮幸持归，卧看云生垅。"],"title":"还华贤良九经说贤良进卷语林等"}
