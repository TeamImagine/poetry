{"author":"韩维","id":157469,"strains":["平平仄平仄平平，平平仄平平仄平。","仄平仄平仄平○，○平○平○平平。","平○平仄仄仄仄，平仄平仄平仄○。","仄平平仄仄仄仄，仄仄仄仄○平平。","平平仄仄仄平仄，仄仄仄仄○平平。"],"paragraphs":["东风雪飞度清淮，淮边野梅撩乱开。","想君此时驻征骑，题诗折花思悠哉。","缄封千里到此地，桃杏芳意都未回。","岭头奇艳忽照眼，不待驿使传枝来。","清香满把愧佳赠，欲赋岂敢空衔杯。"],"title":"答辛子庄惠梅花之什"}
