{"author":"陆游","id":36618,"strains":["仄平仄仄仄，仄仄平平仄。","仄平平仄平，仄仄平仄仄。","仄平仄仄仄，仄仄仄○仄。","仄平平仄○，平平仄平仄。","平平平平仄，仄仄仄仄仄。","仄仄仄平平，○平平仄仄。","平平仄仄仄，平仄仄仄仄。","平平平仄仄，平仄仄平仄。","仄平仄仄仄，仄仄仄仄仄。","平平仄仄平，○○平仄仄。"],"paragraphs":["少年读尔雅，亦喜骚人语。","幸兹身少闲，治地开药圃。","破荒㔉瓦砾，引水灌膏乳。","玉芝移石帆，金星取天姥。","申椒蘼芜辈，一一粲可数。","次第雨苗滋，参差枫叶举。","山僧与野老，言议各有取。","瓜香躬采曝，泉洁谨炊鬻。","老夫病若失，稚子喜欲舞。","余年有几何，长镵真托汝。"],"title":"药圃"}
