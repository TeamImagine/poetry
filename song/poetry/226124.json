{"author":"洪炎","id":226124,"strains":["仄仄平平平仄仄，仄平平仄仄平平。","平平平仄仄平仄，仄仄仄平平仄平。","仄仄仄平仄平仄，仄平平仄仄平平。","仄平仄平平平仄，仄仄平平平仄平。"],"paragraphs":["此国非燕南赵北，我琴无濮上桑间。","劳生聊作梦中梦，苦语莫酬山复山。","触石白云数峰起，照人明月一钩还。","德星已为荀陈聚，紫气休浮函谷关。"],"title":"公实示闲字韵诗怅然有感次韵奉和三首  其三"}
