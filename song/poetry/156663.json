{"author":"文天祥","id":156663,"strains":["仄仄仄平仄，○仄○平平。","仄仄平平仄，仄仄平仄平。","仄平仄仄仄，仄平仄○平。","仄平○仄仄，平仄平平平。","仄平仄仄平，○仄仄仄○。","○○仄平仄，仄仄仄仄○。","平仄仄平仄，仄仄平○平。","平仄平平仄，仄平仄○平。","仄仄平平○，仄仄平平平。","仄平仄仄平，仄仄平平平。","仄○仄仄仄，仄仄仄仄○。","○平仄仄仄，平平仄平平。"],"paragraphs":["昔我爱泉石，长揖离公卿。","结屋青山下，咫尺蓬与瀛。","至人不可见，世尘忽相缨。","业风吹浩劫，蜗角争浮名。","偶逢大吕翁，如有宿世盟。","相从语寥廓，俯仰万念轻。","天地不知老，日月交其精。","人一阴阳性，本来自长生。","指点虚无间，引我归员明。","一针透顶门，道骨由天成。","我如一逆旅，久欲蹑𪨗行。","闻师此妙诀，蘧庐复何情。"],"title":"遇灵阳子谈道赠以诗"}
