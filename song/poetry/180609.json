{"author":"王安石","id":180609,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["梵馆清闲侧布金，小塘回曲翠文深。","柳条不动千丝直，荷叶相依万盖阴。","漠漠岑云相上下，翩翩沙鸟自浮沈。","羁人乐此忘归思，忍向西风学越吟。"],"title":"长干寺"}
