{"author":"王伯庠","id":19942,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["使君不受二毛侵，杖屦逍遥得胜寻。","拨遣簿书聊永日，登临山水亦何心。","残梅堕雪垂垂白，弱柳摇春淡淡金。","倚瞩大江供一笑，几多襦袴在讴吟。"],"title":"和潘良贵题三江亭韵"}
