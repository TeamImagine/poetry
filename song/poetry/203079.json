{"author":"释道潜","id":203079,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["夫子刚中早数奇，闺门高节耸当时。","渊明晚欲归三径，德曜能从赋五噫。","不见莱衣华发事，空惊薤露昔人悲。","故知造物酬阴施，玉立诸郎富白眉。"],"title":"苏世美夫人挽辞"}
