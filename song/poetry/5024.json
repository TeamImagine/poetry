{"author":"释正觉","id":5024,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["庐山淡薄已多时，谁与丛林洗败姿。","为爱海冰资菜味，不嫌春雨破华枝。","仙陀婆事行行辨，舜若多身处处宜。","快意截流船到岸，江头风顺看樯旗。"],"title":"晖禅人丐盐求颂"}
