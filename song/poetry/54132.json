{"author":"项安世","id":54132,"strains":["仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["贾谊莫思行说背，陈汤空想郅支头。","子规枝上三更觉，白鹭山前万事休。","櫜矢戢戈歌四夏，带牛佩犊免防秋。","一犂先向东郊去，稻滑蔬肥百不愁。"],"title":"次刘子野送别韵"}
