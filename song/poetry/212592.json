{"author":"李复","id":212592,"strains":["平○仄○平平仄，平仄平○仄平仄。","仄仄仄平平仄平，仄仄仄平○仄仄。","平平仄仄○仄仄，平仄平平○仄仄。","平仄平平仄仄平，平平仄仄仄仄仄。","平仄平○仄仄平，仄仄仄平平仄仄。","平平平仄仄仄平，平平仄平仄平仄。","仄平平仄平仄○，仄仄仄平仄平仄。","仄平仄仄仄○○，仄仄仄平仄平仄。","仄平仄仄仄平平，仄仄平○平仄仄。","平平仄仄仄平平，平仄平平仄平仄。","仄仄○平仄仄平，平平仄仄仄平仄。","仄平仄仄仄平平，平平仄仄平平仄。","仄○平仄仄仄仄，仄仄平仄平平仄。","平平仄仄仄平平，平仄平平仄平仄。","平○仄仄仄平仄，仄仄平平仄平仄。","平平仄仄○○○，仄仄○平○平仄。","仄平仄○仄平平，仄仄仄平仄仄仄。","平○仄仄平仄○，仄仄平平平仄仄。","仄仄仄仄仄仄仄，平仄平仄平仄仄。","平平○仄仄平平，仄仄平平平仄仄。"],"paragraphs":["沧溟酌蠡天窥管，龟兆何长筮何短。","什百倍蓰情不齐，斛龠釜锺难槩满。","东西地缺如断玦，西北天倾犹倚伞。","山{羊历}何由蔚豹班，荆鸡岂解伏鹄卵。","虽许驽骀可累驰，所贵镆铘能立断。","东陵瓜地久已荒，南山豆苗岁常旱。","日随群影尘满衣，愧窃太仓米盈碗。","默嗟世事意难期，却怪古书语多诞。","往来迅景急川流，怅惘无闻归鬼纂。","今年短发飒惊秋，余日骎骎岂容筭。","逸骥空勤足未舒，寒灯静吊影为伴。","数朝忽喜挹高风，烦心执热逢清澣。","仰观眉睫意可见，巳许交臂心无懒。","飘零铩翮感鸾悲，绳墨呈材愧樗散。","须思汲古得修绠，却步归愚识夷坦。","惟君早岁叹淹回，白雪调高和宜罕。","谏垣密疏藁常焚，琐闼旧风笔不款。","云间遽与鸳鹭分，邑里新歌襦袴暖。","与我晤语若合契，锄去陵谷无隙窾。","因君相见慰蹉跎，再激平生嗟已缓。"],"title":"依韵酬朱公掞给事"}
