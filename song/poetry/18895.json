{"author":"吴芾","id":18895,"strains":["仄仄平平仄仄平，仄平仄仄仄平平。","平平平仄仄平仄，平仄仄平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["识破人间伪与真，自怜扰扰百年身。","谁教来作剖符客，仍更去为分阃人。","故里溪山空入梦，旧家亭馆想生尘。","愿言天意终从欲，归去林间度几春。"],"title":"酬杨直阁知府"}
