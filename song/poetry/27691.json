{"author":"邓深","id":27691,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["烟村清浅白沙溪，篱落槎枒老树枝。","一朵梅开如许早，几多人过不曾知。","风前遇我还青眼，花里推渠是白眉。","未办酒樽浇磊块，试凭诗句写新奇。"],"title":"梅方开一花"}
