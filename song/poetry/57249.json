{"author":"梅尧臣","id":57249,"strains":["仄仄仄平仄，仄仄平平平。","仄平平平平，平仄平仄○。","平平平平仄，平仄仄仄平。","仄平仄平仄，平平仄仄平。","仄仄仄仄○，仄仄仄仄平。","仄平平○仄，仄仄平仄○。","仄平仄平仄，仄○仄平○。"],"paragraphs":["树艺北壕上，直对高城阴。","使君朱轮来，歌管樽酒深。","风雷生淮雨，云物冒楚岑。","战舠习追逐，飞凌捷水禽。","不独耳目观，乃见预御心。","事闲宾从乐，景美台榭临。","令人忘羁旅，洒虑起微吟。"],"title":"泗守朱表臣都官创北园"}
