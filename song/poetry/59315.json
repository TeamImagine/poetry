{"author":"陈造","id":59315,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["芹堂风景几经过，匝坐红蕖倚绿荷。","下箸惯尝云子味，开樽仍费雪儿歌。","官移催我离群去，梦境思君乐事多。","雁足寄诗情未薄，却惭属和付羊何。"],"title":"寄林子长教授"}
