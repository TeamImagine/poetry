{"author":"王庭珪","id":238588,"strains":["平平平平仄仄平，平平平平仄○平。","平平仄仄○平平，平平平平仄平平。","仄仄仄仄仄仄平，仄平平仄平仄平。","平平仄平仄平平，平平仄仄平仄平。","平平○仄○平平，仄○平仄○仄平。","仄平仄仄平平平，平平仄仄○平平。"],"paragraphs":["泷神何年此列宫，神之来兮雨溟蒙。","雷公击鼓驱群龙，神之灵兮与天通。","十日五日一雨风，物无疵疠年谷丰。","泷民事神甚严恭，牲羞荐酒罗鼓钟。","湍虽汹涌长年工，不闻船石相撞舂。","孰知此者神之功，宜歌此曲传无穷。"],"title":"萧泷庙迎神诗"}
