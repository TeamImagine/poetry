{"author":"吴潜","id":123346,"strains":["平平仄平仄平平，平平平仄仄平平。","仄平仄平○仄仄，仄仄平仄○仄○。","仄仄平○平仄仄，平平平仄○平仄。","仄仄平○平仄平，仄仄平平仄仄仄。","平平仄仄仄平平，平仄仄仄平平平。","平平平平仄仄仄，仄仄平平平仄平。","仄平仄仄仄平仄，仄仄仄平平平仄。","○平平仄平仄平，仄○平平平仄仄。"],"paragraphs":["仙人药苗化为鱼，身虽纤细味丰腴。","土人涉溪如采荇，以布为网犹恐疏。","不比吴王耽嗜鲙，松江千古留腥滓。","好似春茶枪与旗，俯视银条不足数。","人生所乐在家乡，何必定食河之鲂。","琴高仙游不可蹑，自向昆仑朝玉皇。","玉皇一笑倚天末，乞与五湖任囊括。","扁舟烟雨归去来，卧听鱼槎声濊濊。"],"title":"和人赋琴高鱼"}
