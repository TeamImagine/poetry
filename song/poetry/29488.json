{"author":"韩元吉","id":29488,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["淮岸春来罢夕烽，君王奏凯大明宫。","守关岂但勤萧相，分陕犹宜屈召公。","彩绶不妨龙衮贵，锦衣真与故乡同。","政成更上平戎略，归作麒麟第一功。"],"title":"送汤丞相帅会稽  其一"}
