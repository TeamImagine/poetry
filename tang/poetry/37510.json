{"author":"欧阳炯","id":37510,"strains":["平仄平平平仄平，平平仄仄平平平。","平○仄仄仄平仄，平仄仄平平仄平。","平平仄仄○平仄，仄仄平平仄○仄。","仄平仄仄仄平平，仄仄？平仄平仄。","平仄仄仄○○仄，？仄○平平平仄。","平平仄仄仄○平，仄仄仄平平仄仄。","仄仄平仄○仄平，平平仄仄平平平。","平○仄仄平平仄，仄仄仄平平仄平。","仄平平，仄平○，仄仄平平○仄仄。","○平仄仄仄○平，？仄平平平仄仄。","仄平仄仄仄平平，仄仄平平平仄平。","仄平仄仄仄平仄，平仄仄平平仄○。","仄平仄仄平平仄，平仄仄平平仄仄。","平平平仄仄○平，平仄平○仄○仄。","仄平仄，仄平平，仄仄平平仄仄○。","平平仄仄仄○仄，仄仄仄○平仄○。","平○仄仄平平○，仄仄平平仄平仄。","平○仄仄仄平仄，仄仄平平仄○仄。","平平平平仄仄平平平，平仄平平仄仄平。","仄仄仄仄仄平仄，仄仄仄平○仄平。","平平仄仄平平仄，平仄平○平仄仄。","仄○平仄仄平平，仄仄○平○平仄。","平平平平仄仄平平平仄平，平平仄仄平平○。","平平仄仄平平仄，仄仄平平平仄平。","仄平仄仄平平仄，仄仄平○仄平仄。","仄○仄仄仄○○，仄仄平○平仄仄。"],"paragraphs":["西岳高僧名贯休，孤情峭拔凌清秋。","天教水墨画罗汉，魁岸古容生笔头。","时捎大绢泥高壁，闭目焚香坐禅室。","忽然梦里见真仪，脱下袈裟点神笔。","高握节腕当空掷，窸窣毫端任狂逸。","逡巡便是两三躯，不似画工虚费日。","怪石安拂嵌复枯，真僧列坐连跏[趺]。","形如瘦鹤精神健，顶似伏犀头骨麤。","倚松根，傍岩缝，曲录腰身长欲动。","看经弟子拟闻声，瞌睡山童疑有梦。","不知夏腊几多年，一手搘颐偏袒肩。","口开或若共人语，身定复疑初坐禅。","案前卧象低垂鼻，崖畔戏猿斜展臂。","芭蕉花里刷轻红，苔藓文中晕深翠。","硬笻杖，矮松床，雪色眉毛一寸长。","绳开梵夹两三片，线补衲衣千万行。","林间乱叶纷纷堕，一印残香断烟火。","皮穿木屐不曾拖，笋织蒲团镇长坐。","休公休公逸艺无人加，声誉喧喧遍海涯。","五七字句一千首，大小篆书三十家。","唐朝历历多名士，萧子云兼吴道子。","若将书画比休公，只恐当时浪生死。","休公休公始自江南来入秦，于今到蜀无交亲。","诗名画手皆奇绝，覰你凡人争是人。","瓦棺寺里维摩诘，舍卫城中辟支佛。","若将此画比量看，总在人间为第一。"],"title":"贯休应梦罗汉画歌"}
