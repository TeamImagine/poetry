{"author":"赵孟坚","id":129042,"strains":["平仄仄平平仄仄仄，仄仄仄仄仄仄平。","○平仄平平，仄平平仄平平平。","平○仄仄○平仄，仄平仄仄平平平。","平平○仄平，仄仄平平平。","仄仄平平仄仄仄，仄平仄仄平平平。","平平平平平仄仄，仄平平仄○平平。","平○仄仄仄仄仄，仄仄仄仄平○平。","○平仄仄仄仄仄，仄平平仄平平平。","平平仄平仄仄仄，○平仄仄平平平。"],"paragraphs":["君不见昌黎谏佛骨，竟莫遂请水火投。","中丞击妖蛇，此蛇初不为民尤。","宁如立斩兴妖偶，卓哉伟见吾邦侯。","吁嗟三辅州，尚鬼逾蛮酋。","此辈生身已丽法，尚何智慧灵诸幽。","惟伊奸凶愚尔俗，假凭威毒相仇雠。","依乘土木作幻怪，窃取血味神其谋。","除凶破伪砉一剑，较功韩孔兹为优。","嗟嗟愿公宝此剑，更烦借截奸臣头。"],"title":"斩偶行"}
