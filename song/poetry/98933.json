{"author":"华岳","id":98933,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["东风吹动绮罗尘，翠盖红缨处处新。","蝶翅拍开千树雪，鶑声催老十洲春。","人生有酒须行乐，吏禄无阶且食贫。","归客不须笼画烛，醉和明月上雕轮。"],"title":"春郊即事"}
