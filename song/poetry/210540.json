{"author":"杨亿","id":210540,"strains":["平平仄仄○，仄仄仄平平。","平仄平平仄，平平仄仄平。","仄平○仄仄，平仄仄平平。","仄仄平平仄，平○仄仄平。","平平仄仄仄，平仄仄平平。","仄仄仄平仄，平平仄仄平。","平平平仄仄，○仄仄平平。","仄仄平平仄，平平仄仄平。","仄平平仄仄，平仄仄○○。","平仄○平仄，平平仄仄平。"],"paragraphs":["番禺出守重，汉殿拜恩初。","华省郎官宿，名山太史书。","剖符从琐闼，持节上轺车。","左顾金龟印，前驱画隼旟。","由来百粤地，曾督九年储。","卉服要荒外，棠阴惠爱余。","赍装天子赐，封部岛夷居。","羽檄招溪洞，壶浆慰里闾。","国风今已变，民瘼到应除。","江海思归否，蓬山有直庐。"],"title":"史馆凌职方知广州"}
