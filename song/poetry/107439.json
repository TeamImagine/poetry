{"author":"王迈","id":107439,"strains":["平仄平平平，仄仄仄仄仄。","仄仄仄平平，平仄仄○○。","○仄平平平，平仄平仄仄。","仄平仄仄平，平仄仄平仄。","仄仄仄平平，仄○仄仄仄。","仄平仄仄平，平平仄仄仄。","仄平○平仄，仄平仄仄仄。","仄仄仄仄平，仄平仄平仄。","仄仄仄平平，○仄仄仄○。","仄仄平平平，仄仄平平仄。","仄平○平平，仄仄仄仄仄。","○平仄仄仄，仄仄平平仄。","仄平仄平平，仄○平○仄。","平平仄仄平，平平平仄仄。","平仄平○平，平仄○○○。","仄仄仄平○，平平仄平仄。","平仄○仄平，平仄平○○。","仄○仄○平，平仄仄○仄。","仄仄平○平，仄○仄平仄。","仄○仄平平，平平平仄○。","仄○仄仄平，仄仄○仄仄。","平仄仄仄平，仄仄平仄仄。","平仄平仄平，仄仄仄仄仄。","仄平仄平平，仄仄平○仄。"],"paragraphs":["西蜀游文昌，赠我墨两个。","墨上署嘉名，名曰喜闻过。","过失人谁无，刚褊柔易愞。","众人巧自文，君子喜人告。","予性失之刚，所患在急躁。","未尝不佩韦，因循及老大。","不能如师德，受人对面唾。","至使巧宦徒，目为背时货。","子性失之柔，鲜有特立操。","嗜欲微萌芽，左右纷投好。","不能如乖崖，按剑警坐卧。","中心欠所主，恐似风摇纛。","乃翁匹前修，德行圭中瑁。","承家合有人，前猷宜久蹈。","贤母慈且严，熊胆亲调和。","养志最为难，家声出堂奥。","吾女正抱疴，朝夕烦拊劳。","要相敬如宾，毋纵欲长傲。","女亦尝闻诗，绿衣戒颠倒。","候其疾之瘳，蘋蘩能采芼。","内行傥不愆，事业当远到。","贤者后必昌，积善天所报。","持墨为子箴，进德谨勿惰。","墨卿子良师，莫被渠看破。"],"title":"以喜闻过墨赠吾婿郑纯父玸"}
