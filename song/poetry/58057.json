{"author":"张栻","id":58057,"strains":["仄仄仄○仄，仄仄仄平平。","仄仄仄仄仄，平平仄○平。","平仄仄平仄，平仄仄平平。","仄平仄平平，仄仄平平平。","○平○仄平，仄仄仄仄平。","仄仄仄仄平，○仄仄仄○。","平平平仄仄，仄仄仄平平。","平仄仄○仄，仄仄平仄平。","平平仄○仄，仄仄○平平。","仄仄平平仄，平平平仄平。"],"paragraphs":["下马步深径，洗盏酌寒泉。","念不践此境，于今复三年。","人事苦多变，泉色故依然。","缅怀德人游，物物生春妍。","当时疏辟功，妙意太古前。","屐齿不可寻，题榜尚觉鲜。","书堂何寂寂，草树亦芊芊。","于役有王事，未暇谋息肩。","聊同二三子，煮茗苍崖边。","预作他年约，扶犁山下田。"],"title":"淳熙乙未春予有桂林之役自湘潭往省先茔以二月二日过碧泉与客煮茗泉上徘徊久之"}
