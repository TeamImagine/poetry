{"author":"来廷绍","id":78574,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["病卧僧房两月多，英雄壮志渐消磨。","昨宵饮药疑尝胆，今日披衣似挽戈。","分付家人扶旅榇，莫教释子念弥陀。","此心不死谁如我，临了连声三渡河。"],"title":"正命诗"}
