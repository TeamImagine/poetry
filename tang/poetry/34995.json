{"author":"沈佺期","id":34995,"strains":["平平仄平仄，仄仄仄○○。","平平仄平仄，○仄仄平平。","平仄仄平仄，平仄○仄平。","平平仄平○，仄仄仄○○。","平平仄仄仄，仄仄仄平平。","仄仄平平仄，平平○仄平。"],"paragraphs":["青春浩无际，白日乃迟迟。","胡为赏心客，叹迈此芳时。","瓯粤迫兹守，京阙从此辞。","茫茫理云帆，草草念行期。","纷吾结远佩，帐饯出河湄。","太息东流水，盈觞难再持。"],"title":"送友人任括州"}
