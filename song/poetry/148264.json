{"author":"方回","id":148264,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["幸君三复甫田诗，髀肉空消万里驰。","直与群飞争勇往，可能小退入深思。","古人未必成功易，智士宁无见事迟。","海阔天长一翘想，抟鹏岂料竟低垂。"],"title":"次韵酬郝润甫二首  其二"}
