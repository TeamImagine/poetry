{"author":"范成大","id":44465,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["神仙懒学古浮丘，祖意慵参老赵州。","四壁尘埃心似水，一生风露鬓先秋。","病衰谨谢吴中客，技拙甘同楚国优。","斥鷃蓬蒿元自足，世间何必卧高楼。"],"title":"仲行再示新句复次韵述怀"}
