{"author":"韩维","id":157917,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["云凝野旷接高低，切切寒侵使者衣。","客路恍惊霜鬓改，家山回望玉觞飞。","更添宿雨催花润，未放春雷起蛰威。","柳色压堤清溜满，舣船持酒待君归。"],"title":"和况之提刑途中遇雪"}
