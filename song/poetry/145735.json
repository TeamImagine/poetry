{"author":"乐雷发","id":145735,"strains":["平平仄仄仄，○仄平平平。","平平仄仄仄，平仄平仄平。","仄仄仄平仄，仄平仄平平。","仄平仄平仄，仄仄平仄平。","平平仄仄仄，仄仄仄仄平。","平平仄平仄，仄仄平平平。","仄○仄平仄，○○平仄平。","仄平仄平仄，○○仄平○。","仄仄仄仄平，平平仄仄平。","仄平仄仄仄，平仄平平平。","仄仄仄仄仄，平仄平仄平。","仄仄仄平仄，○仄仄仄平。","仄仄仄平○，平平仄平平。","○○○○○，平平平仄平。"],"paragraphs":["高旻振爽籁，苍雁鸣芳洲。","倾城饯茂宰，乡耋罗藻舟。","茂宰蕴渊道，厥源溯伊流。","字甿振仁策，范俗惇圣猷。","夷心灼理要，政简吏统周。","芳风被儒肆，惠泽沦农畴。","鲁封有驯雉，张廷无讼牛。","慨兹戒徂两，离衷郁绸缪。","赠我茂叔莲，纫君晏子裘。","庆霄{目祭}凤跃，神囿瞻麟游。","世道日以隘，民瘼谁克瘳。","厉志抗遐业，吹万溥九州。","揆予忝皇鉴，敷文免征愁。","行行重行行，夷庚无驻舟。"],"title":"送程营道官满赴阙"}
