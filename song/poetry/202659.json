{"author":"岑象求","id":202659,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，仄平仄仄平。","仄平平仄仄，平仄仄平○。","平仄平平仄，平平仄仄○。","○平平仄仄，平仄仄平平。","仄仄平平仄，平平仄仄平。","○平○平仄，仄仄仄○平。"],"paragraphs":["野阔莲宫迥，楼台半倚山。","地联巴峡近，门对濮溪湾。","柏径松烟湿，石房雨藓斑。","白云邀客住，明月伴僧闲。","经梵喧哗外，香灯杳霭间。","胜游成邂逅，危构喜跻攀。","世路诚何极，尘心久欲还。","輶车正催发，缓步出重关。"],"title":"游定林院"}
