{"author":"许景衡","id":230561,"strains":["平平仄仄仄平平，平仄平平仄仄平。","仄仄平平平仄仄，仄平平仄平平平。","仄平仄仄平平仄，平仄平平平仄平。","仄仄平平仄平仄，平平仄仄仄平平。"],"paragraphs":["分明喜色满眉间，谁怕霜毛作老颜。","况有杯盘留客醉，不教风雨为人悭。","子真最爱横塘水，居士新迁巾子山。","唯有诗坛小工部，吾君未可放教闲。"],"title":"繁叔见和再依韵谢之  其二"}
