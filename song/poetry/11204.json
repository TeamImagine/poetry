{"author":"朱翌","id":11204,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["一枝灵木坚多节，千里逢人寄永州。","赐出汉宫尊子夏，封当大县庆邳侯。","衡山云散迎归骑，湘浦春晴更顺流。","欲往从公无羽翼，请携上座别愚丘。"],"title":"以灵寿杖寄汪内翰"}
