{"author":"李行言","id":45227,"strains":["平平平仄仄，平仄仄○平。","仄○平仄仄，平仄仄○○。","仄仄平平仄，平平仄仄平。","○平平仄仄，平仄仄平平。","平仄平平仄，平平仄○平。","仄平平仄仄，平仄仄平平。"],"paragraphs":["秦郊平旧险，周德眷遗黎。","始闻清夜柝，俄见落封泥。","物色来无限，津途去不迷。","空亭谁问马，闲戍但鸣鸡。","山月寒弥净，河风晓更凄。","赠言杨伯起，非复是关西。"],"title":"秋晚度废关"}
