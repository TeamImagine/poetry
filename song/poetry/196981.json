{"author":"苏辙","id":196981,"strains":["平○仄平仄平仄，仄平平○仄平仄。","○平仄仄平平○，仄仄○平仄平仄。","平平仄平平仄平，仄仄平平仄平仄。","仄平平平仄平仄，平平平平仄○仄。","平平○平平仄平，仄仄平仄仄○仄。","仄平平平仄○平，平○平平仄平仄。","平平仄○仄平仄，○平平平仄平仄。","仄平平平仄平平，平平仄仄仄平仄。","仄仄平仄平仄仄，平平○平仄平仄。","平平平仄平平平，仄平仄平仄平仄。","平平仄仄○平平，仄平平平平○仄。","平仄仄仄仄仄平，仄仄平仄仄○仄。","平平仄仄仄平仄，平仄平仄仄平仄。","平平仄仄仄仄平，仄仄平仄○仄仄。","仄平仄平仄平仄，平平平平仄○仄。","平平仄仄仄仄平，○平平○平仄仄。","仄○仄仄○○平，仄平平平仄平平，仄仄仄仄平平平。","平仄仄仄仄仄平，平平仄平平平平。","平平○平平仄仄，仄仄平仄仄仄平。","平平平平平仄仄，平仄○仄○平平。","○平仄仄仄平仄，平平○仄平仄平。","平平平仄平仄仄，平仄仄仄仄仄平。","平平平仄仄仄仄，仄仄○仄平仄○。"],"paragraphs":["山中庙堂古神女，楚巫婆娑奏歌舞。","空山日落悲风吹，举手睢盱道神语。","神仙洁清非世人，瓦盎倾醪荐麋脯。","子知神君竟何自，西方真人古王母。","飘然乘风游九州，朅渡西海薄中土。","白云为车驾苍虬，骖乘湘君宓妃御。","天孙织绡素非素，衣裳飘飖薄烟雾。","泊然冲虚眇无营，朝餐屑玉咽琼乳。","下视人世安可据，超江乘山去无所。","巫山之下江流清，偶然爱之不能去。","湍崖激作相喧豗，白花翻翻龙正怒。","尧使大禹导九州，石陨山队几折股。","山前恐惧久无措，稽首山下苦求助。","丹书玉笈世莫窥，指示文字相尔汝。","擘山泄江幸无苦，庚辰虞余实相禹。","功成事定世莫知，空山俄顷千万古。","庙中击鼓吹长箫，采兰为飧蕙为肴，玉缶荐芰香飘萧。","龙勺取酒注白茅，神来享之风飘飘。","荒山长江何所有，岂有琼玉荐泬寥。","神君聪明无我责，为我驱兽攘龙蛟。","乘船入楚溯巴蜀，𣸣旋深恶秋水高。","归来无恙无以报，山上麦熟可作醪。","神君尊贵岂待我，再拜长跪神所劳。"],"title":"巫山庙"}
