{"author":"冯山","id":191357,"strains":["平平仄○仄，仄仄平仄仄。","○平仄平仄，仄仄平仄○。","仄平仄平仄，仄仄平仄仄。","平平仄平仄，仄仄仄平仄。","平仄仄仄平，仄仄平仄平。","仄平仄○仄，仄仄平仄平。","平○仄平仄，仄仄平平平。","平平仄仄仄，仄○○平平。","平平平平平，平○平仄平。","平○仄平仄，仄仄○平平。","仄平平○平，仄仄平○平。","仄平平仄平，仄平平平平。","平平仄平平，○仄○仄平。","仄仄仄仄仄，仄仄平○平。","仄平仄平仄，仄仄○平平。","仄仄平仄仄，仄仄平仄○。"],"paragraphs":["春郊散轻霭，日出车马动。","看君晓装发，送客尊酒重。","众人别良易，我别情靡共。","飞缨转山曲，返颈即成梦。","虽梦去奈何，不梦存者多。","一言起相顾，慷慨成笑歌。","清吟散泉石，醉墨蟠云萝。","人生苦汲汲，浩如长江波。","江波西南流，君行方北辀。","林深足豺虎，路废空亭邮。","处常山中居，出亦山中游。","不嗟吾道穷，每为斯民忧。","忧民竟何为，从事犹俛眉。","晚达十六七，万事悬难知。","但穷圣贤意，莫赋离骚辞。","有得常记我，以慰朝夕思。"],"title":"送蒲安行诚之秘丞兴州签判"}
