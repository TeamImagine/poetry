{"author":"彭汝砺","id":201294,"strains":["平仄平平仄，平仄平仄仄。","仄平仄○平，仄仄仄平仄。","仄○平仄仄，○平仄○仄。","仄平仄平仄，仄仄仄仄仄。","平平平仄仄，仄仄平平仄。","仄仄平仄仄，仄仄平平仄。","仄平仄平仄，仄仄○仄仄。","○仄○平平，仄仄平仄仄。"],"paragraphs":["来问清漳病，烦置东武酒。","敬窥石窌君，爱始士衡母。","大论窥道奥，禅关恣深叩。","是非弃糠秕，直与造化友。","人游于一世，万事俱非偶。","养疾先息念，息念他何有。","此言乃良药，不在砭石后。","长日从公游，径醉须五斗。"],"title":"正夫卧疾予往访之正夫置酒因作是诗"}
