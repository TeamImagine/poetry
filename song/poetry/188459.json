{"author":"魏野","id":188459,"strains":["平平平仄仄，仄仄仄○平。","仄仄平○仄，平○仄仄平。","平平○仄仄，平仄仄平平。","平仄○平平，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄仄，平仄仄平平。","平仄平平仄，平平仄仄平。","○平平仄仄，仄仄仄平平。","平仄平平仄，平○○仄平。","平平平仄仄，仄仄仄仄平。","○仄平○仄，平平仄仄平。","仄平平仄仄，仄仄仄平平。","仄仄平平仄，平○仄仄平。"],"paragraphs":["何由通九曲，始自凿三门。","夏禹功如小，东溟位岂尊。","鼋鼍当日窟，鸡犬此时村。","涡恐和山漩，涛疑若石奔。","势愁舂地轴，声想震天阍。","寺庙中流耸，烟云两岸屯。","楼台疑蜃吐，舟檝畏鲸吞。","游客虽惊险，居僧不厌喧。","如潮无振鹭，似峡欠啼猿。","孤店经商少，雄司漕运繁。","人家无钓具，鸟道有{/亶}痕。","丧胆寻遗迹，伤心吊溺魂。","坼城唐记列，砥柱祖名存。","况复诗书载，狂题愧雅言。"],"title":"三门留题"}
