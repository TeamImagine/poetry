{"author":"陆游","id":33236,"strains":["仄平仄仄仄○○，平仄仄仄○平平。","仄平仄○平○仄，仄仄仄平平仄平平○。","仄平平平仄仄仄，○仄平平仄平仄。","仄平仄平○仄平，仄仄平平○仄仄。","仄平仄仄仄平平，平仄平平仄仄○。","平平仄仄仄平仄，平平仄仄平平仄。"],"paragraphs":["碧天万里月正中，清夜弭节长生宫。","广寒忽堕人间世，但怪步虚声散瑶台空。","四山沉沉万籁寂，夭矫髯龙舞娱客。","弭貂老仙期不来，独倚栏干吹玉笛。","道人不怕九霄寒，银阙冰壶处处看。","天台四万八千丈，明年照我扶藜杖。"],"title":"长生观观月"}
