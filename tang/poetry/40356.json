{"author":"皎然","id":40356,"strains":["仄仄平平平，仄平平仄仄。","平平仄仄平平平，仄仄○平仄平仄。","平○仄仄平仄平，仄平平仄仄平平。","仄仄仄○平仄仄，平平仄仄仄平○。","仄仄仄平平仄仄，仄平仄平平仄仄。","平平仄仄仄仄平，仄仄平平○仄仄。","仄平平仄仄平○，平仄平平平仄平。","仄仄平平仄平仄，仄平平仄仄平平。","仄平仄平仄平仄，○仄平平平仄仄。","仄平仄仄平平○，仄仄平平仄平仄。","平仄平平平仄○，平平仄仄仄平平。","○平仄仄○平仄，仄仄平平仄仄平。","平平平平平，平平仄平仄。","仄仄○○平仄平，仄○仄仄仄平仄。","平仄平平仄仄平，仄仄○平仄平仄。"],"paragraphs":["一见西山云，使人情意远。","凭高发咏何超遥，道妙如君有舒卷。","萦空叠景多丽容，众峰峰上自为峰。","洁白不繇阴雨积，高明肯共杂烟重。","万物有形皆有着，白云有形无系缚。","黄金被烁玉亦瑕，一片飘然污不着。","或逢天上或人间，人自营营云自闲。","忽尔飞来暂为侣，忽然飞去莫能攀。","逸民对云效高致，禅子逢云增道意。","白云遇物无偏颇，自是人心见同异。","阊阖天门宜曙看，为缨作盖拥千官。","从龙合沓临清暑，就日逶迤绕露寒。","谁怜西山云，亭亭处幽绝。","坐石长看非我羁，手中欲揽待君说。","贞白先生那得知，只向空山自怡悦。"],"title":"白云歌寄陆中丞使君长源"}
