{"author":"叶清臣","id":24837,"strains":["仄仄仄仄平，平平仄平仄。","仄仄平仄平，平平仄平仄。","仄仄仄平仄，平平仄平仄。","○仄仄平平，平平平仄仄。","仄平平平仄，仄仄仄仄仄。","平仄仄平仄，○仄仄平仄。","平平平仄仄，平仄平平仄。","仄平○仄平，仄仄仄仄仄。","仄仄仄平仄，平平平○仄。","平仄仄仄平，仄仄仄○仄。","仄平仄平仄，平仄仄仄仄。","○○平平仄，平仄仄仄仄。","仄○平仄平，仄仄仄平仄。","平平仄平仄，○仄仄平仄。","仄仄仄平平，平仄平仄仄。","仄仄平仄○，仄仄平平仄。","○仄仄平平，平平仄仄仄。","仄○仄平仄，仄仄平仄仄。","平平仄仄仄，平仄仄平仄。","平○仄平仄，仄仄平平仄。","仄○仄平仄，平平仄平仄。","平仄平仄平，仄仄仄仄仄。","平仄平仄平，○平仄平仄。","○仄平仄○，仄○平仄仄。"],"paragraphs":["进士不读书，明经不根义。","诟病君子儒，于今作文弊。","礼部右词赋，诸生窃科第。","从道不违人，追趋斯近利。","李生何为者，力学务逊志。","羞耻事章句，深湛刺经艺。","常惟天子贵，无大明堂位。","邈焉三代风，鲜矣百世继。","去圣日逾远，攻端非其致。","公玉既妄图，戴德亦缪记。","汉唐盛容典，规划不足示。","其间区区者，何暇盛德事。","确论无甚高，阔讲寖而坠。","披文会今古，援笔考同异。","面势本周官，纤悉探吕氏。","挽拾林甫长，仰擿康成盩。","昭发老生蒙，冥符作者意。","圣期接千统，缛礼恢万祀。","无文既已秩，同节此云备。","宁当总章法，未擥云台议。","废兴有时合，聪明自民视。","成厦繄众材，至理岂一士。","南阙朝奏书，中朝夕鸣佩。","行矣无自遗，日中今可熭。"],"title":"累日前伏蒙袖书临访并小文编及明堂图披玩寻绎弥增景服偶书二百四十言以伸谢臆伏惟采览"}
