{"author":"方回","id":148353,"strains":["仄仄仄仄仄，平仄平平平。","平平仄平仄，○仄仄仄平。","仄平平仄仄，仄平仄仄平。","仄平仄仄仄，仄平仄平平。","仄仄仄仄？，仄仄○仄平。","平○仄仄仄，仄仄仄仄平。","仄○仄仄仄，仄平仄平平。","平平仄平仄，仄仄平仄平。","平仄仄仄平，仄仄○平平。","仄平仄仄仄，仄仄平仄平。"],"paragraphs":["夜卧户不闭，夫岂无窥觎。","偷儿定知我，空室一物无。","向来穷太守，解官五载余。","小儿近挈累，故乡已宁居。","弃屋俟买□，竣事将届途。","囊中米几斗，案上数帙书。","弊衣及破褐，载之不盈车。","饥寒久安命，不寐何所谟。","欹枕背暗灯，自笑如鳏鱼。","早知事乃尔，曷不倾我壶。"],"title":"西斋不寐三首  其一"}
