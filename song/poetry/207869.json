{"author":"黄庭坚","id":207869,"strains":["平平仄仄仄平仄，仄仄平平平仄平。","平仄平平平仄仄，平平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["男儿四十未全老，便入林泉真自豪。","明月清风非俗物，轻裘肥马谢儿曹。","山中是处有黄菊，洛下谁家无白醪。","想得秋来常日醉，伊川清浅石楼高。"],"title":"答龙门潘秀才见寄"}
