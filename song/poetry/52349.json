{"author":"释宝昙","id":52349,"strains":["平○平仄○，仄仄仄平仄。","平○平仄平，仄仄平仄仄。","平仄仄仄○，仄仄仄仄仄。","平平仄平仄，仄仄仄仄仄。","平平仄仄平，平仄仄平仄。","仄平○○平，仄仄仄仄仄。","平仄仄仄○，仄仄平仄○。","仄平平仄仄，平仄平平仄。","仄仄平平平，仄仄平仄仄。","平平仄平仄，仄仄仄平仄。","平仄平仄平，平平仄平仄。"],"paragraphs":["溪间曾语离，夜雨忽悲壮。","俄顷山月明，照我蓬背上。","欹枕念此行，变化或万状。","江湖大圆镜，有此白鸟样。","公言早崛奇，平处谢堤障。","划严如行师，百万未可傍。","畴昔粲可间，发此无尽藏。","我饥寒欲死，甘露扶缯纩。","目视飞鸿卑，未易蒙此贶。","西风束书至，辟户问亡恙。","吾事公所知，它人杂嘲谤。"],"title":"送张汉卿左藏"}
