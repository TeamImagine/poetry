{"author":"赵抃","id":101705,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["静处高斋昼杜门，溪亭来往间开樽。","钓台逸老心非傲，浮石仙人迹尚存。","对岸烟林双佛寺，隔滩风笛一渔村。","濯缨岂独酬吾志，清有沧浪示子孙。"],"title":"题濯缨亭"}
