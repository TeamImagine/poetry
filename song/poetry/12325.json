{"author":"曹勋","id":12325,"strains":["○○仄平仄，仄仄平平平。","仄平仄仄仄平仄，平平仄仄○仄平。","仄仄仄平仄，仄仄平平平。","平平仄平仄，仄平平仄平。","仄仄平平○，仄仄平仄平。","仄仄仄仄仄，平仄平平平。","仄仄仄平仄，仄仄平平平。","仄仄仄○○，仄仄平平平。","平平仄平○，仄仄平仄平。","平○仄仄仄，平平仄仄平。"],"paragraphs":["相如素贫贱，羽翼依文君。","一朝富贵擅名价，文君见弃如束薪。","五羖自佣赁，释褐归强秦。","鸣钟列华屋，膳羞罗八珍。","厌此糟糠妻，悦彼新美人。","二子既失意，瑶瑟流埃尘。","促轸不成曲，未唱先眉颦。","一发动三叹，泪下霑罗巾。","通宵坐披衣，夙昔谁与陈。","愁叹不复道，平明白发新。"],"title":"白头吟"}
