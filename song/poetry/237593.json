{"author":"刘一止","id":237593,"strains":["平平○仄平平平，平平仄仄仄仄平。","仄平仄仄仄平仄，平仄仄仄平平○。","平平仄仄仄仄仄，仄平仄仄平平○。","平○仄平○仄仄，仄仄仄仄平平平。","仄平平仄平仄仄，○平仄仄仄仄平。","仄平仄仄平平仄，○仄仄仄平平平。","平○仄仄仄仄仄，仄仄○仄平仄平。","○平仄仄仄平仄，平平○仄平仄平。","○平仄？仄仄仄，仄仄仄仄平平仄。","仄仄平平仄仄仄，平仄仄仄○平平。","平平平仄仄仄仄，仄仄平仄平平○。","平仄仄仄平平平，仄仄仄○平平○。","○○平平仄平仄，仄仄平仄平平平。"],"paragraphs":["书生磨吻铅刀铦，君家手笔不退尖。","琢成秀句夺天巧，平揖鲍谢奴高钱。","郊寒岛瘦复可哂，汉风楚国真能兼。","胸中疾邪茹不吐，但觉忿气生虬髯。","叵堪陈寿书汉实，毫端有口可得箝。","尚书昔侍金华讲，论议凛凛秋霜严。","曾将一字窃鲁史，未用三语求阮瞻。","分君赐笔助清峭，雕犀镂象光出奁。","如吾朴遫岂足数，半世翰墨徒心潜。","老去文章读不入，编帙散乱如投签。","因君穷讨默自愧，僻鲁成痼何时砭。","须要尽见君家书，槁死不叹周南淹。","更从湘东觅金管，赏激忠孝祛奸𪫺。"],"title":"次韵维心谢沈尚书惠笔一首"}
