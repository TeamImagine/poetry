{"author":"杨万里","id":48237,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄仄仄仄仄平平。"],"paragraphs":["宪孙哭了哭蓬孙，老眼元枯也湿巾。","名宦何须深插脚，山林从此早抽身。","祸无避处唯辞福，命不如渠强学人。","吟了此诗还毁了，莫令一读一伤神。"],"title":"闰五月十四日因哭小孙子蓬孙归志浩然"}
