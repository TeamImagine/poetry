{"author":"张维","id":25685,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["日边清切以文鸣，立对朝阳欲问程。","笔落生春变寒谷，诗来将喜破愁城。","檐前水到乘槎便，天际山横与槛平。","准拟公归道过此，小留觞咏集簪缨。"],"title":"留守舍人张公安国闻维筑亭为题其榜曰朝阳既去而亭成复为赋诗次韵"}
