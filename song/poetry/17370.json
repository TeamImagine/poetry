{"author":"孟大武","id":17370,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["松柏回环路屈盘，像堂僧室枕层峦。","泉多翠茗临烹便，寺僻红尘欲到难。","樵斧斫云春谷暗，渔榔敲月夜溪寒。","我来未足登高兴，欲去裴回更倚阑。"],"title":"题大兴院"}
