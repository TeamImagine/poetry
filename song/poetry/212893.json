{"author":"贺铸","id":212893,"strains":["仄平平仄仄平平，仄仄○平仄仄平。","平仄平平仄平仄，仄仄平平平仄仄。","仄平仄仄平平平，平平仄仄○平平。","仄仄○平○平仄，平仄平平仄平仄。"],"paragraphs":["昨时江北望江南，把酒离愁已不堪。","今夜江南望江北，抵掌清谈安可得。","历湖白下非吾乡，官身俗眼禁人狂。","后日扁舟更西去，江北江南两何处。"],"title":"舟次金陵怀寄历阳王掾相"}
