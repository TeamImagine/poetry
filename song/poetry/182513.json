{"author":"强至","id":182513,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["我无尺地可耕锄，君有高田占具区。","若论生涯犹厚薄，独于宦意等分铢。","壮年未建鸿毛利，寸禄聊甘稚齿孥。","不学庸庸自持者，高冠空食上农夫。"],"title":"依韵和正老自叹之什二首  其二"}
