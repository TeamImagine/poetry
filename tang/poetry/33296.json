{"author":"韦庄","id":33296,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["朝朝沈醉引金船，不觉西风满树蝉。","光景暗消银烛下，梦魂长寄玉轮边。","因循每被时流诮，奋发须由国士怜。","明月客肠何处断，绿槐风里独扬鞭。"],"title":"绛州过夏留献郑尚书"}
