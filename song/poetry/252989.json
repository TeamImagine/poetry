{"author":"李弥逊","id":252989,"strains":["仄平平仄平平平，仄平仄仄平平平。","仄○仄仄仄平仄，仄仄平仄平平平。","仄平平平仄仄仄，平平仄平仄平仄。","仄○仄平仄平仄，○仄平平仄平仄。","平平仄仄○平平，平平仄仄平平平。","仄平平仄平平仄，仄仄平仄平平平。","○平仄仄○仄仄，仄仄平仄○平平。","平平仄平？平仄，仄平平仄平平平。","仄○仄仄仄仄仄，仄平仄仄平平平。"],"paragraphs":["漫游踪迹成浮家，一身四海惊年华。","不禁草木竞时节，忽见霜干排新花。","晓云生寒日未透，南枝半肥北枝痩。","就中一枝最先发，浪蕊浮花敢居右。","山翁涉世如狼胡，功名日远霜凌须。","与花同是江南客，一笑为解东阳臞。","吟哦遶树正百匝，未放零落空残株。","春风杂花尽明媚，此君风味悬知无。","雨中着子尚不恶，可堪老叶翻虫书。"],"title":"丞厅后圃双梅一枝发和似表弟韵"}
