{"author":"王周","id":232587,"strains":["平仄仄仄仄，？平平○○。","○仄仄仄仄，仄仄平平平。","平○仄平仄，○仄平平平。","平平仄平仄，仄仄○仄平。","仄仄仄仄仄，仄仄平平平。","平仄仄仄仄，平仄平仄平。","仄仄平？仄，平仄平平平。","平平仄平仄，平平平仄○。","平平○平仄，仄仄平平平。","仄仄仄○仄，平仄平平平。","平仄仄平仄，平仄平平平。","仄仄仄平仄，仄仄平平平。","平仄仄仄仄，平仄平仄平。","平平仄仄仄，仄仄平仄○。","仄平平仄平，平仄平平○。"],"paragraphs":["巴水走若箭，峡山开如屏。","汹涌匹练白，{山/酉}崒浓蓝青。","崖空蓄云雨，滩恶惊雷霆。","神仙宅幽邃，庙貌横杳冥。","隐约可一梦，缥缈余千龄。","名利有所役，舟楫无暂停。","悉窣垂肹蚃，祠祷希安宁。","鸦鸦尔何物，飞飞来庙庭。","纷纷飏寥泬，远近随虚舲。","铁石砺觜爪，金碧辉光翎。","翔集托阴险，鹐啄贪膻腥。","日既恃威福，岁久为精灵。","依草与附木，诬诡殊不经。","城狐与社鼠，琐细何足听。","况乎人假人，心阔吞沧溟。"],"title":"巫庙"}
