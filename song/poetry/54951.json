{"author":"朱熹","id":54951,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["去年种竹长新篁，今岁穿渠过野塘。","自喜轩窗无俗韵，亦知草木有真香。","林间急雨生秋思，水面微风度晚凉。","却厌端居苦无事，凭栏闲理钓丝长。"],"title":"伏读秀野刘丈闲居十五咏谨次高韵率易拜呈伏乞痛加绳削是所愿望 曲池轩"}
