{"author":"王维","id":45902,"strains":["平○○仄平，仄仄平平仄。","仄仄仄平仄，仄平平仄仄。","仄平仄平○，仄仄○仄仄。","仄仄仄仄平，仄平平仄仄。","仄平平平○，平○平仄仄。","仄平仄平仄，仄仄平仄仄。","仄平○仄平，仄仄仄平仄。","○平仄仄平，平仄平平仄。","平仄平平仄，仄平仄平仄。","仄仄平平平，仄平平○仄。","平平仄仄仄，仄仄平○仄。","平仄仄仄○，仄平平仄仄。","平平仄仄仄，仄仄平平仄。","仄仄仄仄平，平平平平仄。","平平平仄仄，仄仄仄平仄。","平仄仄平平，仄平平仄平。","仄仄仄平仄，平平平仄○。"],"paragraphs":["山中燕子龛，路剧羊肠恶。","裂地竞盘屈，插天多峭崿。","瀑泉吼而喷，怪石看欲落。","伯禹访未知，五丁愁不凿。","上人无生缘，生长居紫阁。","六时自捶磬，一饮常带索。","种田烧白云，斫漆响丹壑。","行随拾栗猿，归对巢松鹤。","时许山神请，偶逢洞仙博。","救世多慈悲，即心无行作。","周商倦积阻，蜀物多淹泊。","岩腹乍旁穿，涧唇时外拓。","桥因倒树架，栅值垂藤缚。","鸟道悉已平，龙宫为之涸。","跳波谁揭厉，绝壁免扪摸。","山木日阴阴，结跏归旧林。","一向石门里，任君春草深。"],"title":"燕子龛禅师"}
