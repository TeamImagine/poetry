{"author":"李纲","id":242948,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["萧条秋浦景如秋，谁信猿声使客愁。","烟树森森连远峤，水田漠漠集飞鸥。","髙楼吹角增离恨，古驿停骖忆旧游。","亦欲题诗江祖石，谪仙遗迹最风流。"],"title":"题弄水亭"}
