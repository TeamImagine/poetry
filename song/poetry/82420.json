{"author":"孙应时","id":82420,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["逐逐衣冠谒府公，渐谙楚语异吴侬。","重江跋涉家何在，一饭辛勤计未工。","自恐风尘成冗俗，人言山野欠疏通。","夜长不寐思吾友，拨尽寒炉宿火红。"],"title":"和项平父送别  其一"}
