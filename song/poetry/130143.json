{"author":"赵汝腾","id":130143,"strains":["仄仄平平平，仄仄平平平。","平平平仄仄，平仄○平平。","仄仄仄○○，平平仄○仄。","仄○仄平仄，平仄平平平。","平仄平仄平，平仄○平平。","仄平仄仄仄，平仄仄平平。","仄平仄平仄，平仄平仄平。","仄○仄仄仄，平仄○仄平。","仄仄平仄平，平仄平平平。","平仄仄平仄，仄仄平平○。"],"paragraphs":["暇日登层城，目眺黄花冈。","来山何岌嶪，余势犹回翔。","郡治枕其中，溪流绕其旁。","建中实经始，淳祐罹怀襄。","河伯何不仁，平陆如江洋。","水余予领牧，初至觉荒凉。","赖天赐连稔，田里多稻粱。","旧观喜渐复，新屋兴未央。","偶领宾戚游，松下倾杯觞。","岚气接洲渚，举目皆寒苍。"],"title":"暇日领客登眺"}
