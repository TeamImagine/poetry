{"author":"楼钥","id":66644,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["野溪清浅度危桥，径策枯筇上紫霄。","晓雾暗蒸山寺雨，松风深隠海门潮。","浮杯水涨人何在，洗钵池清意已消。","又上乐亭基上望，云山万里更逍遥。"],"title":"资圣寺"}
