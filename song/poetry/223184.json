{"author":"李新","id":223184,"strains":["仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["鬓丝萧散忙蚕月，笑靥匀停喜麦秋。","落照已斜犹曝茧，故人未渡莫横舟。","屋欹云影长年见，枕压谿声半夜流。","料得此生无好梦，却胜终日有闲愁。"],"title":"所见"}
