{"author":"黄裳","id":77529,"strains":["平平仄仄平平仄，平平仄平仄平仄。","仄平平仄仄平平，仄仄仄平平仄仄。","平仄仄仄平仄○，仄仄仄仄平平平。","仄○仄仄平仄仄，仄平仄仄平平平。","仄平平仄仄○仄，仄平仄平仄平仄。","仄平平仄仄仄平，仄仄平平○仄仄。","平平仄平平仄平，仄仄仄平平仄○。","平平○仄仄平仄，仄仄仄仄○平平。","平平平平仄仄仄，仄仄仄○仄○仄。","仄平仄仄仄仄仄，○仄平○平仄仄。","仄平平仄平平平，仄仄仄仄平平平。","平平仄平仄平仄，○平仄仄平平平。","平○平仄平仄仄，○仄仄平仄平仄。","仄仄平平仄平仄，仄平平仄平平仄。"],"paragraphs":["边头八月秋田熟，南村北村夜舂粟。","大平车子走无轮，载米入场声辘辘。","官置斗斛人自量，市价日与时低昂。","得钱却载车上去，出门掉臂归山乡。","老翁扶杖笑且语，大儿踏歌小儿舞。","酒酣歌罢喜复悲，却忆前年输籴苦。","田头刈禾人未归，吏已打门嗔我迟。","名为和籴实强取，使我父子长寒饥。","今年官场有籴米，卖米得钱固其理。","力排众议改旧法，闻说郎中人姓李。","小民无力酬天公，但愿谷米年年丰。","年年与官足兵食，三军饱食眠秋风。","郎中归坐天子侧，更与小民说休戚。","莫使明年复开籴，老翁还作前年泣。"],"title":"罢籴行"}
