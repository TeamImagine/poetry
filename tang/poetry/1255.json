{"author":"储光羲","id":1255,"strains":["仄仄仄平仄，仄平平仄平。","平○○平仄，平仄仄平平。","平仄仄平仄，仄平平仄平。","平仄○仄仄，平平平仄○。","平平○平仄，○仄平平平。","平仄仄仄仄，仄平仄仄平。","仄○仄○仄，仄仄仄平平。"],"paragraphs":["啧啧野田雀，不知躯体微。","闲穿深蒿里，争食复争飞。","穷老一颓舍，枣多桑树稀。","无枣犹可食，无桑何以衣。","萧条空仓暮，相引时来归。","邪路岂不捷，渚田岂不肥。","水长路且坏，恻恻与心违。"],"title":"相和歌辞 野田黄雀行"}
