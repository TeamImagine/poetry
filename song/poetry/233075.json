{"author":"范仲淹","id":233075,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["分携俱是佐高牙，两地光尘自等差。","荣事日趋丞相府，道情时过老君家。","双鸿得侣知风便，一鹤思鸣对露华。","早晚相将云汉外，重为龙友免天涯。"],"title":"寄余杭全安石段少连二从事"}
