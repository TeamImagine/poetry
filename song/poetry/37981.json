{"author":"陆游","id":37981,"strains":["平仄平平平，平仄仄平仄。","仄仄仄○平，平平仄平仄。","仄平仄平仄，仄仄平仄仄。","○平仄平仄，仄仄仄○仄。","仄仄仄仄仄，仄仄仄平仄。","仄平仄仄仄，仄仄平仄仄。","仄仄仄○平，仄平仄平仄。","仄○仄平仄，仄仄○平仄。","仄平平仄仄，平仄仄仄仄。","平平仄平平，仄仄仄平仄。","平平仄平仄，平仄○仄仄。","平平平仄仄，平仄平○仄。"],"paragraphs":["饥鼠窥残灯，寒犬踏枯叶。","小室拥燎炉，清笳下危堞。","老人素多疾，举动常畏怯。","衣裘视寒燠，日夜自调燮。","食必按本草，下箸未尝辄。","体安疾自去，药石无此捷。","敢学李轻车，霸亭夜游猎。","况如马新息，万里听鸢跕。","欲求神气住，先戒事物接。","宁为子光喑，不效啬夫喋。","明晨一杯粥，趺坐横白氎。","无鱼何足道，为尔歌长铗。"],"title":"冬夜作短歌"}
