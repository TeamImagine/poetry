{"author":"杨万里","id":47643,"strains":["平仄平平仄，平平仄仄○。","平平○仄仄，仄仄仄平平。","仄仄平○仄，平平仄仄平。","平平平仄仄，仄仄仄平平。","仄仄平平仄，平○仄仄○。","平平平仄仄，○仄仄平平。"],"paragraphs":["花密非无蕊，缤纷乱眼中。","千枝相亚闹，一色总成红。","赴晓桃如积，争晴杏欲烘。","金须迷不见，玉颊醉来同。","顿觉江山丽，都将锦绣笼。","春光谁画得，分付少陵翁。"],"title":"拟花蕊亚枝红诗"}
