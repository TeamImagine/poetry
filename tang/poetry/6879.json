{"author":"卢纶","id":6879,"strains":["仄仄仄平平，平平仄仄平。","仄○平仄仄，仄仄仄平平。","仄仄平平仄，平平仄仄○。","仄平平仄仄，仄仄仄平平。","仄仄平○仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","平仄平○仄，平平仄仄平。","仄平平仄仄，平仄仄○平。"],"paragraphs":["积雨暮凄凄，羁人状鸟栖。","响空宫树接，覆水野云低。","穴蚁多随草，巢蜂半坠泥。","遶池墙藓合，拥溜瓦松齐。","旧圃平如海，新沟曲似溪。","坏阑留众蝶，欹栋止群鸡。","莠盛终无实，槎枯返有荑。","绿萍藏废井，黄叶隐危堤。","闾里欢将绝，朝昏望亦迷。","不知霄汉侣，何路可相携。"],"title":"客舍苦雨即事寄钱起郎士元二员外"}
