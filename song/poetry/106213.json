{"author":"程公许","id":106213,"strains":["平仄仄平平平，仄仄仄平仄平。","仄平平平仄仄，仄仄仄平仄平。","平仄仄平仄仄，平平仄平○平。","平仄平平○仄仄，仄仄○平平仄仄。","仄平平平仄平平，仄平○平仄○仄。","平仄平平仄仄，仄平平平平仄平。","仄平平仄仄，○平平仄平。","仄仄平○仄，仄仄平仄平。","仄仄平仄平，平平平仄仄。","平仄平○平，仄仄平平仄。","仄平仄仄平平○，平仄平仄平平仄仄。","仄平平平仄仄平，仄平仄平平仄仄。","平平仄平仄平，仄仄平平仄平。","仄平仄平平仄仄，仄平仄平○仄平。","平平平平仄○仄，仄仄平平仄仄平。","仄平仄平平仄仄，仄仄仄平平○平。"],"paragraphs":["天不椓兮斯文，寄命脉兮哲人。","烂咸阳兮焰虐，不可毁兮六经。","苟日月兮可晦，何天地兮长存。","言不文兮行不远，义欲正兮词欲赡。","学之荒兮气之浮，匪艰深兮必蹇浅。","公昔来兮帝旁，佩琼蕤兮云锦裳。","六龙兮伏轸，从之兮彩凰。","愍世兮溷浊，下扫兮不祥。","屈宋兮导前，卿云兮翼后。","韩柳兮并驰，杜李兮齐骤。","建安七子兮随行，江左诸谢兮罗左右。","抗吾旃兮典籍场，轶吾毂兮风雅囿。","探金匮兮秘图，掞国华兮册书。","范金石兮扬律吕，散人世兮犹绪余。","民之生兮有司命，彼指南兮亦有车。","秉斯印兮千万寿，后有觉兮余楷模。"],"title":"述九颂  其三"}
