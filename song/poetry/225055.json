{"author":"饶节","id":225055,"strains":["平仄平平仄仄平，仄平仄仄仄平平。","仄平平仄平平仄，平仄平平平仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["南海先生不讳穷，鬓髯如戟气如虹。","异时磅礴风尘外，今日低回文课中。","政事有谁咨蹇老，功名未合愧终童。","何人为草阳城荐，台阁差差振古风。"],"title":"赠霍明府伟"}
