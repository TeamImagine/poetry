{"author":"黄庭坚","id":206570,"strains":["平仄仄仄仄，○平平仄平。","仄○○平仄，仄平仄仄平。","仄仄平仄仄，仄○仄平平。","仄平仄平平，仄平平仄平。","仄仄平仄仄，仄仄仄仄平。","仄平平仄仄，仄仄仄平○。"],"paragraphs":["随俗易汩没，从公常纠纷。","我观王隆化，入莸不改薰。","未见蛇起陆，已看豹成文。","爱君古人风，古壶投赠君。","酌酒时在傍，可用弭楚氛。","问君何以报，直谅与多闻。"],"title":"以古铜壶送王观复"}
