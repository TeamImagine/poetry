{"author":"吕本中","id":246751,"strains":["仄仄平平仄仄平，仄平仄仄仄平平。","仄平平仄仄平仄，平仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["自昔支离畏作官，只今犹望一枝安。","饱知时态病良已，心喜故人盟未寒。","所至军书销日月，几回戎马污衣冠。","公归定有安边策，不学愚夫静处看。"],"title":"再用前韵奉和"}
