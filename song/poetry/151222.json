{"author":"杨公远","id":151222,"strains":["平平平仄仄平平，仄仄平平平仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄平仄平平。"],"paragraphs":["幡然何事赋归来，领略黄山酬玉杯。","敲月几编虽满世，泽民一念未宜灰。","笑呼臞鹤梅边去，旋买寒花竹外栽。","襟度汪汪千万顷，眼青应为野人开。"],"title":"借张山长韵呈方虚谷  其一"}
