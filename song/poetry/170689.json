{"author":"黄祁","id":170689,"strains":["仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄平平平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["作县古难今更难，凿空无计借雕残。","长教眼对葛峰碧，便觉胸如楚泽宽。","几为掀髯得佳句，未应拄颊事遐观。","三诗一赋严如律，真是江西道院官。"],"title":"题玉笥山邓仙  其二"}
