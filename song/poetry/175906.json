{"author":"王珪","id":175906,"strains":["平仄平平仄，平平仄仄平。","仄平○仄仄，仄仄仄○平。","仄○平平仄，平○仄仄○。","平平平仄仄，平仄仄○平。","仄仄平平仄，平平仄仄平。","平平仄平仄，平仄仄平平。"],"paragraphs":["端扆垂君治，颙昂十二旒。","藻文兼组烂，玉气若虹浮。","体重宸居邃，仁深帝视收。","珠光延外烛，星采会中稠。","法服虽周盛，岩廊自舜游。","无为格天下，涵德永孚休。"],"title":"采藻为旒"}
