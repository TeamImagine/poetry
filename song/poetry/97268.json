{"author":"陈宓","id":97268,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["后进无因见老成，一觇风采快平生。","南来幸有同寮契，西去宁无惜别情。","五载官联亲懿德，远夷君长慕清名。","明时用取真才具，休使诗声祇自鸣。"],"title":"送胡仲方西归"}
