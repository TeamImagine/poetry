{"author":"魏了翁","id":103455,"strains":["仄仄平平仄仄仄，仄平平仄仄平平。","平平平仄仄平仄，平仄仄平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["尚记翩然下帝傍，七年才入屈公乡。","山衔西日去家近，风递北氛吹袂凉。","新事感伤心力短，旧交零落话头长。","况堪刘薛吾师友，黄壤堂堂閟夜光。"],"title":"过虎头狼尾滩避险出陆至谭晋仲故居有谢公昌国刘公德修薛公仲章诗用谢韵有赋  其一"}
