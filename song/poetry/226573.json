{"author":"谢逸","id":226573,"strains":["仄仄平平平，仄平仄仄仄。","仄仄平○○，仄仄仄平仄。","仄仄仄○平，仄仄平仄仄。","仄仄平○仄，仄仄平仄仄。","平仄仄平平，平仄平仄仄。","平平仄平平，仄仄仄平仄。","平仄平平仄，平仄仄平仄。","仄仄平仄○，○平仄仄仄。","平平仄仄平，仄仄仄平仄。","仄○平平平，平平平仄仄。","平仄仄平平，仄仄平平仄。","仄平平平平，仄仄平平仄。","平平仄平仄，平平平仄仄。","○平仄平仄，平仄平仄仄。","平平仄平平，仄仄平仄仄。","仄平仄仄平，仄仄仄平仄。"],"paragraphs":["祸福初无门，吉凶本不僭。","跖寿颜夭折，此理竟谁验。","贵不啬谗邪，富独饶聚敛。","施施骄妻妾，百索无一欠。","贞士抱清真，藜藿常不餍。","人生鬼揶揄，奄忽就窀窆。","吾友汪夫子，才力百夫赡。","独立流俗中，如山不可堑。","青衫困冷官，半世守寒俭。","自从斯人亡，吾生良可厌。","弦绝伯牙琴，墓挂徐卿剑。","但余清溪编，万丈垂光焰。","朝来雨新霁，湖波清潋滟。","禅堂净巾屦，僧榻凉枕簟。","追寻旧游踪，历历皆可念。","矢诗寓一哀，苦泪渍铅椠。"],"title":"集西塔寺怀亡友汪信民以言念君子温其如玉为韵探得念字"}
