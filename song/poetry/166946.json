{"author":"徐瑞","id":166946,"strains":["平平仄仄仄平平，仄仄平平仄仄平。","平仄仄平平仄仄，平平仄仄平平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["芝山相识廿年前，我齿如冰子鬓玄。","颜貌顿惊俱丑老，光阴自叹祇流连。","近来酒渴应刚制，此去诗篇莫浪传。","语别有期频作恶，预怜清梦绕新田。"],"title":"赠别彭东皋"}
