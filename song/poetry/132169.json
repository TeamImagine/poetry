{"author":"萧立之","id":132169,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["四方上下忽相从，君信西来我信东。","剡雪不乘清夜兴，军山依旧梦魂中。","合离有数机如发，岁月无情鬓欲翁。","斜照一林云百树，吟筒翻作递愁筒。"],"title":"次李玉峰见寄"}
