{"author":"张耒","id":215970,"strains":["仄○平仄平，○仄仄仄仄。","平平仄平○，仄仄仄仄仄。","平平仄仄平，仄仄仄平仄。","平○仄仄○，仄仄仄仄仄。","平仄仄平○，平仄仄平仄。","仄平平仄平，○仄仄仄仄。","平平仄仄平，仄仄仄平仄。","仄○○仄仄，仄仄○仄仄。","仄○仄○平，仄仄仄仄仄。","○○平仄平，○仄平仄平。","仄仄平平平，仄仄仄仄仄。","仄○平仄○，仄仄○仄仄。","平平○仄仄，仄仄○仄仄。","平○仄平平，仄仄仄仄仄。","平平仄仄仄，仄仄仄仄仄。","平平平仄平，仄仄仄平仄。","仄平仄平平，仄仄仄仄仄。","仄平平仄仄，仄仄仄平仄。","仄平仄仄平，仄仄平仄仄。","仄仄○平仄，仄仄仄平仄。","平平○○仄，仄仄平仄仄。","仄平平仄平，仄仄○仄仄。","仄平仄平平，仄仄○仄仄。","平仄平仄○，仄仄仄仄仄。","平仄仄平平，仄仄仄仄仄。","平○仄仄平，平仄仄平○。"],"paragraphs":["我行于四方，其所急者友。","呜呼得之难，百不一邂逅。","人心不可齐，若十指于手。","随其短与长，亦各有所取。","刚或硬而折，柔有弱而仆。","质良文不扬，中美外莫副。","宽壶泛以枵，狭盎迫而陋。","此犹其大概，琐琐难悉究。","譬如选长材，弃百不一有。","其间虽得之，犹或烦矫揉。","我友居淮滨，饮德悉自幼。","岂期羁旅间，乃获闻謦欬。","嗟君如美玉，外彻中乃厚。","埋藏困尘埃，要以不可垢。","他人十不一，子乃得八九。","余亏能几何，不待勉而就。","乃知昔求艰，特以见未久。","但忧奔莫及，敢惮喘而走。","我心子所知，濩豁无所囿。","是以行于世，往往得嘲诟。","人才如其面，不自知好丑。","立之明鉴前，乃见其可否。","子于我无嫌，告我当苦口。","惟我于改过，窃不敢自后。","嗟予迫饥寒，子亦仰五斗。","何当两有归，投老作邻叟。"],"title":"赠江瞻道"}
