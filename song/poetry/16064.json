{"author":"仲并","id":16064,"strains":["平平平平平平平，平○○仄○平平。","仄平仄仄平仄仄，平仄仄仄平平○。","平平平平仄仄仄，平平仄仄○平仄。","仄平仄○○仄平，○仄平○平仄仄。","平平平平仄仄平，仄平平○仄仄平。","○平仄平平仄仄，仄仄○平平仄平。","仄仄○平仄平仄，仄仄平平仄平仄。","○平平仄仄平平，仄仄平平仄平仄。","仄平仄仄平仄平，平平仄仄平仄平。","仄仄仄平○仄仄，仄平仄仄平平平。","平平仄仄平平仄，仄仄平平仄平仄。","○平平仄仄平平，仄○仄平○仄仄。"],"paragraphs":["荆溪之山环千峰，摩空巉绝相争雄。","与公万仞俱壁立，祇有爽气蟠胸中。","荆溪之流碧满野，寒光秀色兼天泻。","与公雅量相对清，更觉波澜来笔下。","高门悬弧此日生，少年挥毫敌两京。","当时紫宸初射策，玉色临轩知姓名。","一旦横经向儒苑，凤掖銮坡去非远。","如今高卧尚琳宫，主父严徐见何晚。","向来皂盖先一州，龚黄已往无此流。","旰食我皇收士急，未容独乐林泉幽。","华堂宴笑春风里，水绿山青助公喜。","三槐功就却归来，寿如此山如此水。"],"title":"外舅庄子尚生辰"}
