{"author":"殷文圭","id":33812,"strains":["平仄平平仄仄平，仄平平仄仄平平。","仄平平仄仄平仄，平仄仄平平仄平。","仄仄仄平平平仄，平平平仄仄平平。","平平仄仄平平仄，仄仄平平仄仄平。"],"paragraphs":["魂梦飘零落叶洲，北辕南柁几时休。","月中青桂渐看老，星畔白榆还报秋。","鹤禁有知须强进，稽峰无事莫相留。","吴花越柳饶君醉，直待功成始举头。"],"title":"初秋留别越中幕客"}
