{"author":"刘过","id":82659,"strains":["平仄平仄平，仄仄平仄○。","仄平仄○仄，仄仄平○○。","仄平平仄平，仄仄○仄仄。","平平平仄仄，平仄平仄仄。","平平平平仄，平仄仄仄仄。","仄仄仄平○，仄仄仄仄仄。","平平平仄仄，平仄仄仄仄。","平平仄平仄，仄仄平仄仄。","仄○平平仄，仄仄平仄仄。","仄平仄平仄，平仄平平仄。"],"paragraphs":["人树俱不堪，岁月驹隙过。","老怀泪如洗，欲唱谁当和。","洛阳今少年，弊事劳力破。","精神经百炼，锋锐坚不挫。","陶名滋惟旧，欹席快一坐。","气焰九霄虹，磊落万玉货。","平生床上下，楼辄让子卧。","诸公吮疽尔，不去良可唾。","洞庭清风熟，肄业情勿惰。","有诗寄来者，工拙吾能课。"],"title":"俞太古尝叩阍上书有名天下予甚敬之相会于姑苏将归洞庭赋诗以壮其行"}
