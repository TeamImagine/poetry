{"author":"李处权","id":8454,"strains":["平平仄平平，仄仄平平仄。","平平○平平，仄平仄平仄。","仄平平仄仄，仄仄平仄仄。","平仄○仄平，平○平仄仄。","仄仄仄仄平，○平○仄仄。","平平平仄仄，仄仄仄平仄。","平仄仄平平，平平○平仄。","平○平仄仄，平仄平平仄。","仄仄仄平平，○平仄平仄。","平平平仄仄，仄仄仄平仄。","平平仄仄仄，仄仄平平○。","平平仄平仄，仄仄平平仄。","仄平仄仄仄，仄仄仄平仄。","仄仄仄平仄，仄平平仄仄。","仄○仄仄平，仄仄○平仄。"],"paragraphs":["芗林近知名，怅望江干路。","无因从之游，梦魂几飞去。","侍郎天下士，器识廊庙具。","诗似王右丞，文如韩吏部。","勇退不待年，苍生思谢傅。","幽栖新卜筑，日涉已成趣。","人物在篮舆，风流称棕屦。","身闲鱼鸟近，心远烟霞聚。","浄几展圗书，疏帘约风露。","时倾清浊酒，唤客坐飞絮。","江鳞白可脍，野雀黄堪茹。","懽言忘宾主，脱帽方箕踞。","手挥玉麈尾，故自有佳处。","拄颊欲招隠，撚髯知得句。","快当走尺书，径拉王文度。"],"title":"寄题向伯恭芗林"}
