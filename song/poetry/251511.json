{"author":"王洋","id":251511,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["报我新诗疾转舠，论文始信赖熏陶。","追风定见骥千里，鸣野今闻鹤九皋。","看剑为君倾薄酒，张弓何日畏春醪。","不烦更问珊瑚树，旧绣年来拆海涛。"],"title":"民瞻再作诗复以前韵酬之"}
