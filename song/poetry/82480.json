{"author":"孙应时","id":82480,"strains":["平仄平平平仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["田可躬耕溪可渔，此身属我不关渠。","养生谁学嵇中散，避谤吾非陆敬舆。","风月满怀高士传，江山到眼故人书。","相思千里无多恨，珍重清诗玉不如。"],"title":"和答赵生师白见寄  其二"}
