{"author":"周必大","id":50189,"strains":["仄○平平平仄仄，平平仄仄平平仄。","仄平仄仄仄平平，仄仄○平仄平仄。","仄平仄仄平仄平，仄仄平平仄仄平。","仄平仄○平仄仄，平仄平平平仄平。","平平平仄平○仄，仄平平仄平平仄。"],"paragraphs":["白浪粘天云覆地，津人断渡征人喟。","欲矜好手傲风波，故把扁舟恣游戏。","雪蓑不博狐白裘，尺寸之肤暖即休。","卖鱼得钱沽美酒，翁媪儿孙交劝酬。","田家禾熟疲输送，乐哉篷底华胥梦。"],"title":"渔父四时歌  其四"}
