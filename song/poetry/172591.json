{"author":"罗禧","id":172591,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["山回百折路难跻，远望楼台烟树迷。","满地白云封洞口，一轮红日照天梯。","龟蛇伏气时难老，鸾鹤归来夜倦飞。","万壑千岩游不尽，且将词句壁头题。"],"title":"咏雪岩"}
