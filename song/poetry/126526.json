{"author":"郑起","id":126526,"strains":["平平仄平，仄仄仄平。","仄仄仄仄，平仄仄平。","仄仄平仄，仄仄仄仄。","平平仄○，仄○仄平。","仄仄平平，仄仄仄平。","仄平平仄，○仄仄平。","平仄平平，平仄仄平。","平○仄仄，平仄仄平。"],"paragraphs":["西山有薇，二子采之。","二子竟死，薇不疗饥。","匪恶周粟，食不下咽。","君臣义重，彼苍者天。","尔道何人，数主一身。","有何颜面，冠冕搢绅。","乔固诸贤，宁死道边。","曹操不帝，清议凛然。"],"title":"读冯道传"}
