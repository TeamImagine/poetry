{"author":"苏泂","id":95662,"strains":["平平○仄平，平仄仄平仄。","仄平仄平仄，仄仄平仄仄。","平平仄仄仄，仄仄仄仄仄。","平平仄○仄，平仄仄平仄。","平平○仄仄，平仄仄平仄。","○平平仄平，仄仄仄平○。","平○平仄仄，仄仄仄○平。","仄平仄仄仄，仄仄○平仄。"],"paragraphs":["贫居应闭门，原宪乃非病。","读书到周孔，岁晚吾事竟。","佳哉亦可乐，妙在得所性。","于时俗虑少，鱼鸟共涵泳。","芦花深两桨，秋色满湖镜。","颇怀梅子真，屡起泛舟兴。","明当文会友，圣处一参订。","此生饭不足，敢不听于命。"],"title":"秋兴  其二"}
