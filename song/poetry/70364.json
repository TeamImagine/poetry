{"author":"丁逢","id":70364,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["宿云留润欲侵衣，草长山腰路溅泥。","映屋画图花远近，接畦湍濑水高低。","人趋南亩生涯乐，春入东菑土脉齐。","说与老农还自笑，近来辛苦惯扶犁。"],"title":"劝农香山"}
