{"author":"戎昱","id":6119,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["去年长至在长安，策杖曾簪獬豸冠。","此岁长安逢至日，下堦遥想雪霜寒。","梦随行伍朝天去，身寄穷荒报国难。","北望南郊消息断，江头唯有泪阑干。"],"title":"谪官辰州冬至日[有]怀"}
