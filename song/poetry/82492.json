{"author":"孙应时","id":82492,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["客游几度到龙塘，沙路萦纡草木香。","雪后江山余壮观，秋来楼阁记新凉。","百年此役何时再，万里东归托兴长。","风景留人重回首，犹须好句与平章。"],"title":"梦蜀中一山寺曰龙塘有龙祠余似尝屡游也题诗别之未足两句而寤因足成之"}
