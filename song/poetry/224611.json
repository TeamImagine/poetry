{"author":"洪刍","id":224611,"strains":["平仄平平平仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["沙白澄江江上山，带青百里染层峦。","欲寻邱壑何当往，拟挂尘冠不复弹。","邂逅三春还径去，轩渠一笑有余欢。","郢人妙质应犹在，政尔挥斤斲鼻端。"],"title":"次韵和成道人山中即事二首  其二"}
