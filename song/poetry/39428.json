{"author":"陆游","id":39428,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["恩免宵兴趁晓班，养慵终觉愧吾颜。","浮名半世虚催老，高卧何时复得闲。","两岸夕阳渔浦市，数峰寒霭沃洲山。","扁舟来往无穷乐，此事天公岂所悭。"],"title":"冬晓"}
