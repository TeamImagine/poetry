{"author":"陆游","id":34684,"strains":["仄仄平仄平，仄仄仄仄平。","仄○仄○仄，仄仄平仄平。","仄仄仄○仄，仄仄平平平。","仄仄平仄仄，仄仄仄○○。","仄仄仄平仄，平平仄平平。","仄平平仄平，仄仄○平平。","仄仄○仄仄，仄○仄平平。","仄平仄仄仄，仄仄○平平。","仄仄仄仄平，平仄平平平。","仄平平仄仄，仄仄○仄平。","平平仄仄平，平平仄仄○。","仄仄仄仄平，仄仄平○平。"],"paragraphs":["四客聨辔来，我醉久不知。","倒衣出迎客，愧谢前致辞。","客意极疏豁，大笑轩须眉。","礼岂为我设，度外以相期。","衮衮吐雄辩，泠泠诵新诗。","共言携酒壶，扫地临前墀。","意气相顾喜，忽如少年时。","老鸡不解事，唤觉空嗟咨。","涉世四十年，贤隽常追随。","尔来风俗坏，动脚堕险巇。","森然义府刀，谁为叔度陂。","起作四客篇，捕影吾其痴。"],"title":"十月四日夜记梦"}
