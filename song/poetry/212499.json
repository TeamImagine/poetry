{"author":"李复","id":212499,"strains":["仄仄仄平仄，仄○平仄平。","仄仄仄平平，仄仄○仄平。","仄仄平仄仄，平仄○仄平。","平平仄仄平，仄○仄仄仄。","平平仄仄仄，仄仄仄平○。","仄平仄平平，仄平平仄平。","仄平○仄仄，仄仄○仄平。","仄平仄平仄，○仄仄○○。","仄平仄平仄，仄平平仄平。","仄仄仄仄仄，仄仄平仄○。","仄仄平平仄，平○仄仄平。","仄平平平仄，仄仄平平平。","平平仄仄仄，仄仄平仄平。"],"paragraphs":["太极剖元气，五行均四时。","代谢密循环，母子相挈维。","土散无定位，金德乘火驰。","天刑发杀机，闭藏不敢施。","胚胎势力弱，炽赫畏炎离。","圣人御阴阳，恐侵西极亏。","遇庚防畏祸，用晦将待时。","旷然达生理，燕息潜深思。","马迁纪秦事，德公初置祠。","后世着令典，赐告休百司。","曲学虽拘忌，消长自可推。","岁星东方出，隠迹游天墀。","诙谐动汉帝，割肉蒙酒卮。"],"title":"和人伏日"}
