{"author":"麹贞","id":212392,"strains":["平○仄平仄，平平仄仄仄。","平平仄仄○，仄平仄平仄。","平平仄仄仄平仄，仄仄平平○○仄。","仄平仄仄仄平平，仄仄平平仄平仄。","平平平仄平○平，仄仄仄平○仄平。","平仄仄仄平平仄○平平，仄平平仄平平平。","平平○仄平仄仄，仄平仄仄平平平。","平平仄仄○仄仄，平平平平仄平仄。","平平仄仄仄平平，仄仄平平仄平仄。","仄平仄，平平平，平仄仄仄平○平，仄仄仄平仄仄平。","平平仄仄平仄平，平平○仄平平平。"],"paragraphs":["羲和不停驭，年华迅转毂。","春阳万卉菲，忽惊遂凄肃。","人生那得寿盈百，转眼光阴如过客。","夙龄壮志日蹉跎，黑鬒萧萧又云晳。","年来年去机中梭，去日苦多其奈何。","君不见古来神智称姜公，卖浆屠肆成奇穷。","岐周王气时不发，渭滨槁死终渔翁。","人生代谢如四序，陵阳松乔在何许。","功名富贵一浮尘，濩落饥寒向谁语。","向谁语，为君言，寒气凛冽阳和旋，得失不羁大化全。","樽前有酒同偓佺，明朝且笑云山巅。"],"title":"岁暮篇寄无碍居士"}
