{"author":"王十朋","id":22789,"strains":["平仄平平仄仄平，平平仄仄仄○平。","仄平平仄仄仄仄，平仄仄平仄仄平。","仄仄平平○○仄，平○平仄仄平平。","仄平平仄○平仄，○仄平平仄仄仄。"],"paragraphs":["奴视纷纷晳与休，芳心那肯贮离愁。","结成冰玉岳湛侣，开伴纻罗施郑流。","影照婵娟如并卧，枝横清浅似双浮。","不知他日调金鼎，胜得樱桃气味不。"],"title":"次韵赵观使鸳鸯梅"}
