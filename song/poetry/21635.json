{"author":"黄公度","id":21635,"strains":["仄仄平平仄仄平，仄平仄仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["可但儿曹学未成，鄙心蔓草要锄耕。","劳君穷海坐宾馆，为我文坛作主盟。","苜蓿阑干朝饭薄，图书跌荡夜谭清。","便携琴剑东归得，信有人间桑梓情。"],"title":"体南先生戒途有日惠诗为别三复黯然和韵奉送言不逮情  其一"}
