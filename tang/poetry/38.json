{"author":"太宗皇帝","id":38,"strains":["仄仄平平仄，平平仄仄平。","○仄○○仄，平平仄仄平。","平○平仄仄，仄仄仄平平。","仄仄平平仄，平仄平平平。","仄仄平平仄，平平仄仄平。","仄仄平平仄，○平平仄○。","仄仄平平仄，平平仄仄平。","平○仄仄仄，仄仄仄平平。"],"paragraphs":["爽气浮丹阙，秋光澹紫宫。","衣碎荷疏影，花明菊点丛。","袍轻低草露，盖侧舞松风。","散岫飘云叶，迷路飞烟鸿。","砌冷兰凋佩，闺寒树陨桐。","别鹤栖琴里，离猿啼峡中。","落野飞星箭，弦虚半月弓。","芳菲夕雾起，暮色满房栊。"],"title":"秋日即目"}
