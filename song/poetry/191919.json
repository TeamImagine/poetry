{"author":"郭祥正","id":191919,"strains":["平平仄仄平平平，仄平仄仄平平平。","平平仄仄仄仄○，平仄平平○仄平。","仄平平平平仄平，仄仄仄仄仄仄平。","仄平仄仄○平平，仄平仄仄仄仄平。","平平仄，平平平，仄仄平仄，仄仄平○，平仄平仄平平平。"],"paragraphs":["霜风刮刮侵人肤，宿云卷卷归江湖。","天开碧幕万里铺，飞出东来三足乌。","羽毛浑丹光焰敷，地下万物冻以舒。","我今踊跃行樵苏，白粳可籴酒可沽。","乌为母，吾为雏，致我之暖，令我之𫗦，嗟不能报乌区区。"],"title":"晓晴歌"}
