{"author":"刘过","id":82724,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨涩风悭夜向阑，粉花飘扑客衣单。","功名有分平吴易，贫贱无闻访戴难。","懒逐银杯行处马，静思玉鉴舞时鸾。","诗成咫尺谁堪寄，当与邦人醉底看。"],"title":"襄阳雪中寄江西诸友"}
