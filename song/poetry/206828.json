{"author":"黄庭坚","id":206828,"strains":["平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["佳节清明桃李笑，野田荒垅只生愁。","雷惊天地龙蛇蛰，雨足郊原草木柔。","人乞祭余骄妾妇，士甘焚死不公侯。","贤愚千载知谁是，满眼蓬蒿共一丘。"],"title":"清明"}
