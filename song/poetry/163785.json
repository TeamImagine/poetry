{"author":"于石","id":163785,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["信步攀跻感旧游，寒烟衰草思悠悠。","西风白髪空惊老，晚节黄花独耐秋。","宇宙几人欢喜饮，江山一片古今愁。","渊明三迳今犹在，自笑不如归去休。"],"title":"九日同黄宏公游古城山"}
