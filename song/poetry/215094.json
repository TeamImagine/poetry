{"author":"杨时","id":215094,"strains":["仄平平平平，仄平仄平平。","仄仄平平平，平平仄平平。","仄仄仄仄平，仄仄平仄平。","平仄仄平仄，仄仄○平平。","仄仄仄平平，仄仄平仄平。","平平仄平仄，平仄仄○○。","仄平○平平，仄平仄平平。","仄仄仄平仄，平平仄平平。","平○仄平仄，仄仄平平平。","平仄仄仄仄，仄仄○平○。","仄平仄仄仄，平仄仄平平。"],"paragraphs":["结庐东山阿，屹然俯全闽。","下有黄龙渊，浮光抱层云。","彼美谷口翁，杖策来往频。","明月自为友，顾影相为邻。","撷芷佩芳兰，不与麋鹿群。","虚堂发辉素，黄卷日相亲。","采薇芼晨羹，弋凫侑清樽。","曝日负岩窦，为童浴溪𣸣。","微吟曳双屐，踏破青苔纹。","归与自乐只，此意将谁论。","点狂圣所与，聊欲继余芬。"],"title":"藏春峡 咏归堂"}
