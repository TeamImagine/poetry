{"author":"赵必{王象}","id":162612,"strains":["平平仄仄平仄仄，仄仄仄平仄仄平。","仄仄平平平仄仄，仄平仄仄仄平平。","仄平仄仄仄平仄，平仄平平仄仄平。","仄仄平平仄仄仄，平平平仄仄平平。"],"paragraphs":["中秋有月更有酒，乐事赏心并二难。","万里无尘银世界，一清彻底玉溪山。","素娥伴兔夜无寐，仙侣乘鸾晓未还。","老子南楼动吟兴，风吹香句堕尘寰。"],"title":"和文文山中秋赏月韵"}
