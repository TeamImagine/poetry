{"author":"虞俦","id":62268,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["别乘词锋不费磨，江山得助想经过。","离情柳色长亭暮，愁绪梅腮细雨多。","渭北论文须细与，洛南问业念如何。","有时尺素频相寄，莫负东来锦鲤波。"],"title":"送汤倅二首  其二"}
