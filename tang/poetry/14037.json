{"author":"李贺","id":14037,"strains":["仄平仄仄平○仄，平仄平平仄平仄。","平仄平平仄仄平，平平仄仄平○仄。","平平仄仄平，仄仄仄平仄。","仄平仄仄平平平，仄○平仄平平平。","平平仄仄仄○仄，仄平仄仄○平平。","仄平平仄○○平，平仄平平○仄平。","平平仄仄平平平，平平仄仄平平平。","平平平仄平平仄，仄仄○平仄平仄。","仄○平仄○仄平，仄平仄仄平平仄。","平平仄仄平平仄，平○平平仄平仄。","仄仄平平仄仄平，平平○仄平平仄。"],"paragraphs":["去年陌上歌离曲，今日君书远游蜀。","帘外花开二月风，台前泪滴千行竹。","琴心与妾肠，此夜断还续。","想君白马悬雕弓，世间何处无春风。","君心未肯镇如石，妾颜不久如花红。","夜残高碧横长河，河上无梁空白波。","西风未起悲龙梭，年年织素攒双蛾。","江山迢遰无休绝，泪眼看灯乍明灭。","自从孤馆深锁窗，桂花几度圆还缺。","鸦鸦向晓鸣森木，风过池塘响丛玉。","白日萧条梦不成，桥南更问仙人卜。"],"title":"有所思"}
