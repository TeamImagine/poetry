{"author":"方回","id":149364,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平仄仄仄平平。"],"paragraphs":["名臣汲黯郑当时，笔阵秦王将尉迟。","疾电震雷千里起，乖龙老蜃九渊知。","诸公犹羡归田乐，老我终无叩角悲。","补衮得人卧桑野，可愁二月卖新丝。"],"title":"追用徐廉使参政子方申屠侍御致远张御史鹏飞元日倡酬韵六首  其二"}
