{"author":"释智圆","id":221619,"strains":["仄仄平仄平，仄○仄仄仄。","仄平仄仄仄，仄平平仄仄。","仄仄仄平平，平平仄○仄。","仄仄平仄平，仄仄平仄仄。","仄仄平仄平，平平仄平仄。","仄仄仄仄仄，仄平仄仄仄。","仄仄仄○仄，平平仄平仄。","平平仄平仄，平仄仄仄仄。","平仄仄○仄，仄仄仄平仄。","平平平仄○，仄○仄仄仄。","仄仄平仄仄，平平平仄仄。","平平仄平○，平平仄平仄。","仄仄平○仄，平平仄平仄。","仄仄仄仄平，仄仄仄仄仄。","仄仄○○仄，仄平平仄仄。","仄○○仄仄，平仄○平仄。","平平仄平仄，仄仄平仄仄。","仄平平仄仄，平仄仄平仄。"],"paragraphs":["聚气成此身，假缘暂寄世。","可怜自在性，本无烦恼系。","傍水与登山，翛然有深诣。","日在林下游，暮在林下宿。","供饮岩畔泉，充庖槛前菊。","半月一剃髪，半年一洗浴。","但得恣疏懒，何曾有荣辱。","新秋雨初霁，圆月照我屋。","扶病起看月，坐久偶成曲。","人生天地间，性分各自足。","捧檄何必喜，途穷何必哭。","容彭不为长，颜杨不为促。","四者俱如梦，何为自羁束。","彼笑我太狂，我笑彼太俗。","彼我更相笑，是非无实录。","不如长默默，恬淡过昏旭。","渊鱼与林鸟，各得随所欲。","举头谁是友，风月与松竹。"],"title":"松下自遣"}
