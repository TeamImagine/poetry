{"author":"孟郊","id":11976,"strains":["平仄仄平仄，仄平仄平平。","平平○仄平，仄仄平仄平。","平仄仄平仄，仄○平平平。","平平仄仄仄，平仄平仄平。","仄仄仄平仄，平仄平仄平。","○仄平仄仄，仄仄平平平。"],"paragraphs":["高意合天制，自然状无穷。","仙华凝四时，玉藓生数峰。","书秘漆文字，匣藏金蛟龙。","闲为气候肃，开作云雨浓。","洞隐谅非久，岩梦诚必通。","将缀文士集，贯就真珠丛。"],"title":"题韦少保静恭宅藏书洞"}
