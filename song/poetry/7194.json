{"author":"王之道","id":7194,"strains":["仄平平仄○仄平，仄仄仄仄○平平。","仄○仄仄仄平仄，仄平平仄平平平。","平平仄仄仄平仄，仄仄仄仄○平平。","平平平○仄平仄，平○仄仄○平平。","○平仄仄平仄仄，平仄平仄平平○。","仄○平仄仄平仄，仄仄仄仄○平平。","平平仄仄仄仄仄，平平仄仄平平平。","仄平仄仄仄仄仄，仄仄仄仄平平平。","平○仄仄○○仄，平○仄仄○平平。","平平平仄仄仄仄，仄仄仄平○仄平。"],"paragraphs":["十年萍梗三到吴，走俗未暇观西湖。","是行信步至湖上，水光山色开天壶。","游人杂遝半罗绮，一径不惮穿云纡。","归来神思顿清发，诗中写出钱塘图。","张侯妙语何所似，青玉为案黄金铺。","要当聨辔事幽讨，邂逅得句相招呼。","东坡已死不可作，因君对景还嗟吁。","水仙配食竟莫举，但见旧隠环菰蒲。","山间有寺过三百，终期遍走参能儒。","还家儿辈若问我，庶免不知空嗫嚅。"],"title":"春晚书怀"}
