{"author":"方岳","id":127562,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄仄平平仄平。"],"paragraphs":["瘦马孤征雪满衣，山长谁不念庭闱。","灯寒竹屋无人共，月到梅花有梦归。","抵掌相逢连夕语，转头顿觉十年非。","武夷人老君行矣，莫待墨池春浪肥。"],"title":"送客"}
