{"author":"张方平","id":90298,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["黄裘纱帽霜眉白，九老相携意气同。","碧水宫中初邂逅，黄金殿里久从容。","苦催归路憎骊母，留赏名园喜葛公。","为问家乡还远近，迢迢七十七程中。"],"title":"游九老祠堂阅古碑旧记字多讹缺询诸故老灵迹甚异因成长句以志其事"}
