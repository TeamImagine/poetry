{"author":"冯时行","id":16587,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["路入丹霄起柂初，峡山晴色曙烟疏。","海深南斗临天阔，江合西川直帝居。","禁漏深寒参佩玉，御炉香暖散衣裾。","遥知三接承恩罢，日影参差转玉除。"],"title":"送冯贯道赴行在二首  其一"}
