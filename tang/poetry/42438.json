{"author":"吕岩","id":42438,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["金丹不是小金丹，阴鼎阳炉里面安。","尽道东山寻汞易，岂知西海觅铅难。","玄珠窟里行非远，赤水滩头去便端。","认得灵竿真的路，何劳礼月步星坛。"],"title":"七言 十九"}
