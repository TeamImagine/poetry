{"author":"宋无","id":167161,"strains":["平仄○，仄平平，平仄仄○平仄○。","仄仄仄仄仄，仄平平仄平。","平平仄仄仄仄平，平平仄仄平平平。","平平○平仄平仄，仄仄平平仄○仄。","仄平平仄平仄平，平仄仄平平仄平。","仄平平平，○仄仄○。","仄仄平仄，仄平仄平。"],"paragraphs":["云母屏，琢春冰，鲛女织绡蝉翼轻。","比妾妾薄命，比君君薄情。","红绵拭镜照胆明，还疑妾貌非倾城。","倾城从来有人妒，况复君心不如故。","故人心尚峰九疑，新妾那能无故时。","补天天高，填海海深。","不食莲菂，不知妾心。"],"title":"妾薄命"}
