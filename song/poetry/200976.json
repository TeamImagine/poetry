{"author":"舒亶","id":200976,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["尘境回头隔圣凡，参差叠嶂巧如镵。","归云堕碧粘僧屐，落叶飘红上客衫。","果熟遥看猿渡涧，风号定想虎离岩。","长天自有无穷景，未信西冈日半衔。"],"title":"游云湖过香山偶成二首  其二"}
