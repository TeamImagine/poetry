{"author":"郭印","id":249664,"strains":["仄平平仄平，仄仄○平仄。","仄○仄仄平，平平平仄仄。","仄○平○平，仄仄仄平仄。","平仄○平平，仄平仄平仄。","仄平仄平平，仄仄仄平仄。","仄平仄仄平，平仄仄仄仄。","仄仄○仄○，仄仄平平仄。","平平○平平，○仄平仄仄。","平平仄仄平，平仄仄仄仄。","仄仄仄平仄，仄平仄平仄。","○平仄仄仄，仄仄仄仄仄。","平平仄平平，仄仄平平仄。"],"paragraphs":["我无先世英，敢望燕台筑。","譬如坎井蛙，拘虚徒窘束。","又如鹪鹩巢，所寄一枝足。","名不闻公卿，迹非侣樵牧。","眼花鬓毛霜，黾勉作侯服。","吏才固不高，民事亦稍熟。","每欲思寡过，岂敢求多福。","群公迟风云，行矣龙起陆。","佳篇杂沓来，文绣被土木。","坐令北窗下，不知有穷独。","相逢一笑粲，语妙席自促。","凭谁觅仙方，造酒逡巡速。"],"title":"新开小轩晁子西有诗以韵答之二首  其二"}
