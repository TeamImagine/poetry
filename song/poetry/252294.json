{"author":"郑刚中","id":252294,"strains":["仄仄平平平仄仄，仄平仄仄平平仄。","仄平仄仄仄仄仄，仄平仄仄平平仄。","平平仄仄平仄平，仄仄仄平○仄仄。","仄平平仄仄平仄，仄仄平平仄平仄。","平平仄仄仄仄平，平仄平平仄平仄。","平平仄仄仄仄平，仄仄仄○平仄仄。"],"paragraphs":["卷送风漪光八赤，竹新渐作琉璃色。","世人贵耳便贱目，那知不抵蕲州笛。","年来愧汗常浃肤，夏日自嫌污枕席。","有时追诵法曹句，怅恨宗人不多得。","山斋置榻客一身，君惠清凉到心骨。","门前客至莫见嗔，老子解衣喧鼻息。"],"title":"客惠宾州竹簟甚佳取退之郑群赠簟诗读之数过成古风云"}
