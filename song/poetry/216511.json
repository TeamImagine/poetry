{"author":"张耒","id":216511,"strains":["平仄仄平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平仄仄仄平。"],"paragraphs":["南国柳黄莺未知，人情何事憾春迟。","雪抽宿麦晴来叶，雨长枯榆烧后枝。","载酒有谁寻寂寞，受薪只合学支离。","近知壁观安心法，亦拟平治不作诗。"],"title":"己未早春有感"}
