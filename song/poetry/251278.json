{"author":"王洋","id":251278,"strains":["平平仄○○平仄，仄仄平平○平仄。","仄平平仄仄仄平，仄仄○平○仄仄。","仄○平平仄仄平，○平平仄○仄平。","仄平平仄仄○仄，仄仄仄仄平平平。","平平仄平仄仄平，平平仄仄平仄平。","仄平仄平○仄仄，仄仄仄平○仄平。"],"paragraphs":["江梅已胜犹非似，此外余芳更堪数。","信知风格忌太髙，至此从前难著语。","世间初无字可夸，且随颜色称蜡花。","醉人香味解禅定，捩眼静伫辞纷华。","徐熙画花只画神，黄筌细琐皆逼真。","要须别花如别画，只恐此心难付人。"],"title":"咏蜡梅"}
