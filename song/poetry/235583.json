{"author":"程俱","id":235583,"strains":["平平○仄平平仄，仄仄平平仄仄平。","平仄仄平○○仄，仄平平仄仄平平。","平○仄仄平平仄，平仄○平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平○仄○平平。"],"paragraphs":["凌歊正在尘歊外，四起云山翠欲浮。","丹槛昔时空胜事，锦袍何处想灵游。","鳌分一岛来平野，鲸吸长江带两州。","手决飞云天作幕，坐侵寒露月垂钩。","向来时有千岩梦，对此浑消万古愁。","醉目归鸿天际没，地高空阔更宜秋。"],"title":"登凌歊台"}
