{"author":"李处权","id":8447,"strains":["仄平仄○平，仄仄仄仄平。","平平仄平平，○仄○仄平。","平平仄平仄，仄仄平平平。","仄仄仄仄仄，仄○○○平。","仄仄仄平仄，平平仄平平。","○平平仄平，仄仄平仄平。","平平仄平仄，仄仄平仄平。","仄仄○仄○，仄仄平平平。","平平仄仄仄，仄仄平仄平。","平○仄仄仄，仄仄平平平。","平平○○平，仄仄平仄平。","平平仄仄仄，仄仄平平平。","平仄仄仄平，仄仄平平平。"],"paragraphs":["去年客中愁，忽忽意未伸。","归来媚儿曹，行乐犹及辰。","融怡帝乡日，浩荡天街春。","物色岂不好，所思难重陈。","婉娈有能事，朱弦妙通神。","从容兰臭言，事事皆可人。","关河一乖隔，梦想清洛濵。","况乃行止间，愧负匏瓜身。","情随节物改，事逐风景新。","踌躇不自释，渌酒徒芳辛。","明朝更牵强，接踵肥马尘。","凌波固可慕，解佩良无因。","青翼不复来，怅望瑶池津。"],"title":"将游西池偶书"}
