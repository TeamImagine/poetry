{"author":"姚正子","id":138162,"strains":["平平平仄仄平平，平仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["官称文母俨如临，冰鉴何须清白箴。","学道正传蘧瑗脉，爱人默契武城心。","帘垂永昼流疏影，琴入薰风奏雅音。","芹泮未为无子羽，从知善教入人深。"],"title":"道爱堂"}
