{"author":"范成大","id":44239,"strains":["仄仄平仄平仄平，仄平仄仄○仄平。","平仄平平平仄仄，仄仄仄仄平平平。","仄仄○平仄仄仄，仄仄平平仄平仄。","平平○仄仄平平，○仄平平仄平仄。","仄仄○平仄仄平，仄平仄仄平平平。","平平仄仄平仄仄，仄仄仄仄平平平。","○平仄仄○平仄，仄平仄仄平平仄。","平平平仄仄仄平，平仄仄平仄平仄。","仄平平仄平○平，平仄平平仄○平。","平平仄仄平仄仄，仄仄平○仄仄平。"],"paragraphs":["四十逾四髭始黄，手持汉节临大荒。","舆疾归来皮骨在，两鬓尚作青丝光。","俛仰行年四十九，万里南驰复西走。","斑斑颔下点吴霜，犹可芟夷诳宾友。","屈指如今又十年，两年惫卧秋风前。","人生血气能几许，不待览镜知皤然。","长安后辈轻前辈，百方染药千金卖。","烦撋包裹夜不眠，无奈露头出光怪。","病翁高卧门长扃，垂雪毵毵骨更清。","儿童不作居士唤，唤作堂中老寿星。"],"title":"白髭行"}
