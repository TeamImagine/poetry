{"author":"孙应时","id":82011,"strains":["平平仄平平，仄仄仄仄平。","仄平仄平平，仄仄平仄平。","平平仄○仄，○仄平平○。","仄平仄平仄，仄平仄○平。","平平平仄平，仄仄平仄平。","平平仄仄仄，平仄○○平。","平仄平平平，仄仄平○平。","平平仄平仄，仄仄仄平○。","平仄仄平仄，仄平仄○平。","平仄仄平仄，仄仄平仄平。","仄平仄仄仄，平仄仄平平。","平平仄平仄，平○仄平平。"],"paragraphs":["春风客皇州，积雨不得晴。","倚楼望西湖，想见烟水平。","芳时谅难负，胜侣欣来并。","杖藜一萧散，唤船弄空明。","浮云为我开，好鸟为我鸣。","青山次第出，桃李正鲜荣。","华屋何煌煌，缥缈连重城。","都人竞时节，酒舫各斜横。","而我得舒眺，缅然起深情。","风景自千古，扰扰何所营。","大钧实爱物，无使可怜生。","尧民保同乐，吾其获归耕。"],"title":"赵唐卿邀游西湖即席赋十二韵"}
