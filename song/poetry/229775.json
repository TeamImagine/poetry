{"author":"叶集之","id":229775,"strains":["平平平仄平，仄仄仄平仄。","仄仄仄仄○，○平○仄仄。","平平仄平仄，平仄平仄仄。","○平仄平仄，仄仄○仄仄。","平平仄仄仄，仄仄仄平仄。","平○仄仄仄，仄仄平仄仄。","仄平仄平平，平仄仄平仄。"],"paragraphs":["桓桓忠愍公，决策动天意。","际会武烈王，乘桥亲总辔。","登城建黄屋，戎狄先夺气。","三军白光彩，壮士思敌忾。","明星欻坠地，百万可俱殪。","天王体不杀，指日明大义。","到今犬羊心，之死靡携贰。"],"title":"送李道甫辟大名名司录  其一"}
