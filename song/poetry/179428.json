{"author":"苏颂","id":179428,"strains":["平仄平平仄，平平仄仄平。","○平平仄仄，仄仄仄平○。","○仄平平仄，平平仄仄平。","平平仄仄仄，仄仄仄平平。","平仄平平仄，平平仄仄○。","平平仄平仄，仄仄仄平平。"],"paragraphs":["夷裔陵边久，文明运算高。","三冬驰日御，一夜陨星旄。","从此通戎赂，于今袭战袍。","威灵赡庙像，列侍写贤豪。","民获耕桑利，时无斥堠劳。","金缯比干橹，未损一牛毛。"],"title":"和国信张宗益少卿过潭州朝拜信武殿"}
