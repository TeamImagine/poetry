{"author":"虞俦","id":61981,"strains":["平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["当年名下无虚士，此日诗中有二难。","方驾饭山何太瘦，拍肩东野不言寒。","来章只好先呈佛，属和何当胜得官。","珍重牛腰成巨轴，丁宁莫与俗人看。"],"title":"再用难字韵简潘接伴"}
