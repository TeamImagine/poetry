{"author":"吕温","id":11742,"strains":["平平仄平仄，仄仄仄平平。","平仄平平仄，平平仄仄○。","仄平平仄仄，平仄仄○平。","仄仄平○仄，平平仄仄平。","仄○平仄仄，平仄仄○平。","平仄平○仄，平平仄仄平。"],"paragraphs":["黄花古城路，上尽见青山。","桑柘晴川口，牛羊落照间。","野情随卷幔，尘事隔重关。","道合偏重赏，官微独不闲。","鹤分琴久罢，书到雁应还。","为谢登临客，琼林寄一攀。"],"title":"和李使君三郎早秋城北亭宴崔司士因寄关中张评事"}
