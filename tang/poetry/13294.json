{"author":"张籍","id":13294,"strains":["平平仄仄平○平，仄仄仄仄平平平。","平平仄仄平仄仄，仄仄平仄仄平平。","仄平○平仄仄仄，平仄仄仄○平仄。","仄平仄仄仄平平，仄仄仄平平仄平。"],"paragraphs":["青天荡荡高且虚，上有白日无根株。","流光暂出还入地，使我年少不须臾。","与君相逢勿寂寞，衰老不复如今乐。","玉卮盛酒置君前，再拜愿君千万年。"],"title":"短歌行"}
