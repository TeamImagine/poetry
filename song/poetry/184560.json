{"author":"范纯仁","id":184560,"strains":["仄平○平仄，平仄仄仄仄。","仄平平仄平，平仄平仄仄。","○仄仄平平，仄仄平平仄。","仄平平仄平，○仄仄仄仄。","平平仄平仄，仄仄平平○。","仄平仄○仄，平○○仄仄。"],"paragraphs":["日躔回南陆，炎气彻厚地。","郁蒸堆火云，飘雨良快意。","暗穴蟪蛄鸣，湿翼玄蝉坠。","潜阴生早凉，熇暑不得炽。","羁怀感时节，抚事增愁思。","倦游老将至，归兴劳梦寐。"],"title":"秋意"}
