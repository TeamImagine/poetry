{"author":"刘跂","id":211348,"strains":["平平仄平仄，仄仄仄平平。","平平○平仄，仄仄平○平。","仄平仄平仄，仄○平平平。","仄仄平仄仄，平平仄仄○。","仄平○仄仄，仄仄平平平。","仄平仄仄仄，仄仄仄仄平。","平平平平仄，仄仄仄○仄。","○仄仄仄仄，平仄仄仄平。","仄平仄仄仄，平仄平仄平。","仄平平平仄，仄仄仄平平。"],"paragraphs":["同寮贵公子，好事敌原尝。","晁侯更萧散，不爱囊中装。","步兵玉觥滑，洞庭金丸香。","宛转莼带细，纷纶鲙缕长。","鳆鱼三百饤，岂必河之鲂。","咄嗟事便办，侍御色不忙。","熙熙春台上，醉语各相忘。","汤餠最后出，虽饱别有肠。","愿君善遇客，懽乐殊未央。","不须投车辖，敬举主人觞。"],"title":"晁端州秀宴席"}
