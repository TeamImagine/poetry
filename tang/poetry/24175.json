{"author":"崔铉","id":24175,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["边陲万里注恩波，宇宙群芳洽凯歌。","右地名王争解辫，远方戎垒尽投戈。","烟尘永息三秋戍，瑞气遥清九折河。","共遇圣明千载运，更观俗阜与时和。"],"title":"进宣宗收复河湟诗"}
