{"author":"萧立之","id":132251,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此日旧无灵运屐，参差今有盖头茅。","自怜后死罹兵革，枉有闲愁上鬓毛。","泪尽不堪怀故国，诗来端喜得同袍。","梅花夹雪无饶景，惜许吟情与病遭。"],"title":"和周平洲韵"}
