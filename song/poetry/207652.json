{"author":"黄庭坚","id":207652,"strains":["仄平平仄平平仄，平平仄仄平平仄。","平平仄平仄仄仄，仄○仄平仄仄仄。","平平仄仄平平仄，平仄平平○仄仄。","平平○仄仄仄平，平仄平平平仄仄。","仄平仄仄平平仄，平仄仄平○仄仄。","仄仄平平○仄平，平平仄仄平平仄。","○平仄平仄平仄，平仄平○仄○仄。","平平仄仄仄平○，仄仄仄平平仄仄。","平平平平平仄平，仄仄平平仄○仄。","仄平仄仄仄平平，仄平平仄仄仄仄。"],"paragraphs":["渡江羁宦襄江北，红尘染尽春衫色。","春畬辍耕草苒苒，瘦妻病余废组织。","官仓得粟何常饱，清夜饥肠吟唧唧。","西风吹梦到故乡，千里关山云水白。","可怜夺却田园乐，何异万金输一掷。","乱辙曾无长者车，经年不造先生席。","张侯少年二陈俊，倾盖能如旧相识。","凉秋夏日数来过，要与六经生羽翼。","贫家虽无樽酒懽，小径曾鉏待三益。","剧谈莫问井阑干，坐须山月吐半璧。"],"title":"再和答张仲谋陈纯益兄弟"}
