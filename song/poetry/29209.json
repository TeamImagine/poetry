{"author":"韩元吉","id":29209,"strains":["仄仄仄仄仄，平平○平平。","平平仄平仄，仄仄平平平。","仄仄仄仄平，仄仄平仄平。","平平仄仄仄，仄平仄○平。","平○仄仄仄，仄仄平○平。","○平仄○仄，○○○仄平。"],"paragraphs":["有酒不得饮，呼船过溪南。","溪南亦何好，古寺依晴岚。","上有百尺楼，下有千丈潭。","城闉一目尽，晚山日相衔。","烹茶吊陆子，蜡屐登巉岩。","相逢作行乐，犹胜空坐谈。"],"title":"南涧  其四"}
