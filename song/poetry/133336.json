{"author":"常挺","id":133336,"strains":["仄平仄仄平，仄平平仄○。","○仄平仄平，仄仄仄○仄。","平平平仄平，仄仄仄平○。","仄平○○平，平仄仄平仄。","仄平仄○仄，○仄仄平仄。","平仄平仄平，仄仄仄平仄。","仄仄仄○平，仄平○仄仄。","仄平仄平平，平平仄仄平。","仄平仄仄○，平仄○平仄。","仄平仄平平，仄仄仄仄仄。","仄仄仄平平，仄平仄平仄。","平仄仄仄平，平仄仄○仄。"],"paragraphs":["庆元道学家，紫阳诸弟冠。","正印君得之，理窟讲深贯。","雄文摛玉堂，直笔插东观。","粹然中和容，清庙古珪瓒。","遁翁上封事，犹或以蓍断。","君袖秋月章，直造紫皇案。","赤手搏长鲸，未能分万段。","白华久无诗，清风可激顽。","去身似叶轻，来事如麻乱。","帝忧大江东，所至有水旱。","列宿选郎闱，福星下霄汉。","祇恐席未温，宣室夜将半。"],"title":"淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得汉字"}
