{"author":"陆游","id":33255,"strains":["仄平仄仄平平平，平平平平仄○平。","平○仄仄○仄仄，平仄平仄平平平。","仄平仄平？仄仄，○仄仄仄平平平。","平平仄仄仄平仄，平平仄仄仄仄○。","平平仄平平仄仄，平仄仄仄平平平。","仄平平仄仄仄仄，仄仄○仄○平○。","仄平仄平平仄仄，仄平平仄○平平。","仄平仄仄平平仄，仄仄仄仄平平平。","仄平？仄平仄仄，仄仄仄仄平平平。","仄平仄仄仄仄仄，平仄仄仄○平平。"],"paragraphs":["乱山缺处城楼呀，双旗萧萧晚吹笳。","烟深绿桂临绝壑，霜落残瀬鸣寒沙。","废台已无隐士啸，遗宅上有高人家。","铃斋下榻约僧话，松阴枕石放吏衙。","杯羹最珍慈竹笋，缾水自养山姜花。","地炉堆兽炽石炭，瓦鼎号蚓煎秋茶。","少年远逰无百里，一饥能使行天涯。","岂惟惯见蓬婆雪，直恐遂泛星河槎。","故巢肻作儿女恋，异境会向乡闾夸。","一杯径醉帻自坠，灯下发影看𩭹髿。"],"title":"初到荣州"}
