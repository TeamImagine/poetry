{"author":"孙觌","id":239143,"strains":["○仄平○平，仄仄仄平仄。","平仄平仄仄，○仄平仄仄。","○○仄平仄，平仄仄○仄。","平平仄仄平，仄仄仄仄仄。","仄平？平平，仄仄仄平仄。","○○仄仄仄，平仄平仄仄。","平平仄仄仄，平仄仄平仄。","仄仄仄平平，○仄○平○。"],"paragraphs":["且学方回痴，莫羡董公健。","谁令躯七尺，浪作青紫楦。","更摇乞怜尾，仍出吊丧面。","芗林有老仙，蚤具佛眼见。","国恩倘粗酬，已债遂焚劵。","驱除竹马弃，狼藉刍狗践。","寥寥汉二傅，千岁一关楗。","竟日饮无何，更补离骚传。"],"title":"向伯恭侍郎致政芗林筑一堂名之曰企疏晋陵孙某闻而赋诗二首  其二"}
