{"author":"唐仲友","id":64456,"strains":["平仄仄○仄，仄仄平仄平。","仄平仄仄仄，仄仄平仄平。","平平仄仄仄，仄仄平仄平。","平仄仄○仄，仄仄平平仄。","平平仄○仄，仄仄平仄平。","平平○仄平，仄仄○仄仄。","仄平仄仄仄，○仄平○平。"],"paragraphs":["风树感亲寿，忽若冬陨霜。","以孙养祖母，惴惴驹隙光。","无孙又继绝，此意谁激昂。","吴氏有纯孝，业业含饴傍。","延年寓题榜，戏彩勤奉觞。","诗成三巨公，令德昭不忘。","九原邈已远，遗范悲空堂。"],"title":"难老堂吴居厚为祖母作张子昭刘文叔史直翁赋诗"}
