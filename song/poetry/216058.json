{"author":"张耒","id":216058,"strains":["仄平平平平仄仄，平平平仄平平仄。","仄仄仄仄仄平平，平仄平平仄○仄。","平平○仄仄平平，仄平平仄平○平。","仄平平平仄平仄，平平平仄平平仄。","平平仄仄仄仄平，仄平○仄平○平。","平平○仄仄平平，平平平仄○平平。","平平仄平平仄仄，仄仄平平仄○仄。","仄平仄仄仄平平，仄仄平平平仄仄。"],"paragraphs":["美哉洋洋清颍尾，西通天邑无千里。","舸{舟我}大艑起危樯，淮颍耕田岁收米。","茫茫陂泽带平原，古时沟涧还相连。","昔人屯田戍兵处，今人阡陌连丘墓。","今年雨足种麦多，北风吹叶鸣空柯。","高城回望郁嵯峨，丰年闾井闻笙歌。","河边古堤多老柳，去马来船一回首。","百年去住不由人，岁暮天寒聊饮酒。"],"title":"美哉"}
