{"author":"苏轼","id":194046,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十载飘然未可期，那堪重作看花诗。","门前恶语谁传去，醉后狂歌自不知。","刺舌君今犹未戒，灸眉吾亦更何辞。","相从痛饮无余事，正是春容最好时。"],"title":"刘贡父见余歌词数首以诗见戏聊次其韵"}
