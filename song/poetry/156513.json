{"author":"文天祥","id":156513,"strains":["仄仄仄仄仄平平，仄仄仄仄○平○，仄仄仄仄平平平。","仄平○○仄仄平，仄平仄仄仄仄仄。","仄平仄仄平平平，平仄仄仄平平○。","平平○平平平仄平，平平平仄仄平○。"],"paragraphs":["有女有女婉清扬，大者学帖临锺王，小者读字声琅琅。","朔风吹衣白日黄，一双白璧委道傍。","雁儿啄啄秋无粱，随母北首谁人将。","呜呼三歌兮歌愈伤，非为儿女泪淋浪。"],"title":"六歌  其三"}
