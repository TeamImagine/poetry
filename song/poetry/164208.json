{"author":"仇远","id":164208,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["借榻青安恰一年，年穷何事复谋迁。","官闲空绾文章印，水浅难移书画船。","稚子欢呼新入屋，老夫叹息早归田。","人生聚散如凫雁，极目江湖万里天。"],"title":"岁晏迁居"}
