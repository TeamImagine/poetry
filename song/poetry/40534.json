{"author":"陆游","id":40534,"strains":["平平仄仄仄仄仄，平平仄平仄平仄。","仄平平仄仄平仄，仄仄仄仄平平仄。","仄平平平平仄仄，仄仄平平仄平仄。","平平仄仄平仄平，仄仄平平仄○仄。","平○仄仄仄仄平，仄仄仄仄平平仄。","仄平仄仄仄仄平，仄仄仄平平仄仄。"],"paragraphs":["平生好大忽琐细，焚香读书户常闭。","少年曾预老聃役，晚岁欲挹浮丘袂。","力探玄门穷众妙，肯学阴谋画奇计。","言狂不独人共排，志大仍忧后难继。","君看淡扫出茧眉，岂比一尺春风髻。","著书勿恤饱蠹鱼，会有子云生后世。"],"title":"读老子次前韵"}
