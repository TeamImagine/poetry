{"author":"邹浩","id":220734,"strains":["平平○仄仄，仄仄仄○平。","仄平仄仄仄，仄仄平平平。","仄仄平仄平，平平仄平平。","仄仄仄○仄，仄仄平平平。","仄○仄仄平，平○仄平平。","仄平仄平平，○仄平平平。","仄仄仄平仄，平仄仄平平。","平平平仄平，平仄平平平。","仄仄仄仄仄，平平平仄平。","平平仄仄仄，○仄○平平。"],"paragraphs":["人臣难有己，况复顾其家。","忘家以徇国，致主为勋华。","割爱非不仁，成功讵能加。","御史殿中杰，指摘生疵瑕。","昔如鹄矫云，今如兔罹罝。","省符到房陵，驱逐殊喧哗。","即日出门去，形影自天涯。","羁皇携众雏，惊散随风沙。","渺漭失处所，何由书报嘉。","君心固已定，闻者空伤嗟。"],"title":"闻彦和过桂州  其一"}
