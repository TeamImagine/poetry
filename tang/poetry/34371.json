{"author":"刘希夷","id":34371,"strains":["仄仄平平仄，平平仄仄○。","平平平仄仄，平仄仄平平。","○仄平平仄，平平仄仄平。","平平仄平仄，○仄仄平平。","仄仄平平仄，平平仄仄○。","平平仄仄仄，○仄仄○平。"],"paragraphs":["旅馆何年废，征夫此日过。","途穷人自哭，春至鸟还歌。","行路新知少，荒田古径多。","池篁覆丹谷，坟树遶清波。","日照蓬阴转，风微野气和。","伤心不可去，回首怨如何。"],"title":"晚憩南阳旅馆"}
