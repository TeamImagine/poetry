{"author":"晁说之","id":219539,"strains":["仄仄仄平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["坂路十年尘坱身，不知何事往来频。","敢言上国非吾土，自许中条是故人。","志在韦编徒寡与，人亡陆海漫多珍。","龙门有客暂相值，颇话年来亦苦辛。"],"title":"顷客解梁有诗云中条山下读周易定是前身关子明是时频与张芸叟侍郎通书亦尝寄此诗呈视今再过此郡遇芸叟之客王六东起感怀而作"}
