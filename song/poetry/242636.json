{"author":"李纲","id":242636,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["旰起禅房只杜门，忽思嘉客共论文。","连山雾雨密难解，隐耳雷霆惊乍闻。","我向图书端作蠧，子今胸抱欲吞云。","春堂谈笑能相就，为把沈烟细细焚。"],"title":"次韵招志宏见过"}
