{"author":"蔡枢","id":249571,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["平生陋质写难真，画史挥毫妙入神。","瘦似休文宁复健，寒如东野故应贫。","尘埃自笑双蓬鬓，泡影俄惊两幻身。","从此山林皆独往，定无勋业上麒麟。"],"title":"自题画像"}
