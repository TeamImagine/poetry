{"author":"王十朋","id":25065,"strains":["○仄平○仄平仄，平仄平平仄平仄。","○○○仄仄平仄，仄仄○平仄平仄。","平平仄仄平仄仄，平仄平平仄平仄。","平平平仄仄平平，仄仄仄平○仄仄。"],"paragraphs":["三百青钱一株菊，移置窗前伴松竹。","鲜鲜正色傲霜性，不逐重阳上醽醁。","谁云既晚何用好，端似高人事幽独。","南来何以慰凄凉，有此岁寒三友足。"],"title":"十月二十日买菊一株颇佳置于郡斋松竹之间目为岁寒三友"}
