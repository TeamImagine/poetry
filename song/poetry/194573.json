{"author":"苏轼","id":194573,"strains":["平平仄仄仄○仄，仄仄仄平平仄仄。","平平平平平仄平，平仄平平仄平仄。","平平仄仄仄平平，平仄平○仄仄仄。","平平平仄平仄○，仄仄仄平平○仄。","平平平仄仄平仄，仄仄平平平仄仄。","仄仄平平仄仄平，仄平平仄平平仄。","仄平平平仄仄仄，平平仄平平仄仄。","仄平平仄仄平平，○仄平平平仄仄。"],"paragraphs":["西湖处士骨应槁，只有此诗君压倒。","东坡先生心已灰，为爱君诗被花恼。","多情立马待黄昏，残雪消迟月出早。","江头千树春欲暗，竹外一枝斜更好。","孤山山下醉眠处，点缀裙腰纷不扫。","万里春随逐客来，十年花送佳人老。","去年花开我已病，今年对花还草草。","不知风雨卷春归，收拾余香还畀昊。"],"title":"和秦太虚梅花"}
