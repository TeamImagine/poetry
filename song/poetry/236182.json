{"author":"李光","id":236182,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["百里威风已震惊，朱幡夹道耸先声。","耕桑不扰民归业，香翠无求吏自清。","老去方知五马贵，愁来未觉一杯轻。","世情冷暖难开口，怀抱因君得尽倾。"],"title":"送秦令元发赴吉阳"}
