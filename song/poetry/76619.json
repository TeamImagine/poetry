{"author":"赵蕃","id":76619,"strains":["仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平○仄仄，仄仄仄平○。","仄仄平平○，○平仄仄平。","仄平平仄仄，平仄仄平○。","仄仄平平仄，平平仄仄平。","仄平平仄○，平仄仄平平。"],"paragraphs":["喔喔鸡啼墅，狺狺犬吠村。","遇樵微有路，因汲半开门。","老子将停轨，舆人请载犇。","诘朝如未已，兀坐复奚论。","我亦贪奇观，行因用汝言。","既孤裘坐拥，宁惮笔时援。","柳絮憎陈语，梅花忆故园。","冻髭真易折，皴手讵能温。"],"title":"春雪四首  其三"}
