{"author":"邹浩","id":222371,"strains":["平仄仄平平仄平，平平平仄仄仄平。","平平平仄仄仄仄，平仄仄平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["君与我同庚子生，连年忧患亦纵横。","天高休说不可问，心下直须深自明。","运属时雍人正乐，祀严郊报礼初成。","涤瑕荡垢知多少，行矣欣欣木再荣。"],"title":"示长卿"}
