{"author":"韩淲","id":87186,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["来年要作冠秋诗，今日花时合自知。","我觉为吟真老丑，人疑取酒若儿嬉。","收香宿雨初浮蘂，弄色晴风定满枝。","莫道空山漫遗句，传家垂后有深规。"],"title":"过冠秋"}
