{"author":"梅尧臣","id":57339,"strains":["仄平平仄○，仄○平仄仄。","平平仄平仄，仄平平仄仄。","仄平平平平，平仄仄仄仄。","仄仄○仄平，仄仄仄仄仄。","仄仄平仄平，仄平平仄仄。","平平仄○仄，仄仄平仄仄。","仄仄仄仄平，仄仄仄○仄。","仄仄仄平平，仄仄平仄仄。"],"paragraphs":["勿惊年齿迟，勿叹时节晚。","寒松翳林麓，射干生陇坂。","野蓬随飘飘，秋实缀纂纂。","万物更盛衰，有益必有损。","损益皆自然，曷增凫胫短。","人为智虑役，白发安得免。","利泽欲及时，唯恐不行远。","后世岂皆愚，计校徒勉勉。"],"title":"依韵奉和永叔感兴五首  其三"}
