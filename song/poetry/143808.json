{"author":"舒岳祥","id":143808,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["北固漫夸城立铁，钱塘休说浪翻银。","江山不改英雄泯，宇宙无穷战伐新。","过眼烟花空似锦，到头富贵总成尘。","旧时都下逢除夕，果食花饧祭灶神。"],"title":"再和前韵答达善季辩  其二"}
