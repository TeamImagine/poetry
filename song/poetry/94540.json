{"author":"度正","id":94540,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["坐于黄卷得新功，学海波中号老龙。","雅以明经空四海，何曾屈膝拜三公。","汉庭耿耿千回梦，蜀道依依一节东。","帷幄傥求真学士，当今难舍状头翁。"],"title":"送钱国博解成都漕节详刑湖右  其一"}
