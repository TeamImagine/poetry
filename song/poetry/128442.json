{"author":"高斯得","id":128442,"strains":["平平平平仄，仄平仄○平。","平仄平平平，仄仄平仄平。","仄仄平平平，仄平仄平○。","仄平平仄仄，仄仄平平平。","平平仄仄仄，仄仄平○平。","仄仄仄仄仄，平平仄平平。","平平仄仄仄，平仄平平○。","仄仄仄平仄，平平仄仄平。"],"paragraphs":["天台招提薮，我常避其尘。","夫岂无名缁，近腻终汗人。","衲子来西州，见之独情亲。","岂惟枌社意，亦喜丛林声。","钦公惜我去，索赠良殷勤。","子道我弗学，安能淑而身。","虽然第一义，儒释曾何分。","要踏石头路，须还铁脚根。"],"title":"赠蜀僧钦师"}
