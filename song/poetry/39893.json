{"author":"陆游","id":39893,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["衰疾犹能饭一箪，莼丝菰首亦加餐。","旧叨刻印俄销印，老愧弹冠亟挂冠。","自怪嵇康如许懒，人怜范叔不胜寒。","得钱剩买青芒屦，采药名山兴未阑。"],"title":"衰疾"}
