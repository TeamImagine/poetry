{"author":"杨亿","id":210511,"strains":["仄仄平平仄仄平，○平仄仄仄平○。","平○仄仄平平仄，仄仄平平仄仄平。","仄仄平○平仄仄，平平仄仄仄○平。","仄平平仄平平仄，仄仄平平仄仄平。","平仄○平平仄仄，仄平仄仄○平平。","○平仄仄平平仄，○仄平平○仄平。"],"paragraphs":["忽佩鱼符下玉京，长安厩吏驾车迎。","淮王旧地余风物，太史新书见姓名。","弩矢前驱殊觉贵，河梁执别岂胜情。","小山丛桂图经古，白马骊驹道路荣。","鹏海三千须击水，隼旟四十且专城。","长淮月色秋宵好，应助诗人思转清。"],"title":"史馆陈太丞知寿州"}
