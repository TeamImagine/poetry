{"author":"毕仲游","id":209110,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["葛巾欹侧鬓毛疏，安稳扬雄宅一区。","纵酒偶然因客至，行歌浑不用人扶。","秾花嫩蕊何曾歇，小榭幽亭亦胜无。","春日出郊惟跨马，牡丹才发到西都。"],"title":"暂居河上获从致政丈朝请之游仰慕高风因成拙句"}
