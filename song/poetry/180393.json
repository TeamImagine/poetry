{"author":"王安石","id":180393,"strains":["仄平仄仄平平平，仄仄平平仄仄平。","仄仄仄平平仄仄，平平平仄平平平。","平平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["寄声三足阿环鸦，问讯青腰小驻车。","一一照肌宁有种，纷纷迷眼为谁花。","争妍恐落江妃手，耐冷疑连月姊家。","长恨玉颜春不久，画图时展为君叉。"],"title":"读眉山集次韵雪诗五首  其四"}
