{"author":"刘克庄","id":110679,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["曾伴灵芝湖上吟，当年一悟至如今。","源流不乱知归趣，篇什无多见苦心。","贯虱功夫须切近，脍鲸力量要雄深。","暮年谁可谈兹事，盎有村醪且自斟。"],"title":"还黄镛诗卷"}
