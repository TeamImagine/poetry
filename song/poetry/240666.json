{"author":"周紫芝","id":240666,"strains":["平平仄仄平仄仄，仄仄仄仄平平平。","仄仄仄仄仄，仄平仄仄平平平。","仄仄平平平，平平仄仄平○平。","仄仄平仄仄仄平，平平仄仄平○平。","平平仄仄仄仄平，仄平仄仄平○平。","○平仄仄平平仄，仄仄平平○仄仄。","仄○仄仄仄○平，仄仄平仄平平平。","平○仄仄仄平仄，仄仄平仄平○平。","仄平平仄平仄仄，仄仄平平仄平仄。","仄○平仄仄仄仄，平平仄仄仄仄仄。"],"paragraphs":["龙眠笔意天与妙，尺素幻出双骅骝。","一马不动尾，四蹄踣铁边风秋。","一马争前趋，平坡欲下方回头。","两马交颈万里愁，龙媒未免羁长秋。","风鬃雾鬛不受囚，锦韀坐遣驽骀羞。","将军六郡良家子，卷送归君深有意。","蹶如历块一过都，使恐谈笑无狂胡。","人间岂有渥洼足，不与天骥争长途。","草黄沙晚天欲黑，纵有权奇少人识。","眼中千里不易得，时危愿尔一努力。"],"title":"王将军以李伯时二马遗张天民"}
