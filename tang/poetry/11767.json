{"author":"孟郊","id":11767,"strains":["平仄平仄平，平平仄平平。","仄仄平仄○，仄仄仄仄平。","平仄仄仄○，仄仄仄仄平。","仄仄仄平平，平仄平仄平。","仄仄○仄平，平平平平平。"],"paragraphs":["蚕女非不勤，今年独无春。","二月冰雪深，死尽万木身。","时令自逆行，造化岂不仁。","仰企碧霞仙，高控沧海云。","永别劳苦场，飘飖游无垠。"],"title":"贫女词寄从叔先辈简"}
