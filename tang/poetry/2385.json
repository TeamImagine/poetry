{"author":"高适","id":2385,"strains":["平仄仄平仄，仄平平仄平。","平平仄仄○，仄仄平平平。","仄仄○仄○，仄平仄○○。","平○平平平，仄仄仄仄平。","平平仄平平，仄仄○平平。","仄仄平仄仄，○平仄○平。","仄仄平仄仄，仄仄平平○。","仄仄仄仄○，平平仄○平。","平平仄平仄，仄仄仄平○。","平○仄平仄，平平仄○平。","仄平○仄平，仄仄平仄平。"],"paragraphs":["吾友吏兹邑，亦尝怀宓公。","安知梦寐间，忽与精灵通。","一见兴永叹，再来激深衷。","宾从何逶迤，二十四老翁。","于焉建层碑，突兀长林东。","作者无愧色，行人感遗风。","坐令高岸尽，独对秋山空。","片石勿谓轻，斯言固难穷。","龙盘色丝外，鹊顾偃波中。","形胜驻群目，坚贞指苍穹。","我非王仲宣，去矣徒发蒙。"],"title":"观李九少府翥树宓子贱神祠碑"}
