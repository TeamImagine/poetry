{"author":"杨万里","id":45799,"strains":["平平平仄仄平仄，仄仄仄平仄平仄。","平平仄仄仄平平，仄平仄平仄○仄。","仄平仄仄仄仄○，仄仄仄平仄平仄仄仄平平。","仄○平仄仄仄仄，仄○仄仄仄平平。","仄平仄平平仄仄，仄平仄平仄平仄。","仄○平平仄平仄，仄仄平平平仄仄。","仄平仄○仄仄○，仄○○仄仄平平。","仄仄仄平平仄平，仄仄仄平平仄仄仄平。","仄○平仄仄平仄，仄仄仄平仄○仄。"],"paragraphs":["东斋归自浣花里，访我弄泉惠山趾。","随身万里只孤舟，一簪不曾著行李。","忽拈远物出袖中，乃是孔明庙前古柏阆州松。","径从平地便起立，上穿屋瓦到青穹。","老蛟脱鳞干见骨，厥孙碧丝作须发。","石间霜皮二千尺，石似孤根根似石。","硬根瘦干未要论，叶间犹带汉唐春。","岁久亦无苔藓痕，只有雪山之雪玉垒云。","却收松柏半天里，几上卷来一张纸。"],"title":"胡达孝水墨妙绝一世为余作枯松孙枝石间老柏谢以长句"}
