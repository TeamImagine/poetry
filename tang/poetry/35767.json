{"author":"唐求","id":35767,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["数里缘山不厌难，为寻真诀问黄冠。","苔铺翠点仙桥滑，松织香梢古道寒。","昼傍绿畦薅嫩玉，夜开红灶撚新丹。","钟声已断泉声在，风动茅花月满坛。"],"title":"题青城山范贤观"}
