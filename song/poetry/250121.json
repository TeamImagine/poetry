{"author":"郭印","id":250121,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["居闲共喜迹相亲，桑户谁知遽反真。","三纪周旋浑作梦，一樽离别倍伤神。","旧邦犹忆江山主，新圃俄摧草木春。","阴德降祥天报定，高车驷马岂无人。"],"title":"吊宇文道可"}
