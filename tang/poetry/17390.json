{"author":"白居易","id":17390,"strains":["仄平仄仄仄平平，仄仄平平仄仄平。","仄仄仄平仄仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["水南水北雪纷纷，雪里欢游莫厌频。","日日暗来唯老病，年年少去是交亲。","碧毡帐暖梅花湿，红燎炉香竹叶春。","今日邹枚俱在洛，梁园置酒召何人。"],"title":"洛下雪中频与刘李二宾客宴集因寄汴州李尚书"}
