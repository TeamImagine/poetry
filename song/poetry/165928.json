{"author":"陆文圭","id":165928,"strains":["仄仄仄○仄，平平平仄○。","仄仄平仄平，平平仄平平。","仄平仄仄仄，仄平仄仄平。","平平仄平仄，○仄仄平平。","平平仄○仄，仄仄仄仄平。","仄平平平仄，平平平仄平。","仄平仄仄仄，仄仄平仄平。","仄仄平平平，平仄仄平平。"],"paragraphs":["四渎水中大，寻源河最长。","未必通汉津，支机事荒唐。","导流始积石，以西入要荒。","龙门久东狭，横溃走徐梁。","奔流俟其定，势可一苇航。","我来桃源渡，浑浑流浊黄。","舣舟不肯济，奈此黄帽郎。","石濑投千金，贞女可怜伤。"],"title":"渡黄河舟子作难久之乃渡"}
