{"author":"白玉蟾","id":121234,"strains":["仄仄平仄平仄平，仄平仄仄平平平。","仄平平平仄平仄，仄仄仄仄平平平。","平平平仄平仄平，仄仄仄仄平平平。","○平仄仄仄○仄，仄仄仄仄平平平。"],"paragraphs":["既雨山色晴转佳，望洋雪色脂麻花。","白云无边鸟声暮，目断远水明残霞。","流萤飞出衰草丛，宿鹊走上枯松丫。","人行道上暗回首，月下独对溪头沙。"],"title":"常山道中"}
