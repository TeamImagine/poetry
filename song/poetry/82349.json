{"author":"孙应时","id":82349,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["倦行白雨翠云中，投宿禅房听晓钟。","弹压山川诗未老，留连岩壑兴何浓。","回看尘世频三叹，上彻天关更几重。","径欲乘风此仙去，时时笙鹤下前峰。"],"title":"和景孟宿山中"}
