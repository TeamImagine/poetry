{"author":"文天祥","id":156419,"strains":["仄平○平仄，平平仄仄仄。","平平仄平仄，平仄平仄仄。","○仄平平平，○○仄○仄。","仄○平仄○，仄平平仄仄。","仄仄平平平，○平平仄仄。","仄仄平○仄，○平仄○仄。","○平仄平平，仄平○仄仄。","仄○仄仄平，仄仄平平仄。","仄平仄平平，仄仄仄仄仄。","仄仄仄平平，仄平仄平仄。"],"paragraphs":["北风吹春草，阳乌日已至。","天时岂云爽，人事胡乃异。","三月方皇皇，衣冠道如坠。","栋挠榱桷折，木颠桢干悴。","大者怀端忧，燋头求室毁。","小者嗟行役，泥涂跋其尾。","长平与新安，露胔如栉比。","赋分本尔殊，适与天时值。","哲人处明夷，致命以遂志。","但令守吾贞，死生浩无愧。"],"title":"有感呈景山校书诸丈"}
