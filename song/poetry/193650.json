{"author":"苏轼","id":193650,"strains":["仄○仄仄仄平仄，平仄平平平○○。","○平仄平平仄仄，平平仄仄平平平。","仄平仄仄仄仄仄，仄仄仄仄平平平。","平平平仄仄仄仄，仄平仄仄平○平。"],"paragraphs":["我行日夜向江海，枫叶芦花秋兴长。","长淮忽迷天远近，青山久与船低昂。","寿州已见白石塔，短棹未转黄茅冈。","波平风软望不到，故人久立烟苍茫。"],"title":"出颍口初见淮山是日至寿州"}
