{"author":"释法智","id":16009,"strains":["仄平平仄仄，仄仄仄仄仄。","仄仄仄平仄，仄仄平仄仄。","仄仄仄○平，○平平仄仄。","平平仄平仄，平平仄平仄。","仄仄平平平仄平，平平仄仄平○仄。","仄仄仄，平仄平平仄仄仄。"],"paragraphs":["动时常寂寂，静处活鱍鱍。","动静两俱忘，佛祖何处著。","蓦地梦回头，长天飞一鹗。","春风有时好，春风有时恶。","不得春风花不开，花开又被风吹落。","错错错，蒸餠元来是面作。"],"title":"偈六首  其五"}
