{"author":"程公许","id":106282,"strains":["平平仄仄仄，平○仄平平。","平平平平平，平仄平仄平。","平平仄平仄，仄平仄平平。","仄仄仄仄仄，仄仄平仄平。","平仄○仄仄，平仄平仄平。","平平仄平仄，仄平仄平平。","平仄仄平仄，仄仄平仄平。","平平仄平仄，仄仄仄仄平。","仄仄仄○平，平平仄仄平。","仄平仄○仄，仄○○仄平。"],"paragraphs":["风埃曀八表，涛澜浩无涯。","岧峣昆仑峰，高与星纬排。","真人抚元运，太虚以为家。","控辔下碧落，蜚步凌紫霞。","周览兴未已，归憩谁与偕。","乔松抚瑶瑟，偓佺荐琼花。","颦蹙睨尘世，腐鼠纷攫拏。","迢遥五云佩，荡漾八月槎。","我欲往从之，层云不可阶。","素心耿相照，退当三月斋。"],"title":"游仙二章上范殿撰洁庵先生  其一"}
