{"author":"崔颢","id":53887,"strains":["仄平○仄平，仄仄仄平○。","仄仄平平仄，平平仄仄平。","平平平仄○，仄仄仄○平。","平仄平平仄，平平仄仄○。","仄平平仄仄，○仄仄○○。","平仄○平仄，平平仄仄平。"],"paragraphs":["圣贤将立喻，上善贮情深。","洁白依全德，澄清有片心。","浇浮知不挠，滥浊固难侵。","方寸悬高鉴，生涯讵陆沈。","对泉能自诫，如镜静相临。","廉慎传家政，流芳合古今。"],"title":"澄水如鉴"}
