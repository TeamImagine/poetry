{"author":"李弥逊","id":253213,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["瘴海三年雨不冰，喜看万木变琼英。","眼中何处分银界，脚底从兹上玉京。","岁序已于芒尾见，春风先向柳梢明。","饥馋病守存余习，欲和田家击壌声。"],"title":"鄱阳四望亭观雪"}
