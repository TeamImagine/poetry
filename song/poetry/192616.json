{"author":"郭祥正","id":192616,"strains":["平平仄平仄平○，仄平仄仄仄仄○。","平仄仄仄仄仄仄，仄平仄仄○平○。","平平仄仄平仄仄，仄仄仄仄平平平。","平平仄仄平平仄，仄仄仄平仄仄平。"],"paragraphs":["滔滔武溪一何深，鸟飞莫渡兽莫临。","山色欲学翠凤舞，笛声自作苍龙吟。","樽罍谩借春力暖，鬓发未免霜华侵。","形容不上凌烟阁，马革裹尸那可寻。"],"title":"韶州武溪亭"}
