{"author":"华镇","id":212075,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["小窗西下碧溪隅，片石干云一笋麤。","苍藓长时斑点露，老藤蟠处节痕纡。","不须凡木装佳色，自有灵花入画图。","为美又应胜竹箭，坚高元与众材殊。"],"title":"石笋"}
