{"author":"赵蕃","id":73621,"strains":["平平仄○平，仄仄○仄仄。","平仄仄仄平，○仄○仄仄。","平平平平仄，仄仄仄仄仄。","仄○仄仄平，仄仄仄仄仄。","仄平仄仄仄，平仄平平仄。","平平仄仄仄，仄仄平仄仄。","仄仄平仄平，仄仄平平仄。","仄平仄仄仄，仄仄平仄仄。","仄○仄○○，平仄○仄仄。","○仄仄仄平，仄仄平仄仄。"],"paragraphs":["春风逞夭邪，烂漫吹已足。","维暮笋乃生，如乱更约束。","吾人为之寄，讵可谩弗录。","况其耿介姿，政已不可辱。","去云解箨后，为我呈新绿。","新诗急拜赐，句解先我欲。","我岂儿女曹，抚玩斯同俗。","又殊市井辈，徇利蕲尽㔉。","要当去留间，明见妨意曲。","分饷可得多，但令舂脱粟。"],"title":"明叔以仆护笋不除作长句为调次韵"}
