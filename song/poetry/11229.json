{"author":"朱翌","id":11229,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，平仄平平仄仄平。","平仄仄仄平仄仄，仄平仄仄仄平平。"],"paragraphs":["蓬莱清暑按行归，却向西南万里驰。","郡继尊君家有法，学传乃祖世无师。","曹刘墙短自今日，班马香浓如昔时。","青士在旁知别语，夕阳回首更凄其。"],"title":"送果州邵公济分韵得其字"}
