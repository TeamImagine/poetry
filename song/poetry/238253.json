{"author":"王庭珪","id":238253,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["柴门忽启玉为关，疑是新移海上山。","野寺僧居银窟里，广寒宫在月明间。","老农击鼓迎丰歳，紫极吹箫近帝寰。","腊后东风将解冻，已看峰顶露孱颜。"],"title":"和刘乔卿雪诗"}
