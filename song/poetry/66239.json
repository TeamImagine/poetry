{"author":"陈傅良","id":66239,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄仄仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["自为师说竟谁宗，每事持平属此翁。","有志政须名节是，斯文非独语言工。","要令举世人材出，合在前朝行辈中。","安得长年留把柁，后来各与一帆风。"],"title":"挽尤延之尚书  其一"}
