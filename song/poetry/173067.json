{"author":"陈恭","id":173067,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["吴山烟树复如何，老去登临感慨多。","似说怒涛仍白马，还看远嶂只青螺。","三秋草色凌荷芰，万里闲云下薜萝。","可惜江湖长浩荡，只供短髪一高歌。"],"title":"吴山"}
