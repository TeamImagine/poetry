{"author":"徐鹿卿","id":117633,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["云萍邂逅总青春，意气飘飘足绝尘。","酒有盈樽聊共醉，食无重味恐难遵。","浮生百岁风和月，官路连年我送人。","自此弹冠知有喜，莫言非故亦非亲。"],"title":"依韵戏呈诸丈"}
