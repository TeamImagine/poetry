{"author":"孙觌","id":239313,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["四海声名老郑虔，一时人物敢争先。","剖符北道分千里，拥节东州按十连。","住世一丸无大药，传家三绝有遗编。","魌头直指山南去，昨夜秋风正飒然。"],"title":"致政中大邵公挽词二首  其一"}
