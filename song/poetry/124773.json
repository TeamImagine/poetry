{"author":"邵雍","id":124773,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["六客同游一醉乡，又非流俗所言狂。","追游共喜清平久，唱和争寻惊策忙。","荐酒月陂林果熟，发茶金谷井泉香。","千年松下麾谈麈，襟袖无风亦自凉。"],"title":"依韵和王安之少卿六老诗仍见率成七  其五"}
