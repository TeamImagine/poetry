{"author":"王十朋","id":22793,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忠孝之家女亦良，教传彤管有遗芳。","藁砧旧擢儒林秀，桂子新飘月窟香。","方拟鱼轩霑宠渥，遽惊风树变凄凉。","稽山鉴水青春暮，薤露声中恨更长。"],"title":"钱夫人挽词"}
