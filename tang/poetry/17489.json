{"author":"白居易","id":17489,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["慕贤入室交先定，结援通家好复成。","新妇不嫌贫活计，娇孙同慰老心情。","洛桥歌酒今朝散，绛路风烟几日行。","欲识离群相恋意，为君扶病出都城。"],"title":"皇甫郎中亲家翁赴任绛州宴送出城赠别"}
