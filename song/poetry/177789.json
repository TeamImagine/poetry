{"author":"王禹偁","id":177789,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["劳将诗什比兵权，兵数虽多气不全。","乌合师徒空百万，虎贲精锐只三千。","扬镳正突渔阳骑，避箭甘回赤壁船。","若许英雄君与操，更当劘励整櫜鞬。"],"title":"仲咸见予一百六十韵赋诗相赠因以四韵答之"}
