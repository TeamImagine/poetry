{"author":"李壁","id":85523,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["质非高古谢罍樽，漫向陈编挹圣言。","久判余生甘扫墓，尚怀先友欲登门。","功名自昔归羊傅，丘壑从来着谢鲲。","何日扁舟渑若去，眼看荔子压枝繁。"],"title":"东帅张传之遣人来相致将以七言次韵答之三首  其一"}
