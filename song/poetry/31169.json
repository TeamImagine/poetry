{"author":"洪迈","id":31169,"strains":["平平仄仄仄，仄仄仄平仄。","平平仄仄仄，平仄仄平仄。","平平仄○仄，仄仄平仄仄。","平平平仄仄，仄仄仄平仄。","仄平平仄仄，仄仄仄平仄。","平平仄平仄，仄仄仄平仄。","仄平仄平仄，平仄平○仄。","仄平平○仄，平平仄平仄。","仄仄平仄平，平平仄平仄。","平平仄平仄，仄仄平仄仄。","仄平平仄仄，仄仄○仄仄。","○平平仄平，仄平仄平仄。"],"paragraphs":["骄阳久自杀，一雨荡龟坼。","田夫梦亦好，翻陇已幽咽。","朝来喜相晤，一饱心已决。","翻翻风叶乱，袅袅露芒出。","去年禾欲秀，积潦满秋泽。","今年岂堪旱，束手就沟壑。","我生拙谋口，藜藿甘如蜜。","向来真过计，忧民岂吾职。","赤子天可怜，嗟人独何力。","何须事儿戏，合沓来贺客。","稍欣新稻熟，社酒行可觅。","当同扶路翁，醉归舞南陌。"],"title":"道中"}
