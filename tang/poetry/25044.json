{"author":"薛能","id":25044,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["湖上春风发管弦，须临三十此离筵。","离人忽有重来日，游女初非旧少年。","官职已辜疲瘵望，诗名空被后生传。","啼莺莫惜蹉跎恨，闲事听吟一两篇。"],"title":"春日重游平湖"}
