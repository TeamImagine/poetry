{"author":"姜特立","id":32031,"strains":["平仄○平仄，平平仄仄平。","平平仄平仄，仄仄仄平平。","平仄平平仄，平平仄仄○。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","平仄○平仄，平平仄仄平。","平平平仄仄，平仄仄○平。","仄仄平平仄，○平平仄平。","仄平仄仄仄，平仄仄平仄。","仄仄平平仄，平平仄仄平。","○平仄仄仄，仄仄○平平。"],"paragraphs":["湖水浸坤轴，湖光混太清。","风来縠纹起，夜静镜奁平。","初讶琉璃软，还疑组练横。","微茫连泽国，潋滟蹙寒汀。","破碎翻千月，泓澄印万星。","雨来添点缀，日射鬭晶荧。","桥影虹垂涧，杉阴幕覆亭。","鱼跳全荐玉，山卧半沈青。","小泛依吴榜，长谣任楚萍。","挤排李白醉，勾引屈原醒。","暇日宜呼客，平时好濯缨。","吟哦万景集，未足称诗情。"],"title":"湖光为刘庆远作也"}
