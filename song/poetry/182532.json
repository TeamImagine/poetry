{"author":"强至","id":182532,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄仄平仄仄平。","平仄仄平平仄仄，仄平仄仄仄平平。"],"paragraphs":["高吟绝塞十年前，醉笔才停万纸传。","麟阁主人降健句，鸡林官长购精篇。","旧游散落今谁在，新感纵横日自怜。","肝胆不同躯干小，几时献画请开边。"],"title":"寄保安军杨公济判官"}
