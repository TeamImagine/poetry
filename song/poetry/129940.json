{"author":"宋自逊","id":129940,"strains":["仄○平仄平仄平，平平○仄平仄平。","平平仄平仄○仄，平平仄仄仄仄平。","平平仄平仄平仄，平仄平平平仄○。","仄仄平平○仄平，仄仄平○仄平仄。"],"paragraphs":["匣中青镜秋月明，妍嗤毫发无遁形。","人心不同有如面，青铜照面不照心。","人心本灵本虚静，谁实昏之私欲胜。","匣取青铜且勿开，自照心中大圆镜。"],"title":"照镜辞"}
