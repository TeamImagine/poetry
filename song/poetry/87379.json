{"author":"韩淲","id":87379,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["日边护漕建台深，荣路长才入壮心。","正是规恢要多士，须知汲引有知音。","向来除夜尝同赋，此别何时复盍簪。","好上鸳行参剑佩，为言风雪老山林。"],"title":"送余运管入浙"}
