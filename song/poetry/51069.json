{"author":"尤袤","id":51069,"strains":["平仄仄平平，平仄仄仄仄。","仄平仄平平，平仄平仄仄。","仄○○仄平，仄仄仄平平。","平平仄平仄，仄仄平平平。","平平○仄仄，平仄仄平仄。","仄○仄仄○，仄平仄平○。","○平仄○平，仄仄平仄平。","平○仄平仄，仄仄平平○。","仄平平平平，仄仄○平仄。","平仄仄仄仄，平平平仄仄。","仄仄平仄平，○仄仄平平。","仄仄平仄平，平平仄平○。","仄平仄仄仄，仄平仄平仄。","平仄仄平平，平○仄平仄。","平○○平○，仄仄仄仄平。","平仄平仄平，仄平平仄平。","平平○仄仄，平仄仄仄仄。","仄仄仄○平，平仄平仄仄。","平平仄平平，仄仄仄○平。","仄平仄仄仄，○仄仄仄平。"],"paragraphs":["东府买舟船，西府买器械。","问侬欲何为，团结山水寨。","寨长过我庐，意气甚雄粗。","青衫两承局，暮夜连勾呼。","勾呼且未已，椎剥到鸡豕。","供应稍不如，向前受笞棰。","驱东复驱西，弃却锄与犁。","无钱买刀剑，典尽浑家衣。","去年江南荒，趁熟过江北。","江北不可往，江南归未得。","父母生我时，教我学耕桑。","不识官府严，安能事戎行。","执枪不解刺，执弓不能射。","团结我何为，徒劳定无益。","流离重流离，忍冻复忍饥。","谁谓天地宽，一身无所依。","淮南丧乱后，安集亦未久。","死者积如麻，生者能几口。","荒村日西斜，破屋两三家。","抚摩力不足，将奈此扰何。"],"title":"淮民谣"}
