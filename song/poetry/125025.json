{"author":"王柏","id":125025,"strains":["平仄仄平仄，平平仄○平。","○○仄仄仄，仄平○仄平。","仄仄仄仄仄，平平仄平平。","仄仄○仄平，仄仄○○平。","平仄平仄仄，平仄平平平。","仄仄仄仄平，仄仄平仄平。","平仄平仄仄，○仄○平平。","仄平仄仄仄仄仄，仄仄仄仄平平仄。"],"paragraphs":["之子善游远，西征酹欧阳。","亹亹岁月换，作诗思故乡。","老我绝世念，孤灯耿寒光。","坐对三古书，绎绎搴纯英。","天地时一泰，吾道何时昌。","莫以一日腴，博此千载香。","苟不新厥德，正亦王春常。","只今自煮一斗酒，待子醉我琴书旁。"],"title":"和立斋元日韵"}
