{"author":"范成大","id":43605,"strains":["仄仄○平仄，仄平○仄平。","仄仄仄○仄，仄○平仄平。","平○仄○平，○仄仄仄平。","仄仄平平平，平仄仄○平。","平平仄平仄，平○仄平平。","○平仄平仄，平平仄○平。"],"paragraphs":["万象闲无语，一蛩吟独哗。","肃肃月浸树，满庭秾李花。","风从月中来，吹我两鬓华。","北斗声回环，南斗亦横斜。","人生几良夜，吾行久天涯。","离居隔江汉，何由寄疏麻。"],"title":"寒夜"}
