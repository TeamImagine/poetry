{"author":"韩维","id":168004,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["上冢还家古所荣，白头今日倍伤情。","怀今又出高阳里，夹道争看太守旌。","应念少游尝有语，可能疏氏独高明。","昔湖水色清堪濯，毋使尘埃久污缨。"],"title":"六弟亲诣松楸时祭"}
