{"author":"曾协","id":25482,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["自嗤宦况局寒蝉，已觉归心决大川。","勿使山灵长谢客，幸余溪友旧忘年。","无心欲羡千锺禄，有意初谋二顷田。","雨足年丰无一事，春蚕将老只思眠。"],"title":"和俞几先喜雨二首  其二"}
