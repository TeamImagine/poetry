{"author":"王柏","id":125223,"strains":["仄平仄平平仄仄仄平，仄平仄仄平平仄仄平仄平。","仄仄平仄平，平平仄平平仄。","仄仄平平平平，仄平仄平仄。","仄仄平平平，仄平仄平平仄。","仄平○○仄平，仄平仄仄平仄。","仄平○平仄平仄仄，仄平仄仄平仄仄仄仄平平平。","平仄仄平仄平平，仄仄平平。"],"paragraphs":["北风北风兮岁律告终，岂惟岁律兮嗟世道之益穷。","有美君子兮，非斯世之人物。","有古人之风兮，有无我之德。","我亦何知兮，托先世之余契。","两书相劳苦兮，蔼然敬爱之意。","迹虽疏兮此心不忘，死生契阔兮怅十二里之高冈。","歌薤露之卒章兮，有泪滂滂。"],"title":"徐制参挽歌  其三"}
