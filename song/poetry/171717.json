{"author":"熊道裕","id":171717,"strains":["仄仄平平平平平，仄仄仄平平仄平。","仄仄○平仄仄仄，仄平仄仄平平○。","平平仄平仄平仄，仄仄平平仄平仄。","仄平○仄仄平平，平平○平仄平仄。","仄仄平平平仄仄，仄仄仄平平仄○。","○平仄仄仄平平，平平仄仄○平仄。","平平仄仄平仄平，仄仄仄仄平仄平。","平仄○平仄平仄，平平仄仄平平平。","平仄仄平○仄平，仄仄平平平仄平。","仄仄仄仄仄仄仄，仄仄平平仄仄平。"],"paragraphs":["我昨投文清泠渊，稍责老龙多睡眠。","铁笛穿云久寂寞，作诗唤起刘高禅。","刘高豢龙与龙语，一夜风雷共谋雨。","雨师荷锸破天河，阿香应门觅桴鼓。","不用栾巴西噀酒，那用出龙烦鲁叟。","殷勤寄语望云人，高僧自是调元手。","今朝夏抵明日秋，一夕不雨还自休。","南陌沾濡北阡渴，东邻感激西家愁。","安得黑云如漏卮，处处家家田作池。","予有钵饭便可饱，雨我公田遂及私。"],"title":"中宫院"}
