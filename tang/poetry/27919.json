{"author":"皮日休","id":27919,"strains":["仄仄平平仄仄平，平平仄仄仄平平。","平平仄仄仄仄仄，平仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["客省萧条柿叶红，楼台如画倚霜空。","铜池数滴桂上雨，金铎一声松杪风。","鹤静时来珠像侧，鸽驯多在宝幡中。","如何尘外虚为契，不得支公此会同。"],"title":"开元寺客省早景即事"}
