{"author":"华镇","id":212100,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["篮舆薄暮下禅扃，贪看松萝气象清。","未与老僧张榻坐，且携稚子绕廊行。","小堂烟重镫生晕，远壑风高水有声。","寂寞卧龙无处问，数声山鸟自飞鸣。"],"title":"龙窟寺"}
