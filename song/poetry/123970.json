{"author":"王柏","id":123970,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["东湖又是一年期，雅好绸缪岂不思。","耳聩臂疼衰甚矣，山高水阔欲何之。","工夫只在潜心处，端的何须对面时。","堠子分明书八到，康庄稳步复奚疑。"],"title":"寄东湖诸友"}
