{"author":"陈襄","id":157155,"strains":["平平仄仄仄平平，平平仄仄平平平。","仄仄平平平仄平，○仄仄仄平平平。","平平仄仄平平仄，仄仄平平仄平仄。","仄仄平平仄平仄，仄平仄仄○平仄。","平平平仄仄平平，仄平仄仄平平平。","仄平仄仄平平仄，平仄平平平仄平。","○仄平平仄平仄，仄仄平平仄○仄。","平平仄仄○○仄，仄仄平○仄平仄。","仄平仄仄平平平，平平仄仄平○平。","平平仄仄仄平平，仄○仄仄平平平。"],"paragraphs":["天工铸剑挺锋铓，洪炉百炼金为刚。","闪铄神锤飞电光，磨砺七彩成文章。","丰城地僻沦精久，紫气雄雄射星斗。","未得神功倚天外，一朝误入张华手。","青霜为锷宝为环，有时捧出黄金盘。","万灵照灼妖氛走，天地无光秋水寒。","闻道华阴有奇土，试拭繁星袖中舞。","风胡侧目观如堵，一唱人间万金贾。","夜来几度风雷嗔，雌雄出没光如神。","来年决定化平津，坐中有客攀龙鳞。"],"title":"古剑谢李惟肖示所业"}
