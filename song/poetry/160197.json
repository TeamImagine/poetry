{"author":"林景熙","id":160197,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["梅传春信菊延秋，万壑千岩引胜游。","明月半船招贺监，清风满袖挹浮丘。","意闲自得琴书乐，身隠犹怀畎亩忧。","但得八荒皆寿域，饭疏饮水亦何求。"],"title":"和监簿山中自寿"}
