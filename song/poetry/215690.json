{"author":"张耒","id":215690,"strains":["仄平仄仄仄仄平，○平○平平仄○。","仄平仄仄仄仄○，仄仄仄仄平平平。","平仄平平仄仄仄，仄仄仄仄平平平。","仄平○平仄平仄，仄仄平仄○平平。","平平平仄平仄仄，平仄仄仄○平平。","平平仄○仄平仄，平仄仄仄平○平。","平平平○仄○仄，○仄平仄平○平。","仄平仄仄平仄仄，○○仄仄平○平。"],"paragraphs":["北风卷雪送暮冬，重云如山争塞空。","百年老树吼欲折，塌翼不见南飞鸿。","堂下幽姿亦可悦，点缀小树花玲珑。","老人重裘不能煖，永夜惟守深炉红。","啾啾寒雀飞不起，饥啄冻土藏枯丛。","青春欲回水官怒，摧拉未使阳和通。","天时平分各司一，兴废谁得专其雄。","杜门解辔聊有待，行看马脚春泥融。"],"title":"岁暮歌"}
