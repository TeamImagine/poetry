{"author":"白居易","id":16376,"strains":["仄仄○仄仄，平仄○仄○。","仄平仄仄平，仄仄平○平。","仄平平仄仄，平仄仄○平。","仄平○仄仄，平仄平仄平。","平仄仄仄仄，仄仄仄仄○。","仄○平平仄，仄仄平平平。","仄仄仄仄仄，○仄仄平○。","仄仄仄平仄，仄仄仄仄平。","平仄仄仄仄，仄仄仄平平。","仄仄○平仄，平仄○平平。","仄仄平仄仄，仄仄平仄仄。","平平仄仄仄，仄仄平平○。","平仄仄仄仄，仄平仄○○。","仄平仄仄平，仄仄平仄平。","仄仄平仄仄，仄仄平○平。"],"paragraphs":["减一分太短，增一分太长。","不朱面若花，不粉肌如霜。","色为天下艳，心乃女中郎。","自言重不幸，家破身未亡。","人各有一死，此死职所当。","忍将先人体，与主为疣疮。","妾死主意快，从此两无妨。","愿信赤心语，速即白刃光。","南郡忽感激，却立舍锋铓。","抚背称阿姊，归我如归乡。","竟以恩信待，岂止猜妒忘。","由来几上肉，不足挥干将。","南郡死已久，骨枯墓苍苍。","愿于墓上头，立石镌此章。","劝诫天下妇，不令阴胜阳。"],"title":"和微之诗二十三首 和李势女"}
