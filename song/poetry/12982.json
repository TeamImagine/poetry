{"author":"曹勋","id":12982,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["雨后秋风十日阴，罗衣初觉晓寒侵。","清愁强欲亲欢伯，瘦骨何能举聚针。","碧玉丽词残照晚，青楼秀色暮云深。","中郎好句传茅屋，端比逃虚喜足音。"],"title":"台城杂诗七首  其六"}
