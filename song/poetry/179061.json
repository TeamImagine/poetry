{"author":"苏颂","id":179061,"strains":["仄仄平平平，仄平仄○仄。","平仄○平平，平平平仄仄。","平仄平平仄，仄仄仄仄仄。","仄○仄○平，平仄平仄仄。","平平仄平平，仄平仄仄○。","平○平仄○，仄仄○平仄。","平平平仄仄，平平仄平仄。","仄仄仄平○，仄仄平仄○。","平平平仄平，仄仄仄平仄。","仄仄平○平，仄仄仄平仄。","平平仄○仄，平仄仄平仄。","仄平仄平平，平平仄○仄。","平仄平仄平，仄仄仄平仄。","平平平仄仄，仄仄仄平仄。","平仄平仄平，平仄仄仄仄。","仄○平仄○，仄仄○○仄。","平平仄平仄，平仄○平仄。","仄仄仄○平，平○○仄仄。","平平仄平平，仄仄平仄○。","仄平仄平仄，仄仄仄○仄。","仄○平仄平，仄○平仄仄。","平平仄仄平，仄仄仄平仄。","平平仄平平，平仄平平○。","○仄平平○，平平仄仄仄。"],"paragraphs":["我昨来余杭，孟陬值杓建。","春色正融怡，皇华纡眷眄。","言此佳山水，巧丽极怪变。","有如画屏风，罗列围四面。","城南古浮图，又为一郡冠。","联驱松径中，信步苍崖畔。","莓苔粘履屐，虬枝拂簪弁。","纵览识高深，顾慕增诧叹。","心迷真赏奇，意觉旅游倦。","物色虽难穷，指注亦粗遍。","楼台郁相望，无异挂盘线。","向非适幽遐，何由尽闻见。","惟昔吴越君，塔庙务华焕。","依山镌大像，叠石累高岸。","经构无已时，赀费岂复算。","较其舆地中，佛寺占过半。","荣华一朝尽，金石空残片。","款识刻犹存，排衙行不乱。","虚亭复增修，郡府余壮观。","故人柏台彦，早岁历监殿。","自从交臂来，几回伤聚散。","声光日以高，使节复频换。","江湖偶追陪，旬浃停车传。","更有山林期，兹焉适予愿。"],"title":"次韵蒋颖叔金部游介亭望湖山二十四韵"}
