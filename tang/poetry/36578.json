{"author":"伍乔","id":36578,"strains":["仄仄平平仄仄平，仄平平仄仄平平。","仄平平仄仄平仄，平仄仄平平仄平。","平仄仄平平平仄，仄平平仄仄平平。","平平仄仄平平仄，仄仄平平仄仄平。"],"paragraphs":["一入仙山万虑宽，夜深宁厌倚虚栏。","鹤和云影宿高木，人带月光登古坛。","芝术露浓溪坞白，薜萝风起殿廊寒。","更陪羽客论真理，不觉初钟叩晓残。"],"title":"宿灊山"}
