{"author":"李复","id":212758,"strains":["平平平仄平仄平，仄平仄仄平仄平。","仄平仄平平平仄，仄仄平平平仄平。","平平平仄仄仄仄，仄○○仄平平平。","仄平仄仄仄仄仄，平仄仄仄平仄平。"],"paragraphs":["枯虾干栗排野盘，拥炉酌酒儿女筵。","却愁诘朝祗明日，便数今宵为去年。","瞻星惟恐斗柄落，续膏更愿灯花燃。","小痴老怯坐自笑，无补漫废通夕眠。"],"title":"和李献甫守岁"}
