{"author":"陆游","id":33666,"strains":["平平○仄仄，平仄○平平。","平仄仄仄○，仄仄仄仄平。","平平仄平仄，仄仄平平平。","平平仄仄仄，仄仄平平平。","仄仄平仄仄，○仄仄○○。","仄仄平仄○，仄仄平平平。","仄平○平平，仄仄仄仄○。","平平仄平仄，仄仄平平平。"],"paragraphs":["浮生过五十，光景如飞鸿。","寒暑俛仰间，四序忽已终。","殊方感飘泊，晚境嗟龙钟。","桃符与爆竹，懒复随儿童。","不寐非守岁，燕坐夜过中。","气定神自凝，海日何瞳昽。","岂惟三彭逃，坐觉六入空。","徂年勿惆怅，阅世方无穷。"],"title":"丁酉除夕"}
