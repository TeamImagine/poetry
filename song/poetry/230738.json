{"author":"葛胜仲","id":230738,"strains":["仄平平○仄仄仄，平平平仄仄仄仄。","平平平仄平仄平，仄仄平平仄平仄。","平平仄平仄仄仄，平仄平平仄平仄。","○平仄平仄平仄，仄仄平仄平平仄。","平仄仄平平平平仄仄仄，平仄仄平仄仄仄。","仄仄仄仄平仄平仄平平，平仄仄仄平平仄。","仄仄平○仄仄平，平仄仄仄平仄○。","平平仄仄平仄仄，仄平平○仄平平。"],"paragraphs":["马鞭虽长不及腹，山林朝市两角逐。","华堂谁挂元吉麞，坐使朱门变林谷。","龙章鳯姿自有种，山野头颅未为辱。","长沙写真得天趣，下视冯尹皆奴仆。","君不见青州刘幡得异草，能遣死麕骨再肉。","又不见广平射麕变浮屠，因罢校猎投金镞。","两幅陵陂槲叶香，俦侣共乐春草长。","昂头妥尾无所畏，窘拘知胜触藩羊。"],"title":"和陈简斋韵"}
