{"author":"陈希声","id":167108,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["田园兴在晚春头，且说田蚕两事休。","榆荚雨酣新水滑，楝花风软薄寒收。","青枫蛾子催桑月，绿树鹂鹒报麦秋。","但愿花村无吠犬，时呼薄酒背眠牛。"],"title":"春日田园杂兴五首  其五"}
