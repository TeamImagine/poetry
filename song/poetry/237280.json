{"author":"韩驹","id":237280,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆在昭文并直庐，与君三岁侍皇居。","花开辇路春迎驾，日转蓬山晓曝书。","学士南来尚岩穴，神州北望已丘墟。","愁逢汉节沧江上，握手秋风泪满裾。"],"title":"抚州邂逅彦正提刑道旧感叹辄书长句奉呈"}
