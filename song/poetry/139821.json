{"author":"徐集孙","id":139821,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昔日山中一小亭，重新轮奂转峥嵘。","著身梯磴千层上，到眼江湖两派明。","鼎药丹成仙已去，杯泉墨冷水犹清。","寿星炯炯无今古，长照东南王气生。"],"title":"江湖伟观"}
