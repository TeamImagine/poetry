{"author":"张釜","id":77985,"strains":["平平仄仄仄平仄，○仄平仄○平平。","仄平仄仄仄○仄，仄仄仄平○仄平。","仄仄仄仄仄仄仄，仄平仄仄○平○。","平平仄仄平仄仄，仄平仄仄平平平。"],"paragraphs":["真仙窟宅在人境，应有鸾驾乘云归。","物华创见讶三岛，坠脉远来从九疑。","有石可砺食蘗齿，有泉可濯凝尘衣。","清游未足鸡报午，一尊会合人生稀。"],"title":"游澹岩  其二"}
