{"author":"释月磵","id":152705,"strains":["平平仄，仄平仄，平仄平平仄平仄。","仄平平仄平仄仄，仄仄○平平仄仄。","平平平仄仄平平，平仄平平仄平仄。","平○仄仄仄平仄，○平仄仄平平仄。","平平仄，平平仄。","平仄仄仄平平仄，平仄仄平平仄仄。"],"paragraphs":["吴山碧，楚江碧，天地茫茫渺何极。","出门无是无不是，着眼当机须辨的。","诸方门户泼天开，真底奚真伪奚伪。","灯笼露柱尽知识，庭前柏树西来意。","春风意，春风急。","千里万里谁能及，湖水蹙天波欲立。"],"title":"借雪窦韵送淳维那"}
