{"author":"刘克庄","id":110703,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["二砚温如玉琢成，信知天地有精英。","马肝紫润尤宜沐，鹆眼青圆宛似生。","未爱潘郎呼作友，便教米老拜为兄。","今年几案多奇获，应是穷儒命渐亨。"],"title":"获砚"}
