{"author":"苏轼","id":194842,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["眼花错莫鬓霜匀，病马羸骖只自尘。","奉引拾遗叨侍从，思归少傅羡朱陈。","衰年壮观空惊目，险韵清诗苦鬬新。","最后数篇君莫厌，捣残椒桂有余辛。"],"title":"再和二首  其一"}
