{"author":"刘子翚","id":15078,"strains":["仄平平平平仄仄，仄仄平平平仄仄。","平平平仄仄平○，仄仄平○○仄仄。","平平平仄仄○○，仄平平仄平平平。","仄平平○仄仄仄，仄仄仄平平仄○。","平平仄仄平平仄，仄仄平平仄○仄。","平平仄仄仄平平，平仄平平平仄仄。","平仄平○平仄平，仄平仄○仄仄平。","○平仄○仄平仄，平仄平平平仄平。"],"paragraphs":["史君新诗来不绝，灿灿珠星联璧月。","黄堂旌旆晓排衙，喜见宾僚重贺雪。","寒儒茅屋补更穿，雪余仍值江风颠。","拟招邻叟共一醉，斗酒十千愁费钱。","南枝又见新梅萼，试熨春衫冷难著。","飘零节物易惊心，常恐星星侵鬓脚。","东阁何当呼侍儿，蟹螯不妨左手持。","参陪后乘尽珠履，谁赋刘叉冰柱诗。"],"title":"次韵卢赞元再喜雪"}
