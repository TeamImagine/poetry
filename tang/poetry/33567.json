{"author":"翁承赞","id":33567,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["淋淋霎霎结秋霖，欲使秦城叹陆沈。","晓势遮回朝客马，夜声滴破旅人心。","青苔重叠封颜巷，白发萧疏引越吟。","不有惠连同此景，江南归思几般深。"],"title":"对雨述怀示弟承检"}
