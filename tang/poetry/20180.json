{"author":"王叡","id":20180,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["寒松耸拔倚苍岑，绿叶扶疏自结阴。","丁固梦时还有意，秦王封日岂无心。","常将正节栖孤鹤，不遣高枝宿众禽。","好是特凋群木后，护霜凌雪翠逾深。"],"title":"松"}
