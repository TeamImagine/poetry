{"author":"王志道","id":129853,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["场屋辛勤债未偿，又随宦辙到河阳。","米无五斗腰徒折，醋有三升鼻惯尝。","屡典朝衣赒过客，时沽坊酒涤愁肠。","此心对越知无愧，午夜炉香乞岁穰。"],"title":"简中朝贵人"}
