{"author":"齐己","id":41855,"strains":["仄平平平仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["上台言任养疏愚，乞与西城水满湖。","吹榻好风终日有，趁凉闲客片时无。","檀栾翠拥清蝉在，菡萏红残白鸟孤。","欲问存思搜抉妙，几联诗许敌三都。"],"title":"移居"}
