{"author":"文天祥","id":156647,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["听着啼鹃泪满襟，国亡家破见忠臣。","关河历落三生梦，风雪飘零万死身。","丞相岂能堪狱吏，故侯安得作园人。","神农虞夏吾谁适，回首西山继绝尘。"],"title":"己卯十月一日至燕越五日罹狴犴有感而赋  其七"}
