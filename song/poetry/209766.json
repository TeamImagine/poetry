{"author":"秦观","id":209766,"strains":["仄○仄仄平，仄仄仄平仄。","仄平仄平仄，仄仄○仄仄。","平平仄平平，仄仄平仄仄。","平仄仄平仄，仄○仄平仄。","仄平平仄仄，平仄仄平仄。","平平仄仄平，○仄平平仄。","仄仄仄仄平，仄仄仄平仄。","平平平仄平，仄仄仄○仄。"],"paragraphs":["子长少不羁，发轫遍丘壑。","晚遭李陵祸，愤悱思远托。","高辞振幽光，直笔诛隠恶。","驰骋数千载，贯穿百家作。","至今青简上，文彩炳金雘。","高才忽小疵，难用常情度。","譬彼海运鹏，岂复顾缯缴。","区区班叔皮，未易议疏略。"],"title":"司马迁"}
