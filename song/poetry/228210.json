{"author":"释德洪","id":228210,"strains":["平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["深林忽见兰芽茁，不谓无人亦自贤。","数叶横风作纤瘦，双花含雪吐明鲜。","照人秀色虽堪画，入骨真香不可传。","今日东君应择婿，谁家兄弟鬬清妍。"],"title":"宗公以兰见遗风叶萧散兰芽并茁一干双花鬬开宗以为瑞乞诗记其事"}
