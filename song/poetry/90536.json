{"author":"苏舜钦","id":90536,"strains":["平平平平仄平平，仄平○仄平仄平。","平平仄仄仄平仄，仄仄仄仄平仄平。","○○仄仄仄仄仄，仄仄平仄平？平。","仄平平仄○仄仄，仄仄仄仄○平平。","○平平平仄仄仄，仄平○仄平平平。","平平仄平仄仄仄，平仄仄仄平平平。","仄平平平仄平仄，平仄平平平○平。","○○仄仄仄○仄，仄仄平平平仄平。","平平仄仄仄仄仄，仄仄仄仄仄平平。","仄平平○平平仄，平平平仄平平平。","平平仄平仄仄仄，仄平仄仄平平平。","平平平仄仄仄仄，○仄仄仄○平平。","仄○平仄仄仄仄，仄仄？仄平仄平。","仄平仄仄平仄仄，仄仄○仄○平平。","平平平仄仄平仄，仄仄仄仄平仄平。","仄平仄平仄仄仄，仄仄仄仄平仄○。","平平仄仄仄仄仄，仄仄仄仄平平平。","平○平仄仄○仄，仄平平仄○平平。","仄平仄仄仄仄仄，仄○平仄平平○。"],"paragraphs":["城南飞桥跨青溪，度桥并辔千丈堤。","堤穷水尽翠微出，系马道旁寻杖藜。","巉巉石骨不见土，一色新削青玻瓈。","怪岩奇壑分左右，绝顶俯睨长江低。","当时登高插菊处，至今胜日争提携。","荒亭已颓断碣仆，霜草满地寒螀啼。","杜郎风流杳何处，祇有兹山仍号齐。","其间一洞景更绝，喜子曾游知旧蹊。","逾冈陟𪩘数里险，路断忽复忘东西。","石芒钩衣藤罣帽，荒榛丛筿交冥迷。","遥呼野人问不识，下趋却踏湖边畦。","前边佳处似髣髴，兴倦不惜重攀跻。","径穿蒙密得窍六，俛首匍匐藤拄脐。","日光忽漏天宇小，所见正尔如醯鸡。","流苏承盖结高屋，旁入诘曲房与闺。","卦蓍二碑史氏植，欲读柰此苔藓泥。","斯人好事世亦少，挽置俛视茫无梯。","崖间名字半磨灭，后来游者犹堪稽。","摸碑幸寄却细读，我思仍欲烦镌题。"],"title":"过池阳游齐山洞"}
