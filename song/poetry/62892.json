{"author":"薛季宣","id":62892,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["开缄豁豁皱眉舒，一首新诗酒一壶。","寒食禁烟春已半，佳人倾国态悬殊。","园荒不减游群鹿，才尽应悲短续凫。","有墨牡丹君种否，乡邦能借一畦无。"],"title":"复和仲蟠二首  其一"}
