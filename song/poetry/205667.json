{"author":"李之仪","id":205667,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["彩丝百缕纫为佩，艾叶千窠结作人。","散诞何妨儿女戏，漂流不觉岁时新。","清歌尚记书裙带，旧恨安能吊放臣。","角黍粉团矜节物，一樽聊与寄逡巡。"],"title":"端午  其一"}
