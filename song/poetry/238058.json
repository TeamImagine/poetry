{"author":"王庭珪","id":238058,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄仄平平仄平。"],"paragraphs":["两刹崚嶒隐翠岑，却担拄杖出烟林。","来时饱吃东禅饭，归去泥添古佛金。","绝岭松篁青玉瘦，上方渔鼓白云深。","是中不可著言句，且听半山鸾凤音。"],"title":"送元上人游仰山归泐潭"}
