{"author":"赵抃","id":101521,"strains":["仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["顾我入趋尧阙去，烦公出饯赣江头。","为逢萧寺千山好，不惜兰船一日留。","清极往来无俗论，道通何处有离忧。","分携岂用惊南北，水阔风高万里秋。"],"title":"和虔守任满前人香林寺钱别"}
