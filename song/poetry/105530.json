{"author":"岳珂","id":105530,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["早岁骊车拥汉关，忧心耿耿日凋颜。","秋成正望狼烽急，夜枕不禁鱼目鳏。","三仕古犹关喜愠，万金今不博安闲。","回思此日一尊酒，只合长居木雁间。"],"title":"秋夕有感二首  其一"}
