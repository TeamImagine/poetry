{"author":"王十朋","id":23918,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["行人怨雨农忧旱，永叔元之事可明。","不叹花前无客饮，且欣郊外有农耕。","知公兴已烟霞重，顾我心尤势利轻。","天意稍佳民事急，总将行乐付宗盟。"],"title":"次韵知宗春阴"}
