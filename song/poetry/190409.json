{"author":"韦骧","id":190409,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雨止单蹊步可通，寻春天气似迎逢。","山花有意飘行盖，野水无情照瘦容。","挈榼竟难成独饮，抽毫犹得当朋从。","逡巡且尽今朝兴，数阖归来趁暮钟。"],"title":"雨止"}
