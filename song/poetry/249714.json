{"author":"郭印","id":249714,"strains":["平平仄仄仄，仄○仄仄平。","平仄仄平仄，仄仄平平平。","平仄仄仄平，平平仄仄平。","平平仄平仄，平仄仄仄平。","平平平平平，平平○仄○。","平仄平○仄，平平仄平平。","仄平平仄平，平仄仄平平。","仄平仄仄仄，平平仄○平。","○平仄平仄，仄仄仄平平。","仄仄○平平，仄○平仄○。"],"paragraphs":["金仙入汉梦，始闻佛法东。","梁武好尤笃，上下争尊崇。","寻译到李唐，伽蓝栋宇充。","煌煌五千卷，披读未易终。","楞严明根尘，金刚了色空。","圆觉祛禅病，维摩现神通。","四书皆等教，真可发愚蒙。","我常日寓目，清晨课其功。","油然会心处，喜乐浩无穷。","寄语看经人，勿堕文字中。"],"title":"闲看佛书"}
