{"author":"史尧弼","id":51261,"strains":["仄平平平平平仄，平平仄仄○仄仄。","仄平仄仄平仄○，仄平○仄平平仄。","○平平仄平平平，仄仄平平仄仄平。","仄平平仄仄平○，仄仄平仄○平平。","仄平仄仄仄仄仄，平仄平○平仄仄。","○平仄平仄平仄，平平仄平仄仄仄。","仄平平仄仄仄○，平平平仄平平平。","平仄平平仄平仄，平平○仄○平平。","仄仄平平仄平仄，平仄仄平平仄仄。","仄仄平平仄平仄，仄仄平平仄平仄。","仄平仄仄平仄平，仄平仄仄平平平。","平平仄仄仄○仄，仄平仄仄平○○。","平平仄仄仄平仄，仄平仄平仄仄仄。","仄平仄○仄平仄，仄平仄平仄仄仄。","仄仄仄仄平平平，平仄仄仄平平平。","仄平仄仄仄平仄，平仄仄仄平平平。","仄平○平○仄仄，平仄平平○仄仄。","仄平平仄平平仄，○平仄仄平平仄。"],"paragraphs":["大江之南英灵窟，瑰奇万古输不竭。","往年鼓柁穷壮观，见公更觉人超越。","当时持橐趋明光，径度蓬山跨奉常。","汉仪周典一朝重，斧藻皇度看翱翔。","只今自合补衮阙，元有胸中丝五色。","如何一麾渺江海，扶摇未嫌六月息。","此邦齐鲁伯仲间，乡来文物余班班。","天遣儒宗作邦伯，风流正始应追还。","老稚何知但呼舞，平易近民吾父母。","悃愊无华两京似，宴坐黄堂物安堵。","小人不识衡气机，况知道学穷精微。","羲文孔圣演三画，后来百代谁传衣。","图书不见出河洛，禹箕九畴那复作。","一时覆瓿笑迂阔，子云太玄亦寂寞。","振起此学非公谁，心匠妙处玑衡齐。","定知数术本天授，无乃太一燃青藜。","草玄遗编当不朽，还许侯芭传业否。","旧来尝辱河南幸，从今肯在诸生后。"],"title":"谒周侍郎"}
