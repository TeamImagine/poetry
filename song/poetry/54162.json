{"author":"项安世","id":54162,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["长日鸡冠短后庭，倚风邪伫不胜情。","宋宗窗畔亲曾识，陈氏宫中旧得名。","尚想蹁跹啼晓意，犹疑宛转隔江声。","恓惶借与非常色，染出猩红特地明。"],"title":"鸡冠后庭花同赋"}
