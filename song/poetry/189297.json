{"author":"程颢","id":189297,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["寥寥天气已髙秋，更倚凌虚百尺楼。","世上利名群蠛蠓，古来兴废几浮沤。","退居陋巷颜回乐，不见长安李白愁。","两事到头须有得，我心处处自优游。"],"title":"秋日偶成二首  其一"}
