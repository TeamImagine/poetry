{"author":"苏轼","id":193637,"strains":["仄仄仄仄仄平平，仄○平仄○平平。","平○仄仄○平平，仄仄平仄平平平。","仄平平仄仄仄仄，○仄仄仄平仄平。","平仄仄平仄平仄，平平仄仄仄平平。","平平平○仄仄仄，平仄平仄○平平。","仄平平平仄仄仄，仄仄仄仄○○平。","○平仄仄平仄仄，仄仄○仄平平平。","平○平仄仄平仄，仄仄○仄平平平。","平平仄仄平仄仄，仄仄仄仄平平平。","仄平仄平仄仄仄，平仄平仄平平平。","平平平平仄仄仄，仄仄仄仄平仄平。"],"paragraphs":["忆昔子美在东屯，数间茅屋苍山根。","嘲吟草木调蛮獠，欲与猿鸟争啾喧。","子今憔悴众所弃，驱马独出无往还。","惟有柳湖万株柳，清阴与子供朝昏。","胡为讥评不少借，生意凌挫难为繁。","柳虽无言不解愠，世俗乍见应怃然。","娇姿共爱春濯濯，岂问空腹修蛇蟠。","朝看浓翠傲炎赫，夜爱疏影摇清圆。","风翻雪阵春絮乱，蠹响啄木秋声坚。","四时盛衰各有态，摇落凄怆惊寒温。","南山孤松积雪底，抱冻不死谁复贤。"],"title":"次韵子由柳湖感物"}
