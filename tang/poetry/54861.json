{"author":"刘长卿","id":54861,"strains":["○仄平平仄，平平仄仄平。","仄平平仄仄，仄仄○平平。","仄仄平○仄，平○仄仄平。","平平平仄仄，仄仄仄平○。","仄仄平平仄，平平仄仄平。","平○仄平仄，平仄仄平平。"],"paragraphs":["漂泊来千里，讴谣满百城。","汉家尊太守，鲁国重诸生。","俗变人难理，江传水至清。","船经危石住，路入乱山行。","老得沧州趣，春伤白首情。","尝闻马南郡，门下有康成。"],"title":"送郑说之歙州谒薛侍郎"}
