{"author":"王炎","id":69691,"strains":["仄平仄仄仄，仄仄仄平仄。","平平仄仄平，仄仄仄仄仄。","○平平仄平，平仄○平仄。","平○仄平平，平平仄○仄。","○○仄○仄，仄仄平仄仄。","平平平仄平，仄○仄平仄。","仄○仄仄仄，仄仄仄仄仄。","仄仄仄平平，仄平仄平仄。","平平仄仄平，平平仄平仄。","仄仄平○仄，平平仄平仄。","仄仄平平平，平平仄平仄。","平仄仄仄平，平仄仄○仄。","仄○平仄平，平○平仄仄。","仄仄平仄○，仄平平仄仄。","仄仄仄平仄，平平仄平仄。","○○仄○○，平仄平仄仄。"],"paragraphs":["少年困裋褐，妄意取圭组。","徒为出岫云，不作润物雨。","三年葭苇丛，凫舄堕江浒。","忧患鬓先凋，惊呼髀空抚。","过期释重负，揆日趋在所。","投簪诚未能，束担亦良苦。","汉庭士冀北，不可一二数。","顾我最平凡，辱君误推许。","皇明照百工，天高日亭午。","海岳虽兼受，涓埃谅无补。","汲汲为身谋，人生几寒暑。","轩冕既傥来，金璧又难贮。","试看辕下驹，何如黄鹄举。","莫待婚嫁了，径为松菊主。","大隠在城市，高人恋衡宇。","相期数过从，修绠同汲古。"],"title":"和祝圣予送行韵"}
