{"author":"林希逸","id":119198,"strains":["仄平仄仄平平平，平平仄仄平平平。","平平○仄仄平仄，仄仄仄○仄仄平。","仄平仄平仄仄仄，○仄仄仄○平平。","仄平仄平仄○仄，平平仄仄平平仄。","仄○平仄平平平，仄仄平平仄仄仄。","仄平平仄平平○，仄平仄仄平仄平。","○平仄平仄平仄，平仄○平平仄平。","平平仄仄仄平仄，仄平仄仄平平仄。","平平平○平仄平，仄平平仄平仄○。","平平仄仄仄平仄，平仄仄平平仄仄。","平平○仄仄仄平，平平仄仄平○仄。"],"paragraphs":["我生所敬涪江翁，知翁不独哦诗工。","逍遥颇学漆园吏，下笔纵横法略同。","自言锦机织锦手，兴寄每有离骚风。","内篇外篇手分别，冥搜所到真奇绝。","颉颃韩柳追庄骚，笔意尤工是晚节。","两苏而下秦晁张，闭门觅句陈履常。","当时姓名比明月，文莫如苏诗则黄。","黔南日月老宾送，白头去作宜州梦。","官楼家乘谁得之，那知珠玉无散遗。","生前忍苦琢诗句，飘泊不忧无死处。","今人更病语太奇，哀公不遇今犹故。"],"title":"读黄诗"}
