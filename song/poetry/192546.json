{"author":"郭祥正","id":192546,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春风冉冉送流年，一望云霄一惨然。","帝阁辍才闻出使，渔蓑终老不成仙。","已甘荆棘填灵府，想见蛟龙走蜀笺。","正是水深波浪阔，忽逢高雁寄华篇。"],"title":"谢发运颖叔宠寄新什"}
