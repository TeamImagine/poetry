{"author":"陆游","id":39520,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["本自无闲况有忙，远坊兀兀送年光。","太空不碍云舒卷，高枕宁论梦短长。","山破霁烟千万叠，鸟横潮浦两三行。","年来自笑诗情减，愁绝奚奴古锦囊。"],"title":"江亭晚思"}
