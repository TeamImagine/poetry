{"author":"陈文蔚","id":83152,"strains":["平平仄仄平平平，仄仄仄仄○仄平。","平平平○仄平仄，平平仄平平平平。","平平仄仄平平仄，仄平○仄仄仄平。","○平仄仄仄平仄，平平仄仄○○平。","平平○仄仄平仄，仄○平仄平平平。","平平仄平仄仄仄，仄仄仄仄平仄平。","仄平平平仄平仄，平平平仄仄仄平。","平○仄平平仄仄，仄仄平仄○○平。","平○○平平平仄，仄仄仄仄平平平。","仄平仄仄仄仄仄，平平仄仄平平平。","平仄平平仄○平，仄仄仄平仄仄平。","仄平平平平仄仄，仄仄平仄仄仄平。","仄仄平平平仄仄，○仄平仄平仄○。","仄仄平○平仄仄，仄平仄仄○平○。","仄仄○平仄平仄，仄平仄仄平平○。","平平仄仄平平仄，仄仄平仄平平平。"],"paragraphs":["人生富贵多繁华，每遇诞日张绮罗。","高堂宾从拥朱紫，金尊捧欢倾流霞。","青春未暮神仙醉，舞腰回雪皓齿歌。","难逢乐事买欢笑，千金不惜如泥沙。","贫家相去一何远，自叹居里非鸣珂。","平时只甘陋巷味，啜菽饮水之日多。","不知今朝是生旦，东邻旋问酒可赊。","烹鲜击肥非不愿，一室悬磬将如何。","阿爹从容呼儿语，我有至乐非由他。","立身亦足显父母，声名不必登高科。","颜色苟能奉亲欢，悦口不存旨与嘉。","满堂虽无金玉富，六籍诸子幸满家。","日率儿曹勤诵读，行慕颜闵心孔轲。","但得门庭无外事，竹林足以长婆娑。","子顺亲慈有余乐，自然福至由家和。","篱边晚菊知人意，岁岁来荐黄金花。"],"title":"老人生旦"}
