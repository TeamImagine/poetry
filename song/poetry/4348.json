{"author":"邓肃","id":4348,"strains":["平平平仄仄平仄，平仄平平仄仄仄。","平平○仄仄平平，仄仄平平仄平仄。","仄平仄仄仄平平，仄仄仄平平仄平。","○平仄仄平平仄，平仄仄平○仄平。","仄平○仄仄平仄，仄仄平平仄平仄。","仄平平仄平仄平，仄平仄仄平平仄。"],"paragraphs":["山头枯木半生耳，山下琉璃剪碧水。","登山临水两超然，刻烛千篇对夫子。","我生也是不羁人，白眼望天人共嗔。","相逢赖有知音鲍，挥麈不疑咳唾真。","子今更与竹林绝，我独凄然守株拙。","望公声誉腾九天，不惟去作铮铮铁。"],"title":"和谢吏部铁字韵三十四首 送成彦尉邵武三首 其三"}
