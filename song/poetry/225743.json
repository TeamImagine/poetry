{"author":"慕容彦逢","id":225743,"strains":["仄仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["蝶梦回来侧耳听，夜深风细转分明。","嗟予触物徒劳感，顾尔于人岂有情。","宰寺楼高声更远，楚天霜冷韵何清。","因兹却忆南轩宿，兄弟之言悉至诚。"],"title":"和彦升闻更声"}
