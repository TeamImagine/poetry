{"author":"黄庚","id":160490,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["天色新晴带薄寒，主人饮客出城关。","兰亭觞咏寻羲帖，窆石衣冠吊禹山。","春水断桥芳草碧，晓风啼鸟落花闲。","囊中诗句壶中酒，何必仙人大小还。"],"title":"春游次王修竹监簿韵"}
