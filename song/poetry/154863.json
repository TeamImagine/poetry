{"author":"董嗣杲","id":154863,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["酡颜探得洞玄真，老气摩霄岸角巾。","案上押批呼局吏，津头酿酒谢江神。","天寒茶课收征倍，雪霁梅吟寄驿频。","何日此来联榻语，庐山几案却无尘。"],"title":"寄湖口茶局臧尚干"}
