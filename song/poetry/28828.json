{"author":"周麟之","id":28828,"strains":["仄平平仄平○○，仄平平仄平仄平。","平○仄仄仄仄仄，仄仄○平平仄平。","平平平○仄平仄，○仄仄平平仄平。","平平仄仄仄仄仄，仄平仄仄平平平。"],"paragraphs":["馆娃宫院秋沈沈，采香芳迳花委金。","吴王旧事久寂寞，此地犹怀千古心。","黄堂高兴动樽俎，三百画桥丝管音。","吴侬但识宴会乐，那知遶屋棠阴森。"],"title":"与苏州守十诗以兵卫森画戟燕寝凝清香为韵  其三"}
