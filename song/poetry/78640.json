{"author":"游开","id":78640,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["昨夜刘郎叩角歌，朔云寒雪满山阿。","文章无用乃如此，富贵不来争奈何。","邴郑向尝依北海，晁张今复事东坡。","吹嘘合有飞腾便，未用溪头买钓蓑。"],"title":"和刘叔通"}
