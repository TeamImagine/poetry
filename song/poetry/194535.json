{"author":"苏轼","id":194535,"strains":["仄仄仄平平，平○平仄仄。","平仄仄平仄，仄仄○仄仄。","平平仄平平，仄仄○仄仄。","仄平平仄平，仄仄仄仄仄。","○仄平平仄，○仄平仄○。","○平仄仄平，仄仄仄仄仄。","○○平仄仄，○仄仄仄仄。","平平仄平仄，仄仄平仄仄。","平仄仄平平，平仄仄仄仄。","○平平平仄，平仄仄仄仄。","○平仄仄平，仄○平平仄。","○○仄仄仄，仄仄平平平。"],"paragraphs":["造物本儿嬉，风噫雷电笑。","谁令妄惊怪，失匕号万窍。","人人走江湖，一一操网钓。","偶然连六鳌，便谓此手妙。","空令任公子，三岁蹲海徼。","长贫固不辞，一死实未料。","难将蓍草算，除用佛眼照。","何人嗣家学，恨子儿尚少。","嗟我与曹君，衰老世不要。","空言今无救，奇志后必耀。","吟君五字诗，义重千金吊。","收藏慎勿出，免使群儿谯。"],"title":"曹既见和复次韵"}
