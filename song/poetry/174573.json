{"author":"刘敞","id":174573,"strains":["○仄○○仄，？平仄平○。","仄平仄平仄，仄仄平平○。","平仄仄平仄，○平仄○平。","仄平仄平仄，仄仄平平○。","平平平平仄，仄平仄仄平。","平平仄仄仄，仄仄○仄平。","平平仄平仄，仄仄平平平。","平仄平仄平，平仄仄仄平。","○平仄仄仄，平仄平平平。","○仄仄仄平，仄平平仄平。"],"paragraphs":["蹇浅暗闻道，螴蜳自焚和。","负兹岁阴改，闭阁秋风过。","浓露变园草，号蝉翳庭柯。","览时怅颓暮，顾影惊婆娑。","平生江湖尚，薄游不愿多。","奚为役外物，况乃淹旧疴。","徂西识艽野，采菽聆悲歌。","今昔容不同，情感殆靡他。","劳生共逆旅，驰景均腾波。","行矣自免归，息阴安薜萝。"],"title":"初秋病中作五言呈君锡待制介夫学士"}
