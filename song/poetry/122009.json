{"author":"白玉蟾","id":122009,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["月移花影来窗外，风引松声到枕边。","长剑舞余烹茗试，新诗吟就抱琴眠。","酒醅初泼青螺髓，香篆常烧紫马鞭。","九曲溪头冲佑观，清虚堂里有神仙。"],"title":"题清虚堂"}
