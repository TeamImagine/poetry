{"author":"韦庄","id":33267,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["四顾无边鸟不飞，大波惊隔楚山微。","纷纷雨外灵均过，瑟瑟云中帝子归。","迸鲤似梭投远浪，小舟如叶傍斜晖。","鸱夷去后何人到，爱者虽多见者稀。"],"title":"泛鄱阳湖"}
