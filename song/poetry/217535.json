{"author":"张耒","id":217535,"strains":["平○平仄平，仄平平仄仄。","○○仄平仄，仄仄仄仄仄。","平平平平仄，仄仄仄仄仄。","仄平平平仄，仄平仄仄○。","平平仄仄仄，平仄仄仄○。","平○仄平仄，仄仄仄仄仄。"],"paragraphs":["年长心益衰，读书常苦忘。","当其欲谈说，散坠挽不上。","诗书非真学，尽记未足尚。","但憎心辜眼，不为谨守藏。","书多墨入腹，无乃与饭妨。","何如粲然白，广作酒肉盎。"],"title":"春日杂书八首  其三"}
