{"author":"王安石","id":180033,"strains":["平平仄○平，平仄仄仄平。","平平仄平○，○仄仄仄平。","仄仄仄仄仄，仄平仄平平。","平○仄平平，仄仄平平平。","仄仄仄平仄，平平仄平平。","仄仄仄仄仄，仄仄平平○。","平平仄仄仄，平仄仄平平。"],"paragraphs":["天方猎中原，狐兔在所憎。","伤哉六孱王，当此鸷鸟膺。","搏取已扫地，翰飞尚凭凌。","游将跨蓬莱，以海为丘陵。","勒石颂功德，群臣助骄矜。","举世不读易，但以刑名称。","蚩蚩彼少子，何用辨坚冰。"],"title":"秦始皇"}
