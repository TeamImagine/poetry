{"author":"刘弇","id":209553,"strains":["仄仄平平仄仄平，平平仄仄仄平平。","平平仄仄平平仄，平仄仄平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["画戟东南第一州，番君斥大汉家侯。","王祥别乘开风采，颜驷潜郎识滞留。","投缿里豪空两狱，发硎刀刃失全牛。","昨闻铃阁仍丰暇，身卧云涛最上头。"],"title":"赠饶倅陈伯模朝奉二首郡事  其一"}
