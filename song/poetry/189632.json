{"author":"沈辽","id":189632,"strains":["仄仄平仄仄仄平，仄平仄○仄平○。","仄平平仄仄平仄，仄平平仄平平平。","平平仄平平，平仄仄平平。","平仄平仄仄，仄○仄平平。","仄仄仄平平，仄仄平平平。","仄仄仄平平，仄仄平○平。","平仄平仄仄，平仄平平平。","平平仄平平，仄仄○平平。","平平仄平仄，仄仄仄仄平。","仄仄○仄仄，○平平○平。","仄平仄仄平，平平仄平平。","平平仄平仄平平，○○仄平仄平平。","仄平仄仄仄平仄，仄平仄仄平平平。","仄○○平仄仄仄，仄仄仄仄○平平。","平平仄仄平仄仄，○仄仄仄平平平。","仄○仄仄仄平仄，平仄仄仄平平平。","仄平平仄○平平，仄○仄仄平○平。","仄平仄平仄平仄，仄仄平仄平平平。"],"paragraphs":["昔造阳羡二洞天，我生已当谢人间。","尔来投裔亦无事，澹山岩下欣跻攀。","群峰驾肩来，江水会前湾。","灵气縚洞口，夐如宝陁山。","辇道转西升，斗入初无艰。","翡翠凿穹庐，略与天相弯。","寛广容万席，清润非人寰。","东南豁阳明，仰视如含环。","青萝傅乔木，亦有败叶黫。","造化遗玉像，其人清且闲。","巧工或可为，谁能陟巅颜。","秦时隐君去成仙，空留石床水云般。","药炉不复九霞覆，唯余渥赭繁茅菅。","至行禅师化巨蟒，好事太守驱群顽。","崇坛峭罅皆可蹑，三穴旁出门无关。","壁间玉乳化为石，何术可煮完衰孱。","恨无仙骨空盘桓，欲留未可终当还。","仆夫告余趣归驭，落日西下云斑斑。"],"title":"澹山岩"}
