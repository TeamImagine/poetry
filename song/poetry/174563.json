{"author":"刘敞","id":174563,"strains":["平平仄仄仄，仄○○仄平。","平仄平仄平，○仄仄平○。","仄平仄平仄，仄仄平仄平。","仄仄平仄平，仄平仄仄平。","仄平平平仄，○仄仄平平。","仄仄仄仄○，仄平平仄○。","平平仄仄仄，仄仄○仄平。","○仄平仄平，平仄平○平。","平平○平仄，仄仄仄仄仄。","平仄仄仄仄，平平仄平平。"],"paragraphs":["陈平少负郭，亦回长者车。","贫贱虽足羞，犹问道何如。","此风固宜少，未谓今便无。","所望台阁贤，尚能念古初。","左轓涂朱漆，长绶要银鱼。","化我不少留，始知心见疏。","弥年寄禄仕，竟日劳簿书。","相与同笑言，俱幸逃空虚。","春秋期知我，雅颂诲起予。","兹意未可忘，君宜诵权舆。"],"title":"邻几过门不留戏作"}
