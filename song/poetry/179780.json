{"author":"张伯端","id":179780,"strains":["仄仄平平平仄仄，平仄○平平仄仄。","仄平平仄仄平平，仄仄平○仄平仄。","仄平仄，仄平仄，仄仄平平平仄仄。","平仄平仄仄平仄，平○平○仄仄○。","平仄平○平仄○，仄仄仄仄仄平仄。","平仄平平平仄平，○仄○仄○○仄。","仄仄平平仄仄平，仄仄仄仄仄平○。","仄仄平平仄平仄，仄仄平平仄仄平。","平平平仄平平仄，仄仄仄仄平仄仄。","仄仄平平平仄平，仄仄平平仄平仄。"],"paragraphs":["佛即心兮心即佛，心佛从来皆妄物。","若知无佛复无心，始是真如法身佛。","法身佛，没模样，一颗圆光含万象。","无体之体即真体，无相之相即实相。","非色非空非不空，不动不静不来往。","无异无同无有无，难取难舍难听望。","内外圆通到处通，一佛国在一沙中。","一粒沙含大千界，一个身心万个同。","知之须会无心法，不染不滞为浄业。","善恶千端无所为，便是南无及迦叶。"],"title":"即心是佛颂"}
