{"author":"于石","id":163772,"strains":["仄仄平平仄仄平，平平平仄仄平平。","仄平平仄仄○仄，仄仄平平仄仄平。","平仄仄平平仄仄，平平仄仄仄平平。","平平仄○平○仄，仄仄○平仄仄仄。"],"paragraphs":["曲曲阑干面面棂，红尘飞不到斯亭。","避人幽鸟入深竹，恋钓游鱼弄翠萍。","天阔倒涵秋水碧，墙低不碍远山青。","翛然独占闲中趣，一枕荷风午睡醒。"],"title":"秉国池亭"}
