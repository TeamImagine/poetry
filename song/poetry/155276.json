{"author":"彭秋宇","id":155276,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["万方欢喜醉春风，数路飞书奏凯同。","天拟诸公扶社稷，人言多难识英雄。","周邦虽小名犹正，楚国方强力易穷。","从此东南基岱岳，好磨崖石颂成功。"],"title":"庚申喜闻"}
