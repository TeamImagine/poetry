{"author":"慕容彦逢","id":225735,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平仄仄，仄仄平平仄仄平。","仄仄平平仄平仄，仄平平仄仄平平。"],"paragraphs":["园池佳处辟幽轩，西揖湖光入坐筵。","药本自生芳草地，花阴长到夕阳天。","就闲颇似陶潜迳，适意何须范蠡船。","此览清虚有真趣，不劳他境觅林泉。"],"title":"咏蒋秀才西轩诗"}
