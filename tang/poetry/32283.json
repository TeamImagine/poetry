{"author":"韩偓","id":32283,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄平平。","仄仄仄平平仄仄，仄平平仄仄平平。"],"paragraphs":["轻风滴砾动帘钩，宿酒犹酣懒卸头。","但觉夜深花有露，不知人静月当楼。","何郎烛暗谁能咏，韩寿香焦亦任偷。","敲折玉钗歌转咽，一声声作两眉愁。"],"title":"闺情"}
