{"author":"吴则礼","id":223563,"strains":["仄仄平仄平，平平仄仄仄。","平仄仄仄平，仄仄平仄仄。","平仄仄仄○，平平仄平仄。","○○平仄平，○平仄平仄。","仄平平平仄，仄平仄仄仄。","平仄仄平平，平仄仄平仄。","平平平平平，平仄仄仄仄。","平仄平仄○，仄平仄平仄。"],"paragraphs":["脱我头上巾，星星复种种。","聊欲对可人，洗此尘事冗。","归受一大钱，知渠笑刘宠。","且当浇渴心，长江岌翻动。","办君诸方脚，拟寻小有洞。","黄帽与青鞋，甘作五湖梦。","鸿飞强冥冥，姑以白眼送。","儿辈无足论，急流未为勇。"],"title":"次子仁赠永翁韵"}
