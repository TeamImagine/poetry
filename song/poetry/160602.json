{"author":"黄庚","id":160602,"strains":["仄仄平平仄仄平，平平仄仄仄平平。","平平平仄平平仄，平仄仄平平仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["表表声名动缙绅，金銮奏事旧词臣。","胸中千古渊源学，天下十分端正人。","犹记演纶依日月，行看听履上星辰。","枝南枝北云山异，何日抠衣拜后尘。"],"title":"上李承旨学士  其二"}
