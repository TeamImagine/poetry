{"author":"张耒","id":216508,"strains":["平仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["夫子才豪官尚卑，穷城冷落有谁知。","莫嫌五斗纡高兴，且与青山赋好诗。","得失可齐陶令酒，功名休问蜀庄蓍。","三年流落甘忧患，一笑何当慰别离。"],"title":"寄滁州邵子发同年二首  其一"}
