{"author":"李纲","id":242780,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["人言一叶已知秋，万叶凋零愈更愁。","蝉噪风林朝嘒嘒，虫吟露草夜啾啾。","溪山信美非吾土，诗酒多情解客忧。","极目江乡何处是，月华依旧照西楼。"],"title":"秋日"}
