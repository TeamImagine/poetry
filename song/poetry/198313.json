{"author":"苏辙","id":198313,"strains":["仄仄○平仄仄平，平平○仄仄仄平。","平平仄○平平平，平平仄仄平平平。","仄平平仄仄仄平，仄仄○仄仄仄平。","平平仄仄平仄○，仄仄仄仄平平平。","仄平平平仄仄平，○仄平平仄○○。","平平仄平仄○平，仄平平仄平平平。","仄仄平平○仄平，仄仄平仄平平平。","仄平仄平仄平平，仄平平仄○仄平。","平仄○仄仄仄平，平仄仄仄仄平平。","仄平仄仄○平平，平平仄平仄平平。","平平平平仄平平，仄仄○仄平仄○。"],"paragraphs":["日月中人照与芬，心虚虑尽气则薰。","彤霞点空来群群，精诚上彻天无云。","寸田幽阙暖不焚，眇视中外绛锦纹。","冥然物我无复分，不出不入常氤氲。","道师东西指示君，乘此飞仙勿留坟。","茅山隠居有遗文，世人心动随虻蚊。","不信成功如所云，蚤夜宾饯同华勋。","尔来仅能破魔军，我经生日当益勤。","公禀正气饮不醺，梨枣未实要锄耘。","日云莫矣收桑枌，西还闭门止纷纷。","忧愁真能散凄焄，万事过耳今不闻。"],"title":"次韵子瞻生日见寄"}
