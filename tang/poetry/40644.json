{"author":"贯休","id":40644,"strains":["仄平仄仄仄仄仄，仄仄平平平仄仄。","仄仄平平仄仄平，平仄平平平仄仄。","平○平平仄仄○平仄，平仄仄仄○仄仄。","仄平仄仄仄平平，仄平平○平平仄。","平仄仄○仄仄平平仄仄平平，平平仄仄平仄平。","仄仄仄仄○平平○仄仄，仄仄平平仄○仄。","平平平平仄平仄，平仄平平仄○仄。","仄平平仄仄○○，平平平○○平仄。","仄平仄仄○平仄，○仄○平仄平仄。","○仄平平平，仄平仄。"],"paragraphs":["道之大道古太古，二字为名争莽卤。","社稷安危在直言，须历尧堦挝谏鼓。","恭闻吾皇至圣深无比，推席却几听至理。","一言偶未合尧聪，贾生须看湘江水。","君不见顷者百官排闼赴延英，阳城不死存令名。","又不见仲尼遥奇司马子，珮玉垂绅合如此。","公乎公乎施之掾，江上春风喜相见。","畏天之命复行行，芙蓉为衣胜𫄟绢。","好音入耳应非久，三峡闻猿莫回首。","且啜千年羹，醉巴酒。"],"title":"送张拾遗赴施州司户"}
