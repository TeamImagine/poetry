{"author":"陆游","id":36273,"strains":["○○仄仄仄仄平，仄仄平平仄仄平。","○平平仄平仄平，○仄仄仄仄仄平。","○平仄仄仄平平，平仄平平仄平平。","仄○仄仄平○○，仄平平平○仄平。","仄平平平仄平平，仄仄仄仄仄仄○。","平平○○仄仄平，仄仄平仄平平平。","仄平○仄平平平，平平仄○平○平。"],"paragraphs":["空中磊落斗跨天，道旁荒寒月满川。","行歌惊起鸥鹭眠，三万里在拄杖边。","敲门索酒太华前，飞渡黄河不须船。","袖中短铁青蜿蜒，昔曾巴邱从老仙。","削平岩崖抉云烟，此妙可得不可传。","雷声殷殷电煜然，已觉边境销戈鋋。","雪花如席登祁连，归来却看东封年。"],"title":"月下野步"}
