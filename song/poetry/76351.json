{"author":"赵蕃","id":76351,"strains":["平平仄平平，仄仄平仄仄。","平平仄仄仄，仄仄○平仄。","○平○仄平，仄仄平仄仄。","仄平仄平平，平仄仄平仄。","○平平仄平，仄仄平○仄。","仄平仄仄仄，平仄仄○仄。","仄平仄仄仄，平仄仄平仄。","○仄仄平仄，平仄仄仄仄。","○平○○仄，平仄仄仄仄。","仄○平平平，仄仄仄仄仄。","仄平仄平平，平仄仄平仄。","平平○平平，仄仄平平仄。"],"paragraphs":["寒灯耿书窗，槁叶鸣竹屋。","怀人在咫尺，令我叹幽独。","难兄如大苏，令弟优小陆。","未容侍明光，端合校天禄。","如何衫尚青，或乃袍更鹄。","又疑致远大，无事计淹速。","不然被造化，宁忍恣颠覆。","如我辱交友，蒙顾等骨肉。","三年且过半，良晤可不促。","要将倡酬诗，尽用首尾录。","我曾泛荆溪，君亦访怀玉。","他年三人名，定载图经续。"],"title":"夜坐怀子肃子仪"}
