{"author":"戴表元","id":161270,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白发微官小祝同，也随年少踏春风。","乡心几夜马生角，世味一时龟脱筒。","红旆戍楼花整整，绿莎溪路水茸茸。","归来健羡余公子，卷帙如山一览空。"],"title":"归自西关有作简余率公钞使"}
