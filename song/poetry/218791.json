{"author":"李廌","id":218791,"strains":["仄平平仄仄仄仄，平仄仄仄○平○。","平平仄平平仄仄，平平仄仄平平平。","平平平仄平仄平，仄平○平仄平○。","○平仄仄仄仄仄，平平仄仄平平平。","仄○仄仄仄仄仄，平○仄仄仄仄平。","平平仄仄平仄仄，仄仄仄仄仄○○。","仄仄平平仄平仄，○平仄仄仄仄平。","仄平仄仄○平仄，○仄仄仄平平平。"],"paragraphs":["巨根盘亘几百尺，高干植立参天长。","萧萧气清霜月白，云根桂子飘秋香。","松陵高士风骨奇，洒然临流傲沧浪。","油云委地墨欲滴，霾风拂雨炎天凉。","酂留执策信秉钺，军中舞剑语激昂。","幽林俯见皆朴樕，反视茂质独苍苍。","乐圃先生最珍玩，如神伟象岂等常。","梦松盖有三公兆，苍桧鼎峙宁非祥。"],"title":"鼎足桧"}
