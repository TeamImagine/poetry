{"author":"姜特立","id":31792,"strains":["平平平仄平平○，平仄仄仄平平平。","仄仄平平仄平平，平平仄仄○仄平。","仄仄仄仄平仄平，仄平仄仄平仄平。","仄平○仄平平平，平平仄仄仄仄平。","仄○仄仄平平平，仄平仄仄平平平。","仄平仄平仄○平，仄仄仄仄○平○。"],"paragraphs":["双溪梅水飞洪澜，风掣五两争樯竿。","有美人兮彼何官，东阳别驾司马孙。","两摄郡绂私不干，二年解组知岁寒。","五规三戒投天关，经筵赐读帝意懽。","此行定合陪清班，发扬祖德仍追攀。","劝君一杯勿留残，转首咫尺过前滩。"],"title":"司马倅解组送行"}
