{"author":"陆游","id":33674,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["故人零落久山丘，谁记京华第一流。","曹霸挥毫空万马，庖丁投刃解千牛。","相逢梦境何劳记，追想清言未免愁。","雷电取将遗稿尽，他年虚有茂陵求。"],"title":"予年十六始识叶晦叔于西湖上后二十七年晦叔之弟声叔来为临卭守相遇于成都晦叔没久矣访其遗文略无在者乃赋此诗"}
