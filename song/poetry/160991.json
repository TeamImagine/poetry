{"author":"戴表元","id":160991,"strains":["仄仄平平平，平平平平仄。","平平仄平仄，平仄平仄仄。","仄平仄平平，仄仄仄平仄。","仄仄平平仄，仄仄平平仄。","平平仄平仄，平平仄平仄。","仄仄仄仄平，平仄平仄仄。","○○仄○仄，平仄仄平仄。"],"paragraphs":["我爱班溪班，班班为谁好。","于时九秋晚，霜叶红不埽。","石摇未归云，水映欲衰草。","累累牛羊队，洒洒鱼龙道。","崇丘尚多菜，残村几经潦。","故物一若斯，今我胡不老。","过从幸相狎，聊坐畅怀抱。"],"title":"班溪"}
