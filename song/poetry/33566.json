{"author":"陆游","id":33566,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["幅巾藜杖北城头，卷地西风满眼愁。","一点烽传散关信，两行雁带杜陵秋。","山河兴废供搔首，身世安危入倚楼。","横槊赋诗非复昔，梦魂犹绕古梁州。"],"title":"秋晚登城北门"}
