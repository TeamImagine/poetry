{"author":"王昌龄","id":54318,"strains":["仄○仄平○，平○仄平仄。","仄平平○仄，平仄○仄仄。","仄仄仄○平，○平仄○仄。","○平仄平仄，仄仄平平仄。","○○平仄平，平仄仄平○。","仄平仄平仄，仄仄平仄仄。","仄仄仄仄平，平平仄平仄。"],"paragraphs":["勿听白头吟，人间易忧怨。","若非沧浪子，安得从所愿。","北上太行山，临风阅吹万。","长云数千里，倏忽还肤寸。","观其微灭时，精意莫能论。","百年不容息，是处生意蔓。","始悟海上人，辞君永飞遁。"],"title":"悲哉行"}
