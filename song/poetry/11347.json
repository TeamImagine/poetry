{"author":"朱翌","id":11347,"strains":["仄平仄仄平平○，平平仄平仄仄平。","仄仄平平平○平，平仄平仄平平平。","平平仄仄仄平平，仄仄○仄仄仄平。","平仄仄仄○仄平，仄平仄仄仄仄平。","平平仄仄平平平，仄仄仄仄○仄平。","平平仄平仄平平，平平仄仄○平平。"],"paragraphs":["众香发越充南溟，梅花脑飞水弄沉。","露积旃檀薪降真，薰陆光射琉璃缾。","山川草木一天芬，素质如玉备众馨。","乌髻粤女娇满簪，上官置酒结盖缨。","余波润泽龙涎春，北走万里燕赵秦。","骚人尚尤楚灵均，何为不入离骚经。"],"title":"素馨"}
