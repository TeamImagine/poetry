{"author":"薛曜","id":34303,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["玉洞幽寻更是天，朱霞绿景镇韶年。","飞花藉藉迷行路，啭鸟遥遥作管弦。","雾隐长林成翠幄，风吹细雨即虹泉。","此中碧酒恒参圣，浪道昆山别有仙。"],"title":"奉和圣制夏日游石淙山"}
