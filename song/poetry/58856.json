{"author":"陈造","id":58856,"strains":["仄平平○仄，仄仄平平平。","仄○平平平，仄仄平仄平。","仄平仄平平，仄仄仄仄平。","仄仄仄平○，仄平仄平平。","仄平仄仄仄，仄仄仄仄平。","仄仄平仄平，仄平仄仄○。","平仄仄仄○，平平○平平。","仄仄仄平仄，仄仄平平平。"],"paragraphs":["竹风清如水，浣我尘埃颜。","老禅贫无锥，小破蔬笋悭。","短辕下鸱夷，共此半日闲。","住笔讯鶑燕，把杯属江山。","老夫病止饮，苦语涩莫删。","揆予郊岛寒，著君季孟间。","江柳未遽折，园花且同攀。","后夜短亭梦，漫寄东风还。"],"title":"游乾明分韵得山字"}
