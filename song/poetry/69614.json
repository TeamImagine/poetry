{"author":"王炎","id":69614,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平仄仄仄仄平平。","平平仄仄平平仄，仄仄平平仄仄平。"],"paragraphs":["自说羁怀老更慵，淮山入梦碧丛丛。","一尊醽醁人将别，三叠阳关曲易终。","此去若无鸿雁信，相望未免马牛风。","耕云钓月平生事，我亦谋归古歙中。"],"title":"次韵韩毅伯别许宣教"}
