{"author":"杜荀鹤","id":32922,"strains":["平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["春在门阑秋未离，不因人荐只因诗。","半年宾馆成前事，一日侯门失旧知。","霜岛树凋猿叫夜，湖田谷熟雁来时。","西风万里东归去，更把愁心说向谁。"],"title":"辞杨侍郎"}
