{"author":"李颀","id":53946,"strains":["平仄仄平仄，平平平仄平。","仄平平仄仄，平仄平平平。","仄仄平仄仄，仄平○仄○。","仄○仄○○，仄仄仄平平。","平仄平仄仄，仄平仄○○。","平平平仄仄，仄仄平平平。","仄仄平仄仄，仄平平仄○。","仄平平平平，仄仄平仄平。","仄仄平仄仄，平平○仄平。","仄○仄仄仄，平仄平平平。"],"paragraphs":["夫子大名下，家无锺石储。","惜哉湖海上，曾校蓬莱书。","外物非本意，此生空澹如。","所思但乘兴，远适唯单车。","高道时坎坷，故交愿吹嘘。","徒言青琐闼，不爱承明庐。","百里人户满，片言争讼疏。","手持莲花经，目送飞鸟余。","晚景南路别，炎云中伏初。","此行傥不遂，归食芦洲鱼。"],"title":"送綦毋三谒房给事"}
