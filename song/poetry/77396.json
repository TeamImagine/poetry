{"author":"吴璋","id":77396,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["下笔非能不自休，清谈未足第三流。","梦中读易疑神动，醉里吟诗想鬼愁。","飞鹘岂徒惊燕雀，骑馿直欲度骅骝。","此君须异无人识，惭愧当年遇褚裒。"],"title":"上人陈情十首之一"}
