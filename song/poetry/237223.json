{"author":"韩驹","id":237223,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["归老江湖久自盟，睡余且复对空枰。","重来内阁人初健，惯蹋天街马不惊。","已喜刘歆分七略，尚传韩愈诲诸生。","太平润色须公等，应许吾兼吏隐名。"],"title":"次韵翁监再来馆中"}
