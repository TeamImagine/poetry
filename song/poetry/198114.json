{"author":"苏辙","id":198114,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["登朝已老似王阳，脱叶何堪雾雨凉。","案上细书憎蚁黑，禁中新酒爱鹅黄。","临阶野菊偏能瘦，倚槛青松解许长。","仕宦不由天禄阁，坐曹终日漫皇皇。"],"title":"次韵张去华院中感怀"}
