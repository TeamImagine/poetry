{"author":"程俱","id":235454,"strains":["平平仄平仄，平仄平平平。","平平仄平仄，仄仄平○○。","平平仄平仄，仄仄仄仄○。","仄平平仄○，仄仄○平平。","仄仄仄平仄，平平仄平平。","仄平平平仄，仄仄平仄平。"],"paragraphs":["南枝挂明月，羁羽无安眠。","天寒倚修竹，窈窕谁当看。","平生饱幽独，古井不复澜。","一来英俊中，梦寐犹林泉。","夜直石渠阁，周庐别闲寛。","恨无青藜杖，照此清夜寒。"],"title":"和同舍胡元茂松年夜直书怀  其一"}
