{"author":"晁说之","id":219361,"strains":["仄仄平平○仄仄，仄平仄仄仄平平。","仄平平平仄平仄，仄平○○平平平。","仄平○仄仄平仄，仄仄仄仄仄平平。","仄平仄仄仄平平，仄仄平平平仄平。","平○平平仄仄仄，仄平仄仄平平平。","平平平○仄平平，平仄仄仄仄仄○。","平平仄仄仄平仄，仄仄仄仄平仄平。","平○○仄仄仄仄，仄仄平仄仄○平。"],"paragraphs":["腊尾春头难作客，借书数帙共徘徊。","洛阳东风远寻我，水波参折冯陵来。","可怜难问洛阳事，念我邑墓有余哀。","汉儿辫髪益胡军，望望都门何日开。","勤王之师未肯发，怒飚激起无摧颓。","黄河高浪大岯山，金贼欲遁不得回。","吴樯楚柁日千里，大府有粟宁待催。","朝廷号令必偃物，我得归到孝王台。"],"title":"旅次大风"}
