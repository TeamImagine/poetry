{"author":"卫宗武","id":133657,"strains":["仄○平平平仄平，仄平仄仄仄平仄。","平平仄仄仄仄平，仄仄平平仄平仄。","平平○仄仄平仄，平平平仄仄仄仄。","仄平仄仄仄平仄，平仄平○仄平仄。","平平仄仄平仄平，平平仄平○仄仄。","平平仄仄仄仄○，仄仄平平仄平仄。","仄平平仄平仄平，仄仄平平平仄仄。","○平仄仄仄平平，仄仄平○仄平仄。"],"paragraphs":["世称斯楼天下奇，雨余振履此游适。","埋头旅舍气弗苏，一见端能洗湮郁。","连冈三面作襟袖，洪流千里在履舄。","俯窥万井若棋布，前阅千帆似梭掷。","银涛涌出丹碧居，金焦两山相对立。","群阴解駮宿霭收，放出修眉数峰碧。","景名多景名不虚，似此江山何处觅。","凭栏一笑问波神，欲举归帆在何日。"],"title":"与卿寓登多景楼口占立成"}
