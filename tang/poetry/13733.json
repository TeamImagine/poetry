{"author":"卢仝","id":13733,"strains":["仄仄平仄平，仄仄仄平○。","仄仄○仄平，仄仄仄平平仄仄。","仄平仄仄平，仄平平仄平。","仄仄平仄仄，仄仄平平○。","平仄仄仄仄，仄仄平仄平。","仄仄仄平仄，仄仄平○平。","仄仄仄平平，仄平平平平。","仄仄平仄仄，仄○仄仄平。","平仄平平仄仄仄，仄仄平仄仄仄平。"],"paragraphs":["石报孤竹君，此客甚高调。","共我相共痴，不怕主人天下笑。","我非蛱蝶儿，我非桃李枝。","不要儿女扑，不要春风吹。","苔藓印我面，雨露皴我皮。","此故不嫌我，突兀蒙相知。","此客即西归，我心徒依依。","我欲随客去，累重不解飞。","知弟虚心亦待客，此客何以共报之。"],"title":"萧宅二三子赠答诗二十首 石荅竹"}
