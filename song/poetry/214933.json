{"author":"释道宁","id":214933,"strains":["仄仄平○仄，平平平仄平。","平平平仄仄，平仄仄平平。","平平仄仄，平仄平平。","仄仄仄平平仄仄，平平平仄仄○平。","○平平仄平平仄，仄仄平平仄仄平。","仄仄仄仄，平仄平○。","仄仄仄仄平○，仄仄仄平仄仄。"],"paragraphs":["数日滂沱雨，今朝仿佛晴。","烟云消散尽，天地廓然清。","檐前鹊噪，林里鶑鸣。","岭外牧童歌野径，江边渔父钓长鲸。","禅家高卧无余事，渴饮饥飧贺大平。","两彩一赛，凡圣齐收。","若作佛法商量，大似抱赃叫屈。"],"title":"偈六十九首  其二九"}
