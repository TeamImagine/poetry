{"author":"姜特立","id":31771,"strains":["平仄仄仄平，仄仄仄仄平。","平平仄平仄，仄仄平平平。","仄○仄平仄，平仄平平平。","平仄仄仄○，仄仄仄平平。","仄仄仄仄仄，仄平仄仄○。","平平仄平仄，仄仄○平平。","平平仄仄仄，仄仄平平○。","仄○仄仄平，仄仄平仄平。","仄仄仄平仄，仄仄仄○平。"],"paragraphs":["天性固自同，学问亦有源。","胡为两章句，韵韵皆蝉联。","有如五音作，琴瑟随宫悬。","排比不乱行，又似贯珠然。","窃意予父子，与公有世缘。","精神所交感，默契难言诠。","书来亟报我，故事前无传。","欲将此段奇，竟入佳话编。","况复惠新句，律吕递相宣。"],"title":"右寄此诗后忽得简云儿曹亦寄五言用韵皆同殆一段佳话遂再赋长句"}
