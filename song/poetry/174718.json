{"author":"刘敞","id":174718,"strains":["平平仄平仄，仄平平仄平。","仄仄○○○，仄平仄仄平。","仄○仄仄平，仄仄仄仄平。","仄仄仄仄仄，仄平仄仄平。","仄仄平仄仄，平平○○平。","平平平平仄，仄仄○平平。","仄仄平平仄，平平仄仄仄。","仄仄平仄仄，平仄平平○。"],"paragraphs":["焦明忌常处，蟪蛄愁永年。","浅俗更相訾，旷怀自邈然。","我从造化游，夐立万物先。","四海固咫尺，大椿不独延。","日月为我驾，昏明相回旋。","超遥无终薄，浩荡遗拘蛮。","岂与功明士，姝姝以暖暖。","智极蜗角下，形敝阳荣间。"],"title":"游仙"}
