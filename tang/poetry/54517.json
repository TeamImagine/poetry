{"author":"常建","id":54517,"strains":["仄仄仄平○，平平仄平仄。","○平平○仄，仄仄平仄仄。","平平仄平仄，平仄仄平仄。","平仄平平平，平平仄平仄。","平平仄平仄，平仄○平仄。","仄仄○仄平，仄○仄平仄。","仄平平平仄，平○仄○仄。","○仄○仄平，平平仄平仄。","平平○仄○，仄仄○仄仄。","仄平仄平仄，平仄平仄仄。"],"paragraphs":["夕映翠山深，余晖在龙窟。","扁舟沧浪意，澹澹花影没。","西浮入天色，南望对云阙。","因忆莓苔峰，初阳濯玄发。","泉萝两幽映，松鹤间清越。","碧海莹子神，玉膏泽人骨。","忽然为枯木，微兴遂如兀。","应寂中有天，明心外无物。","环回从所泛，夜静犹不歇。","澹然意无限，身与波上月。"],"title":"白龙窟泛舟寄天台学道者"}
