{"author":"章甫","id":64758,"strains":["平○仄仄平仄平，仄仄平平平仄○。","平平平平仄平平，平○仄仄平平平。","仄平仄仄平仄平，平平仄仄○平平。","平平平仄○平○，仄仄仄仄平平平。","仄平仄仄仄仄平，仄平仄仄平平平。","○平仄仄平平平，平○仄仄○平○。","仄平仄平○平平，○仄仄仄○平平。","○平平仄仄平平，仄平仄仄平平○。","仄○仄平仄平平，仄仄仄仄平平平。","平平仄仄平平平，仄仄○平平仄平。","仄仄仄仄○仄平，平平平仄平平平。","仄仄平○平仄平，平平仄仄平平平。","仄平仄平仄仄平，○平仄仄平平平。","仄平仄仄平平平，平仄平仄平平平。","仄仄仄平○仄平，○平○仄仄仄平。","仄仄○平平仄平，仄仄仄平平仄平。","仄仄仄平○仄平，仄仄仄平平仄平。"],"paragraphs":["江行十日风打头，采石江边还小留。","龙宫煌煌俯湍流，抠衣再拜祈神庥。","出门迳作萧寺游，危亭缥缈临金牛。","江南江北苍烟收，日落未落双蛾愁。","尚书丽句世罕俦，惜哉度曲无歌喉。","折梅置酒斋堂幽，黄冠不饮空夷犹。","野僧举觞横青眸，更得大斗偿香羞。","兴阑山下却登舟，使君爱客方绸缪。","夜深杖藜吊荒丘，列炬照野经塍沟。","居人窃视声咿嚘，好事从来无与侔。","促坐款语相答酬，伤今怀古风飕飗。","泊渚高吟聊写忧，然犀照怪知何求。","醉狂夜披紫绮裘，骑鲸入海穷冥搜。","圣贤寂寞江悠悠，人在天地真蜉蝣。","况我此身如赘疣，从公行善臭味投。","有酒如川容拍浮，但愿早登黄鹤楼。","痛饮浩歌更劝酬，一吊祢衡鹦鹉洲。"],"title":"采石"}
