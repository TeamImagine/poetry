{"author":"陈著","id":139486,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["世态悠悠合与分，人生总是一浮云。","瘦□凄恻来东野，妙墨淋漓恍右军。","棠峤别时如梦寐，竹林何日共朝曛。","吾今耄矣虽多感，风月相期未厌闻。"],"title":"次韵陈晟别瀹"}
