{"author":"王禹偁","id":177752,"strains":["仄○平仄仄仄仄仄平，○平仄仄平平平。","平平仄仄平○仄，仄平○仄平平平。","仄○仄仄○仄仄仄仄，仄○平仄平平仄。","平平仄○平仄仄，仄平平仄平平仄。","仄仄○平○仄仄，平平仄平仄平仄。","平平○仄平仄平，平仄平平仄平仄。","平平平仄平平平，平平仄平○平平。","仄平平仄仄仄仄，仄平仄仄平仄平。","平平仄仄平仄平，平平平仄平仄平。","仄○平○仄平仄，仄仄仄仄平平平。","仄仄平平仄平仄，仄平仄仄平平仄。","仄仄仄仄○仄仄仄○，仄仄仄仄平○○。","仄仄仄平平仄仄仄仄，仄○平平平仄仄。","仄平仄仄仄○仄，仄平仄仄平平仄。","仄平仄仄仄仄平，仄平仄仄平平仄。","平平平平仄仄平平仄，仄仄平平仄。","仄平仄平仄○仄仄仄，平平平仄。","仄平仄仄仄○○，仄仄平平仄平仄。","平平仄仄平平平，平仄平平○平仄。"],"paragraphs":["我闻天有二十八个星，降生下界为英灵。","东方曼倩萧相国，至今留得终天名。","又闻地有三十六所洞，洞中多聚神仙众。","神仙负过遭谴谪，谪来人世为辞客。","李白王维并杜甫，诗颠酒狂振寰宇。","今来相去千百年，寥落乾坤阒无睹。","皇天何不生奇人，庸儿蠢夫空纷纷。","夜眠朝走不觉老，饭囊酒瓮奚足云。","陶丘忽见安秘书，星精仙骨真有余。","月中曾折最高桂，趁出玉兔惊蟾蜍。","示我歌诗百余首，笔锋闪闪摩星斗。","乍似碧落长拖万丈虹，饮竭四海波澜空。","又似赤晴干撒一阵雹，打折琼林枝倒卓。","夜来梦见李长吉，叩头再拜须来乞。","自言失却照海珠，至今黑坐骊龙窟。","方知安侯不是星辰类，即是神仙辈。","不然又争得标格峻迈，文辞颠怪。","有时醉起一长噫，八极风清鬼神骇。","他年却入蓬莱宫，休使麻姑更爬背。"],"title":"酬安秘丞歌诗集"}
