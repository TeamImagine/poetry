{"author":"吴芾","id":17855,"strains":["仄仄平仄平，平平平仄仄。","仄仄仄○平，仄仄仄○仄。","平仄仄平平，仄仄平仄仄。","○仄平平平，仄平仄仄仄。","仄仄仄平平，平平仄平仄。","仄仄仄平○，○○仄○仄。","平平仄平平，平仄平平仄。","平平仄仄平，○平平仄仄。","仄平仄○○，平仄仄仄仄。","平平仄仄○，平仄平平仄。","平仄平平○，仄仄仄平仄。","仄仄仄平○，仄仄平平仄。","仄仄仄平○，仄平○仄仄。","○平仄仄平，仄仄平平仄。","仄平仄仄平，仄平○○仄。","平仄仄○平，平仄平仄仄。","仄仄仄○平，平仄仄仄仄。","平平仄○平，仄仄平仄仄。","平平仄仄○，仄仄平仄仄。","仄○仄平平，○仄○仄仄。","仄仄仄仄平，仄平仄○仄。","仄平仄平○，仄平平仄仄。"],"paragraphs":["物物俱有情，情尤锺我辈。","况复病且衰，白发不相贷。","今日送残春，倍觉生感慨。","正恐明年春，此身不复在。","忆昔少年时，逢春便倾盖。","五十六年中，相亲复相爱。","春虽自天来，祇在花丛内。","常忧地不宽，栽花容有碍。","买山敢论钱，惟恐力不逮。","花开即欲看，花好还须戴。","诗必为花吟，酒必与花对。","醉则卧花间，岂事形骸外。","醒复绕花行，视之过粉黛。","从人笑我狂，我作童儿态。","自云尽此身，与春长相会。","人事苦相争，花谢春亦退。","我欲苦留春，春去不少待。","为春搅离肠，寝食俱忘废。","悲来不可禁，未免歌慷慨。","我当保余龄，相见犹可再。","若或径溘然，遂成永分背。","愿春略踌躇，一樽容我酹。"],"title":"送春有感"}
