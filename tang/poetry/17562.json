{"author":"白居易","id":17562,"strains":["仄平仄平平，仄仄仄平平。","仄仄仄平仄，平平平○○。","仄○平平平，仄仄平仄平。","仄仄平仄仄，平平仄仄平。","仄○仄仄仄，仄仄平仄平。","平仄仄仄仄，平平平仄平。"],"paragraphs":["阁前竹萧萧，阁下水潺潺。","拂簟卷帘坐，清风生其间。","静闻新蝉鸣，远见飞鸟还。","但有巾挂壁，而无客叩关。","二疏返故里，四老归旧山。","吾亦适所愿，求闲而得闲。"],"title":"小阁闲坐"}
