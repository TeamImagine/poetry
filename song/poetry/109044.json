{"author":"释永颐","id":109044,"strains":["仄仄○平仄仄平，平平仄仄○平平。","仄平○仄仄仄仄，平仄仄仄平平平。","平平仄仄○平仄，平仄平平平仄仄。","仄仄○平仄仄平，平平仄仄平平仄。","平平○仄○平平，平平仄平平仄平。","仄仄仄平平仄仄，仄平平仄仄平平。","平○仄平仄平仄，仄仄平平仄平仄。","仄仄平平仄仄○，仄平平仄仄平平。"],"paragraphs":["野火回飚掩旧株，新丛满眼临征途。","绿攒深棘欲自蔽，千朵万朵争敷腴。","新晴远客过林坂，烟涨吴船春泊晚。","冶艳空摇荡子情，繁香暗逐吴姬远。","吴姬漂泊行人愁，年年此花开不休。","半压坏墙荒馆外，乱生春蕻野池头。","人间买花贵纨绮，一世争知异朝市。","曲槛朱栏转首空，野棠无主自成丛。"],"title":"野棠花"}
