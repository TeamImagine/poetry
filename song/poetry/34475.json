{"author":"陆游","id":34475,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["湖上萧萧叶落频，小桥东畔岸纶巾。","乍圆素月升寒璧，欲散微云蹙细鳞。","有酒便应遗世事，得闲随处胜官身。","笑谈但恨朋游少，安得幽人与卜邻。"],"title":"秋夜独过小桥观月"}
