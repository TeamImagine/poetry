{"author":"陆游","id":39956,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["疏慵久矣卧郊扉，暂出人间辄免归。","梵志放花常恨晚，士师分鹿又成非。","平生旧学宁当负，同志良箴亦重违。","说与吾儿勤念此，负禾勿恨露沾衣。"],"title":"书意"}
