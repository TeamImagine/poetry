{"author":"吕南公","id":208827,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["西山阁上彩衣人，过得三冬似九春。","长恨作诗无客和，更缘中酒被妻嗔。","有官未入功名境，多暇仍思寂寞滨。","文雅一时传万世，却应能此是荣亲。"],"title":"酬西阁书事"}
