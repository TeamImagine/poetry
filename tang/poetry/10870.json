{"author":"刘禹锡","id":10870,"strains":["平○仄仄平仄平，仄仄平平平仄○。","○平平平平仄仄，仄平仄仄仄平平。","仄平平平平仄仄，平仄○平平仄仄。","平仄平平仄仄○，平平仄平平仄仄。","仄平仄仄平仄平，仄○平仄平平平。","平平仄仄平仄仄，平仄仄平平仄平。","平平平平仄平仄，平平仄仄○平仄。","仄仄平平○仄○，平平仄仄○平仄。"],"paragraphs":["尘中见月心亦闲，况是清秋仙府间。","凝光悠悠寒露坠，此时立在最高山。","碧虚无云风不起，山上长松山下水。","群动翛然一顾中，天高地平千万里。","少君引我升玉坛，礼空遥请真仙官。","云𫐌欲下星斗动，天乐一声肌骨寒。","金霞昕昕渐东上，轮欹影促犹频望。","绝景良时难再幷，他年此日应惆怅。"],"title":"八月十五日夜桃源玩月"}
