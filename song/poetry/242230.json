{"author":"李正民","id":242230,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["赤袍画戟拥朱门，铃阁晨扃正谢宾。","京兆欲行犹案事，杜陵投老尚论亲。","蕙帷鹤怨空寒夜，名纸毛生踏路尘。","南郡髙风非托疾，未应吐哺愧前人。"],"title":"和叔来谒李守值其在告作诗戏之"}
