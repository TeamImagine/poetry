{"author":"释延寿","id":150,"strains":["仄仄平平平仄仄，平平平仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["三度曾经游此地，从缘权顺世闲情。","登山虽有谢安志，遁迹惭无慧远名。","翠叠寒枝松未老，影深幽径竹新成。","莫言去住关怀抱，云本无心水自清。"],"title":"山居诗  其六九"}
