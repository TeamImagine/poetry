{"author":"周紫芝","id":241798,"strains":["仄仄○平仄，平平○仄平。","仄○平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","？仄平○仄，平平仄仄平。","平○仄平仄，平仄仄平平。"],"paragraphs":["晋祚传千载，贤科重一时。","拟横金殿栋，先剪桂林枝。","月窟根盘壮，烟岩雨露滋。","孤芳宁有种，凡木自多姿。","臃肿樗空大，风流柳漫垂。","惟应太邱令，功德季方知。"],"title":"拟省题桂林一枝诗"}
