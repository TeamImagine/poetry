{"author":"韦应物","id":56563,"strains":["仄仄仄仄平，仄平平仄仄。","平仄仄仄○，平平仄平仄。","平平仄平仄，仄○平平仄。","仄仄平平仄，仄○平平仄。","仄仄仄平平，平平仄平仄。"],"paragraphs":["始见斗柄回，复兹霜月霁。","河汉上纵横，春城夜迢递。","宾筵接时彦，乐燕凌芳岁。","稍爱清觞满，仰叹高文丽。","欲去返郊扉，端为一欢滞。"],"title":"春宵燕万年吉少府中孚南馆"}
