{"author":"魏了翁","id":102996,"strains":["仄仄平仄平，仄仄平仄平。","仄仄仄○仄，仄仄平仄平。","仄○平仄仄，平○仄平平。","○平平仄仄，仄仄平○○。","○○仄仄仄，仄平仄平平。","平平仄仄仄，仄仄平平平。","仄平仄仄仄，仄平平平平。","仄平仄平仄，仄平仄○平。","仄平仄平仄，○仄仄仄○。","○平平平仄，仄仄○仄平。","仄仄平仄仄，○仄平仄平。"],"paragraphs":["气质纷不齐，四海无似人。","藉令貌相近，气有醇不醇。","善观人品者，仪观与机神。","正邪眸子见，善恶眉间分。","且如若与虎，二人自非伦。","而俱类孔子，俗眼何昏昏。","古人有梦遇，便知为良臣。","又能记眉目，晓然得其真。","此须以神会，难与浅者论。","王生归为我，试语司寇君。","此理充得去，三代同此民。"],"title":"赠画工王三锡传神"}
