{"author":"曹彦约","id":84376,"strains":["平平仄仄仄，平平仄仄平。","仄仄仄平仄，平仄仄平平。","仄平仄平仄，仄仄平仄平。","仄仄仄仄○，仄仄平仄平。","平仄仄平平，平平仄平平。","仄仄平仄○，平平平仄平。","仄仄仄仄平，平仄仄仄平。","仄平仄仄仄，仄仄平仄平。","仄仄仄仄平，仄仄平仄平。","仄仄仄平平，平仄○平○。","仄平仄仄平，仄平平平平。"],"paragraphs":["荒村建午月，斯螽动股鸣。","借问暑方炽，何意作秋声。","自言本寒族，四海无令名。","振羽每自叹，在野神屡惊。","常恐向寒时，风霜莽飘零。","忆昨寒谷中，春风全我生。","赠我百草芳，遄我趯趯征。","是时木未茁，及此堇向荣。","感彼蟋蟀歌，日月遒以倾。","促织未成章，凄切难为听。","愿言日载阳，有鸣随仓庚。"],"title":"上周益公"}
