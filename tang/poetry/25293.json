{"author":"刘威","id":25293,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["冲戛瑶琼得至音，数篇清越应南金。","都由苦思无休日，已证前贤不到心。","风入寒松声自古，水归沧海意皆深。","欲知字字惊神鬼，一气秋时试夜吟。"],"title":"欧阳示新诗因贻四韵"}
