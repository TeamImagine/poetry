{"author":"刘敞","id":175491,"strains":["○仄平平仄，平平○仄○。","平平仄仄仄，平仄○平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平仄仄仄仄。","○平仄仄仄，仄仄仄平○。"],"paragraphs":["闻昔轩辕帝，时巡临洞庭。","咸池备广乐，南极燀威灵。","至乐均夷夏，希声入窈冥。","江湖乱鱼鸟，宇宙激雷霆。","会有冯夷舞，还令楚客醒。","遗音不可学，逝近向东溟。"],"title":"张乐洞庭"}
