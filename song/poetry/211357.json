{"author":"刘跂","id":211357,"strains":["○平仄仄仄平仄，○平○仄仄仄仄。","平平仄仄平仄仄，仄仄平平平仄仄。","平仄平平○仄平，仄仄○○○仄平。","仄平仄仄○仄仄，仄仄○平平仄平。","平仄平平仄平仄，仄仄○平平仄仄。","平平平仄平○○，○仄○平仄平仄。"],"paragraphs":["栽基植甓作蜂室，其阳分孔便出入。","悬窠毒螫非尔匹，百卉芳华登股膝。","孙息蝉联深洞房，露结膏凝如截肪。","比功九粒冠百味，削滓犹堪资夜光。","怜尔于人甚无负，一世分甘身独苦。","高崖熏灼弥更难，且复留连小环堵。"],"title":"作蜂室"}
