{"author":"王庭珪","id":238137,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["巨石崔嵬枕碧流，何人曾此坐垂钩。","足加帝腹动星象，手把渔竿还故邱。","固异山灵回俗驾，不因鲈鲙忆吴洲。","当时冠剑今何在，独有高台万古留。"],"title":"严子陵钓台"}
