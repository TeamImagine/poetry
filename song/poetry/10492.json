{"author":"朱松","id":10492,"strains":["平平仄仄仄，平仄平仄平。","平仄仄平仄，仄仄仄仄平。","仄仄仄○仄，仄仄平仄平。","平平平平仄，仄仄仄仄平。","仄平仄平平，平○仄平○。","仄平仄仄仄，平平仄平平。","平平平平仄，仄平平仄○。","○平平仄平，仄平仄平○。","平平仄平仄，平仄平○平。"],"paragraphs":["新移紫玉干，罗列才十余。","枝叶一何病，意色惨不舒。","旱久土膏燥，抱瓮愁仆夫。","虽无樵苏厄，苦欠雨露濡。","我来侣鱼虾，沧溟在阶除。","月窗泻水墨，天风韵虚徐。","谁言居无友，此君良不疏。","三年为主人，箨孙定纷如。","他时报安否，谁寄青泥书。"],"title":"记草木杂诗七首 紫竹"}
