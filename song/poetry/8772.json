{"author":"张嵲","id":8772,"strains":["仄仄平平仄，平平仄仄平。","平平○仄仄，仄仄仄平○。","仄平平平○，仄仄○仄平。","平平平仄仄，仄仄仄○平。","仄仄平○仄，平平仄仄平。","仄平平平仄，仄仄仄平平。","仄平○仄仄，仄仄仄平平。","仄仄平○仄，仄平平仄平。","仄仄仄○平，平平平仄平。","平平仄平仄，仄仄平平平。"],"paragraphs":["话别河梁上，踟蹰古道边。","男儿重意气，握节向幽燕。","一来单于庭，五闰犹未还。","黄云愁瀚海，朔雪暗燕然。","塞柳春犹白，河冰煖尚坚。","有怀幽闺妇，二八政婵娟。","寄言当永决，欲语讵能宣。","忍苦聊相待，恐乖全盛年。","二事热中肠，吞声徒向天。","纷纷节髦落，泪尽秋风前。"],"title":"拟苏少卿寄内"}
