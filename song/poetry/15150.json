{"author":"刘子翚","id":15150,"strains":["仄平仄平平，平仄平平平。","平平○仄仄，仄仄平仄○。","仄平仄平平，仄仄仄○○。","平○仄平仄，仄仄平平平。","平平仄仄仄，仄仄仄仄平。","平平仄仄平，○平○平平。","仄平○仄平，仄仄仄仄平。"],"paragraphs":["野人厌羹藜，家有庖丁刀。","徒夸批导手，肯念耕稼劳。","隠然肉山雄，畏彼尺棰操。","春泥卧寒野，夜月犂东皋。","辛勤力已尽，觳觫祸岂逃。","谁无恻隠心，鲜能胜贪饕。","盖帷犹示恩，况异犬马曹。"],"title":"谕俗  其五"}
