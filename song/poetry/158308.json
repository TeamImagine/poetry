{"author":"柴元彪","id":158308,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["五年不得共团栾，放浪东吴一苇间。","客路风波如蹈海，人心剑戟甚于山。","逢春回雁南应北，到海归潮去复还。","今是昨非浑一梦，庭柯园菊可怡颜。"],"title":"勉制干侄克家归乡"}
