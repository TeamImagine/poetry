{"author":"程公许","id":106414,"strains":["平○平仄平仄平，平平仄仄平仄平。","平平仄○平仄仄，仄仄仄○平仄平。","仄平仄平平平仄，仄仄仄仄平平平。","平平平平平平仄，仄仄仄仄仄仄平。","仄○平仄仄平仄，平平仄仄平平平。","仄平平仄平仄仄，平仄平○平仄平。","仄平平仄仄○仄，仄仄平仄○平平。","仄平仄仄平平平，平○仄平仄平平。","仄○仄平仄仄仄，○平平仄○平平。","平平平平仄平仄，仄仄仄仄平平平。","○平仄仄仄平仄，仄仄平平平仄平。"],"paragraphs":["流膏千里喧笑声，祥心万丈南极星。","祈年未了香火债，馔客肯污刀镬腥。","此心与民同疴痒，出令可忍奔风霆。","仙人飞来丹枫阙，俗眼诧见白鹤翎。","蚁封萦策屈良御，牛軱辍刃烦庖丁。","立谈千仗环铁瓮，倾耳千行颁紫冥。","雅知方寸厚培殖，未觉双鬓轻飘零。","马蹄去踏东华尘，猿吟恐辜北山灵。","賸将石田沃雨露，更为嘉谷除蟊螟。","寥寥宗风特扶起，恳恳善颂何丁宁。","长生秘箓启云笈，紫府丹台元不扃。"],"title":"寿程使君和获白雁诗韵"}
