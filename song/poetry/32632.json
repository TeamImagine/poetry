{"author":"陆游","id":32632,"strains":["平平仄平仄仄仄，平仄仄仄平仄仄。","仄仄仄仄仄仄平，仄平仄平平仄仄。","平平仄仄平仄平，平平仄仄仄平平。","仄○平仄仄平仄，仄仄平平平仄平。","○○仄仄仄平仄，仄平平平平○仄。","○平仄仄仄仄平，平平仄仄仄仄仄。"],"paragraphs":["阿纲学书蚓满幅，阿绘学语莺啭木。","截竹作马走不休，小车驾羊声陆续。","书窗涴壁谁忍嗔，啼呼也复可怜人。","却思胡马饮江水，敢道春风无战尘。","传闻贼弃两京走，列城争为朝廷守。","从今父子见太平，花前饮水勿饮酒。"],"title":"喜小儿辈到行在"}
