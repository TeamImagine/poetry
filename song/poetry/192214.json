{"author":"郭祥正","id":192214,"strains":["仄仄仄平仄，仄平平仄平。","仄平仄仄仄，平仄○平○。","仄仄平仄平，仄仄平平平。","仄仄平仄仄，○○仄平平。","仄仄仄平平，仄仄平平平。","仄平平仄仄，平仄平平平。","仄○仄仄仄，仄仄平平平。","○平平仄仄，仄仄平平平。","平仄仄平仄，仄仄平仄平。","仄仄仄平仄，平平平仄平。"],"paragraphs":["晚泊凤凰驿，得名知谓何。","凤凰不可见，篁竹空婆娑。","四傍俱石崖，一迳萦云萝。","惨惨阴欲雨，淙淙涧跳波。","驿吏指英州，两舍皆平坡。","久寒无瘴疠，虚市饶鸡鹅。","我行既已远，乐少忧常多。","过江红叶舞，度岭黄鹂歌。","时序逼衰老，羽翰惊网罗。","一夕得佳处，休焉聊独哦。"],"title":"凤凰驿"}
