{"author":"张嵲","id":9083,"strains":["平平仄仄平平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["荒村屏迹任时移，山水昏明各异姿。","穹谷烟凝成襞积，斜林风过作鳞差。","病身岂复能强徤，末路惟应足抵巇。","万古升沉同鸟没，盖棺犹未且题诗。"],"title":"屏迹"}
