{"author":"王炎","id":69612,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["倦游莫忘大刀头，老去行藏要熟谋。","少病若能如万福，上书安用学千秋。","碧云合处来何缓，黄鹤飞时挽不留。","后夜月明烟水阔，更呼儿辈洗瑶舟。"],"title":"再用元韵二首  其二"}
