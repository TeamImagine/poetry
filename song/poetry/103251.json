{"author":"魏了翁","id":103251,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["鬓发成宣面欲黎，逢人耻诵故年诗。","才看震象应知满，未睹干爻已识亏。","止处光明浑在里，偶然显晦谩随时。","风光流转浑闲事，要与知心结久期。"],"title":"八月十四夜月用旧作韵呈诸友"}
