{"author":"赵希逢","id":130623,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["孤忠烈日与秋霜，千古英魂在水央。","掩卷长吁悲往事，挑灯痛饮坐寒窗。","始终与国当同戚，愤抑沉身亦近狂。","狼跋等诗今可覆，怡然意味最深长。"],"title":"和夜读离骚"}
