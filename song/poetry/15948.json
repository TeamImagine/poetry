{"author":"范浚","id":15948,"strains":["仄仄平平仄仄平，平平平仄仄平平。","平平平仄平平仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["步屐寻春犯雪泥，村南村北鹁鸠啼。","堕梅残白犹明树，著柳暗黄初映堤。","风景快晴云擘絮，江天未暮日悬规。","最怜碧涨侵沙尾，更傍横桥一杖藜。"],"title":"春雪晚晴出西村"}
