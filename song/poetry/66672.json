{"author":"楼钥","id":66672,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["张罗清似翟公门，门外都无野雀喧。","可但风流追鲍谢，直教高论到羲轩。","绝怜父子为知己，时把文章得细论。","个里是非何足较，乍贤乍佞一王尊。"],"title":"谢景英送郑景元篇末见属次韵"}
