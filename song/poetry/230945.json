{"author":"葛胜仲","id":230945,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["公退萧闲闭息深，从来县谱用山阴。","威棱少霁髯垂几，才韵频将笔捶琴。","取急卧家聊小憩，捧符还郡却幽寻。","风流若把名香拟，堪作盈斤百和沉。"],"title":"懋南博士暂出廽邑以盛藻见观谨依韵奉和二首  其二"}
