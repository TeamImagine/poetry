{"author":"陈造","id":59054,"strains":["仄仄仄仄平○平，仄平平仄仄仄平。","仄平仄平平平平，○平仄仄平仄平。","仄平仄平仄○平，仄仄仄仄平仄平。","平仄仄平平仄平，平平仄仄平平平。","仄仄仄仄仄仄平，仄仄仄仄○仄平。","仄仄仄仄平○平，仄仄仄仄仄仄平。","平平平仄仄平平，平平仄平平？平。","仄仄平仄平仄平，仄平仄仄○仄平。","仄仄平仄平仄平，仄平仄仄平平平。","仄平仄仄平仄平，平平仄仄平仄平。","平平平仄平平平，○平仄平平仄平。"],"paragraphs":["白地倒海翻重湖，赵侯涂改插架书。","石麟角犀清而腴，了知不是山泽臞。","舌宫齿商凤将雏，一笑着我东郭竽。","曹后鲍前君指呼，郊寒岛瘦君童奴。","翠凤未炙口不餬，吮漱沆瀣骑兔乌。","擘水挹取骊颔珠，挂作白月照海隅。","丹山阿阁久榛芜，跳梁饿鸱啼鹁鸪。","两鸟囚作辕下驹，巨灵蹶起张怒须。","一鸟伸喙群翼趋，向来偃仆须君扶。","大篇落手吾戒涂，春风得意揄翠裾。","东西州尔非秦吴，犹金玉音宁所图。"],"title":"次韵赵子野赠别"}
