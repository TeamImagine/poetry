{"author":"高斯得","id":128485,"strains":["仄平仄仄平平平，仄○仄○平仄平。","仄平平仄平仄仄，仄仄平平仄平仄。","平平○仄平平平，平仄仄平仄平平。","仄平平平平仄仄，仄平仄○平仄仄。","平平平仄仄平平，平仄平平平仄平。","仄平○仄仄仄仄，平平平平○仄仄。","平平仄仄仄仄平，仄平平仄平平平。","仄平○○平仄仄，仄仄平平仄仄仄。","仄平仄仄仄仄○，仄平○○仄平平。","仄平仄仄平○仄，仄平○平仄平仄。","仄平平仄仄平平，○仄仄仄平平○。","仄仄平平○仄仄，○平仄仄平仄○。"],"paragraphs":["老夫睡眼方昏花，梦中忽闻歌隶华。","暮春逢此晴雨好，足慰飘零少陵老。","知君重踏东华尘，先访雪堂老师兄。","大篇铿鍧来扣寂，读之宛如花萼集。","花残谁复倚栏干，黄鹤催归呼子安。","此花当屈第一指，徐娘风情犹可喜。","诗成共赋岂厌多，惠连何不偕羊何。","古来难并良与美，报答春光一盛旨。","勿云数见恐不鲜，勿忧相煎豆萁然。","我今已信天行止，小冯当门乃吾意。","一春花恼只颠狂，行乐最怕功名妨。","杜牧寻春迟有悔，且须十日浇磊隗。"],"title":"次韵不浮弟自金陵相过"}
