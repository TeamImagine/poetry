{"author":"陆游","id":34994,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["满簪白发不胜繁，窃禄偷安愧主恩。","东馆烟波秋渐瘦，北山雾雨昼多昏。","功名蹭蹬身长弃，筹策澜翻舌幸存。","堪笑此生虚过尽，一秋闭合听啼猿。"],"title":"秋兴二首  其一"}
