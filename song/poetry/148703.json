{"author":"方回","id":148703,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平仄仄仄，平平平仄仄平平。"],"paragraphs":["客囊单乏去途悠，欲诣高人未有由。","如许江山明霁雪，与谁诗酒共危楼。","忽惊天外来双鲤，自笑人间寄一鸥。","舟滞楫胶肯予相，官河冰解即乘流。"],"title":"雪中俞仲渊寄诗见怀次韵"}
