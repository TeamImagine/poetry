{"author":"释德洪","id":227811,"strains":["平平仄平仄，仄仄平仄平。","仄平仄仄平，仄仄仄平平。","仄仄仄仄仄，平仄仄平○。","仄平仄平仄，仄仄○仄○。","仄平平○平，仄仄仄仄○。","平○仄平仄，仄平平平平。","平平仄平仄，平仄○仄平。","仄○平仄仄，仄仄仄仄平。","平仄仄平仄，平仄○○平。","仄平仄平仄，仄仄平平平。","平平仄仄仄，仄仄○仄平。","平仄仄仄平，仄仄平平平。","平○仄仄平，平平○仄平。","仄平平仄仄，仄仄平仄平。","仄平○仄仄，仄仄仄平平。","仄仄仄平仄，平仄仄平平。","平平仄仄仄，仄仄仄仄平。","平○平平仄，平○○仄平。","○○仄仄仄，平仄平平平。","○平仄仄平，○○平仄平。"],"paragraphs":["华亭富文物，最后机与云。","妙年翰墨场，唾手立奇勋。","万物鼻一垩，驰扫数挥斤。","道人出尘者，一见过所闻。","置之缁衣林，玉石宛自分。","能将霅溪昼，解追青龙氲。","超然劲高节，冰雪看此君。","故应知见熟，玉骨久受熏。","天眼视浮俗，争奈空煎焚。","我寻住山侣，识子吴江𣸣。","人生各有适，未易分黠嚚。","风物亦自私，草木俱忻忻。","何当断岸坞，赓歌苍石垠。","我诗无杰句，愧子才逸群。","此篇颇尚有，句意雅而文。","把玩值清月，林影白纷纷。","高怀亦自放，岂以我辈云。","君看功名事，真如过耳蚊。","行将挂社籍，莲沼开奇芬。","劳君读此诗，正如莸与薫。"],"title":"次韵彦由见赠"}
