{"author":"王之道","id":7161,"strains":["仄仄仄平仄，平仄平平平。","平仄平○平，仄仄○平平。","仄平仄仄仄，仄仄仄仄平。","仄仄平平平，平仄仄仄平。","仄仄平仄○，仄○○平平。","平○仄平仄，仄仄平平平。","○○仄仄仄，平平仄平平。"],"paragraphs":["我老懒成癖，贪此林泉幽。","谁令吴中来，两月乘江流。","阖门十日雨，不得历虎丘。","读子灵岩诗，还复令我愁。","想见韦左司，拥骑当年游。","山中雨新霁，绿树鸣莺稠。","乘兴自不恶，金风飒清秋。"],"title":"和韦苏州游灵岩山寺韵呈言上人"}
