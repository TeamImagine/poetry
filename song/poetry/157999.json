{"author":"韩维","id":157999,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["谢事归来老白头，杜门终日绝营求。","顾惭义礼非先得，窃幸英豪许并游。","介寿又逢春酒熟，贻诗常骇暗珠投。","自惭筋力难为礼，不及低回奉献酬。"],"title":"呈诸先辈"}
