{"author":"赵鼎臣","id":227058,"strains":["仄仄仄平平，平平仄平仄。","○平仄仄平，仄○平○仄。","平平仄仄仄，仄仄仄平仄。","仄平仄平平，仄仄仄○仄。","仄平平平平，仄仄仄平仄。","仄平○仄平，平仄○仄仄。","平仄平仄平，仄仄平仄仄。","仄平平○仄，仄仄平平仄。","平平仄平平，仄仄平仄仄。","平○仄○平，平平仄平仄。","仄平平平平，平仄仄○仄。","平平○○○，仄平平仄仄。","平平仄仄○，仄仄平仄○。"],"paragraphs":["巨石引飞梁，奔泉泻纤缟。","行攀石上藤，坐听林间鸟。","兹游既物外，此地即天表。","旷然脱尘嚣，率尔慕轻矫。","道逢餐霞人，邂逅惬幽讨。","绝粮三十年，颜色长美好。","云此岩上芝，可得终岁饱。","盛谈山中趣，似欲容吾老。","平生苦因循，学道真不早。","忧患日煎熬，精神岁消槁。","况为官拘挛，而与事缠绕。","悲欢相乘除，失多殊得少。","君言会可思，待我婚嫁了。"],"title":"游石桥遇隠者"}
