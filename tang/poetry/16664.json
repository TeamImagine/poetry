{"author":"白居易","id":16664,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["梁园不到一年强，遥想清吟对绿觞。","更有何人能饮酌，新添几卷好篇章。","马头拂柳时回辔，豹尾穿花暂亚枪。","谁引相公开口笑，不逢白监与刘郎。"],"title":"早春同刘郎中寄宣武令狐相公"}
