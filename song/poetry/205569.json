{"author":"李之仪","id":205569,"strains":["仄仄平平仄○仄，仄平仄仄○仄仄。","仄仄仄仄仄平平，○仄仄平平仄仄。","仄平仄仄仄平○，平仄平平平仄仄。","平平仄仄仄仄仄，仄仄平○平仄仄。","仄平仄仄仄仄仄，仄仄仄平仄平仄。","仄平仄仄仄○○，平仄平平○仄仄。","仄平平仄仄平仄，平○仄仄仄仄仄。","仄平平仄仄○○，仄仄平平仄平仄。","平平仄仄仄平仄，○仄平平○仄仄。","仄平仄仄仄仄平，仄仄○平仄平仄。","平平仄仄仄○○，平仄平平平仄仄。"],"paragraphs":["四月边城气如煮，问龙乞水将致雨。","起我独有泛莲人，相与授诚香一缕。","腹枵不拟谢僧疏，愁对焦枯无告语。","君时捧檄不我舍，意欲同分神所怒。","此诚未契我辄罢，想望绝疑隔烟雾。","一朝报我檄难留，明日清晨离此去。","我惭君住本为我，君行我乃不得祖。","固知身世不相期，戚戚安能效儿女。","君还我亦脱缰锁，闻道荆醅如泼乳。","使君况是我辈人，便约临高目东注。","经由第一莫迟回，尤物须知原有主。"],"title":"送慕容若{礻是}公干环庆邠宁"}
