{"author":"苏颂","id":179574,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["自叹羁屯世少同，平生知己莫如公。","早参直谅多闻数，晚入坯陶一器中。","存殁交情成契阔，晤言名理谩研穷。","追思五十年前会，已识河东父祖风。"],"title":"司空平章军国事赠太师开国正献吕公挽辞五首  其五"}
