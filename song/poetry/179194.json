{"author":"苏颂","id":179194,"strains":["仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["几日风沙结襟袖，忽传嘉惠眼重开。","交情不改乘车约，和气先随掞藻来。","元帅本由诗礼选，行人愧匪语言才。","相逢且喜论平素，若校文章未易陪。"],"title":"和吴仲庶待制见寄"}
