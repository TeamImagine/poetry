{"author":"李纲","id":242434,"strains":["仄仄平平平平平，仄平仄仄平仄平。","仄平平平○仄○，平仄仄仄平平平。","仄平○仄平仄平，平仄仄仄平平○。","仄平平平仄平平，平平仄仄仄○平。","仄平平仄平平平，仄○仄仄平○○。","平平平仄平仄平，仄○仄仄平平○。","平平仄仄平平平，平平平仄平○平。","平平平仄平平平，仄仄平○平平平。","平平平仄平平平，平仄○平○仄○。"],"paragraphs":["我昔曾游飞来峰，白猿昼挂峰上松。","晔然灵光如彩虹，钟磬自响金仙宫。","宦游漂泊西复东，虽欲再到无由从。","帝居钧天陋瀛蓬，螭坳载笔侍重瞳。","逆鳞聊试摩神龙，谪堕剑浦山重重。","征鞍来此寻旧踪，恍如梦落烟霞中。","朱楼宝殿飞玲珑，寒泉幽石欣相逢。","门前池馆虚含风，一洗尘虑清心胸。","明朝南去随征鸿，惆怅胜游回首空。"],"title":"灵隐宫"}
