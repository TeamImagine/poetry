{"author":"项安世","id":53272,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["寺前蔬圃是台城，寺后寒泉入柳营。","玉甃多年无旧物，银瓶终日有哀声。","游童走卒争嗤点，弱水贪泉共姓名。","不似冶城三尺土，锺山回首让峥嵘。"],"title":"辱井"}
