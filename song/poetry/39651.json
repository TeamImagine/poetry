{"author":"陆游","id":39651,"strains":["仄仄○仄平，仄仄平仄平。","仄仄仄○平，平仄仄仄○。","平平仄仄平，平仄仄○○。","仄平平平平，平平仄平平。","○仄仄平仄，仄仄○平平。","平仄仄○仄，仄仄仄○平。","平仄平○仄，仄仄平平平。","平仄仄仄仄，仄仄平平○。"],"paragraphs":["用笔如用人，利钝乌可常。","必欲责其全，无乃废所长。","宣城与晋陵，声价略相当。","不知今何年，森然集龟堂。","和墨若瑿黑，捣纸如银光。","心手适调一，运此紫毫铓。","前却俱称意，六骥驰康庄。","聊复取一快，讵必师锺张。"],"title":"试笔"}
