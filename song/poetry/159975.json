{"author":"林景熙","id":159975,"strains":["仄仄平○仄平平，仄平仄仄平仄○。","平平平平仄平平，仄平仄仄平○平。","仄仄仄仄仄平仄，平平仄仄平仄平。","平○平仄仄平○，平平仄仄平仄平。","仄平仄平○仄仄，平仄平仄平仄平。","仄平○仄仄仄仄，仄平仄仄平平平。","平平○仄仄仄仄，仄仄仄仄平平平。","仄平平仄仄平仄，平平仄仄平平平。","○平平○仄平仄，仄平○仄平平平。","平○仄仄平仄仄，○仄仄仄平平平。","平平仄仄仄仄仄，平仄平仄○平平。","仄○仄仄仄平仄，平平平仄平平平。"],"paragraphs":["宿觉山中有双松，一朝劫烬鳞鬣空。","端明堂前有双松，至今古色摩苍穹。","此物受命本千岁，扶持若有神始终。","天留贞质表文献，厖言幻学宁女容。","昔贤种松如种德，柯叶余事根本丰。","百年封植雨露饱，厥声大肆鸣笙镛。","掀髯相视雪贸贸，拥盖对立云童童。","不知天地有黄落，玄冥失柄春无功。","闻孙峨冠立松下，典刑如侍乾淳翁。","昂藏见谓廊庙具，夭矫亦有山林风。","棱棱铁面不可犯，麾去秦爵如飞蓬。","彩衣奉酒列清影，森森头角皆虬龙。"],"title":"赋双松堂呈薛监簿"}
