{"author":"王廉清","id":32390,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平仄仄，仄仄平平仄仄平。"],"paragraphs":["忆昔新亭敞玉霄，使君髯舅意飘飘。","春风潋滟黄金盏，明月参差紫玉箫。","歌吹旧踪空草木，风流闲话属渔樵。","凭栏无限凄怆意，寂寞寒江落暮潮。"],"title":"题玉霄亭"}
