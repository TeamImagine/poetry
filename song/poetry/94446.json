{"author":"度正","id":94446,"strains":["仄仄仄仄平，平平仄平平。","平平仄仄平，仄仄平平平。","平平平仄仄，仄仄平平平。","仄仄○平平，仄仄平平平。","仄仄仄仄仄，仄平仄仄平。","平○平仄仄，平平仄平平。","仄仄平仄平，仄平○仄平。","仄平平平平，平平仄○平。","平仄仄平仄，仄仄仄仄○。","○○仄平仄，平仄平仄平。","平○仄平平，平仄○平○。","仄仄仄仄仄，仄仄仄仄平。","平○仄仄平，仄仄平平平。","仄平○仄平，仄仄○平平。","○平仄平平，仄平平平平。"],"paragraphs":["我昔赴集英，涪陵见尊公。","尊公一世豪，一饮能千锺。","君时年尚少，已有尊公风。","举动如成人，吐语非凡童。","别去已十载，一笺不得通。","忧患催我老，飘流寄西东。","逐食来益昌，执经司学宫。","故人昂昂来，天涯复相逢。","怜我久憔悴，访我寂寞中。","相从不知极，春去秋复冬。","慈亲促归辀，归步留无从。","入则孝与悌，出则信与忠。","君看语孟篇，问学何终穷。","寸阴如隙驹，大道如冥鸿。","重来定何时，愿言加新功。"],"title":"送张伯修省干归省重庆府一首"}
