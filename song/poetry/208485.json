{"author":"胡志道","id":208485,"strains":["仄平○仄平，平平仄平仄。","仄○平仄平，平仄○仄仄。","仄平仄平仄，仄仄仄○仄。","仄平○平平，仄仄仄○仄。","平平仄仄仄，○仄仄仄仄。","仄仄仄仄平，平仄仄○仄。","仄平仄平○，平平仄平仄。","平平仄平仄，仄仄平平仄。","仄平平仄○，仄仄平仄仄。","仄平平仄平，仄仄平平仄。"],"paragraphs":["好山如故人，欣然见眉宇。","又如梳晓鬟，红绿相媚妩。","况兹爱山者，握笔喜临赋。","有岩巉然开，欲陟纵蹇步。","清游亦不恶，胜境得饱饫。","扫石坐晚凉，浓翠湿冠屦。","好花续春迟，纷纷杂红雾。","仙家在何许，恐入桃源误。","竟为弥日留，直待山月吐。","谩寻流水归，不记来时路。"],"title":"忘归洞"}
