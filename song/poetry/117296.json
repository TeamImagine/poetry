{"author":"释元肇","id":117296,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不到松江又一年，且于佳处小留连。","千寻彩影虹垂地，万顷清寒玉浸天。","塘路罕逢骑马客，人家少似钓鱼船。","三高冷眼应相笑，送往迎来亦可怜。"],"title":"吴江"}
