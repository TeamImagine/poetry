{"author":"陈著","id":139183,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["花尘絮雪已茫茫，一景清和便可量。","胁霁惊风眠秀麦，尾云疏雨健新秧。","鶑啼未怯随春去，犬吠相催入夜长。","酒兴诗情都懒散，祇将清梦试藜床。"],"title":"首夏"}
