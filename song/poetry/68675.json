{"author":"文彦博","id":68675,"strains":["仄？平平仄仄平，仄平○仄○平平。","仄平平仄平平仄，○仄平平仄仄平。","仄仄平平平仄仄，仄平平仄仄平平。","仄平○仄平平仄，平仄平平仄仄平。"],"paragraphs":["导沇灵源祀典尊，湛然凝碧浸云根。","远潮沧海殊无碍，横贯洪河自不浑。","一派平流滋稼穑，四时精享荐萍蘩。","未尝轻作风涛险，惟有涵濡及物恩。"],"title":"谒济祠作"}
