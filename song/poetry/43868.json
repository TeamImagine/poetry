{"author":"范成大","id":43868,"strains":["平○仄仄平，仄仄仄仄平。","平平仄○仄，仄仄平仄○。","○仄仄○仄，仄仄平仄平。","仄仄平仄仄，仄平平仄平。","平平仄平仄，平○仄平平。","平○仄仄仄，仄仄○平仄。","平○仄仄○，平仄平○平。","仄○仄平仄，平平仄平平。"],"paragraphs":["天如碧玉瓯，下覆白玉盘。","晶光眩相射，我独居两间。","正视不胜瞬，却立聊少安。","但觉风浩浩，骨毛森似寒。","神仙杳无处，宁论有尘寰。","身轻一槁叶，两腋如飞翰。","同行挽我衣，何往何当还。","少留作诗去，奇哉此凭阑。"],"title":"七宝岩"}
