{"author":"丁宣","id":27370,"strains":["仄仄仄平○仄仄，仄平仄仄仄仄平。","仄仄○平仄平仄，仄平平仄○平平。","仄平仄仄仄平仄，平○仄仄仄平平。","仄平仄仄平平仄，平平仄仄平仄平。","仄仄平平仄平仄，平平平仄平仄平。","仄仄仄仄平平仄，○平仄平平平平。","仄平仄仄平平仄，仄平平仄平平平。","平平平仄平仄仄，仄仄平平平仄平。","平平平仄平平仄，平○仄○仄仄平。","仄平仄仄平仄仄，平平仄平平仄平。","仄平平仄平仄仄，仄仄仄平○平平。","平○仄仄仄○仄，仄仄平仄○仄平。","仄仄仄仄仄平仄，仄仄仄仄仄仄平。","仄仄平仄平仄仄，仄仄平平平仄平。","平平仄仄平平仄，仄仄平平仄仄平。","平仄平平平仄仄，平仄仄仄平仄平。","仄平仄仄平平仄，仄○平○仄仄平。","仄平仄仄平平仄，仄平仄仄仄○平。"],"paragraphs":["世上洞天三十六，缙云第二十九区。","古木参天架云屋，总真灵迹号仙都。","独峰壁立二千尺，凌空耸翠屹然孤。","仰瞻绝顶烟岚际，曾开菡萏名鼎湖。","旧说轩辕驻车辙，云骈风驭经此涂。","石釜炼灶丹砂就，乘龙帝乡才须臾。","紫虚碧落超尘世，侍臣无路攀龙须。","唐朝天子仙李裔，德格天心来瑞符。","祥烟嘉气卿云布，山中九传万岁呼。","步虚对峙云断续，东西互云高下殊。","涧边幽径登鸟道，上有镜岩如方壶。","岩中乳水沥嵌罅，滴石成穴如仰盂。","水一昼夜斛加半，潦不泛溢旱不枯。","鲁望曾记周景复，绝粒餐霞黄老徒。","栖真妙入悬珠会，八十余年隐此居。","千古寥寥桑海变，仙迹渺邈还有无。","石门瀑布虽云好，此间殊胜未易俱。","特然造化锺神秀，虎头妙手亦难图。"],"title":"仙都山"}
