{"author":"刘宰","id":93221,"strains":["仄仄平平仄仄平，平平平仄仄仄仄。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["薄俗纷纷不再淳，吁嗟公子独振振。","从知为善身心乐，不惮分财手足亲。","韦布几人勤礼遇，杯盘一笑见天真。","苍苍谁谓浑无信，千里名驹已绝尘。"],"title":"挽太平赵倅三首  其二"}
