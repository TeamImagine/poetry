{"author":"葛胜仲","id":230725,"strains":["平仄平平仄仄平，仄平平仄○仄平。","○平平仄平平仄，仄仄平○○仄平。","仄仄平○○仄仄，仄平平仄仄平平。","平平仄仄仄平仄，○平平平仄仄平。","仄平平仄仄平平，仄仄平○仄仄○。","○仄仄平○仄仄，仄○平仄仄平平。","仄平○仄平平仄，仄仄○○仄仄平。","平○仄平平仄仄，仄平○仄仄○平。"],"paragraphs":["云𪩘瓌奇甲震州，不须幽境更旁捜。","从来知是通侯国，此段方从胜客游。","闰岁春迟空水树，雨时溪涨失沙洲。","吾衰久矣欲何适，更为前山一上楼。","顾余峰好鏁云烟，入寺窥临信所传。","衣袒右肩从衲子，屐除前齿陟山巅。","一杯相属真宜釂，四者难并偶幸全。","亭号弄云谁作记，紫枢当日笔如椽。"],"title":"次韵郑维心游西余山"}
