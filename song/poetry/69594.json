{"author":"王炎","id":69594,"strains":["仄仄平平仄仄平，平平平仄仄平平。","仄平仄仄平平仄，平仄平仄仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["玉斧经年不暂闲，修成今夜月团圆。","老蟾是处光皆满，飞鹊如予意未安。","免与朋侪争翰墨，聊呼儿女具杯盘。","饮酣尚起飘然兴，欲访群仙到广寒。"],"title":"丙午中秋夜"}
