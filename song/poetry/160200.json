{"author":"林景熙","id":160200,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["雨余灯火坐茅斋，此夕田家有好怀。","造物心终扶畎亩，苍生命已堕颠崖。","燕山漕粟初航海，浙水移家半入淮。","贞观三钱谁复识，拥衣数起望台阶。"],"title":"浙中饥甚六月一雨颇慰"}
