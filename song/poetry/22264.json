{"author":"王十朋","id":22264,"strains":["仄仄平平仄平仄，仄仄平平○仄仄。","平平○仄平仄○，仄仄平平仄平仄。","仄平仄仄平仄平，仄仄平平仄平仄。","仄○平仄平仄仄，平仄平平仄平仄。","平平平仄平仄平，仄仄平仄仄平仄。","平仄平平平仄仄，仄○平平平仄仄。","○仄平平仄○仄，仄仄○平○仄仄。","仄平仄仄平仄○，仄仄平平○平仄。","平仄仄○仄○平，仄仄仄平平仄仄。","仄平仄仄仄○平，平仄平平仄○仄。"],"paragraphs":["老去生涯付杯酒，种秫辛勤三百亩。","东皋遗法嗟失传，蜜汁虀浆不通口。","迩来软饱经月无，岂有清欢对朋友。","百钱强就村媪醉，终夜蔬肠作雷吼。","先生祇把文字耕，妙意能施杜康手。","怜我新愁余万斛，那更浇肠无五斗。","分惠青州六从事，秘法兼蒙传肘后。","便同北海歌不空，免似东坡叹乌有。","嗟予偃蹇老更饕，感激故人情意厚。","会须续遣白衣来，篱畔黄花欲重九。"],"title":"林知常惠白酒六尊仍示酒法作十韵谢之"}
