{"author":"晁公溯","id":20969,"strains":["平仄仄平仄，平○平平平。","仄仄平平平，仄仄平仄平。","平平仄平仄，平仄仄仄平。","仄仄仄仄○，仄平平仄平。","仄仄平○平，平仄平平平。","仄仄平○仄，平○○仄平。"],"paragraphs":["麋鹿爱丰草，群行鸣呦呦。","自谓山林逃，可免刀几忧。","于人亦何事，之死盖有由。","所入谅不深，竟为罗网求。","所以安期生，高举昆仑丘。","辍食为叹息，吾其将远游。"],"title":"师永锡馈鹿"}
