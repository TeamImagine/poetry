{"author":"李商隐","id":22359,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["秘殿崔嵬拂彩霓，曹司今在殿东西。","赓歌太液翻黄鹄，从猎陈仓获碧鸡。","晓饮岂知金掌迥，夜吟应讶玉绳低。","钧天虽许人间听，阊阖门多梦自迷。"],"title":"寄令狐学士"}
