{"author":"王迈","id":107457,"strains":["平仄平平仄，平○平平平。","平平仄仄平，仄仄平仄平。","仄仄平平仄，仄仄平仄○。","仄仄仄平仄，仄○仄平平。","仄仄仄○平，仄仄平仄平。","平仄平仄仄，仄仄仄○○。","平仄平仄仄，仄仄仄○平。","？仄仄仄平，仄平仄平平。","仄平平平仄，平平仄平平。","平仄仄平仄，仄仄平平平。","平仄仄仄○，○平○平平。","仄仄仄平仄，仄平仄平平。","仄平平平平，平仄仄○○。","平平○仄仄，仄仄平○平。"],"paragraphs":["余与林公似，生长南山南。","吾翁与乃翁，宿望俱不凡。","或晚登黄甲，禄不霑斗甔。","或困顿场屋，补劳仅青衫。","执手授遗编，尚友迁继谈。","家法无谄语，妙理静中参。","丁丑俱一第，苦尽稍回甘。","蹭蹬二十年，令才换头衔。","向来同登者，青云遍腾骖。","吾辈惯冰檗，世好殊酸咸。","君去宰壮县，栽花兴方酣。","我乃赋归与，悔狂口宜缄。","棘蝇来营营，关虎卧眈眈。","颓波从汩没，砥柱高巉岩。"],"title":"送林公似有之宰古田  其一"}
