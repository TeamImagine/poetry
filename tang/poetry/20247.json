{"author":"章孝标","id":20247,"strains":["平仄仄平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天假纵横入幕筹，东南顿减一方忧。","行赍健笔辞天阁，坐见妖星落蔡州。","青草袍襟翻日脚，黄金马镫照旄头。","此行领取从军乐，莫虑功名不拜侯。"],"title":"送陈校书赴蔡州幕"}
