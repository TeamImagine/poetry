{"author":"杨万里","id":49588,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["句法何曾问外人，单传山谷当家春。","截来云锦花无样，倒写珠胎海亦贫。","汗竹香中翻墨汁，扶桑梢上挂头巾。","诗名官职看双美，向道儒冠不误身。"],"title":"书黄庐陵伯庸诗卷"}
