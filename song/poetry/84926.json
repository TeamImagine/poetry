{"author":"林宗放","id":84926,"strains":["平仄仄平仄，○仄仄平○。","仄平仄平仄，平平仄平平。","平平平仄仄，平平仄平平。","仄平○仄仄，平仄平平平。","仄平仄○仄，仄仄平仄平。","平平仄仄仄，仄仄平○仄。","仄仄仄仄平，平仄平仄平。","平仄仄平仄，平平平仄○。"],"paragraphs":["文曜炳天府，司禄辅时雍。","妥灵俨宫宇，垂光耀词锋。","牲齐蠲穀旦，英髦翕来宗。","桂旗降剡剡，瑶席瞻颙颙。","克诚致昭享，受嘏欣满容。","宾筵列左右，旅觯欢横纵。","美矣席上珍，何异金在镕。","联举属兹岁，青云升九重。"],"title":"会文昌宫"}
