{"author":"刘克庄","id":116102,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["又从天禄合中归，厌太官羊忆苦薇。","伋瑗昌言忧国事，永钦沽直暴君非。","贵人高爵悬金印，狎客闲情减带围。","独有冥鸿惜毛羽，刺天未肯羡群飞。"],"title":"次韵君节秘书三首  其二"}
