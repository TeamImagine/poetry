{"author":"吴儆","id":31468,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["朝来园柳变融和，深院啼鸦少客过。","清坐渐看银色遍，佳眠更觉溜声多。","谩夸明月舟中兴，争似销金帐底歌。","夜入蔡州擒叛将，拟将椽笔颂元和。"],"title":"次韵李提点雪中登楼之什二首  其二"}
