{"author":"韩淲","id":87444,"strains":["平平平仄平平平，平仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。","平仄仄平平仄仄，平平平仄仄平平。"],"paragraphs":["闲身襟抱为君开，山已高深水漫洄。","趁得春时花下饮，犹思秋夜月中来。","留连自觉太多事，潦倒相从更几回。","诗到唱酬成宛转，悠悠今古复关怀。"],"title":"二十三日次韵斯远"}
