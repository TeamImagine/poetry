{"author":"许及之","id":60917,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不到双峰一纪年，梦随清磬上高圆。","重来惯识羊肠路，兀坐慵谈兔角禅。","欲刬旧题无好语，羞将华发照清泉。","男儿问学全无用，愧尔耕夫垦石田。"],"title":"再游雁荡观双峰"}
