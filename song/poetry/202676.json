{"author":"许仲蔚","id":202676,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["青山叠叠水重重，古道才容匹马通。","飞鸟自由啼晚照，落花无著趁春风。","岩前积霭参差绿，天末余霞点缀红。","一一广陵如在眼，诗坛谁敢较豪雄。"],"title":"和许广渊南山"}
