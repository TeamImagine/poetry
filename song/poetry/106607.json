{"author":"程公许","id":106607,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平仄仄仄平平。"],"paragraphs":["离肠不耐食张梨，并裹橙金遣使赍。","薄馈羞同园吏菜，好词空费外孙虀。","含消汉苑梦频渴，霜落洞庭书续题。","莫遣楚娇多劝饮，怨歌难解太常妻。"],"title":"以梨橙寄景韩景韩有诗来谢因和韵奉答"}
