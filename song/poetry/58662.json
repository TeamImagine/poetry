{"author":"陈造","id":58662,"strains":["仄仄平平平，仄平仄仄仄。","平仄平平平，平仄仄平仄。","仄平平平仄，○仄平平仄。","平平仄平仄，平仄平仄仄。","平仄平仄仄，仄仄○○仄。","平平仄仄仄，仄仄仄○○。","平仄平平仄，平平仄○仄。","平平平仄平，仄○仄仄仄。","平平仄平仄，平仄仄仄仄。","平○仄平平，平仄仄仄○。"],"paragraphs":["自我铭盘盂，覆杯远麹糵。","人或安清修，身亦享黄发。","柰何悠悠者，沈酗无虚日。","言之每逢怒，周诰存苦阙。","狂悖贻世戒，气血瞢中竭。","持觞劝客意，彼肯独夭折。","投辖车钤颈，抽肠擢其骨。","交游多若人，自重要勇决。","关须太虚闭，交继叔夜绝。","毋兴圣贤悲，濡首右臂折。"],"title":"戒饮三诗  其三"}
