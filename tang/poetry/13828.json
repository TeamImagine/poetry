{"author":"李贺","id":13828,"strains":["仄平○平平平平，仄平仄仄平仄○。","仄仄仄仄仄仄平，平仄平平平仄平。","仄平仄仄仄平仄，仄仄仄平仄平○。","平平仄仄仄平○，仄仄平平○仄仄。"],"paragraphs":["上楼迎春新春归，暗黄著柳宫漏迟。","薄薄淡霭弄野姿，寒绿幽风生短丝。","锦床晓卧玉肌冷，露脸未开对朝暝。","官街柳带不堪折，早晚菖蒲胜绾结。"],"title":"河南府试十二月乐词 正月"}
