{"author":"马子严","id":77514,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["拳石中虚屋数椽，洞门东辟半规圆。","木高长蔽三竿日，人到同观一片天。","行路不堪秋后暑，禅床聊借午时眠。","山僧为我敲茶臼，相对炉香起暮烟。"],"title":"章岩"}
