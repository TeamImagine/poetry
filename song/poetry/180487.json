{"author":"王安石","id":180487,"strains":["平仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["怀抱难开醉易醒，晓歌悲壮动秋城。","年光断送朱颜去，世事栽培白发生。","三亩未成幽处宅，一身还逐众人行。","可怜蜗角能多少，独与区区触事争。"],"title":"偶成二首  其二"}
