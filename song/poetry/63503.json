{"author":"周孚","id":63503,"strains":["平平仄平平，仄仄○仄仄。","○平仄仄仄，平仄仄仄仄。","仄平仄○仄，平平平仄仄。","○平仄仄仄，仄仄平仄仄。","仄平平仄仄，仄仄平仄仄。","平平仄平平，仄平平仄○。","平平仄仄仄，○仄仄仄仄。","仄平仄仄仄，平仄平仄仄。","平平仄仄平，仄仄仄○○。","仄仄平仄仄，平○仄平仄。","仄平○平仄，仄仄○仄仄。","仄平平平平，平平仄○仄。"],"paragraphs":["匆匆永阳城，别我正月尾。","当时已念子，山路石磊磈。","只今再相见，霜风凋百卉。","长年走道路，煖席能得几。","信知书作祟，可但穷有鬼。","殚精谩屠龙，适周终履豨。","欹危不少慑，叹息子亦伟。","倒囊欲振子，吾事真不避。","西州老次公，采掇到葑菲。","肯令霜雪干，凋丧杂蒲苇。","子才正牢落，我意空愤悱。","勉旃无多谈，寒醅绿如蚁。"],"title":"赠杨文伯"}
