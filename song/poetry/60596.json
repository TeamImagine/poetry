{"author":"许及之","id":60596,"strains":["仄仄平仄仄，仄平仄仄平。","○仄平○仄，仄平仄平平。","仄平仄平○，仄仄仄平平。","○平仄平平，仄仄平仄平。","平仄仄○平，平平仄○平。","平平仄平平，仄仄仄平平。","○仄平仄平，仄平仄仄平。","平仄仄平仄，平平仄平○。","仄仄仄仄平，仄仄平仄平。","平平仄仄平，仄仄仄平平。","○仄仄平仄，仄仄仄平平。","仄平仄仄仄，仄仄平平平。"],"paragraphs":["理极终必复，孰逃造化机。","司夏流中气，执衡振严威。","有怀渴云霓，不愿雨珠玑。","油然起崚嶒，闪若惊霍挥。","嘉泽彻中霄，凉飚入重扉。","良苗固怀新，冶叶亦生辉。","从欲天匪私，屡丰古实稀。","垂老藉香火，凌晨肃裳衣。","百拜屈我躬，万感铭我肌。","兹生每有逢，末路敢为欺。","正尔饱丘壑，及此轸疆陲。","念终抱愧耻，已矣徒伤悲。"],"title":"再酬常之"}
