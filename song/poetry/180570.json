{"author":"王安石","id":180570,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["道人心与世无求，隠几萧然在此楼。","坐对高梧倾晓月，看翻清露洗新秋。","登临更欲邀元亮，披写还能拟惠休。","顾我不知天上乐，虚疑昨夜梦仙游。"],"title":"酬浄因长老楼上玩月见怀有疑君魂梦在清都之句"}
