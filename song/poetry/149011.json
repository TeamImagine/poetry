{"author":"方回","id":149011,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["余生橄榄蠖求伸，久作屠酥最后人。","万事不关闲处眼，三朝聊喜岁前春。","草芽地已回生意，雪霁天应念小民。","船活东游君决计，何当同载自由身。"],"title":"十二月二十八日立春次韵王山长俊甫"}
