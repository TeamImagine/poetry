{"author":"宋祁","id":24173,"strains":["平仄平平仄，平平仄仄平。","平平平仄仄，平仄仄平平。","仄仄平平仄，平○仄仄平。","仄平平仄仄，○仄仄○○。","仄仄平平仄，平○仄仄平。","仄平仄平仄，仄仄仄○平。","平仄平平仄，平平仄○平。","仄平平仄仄，仄仄仄平平。","仄仄仄平仄，平平平仄平。","平○仄仄仄，仄仄仄平平。","仄仄平平仄，平平仄仄○。","平平○仄仄，仄仄仄平平。","平仄○平仄，平平仄仄平。","平平平仄仄，平仄○平○。","仄○平○仄，平平仄仄○。","仄平平仄仄，仄仄仄平平。","平仄○平仄，平平仄仄平。","平平平仄仄，平仄仄平仄。"],"paragraphs":["心悸真摧橹，年衰逼异粮。","西征何日赋，东走向来狂。","遂隔承明谒，虚称建礼郎。","去都魂黯黯，思幄泪浪浪。","见{艹戾}惭纡绶，逢荷误索囊。","醒无次公酒，老畏侍中香。","前席初延问，烦言已中伤。","翕眉争恃笑，绕指讵容钢。","事隠或投杼，根危因拔杨。","阴收主父草，几落党人章。","雾露淮天恶，亭皋楚塞长。","平时犹有感，尔日固回肠。","溪涨淹蒲牒，洲风挫药房。","芿区晴外远，山叠暝前苍。","毒虺寒犹蠚，饥豺昼不藏。","若为贪坐阁，自此戒垂堂。","沦骨深恩在，雕虫绪业荒。","身孤惟夕梦，时到黼帷傍。"],"title":"思归"}
