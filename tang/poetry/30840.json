{"author":"罗隐","id":30840,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["楚珪班序未为轻，莫惜良途副圣明。","宫省旧推皇甫谧，寺曹今得夏侯婴。","秩随科第临时贵，官逐簪裾到处清。","应笑马安虚巧宦，四回迁转始为卿。"],"title":"裴庶子除太仆卿因贺"}
