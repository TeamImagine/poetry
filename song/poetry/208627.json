{"author":"吕南公","id":208627,"strains":["○平仄平仄，仄仄平○平。","平平仄仄平，仄仄平仄平。","仄仄仄平仄，仄○平平平。","平平平平平，仄仄仄平平。","仄仄平仄仄，仄平仄平平。","平平平仄仄，仄仄仄仄平。","仄仄平平平，仄仄平平平。","○○平仄平，仄仄平平平。","仄仄仄仄仄，仄平○仄平。","平平○仄○，仄仄仄仄平。","仄仄仄仄仄，仄平仄○平。","仄仄仄平平，仄仄仄仄平。"],"paragraphs":["相公坐东府，简拔无留才。","贤良得帅权，志与冯赵偕。","以策屈群力，勃如飞蚊来。","河湟多新田，陇渭少惊埃。","壮矣功利举，趣时各贤哉。","谁言夫子喙，不在此日开。","手把经纶书，想望黄金台。","相期衢道亨，纸墨皆云雷。","腊雪拍马睫，朔风穿仆怀。","虽云行路难，足免壮士哀。","去去合利见，少微近三台。","得志亦遄归，我有贺酒杯。"],"title":"送傅亨父"}
