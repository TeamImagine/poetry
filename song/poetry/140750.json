{"author":"姚勉","id":140750,"strains":["平平仄仄平，平仄仄平仄。","平平仄○○，平仄平仄仄。","仄仄○平平，仄仄仄平仄。","仄仄平平平，平平○仄仄。","平平仄仄仄，○仄仄仄平。","仄仄仄仄平，仄仄仄仄平。","仄平仄仄○，○仄仄仄平。","仄仄平平平，平仄平平平。"],"paragraphs":["罗浮古洞天，花木丽春晓。","仙人住其间，鸾鹄飞矫矫。","尚有苍生心，一念百忧绕。","日与诸贤游，仙人如此少。","徐潘不可作，空有赠子诗。","一蔡二李存，请子善视之。","愿言福寿兼，长在白玉墀。","寿域跻吾民，安用神仙为。"],"title":"赠相道士梁弥仙"}
