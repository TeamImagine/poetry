{"author":"释智圆","id":221372,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["梵宇清虚远俗喧，登临时得爽吟魂。","卷帘高雪明稽岭，上阁秋涛出海门。","群木冷阴连古塔，疏钟寒韵彻江村。","城中泉石诗中景，闲对文公尽日论。"],"title":"梵天寺二首  其二"}
