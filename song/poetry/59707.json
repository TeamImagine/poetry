{"author":"陈造","id":59707,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平仄仄平。"],"paragraphs":["被旱农家怒伏龙，衰翁岁望甚于农。","人方半菽延朝夕，我亦频年阙釜锺。","洒润似惊萁火冷，骤寒不贷布衾重。","有来喜雨清新句，一笑令人失病容。"],"title":"次喜雨韵"}
