{"author":"虞俦","id":62182,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一雨丰年兆可探，全胜雪瑞白成三。","偏怜令尹关心切，喜对农夫洗汗惭。","秔稻秀畦欣绿润，芙蓉依水媚红酣。","词源顿遣如泉涌，酒量悬知似海涵。"],"title":"和广德宋宰喜雨"}
