{"author":"项安世","id":53380,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["依环仿磬作园池，戛玉铿金出好词。","世擅文章从魏氏，家传仁义见韩碑。","抱关碌碌卑飞日，去国迟迟独往时。","相值两穷方有味，短笺朝暮送新诗。"],"title":"次前韵答徐监门"}
