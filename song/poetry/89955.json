{"author":"释居简","id":89955,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄仄平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["寸金尺地长安土，不种其他只种葵。","葵倚太阳知向背，土于生物荐华滋。","睡醒檐影三竿早，歌彻花阴几线迟。","欲劝飞光一杯酒，要看侧盏绕芳枝。"],"title":"张主簿葵庵"}
