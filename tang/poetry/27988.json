{"author":"皮日休","id":27988,"strains":["仄仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["借问山中许道士，此回归去复何如。","竹屏风扇抄遗事，柘步舆竿系隐书。","绛树实多分紫鹿，丹沙泉浅种红鱼。","东卿旄节看看至，静启茅斋慎扫除。"],"title":"南阳润卿将归雷平因而有赠"}
