{"author":"范成大","id":43739,"strains":["仄仄仄平仄，仄○仄○平。","仄仄仄仄仄，仄平○平平。","○○仄平仄，仄仄仄仄平。","仄仄仄仄仄，平仄○平平。","仄○平平平，平○仄平平。","仄平仄平平，仄仄平平平。","仄平仄仄仄，○仄平仄平。","仄仄仄仄仄，仄平○仄○。","平仄仄仄仄，仄平仄平平。","平平仄仄仄，○○仄平平。"],"paragraphs":["片月挂高岭，我行至其巅。","举手欲揽撷，恐惊乘鸾仙。","菲菲桂香动，肃肃露脚寒。","北斗已到地，南斗犹阑干。","但闻浮黎音，来从始青天。","大星与之俱，晓色明旗旛。","素烟渺陆海，中有人所寰。","想见地上友，启明膏火煎。","星落玉宇白，日生绮霞丹。","冰轮未肯去，相看尚团团。"],"title":"残夜至峰顶上"}
