{"author":"林希逸","id":119777,"strains":["仄仄仄平仄，○○仄仄平。","平平平仄仄，仄仄仄平平。","仄仄平平仄，平平仄仄平。","仄平○仄仄，仄仄仄○平。","仄○○平仄，平○仄仄○。","平平平仄仄，仄仄仄○平。"],"paragraphs":["皓色一轮满，吟看独倚楼。","伊谁能扫月，使我不悲秋。","处处寒光共，娟娟素魄浮。","竹知空弄影，帚岂解驱愁。","露重应徒洒，云行却暂收。","谁疑门外雪，谩欲课苍头。"],"title":"月色不可扫  其二"}
