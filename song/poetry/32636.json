{"author":"陆游","id":32636,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["初报边烽照石头，旋闻胡马集瓜州。","诸公谁听刍荛策，吾辈空怀畎亩忧。","急雪打窗心共碎，危楼望远涕俱流。","岂知今日淮南路，乱絮飞花送客舟。"],"title":"送七兄赴杨州帅幕"}
