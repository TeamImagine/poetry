{"author":"许棠","id":27573,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["东吴远别客西秦，怀旧伤时暗洒巾。","满野多成无主冢，防边半是异乡人。","山河再阔千余里，城市曾经一百春。","闲与将军议戎事，伊兰犹未绝胡尘。"],"title":"成纪书事二首 一"}
