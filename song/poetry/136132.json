{"author":"利登","id":136132,"strains":["平仄平平仄平仄，仄仄○○仄平仄。","仄平仄仄仄平平，平仄平平仄○仄。","仄平平仄仄仄平，仄仄平平仄○仄。","平○平平平，仄仄仄平仄。","平○平平仄仄○，仄仄○○仄平仄。"],"paragraphs":["双石巑岏倚云瘦，背立苍苍两成丑。","不知底事忤夫君，千载春风不回首。","妾身虽弃妾不冤，混沌初开已相守。","君兴蟠天云，妾亦助君去。","终当为霖九地回，白日昭昭此情傃。"],"title":"贵谿有石相背而生俗名之背夫石余谓妻安背夫抑夫弃之耳易之曰夫弃石"}
