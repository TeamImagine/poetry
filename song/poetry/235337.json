{"author":"程俱","id":235337,"strains":["平平仄平平仄仄，仄仄平平仄平仄。","仄平仄仄仄平平，仄仄平○仄○仄。","○平○平平仄仄，仄仄○○仄○仄。","平平仄仄仄平○，平仄仄平平仄仄。","仄平仄仄仄仄○，平平仄仄平○平。","仄○平○仄仄仄，平仄仄平平○平。","平平○仄○平仄，仄仄○平仄平○。","平平仄仄仄仄平，仄平仄平平仄平。"],"paragraphs":["饥乌夜啼栖复起，仡粟飞光透窗纸。","卷帘万瓦白生烟，桂影扶疏浄如洗。","回肠正随清漏转，叶下空庭乱如霰。","青灯耿耿夜何其，云篆吐兰初一线。","岁云暮矣万窍号，霜天旅雁求其曹。","月行虚空几万里，群犬吠光声正豪。","蒲团瞑目空危坐，逝者如斯白驹过。","悠悠昨梦不可攀，此身此心何日闲。"],"title":"夜坐"}
