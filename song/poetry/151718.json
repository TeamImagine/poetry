{"author":"何梦桂","id":151718,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["莫向扬州唱竹西，枯桑海水自相知。","笼中老鹤千年翅，冰下寒蚕五色丝。","官小暂淹山谷驾，庭闲好和老坡诗。","凌风更上丹山顶，应笑人间蚁垤卑。"],"title":"寄和竹所叔摄慈溪税官二首  其一"}
