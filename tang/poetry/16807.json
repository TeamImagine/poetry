{"author":"白居易","id":16807,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["晴阳晚照湿烟销，五凤楼高天泬寥。","野绿全经朝雨洗，林红半被暮云烧。","龙门翠黛眉相对，伊水黄金线一条。","自入秋来风景好，就中最好是今朝。"],"title":"五凤楼晚望"}
