{"author":"陆游","id":39332,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄仄平。"],"paragraphs":["幼舆只合著山岩，误被恩光不盖惭。","人怪衰翁烦尺一，心知造物赋朝三。","飞腾岂少摩云鹘，蹙缩方同作茧蚕。","安得公朝闵枯朽，早教归卧旧茆庵。"],"title":"自局中归马上口占"}
