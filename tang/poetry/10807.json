{"author":"刘禹锡","id":10807,"strains":["平平仄仄仄，仄仄仄平平。","平仄仄平仄，仄平○仄平。","仄平○仄仄，平仄平平平。","平仄平平仄，仄平○仄平。","仄○平仄仄，仄仄仄平平。","仄仄平平仄，平平仄仄平。"],"paragraphs":["人谁不愿老，老去有谁怜。","身瘦带频减，髪稀冠自偏。","废书缘惜眼，多炙为随年。","经事还谙事，阅人如阅川。","细思皆幸矣，下此便翛然。","莫道桑榆晚，微霞尚满天。"],"title":"酬乐天咏老见示"}
