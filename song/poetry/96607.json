{"author":"陈宓","id":96607,"strains":["仄仄平仄仄，平平仄平平。","○仄平○仄，○平平仄平。","平平平平平，仄仄平仄平。","○仄仄○仄，仄仄平仄平。","平平仄平仄，仄○○平平。","仄仄仄平仄，仄仄○仄○。","仄平仄仄仄，仄仄仄仄平。","○仄平仄平，仄仄平平平。","仄仄仄平仄，仄仄平平平。","平平仄仄仄，仄仄平平平。","仄仄平平仄，仄○仄仄○。","仄平平仄仄，仄仄平○仄。","平平平仄仄，仄平平仄平。","仄仄○平仄，平仄平平仄。","仄仄仄平平，仄仄平仄平。","仄仄仄平仄，平仄仄仄○。","平仄仄仄仄，仄平○平平。","仄平平平仄，仄仄仄平平。","平平仄平仄，仄仄平○○。","仄平仄平平，仄仄平○平。","仄仄仄仄仄，仄仄○仄○。","仄○平平平，仄仄平平平。","平平○仄平，仄仄仄仄平。","仄平○仄仄，平平平仄平。","平○仄平仄，○仄仄仄平。"],"paragraphs":["昔我壬子岁，辞家莆山阳。","迎妇丞相府，调官君子乡。","于时公声名，岂独梁楚扬。","闻者尽兴起，见者斋以庄。","英华发经笥，土苴遗巾箱。","虎蔚管庸见，海钜蠡可量。","伏波少已勇，捷出翰墨场。","遗我明月珠，一见心先凉。","掷地戛清玉，映日开炎光。","春云可比态，百卉羞无芳。","下顾阴何辈，颉颃李杜行。","不知生最晚，磊磊何相望。","文臻韩氏奥，学升夫子堂。","道贯参曾唯，心悟颜斋忘。","所读者何书，诵此虞与唐。","所敬者何物，瞻彼昊与苍。","仁义久已熟，出言如探囊。","又同冲霄鹤，举世避轩昂。","斯文尚何俟，木铎天其将。","六经作黄麻，一赋卑长杨。","厚赐顾曷报，有类相马偿。","但当铭之心，刻珮联琳琅。","区区重此来，得遂举一觞。","洒然如热濯，车轮宽别肠。","归将诧朋友，亲炙道德香。"],"title":"和陈教"}
