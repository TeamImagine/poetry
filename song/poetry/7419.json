{"author":"王之道","id":7419,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平仄仄平仄，仄平仄仄仄平平。"],"paragraphs":["王师千里下邦畿，三月宜新对敌围。","江上扁舟随处是，烟中华屋转头非。","逢人借问何时定，有客来传二圣归。","已办笭箵学元结，卜邻犹冀不相违。"],"title":"避寇糁潭登李彦修延秀阁"}
