{"author":"曾丰","id":72549,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["受命于天已背时，形模骨相岁寒姿。","馨香事业清风觉，枯淡生涯皓月知。","檐下横窗谁领略，溪边照水自娱嬉。","岭南驿使虽相爱，送入京华岂所宜。"],"title":"梅  其三"}
