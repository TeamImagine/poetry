{"author":"程公许","id":106487,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老怯尊前倒玉山，清晨有约夕曛还。","似知是日笙箫沸，趁赏群芳绮缬班。","细阅余妍能几许，喜因小疾得端闲。","持觞不釂春应笑，若欠题诗亦厚颜。"],"title":"清明日郡圃游观者如织余以赵园之约至夕乃还若水赋诗后四日偶因小疾谒告清坐始得奉答"}
