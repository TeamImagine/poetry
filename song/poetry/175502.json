{"author":"刘敞","id":175502,"strains":["仄仄○平仄，○平仄仄仄。","仄平平仄仄，平仄仄平平。","○仄○○仄，平○仄仄平。","平平平仄仄，平仄仄平平。","平仄○○仄，平平仄仄平。","平平仄仄仄，平仄仄平平。","仄仄平平仄，○○仄仄○。","平平仄仄仄，平仄仄○平。","仄仄平平仄，平平仄仄平。","仄平平仄仄，○仄仄平平。","仄仄平平仄，平○仄仄平。","平平平仄仄，平仄仄○平。","仄仄平平仄，平平仄仄平。","平平平仄仄，仄仄仄平平。","仄仄平平仄，平○仄仄平。","平平平仄仄，仄仄仄平平。"],"paragraphs":["四海传烽急，长安亦响振。","老儒稽变事，强敌暴生民。","廷议衣冠客，书闻草野臣。","诸公咸世杰，天子识平津。","开府三司旧，提兵十万新。","丹青大信着，明白睿谋伸。","赐马飞龙亚，分衣宝带亲。","貔貅帐下士，鹓鹄幕中宾。","虎节关河雪，天街毕昴尘。","朔方须筑郡，燕谷豫含春。","策效曾无敌，师行辄有神。","人心惟助顺，天道亦亲仁。","执钺来刑虢，勾芒下赐秦。","成功符屈指，默化剧陶钧。","既已通西域，还应察珮珉。","焉知充国颂，不足壮麒麟。"],"title":"上夏太尉"}
