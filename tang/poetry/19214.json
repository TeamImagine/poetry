{"author":"殷尧藩","id":19214,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["烟树寒林半有无，野人行李更萧疏。","堠长堠短逢官马，山北山南闻鹧鸪。","万里关河成传舍，五更风雨忆呼卢。","寂寥一点寒灯在，酒熟邻家许夜沽。"],"title":"旅行"}
