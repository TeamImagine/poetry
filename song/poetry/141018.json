{"author":"许月卿","id":141018,"strains":["仄仄平平仄仄平，仄平平仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄仄平。","平平仄仄平平仄，平仄平平仄仄平。"],"paragraphs":["浴罢披襟竹影斜，客中残暑散空花。","人行窗外云无脚，月起林间灯映纱。","举酒闻钟知近寺，谈诗食李却忘家。","明朝又浴还来此，何必开樽只煮茶。"],"title":"浴罢"}
