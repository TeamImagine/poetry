{"author":"黎廷瑞","id":165822,"strains":["仄平平平仄，仄仄平仄平。","平平仄仄仄，平平仄平平。","仄○仄仄仄，平平仄仄平。","仄仄仄平平，仄仄○仄平。","平○仄仄仄，仄仄平○平。","○仄仄仄○，平仄平○平。","仄平仄仄仄，仄仄平仄平。","平平○平平，仄平仄平○。","仄平仄仄仄，仄仄平仄平。","平仄仄平仄，仄仄仄仄○。","平平○平平，平仄平仄平。","○仄仄仄平，平平平仄平。"],"paragraphs":["卧疴云林下，寂寂谁与居。","高风下木叶，泠泠晚窗虚。","忽思往代事，聊披案上书。","始得暂欣然，稍久叹以吁。","冲冠或愤激，反袂还欷歔。","拊卷忽自叹，毋乃狂且迂。","此何豫尔事，况复千载余。","来今正绵绵，尔心复何如。","有怀不自展，乃挟冰炭俱。","因此得冲静，万念悉扫除。","岩花吹幽香，清酒堪满壶。","且复举一觞，冥然聊自娱。"],"title":"读书"}
