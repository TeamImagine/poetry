{"author":"徐铉","id":442,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["抱瓮何人灌药畦，金衔为尔驻平堤。","村桥野店景无限，绿水晴天思欲迷。","横笛乍随轻吹断，归帆疑与远山齐。","凤城回望真堪画，万户千门蒋峤西。"],"title":"和太常萧少卿近郊马上偶吟  其二"}
