{"author":"欧阳澈","id":10260,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["鸡窗俛默谢尘嚣，炙手权门懒折腰。","节操刚持忠孝砺，胸襟常以古今浇。","萧条陋巷闲三径，牢落生涯寄一瓢。","何日高轩能我过，竹林清集共逍遥。"],"title":"述怀寄仲宝"}
