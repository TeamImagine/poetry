{"author":"释居简","id":91328,"strains":["平○平仄平，仄○○平平。","平平仄○仄，仄仄平平平。","仄仄仄平仄，仄平平仄平。","仄仄平平平，仄仄○仄○。","仄仄仄仄仄，仄仄○仄平。","仄平平仄平，平仄仄仄平。","仄平仄仄仄，仄仄平仄平。","仄平仄仄平，平仄平平平。","仄仄仄仄平，仄仄平平平。","○平仄平仄，平平平仄平。","仄仄仄仄仄，仄仄平平平。","平平仄○平，○仄平平○。","○仄平仄平，平平平仄平。","仄平平平○，仄仄平平平。"],"paragraphs":["蕲当淮楚冲，虏骑如云隤。","书生胆如斗，激烈生风雷。","备御尽吾力，力殚心不灰。","誓与城存亡，不遣疋马回。","忍死不忍屈，视死犹去来。","一州同一心，忠愤铁石开。","舍生贵取义，肯顾儿女哀。","话头素讲明，余刃方恢恢。","视古不愧今，落落俱雄才。","援师窘于兔，趑趄山泽隈。","遂使破贼手，不复歼渠魁。","仪刑古睢阳，观阙双崔嵬。","传后韩愈书，芒寒炖九垓。","不知蕲州传，大手今谁哉。"],"title":"读泣蕲录"}
