{"author":"释居简","id":91728,"strains":["平平平仄平，仄仄仄仄平。","仄仄仄平仄，平仄○平平。","○仄○仄仄，仄仄平平平。","仄仄平仄平，平仄平平平。","仄仄平仄仄，仄仄仄仄平。","平平仄仄仄，平仄仄仄平。","仄平平仄仄，仄仄平平平。"],"paragraphs":["髯高江汉归，化作木石妖。","槁树怪槎枿，俱趁毫端朝。","苍藓并砌泣，老棘伤秋雕。","筿簜霜不蕃，兰茝春方饶。","抵死兰茝傍，不肯著艾萧。","坡陁数片石，仙袂拂不消。","定知何处见，五老前山椒。"],"title":"菊磵兰石松菊手卷"}
