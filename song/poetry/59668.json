{"author":"陈造","id":59668,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄仄平仄仄，仄平平仄仄平平。"],"paragraphs":["吾家水豢惯秋春，谷饲栏栖又一新。","友义何须换鹅帖，邻墙防有嗾獒人。","眠沙泛渚期它日，问俗充庖戒未仁。","酬我质剂当倍称，学书还复慰清真。"],"title":"傅商卿借鹅"}
