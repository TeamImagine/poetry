{"author":"史浩","id":19490,"strains":["仄仄平平仄，仄平仄平平。","○○仄平仄，仄仄平平○。","平仄仄仄平，平仄平平平。","平平仄平仄，仄仄平仄平。","仄平仄平仄，平仄平○平。","平○仄仄平，平仄平平平。","仄仄仄平仄，仄仄平仄平。","仄平○仄仄，平仄仄仄平。","仄仄仄仄仄，仄仄平平平。","平平仄平仄，仄仄仄仄平。"],"paragraphs":["老凤鸣阿阁，有雏灿丹青。","相将上浮玉，有翼垂南溟。","惟实在竹头，香雾风泠泠。","惟泉似清醴，漱作甘露零。","满胸饮冰雪，终日翔禅扃。","摩娑古断碑，颦頞嗟天刑。","觅句写真赏，岂只夸一能。","后生正可畏，之子乃妙龄。","使我读数四，爽气生襟灵。","飞书寄豚犬，俾作座右铭。"],"title":"德骏贤郎铭字韵"}
