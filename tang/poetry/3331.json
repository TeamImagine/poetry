{"author":"杜甫","id":3331,"strains":["仄○仄○仄，平平平仄平。","平平仄仄仄，仄仄仄平○。","仄仄平仄仄，平平平仄平。","○平平仄仄，○仄仄平平。","仄仄仄平仄，平平平仄平。","平平仄仄仄，仄仄仄平○。","平仄平平仄，平○仄仄○。","平平平仄仄，仄○仄○○。","仄仄仄平仄，平平平仄平。","仄○平仄仄，仄仄仄平○。"],"paragraphs":["野兴每难尽，江楼延赏心。","归朝送使节，落景惜登临。","稍稍烟集渚，微微风动襟。","重船依浅濑，轻鸟度层阴。","槛峻背幽谷，窗虚交茂林。","灯光散远近，月彩静高深。","城拥朝来客，天横醉后参。","穷途衰谢意，苦调短长吟。","此会共能几，诸孙贤至今。","不劳朱户闭，自待白河沈。"],"title":"送严侍郎到绵州同登杜使君江楼"}
