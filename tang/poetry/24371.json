{"author":"赵嘏","id":24371,"strains":["仄仄平平仄仄平，仄平平仄仄平平。","仄平平仄平平仄，平仄平平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["失意何曾恨解携，问安归去秣陵西。","郡斜杨柳春风岸，山映楼台明月溪。","江上诗书悬素业，日边门户倚丹梯。","一枝攀折回头是，莫向清秋惜马蹄。"],"title":"送裴延翰下第归觐滁州"}
