{"author":"白居易","id":17446,"strains":["平仄○平仄，平平仄仄平。","平平○仄仄，仄仄○平仄。","平仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平仄。"],"paragraphs":["官俸将生计，虽贫岂敢嫌。","金多输陆贾，酒足胜陶潜。","床煖僧敷坐，楼晴妓卷帘。","日遭斋破用，春赖闰加添。","老向欢弥切，狂于饮不廉。","十年闲未足，亦恐涉无厌。"],"title":"书事咏怀"}
