{"author":"严维","id":5635,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["天师百岁少如童，不到山中更不逢。","洗药每临新瀑水，步虚时遶最高峰。","篱根五月留残雪，座右千年荫古松。","此去人寰知近远，回看路隔一重重。"],"title":"题茅山李尊师所居"}
