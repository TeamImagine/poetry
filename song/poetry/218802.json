{"author":"李廌","id":218802,"strains":["仄仄平平仄仄平，平仄仄仄平平平。","平○平仄仄平平，仄平仄仄平平平。","平平仄平平仄仄，平平平仄仄平平。","平平平平○仄仄，平平仄仄仄平平。","仄○平仄仄仄平，仄仄仄仄平平平。","平平仄仄仄仄平，仄仄仄仄平平平。","仄平平平仄平仄，仄仄仄仄平○平。","仄○平○仄平仄，平仄平仄仄平平。"],"paragraphs":["上国兹晨每豫游，仙仗缭绕来瀛洲。","天王高御宝津楼，侍臣壁立环诸侯。","箫韶引风摇树羽，晴波飞影动宸旒。","阑干仙人深雾縠，楼前彩缆系龙舟。","锦标霞举夺日精，万楫竞渡驰蛟虬。","天颜一解四海春，乐岁已忘凶年忧。","况今持盈戒欹器，不使逸豫常从流。","锦帆高张亦佳耳，清汴东注贯扬州。"],"title":"有怀都下寒食"}
