{"author":"宋祁","id":13879,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["貂裘敝尽饮瓢空，身滞平台倦客中。","濩落本依庄栎社，飘飖误闭陇鹦笼。","心缘远别长依旆，发近穷年已付蓬。","素愿禄储过六百，云罗天外有冥鸿。"],"title":"倦客"}
