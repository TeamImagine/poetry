{"author":"郭祥正","id":192195,"strains":["平仄平仄仄，平○仄平平。","仄○平平仄，平仄仄平平。","仄平平仄仄，平平仄平○。","仄平平仄仄，仄仄平平平。","平仄仄○仄，仄平平仄○。","平仄仄平仄，仄仄仄○平。","平仄平仄平，平平平仄平。","平仄平仄仄，仄仄平平平。"],"paragraphs":["人世无百岁，尘劳枉营营。","岂如田园乐，歌啸送余生。","况同盘石上，开亭石为屏。","卷帘春雨足，洗耳松风鸣。","孤鸟望中没，淡烟山际横。","时复命儿息，讲道或传经。","经罢哦五言，珠玑沧海倾。","嗟我无羽翼，往适幽忧情。"],"title":"寄题留二君仪田园基石亭二首  其二"}
