{"author":"沈与求","id":250607,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["联络樛枝架短檐，苍髯绿骨尚依然。","袪除畏日心三伏，领略清风直四筵。","好在老龙蟠夭矫，悮来孤鹤舞蹁跹。","那堪侧雨敲窗夜，贪听飕飕自不眠。"],"title":"松架"}
