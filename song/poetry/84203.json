{"author":"任希夷","id":84203,"strains":["平平仄平平，平平仄○平。","平仄仄○仄，仄○平仄平。","○平平仄仄，仄平平○平。","平平仄仄仄，仄仄平平平。","○平平○仄，○仄平平平。","平平仄仄仄，平仄○平平。"],"paragraphs":["沧江丽晴晖，扬铃出王畿。","双阙望中远，片帆波上飞。","殷雷车马隔，遏云歌吹希。","归东水浩浩，拱北心依依。","难云周行寘，犹恨天颜违。","年华易婉晚，何日当旋归。"],"title":"重五出都门后一日效乐府作"}
