{"author":"晁补之","id":214675,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["天香国色竞新奇，初过清明未觉稀。","困舞尚迎风袅袅，醉妆犹弄日晖晖。","飘零洛下千金价，惭愧江南百草菲。","谢守多才最怜尔，百篇能伴羽觞飞。"],"title":"次韵李秬赏花"}
