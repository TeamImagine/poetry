{"author":"杜甫","id":2594,"strains":["平平○仄仄○平，仄平仄仄仄仄平。","仄平○仄仄平平，仄平仄平仄平平。","仄仄平○仄仄平，仄○仄○仄仄○。","仄○○平仄仄平，平平仄仄○仄平。","平平平仄仄仄平，仄平仄仄仄平平。","仄○仄仄○平平，平仄○平仄仄平。","仄○仄仄仄平○，仄仄仄仄平仄平。","○平仄仄仄平平，平仄平平仄仄平。","仄○平仄仄○平，○仄○平仄仄○。","仄仄仄仄○平平，平○仄仄○平平。","平仄仄仄平仄平，平平平仄平仄平。"],"paragraphs":["知章骑马似乘船，眼花落井水底眠。","汝阳三斗始朝天，道逢麹车口流涎。","恨不移封向酒泉，左相日兴费万钱。","饮如长鲸吸百川，衔杯乐圣称世贤。","宗之潇洒美少年，举觞白眼望青天。","皎如玉树临风前，苏晋长斋绣佛前。","醉中往往爱逃禅，李白一斗诗百篇。","长安市上酒家眠，天子呼来不上船。","自称臣是酒中仙，张旭三杯草圣传。","脱帽露顶王公前，挥毫落纸如云烟。","焦遂五斗方卓然，高谈雄辨惊四筵。"],"title":"饮中八仙歌"}
