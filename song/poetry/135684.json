{"author":"蔡襄","id":135684,"strains":["○平平仄平平平，仄仄仄仄平仄平。","平平仄平仄平仄，平仄仄平平仄○。","○平仄○仄平仄，平○仄仄平○平。","仄平仄仄平○○，仄平平仄○平平。","仄平仄仄仄平仄，仄平仄仄平平平。","平平仄仄平仄仄，仄仄平仄平仄平。","平平仄仄仄仄仄，仄平仄仄平○平。","平平仄仄平仄仄，仄平仄仄平○平。","平平平仄○仄仄，○平仄仄平○平。","仄平仄仄仄○仄，仄仄○仄平○平。","仄平平仄仄平仄，仄平仄仄○平平。","平平○仄平仄仄，仄仄平仄仄仄平。","○仄仄仄仄仄仄，仄仄仄仄平平平。","仄平仄仄平平仄，仄仄仄○平仄仄。","平平仄平仄仄○，仄平平仄平平平。","○平仄仄仄平仄，平仄○仄○平平。","仄平仄仄平○仄，仄平仄平平仄平。"],"paragraphs":["中朝鸾鹤何仪仪，慷慨大体能者谁。","之人起家用儒业，驰骋古今无所遗。","当年得从谏官列，天庭一露胸中奇。","矢身受责甘如荠，沃然华实相葳蕤。","汉文不见买生久，诏书晓落东南涯。","归来俯首文石陛，尹以京兆天子毘。","名都翼翼郡国首，里区百万多占辞。","豪宗贵幸矜意气，半言主者承其颐。","昂昂孤立中不倚，传经决讼无牵羁。","老奸黠吏束其手，众口和附歌且怡。","日朝黄幄迩天问，帝前大画当今宜。","文陈疏举时密启，此语多秘世莫知。","传者籍籍十得一，一者已足为良医。","一麾出地番君国，惜此智虑无所施。","吾君睿明广视听，四招邦俊隆邦基。","廷臣谏列复钳口，安得长喙号丹墀。","昼歌夕寝心如疚，咄哉汝忧非汝为。"],"title":"四贤一不肖诗 范希文"}
