{"author":"杨蟠","id":146980,"strains":["仄仄仄平仄，○平仄平仄。","平平平仄平，仄仄仄平仄。","仄仄仄仄仄，平平仄平仄。","平平○○平，仄仄仄仄仄。","仄仄仄○仄，平平仄平仄。","平平平仄平，平仄○平仄。","平仄仄平仄，仄平○仄仄。","平平平平平，仄仄仄○仄。","平仄仄○仄，仄平仄平仄。","平平平仄平，仄仄仄平仄。","平仄仄平仄，仄平○仄仄。","平○仄平平，仄仄平仄仄。"],"paragraphs":["我有二林侣，相邀步寒日。","超然人外游，下见众山出。","木叶落已静，乾坤欠萧瑟。","浮云当空翻，惨惨百鸟没。","欲辨越中岸，青烟易为失。","山川何寂寥，宫阙犹仿佛。","谁是古来者，念之难再述。","功名随尘埃，岂复有其骨。","今我二三子，永为傲时物。","篇章逢太平，窈窕坐天末。","生理本无固，愿言从此毕。","登临望前人，世事安敢忽。"],"title":"初冬同晤贤二师登映发亭望会稽"}
