{"author":"李新","id":223113,"strains":["平平平仄仄平平，仄仄平平仄仄平。","仄仄仄平仄仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["虬龙金璧走天阍，下有高陵几代孙。","赋掷玉声那问价，笔生春意自无痕。","尚书补去由高第，廷尉除归不署门。","元圃长生新酿熟，一庭椿露滴黄昏。"],"title":"赠翟提刑  其二"}
