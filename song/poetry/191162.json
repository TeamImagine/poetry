{"author":"韦骧","id":191162,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["九陌尘埃变玉沙，云中双阙陋仙家。","丰年欲启三登兆，大巧先裁六出花。","高卧洛阳逢汲引，雄文梁苑动吁嗟。","郎闱自愧徒温饱，坐拥炎炉叹岁华。"],"title":"和刘公仪郎中对雪"}
