{"author":"孙逖","id":45676,"strains":["平○仄○平，平平仄仄平。","平○仄平仄，○仄仄平○。","平仄平○仄，平平仄仄平。","平平仄仄仄，平仄仄平平。","平仄○平仄，平平仄仄平。","仄平平仄仄，平仄仄平平。","仄仄平平仄，平○仄仄平。","○○平仄仄，平仄仄平平。"],"paragraphs":["楼观倚长霄，登攀及霁朝。","高如石门顶，胜拟赤城标。","天路云虹近，人寰气象遥。","山围伯禹庙，江落伍胥潮。","徂暑迎秋薄，凉风是日飘。","果林余苦李，萍水覆甘蕉。","览古嗟夷漫，凌空爱泬寥。","更闻金刹下，钟梵晚萧萧。"],"title":"立秋日题安昌寺北山亭"}
