{"author":"杜甫","id":3281,"strains":["平平仄仄仄平平，仄仄平平仄仄平。","平仄平平平仄仄，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["元戎小队出郊坰，问柳寻花到野亭。","川合东西瞻使节，地分南北任流萍。","扁舟不独如张翰，白帽还应似管宁。","寂寞江天云雾里，何人道有少微星。"],"title":"严中丞枉驾见过"}
