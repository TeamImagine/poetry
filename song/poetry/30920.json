{"author":"李流谦","id":30920,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平仄仄仄。","仄仄平平仄平仄，仄平平仄仄平平。"],"paragraphs":["郊行不欲经城市，厌见尘沙漠漠黄。","响树蜩螗凭晚吹，遶陂凫鹜占残阳。","青山与世久相绝，修竹于人未易忘。","下马招提揖僧话，始知尘境有仙乡。"],"title":"郊行至天王院"}
