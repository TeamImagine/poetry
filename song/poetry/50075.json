{"author":"周必大","id":50075,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平平仄，平平平仄仄平平。"],"paragraphs":["送君南浦惨离情，握手依依数去程。","日薄云浓风转劲，江寒水落浪还生。","此时执别仙舟稳，后夜相思山月明。","好把嘉猷献丹扆，中兴天子急升平。"],"title":"送陆先生圣修赴春闱"}
