{"author":"张先","id":243378,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["清歌曲曲酒巡巡，一举金蕉五十分。","山影与天都在水，风光为月不留云。","节回路口千门待，乐过湖心四岸闻。","莫笑闲官奉欢席，自来蒿艾近兰薰。"],"title":"九月望日同君谟侍郎泛西湖夜饮"}
