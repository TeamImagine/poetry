{"author":"孙觌","id":239422,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["敝裘羸马老风尘，两鬓星星乱白纶。","乘兴来寻剡溪雪，倦游归钓锦江春。","眼中了了三生梦，俗眼欣欣一笑亲。","急雨催诗头上黑，凭谁唤起谪仙人。"],"title":"次韵蒋次庄二首  其一"}
