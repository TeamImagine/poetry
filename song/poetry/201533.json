{"author":"彭汝砺","id":201533,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["孤城纵目尽南东，山转溪回翠且重。","云际静浮滨汉水，林端清送上方钟。","今时汉北无雏凤，当日襄南有卧龙。","万事废兴无足问，登临吾乐正从容。"],"title":"城上"}
