{"author":"苏轼","id":195374,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["七千里外二毛人，十八滩头一叶身。","山忆喜欢劳远梦，地名惶恐泣孤臣。","长风送客添帆腹，积雨浮舟减石鳞。","便合与官充水手，此生何止略知津。"],"title":"八月七日初入赣过惶恐滩"}
