{"author":"白居易","id":17169,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["久雨初晴天气新，风烟草树尽欣欣。","虽当冷落衰残日，还有阳和暖活身。","池色溶溶蓝染水，花光焰焰火烧春。","商山老伴相收拾，不用随他年少人。"],"title":"早春招张宾客"}
