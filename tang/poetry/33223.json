{"author":"韦庄","id":33223,"strains":["平仄平平仄仄平，平平仄仄仄平平。","仄平仄仄平平仄，平仄平平仄平平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["兰芷江头寄断蓬，移家空载一颿风。","伯伦嗜酒还因乱，平子归田不为穷。","避世漂零人境外，结茅依约画屏中。","从今隐去应难觅，深入芦花作钓翁。"],"title":"将卜兰芷村居留别郡中在仕"}
