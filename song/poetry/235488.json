{"author":"程俱","id":235488,"strains":["仄平仄仄平平平，平○平平仄平平。","仄平平仄仄平仄，仄仄平仄平○○。","仄平○仄仄平仄，仄仄仄仄平平平。","平○仄仄仄○仄，仄平平○平平平。","平○平仄仄平仄，仄仄仄仄平平平。","平平仄仄仄仄仄，○仄仄仄○平平。","仄平仄仄仄平仄，仄仄？○平平○。","仄平平仄仄平仄，仄仄仄仄平平○。","○平仄○仄仄仄，○仄平仄平平平。"],"paragraphs":["广文斗酒邀同襟，胸中嵩衡郁千寻。","醉来盘礴吐幽怪，惨淡崖谷森相临。","向来三绝信珠璧，肯用抵鹊荆山岑。","诗中有画画中句，两峰高并蓝田阴。","祇应摩诘可方驾，老向海角嗟英沉。","何人左手作右字，题此古刹藏烟林。","不知眼力尚能尔，叠嶂巃嵸穷幽深。","使君家世旧湖海，戏假尺素资讴吟。","更登日观望八极，中有山水无穷音。"],"title":"戏题钱守宋汉杰泉岩古刹"}
