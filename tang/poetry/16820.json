{"author":"白居易","id":16820,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["老去亲朋零落尽，秋来弦管感伤多。","尚书宅畔悲邻笛，廷尉门前叹雀罗。","绿绮窗空分妓女，绛纱帐掩罢笙歌。","欢娱未足身先去，争奈书生薄命何。"],"title":"闻乐感邻"}
