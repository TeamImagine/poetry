{"author":"吴龙翰","id":155675,"strains":["仄平平仄仄，仄○平平平。","平平仄平仄，仄仄○○平。","平平仄○仄，仄仄平平平。","仄平仄平仄，仄仄平○平。","仄平平○平，仄平平仄平。","平○平平仄，仄仄仄仄平。","仄平仄仄仄，仄○平平平。","仄仄仄平平，仄仄仄仄平。","平平仄平仄，仄仄仄仄平。","仄平平平仄，仄平仄仄平。","仄仄仄平仄，仄平平仄平。"],"paragraphs":["结楼书屋傍，独占林塘幽。","飞檐瞰寒碧，照影虹霓浮。","层峦万苍翠，峭屼生戈矛。","黛眉与螺髻，故故含娇羞。","此时楼中人，片心随白鸥。","风吹乌纱帽，露滴紫绮裘。","白云入我望，逸兴何悠悠。","沆瀣供晨餐，酌以碧玉瓯。","朝暾散朱景，咽约十二楼。","愿言追黄鹤，致身八极游。","慷慨笛声发，满楼明月秋。"],"title":"层翠楼"}
