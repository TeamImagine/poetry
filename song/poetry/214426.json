{"author":"晁补之","id":214426,"strains":["平平平，仄平仄。","○仄仄，○平仄。","平仄仄，仄平平。","平仄仄，平仄○。","平平平，仄平平。","平平平仄○仄平，平平平仄平平平。","仄仄仄仄平○平，仄仄仄仄仄平平。","仄仄平平平，平平平仄平。","平平仄平仄仄○，仄平平仄平仄平，仄平仄平仄○平。","平平仄，平○仄，平平平，平平仄仄仄平平。","仄平平仄仄仄仄，平仄平平平平仄。"],"paragraphs":["推鸾车，伐鼍鼓。","从帝子，迎天女。","天女喜，立龙旗。","冯小宝，光陆离。","云斑斑，覆铜山。","新城鸣鴂如乳乌，飞来为尔栖青梧。","控鹤府令云衣裾，仆射窜死令公诛。","妇惧儿无呼，儿呼惊索胡。","宜都内人立次且，手擎何物金唾壶，请为大家画长图。","徐公子，哗且止，卿无来，明堂屡舞覆龙杯。","覆杯之傍戏大鼠，卿欲投之梁公惧。"],"title":"鸾车引"}
