{"author":"戴昺","id":117743,"strains":["平仄仄平平仄仄，仄平平仄仄平平。","平平仄仄仄平仄，平仄仄平平仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["图志旧尝看纪载，杖藜今得遍经行。","渔翁化石几年钓，仙客有田何世耕。","千尺枯崖蜕龙骨，一帘飞瀑撼雷声。","相传逸少曾来此，惜不镌岩记姓名。"],"title":"初游方岩山"}
