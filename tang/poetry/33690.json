{"author":"黄滔","id":33690,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["休向中兴雪至冤，钱塘江上看涛翻。","三征不起时贤议，九转终成道者言。","绿酒千杯肠已烂，新诗数首骨犹存。","瑶蟾若使知人事，仙桂应遭蠹却根。"],"title":"寄罗郎中隐"}
