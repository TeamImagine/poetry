{"author":"胡仲弓","id":136787,"strains":["仄仄仄平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["诵读未多才思悭，数编遗丑落人间。","洪音互杂蛙蝉奏，封事宜投虎豹关。","杨震有知金忍受，相如未死璧终还。","且须静守心斋坐，学取箪瓢陋巷颜。"],"title":"和刘后村杂兴  其六"}
