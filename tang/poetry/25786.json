{"author":"贾岛","id":25786,"strains":["仄平平仄仄，仄仄仄○平。","○仄平平仄，仄平平仄平。","仄平○仄仄，仄仄仄平平。","平仄仄平仄，平平仄仄平。","○○平仄仄，仄仄仄平平。","平仄仄平仄，平平平仄平。","平平平仄仄，仄仄仄平平。","仄仄平平仄，平仄平仄平。"],"paragraphs":["石楼云一别，二十二三春。","相逐升堂者，几为埋骨人。","涕流闻度瘴，病起喜还秦。","曾是令勤道，非惟恤在迍。","疏衣蕉缕细，爽味茗芽新。","钟绝滴残雨，萤多无近邻。","溪潭承到数，位秩见辞频。","若个山招隐，机忘任此身。"],"title":"黄子陂上韩吏部"}
