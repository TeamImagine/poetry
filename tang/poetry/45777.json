{"author":"卢象","id":45777,"strains":["仄仄仄仄平，平平仄平仄。","平平平仄仄，○仄平平仄。","平仄平○平，平平仄平仄。","仄平平仄仄，仄仄○平仄。","○仄仄平平，○平○○仄。","平平仄平仄，仄仄平平仄。","平仄仄平平，平平平仄仄。","仄平仄○仄，平○平仄仄。","○仄仄○平，○平○仄仄。"],"paragraphs":["谢病始告归，依然入桑梓。","家人皆伫立，相候衡门里。","畴类皆长年，成人旧童子。","上堂家庆毕，愿与亲姻迩。","论旧或余悲，思存且相喜。","田园转芜没，但有寒泉水。","衰柳日萧条，秋光清邑里。","入门乍如客，休骑非便止。","中饮顾王程，离忧从此始。"],"title":"八月十五日象自江东止田园移庄庆会未几归汶上小弟幼妹尤嗟其别兼赋是诗三首 一"}
