{"author":"李白","id":56063,"strains":["平仄○仄仄，平平仄平平。","平平仄仄仄，平仄平平○。","平平仄平平，平仄仄平平。","平平平平仄，平仄仄平平。","平仄○仄仄，平平平仄平。","平平仄仄仄，仄仄平平平。","仄仄仄仄平，仄仄仄平平。","仄平平平平，平仄仄○平。","○平○仄仄，○○仄平○。"],"paragraphs":["吾祖吹橐籥，天人信森罗。","归根复太素，群动熙元和。","炎炎四真人，摛辩若涛波。","交流无时寂，杨墨日成科。","夫子闻洛诵，夸才才固多。","为金好踊跃，久客方蹉跎。","道可束卖之，五宝溢山河。","劝君还嵩丘，开酌盼庭柯。","三花如未落，乘兴一来过。"],"title":"送于十八应四子举落第还嵩山"}
