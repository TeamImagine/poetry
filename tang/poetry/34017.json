{"author":"苏颋","id":34017,"strains":["仄仄平平平，平平平仄仄。","仄○仄平○，仄仄○平仄。","平仄仄○平，平平仄平仄。","○平仄平仄，仄仄平平仄。","○仄平仄平，平平仄○仄。","平平平仄仄，平仄平平仄。"],"paragraphs":["楚有章华台，遥遥云梦泽。","复闻拥符传，及是收图籍。","佳政在离人，能声寄侯伯。","离怀朔风起，试望秋阴积。","中路凄以寒，群山霭将夕。","伤心聊把袂，怊怅麒麟客。"],"title":"饯郢州李使君"}
