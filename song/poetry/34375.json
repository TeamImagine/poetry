{"author":"陆游","id":34375,"strains":["平平仄仄平平仄，仄仄平○仄○仄。","平平平仄仄平平，仄仄平平仄平仄。","○平平仄仄仄仄，仄仄仄平○仄仄。","仄平仄仄仄平平，仄仄平平仄平○。","仄平仄仄仄平仄，仄仄平平仄平仄。","仄平平仄仄仄○，平平仄仄平平仄。"],"paragraphs":["春光盎盎催官柳，柳色黄如盏中酒。","桥边微迳惬幽寻，世外高人共携手。","参差茅舍出木末，隐映酒旗当浦口。","插花处处引村童，失道时时问耕叟。","客堪共醉百无一，事不谐心十常九。","日斜潮落不可留，孤舟欲上频搔首。"],"title":"娥江野饮赠刘道士"}
