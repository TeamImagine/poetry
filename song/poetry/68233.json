{"author":"石介","id":68233,"strains":["仄平平平○仄平，仄仄平平仄仄平。","仄平平平平平平，仄平仄平平仄平。","仄仄仄仄仄仄平，平平仄仄平仄仄。","仄仄平仄平平平，仄平平平仄仄平。","仄仄仄平仄仄仄，仄仄仄仄平仄平。","平平仄仄仄平仄，仄平仄仄平平平。","仄平平平仄○平，仄仄仄平平仄平。","平平仄仄平平仄，仄仄仄仄平○平。","平仄仄平平平仄，平仄仄平平仄○。","○仄平仄仄平仄，仄平仄仄平仄平。","平仄仄仄仄仄仄，仄仄仄仄平○平。","仄仄仄仄仄仄仄，仄平仄平仄平平。"],"paragraphs":["我来南山兴感悲，万物纭纭宰者谁。","众材丛卑无奇姿，直辕曲轮皆所宜。","大木磊磊节干奇，撑岩拄谷无处施。","我愿天子修明堂，坐朝诸侯会四夷。","柱要十围栋百尺，日责匠石搜访之。","千人用斧万人拽，大根斫断山崩欹。","五州追牛十县丁，载送上都天子怡。","轮般骇汗工倕走，有目未省曾观窥。","黄帝合宫尧衢室，周制九筵虞总期。","听政朝夕有攸处，阖门左右咸以时。","天子拱手四辅立，坐致四海为雍熙。","不用直弃用即大，短辕曲轮尔胡为。"],"title":"南山赠孙明复先生"}
