{"author":"殷尧藩","id":19203,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["悄悄深宫不见人，倚阑惟见石麒麟。","芙蓉帐冷愁长夜，翡翠帘垂隔小春。","天远难通青鸟信，风寒欲动锦花茵。","夜深怕有羊车过，自起笼灯看雪纹。"],"title":"宫词"}
