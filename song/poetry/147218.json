{"author":"郑钺","id":147218,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["大厦将倾一木支，登陴恸哭志难移。","螳螂怒臂当车日，精卫衔沙塞海时。","梦里忽惊元主朔，军中犹卓宋家旗。","孤臣万死原无恨，独怪山翁总不知。"],"title":"哭陈丞相"}
