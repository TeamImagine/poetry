{"author":"王阮","id":77928,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["南来日日访人才，始得清诗副所怀。","我计已成桴入海，君行初似橘逾淮。","十年旅梦思乘兴，千里征尘忽及阶。","见说又为勋业去，独能无意侣洪崖。"],"title":"陈弥高惠诗次韵言谢一首"}
