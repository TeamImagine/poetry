{"author":"郭祥正","id":192165,"strains":["平平仄平仄，仄仄仄○仄。","平平仄○平，仄平仄平仄。","仄仄平仄仄，仄仄平平仄。","仄仄○仄平，平仄仄平仄。","平平平仄平，仄仄平平仄。","○○仄平平，平仄平仄仄。","仄仄平仄平，○平仄平仄。","平平仄○平，平仄仄仄仄。","仄平仄平平，仄仄仄平仄。","仄平仄平仄，仄仄平仄仄。","仄平仄平仄，平仄仄平仄。","仄平平仄仄，仄仄平仄仄。","平平仄平仄，平平仄平仄。","平平平平○，平平仄平仄。","平仄平平平，平仄仄平仄。"],"paragraphs":["桐乡富山水，此地最深秀。","诸峰合屏围，二冈屹龙鬭。","谷暖禽语滑，岸束溪声逗。","老木如巨贤，森卫备前后。","神功金刻存，庙古何年构。","衣冠近唐人，名字嗟莫究。","悯旱鞭怒蛟，深潭此身仆。","明诚动苍天，雷雨洗白昼。","至今福斯民，血食固宜厚。","予生本屯贱，窃位忧致寇。","约身既多缺，何以抚耆旧。","况瞻贤达迹，彼美松柏茂。","芳醪荐樽爵，馨蔬实笾豆。","悠悠神之思，余光破昏愗。","归欤歌芜辞，聊用答灵祐。"],"title":"谒桐乡张府君庙"}
