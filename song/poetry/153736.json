{"author":"周密","id":153736,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["江湖落魄忆芳年，曾赋名都结客篇。","九陌舞香元夜烛，六桥歌月禁烟船。","红帘顾曲缠头锦，紫陌寻芳买笑钱。","老去风情浑减尽，一窗听雨对花眠。"],"title":"友人话京都旧游戏成"}
