{"author":"李流谦","id":30559,"strains":["仄平○平平，仄仄平仄仄。","仄平仄平仄，仄仄仄○仄。","仄仄仄仄仄，平仄平仄仄。","平平仄仄仄，平平仄仄仄。","仄平仄仄仄，仄仄仄仄仄。","仄平仄仄○，仄仄仄仄仄。","平○○平仄，仄仄仄平仄。","仄○○仄仄，○仄平仄仄。","仄平仄平仄，仄平仄平仄。","仄平仄平○，仄仄仄仄仄。","平平仄平平，仄仄平平仄。","平平仄仄仄，仄仄仄平仄。","平平仄平仄，仄仄○仄仄。","平平仄○仄，仄仄仄仄仄。","仄平仄仄○，仄○平仄仄。","仄仄仄仄仄，○平仄仄仄。","仄平仄仄平，仄平仄○仄。","仄平仄仄平，平仄仄平仄。"],"paragraphs":["是身如芭蕉，敢保金石固。","得生况尪陋，愧彼硕且武。","百万护一喘，人自疑窃斧。","灵根著异效，尝资一溉助。","苦邀旦夕验，弃去悔昔误。","那知百破衣，岂易一线补。","沧溟称微溜，九仞亦拳土。","见弹思炙美，拊手鸮未许。","九州作秦鼎，万生入燖煮。","赫然一炊顷，众忿久已贮。","碑方峄山夸，骨作骊山腐。","初心欲速耳，竟不守门户。","吾宗活人手，一诺轻季布。","缄诗遣分送，爱我骨肉似。","恐为石髓凝，亦防山鬼妒。","汲汲事服饵，长谣记所自。","愿求必世仁，借秦谕其故。","解牛得养生，持问子庄子。"],"title":"予旧服术迂其效弃去比过临邛蒙李丈分惠并副以诗次其韵以自警"}
