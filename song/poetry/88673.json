{"author":"卫泾","id":88673,"strains":["平平平仄平平平，仄平平仄平平平。","平平平平仄仄平，仄平平仄平平平。","平仄平平平平平，仄平仄仄○平平。","仄仄仄平○仄平，平仄平仄仄仄平。","平平○仄平仄平，仄仄仄仄○平○。","平平仄仄平平平，○○仄仄仄○平。","仄○平仄○平平，平平平○仄仄平，平平平仄仄仄平。","平平仄仄平仄平，仄仄平平平仄平。","仄平仄仄平仄平，仄平平平仄仄平。","平平平仄平平平，仄仄平仄平平平。"],"paragraphs":["天台高压东南州，秀锺千古生公侯。","君才槃槃第一流，学优颜闵卑由求。","天意端为斯文忧，妙龄掉鞅从英游。","笔力挽强回万牛，金玉精美价未酬。","文章从古天地雠，演起大业难延留。","腾骧万里须骐骝，行看大对悟凝旒。","擢冠多士骑鳌头，归来双亲喜气浮，充闾佳瑞乐事修。","烟霄衮衮殊未休，整顿乾坤摅壮猷。","策勋稷契伊吕周，请公为酬白玉舟。","他年名遂高千秋，却揖刘阮寻浮邱。"],"title":"为杨仲起寿"}
