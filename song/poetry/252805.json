{"author":"赵士礽","id":252805,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["绿暗红稀日渐长，追游不觉到云房。","庭前密菊花铺锦，竹外娇莺语转簧。","把盏自能忘得失，围棋何必较低昂。","篮舆款曲归来晚，满路清风拂面凉。"],"title":"游报恩寺"}
