{"author":"许浑","id":22012,"strains":["平仄平平仄仄平，仄平平仄仄平平。","仄平平仄平仄仄，平仄仄平平仄平。","仄仄平平平仄仄，平平仄仄仄平平。","仄平平仄仄平仄，仄仄仄平平仄平。"],"paragraphs":["云起高台日未沈，数村残照半岩阴。","野蚕成茧桑柘尽，溪鸟引雏蒲稗深。","帆势依依投极浦，钟声[杳杳]隔前林。","故山迢遰故人去，一夜月明千里心。"],"title":"凌歊台送韦秀才"}
