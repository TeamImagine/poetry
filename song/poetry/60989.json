{"author":"许及之","id":60989,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["老眼青灯字字愁，犹能宅胜复栖幽。","要追野叟田夫辈，愿作渔乡橘里侯。","蚤取科名辞举业，来陪散吏入诗流。","小孙勤苦童蒙训，未解知名杜若洲。"],"title":"次韵卢次夔直学投赠二首卢之父有师法方训长孙铸而次夔近绎子屈致教参孙发蒙  其二"}
