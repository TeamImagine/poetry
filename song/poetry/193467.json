{"author":"苏轼","id":193467,"strains":["平平仄仄仄，仄仄仄○平。","仄○仄平平，仄仄平○平。","平仄仄○仄，平仄仄平平。","平平仄平仄，仄仄平平平。","仄平仄仄仄，仄仄○平平。","○○平○○，仄仄仄平平。","平平平仄仄，仄仄仄平平。","仄仄仄○仄，仄仄仄平平。","平○平仄仄，仄仄仄平平。","○仄○平仄，仄仄仄仄○。","平平仄平仄，仄仄平平平。","平平仄仄仄，仄仄仄仄平。","仄○仄仄平，平仄仄平平。","○平○仄仄，仄仄平平平。","仄仄仄平仄，○平仄平平。","○平仄平仄，仄仄平仄平。","平平仄平仄，仄仄○仄平。","平平平平仄，仄仄仄仄○。","仄仄仄○仄，仄平仄平○。","平○仄平平，仄仄仄仄平。"],"paragraphs":["高人岂学画，用笔乃其天。","譬如善游人，一一能操船。","阎子本缝掖，畴昔慕云渊。","丹青偶为戏，染指初尝鼋。","爱之不自已，笔势如风翻。","传闻贞观中，左衽解椎鬟。","南夷羞白雉，佛国贡青莲。","诏令拟王会，别殿写戎蛮。","熊冠金络额，豹袖拥旛旜。","传入应门内，俯伏脱剑弮。","天姿俨龙凤，杂沓朝鹏鳣。","神功与绝迹，后世两莫扳。","自从李氏亡，群盗窃山川。","长安三日火，至宝随飞烟。","尚有脱身者，漂流出东关。","三官岂容独，得此今已编。","吁嗟至神物，会合当有年。","京城诸权贵，欲取百计难。","赠以玉如意，岂能动高禅。","惟应一篇诗，皎若画在前。"],"title":"次韵水官诗"}
