{"author":"陆游","id":37930,"strains":["平平平仄仄○平，平平平平仄平平。","平平○平仄仄仄，仄仄平仄平○○。","平平仄仄仄平仄，平仄仄仄平平平。","○平平仄仄仄仄，仄平平仄平平平。","平平仄仄仄仄仄，平仄仄仄○○平。","平平仄仄仄仄仄，仄仄平仄平平平。","平平平○仄仄仄，仄仄平仄平？平。","平平仄仄仄仄仄，仄仄平仄平平平。"],"paragraphs":["新晴天宇色正青，群鸿高鶱在冥冥。","儿童相呼共仰视，我亦扶杖来中庭。","丰年到处稻粱满，胡不暂下栖沙汀。","应须江海寄旷快，肯为霜雪嗟飘零。","书生可笑不自喜，憔悴久翦笼中翎。","鸥波万里每愧杜，鹤化千载知非丁。","风前哀号漫激烈，月下孤影常竛竮。","诗成欲写复懒去，诵似溪友声泠泠。"],"title":"秋晴见天际飞鸿有感"}
