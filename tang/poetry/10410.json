{"author":"陈羽","id":10410,"strains":["平仄平平仄，平平仄仄○。","仄平○仄仄，平仄仄平平。","仄仄平平仄，平平仄仄○。","仄平○仄仄，仄仄仄平平。","仄仄平平仄，平平仄仄平。","仄平平仄○，平仄仄○平。","仄仄平？仄，平平仄仄平。","仄平平仄仄，平仄仄平平。"],"paragraphs":["春色华阳国，秦人此别离。","驿楼横水影，乡路入花枝。","日暖莺飞好，山晴马去迟。","剑门当石隘，栈阁入云危。","独鹤心千里，贫交酒一卮。","桂条攀偃蹇，兰叶藉参差。","旅梦惊蝴蝶，残芳怨子规。","碧霄今夜月，惆怅上峨嵋。"],"title":"西蜀送许中庸归秦赴举"}
