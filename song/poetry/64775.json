{"author":"章甫","id":64775,"strains":["仄平仄仄○平仄，平仄平平仄平仄。","仄平仄仄仄平○，仄仄平平平仄仄。","平平仄仄仄仄平，平平仄仄平平平。","○仄仄平平○仄，平仄平平平仄平。","仄仄平平平仄仄，仄仄平平仄平仄。","仄○平仄仄平平，○仄○平仄○仄。","仄平仄仄平仄○，仄仄平仄平平平。","仄仄平○仄平仄，仄平○仄仄平平。"],"paragraphs":["太平寺里留诗别，江北江南几秋月。","那知未著侍臣冠，坐总军储持使节。","平生一饭不忘君，蟠胸万卷皆经纶。","闻说别来头更白，忧国祇今能几人。","忆昨同倾京口酒，笑我凋零已蒲柳。","晓驱黄犊破荒烟，留眼看公印如斗。","短篇自昔蒙品题，老矣无复能新奇。","乐府流传妙天下，小胥钞寄定何时。"],"title":"寄淮东总领许叔庸"}
