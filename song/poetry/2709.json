{"author":"宋庠","id":2709,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["法家高议集朝緌，成绩连茅被帝晖。","均赏已知羊胃烂，铭恩偏觉鼠肝微。","泥涂枉入鸿钧用，腹背还凭逸翮飞。","天禄半生瘨眩病，犹堪持帚扫朱扉。"],"title":"受诏同编修敕令终篇例赐勋一转谢参预东平会稽二公"}
