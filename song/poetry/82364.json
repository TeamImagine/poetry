{"author":"孙应时","id":82364,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["去去瀛洲蜕骨仙，旧游还似九江传。","尘埃下视三千界，文字勤追二百年。","宦达有时聊尔耳，才难自古不其然。","临分更吐平生话，有底闲愁到酒边。"],"title":"和答吴尉俞灏商卿见赠因用韵送行"}
