{"author":"贺铸","id":213387,"strains":["仄仄平平仄仄平，平平平仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["倒障开窗面曲池，尘襟初喜豁然披。","清风殊不去人远，明月端能与我期。","鼓吹青蛙聊自喜，歌讴白鸟渐相欺。","纷纷利害朝昏出，闭目忘言是住持。"],"title":"题海陵寓舍四首  其三"}
