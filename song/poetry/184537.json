{"author":"吕大防","id":184537,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["手种丛兰对小亭，辛勤为访正嘉名。","终身佩服骚人宅，举国传香楚子城。","削玉紫芽凌腊雪，贯珠红露缀春英。","若非郢客相开示，几被方言误一生。"],"title":"西园辨兰亭"}
