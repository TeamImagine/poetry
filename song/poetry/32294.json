{"author":"姜特立","id":32294,"strains":["仄平仄仄仄，仄仄仄○平。","平仄平仄仄，仄仄仄平平。","平平仄仄○，仄仄仄仄平。","○○平○平，仄仄○平平。","仄仄仄平仄，仄仄平仄平。","仄○仄仄平，平仄平仄平。","平平仄平仄，仄仄仄仄平。","仄仄仄仄平，仄仄○平平。"],"paragraphs":["四时有代谢，卉物互相逾。","红者方蕊萼，白者已芬敷。","人生一气中，不出造化炉。","乘除无了时，逝者如斯夫。","愿作涧松老，莫作朝菌枯。","寿夭又在天，颜跖归一途。","为颜不为跖，趣向各异殊。","已矣勿复言，有酒且驩娱。"],"title":"感物"}
