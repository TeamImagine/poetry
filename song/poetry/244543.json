{"author":"李纲","id":244543,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["峤南江北本来同，往返纷纷一梦中。","旧事销磨那复有，新愁缭绕亦成空。","天边山色浮浓翠，溪上云光拂淡红。","我把浮生如梦看，云山元是小屏风。"],"title":"陆川道中偶成"}
