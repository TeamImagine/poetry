{"author":"徐大方","id":186546,"strains":["仄仄○平仄仄平，仄平平仄仄平平。","仄平仄仄平平○，仄仄平平仄仄平。","平仄平○○仄仄，平平仄仄仄平平。","平平平○平平仄，仄仄仄平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昨夜除书下太清，一麾千里拥双旌。","漠符出守朱轓重，越邸怀章昼锦荣。","青琐窗深传夕拜，红莲幕下得时英。","稽山寻胜穷幽窈，禹穴采书极粹精。","贺老清虚陶内景，微之惠爱浃舆情。","舍人早促还朝计，旦暮追锋柄宰衡。"],"title":"送程给事知越州"}
