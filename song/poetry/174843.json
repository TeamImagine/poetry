{"author":"刘敞","id":174843,"strains":["平平平平平，仄平仄仄仄。","平仄仄平平，平仄平平仄平仄。","平平○平平仄平，平平仄平仄仄平。","仄仄○仄仄，仄仄○仄平。","仄仄○平仄仄仄，平仄仄仄仄○○。","平平○平平仄仄，平仄平平仄平仄。","仄平仄平平仄仄，仄仄平仄平平仄。","仄平仄仄仄，平平仄仄仄。","仄仄仄仄平平，仄仄平仄平仄。","仄仄仄仄平仄平，平平○仄○仄平，仄平仄仄平平平。"],"paragraphs":["晴鸠讙求雌，雨鸠闹逐妇。","天地有晴阴，嗟尔何欣复何怒。","柔桑如云春暮时，吴蚕半眠紫葚肥。","食不过数粒，寝不过一枝。","妇子相安可以老，何用汲汲合且离。","雷公号呼风伯舞，天借之权作霖雨。","可怜汝愚终不省，反室于怒谁哀汝。","昔人恶尔巧，今人笑尔拙。","巧不得近瑶台，拙不能保家室。","尔巧尔拙非汝情，天机回阖难自平，世人假尔推阴晴。"],"title":"和永叔鸣鸠诗"}
