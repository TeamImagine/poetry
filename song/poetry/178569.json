{"author":"司马光","id":178569,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["宝阁灰寒静照新，马啼从此踏京尘。","金门乞得诗千首，萧寺归时老一身。","弟子去来浑领袖，交朋存殁半簪绅。","西风又剪梧桐叶，不见蒲团旧主人。"],"title":"悼静照堂僧"}
