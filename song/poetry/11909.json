{"author":"胡寅","id":11909,"strains":["平仄平平仄，○平仄仄平。","平平仄仄仄，仄仄仄平平。","○仄平平仄，平平仄仄平。","仄平平仄仄，仄仄仄○平。","平仄平○仄，平平仄仄平。","平○平仄仄，仄仄○平平。"],"paragraphs":["何事悲摇落，空林有早春。","光辉一笑粲，领略万花新。","看去疑山雪，攀来效席珍。","妙香风送远，秀影月传真。","肌冷冰难斲，妆初粉未匀。","商量开瘦蕊，剩得占芳辰。"],"title":"早梅"}
