{"author":"苏颂","id":179247,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["山半楼台绕曲堤，水风当夏却炎威。","常思遍览前朝迹，自恨劳生暇日稀。","偶到上方凭槛久，恍如员峤蹑云飞。","白莲旧社空遗址，有几人从此路归。"],"title":"次韵奉酬通判姚郎中宴望湖楼过昭庆院暮归偶作"}
