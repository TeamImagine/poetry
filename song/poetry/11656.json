{"author":"胡寅","id":11656,"strains":["平平仄仄仄，仄仄仄平仄。","平平仄平仄，仄仄○平仄。","仄平仄仄平，平仄仄仄仄。","○平平仄仄，仄仄仄平仄。","仄平平仄平，平仄仄仄仄。","仄平仄仄○，平仄仄平仄。","仄平○仄平，仄仄仄仄仄。","平平仄平○，仄仄仄平仄。","平平平仄仄，平仄○平仄。","？仄仄平平，平仄仄○仄。"],"paragraphs":["青松出涧底，志已楝梁具。","平生饱霜雪，岁晚中寻度。","屈伸谅有时，穷达系所遇。","如君才与学，八面有余裕。","志修文自昌，身厄守愈固。","已甘韫匵藏，宁愿莫邪铸。","急趋冠盖林，万里便跬步。","时来则卿相，慎勿负平素。","霜繁千嶂晚，天阔三江注。","倘遇子陵台，为我一回顾。"],"title":"送朱翌赴召"}
