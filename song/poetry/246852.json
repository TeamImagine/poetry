{"author":"吕本中","id":246852,"strains":["仄○仄平平，仄○平仄仄。","○平仄○平，平仄平仄仄。","平平仄仄仄，○仄仄○仄。","仄平平仄仄，仄仄仄平仄。","仄平仄平平，仄仄平仄仄。","平平○平仄，仄仄○平仄。","仄平仄仄仄，仄仄仄平仄。","○平仄平平，仄仄平仄仄。","平平仄仄仄，平仄平○仄。"],"paragraphs":["夜长忘阴晴，忽听檐雨滴。","空房闭重门，凉气通枕席。","欣然欲揽被，如觅旧相识。","那知庚伏内，得此睡通夕。","起寻两君诗，令我生气力。","成蹊长桃李，已自除荆棘。","远游得数士，舍此百无益。","挑灯视皮肤，不顾蚊𫜪赤。","因之不复寐，为子增叹息。"],"title":"夜凉早起寻李贻季陆庆长所惠诗有作"}
