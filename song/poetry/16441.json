{"author":"冯时行","id":16441,"strains":["仄平仄平平，仄仄仄平仄。","仄平仄仄仄，仄仄平○仄。","平平仄仄平，平仄○仄仄。","平平平仄仄，仄仄仄仄仄。","平平平仄平，○平仄平仄。","平平仄平平，仄仄平仄仄。","平○仄○平，仄平仄仄○。","仄仄仄平平，仄仄平仄仄。","仄平平仄仄，平仄仄平仄。","平○仄平仄，仄仄仄仄仄。","平仄仄○仄，平平平○仄。","仄平平仄平，平仄仄仄仄。"],"paragraphs":["蜀江滟新肥，送客上霄汉。","别怀老易感，醉帻狂更岸。","春暄鼓气全，风软帆力半。","青云随步履，紫气郁几案。","清明销积阴，当阳盛熙旦。","群奸付严科，四海归睿断。","君行此其时，国光炳大观。","况乃济时须，礧砢真巨干。","举杯酬柂尾，为赋鹿鸣乱。","云从动岩穴，起我病痯痯。","沟壑未填委，胡为甘屏窜。","日边多故人，为我致此段。"],"title":"送冯献道运使得岸字"}
