{"author":"陆游","id":39314,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["水清沙净见游鱼，槐柳阴阴五月初。","人似登仙惟火食，俗如太古欠巢居。","熟闻高卧常扃户，剩欲频来共荷鉏。","从此梦游端有地，渊明不独爱吾庐。"],"title":"游西村赠隐者"}
