{"author":"苏辙","id":197419,"strains":["仄平平○○仄平，仄平平平○仄平。","平平平仄仄平仄，仄仄仄平平仄平。","平平仄仄仄平仄，平平仄平平仄平。","仄○平仄仄平仄，平平平仄平平平。","平○○仄平仄仄，平平仄仄平平平。","仄平○仄○仄仄，○平平仄平平平。","仄平平仄仄○仄，仄平仄仄仄平平。","平平仄仄平仄仄，仄仄仄平平仄平。","平平平平仄平仄，仄仄仄仄平平○。","仄平仄仄仄平仄，仄仄仄仄平平平。","平平仄平仄平仄，仄平仄仄平仄平。","仄平平仄仄平仄，平仄仄仄○平平。","平平仄仄仄平仄，仄仄仄○平平平。","○平仄仄仄平仄，仄平平仄平平平。"],"paragraphs":["子嗟丘中亲艺麻，邵平东陵亲种瓜。","公今归去事农圃，亦种洛阳千本花。","修篁绕屋韵寒玉，平泉入畦纡卧蛇。","锦屏奇种𣃁岩窦，嵩高灵药移萌芽。","城中三月花事起，肩舆遍入公侯家。","浅红深紫相媚好，重楼多叶争矜夸。","一枝盈尺不论价，十千斗酒那容赊。","归来曳履苔径滑，醉倒闭门春日斜。","车轮班班走金毂，印绶若若趋朝衙。","世人不顾病杨绾，弟子独有穷侯芭。","终年著书未曾厌，一身独乐谁复加。","宦游嗟我久尘土，流转海角如浮槎。","归心每欲自投劾，孺子渐长能扶车。","过门有意奉谈笑，幅巾怀刺无袍𫖇。"],"title":"司马君实端明独乐园"}
