{"author":"韩淲","id":87373,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["便好槐庭听报麻，少迟江右建高牙。","使华仕路应争羡，昼绣乡闾合共夸。","别院笙歌开祖席，满城桃李正飞花。","不知谁下陈蕃榻，且看儿童竹马遮。"],"title":"送施知院洪帅"}
