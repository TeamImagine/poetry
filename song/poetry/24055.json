{"author":"宋祁","id":24055,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一章通奏领州麾，诏许残书得自随。","吾党成章真小子，官中了事是痴儿。","昏眸病入花争乱，倦首搔余雪半垂。","所赖韦吴皆杰笔，刘生当见汗青期。"],"title":"予既到郡有诏仍修唐书寄局中诸僚"}
