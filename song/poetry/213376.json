{"author":"贺铸","id":213376,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["爰居蹭蹬海西头，紫凤求皇亦少留。","持酒一樽明日别，题诗几处旧年游。","春风白芷江南岸，暑雨黄梅岭上州。","却望衡阳千里远，悬知无雁托音邮。"],"title":"送张师常之官南雄"}
