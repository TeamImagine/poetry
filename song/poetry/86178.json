{"author":"韩淲","id":86178,"strains":["仄仄平仄仄，仄平平仄○。","仄平仄仄平，平仄平仄平。","仄仄平仄仄，平仄平平平。","平平仄平平，○仄平平平。","仄平仄仄仄，平仄仄仄平。","仄平平平平，仄仄平仄○。","仄平仄仄平，仄○平仄平。","○平平仄平，仄仄平平平。","仄平仄平仄，平仄仄仄平。","仄仄仄仄仄，仄仄仄平平。","仄○仄仄仄，平平仄平平。","平平仄平仄，仄仄仄平平。","○仄平仄平，○仄平○平。","平○仄○仄，平平仄平平。"],"paragraphs":["着眼尘网外，纳身诗社中。","乐哉万好庵，刘骥尊酒同。","此事非外假，千载扬清风。","冰溪瑞峰高，更是章泉翁。","永贞志独砺，探赜雅用充。","不知群儿愚，一洗凡马空。","祝融石鼓江，旧观多巨公。","兴怀南渡初，此地惊盲聋。","只今两英荡，游宦未易逢。","所惜一未面，旧好本家通。","尽其我职学，公车自旌弓。","煌煌太宗业，树立甚宏雄。","更愿常用贤，更愿常和戎。","官闲莫兴寄，因来莫匆匆。"],"title":"送赵推官衡州"}
