{"author":"毛滂","id":222674,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["信来频慰别离魂，苦问官情却懒言。","多睡正随蝴蝶梦，相怜空愧鹡鸰原。","幸无俗客于书户，遥想青山对县门。","定是放衙能少事，悠哉岸帻步槐根。"],"title":"充叟九兄以书问鄱阳官况因亦问讯"}
