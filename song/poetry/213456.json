{"author":"贺铸","id":213456,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["壮年客宦乐徐州，五见黄华戏马周。","无复登山抛旧屐，不堪临水送归舟。","东城公子犹三径，南墅先生久一邱。","为话吴门非乐土，鲈鱼菰黍漫淹留。"],"title":"送时适归彭城兼寄王会之并张白云"}
