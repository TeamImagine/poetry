{"author":"王珪","id":176000,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["独上新亭怨不胜，荒城摇落暮烟凝。","翠筠无限悲湘水，玉碗空闻泣茂陵。","秋馆树寒风战叶，夜楼人散雨飘灯。","紫台路远关山隔，回首阴云几万层。"],"title":"新亭"}
