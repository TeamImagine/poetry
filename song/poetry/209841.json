{"author":"秦观","id":209841,"strains":["平○仄平仄，仄仄平平平。","仄仄平仄仄，平○仄○平。","仄仄○仄仄，仄仄平平平。","平平仄仄仄，仄仄平仄平。","平仄仄○仄，仄平仄仄○。","仄仄平仄平，仄平仄○平。","仄平仄平仄，○仄平仄平。","平平仄仄平，仄仄仄仄平。","平平○仄仄，仄仄平平平。","平平仄平平，平仄仄平平。"],"paragraphs":["精思洞元化，白日升高旻。","俯仰凌倒景，龙行速如神。","半道过紫府，弭节聊逡巡。","金床设宝几，璀璨明月珍。","仙者二三子，眷然骨肉亲。","饮我霞一杯，放怀暖如春。","遂朝玉虚上，冠剑班列真。","无端拜失仪，放斥令自新。","云霄难遽返，下土多埃尘。","淮南守天庖，嗟我实何人。"],"title":"精思"}
