{"author":"赵抃","id":101597,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["东皇欲报丰年信，千里同云六幕阴。","遇景大吟诗将手，与民偕乐使君心。","锦城阔暖无多积，岷岭高寒旋觉深。","最是西园花木好，晓来妆点作瑶林。"],"title":"次韵文同学士春雪"}
