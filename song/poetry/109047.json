{"author":"释永颐","id":109047,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄平平平。"],"paragraphs":["紫芝昔赋天台日，桐柏宫诗老更成。","梦断玉楼春帐晓，蝶迷花院夕魂轻。","钱郎旧体终难并，姚贾新裁近有声。","有子无家须吊问，故交谁不为伤情。"],"title":"悼赵宰紫芝甫"}
