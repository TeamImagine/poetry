{"author":"苏颂","id":179126,"strains":["平仄○平仄，平平仄仄平。","仄平平仄仄，○仄仄平平。","仄○○平仄，平○仄仄平。","仄平○仄仄，平仄仄平平。","平仄平平仄，平平仄仄平。","仄○平仄仄，仄仄仄平○。"],"paragraphs":["雩帝临初孟，涓辰用吉辛。","肄仪惭陋学，司直接名臣。","出从笼街驭，时观避路人。","雨余鲜野服，云霁变鱼鳞。","觚陛牲匏洁，公卿冕佩轃。","共期严荐享，上副圣心纯。"],"title":"和丁御史出郊雩祀夕雨初霁"}
