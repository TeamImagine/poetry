{"author":"白居易","id":15322,"strains":["平仄平仄仄，仄仄平平平。","○平仄平仄，○仄仄平平。","仄平仄○仄，仄○仄○平。","平平仄平○，仄仄平仄平。","仄平○仄仄，平○仄平平。","仄平仄仄仄，平平仄仄平。","仄仄仄平仄，仄平平仄平。","○仄仄仄仄，仄仄仄平平。"],"paragraphs":["沙草新雨地，岸柳凉风枝。","三年感秋意，幷在曲江池。","早蝉已嘹唳，晚荷复离披。","前秋去秋思，一一生此时。","昔人三十二，秋兴已云悲。","我今欲四十，秋怀亦可知。","岁月不虚设，此身随日衰。","暗老不自觉，直到鬓成丝。"],"title":"曲江感秋"}
