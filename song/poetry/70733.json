{"author":"袁说友","id":70733,"strains":["仄仄平仄仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["我辈难忘故旧情，为君满意说诗清。","抛砖不愧尘埃想，剖蚌俄惊的皪明。","宦路几年嗟契阔，长安累月话平生。","诗筒却趁邮筒急，吟到扬州更袖呈。"],"title":"和许深父转运判官韵二首  其一"}
