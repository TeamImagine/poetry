{"author":"胡宏","id":19350,"strains":["平平仄仄平平平，平仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["衡阳一带飞清霜，梅李争春开出墙。","萱草乱生封远岸，柳梢摇影澹回塘。","午从三径春光动，晚看千峰冥色苍。","一止一行皆自得，愤时堪笑屈沉湘。"],"title":"和王师中  其二"}
