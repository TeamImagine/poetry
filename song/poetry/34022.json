{"author":"陆游","id":34022,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["小麦登场雨熟梅，闭门病眼每慵开。","酒杯不解为愁敌，书卷才开作睡媒。","骨朽空名垂断简，冢荒残碣卧苍苔。","纷纷倾夺知何得，老觉人间但可哀。"],"title":"遣兴"}
