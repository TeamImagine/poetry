{"author":"方回","id":148170,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["灵迹从来擅胜游，兹山亦复甲吾州。","杉腰一殿悬金屋，云脚千家耸画楼。","钟鼓邻僧新院宇，桑麻平世旧田畴。","乾坤大数谁能问，生者聊存死即休。"],"title":"东山庙"}
