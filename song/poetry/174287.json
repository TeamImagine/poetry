{"author":"刘敞","id":174287,"strains":["○仄仄平仄，仄平平○○。","平平○平仄，仄仄平平平。","平仄平仄平，仄平仄仄平。","仄平仄平平，仄仄○平平。","仄仄○平仄，平平仄仄○。","仄平仄平仄，仄仄平平平。","○仄○仄平，仄平仄平平。"],"paragraphs":["长啸望江汉，缅怀沧浪行。","因浮扁舟去，共尽幽人情。","春日天气佳，近郊颍水清。","杂花乱缤纷，好鸟相嘤鸣。","解缆相沿溯，凌风恣纵横。","适心故真乐，徇物皆虚名。","兴尽相与归，夕阳半东城。"],"title":"泛舟"}
