{"author":"黄庭坚","id":206494,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["绿发将军领百蛮，横戈得句一开颜。","少年圯下传书客，老去崆峒问道山。","春入鶑花空自笑，秋成梨枣为谁攀。","何时定作风光主，待得征西鼓吹还。"],"title":"赠黔南贾使君"}
