{"author":"李吟山","id":163462,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["青云贵戚玉麟儿，曾逐銮车入紫闱。","王母窗前窥面日，太真膝上画眉时。","沧溟水阔龙何在，华表秋深鹤未归。","三尺焦桐千古意，黄金谁与铸锺期。"],"title":"赠汪水云"}
