{"author":"白玉蟾","id":120885,"strains":["仄平仄仄○仄仄，平平仄○仄平仄。","平平平平仄平仄，仄仄平平平仄仄。","平平○平平仄平，仄仄○平仄仄平。","仄仄平平○仄仄，仄平平仄仄平平。"],"paragraphs":["道人久矣泯耳目，萧然自如脱羁束。","朝随扶桑日头起，暮趁昆仑云脚伏。","青牛过关今几年，此道分明在目前。","昨夜琴心三叠后，一堂风冷月娟娟。"],"title":"希夷堂"}
