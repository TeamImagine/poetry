{"author":"白居易","id":16792,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["可惜莺啼花落处，一壶浊酒送残春。","可怜月好风凉夜，一部清商伴老身。","饱食安眠消日月，闲谈冷笑接交亲。","谁知将相王侯外，别有优游快活人。"],"title":"快活"}
