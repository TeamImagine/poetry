{"author":"刘克庄","id":111516,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄平平平仄仄平。","仄仄仄平平仄仄，平平平仄仄平平。"],"paragraphs":["纷纷肉马上青天，骥耳双垂亦可怜。","郊岂因穷吟遂辍，蕡虽不第策犹传。","会须有集鸣当世，肯为无媒怨盛年。","斗气烛君文卷里，更于何处觅龙泉。"],"title":"方汝一下第饯诗盈轴余亦继作"}
