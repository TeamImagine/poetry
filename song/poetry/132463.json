{"author":"张矩","id":132463,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["骑鹤楼前奏宓琴，朅来又作海山吟。","碧云不隔乡关梦，白发能灰客子心。","愧我抗尘徒走俗，羡君博古更通今。","新诗清响传空谷，击节长歌到夜深。"],"title":"奉和魏提干"}
