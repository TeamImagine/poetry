{"author":"刘攽","id":183722,"strains":["仄仄仄平平仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["闻道帝师仍负暄，遥知爱景满维垣。","鹰扬肯顾踆乌逝，龙衮尤怜夸父奔。","赤舄正宜随步武，白驹那敢离庭轩。","野人皆欲献天子，他日期公助一言。"],"title":"负暄"}
