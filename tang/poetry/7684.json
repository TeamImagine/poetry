{"author":"司空曙","id":7684,"strains":["○仄○平仄，平平仄仄○。","仄平平仄仄，平仄仄平平。","仄仄○平仄，平平仄仄平。","仄○平仄○，仄仄仄平平。","平○平平仄，平○仄仄○。","平平平仄仄，○平仄平○。","平仄○平仄，平平仄仄平。","仄仄平仄仄，平仄仄平平。"],"paragraphs":["临泛从公日，仙舟翠幕张。","七桥通碧沼，双树接花塘。","玉烛收寒气，金波隐夕光。","野闻歌管思，水静绮萝香。","游骑萦林远，飞桡截岸长。","郊原怀灞浐，陂溠写江潢。","常侍传花诏，偏裨问羽觞。","岂令南岘首，千载播余芳。"],"title":"晦日益州北池陪宴"}
