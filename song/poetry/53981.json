{"author":"项安世","id":53981,"strains":["○平仄平仄仄平，仄仄仄平平仄平。","仄平仄平平仄仄，仄仄仄平○仄仄。","仄仄平○仄仄平仄○，仄○仄仄仄仄平平○。","仄仄○平仄仄平仄仄，仄仄仄仄平平仄平仄。","仄仄仄，仄仄平仄平，仄平仄仄仄仄平。","平平仄仄平平平，平平平仄仄仄平。","○仄仄，仄仄平仄仄，仄仄仄平平仄仄。","仄平平仄仄平平，仄仄平平仄○仄。","仄平仄平平仄平，仄平平平平平○。","仄仄仄仄平平平，仄仄仄平平仄平。"],"paragraphs":["王君手持瑞竹图，要我作诗仍自书。","我书不悭诗亦易，政坐此君难位置。","我欲摇毫写作双竹吟，却教数节一干非商参。","我欲援琴抚作孤竹曲，又见二妙同升异茕独。","卜子夏，子可为我讴，一桴二米秬黍秋。","清人一韔攒双矛，肥泉同本末异流。","观射父，子可为我释，一少二多何卦策。","以奇承耦震初爻，以耦承奇兑三索。","我为二人书此言，请君持归君家看。","展卷一问青琅玕，是易是诗然不然。"],"title":"十月初还潭州题王氏瑞竹图"}
