{"author":"陈著","id":139566,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["一雨西来满寺凉，盈盈不语立方塘。","远公白社所修种，浄土青胎无点妆。","要向花光见菩萨，肯从色界问莲香。","回头玉手双杯处，多少风流堕醉乡。"],"title":"次韵弟观咏丹山池荷  其二"}
