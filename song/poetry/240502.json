{"author":"周紫芝","id":240502,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["东谿打桨过西溪，南岭云飞北岭时。","鸟语屡呼人载酒，山行不厌雨催诗。","静中秋色人间少，客里泉声夜半知。","老去随缘皆可耳，愁霖未用苦相欺。"],"title":"雨作留水西溪涨不可复归"}
