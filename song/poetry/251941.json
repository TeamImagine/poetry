{"author":"郑刚中","id":251941,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["黄梅雨断水如汤，百日连秋苦亢阳。","所在自应知孝妇，孰云今尚有弘羊。","沛然天泽因谁靳，蠢尔黎民重可伤。","罪已伫闻须圣诏，中兴仰首望君王。"],"title":"临刈旱苗二首  其一"}
