{"author":"贯休","id":41096,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["上玄大帝降坤维，箕尾为臣副圣期。","岂比赤光盈室日，全同白象下天时。","文经武纬包三古，日角龙颜遏四夷。","今日降神天上会，愿将天福比须弥。"],"title":"寿春节进大蜀皇帝五首 一"}
