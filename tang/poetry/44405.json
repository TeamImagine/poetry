{"author":"牛希济","id":44405,"strains":["仄仄○平仄仄平，仄平平仄○○。","平平平仄仄平平。","平平平仄，平仄仄平平。","仄仄仄○平仄仄，平○平仄○平。","仄平平仄仄平平。","仄平平仄，平仄仄平平。"],"paragraphs":["峭碧参差十二峰，冷烟寒树重重。","瑶姬宫殿是仙踪。","金炉珠帐，香霭昼偏浓。","一自楚王惊梦断，人间无路相逢。","至今云雨带愁容。","月斜江上，征櫂动晨钟。"],"title":"临江仙 一"}
