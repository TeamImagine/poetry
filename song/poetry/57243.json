{"author":"梅尧臣","id":57243,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["淮南尚喜风流在，客有殷勤载酒过。","不醉不归情可见，相看相笑意如何。","了眸自解持高论，长颈稀逢缺善歌。","旧爱阳关亦休唱，西还从此故人多。"],"title":"留别李君锡学士"}
