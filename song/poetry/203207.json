{"author":"释道潜","id":203207,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["收得词场举子身，拂衣高卧傍嶙峋。","休言白日壶中胜，且看红颜镜里春。","富贵群争虽有路，山林独往岂无人。","恐君未识陶彭泽，故约篮舆访采真。"],"title":"次韵天选寄逍遥庵黄居士"}
