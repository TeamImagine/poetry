{"author":"黄滔","id":33697,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["才年七岁便从师，犹说辞家学佛迟。","新𣃁松萝还不住，爱寻云水拟何之。","孤溪雪满维舟夜，叠嶂猿啼过寺时。","鸟道泷湫悉行后，岂将翻译负心期。"],"title":"送僧"}
