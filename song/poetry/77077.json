{"author":"岳甫","id":77077,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["角逐东来几巨鳌，化为奠位两山高。","江枫作意红千叠，野水何心绿一遭。","露洗松巅沈晓籁，霜明天际察秋毫。","会须竹院求余地，岁晚安闲读楚骚。"],"title":"巾山晓望"}
