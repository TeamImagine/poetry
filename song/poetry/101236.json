{"author":"韩琦","id":101236,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["从来三月赏芳妍，开晚今逢首夏天。","料得东君私此老，且留西子久当筵。","柳丝偷学伤春绪，榆荚争飞买笑钱。","我是至和亲植者，雨中相见似潸然。"],"title":"乙卯昼锦堂同赏牡丹"}
