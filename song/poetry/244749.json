{"author":"李纲","id":244749,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平仄仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["招提环拥碧崔嵬，携客登临始此回。","寺比道林多掩抱，峰如灵隐解飞来。","烟霞深处钟磬响，杉桂香中殿阁开。","莫道钓鱼人已寂，至今说法尚如雷。"],"title":"三月二十五日邀吴民瞻郑梦锡李似之陈巽达周元仲游贤沙凤池二首 贤沙"}
