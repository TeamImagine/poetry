{"author":"苏过","id":229913,"strains":["平○仄仄仄，○仄平仄仄。","平平平仄平，仄○仄平仄。","仄仄仄仄仄，平平仄平仄。","仄仄仄平平，仄○平平仄。","平平○仄平，仄仄平？仄。","仄平仄仄平，仄仄仄平仄。","仄平仄平平，仄仄平仄仄。","平仄平仄平，平仄平仄仄。","平平○仄仄，仄仄仄平仄。","平平仄平仄，仄平仄仄○。","仄仄仄○仄，○平平仄仄。","仄仄○仄平，○平平平仄。"],"paragraphs":["南行几万里，亲旧书亦缺。","谁知倾盖交，乃胜白头节。","去国日已远，凄凉瘴烟窟。","未著绝交书，已叹交游绝。","门前空雀罗，巷语纷𫛞舌。","怪君一事无，访我此穷髪。","自怜甑生尘，每愧羹屡颉。","何以为子娱，江水清可啜。","男儿重志气，勿使变穷达。","宁甘一瓢乐，耻为五斗折。","火急数相聚，回头君欲别。","一榻当再悬，重来为君设。"],"title":"赠王子直"}
