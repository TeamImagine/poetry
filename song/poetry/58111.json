{"author":"张栻","id":58111,"strains":["仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["子陵溪水千年绿，犹忆登临日暮时。","子去定能寻胜概，书来当复慰相思。","简编有味宁论晚，得失从渠莫自疑。","也学迂疏教似舅，不应空赋渭阳诗。"],"title":"送甘可大"}
