{"author":"释道潜","id":203320,"strains":["平平仄平○，平仄仄○平。","平平○平仄，平仄平平平。","○平仄仄仄，仄仄○○平。","平平仄仄仄，平仄仄仄○。","平平仄仄仄，仄仄平仄平。","平平平仄仄，平仄平仄平。","平平仄仄○，仄仄平仄○。","仄平平仄仄，仄仄仄平平。","平平仄○仄，仄仄○仄○。","○平仄仄仄，仄仄平仄平。","仄平仄平仄，仄仄平平平。","仄平平仄仄，仄仄平仄平。"],"paragraphs":["骚人久无闻，风雅日浸衰。","汀洲空兰芷，憔悴无芳姿。","参军妙述作，鲍谢相并驰。","明珠不自耀，光彩閟陆离。","聊因五斗粟，暂寄东海湄。","官身虽簿领，游刃能一麾。","寥寥古寺空，转砌春日迟。","闭关时却扫，寂寂下书帷。","唐虞悉观览，百氏了不遗。","论文慎许可，纪律严自持。","昨朝发新咏，落语皆瑰奇。","世无杨德祖，讵识黄绢词。"],"title":"酬赵存道都曹见赠"}
