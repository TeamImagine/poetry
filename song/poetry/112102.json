{"author":"田锡","id":112102,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["岭外路遥君赴任，陕西年尽我归家。","长亭际会情无限，一夕分飞恨又赊。","夜话无灯松火继，晓行乘月乱山斜。","七千里驿谁相伴，雪里寒梅正放花。"],"title":"暮冬阌乡遇萧霸赴任"}
