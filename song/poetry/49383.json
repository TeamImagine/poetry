{"author":"杨万里","id":49383,"strains":["仄平仄仄仄○仄，仄仄平○仄平仄。","仄仄平平仄仄平，○仄○平平仄仄。","平仄仄仄仄仄○，仄仄仄仄平○平。","仄平○仄仄仄平，仄平仄仄○仄平。","仄平仄仄仄仄仄，仄仄仄平平仄平。","仄仄平平平仄仄，仄仄平平平仄仄。","仄平仄仄平仄平，仄平仄平平仄平。","平平仄仄仄平仄，仄仄○平仄平仄。"],"paragraphs":["老夫渴急月更急，酒落杯中月先入。","领取青天并入来，和月和天都蘸湿。","天既爱酒自古传，月不解饮真浪言。","举杯将月一口吞，举头见月犹在天。","老夫大笑问客道，月是一团还两团。","酒入诗肠风火发，月入诗肠冰雪泼。","一杯未尽诗已成，诵诗向天天亦惊。","焉知万古一骸骨，酌酒更吞一团月。"],"title":"重九后二日同徐克章登万花川谷月下传觞"}
