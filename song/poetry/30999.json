{"author":"李流谦","id":30999,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["邂逅都城一笑休，却来万里共羁游。","关河地迥仍分首，桃李春深已放舟。","诗卷长留开倦目，酒杯尽嚼豁离忧。","追风健笔兼豪气，期子蓬山更上头。"],"title":"别赵惟直"}
