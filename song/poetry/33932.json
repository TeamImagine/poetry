{"author":"陆游","id":33932,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。"],"paragraphs":["闲泛晴波唼绿萍，却冲微雨傍烟汀。","会稽内史如相遇，换取黄庭一卷经。"],"title":"过建阳县以双鹅赠东观道士为长生鹅观俯大溪鹅得其所矣武夷险绝处有仙船架崖壁间数日前大风吹堕船木数寸坚硬如石予偶得之皆此行奇事也各赋一诗 双鹅"}
