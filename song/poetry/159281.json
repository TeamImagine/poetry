{"author":"连文凤","id":159281,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["何必山巅共水涯，闲心幽远此相宜。","喧无车马红尘少，乐有琴书白日迟。","晴槛倚风初柳处，夜灯听雨正蛙时。","客来试问功名事，已付功名与酒卮。"],"title":"赵司门成之新居"}
