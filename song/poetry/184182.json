{"author":"刘攽","id":184182,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄仄平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["不知颍水清如此，欲比蓬莱似是非。","察见渊鱼宁有意，往来鸥鸟已忘机。","济川便乐风波息，洗耳都疑世事违。","甚悔衡门临沁水，还思冠者试春衣。"],"title":"颍水作寄陈州诸故人"}
