{"author":"韩驹","id":237056,"strains":["仄平仄仄平平平，仄平仄平○○平。","仄平仄仄仄仄仄，平仄仄仄平平平。","平平仄仄○平仄，仄仄平平○平仄。","仄平平仄仄仄平，仄平○仄平平仄。","仄平平平平仄平，仄平仄仄○平平。","仄平仄仄仄平仄，仄平仄平平仄平。","仄仄平○仄○仄，仄仄平平仄平仄。","仄仄平平仄仄平，仄仄平平仄平仄。"],"paragraphs":["此君少日青而癯，尔来黑肥如瓠壶。","缩肩短帽压两耳，无乃戏学驺侏儒。","人言腹大中何有，不独容君更容酒。","未须常要托后车，滑稽且作先生友。","少陵匏樽安在哉，次山石臼空飞埃。","茆檐对客夜惊笑，麹生叩门何自来。","老向人间不称意，但觉渊明酒多味。","乞取田家老瓦盆，伴我年年竹根醉。"],"title":"分宁大竹取为酒樽短颈寛大腹可容二升而漆其外戏为短歌"}
