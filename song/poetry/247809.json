{"author":"陈渊","id":247809,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄仄平仄仄平平。"],"paragraphs":["飘零今日海东偏，见子奔驰不自怜。","洛社求师霜入屦，仰山寻隐草连天。","白云南望家虽近，璧水东来计已然。","赖有从前息心地，不令尘土化流年。"],"title":"季修欲之仰山预作诗送之"}
