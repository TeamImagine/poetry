{"author":"于石","id":163786,"strains":["平平仄仄仄平平，平仄仄平平仄平。","仄仄仄平平仄仄，平平仄仄仄平平。","仄平仄仄仄平仄，仄仄平仄仄仄平。","仄仄平平平仄仄，平平仄仄仄平平。"],"paragraphs":["松边庭户竹边窗，归卧故山云半床。","蕙帐夜寒眠鹤醒，芸签日煖蠹鱼香。","读书喜汝眼如月，涉世嗟予鬓欲霜。","莫道文章真小技，今人当与古争长。"],"title":"次二子韵"}
