{"author":"刘攽","id":183200,"strains":["○平平平平仄平，仄平仄仄平平○。","仄平仄仄平仄仄，仄○平○仄仄平。","平平仄平仄仄仄，仄仄仄仄平平平。","平平平平仄仄仄，平平平仄仄仄○。","平平仄仄仄平仄，仄平仄仄平平平。","仄平○平仄平仄，平○仄仄仄仄平。","平平仄仄仄仄仄，仄平仄仄平○平。","平○平○仄仄仄，仄平仄仄平仄平。","仄平仄平○仄仄，平仄○仄○平平。","仄仄平平仄平仄，仄仄平仄平仄平。","仄平平平仄仄平，仄仄平仄平平平。","仄平平仄仄仄仄，仄仄○平平仄仄。"],"paragraphs":["长安材豪雄五都，五陵意气谁能除。","作人不入游侠窟，寓兴聊从草隶书。","崩崖坏山出众宝，石刻鼎铸周秦余。","江东诸家擅逸气，宜官锺蔡几不如。","腾龙翥凤动光彩，渌池滉漾华芙蕖。","石生临书得微妙，神凝意会下笔初。","浓纤巧致若出一，老庖利刃投空虚。","人间流传不得辨，锦囊玉轴争贮储。","以兹得名号醉墨，聊取胜事题精庐。","岂与西山少年辈，射猎狐兔夸里闾。","杜陵诗仙有祖风，笔洒云雾挥琼琚。","我今才薄厌数语，勉力和歌惭起予。"],"title":"和苏子瞻韵为石苍舒题"}
