{"author":"王洋","id":251274,"strains":["仄平平仄平平平，仄○仄仄○○○。","平平平仄平仄仄，平○仄仄平○平。","平平○○仄仄仄，平仄平平平仄仄。","仄平平仄仄○平，仄仄平平仄○仄。","仄平仄仄仄平平，仄仄平平仄仄仄。","仄平仄仄平仄平，仄仄平平平仄仄。","平仄仄仄平仄平，平仄○平仄平平。","平平仄○仄平仄，○仄平平仄仄平。","○平○仄仄平仄，仄仄平平平仄平。"],"paragraphs":["建溪珪璧能圆方，万钱一啜难轻偿。","奔腾千里羞贡篚，天应不数金钱纲。","侯家钱如大国楚，陵肉渑浆推大户。","早知烦滞厌膏粱，贵此新香两三数。","一朝百室困干戈，在十于今或去五。","老工既死无典刑，髣髴儿孙追故步。","谁令远寄山泽仙，来洗沈疴太华巅。","攻顽治癣恨无术，且共山头玉井莲。","殷勤更语抱琴客，不用君归人未眠。"],"title":"谢人寄茶"}
