{"author":"綦毋潜","id":54057,"strains":["平平仄平仄，平仄平仄仄。","仄仄平平平，平平仄平仄。","平平平仄仄，平仄平仄仄。","仄仄平仄平，平平仄平仄。","平平平仄仄，仄仄仄平仄。","平仄○平仄，平平仄平仄。"],"paragraphs":["南山势回合，灵境依此住。","殿转云崖阴，僧探石泉度。","龙蛇争翕习，神鬼皆密护。","万壑奔道场，群峰向双树。","天花飞不着，水月白成路。","今日观身我，归心复何处。"],"title":"题栖霞寺"}
