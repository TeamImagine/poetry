{"author":"赵蕃","id":74941,"strains":["平平平仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平平仄平。","仄仄平平仄平仄，仄平平仄仄平平。"],"paragraphs":["江东何许上饶郡，置吏能淹谢法曹。","与世相逢腰漫折，对山吟咏首频搔。","谁怜老去斗升禄，未博平生灯火劳。","我自都城与君别，一官于此始青袍。"],"title":"赠别谢茂直"}
