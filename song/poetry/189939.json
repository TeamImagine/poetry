{"author":"刘季孙","id":189939,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["马蹄踏雪过东城，暂喜京尘不上缨。","寒木乌惊花散漫，败檐人怯玉峥嵘。","岂无良燕容枚老，定有高才忆戴生。","未负物华聊一赋，知君丽句已先成。"],"title":"雪中过城东仰怀平甫学士"}
