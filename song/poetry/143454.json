{"author":"舒岳祥","id":143454,"strains":["仄平仄仄平平平，平平平仄仄平平。","平平仄仄仄平仄，仄平平平仄仄平。","仄○仄平平仄仄，平仄仄仄平平平。","平平仄仄仄平仄，仄平○仄仄平平。","平平仄仄平仄仄，仄仄仄仄平平平。","仄平平平仄仄仄，平平仄仄仄仄平。","平平平平仄仄仄，平平仄仄仄○平。","仄平仄仄平仄仄，平平平仄○仄平。"],"paragraphs":["碧桃本是仙人花，仙人花里饭胡麻。","初来此树向谁得，翠眉婵娟萼绿华。","世间俗桃千百数，溪谷往往蒸成霞。","纷纷见此欲羞死，乱红吹落污窗纱。","陈宫露唾天水碧，粉黛欲学争咨嗟。","岂知仙妃作狡狯，挼花染汁便尔嘉。","瑶池蟠桃即此种，花飞不肯污泥沙。","实成唯许方朔吃，时时还戏王母家。"],"title":"碧桃"}
