{"author":"陈元光","id":12915,"strains":["平平平仄仄，仄仄仄平○。","仄仄平平仄，平平○仄平。","平平平仄仄，仄仄仄平平。","平仄平平仄，平平仄仄平。","平平平仄仄，○仄仄平平。","平仄平平仄，平○○仄平。","平平平仄仄，平仄仄○平。","仄仄平○仄，平平仄仄平。","平平平仄仄，仄仄仄平平。"],"paragraphs":["泉潮天万里，一镇屹天中。","筮宅龙钟地，承恩燕翼宫。","环堂巍岳秀，带砺大江雄。","轮奂云霄望，晶华日月通。","凌烟乔木茂，献宝介圭崇。","昆俊歌常棣，民和教即戎。","盘庚迁美士，陶侃效兼庸。","设醴延张老，开轩礼吕蒙。","无孤南国仰，庶补圣皇功。"],"title":"落成会咏一首"}
