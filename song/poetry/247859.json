{"author":"陈渊","id":247859,"strains":["平平仄平平，平仄仄仄仄。","平平仄仄仄，仄仄平平仄。","平平仄仄仄，仄仄仄平仄。","平平仄仄平，平仄仄平仄。","仄平平仄仄，仄仄仄仄仄。","平平仄平仄，平仄仄平仄。","平平仄平仄，平仄仄平仄。","仄平仄仄平，仄仄平平仄。","平平○仄仄，平仄仄○仄。","仄○仄仄仄，平仄仄平仄。","平平仄仄仄，平○○仄仄。","仄仄仄平平，平平仄平仄。"],"paragraphs":["风沙久迷神，山水忽照眼。","粼粼碧玉甃，叠叠青螺绾。","人烟盛乐土，草树亦精产。","云霞入杳冥，禽鸟度杯盏。","放情千里迥，悟意一笑莞。","胸襟得奇趣，酬唱出新撰。","虫鱼怯嘲诮，文史困鸠僝。","我诗实易成，淡薄非佳馔。","君词颇简出，严绝类烧栈。","自应即退缩，强尔取惊赧。","微言固可录，狂论犹未刬。","勿使俗人知，归途畏书简。"],"title":"自入襄城即有山水之兴路中稍有赓唱因呈遵道"}
