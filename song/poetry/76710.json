{"author":"赵蕃","id":76710,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平仄仄平。"],"paragraphs":["幽雀徐行破绿苔，不嫌寂静肯频来。","款门不是才因竹，琢句何妨更有梅。","要作灞桥冲雪去，恐成剡曲棹舟回。","寄声闲止老居士，好对春风酌冻醅。"],"title":"雪中用俞克晦丈公择唱酬之韵呈克晦"}
