{"author":"释智圆","id":221318,"strains":["○平仄平平仄仄，平平平平仄平仄。","平仄平仄平平，仄平平平平仄仄仄。","平仄平平平仄平，仄平平仄平平。","仄平仄仄平仄仄○平平平，平仄仄平仄仄平仄平。","仄平仄仄平仄平仄，平○平○平○仄仄。","平平平仄平仄平平，仄仄平平平仄○仄。","仄平仄仄平仄仄，仄仄仄平平仄仄。","平平仄平平平仄，平仄平平仄平仄。","仄平平平仄仄平，平平平仄平仄仄。"],"paragraphs":["噫颜子兮居陋巷，身虽羸兮道弥壮。","商受兮有皇都，位虽尊兮名独二八。","朝恣瑶台之乐兮，暮遭黄钺之诛。","是知不义之富贵如浮云兮，惟道德为性命之要枢。","海滨有士兮慕颜子，心重朝闻兮轻夕死。","纷纷糖秕兮视雄豪，凛凛冰霜兮洁行止。","荜门寂寞何琐琐，执卷忍饥终日坐。","杨雄免遭甄丰戮，朱建终罹辟阳祸。","射群高墉会有时，于君无可无不可。"],"title":"陋巷歌赠友生"}
