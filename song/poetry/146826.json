{"author":"陶弼","id":146826,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["五月红莲繁盛时，隼旟同赏郡南池。","额名旧载零陵志，碑字新镌子厚诗。","采药衔杯愁满满，折花行令笑迟迟。","明年岁熟歌声稳，伴醉清香客是谁。"],"title":"瑞莲池"}
