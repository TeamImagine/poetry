{"author":"刘禹锡","id":11169,"strains":["仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["久学文章含白凤，却因政事赐金鱼。","郡人未识闻谣咏，天子知名与诏书。","珍重贺诗呈锦绣，愿言归计并园庐。","旧来词客多无位，金紫同游谁得如。"],"title":"酬乐天贻贺金紫之什"}
