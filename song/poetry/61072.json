{"author":"许及之","id":61072,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["痼疾多年久一翁，医方验后自难功。","已惭兀者犹尊足，敢企泠然欲御风。","觅句未能生处熟，论交正要苦辞攻。","凭君莫话沙堤事，此语终谀不是公。"],"title":"次韵仲归病中垂问"}
