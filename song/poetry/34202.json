{"author":"陆游","id":34202,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄平仄平平。"],"paragraphs":["松陵甫里旧家风，晚节何妨号放翁。","衰极睡魔殊有力，愁多酒圣欲无功。","一编蠧简晴窗下，数卷疏篱落木中。","退士所图惟一饱，诸公好为致年丰。"],"title":"幽居"}
