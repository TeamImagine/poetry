{"author":"张九成","id":6258,"strains":["平仄仄仄平，平平平仄仄。","平平仄○仄，○仄仄仄仄。","平仄仄平平，平平仄平仄。","平平平仄仄，平仄平仄仄。","仄仄平仄平，平仄平平仄。","平仄仄仄平，平平仄仄仄。","仄仄仄平仄，仄仄平仄仄。","○平仄仄平，○平平仄仄。","仄仄仄仄平，○平仄仄仄。","仄仄仄平平，仄仄平平仄。","仄○仄仄仄，平平○○仄。"],"paragraphs":["余性寡所谐，平生惟自得。","谈名颈深缩，论利面作赤。","文不贵雕虫，诗尤恶钩擿。","粗豪真所畏，机巧非予匹。","所以常闭门，千载求知识。","黄卷有可人，为之忘寝食。","亦复爱山水，策杖无与适。","看云独忘归，听泉常永日。","内乐万事休，中虚众妙入。","欲以语斯人，此事吾无力。","道丧亦久矣，无言三叹息。"],"title":"庚午正月七夜自咏"}
