{"author":"刘敞","id":174664,"strains":["○○仄○仄，平仄仄平仄。","○平平仄仄，仄仄仄仄仄。","平仄仄仄平，仄仄仄仄仄。","平平平平仄，平仄仄平仄。","平平仄平仄，平仄仄平仄。","平○平仄平，仄仄平仄仄。","仄平仄平仄，仄仄仄平仄。","平○仄平仄，仄仄平平仄。"],"paragraphs":["相如忽将老，推挽竟无力。","如何羁旅后，弃我复远适。","贫病束我身，送子恨不得。","时登高丘望，尘土蔽西北。","山河绕秦陇，关陕入胸臆。","形胜悬眼前，顾盼生感激。","指陈出图像，踊跃效功绩。","朝廷厌兵久，勉上平戎策。"],"title":"送隐直侍行陕郊"}
