{"author":"邵必","id":113140,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["城外千帆海舶风，城中居市苦憧憧。","几生佳景为民老，一日贤侯与我同。","道上槐阴连帟翠，水边人面照花红。","寄言乐有时还尽，徒见甘棠忆召公。"],"title":"题钱公辅众乐亭  其二"}
