{"author":"范成大","id":44330,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["瘦骨难胜遇节衣，日高催起趁晨炊。","病怜楖栗随身惯，老觉屠苏到手迟。","一饱但蕲庚癸诺，百年甘守甲辰雌。","莫言此外都无事，柳眼梅梢正索诗。"],"title":"丙午新正书怀十首  其二"}
