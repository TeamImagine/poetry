{"author":"陆游","id":42825,"strains":["平平平仄仄平平，仄仄平平仄仄平。","平仄平平平平仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["南游云海叹茫茫，又泛归舟到括苍。","城郭凄凉叹辽鹤，鬓毛萧飒点吴霜。","酴醿可把春无几，弦索初陈燕未央。","楼下清溪三百里，溪流不似客愁长。"],"title":"南园四首  其二"}
