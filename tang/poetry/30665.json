{"author":"罗隐","id":30665,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["二年流落大梁城，每送君归即有情。","别路算来成底事，旧游言著似前生。","苑荒懒认词人会，门在空怜烈士名。","至竟男儿分应定，不须惆怅谷中莺。"],"title":"送友人归夷门"}
