{"author":"李纲","id":242819,"strains":["仄仄仄平仄，平仄平平平。","○平仄仄仄，○仄仄仄平。","平仄平仄仄，仄仄仄平平。","仄仄仄平仄，仄仄仄仄平。","仄○仄平平，仄仄仄平平。"],"paragraphs":["世俗愈浇薄，惟酒陶真情。","如何遁世士，更以酒自名。","嗟我方远谪，慷慨念平生。","酌此一壶酒，宠辱那复惊。","醉中露天机，往往以诗鸣。"],"title":"次韵和渊明饮酒诗二十首  其三"}
