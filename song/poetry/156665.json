{"author":"文天祥","id":156665,"strains":["仄○仄○平，仄仄仄平仄。","平仄○仄○，平平仄仄仄。","仄平仄平仄，平仄平仄仄。","○仄仄平仄，○平仄平仄。","仄仄仄平仄，仄仄仄○仄。","○仄仄○仄，平○仄平仄。","平平仄平仄，平仄平？仄。","仄仄仄仄平，平平仄仄仄。","平平仄平仄，仄平仄○○。","仄仄○仄仄，平平仄仄○。"],"paragraphs":["岁除破衣裳，夜半刺针线。","游子长夜思，佳人不可见。","草枯稚馿吼，灯暗饥鼠现。","深室闭星斗，轻裘卧风霰。","大化忽流斡，浩劫荡回转。","冠屦失其位，侯王化畸贱。","弓戈叱奇字，刀锯摧{弁页}弁。","至性讵可迁，微躯不足恋。","真人坐冲漠，死生一乘传。","日月行万古，神光索九县。"],"title":"己卯岁除"}
