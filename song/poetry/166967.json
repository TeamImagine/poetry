{"author":"徐瑞","id":166967,"strains":["平平仄仄仄平平，仄仄平平仄仄仄。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["门前老树饱风霜，封植良勤不可忘。","累世衣冠流泽远，百年基绪庆源长。","穉松怒长堪藏屋，新笋初抽已过墙。","珍重先人有遗训，读书余力及耕桑。"],"title":"门外意行有感书示二孙"}
