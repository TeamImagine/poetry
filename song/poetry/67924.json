{"author":"杨冠卿","id":67924,"strains":["平平平仄○，平平平仄平。","仄仄○仄仄，？仄平仄平。","平○仄仄○，仄仄○○平。","平平平平平，平仄仄平平。","平平平仄平，仄仄○平○。","平仄仄○○，平仄平平平。","仄仄平平○，平仄仄仄平。","仄仄仄平仄，平平仄仄○。","仄平仄○仄，平仄平平平。","仄平仄平平，仄平仄平平。","仄仄仄平仄，仄平平仄○。","仄仄平○仄，仄仄平○平。","平○平平平，平平仄平平。","仄平仄平○，平仄○仄平。","平平仄仄平，仄仄平仄○。","平平平平平，仄仄平平平。","平平仄仄仄，仄仄仄○平。"],"paragraphs":["迢迢秋夜长，娟娟霜月明。","隠几观万变，𫖯仰周八纮。","人间厌谪堕，翳凤骑长鲸。","寥天排云征，高步抚流星。","群仙罗道周，有若相逢迎。","旌羽绚虹蜺，环珮锵葱珩。","问我来何迟，携手上玉京。","陛级扣灵琐，班联簉紫庭。","绿章奏封事，清问殊哀矜。","饮之以云腴，锡之以琼英。","下拜亟登受，倏然云雾兴。","杳不知其所，变化无留形。","俄顷双青鸾，衔笺报归程。","望舒肃前驱，徒御了不惊。","归时夜未央，仰视河汉横。","天风西南来，隠隠笙竽声。","钧天认帝所，昨梦怆难成。"],"title":"仙游"}
