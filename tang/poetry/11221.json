{"author":"刘禹锡","id":11221,"strains":["仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["越中蔼蔼繁华地，秦望峰前禹穴西。","湖草初生边雁去，山花半谢杜鹃啼。","青油昼卷临高阁，红斾晴翻绕古堤。","明日汉庭征旧德，老人争出若耶溪。"],"title":"酬浙东李侍郎越州春晚即事长句"}
