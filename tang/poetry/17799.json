{"author":"王起","id":17799,"strains":["○仄○平仄，平平仄仄平。","仄平平仄○，平仄仄平平。","仄仄○平仄，平平仄仄平。","仄平平仄仄，仄○○平平。","仄仄平○仄，平平仄仄○。","平○平仄仄，仄仄仄○平。"],"paragraphs":["行潦沈明月，光辉也不浮。","识珍能洞鉴，精宝此来求。","几被泥沙杂，常随混浊流。","润川终自媚，照乘且何由。","的皪终难掩，晶荧愿见收。","蛇行无胫至，饮德已闻酬。"],"title":"浊水求珠"}
