{"author":"沈彬","id":36560,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["王气生秦四百年，晋元东渡浪花船。","正惭海内皆涂地，来保江南一片天。","古树著行临远岸，暮山相亚出微烟。","千征万战英雄尽，落日牛羊食野田。"],"title":"金陵杂题二首 一"}
