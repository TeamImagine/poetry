{"author":"杜甫","id":3089,"strains":["平平仄仄仄平平，平仄○○仄仄平。","仄仄仄平平仄仄，平○仄仄仄平平。","仄平仄仄平○仄，平仄平○仄仄○。","仄仄平平平仄仄，平○仄仄仄平平。","仄平仄仄平○仄，平仄○平仄仄○。","仄仄仄平平仄仄，仄平平仄仄○平。","仄平仄仄平平仄，平仄平○仄仄平。","平仄仄平平仄仄，仄平平仄仄平平。"],"paragraphs":["台州地阔海冥冥，云水长和岛屿青。","乱后故人双别泪，春深逐客一浮萍。","酒酣懒舞谁相拽，诗罢能吟不复听。","第五桥东流恨水，皇陂岸北结愁亭。","贾生对𫛳伤王傅，苏武看羊陷贼庭。","可念此翁怀直道，也霑新国用轻刑。","祢衡实恐遭江夏，方朔虚传是岁星。","穷巷悄然车马绝，案头干死读书萤。"],"title":"题郑十八著作虔"}
