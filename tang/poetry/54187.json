{"author":"储光羲","id":54187,"strains":["平平平平平，平仄平仄仄。","平平仄仄平，平○仄平仄。","平平平平平，仄仄平平仄。","仄○仄仄平，仄仄平平仄。","平平平仄○，平仄仄平仄。","平平仄平平，仄仄平○仄。","仄仄○平平，仄平仄平仄。","平仄平仄平，仄仄平仄仄。","平平仄平平，仄仄平仄仄。"],"paragraphs":["新宫骊山阴，龙衮时出豫。","朝阳照羽仪，清吹肃逵路。","群鸦随天车，夜满新丰树。","所思在腐余，不复忧霜露。","河低宫阁深，灯影鼓钟曙。","缤纷集寒枝，矫翼时相顾。","冢宰收琳琅，侍臣尽鸳鹭。","高举摩太清，永绝矰缴惧。","兹禽亦翱翔，不以微小故。"],"title":"群鸦咏"}
