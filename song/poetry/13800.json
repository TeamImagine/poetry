{"author":"宋祁","id":13800,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["荐衡上表独垂蜺，密雪梁园逼赋期。","秦市千金怀拱璧，舜韶九奏待长离。","刘桢病久曾淹卧，宋玉才多故剩悲。","几日绣衣荣白昼，郡章惊绂驷车驰。"],"title":"送令狐秀才赴举"}
