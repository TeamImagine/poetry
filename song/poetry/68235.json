{"author":"石介","id":68235,"strains":["仄平○仄仄仄仄，平平平仄仄平仄。","平○仄仄仄仄仄，仄平平仄仄平仄。","仄○仄平○仄○，仄仄平仄仄仄仄。","仄仄平平仄平仄，平仄仄仄○仄仄。","仄○仄平平仄○，仄平平平平平仄。","平平平仄仄○仄，仄仄仄仄平平仄。","○平仄仄平仄平，仄仄平平仄仄仄。","仄平仄仄仄平仄，平仄平仄仄仄仄。","平仄仄仄○平平，平平仄仄平仄仄。","仄平平仄平平○，平仄仄平平仄仄。"],"paragraphs":["九龙行雨岁在子，皇天之命实勤止。","泓湫水暖嗜欲饱，七龙嬉戏两龙睡。","卷藏密云空自膏，畜聚甘雨不肯施。","旱魃妖狂作民虐，风伯暴怒兴日炽。","诉号仰天天不闻，九州之禾皆干瘁。","嗟呼龙职职行雨，失职不雨民胡恃。","驱虞义兽心实仁，不忍斯民不食死。","向龙慢骂数龙罪，龙不能答满面耻。","偷向上帝谗驺虞，驺虞得罪龙窃喜。","欲知龙与驺虞分，仁与不仁而已矣。"],"title":"寄永叔"}
