{"author":"杨万里","id":48116,"strains":["仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["昨日晴暄尽十分，无端寒湿复今晨。","苍颜华发差排老，急雨颠风屏当春。","只有观书堪遣日，从来病眼不如人。","诗名满世真何用，更赚先生愿卜邻。"],"title":"春雨呈袁起岩"}
