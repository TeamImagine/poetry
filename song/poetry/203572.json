{"author":"孔平仲","id":203572,"strains":["仄平仄仄仄平平，仄平仄仄平平○。","仄平仄仄仄仄仄，仄平仄平平仄○。","仄平仄仄平○仄，仄仄平平仄平仄。","○○仄仄仄仄仄，仄平仄平仄平仄。","平平平平仄平仄，仄平平仄平平仄。","平平仄仄平仄仄，平仄平平仄○仄。","平仄仄平平仄平，仄仄仄平平仄平。","平平平仄仄仄仄，仄平仄仄○平平。"],"paragraphs":["水滨老父忘机关，醉眠古石红蕖间。","绿波荡漾意不动，白云往来心与闲。","有鸥素熟翁如此，命侣呼俦就翁喜。","相亲饮啄少畏避，自浮自沉不惊起。","渔人窥之即谋取，手携罗罔来翁所。","群鸥瞥见皆远逝，千里翩翩一回顾。","鸥不薄翁翁勿疑，避祸未萌真见机。","渔人罗罔不在侧，敢辞旦夕从翁嬉。"],"title":"述鸥"}
