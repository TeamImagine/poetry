{"author":"王十朋","id":23604,"strains":["平平平平○平仄，仄仄平平仄平仄。","平○平仄仄仄平，？平仄仄仄仄○。","平平平平○平仄，仄平仄仄平仄仄。","平平平平仄平仄，平平仄仄平仄仄。","平平平○仄仄平，仄○仄平平仄平。","平平平○平仄仄，平平仄仄仄仄仄。","仄○平仄平仄平，仄仄平平仄平仄。","平平平平平仄仄，仄仄平平平仄仄。","平仄平平平仄平，仄平仄平平○平。","平○仄仄仄平仄，仄仄仄仄平平平。","仄仄平平仄平仄，仄仄仄○平仄仄。","仄平仄仄平○平，○平平平仄○平。","仄仄平平平仄仄，仄平○平仄○仄。","仄仄仄平平仄平，仄平平平仄仄仄。","仄平仄仄仄仄平，仄平平平仄平平。","平平仄仄仄平○，平平平仄○平平。","平平仄平仄平仄，仄仄仄仄平平平。","平仄平平仄平仄，平仄平仄○平平。","平平仄仄○平仄，仄平○○平平仄。","仄平仄仄平平平，平平仄仄平平平。","仄仄平平仄平仄，仄平仄平○平仄。"],"paragraphs":["东坡文章冠天下，日月争光薄风雅。","谁分宗派故谤伤，蚍蜉撼树不自量。","堂堂天人欧阳子，引鞭逊避门下士。","天昌斯文大才出，先生弟子俱第一。","天人诗如李谪仙，此论最公谁不然。","词无艰深非浅近，章成韵尽意不尽。","味长何止飞鸟惊，臆说纷纷几元稹。","浑然天成无斧凿，二百年来无此作。","谁与争先惟大苏，谪仙退之非过呼。","胸中万卷古今有，笔下一点尘埃无。","武库森然富摛掞，利钝一从人点检。","莫年海上诗更高，和陶之诗又过陶。","地辟天开含万汇，少陵相逢亦应避。","北斗以南能几人，大江之西有异议。","日光玉洁一退之，亦言能文不能诗。","碑淮颂圣十琴操，生民清庙离骚词。","舂容大篇骋豪怪，韵到窘束尤瑰奇。","韩子于诗盖余事，诗至韩子将何讥。","文章定价如金玉，口为轻重专门学。","向来学者尊西昆，诗无老杜文无韩。","净扫书斋拂尘几，瓣香敬为三夫子。"],"title":"读东坡诗"}
