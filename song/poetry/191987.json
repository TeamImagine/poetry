{"author":"郭祥正","id":191987,"strains":["平平仄仄仄平，仄仄○仄。","平平仄平，平仄仄仄。","平平○○，平仄仄仄。","○○平平平，平平平仄仄。","平平仄平平仄○，○平平平平仄仄。","平平平平平仄平，平平仄平平仄仄。","○仄仄平平，仄平仄。","平○仄仄平，平平仄平平平。","仄仄平平平，仄平平平仄仄。","平○平平平，仄仄仄。","仄仄平平，平平平仄。","仄平平平平，仄平平平仄。","平平平仄，仄仄仄仄平，平仄平○平仄。","仄平仄○平，平仄平○平仄。","平平仄平，平平平平。","仄平仄平，平仄平仄。","平平仄平仄平平，仄仄仄仄仄平仄。","仄仄○仄平平，○仄平仄。","仄仄仄平平仄，仄平仄仄平平平仄平平平平仄仄平。"],"paragraphs":["逍遥有水一溪，有竹三亩。","兰芬菊芳，松老石瘦。","堂居其中，亭列左右。","菲菲兮春荣，阴阴兮夏茂。","孤猿啸兮秋夜长，空桑嗥兮冬雪昼。","山之名兮人莫知，公为主兮天所授。","其或要佳宾，酌醇酎。","清吟得韵兮，非人世之丝篁。","属笔成篇兮，发天机之锦绣。","方且登高台，挹远岫。","俯仰群仙，咨询遐寿。","脱轮蹄之萦，服烟霞之秀。","于斯时也，一举九万兮，吾不知其为用。","嗒焉自丧兮，吾不知其为偶。","翛兮窅兮，非无之无。","寂兮息兮，非有之有。","无何亦何得而名，有窍则窍遽能久。","至若听出于垣，观入于牖。","此鄙士之常习，又安得与夫逍遥主人而为之友也哉。"],"title":"逍遥园"}
