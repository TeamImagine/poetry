{"author":"李绅","id":18821,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["海隅布政惭期月，江上霑巾愧万人。","休按簿书惩黠吏，未齐风俗昧良臣。","壶冰自洁中无玷，镜水非求下见鳞。","清夜佛宫观色相，却归前老更前身。"],"title":"宿越州天王寺"}
