{"author":"释道潜","id":203240,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["羽扇纶巾拥帅权，高才大纛拂云烟。","初闻父老诵嘉语，绰有风流似昔贤。","谪籍数年居瘴海，功名无分勒燕然。","空余雪浪斋中石，留与邦人万古传。"],"title":"东坡先生挽词  其七"}
