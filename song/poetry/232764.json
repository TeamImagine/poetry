{"author":"夏竦","id":232764,"strains":["仄平平仄仄平平，平仄平平仄仄平。","仄○平平○仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","○平仄仄○平仄，仄仄平平仄仄平。","仄仄仄○平仄仄，仄平平仄仄○平。"],"paragraphs":["紫皇斋祓感青冥，仙骥徊翔瑞气平。","百和真香凝玉羽，九枝芳焰动星精。","远辞金阙衔灵命，俯瞰瑶台效帝祯。","矫翼乍侵龙斾影，扬音微杂凤箫声。","应须置祀昭神异，岂止登歌纪圣明。","藻卫仰观皆率舞，益知天意合三清。"],"title":"奉和御制朝谢玉皇大帝致斋夜天书道场观鹤下临"}
