{"author":"文同","id":173321,"strains":["仄平○平平仄平，仄平平仄平平平。","平平平仄○平仄，仄仄仄仄平平平。","○平仄仄仄平仄，仄仄平仄平平平。","仄○仄仄仄平仄，仄仄仄仄平仄平。","仄平仄仄仄平仄，平仄平仄平○○。","平平仄仄平仄仄，仄仄仄平平仄平。","平平仄仄○平仄，平仄仄仄平仄平。","仄平仄○仄平仄，平仄平仄平仄○。"],"paragraphs":["众禽乘春喉吻生，满林无限啼新晴。","南园花木正繁盛，小小大大皆来鸣。","藏枝映叶复谁使，不肯停住常嘤嘤。","就中百舌最无谓，满口学尽群鸟声。","自无一语出于己，徒尔嘲{口哲}夸从横。","朝朝泊我高柳上，叫破一窗残月明。","幽人稳睡正酣美，无计可奈遭尔惊。","少年挟弹彼谁者，安得为我来五更。"],"title":"百舌鸟"}
