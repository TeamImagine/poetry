{"author":"钱起","id":4093,"strains":["仄仄平平仄平仄，○平仄仄平平仄。","仄仄平平仄仄平，○平仄仄○平仄。","平平平仄仄平平，仄仄○平仄仄平。","仄仄仄平○仄仄，○平仄仄仄平平。"],"paragraphs":["雨雪纷纷黑山外，行人共指卢龙塞。","万里飞沙咽鼓鼙，三军杀气凝旌斾。","陈琳书记本翩翩，料敌张兵夺酒泉。","圣主好文兼好武，封侯莫比汉皇年。"],"title":"卢龙塞行送韦掌记"}
