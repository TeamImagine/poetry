{"author":"苏辙","id":198357,"strains":["仄仄仄平平，平平仄仄仄。","仄仄仄平仄，平仄仄平仄。","平平仄平仄，仄仄○平仄。","平平平仄平，仄仄仄平仄。","平平仄平仄，仄仄仄平仄。","平平仄仄仄，平仄仄平仄。","平仄○仄平，平仄仄平仄。","○平平平仄，仄仄平仄仄。","仄平仄平仄，仄仄仄平仄。","平平仄仄平，仄仄仄平仄。","平平仄平仄，仄仄平仄仄。","平平仄平仄，仄仄○平仄。","仄○仄平平，仄仄平○仄。","○仄○平○，仄仄平仄仄。"],"paragraphs":["逐客例幽忧，多年不洗沐。","予发栉无垢，身垢要须浴。","颠隮本天运，愤恨当谁复。","茅檐容病躯，稻饭饱枵腹。","形骸但癯瘁，气血尚丰足。","微阳阅九地，浮彩见双目。","枯槁如束薪，坚致比温玉。","长斋虽云净，阅月聊一沃。","石泉澣巾帨，土釜煮桃竹。","南窗日未移，困卧久弥熟。","华严有余帙，默坐心自读。","诸尘忽消尽，法界了无瞩。","恍如仰山翁，欲就沩叟卜。","犹恐堕声闻，大愿勤自督。"],"title":"浴罢"}
