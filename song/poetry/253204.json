{"author":"李弥逊","id":253204,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平仄仄仄平。"],"paragraphs":["待月新亭兴已慵，眼花空乱烛花红。","溪山路隔烟尘外，觞咏身疑梦寐中。","却暑已烦瞋恚雨，扫云须赖吉祥风。","水光已报冰轮信，一笑能令万斛空。"],"title":"待月久不至须臾云破星露溪光发众宾懽呼席上次德甫韵"}
