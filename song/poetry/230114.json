{"author":"许景衡","id":230114,"strains":["仄平平平平，仄仄仄○平。","平平仄平仄，仄仄仄仄○。","平平仄平仄，平仄仄仄平。","仄仄仄平平，仄仄仄○平。","仄平仄平平，平仄平○○。","仄仄仄仄仄，平仄仄○平。","仄仄平仄○，平平仄平平。"],"paragraphs":["圣贤须千锺，我岂个中人。","焦枯展余沥，好我已十分。","元戎镇河朔，怜此贱与贫。","不羡彼瀛州，已有玉膏醇。","小槽滴真珠，霑饷无疏亲。","但有坐上客，谁问甑中尘。","岂学梁父吟，何时见阳春。"],"title":"和时可醇酎二首  其一"}
