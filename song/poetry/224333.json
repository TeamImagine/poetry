{"author":"毕渐","id":224333,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["儿童闻说子山名，将谓先生是古人。","海上偶经仙洞府，岩前犹见玉精神。","南华久彻逍遥梦，兜率重来自在身。","携得新诗天上去，不教辜负到全闽。"],"title":"赠林子山"}
