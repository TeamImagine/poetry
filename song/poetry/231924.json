{"author":"李彭","id":231924,"strains":["仄平仄○仄，平平仄○平。","平平仄平仄，平仄○平平。","仄平仄平仄，平仄平平仄。","平平仄○仄，仄仄○平平。","平平○仄仄，仄仄仄平平。","○平仄平仄，仄仄仄平平。","仄平仄平仄，仄仄平平○。","仄平仄平仄，仄平○仄平。","仄仄○？仄，仄平仄平平。","仄仄平平仄，○平平仄平。"],"paragraphs":["若人韵凝远，天资复敦厖。","萧然出尘表，幽寺听逢逢。","剑峰极天净，悬瀑声舂撞。","心猿久调御，业白莹明缸。","残河横晓钵，霁雾起寒窗。","禅余觅佳句，鼎鼐笔能扛。","我来孟冬月，望履尘心降。","世纷剧羊负，是身如帝江。","愿借三峡水，一滋陇头泷。","永办桑门服，犹堪追老庞。"],"title":"奉赠正平上座"}
