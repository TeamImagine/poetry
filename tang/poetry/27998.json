{"author":"皮日休","id":27998,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["三十麻衣弄渚禽，岂知名字彻鸡林。","勒铭虽即多遗草，越海还能抵万金。","鲸鬣晓掀峰正烧，鳌睛夜没岛还阴。","二千余字终天别，东望辰韩泪洒襟。"],"title":"庚寅岁十一月新罗弘惠上人与本国同书请日休为灵鹫山周禅师碑将还以诗送之"}
