{"author":"释怀深","id":234501,"strains":["仄仄仄仄仄，仄平平仄平。","平平仄仄仄，平仄○平○。","仄仄平仄平，仄仄○平平。","平○平仄平，仄仄平仄平。","仄平仄仄仄，仄仄平○平。","仄仄平平仄，平平仄仄平。","仄平仄仄平，仄仄平仄平。"],"paragraphs":["佛病与祖病，众生心上疑。","情尘一念脱，消散如风吹。","试问诸病源，起灭从何依。","来从何所来，去向何所归。","若能直下见，苦痛无毫厘。","不见维摩老，文殊问疾时。","聚头说药方，失却狮子儿。"],"title":"偈一百二十首  其八二"}
