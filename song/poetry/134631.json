{"author":"释文珦","id":134631,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["五年懒踏上京尘，真是乾坤散诞身。","正向山中闲卧雪，忽闻户外报迎春。","且倾竹叶屠苏酒，休画桃符郁垒神。","底事诗筒来往密，结交多是苦吟人。"],"title":"酬李筼房元日见寄韵"}
