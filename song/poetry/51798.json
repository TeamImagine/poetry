{"author":"喻良能","id":51798,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["退之初过玉川家，春径无泥草带沙。","几点飞来溪柳絮，一番开尽海棠花。","窗间细雨青衫湿，袖里新诗醉墨斜。","客散酒阑还掩户，可堪明月满天涯。"],"title":"林明府携所和诗见过次韵奉酬"}
