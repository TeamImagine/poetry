{"author":"陆游","id":33435,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["故人无字寄相思，敢向穷途怨不知。","老病已全惟欠死，贪嗔虽断尚余痴。","数茎雪鬓江湖远，九转金丹日月迟。","畬粟山苗俱可饱，明年东去隐峨眉。"],"title":"和范待制秋日书怀二首游自七月病起蔬食止酒故诗中及之  其二"}
