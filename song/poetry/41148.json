{"author":"陆游","id":41148,"strains":["平平○仄仄，仄仄仄仄仄。","平平仄仄平，平仄平仄仄。","仄平仄平平，仄仄仄仄仄。","仄平○○平，平仄仄仄仄。","平平仄平仄，仄仄仄仄仄。","平仄仄仄平，仄仄平仄仄。"],"paragraphs":["寒风吹细雨，白昼见日罕。","经旬废读书，天岂成我懒。","比邻各无聊，会面苦不款。","未尝烧茶铛，而况把酒碗。","高谈极奇趣，散去意亦满。","痴黠未易名，要是工用短。"],"title":"雨中示邻里"}
