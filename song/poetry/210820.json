{"author":"杨亿","id":210820,"strains":["仄平平仄平平仄，仄仄平○仄平仄。","平平平仄仄平平，平平仄仄平○仄。","平○平仄○仄平，平仄平平平仄平。","平平仄仄仄○仄，平○仄仄平平平。","平平仄仄○平仄，仄平平仄平平仄。","平平平仄仄仄○，仄仄平平平仄仄。","平仄仄平平仄平，○平仄○平○平。","平平仄○平仄仄，平○仄○○平平。","仄平仄仄平平仄，平仄仄平平仄仄。","平仄平平仄仄平，平平仄平仄平仄。"],"paragraphs":["凤楼鸳瓦蟾波湿，众籁声沈百虫蛰。","仙盘云表露成霜，何人夜半牛衣泣。","芝泥香熟封诏书，河汉西倾移斗车。","阴风摵摵起庭树，寒澌戛戛鸣宫渠。","千庐迭唱传宵警，海山鳌背蓬壶顶。","金釭珠网结绮钱，玉井银床垂素绠。","前席受厘询硕生，观书百斤须中程。","投籖乍应严鼓节，求衣误听苍蝇声。","渴乌漏尽繁星曙，鱼钥建章开万户。","初日曈昽艳屋梁，鸣鞭一声下天路。"],"title":"禁直"}
