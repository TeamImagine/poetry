{"author":"陆游","id":32941,"strains":["仄平平平仄，仄仄平仄仄。","仄仄平平平，平平仄仄仄。","仄○仄平平，仄仄平○仄。","仄平平仄平，仄仄仄仄仄。","仄平平仄仄，平仄仄平仄。","仄仄平仄平，平平仄○仄。","仄仄仄仄平，仄仄平仄仄。","仄平仄仄仄，平平仄平仄。","○○平平仄，平仄平仄仄。","仄平仄平仄，仄仄仄仄仄。","平仄平仄平，仄平仄仄仄。","○平平仄仄，仄仄仄平仄。","平○仄仄平，仄仄仄平仄。","仄平仄仄平，仄仄仄仄仄。","仄仄平平○，仄仄平仄仄。","仄平仄平○，仄仄平仄仄。"],"paragraphs":["我无飞仙术，御气周八极。","寸步常依人，艰哉万里役。","自行剑关南，大道平如席。","日高徐驾车，薄暮亦两驿。","及兹山愈远，原野若加辟。","茂树冬不凋，寒花晚犹拆。","昔我卜远游，至蜀龟辄食。","弛装有定处，呜呼岂人力。","颇传岷山下，清淑无疠疫。","士风尚豪举，意气喜远客。","薪米家可求，借书亦易得。","思吴虽不忘，所愿少休息。","吾闻右达人，雅志在山泽。","岂无及物心，但恨俗褊迫。","揽德虽成留，引去常勇决。","骇机满人间，著脚无上策。"],"title":"初入西州境述怀"}
