{"author":"释道潜","id":202742,"strains":["平平仄平仄，仄仄平仄○。","平平仄仄仄，仄仄平仄平。","仄仄仄平仄，平平平仄平。","仄仄仄仄平，平平平○○。","平平仄仄仄，平仄○平平。","仄平平仄仄，○仄平仄平。","平平仄仄仄，仄仄仄仄平。"],"paragraphs":["霜清玉绳晓，涧谷风未号。","澄潭不可极，俛盼惊骨毛。","岂不有神物，于兹能遁逃。","海日射两崖，余辉何昭昭。","游鳞出岸穴，翻覆如银刀。","偶来殊不恶，胜事俄所遭。","聊为五字咏，远愧谢与陶。"],"title":"庐山杂兴  其九"}
