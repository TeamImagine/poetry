{"author":"陆游","id":33206,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["满榼芳醪何处倾，金鳌背上得同行。","天垂绿野三边尽，云与朱阑一様平。","烟树微茫疑误墨，风松萧瑟有新声。","黄花未吐无多恨，也胜湘累拾落英。"],"title":"平云亭"}
