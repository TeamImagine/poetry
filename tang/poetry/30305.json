{"author":"方干","id":30305,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["滟滟湿光凌竹树，寥寥清气袭衣襟。","不知测穴通潮信，却讶轻涟动镜心。","夜久即疑星影过，早来犹见石痕深。","辘轳用智终何益，抱瓮遗名亦至今。"],"title":"山井"}
