{"author":"仇远","id":164401,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["真妃已返凤台仙，独立池亭思怆然。","海岳不传青鸟信，石房谁伴白云眠。","宫桃移种难生实，院箨初翻又引鞭。","凝碧荒凉弦管静，萍花浮满钓鱼船。"],"title":"阎氏园池"}
