{"author":"李百药","id":12856,"strains":["仄仄○平仄，平仄仄平○。","平平仄平仄，平仄仄仄平。","平仄○平仄，仄仄仄平平。","平平仄仄仄，仄仄仄平平。","仄平仄平○，平仄仄平平。","○平○仄仄，仄仄仄平平。","平仄仄平仄，平平仄仄平。","平平仄仄仄，平仄仄平平。"],"paragraphs":["导漾疏源远，归海会流长。","延波接荆梦，通望迩沮漳。","高岸沈碑影，曲溆丽珠光。","云昏翠岛没，水广素涛扬。","阅川已多叹，遐睇几增伤。","临谿犹驻马，望岘欲霑裳。","乔木下寒叶，亭林落晓霜。","山公不可遇，谁与访高阳。"],"title":"王师渡汉水经襄阳"}
