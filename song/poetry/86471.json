{"author":"韩淲","id":86471,"strains":["平平仄平仄，○仄平平平。","仄仄仄仄平，仄仄仄仄平。","○仄平○平，仄仄平仄平。","仄仄平○平，平仄平仄平。","仄平仄仄仄，仄仄平仄平。","平平仄平○，○○平平平。","仄仄仄仄仄，仄仄平仄平。","平平仄平仄，平仄仄仄平。","仄仄○仄仄，仄仄平仄平。","仄平○仄仄，平仄平平○。"],"paragraphs":["春来得新语，胜食斋房芝。","舌本久已强，便觉此意随。","三咽元和津，髣髴疑管窥。","是事夫如何，今古诚一时。","起搔种种发，抖擞酬酢之。","楼西万山横，其中真吾诗。","试断取一二，惨惨天四垂。","谁云泌之水，而可以乐饥。","但愿且吃饭，底用谈所知。","彼哉长物尔，徒败人佳思。"],"title":"次韵抱朴君同紫芝见过"}
