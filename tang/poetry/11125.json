{"author":"刘禹锡","id":11125,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["宝书翻译学初成，振锡如飞白足轻。","彭泽因家凡几世，灵山预会是前生。","传灯已悟无为理，濡露犹怀罔极情。","从此多逢大居士，何人不愿解珠璎。"],"title":"送僧元暠东游"}
