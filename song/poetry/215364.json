{"author":"薛绍彭","id":215364,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["瘴地经行促棹讴，周南太史几年留。","后来遥识犹青眼，别久悬知半白头。","宋玉又经巫峡去，谪仙初罢夜郎游。","长江风水追难及，怅望春波一叶舟。"],"title":"奉寄鲁直学士"}
