{"author":"秦观","id":209848,"strains":["平○仄平仄，仄仄平平仄。","仄平仄平平，仄仄仄平仄。","平平仄○仄，仄○平平仄。","平平仄平平，平平仄○仄。","平平仄平仄，仄仄平平仄。","平平平平仄，平仄○平仄。","平仄仄平平，仄仄平仄仄。","仄仄平平仄，仄○平仄仄。","平平仄平仄，仄仄平平仄。","平平仄平平，平平仄平仄。","仄仄仄平仄，仄仄仄平仄。","仄平仄仄仄，仄平○仄仄。","仄仄仄仄平，平平○仄仄。","平平仄平○，○○仄平仄。"],"paragraphs":["天镵海滨石，郁若龟毛绿。","信为小仇池，气象宛然足。","连岩下空洞，鼎张彭亨腹。","双峰照清涟，春眉镜中蹙。","疑经女娲炼，或入金华牧。","𬬻熏充云气，研滴当川渎。","尤物足移人，不必珠与玉。","道旁初无异，汉将疑虎伏。","支机亦何据，但出君平卜。","奇礓入华林，倾都自追逐。","我愿作陈那，令吼震山谷。","一拳既在梦，二驹空所欲。","大士舍宝陀，仙人遗句曲。","惟诗落人间，如传置邮速。"],"title":"和子瞻双石"}
