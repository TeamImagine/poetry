{"author":"韦骧","id":191282,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["忠嘉早结九重知，隙驷徒惊晷景驰。","祥鼓素琴犹累月，恩除青琐已先期。","秋风惨处违丘垄，霜柳疏中即路岐。","得志泽民贤者事，伫观功业映清时。"],"title":"送吴圣取给事"}
