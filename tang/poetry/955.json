{"author":"刘驾","id":955,"strains":["平平仄平平，仄仄平仄仄。","仄平仄仄仄，仄仄仄平仄。","仄平仄平仄，平仄平○仄。","仄仄平仄仄，仄平○平仄。","○平仄平仄，平仄平平仄。仄仄仄仄平，平平平○仄。"],"paragraphs":["胡风不开花，四气多作雪。","北人尚冻死，况我本南越。","古来犬羊地，巡狩无遗辙。","九土耕不尽，武皇犹征伐。","中天有高阁，图画何时歇？坐恐塞上山，低于砂中骨。"],"title":"横吹曲辞 出塞"}
