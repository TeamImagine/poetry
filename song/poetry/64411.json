{"author":"唐仲友","id":64411,"strains":["平平仄仄仄，仄仄仄仄仄。","平仄仄仄平，仄仄仄平仄。","仄平仄仄仄仄平，仄平仄仄平○平。","仄平仄仄仄仄平，仄平平仄○平平。","平平仄仄仄○仄，仄仄仄仄○平平。","仄平仄仄平仄○，仄仄仄仄平○○。","平平仄仄仄平仄，平仄仄仄平平平。"],"paragraphs":["流泉在石上，细路在石下。","天宇闭复开，竹树邃而雅。","我来不值桂壑风，月寒病骨艰迎逢。","野田午后爱日烘，杖藜扶去穿谾豅。","霜清水落石正瘦，落叶拥径行龙钟。","决流作瀑飞短虹，小阁踞坐尘虑空。","萧然一笑出山去，回首峻壁纷青红。"],"title":"石洞"}
