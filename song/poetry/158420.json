{"author":"王镃","id":158420,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["年年吟帽客他乡，柳絮飞时日渐长。","远树云生残照没，近梅风重早晨凉。","桑条带露归蚕室，花片随泥上燕梁。","历日又催春色去，田家便有插秧忙。"],"title":"客路晚春"}
