{"author":"鲜于侁","id":178606,"strains":["仄平○仄平平仄，平仄平○平仄仄。","仄○平仄仄平○，仄仄平平仄平仄。","仄○平仄平仄平，平○仄仄平平平。","平平平仄仄平仄，仄仄仄仄平平平。","平平○平仄○仄，平仄平仄平平仄仄。","仄仄平平仄仄平，仄仄平平仄平平。","仄平平仄平平仄，仄仄仄仄平平平。","仄○仄仄平平仄，平平仄平仄○仄。","平平仄仄仄平平，仄仄仄平平仄仄。","仄平平仄○平平，○仄○平仄仄平。","仄平平仄平○仄，仄仄平平平仄平。"],"paragraphs":["马烦棰策车驰毂，终岁尘劳常碌碌。","喜闻岩寺在山中，路转清溪入幽谷。","乍行山口疑洞天，穷深一上翻平田。","千层台殿隐林木，四面石壁生云烟。","山僧迎门笑相揖，为立场祖师存德迹。","屈指于今八百年，已在西来达摩前。","鹤鸣飞止黄金地，锡杖涌起清凉泉。","境称尚绝名天下，天台石桥乃其亚。","千峰不改岁寒时，一水最怜秋月夜。","半生游学颇艰辛，且向空山老此身。","也知方丈安禅处，解笑东西南北人。"],"title":"题灵岩"}
