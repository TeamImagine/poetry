{"author":"范纯仁","id":184689,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["天涯春色蜀川多，胜赏相从到薜萝。","遶郭烟芜深似染，隔林山鸟静能歌。","花边密拥青丝盖，陌上轻驰白玉珂。","察俗自知无远术，祇于民乐验时和。"],"title":"和吴仲庶上巳游学射山"}
