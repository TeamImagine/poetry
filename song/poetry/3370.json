{"author":"陈与义","id":3370,"strains":["仄平平仄仄平平，仄仄平平仄仄平。","平平仄仄仄平○，仄仄仄平仄仄○。","平仄仄平○仄仄，仄平平仄仄平平。","平平平仄○○仄，仄仄平平仄仄平。"],"paragraphs":["邓州谁亦解丹青，画我羸骖晚出城。","残年政尔供愁了，末路那堪送客行。","寒日满川分众色，暮林无叶寄秋声。","垂鞭归去重回首，意落西南计未成。"],"title":"送客出城西"}
