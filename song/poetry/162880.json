{"author":"张绍文","id":162880,"strains":["平平仄平平，仄仄仄平仄。","○平仄平平，平仄平仄仄。","仄平仄○平，仄仄仄平○。","仄仄仄平平，平平仄平仄。","平平仄平平，○○仄平仄。","仄仄平仄平，平平仄○仄。"],"paragraphs":["清沟泂寒波，怪石乱扶拥。","轻风卷浓云，天际孤月涌。","主人宴亲宾，会合意弥重。","列炬照寒梅，繁星粲修陇。","清香逼诗魂，吟兴欲飞动。","酩酊归去来，严城角三弄。"],"title":"云溪叔父赐饮大梅花下以疏影横斜暗香浮动分韵得动字"}
