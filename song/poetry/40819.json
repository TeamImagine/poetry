{"author":"陆游","id":40819,"strains":["平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄仄仄仄平平仄，仄仄平平仄仄平。"],"paragraphs":["黄纸起家升仕籍，青衫溯阙拜恩光。","署衔汝勿憎铜臭，就养吾方喜饭香。","世事极知多倚伏，人生正要小回翔。","但令父子常相守，敛版扶犁味总长。"],"title":"子遹调官得永平钱监待次甚远寄诗宽其意盖将与之偕行也"}
