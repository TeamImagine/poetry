{"author":"李曾伯","id":129558,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["盟寻城下事方危，尚尔衰民益虏资。","绐楚时曾无纪信，交秦计卒堕张仪。","抗言玉铉吁何及，捐积琼林惜已迟。","劫火既灰遗墨在，小臣唯有泪沾颐。"],"title":"伏读靖康宸札有感"}
