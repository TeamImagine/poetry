{"author":"王禹偁","id":177790,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["莫问穷通事若何，遇花逢酒且狂歌。","人情易逐炎凉改，官路难防陷阱多。","只合收心抛世网，不须推命说天罗。","如今玉石休分别，免被无辜刖卞和。"],"title":"次韵和仲咸感怀贻道友  其一"}
