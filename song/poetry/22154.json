{"author":"王十朋","id":22154,"strains":["平平仄仄平仄平，仄仄仄仄平平平。","○平仄仄仄○仄，平平仄仄仄仄平。","平平仄平仄仄仄，○平仄仄○平○。","○仄仄○仄仄仄，仄仄仄仄仄平平。","平平仄平仄仄仄，仄平平○○平平。","平平仄平仄仄仄，仄仄仄仄平平平。","仄仄平平仄仄仄，仄仄仄仄平○平。","平平平仄仄平仄，平平仄仄平平平。"],"paragraphs":["麟经绝笔今几年，学者异说何纷然。","操矛入室务相伐，谁能浚井得美泉。","梅溪野人独好古，遗经独抱期心传。","从予讲论有赵陆，得趣往往忘蹄筌。","章生妙龄固可畏，圣经贤传思穷研。","赢粮远来若有意，席未及暖俄言还。","岂厌先生纸上语，奥境不见徒留连。","春秋明日遂东矣，情钟我辈徒拳拳。"],"title":"送章生端武"}
