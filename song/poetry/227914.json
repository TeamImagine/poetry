{"author":"释德洪","id":227914,"strains":["仄平仄平平，仄平平仄平。","平平仄平仄，平仄平仄平。","仄平平仄平，仄仄仄平平。","仄仄平仄平，平平平平平。","仄○仄仄平，平仄仄仄平。","仄平平平仄，平平平仄平。","仄平仄仄平，仄平平仄平。","平平平○平，平仄仄平平。","平平平仄平，仄仄○平平。","仄平平仄平，仄仄平平平。","平仄仄平仄，仄仄○平平。","平平仄平仄，仄仄平仄○。","仄仄平平仄，平平仄仄平。"],"paragraphs":["武林散烟鬟，一峰螺髻孤。","烟云有奇态，华木秋不枯。","理公何许来，望见辄轩渠。","曰此灵鹫峰，何年来飞乎。","个中有白猿，为子抵掌呼。","至今呼猿涧，飞波跳碎珠。","朅来楚国南，万山争走趋。","精庐开横塘，清可照眉须。","高人家武林，致此从东吴。","那知湘水西，乃有飞来湖。","连荡满秋色，小艇藏菰蒲。","闲来倚危槛，对立鸥烱如。","我与湘峰色，俱堪入画图。"],"title":"湘西飞来湖"}
