{"author":"白居易","id":17381,"strains":["平仄○平○，平○仄仄平。","平平仄平仄，平仄○平平。","仄仄平○仄，平○仄仄平。","仄平平仄仄，平仄仄平平。","仄仄平○仄，平平仄仄平。","仄平○仄仄，仄仄仄平平。","仄○平平仄，平平仄仄○。","仄平平仄仄，仄仄仄平平。","仄仄○平仄，○平仄仄平。","平平平仄仄，平仄仄平○。","仄仄平○仄，平平仄仄○。","仄平平仄仄，平仄仄平平。","○仄平平仄，平○仄仄平。","仄平平仄仄，仄仄仄平○。","平仄平○仄，平平仄仄平。","仄平平仄仄，平仄仄平平。","平仄平○仄，平平仄仄平。","平平平仄仄，仄○仄平平。","仄仄平平仄，仄平仄仄平。","平平仄平仄，仄仄仄平平。","平仄○平仄，○平仄平平。","平平仄仄仄，平仄？平平。","平仄○平仄，○仄仄仄○。","仄平○仄仄，仄仄仄平平。","仄仄平平仄，平平仄仄平。","平平平仄仄，仄仄○平平。","平仄平平仄，平平仄仄○。","平平仄平平，平仄仄平平。","仄仄平平仄，平平仄？平。","平平仄仄仄，仄仄仄○平。","仄仄平平仄，平○仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。","仄仄平○○，平平仄仄平。","平平仄○仄，仄仄仄平平。","仄仄平平仄，平平仄仄平。","平平仄平仄，○仄平平平。","仄○平平仄，平平○仄平。","仄平仄仄仄，○○仄平平。"],"paragraphs":["天上中台正，人间一品高。","休明值尧舜，勋业过萧曹。","始擅文三捷，终兼武六韬。","动人名赫赫，忧国意忉忉。","荡蔡擒封豕，平齐斩巨鳌。","两河收土宇，四海定波涛。","宠重移宫籥，恩新换阃旄。","保厘东宅静，守护北门牢。","晋国封疆阔，幷州士马豪。","胡兵惊赤帜，边雁避乌号。","令下流如水，仁霑泽似膏。","路喧歌五袴，军醉感单醪。","将校森貔武，宾僚俨隽髦。","客无烦夜柝，吏不犯秋毫。","神在台骀助，魂亡猃狁逃。","德星销彗孛，霖雨灭腥臊。","烽戍高临代，关河远控洮。","汾云晴漠漠，朔吹冷𩙫𩙫。","豹尾交牙戟，蚪须捧佩刀。","通天白犀带，照地紫麟袍。","羌管吹杨柳，燕姬酌蒲萄。","银含凿落盏，金屑琵琶槽。","遥想从军乐，应忘报国劳。","紫微留北阙，绿野寄东皋。","忽忆前时会，多惭下客叨。","清宵陪䜩话，美景从游遨。","花月还同赏，琴诗雅自操。","朱弦拂宫征，洪笔振风骚。","近竹开方丈，依林架桔槔。","春池八九曲，画舫两三艘。","径滑苔黏屐，潭深水没篙。","绿丝萦岸柳，红粉映楼桃。","为穆先陈醴，招刘共藉糟。","舞鬟金翡翠，歌颈玉蛴螬。","盛德终难过，明时岂易遭。","公虽慕张范，帝未舍伊皋。","眷恋心方结，踟蹰首已搔。","鸾皇上寥廓，燕雀任蓬蒿。","欲献文狂简，徒烦思郁陶。","可怜四百字，轻重抵鸿毛。"],"title":"寄献北都留守裴令公"}
