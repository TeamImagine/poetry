{"author":"王令","id":188027,"strains":["平平仄仄仄平平，仄仄仄平仄仄平。","仄仄仄平平仄仄，平平仄仄平平平。","平平平仄平平仄，平仄平平仄仄平。","平仄平平平仄仄，仄仄仄仄仄平平。"],"paragraphs":["黄风吹土截天横，瘦马着鞭驱不行。","尚说苦心酬直道，谁知白髪为苍生。","平时夷虏恬忠荩，常日公卿足仰成。","虽有英雄无用处，却令老去买牛耕。"],"title":"送聱隅黄先生"}
