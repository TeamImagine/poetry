{"author":"陈造","id":59011,"strains":["仄仄平，平仄平，仄平平仄平平平。","仄仄平平仄仄仄，平仄仄仄平平平。","平平平仄仄○仄，仄仄平平仄仄仄。","仄平仄仄仄仄平，仄仄仄平○仄仄。","○仄仄平仄平平，仄仄仄仄平平平。","仄仄平平仄平仄，平仄仄仄平仄仄。","仄仄平仄○仄平，仄仄平平平○仄。","平平仄仄○平平，仄仄仄仄平平平。","仄仄仄平○仄平，仄仄仄仄平平平。"],"paragraphs":["麦上场，蚕出筐，此时祇有田家忙。","半月天晴一夜雨，前日麦地皆青秧。","阴晴随意古难得，妇后夫先各努力。","倏凉骤暖茧易蛾，大妇络丝中妇织。","中妇辍闲事铅华，不比大妇能忧家。","饭熟何曾趁时吃，辛苦仅得蚕事毕。","小妇初嫁当少宽，令伴阿姑顽过日。","明年愿得如今年，剩贮二麦饶丝绵。","小妇莫辞担上肩，却放大妇常姑前。"],"title":"田家谣"}
