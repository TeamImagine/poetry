{"author":"苏轼","id":193532,"strains":["平平仄仄平平平，平平平仄仄平平。","平平○仄仄仄仄，仄仄仄仄平平平。","平○平平仄平仄，平平仄仄○仄平。","平仄平平仄仄仄，平平仄仄平平平。","平平仄仄○仄平，平仄仄平仄仄平。","平平仄仄仄○仄，平仄仄仄平○平。","仄平仄仄仄仄仄，平平仄仄平平平。","仄平仄○仄平仄，仄仄仄仄平平平。"],"paragraphs":["东风陌上惊微尘，游人初乐岁华新。","人闲正好路傍饮，麦短未怕游车轮。","城中居人厌城郭，喧阗晓出空四邻。","歌鼓惊山草木动，箪瓢散野乌鸢驯。","何人聚众称道人，遮道卖符色怒嗔。","宜蚕使汝茧如瓮，宜畜使汝羊如麇。","路人未必信此语，强为买服禳新春。","道人得钱径沽酒，醉倒自谓吾符神。"],"title":"和子由踏青"}
