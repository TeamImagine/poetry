{"author":"白居易","id":15275,"strains":["仄仄仄仄平，平仄仄平平。","仄○平仄仄，仄仄○仄○。","仄仄平仄平，仄仄仄平平。","仄平仄平仄，仄仄平平平。","平仄仄平仄，仄○平仄○。","仄平仄平仄，仄仄平平平。","仄仄平平仄，仄仄平仄平。","仄平平仄仄，仄仄仄平平。"],"paragraphs":["霭霭四月初，新树叶成阴。","动摇风景丽，盖覆庭院深。","下有无事人，竟日此幽寻。","岂惟玩时物，亦可开烦襟。","时与道人语，或听诗客吟。","度春足芳色，入夜多鸣禽。","偶得幽闲境，遂忘尘俗心。","始知真隐者，不必在山林。"],"title":"玩新庭树因咏所怀"}
