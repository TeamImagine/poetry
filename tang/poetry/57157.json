{"author":"岑参","id":57157,"strains":["仄仄平仄平，平仄平○○。","平平仄平○，仄仄仄仄平。","平平平○平，仄仄平平平。","仄仄仄平仄，仄平平仄○。","平平平平平，平仄平平平。","仄仄平仄○，仄平平仄○。","平平○？平，仄仄平平平。","仄仄仄平仄，仄○平仄○。","仄○平仄仄，仄仄平○○。"],"paragraphs":["五岳之丈人，西望青瞢瞢。","云开露崖峤，百里见石棱。","龙谿盘中峰，上有莲华僧。","绝顶小兰若，四时岚气凝。","身同云虚无，心与谿清澄。","诵戒龙每听，赋诗人则称。","杉风吹袈裟，石壁悬孤灯。","久欲谢微禄，誓将归大乘。","愿闻开士说，庶以心相应。"],"title":"寄青城龙谿奂道人"}
