{"author":"许及之","id":60756,"strains":["仄仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。"],"paragraphs":["借得渔乡住，诗家物色宜。","苇声鱼拨剌，竹影月参差。","风铎时成曲，山童解答诗。","闲居多乐事，惟有此心知。"],"title":"得东山居主人恋家不出因借戴希周渔乡居赋杂兴六首  其五"}
