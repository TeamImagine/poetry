{"author":"孔武仲","id":200257,"strains":["平平仄平平，平平仄平平。","平平○○仄，平仄平仄平。","仄平平仄平，仄仄平平平。","仄仄仄平仄，○平平仄平。","仄平仄平仄，仄平仄平平。","仄平平平仄，平仄平平○。","仄仄仄平○，平仄平平平。","○仄○○○，仄仄平平平。","仄平仄仄平，仄仄仄仄平。","仄平平平仄，仄仄仄仄○。","平平○仄仄，平仄○平平。","平平平仄○，○仄仄平平。","仄仄仄平仄，仄平仄平仄。","仄仄平仄○，平○仄平○。","仄仄平平○，仄仄平平平。","平○仄仄平，平仄平平平。","平平仄仄仄，仄仄平平平。","仄平仄平仄，平仄平平○。","仄仄仄仄平，平平仄平○。","仄平平仄仄，平平平仄平。"],"paragraphs":["家园大江东，清湓映匡庐。","波光摇空阔，岚翠随卷舒。","廓然形影消，所见惟清虚。","此是列仙宅，当年来不居。","一官老南北，十年弃樵渔。","谅无飞升骨，宜与烟霞疏。","子亦喜登临，持气为舟车。","乘马搴虹蜺，俯涧窥蟾蜍。","赋诗不计篇，饮酒动斗余。","一为簪缨䌸，屡感岁月除。","西征临瀚海，东使骑鲸鱼。","归来颜已苍，相见两勤渠。","话及少年事，慨然咏归与。","富贵非所期，朝衣裹猿狙。","鼎食多忧煎，未若羮园蔬。","何当永卜邻，之子同耕锄。","清风卧醉石，落日登篮舆。","道逢酒家旆，聊复为踌躇。","白首入石城，君心竟何如。","不然因便道，鸣驺时访余。"],"title":"忆九江呈李端叔"}
