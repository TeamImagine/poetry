{"author":"杨亿","id":210588,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["龙阳休说木奴洲，震泽黄柑占上流。","承露玉浆仙掌曙，亚霜金颗洞庭秋。","香黏素手吴娃丽，冷涤朝酲楚客愁。","应似荔支催入贡，随河飞鸟逐鸣驺。"],"title":"慎大詹以吴柑见贶"}
