{"author":"方回","id":147774,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["少年客洛走缁尘，自倚诗才敌万人。","岳耸河奔争气势，霜严月朗借精神。","镜中颜状惊非昔，笔底工夫苦不新。","辜负桐江好山水，花开叶落十秋春。"],"title":"次韵谢董君读予诗稿  其一"}
