{"author":"华岳","id":98845,"strains":["平仄仄仄平，仄仄平○仄。","平平仄○仄，平平仄平仄。","仄仄平仄○，平仄仄平仄。","平平仄平仄，仄仄仄仄仄。","平仄仄仄平，平仄仄○仄。","平平仄仄仄，仄仄仄平仄。","平平仄仄平，平仄○○仄。","平仄仄平平，仄平仄平仄。","平平仄仄仄，平仄仄平仄。","平仄平仄平，○平○平仄。","仄平平仄仄，平仄平仄仄。","平平仄仄平，平平仄平仄。"],"paragraphs":["松竹不着花，密叶徒如帚。","江梅不藏叶，寒花缀枯朽。","独有龙焙茶，花叶秀而耦。","冰霜著群木，冻死十八九。","惟此百草灵，名可缀三友。","春雷迸雀舌，夜雨滴龙口。","皆萌哺啜心，谁假栽培手。","惟有蔡端明，识之在蒿蔌。","移根入北苑，金碧焕星斗。","夸作龙凤团，封成献元后。","问花何以报，牙舌甘鼎臼。","他时子复生，为公涤繁垢。"],"title":"上詹仲通县尉  其一"}
