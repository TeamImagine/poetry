{"author":"曹勋","id":12800,"strains":["平平平仄仄平平，仄仄平平仄仄仄。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["无双佳誉久腾芳，暂解繁机下帝旁。","举世不能容直道，清时聊欲款江乡。","修涂按辔三秋雨，别殿陪祠一炷香。","顾我辱知门下久，语离清泪洒沧浪。"],"title":"黄侍郎宫祠赠行"}
