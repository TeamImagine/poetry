{"author":"陈著","id":139175,"strains":["仄仄平平仄仄平，平平仄仄仄平仄。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["过耳南宫捷奏铃，功名宿梦顿呼醒。","清风席上龟占古，细雨楼头鹊语灵。","袖里瓌文珍白璧，眼中霜颖锐青萍。","问津当继宣和躅，要得人言更妙龄。"],"title":"赵氏楼偶成"}
