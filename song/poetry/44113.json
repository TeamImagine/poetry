{"author":"范成大","id":44113,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["飘风骤雨谩惊春，扫荡何烦臂屈伸。","天识不衷宜不恕，神歆非类即非仁。","休雠地下枯鱼骨，且鬭尊前健犊身。","静看可怜还可笑，香山宁是幸灾人。"],"title":"有感今昔二首  其二"}
