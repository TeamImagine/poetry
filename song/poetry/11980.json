{"author":"胡寅","id":11980,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["莫嗤文子动三思，我亦今来去鲁迟。","潦草荷锄开菊径，殷勤持酒对花枝。","韦编旧服精三易，绛帐新开讲四诗。","把钓不须嗟岁久，大鱼端有上钩时。"],"title":"酬任正叔见和"}
