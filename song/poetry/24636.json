{"author":"宋祁","id":24636,"strains":["仄仄平平仄，平平仄○平。","○○平仄仄，仄仄仄平平。","仄仄平平仄，平平平仄平。","仄平平仄仄，平仄仄○○。","平仄○平仄，平平？仄平。","平平仄○仄，平仄仄平平。"],"paragraphs":["四十还添四，颠华镊更新。","应从多病日，遂作始衰人。","毁积方销骨，经穷先腐唇。","竟谁怜种种，由此到谆谆。","轩冕间关路，风波蹭蹬身。","兄今又过二，何术耐萧辰。"],"title":"对白发自感寄扬州"}
