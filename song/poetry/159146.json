{"author":"方凤","id":159146,"strains":["平平仄平平仄仄，平平平平仄仄仄。","仄仄仄平平仄平，仄平仄仄○平平。","平仄平平仄仄仄，平平仄仄平平仄。","仄仄平仄平仄平，平○平仄平平平。","○○平仄仄仄仄，平平仄仄仄平仄。","○仄平平仄仄平，平仄仄仄平平平。","平平仄仄仄仄仄，仄仄平平仄平仄。","仄仄平平仄仄○，平○仄仄○平平。","○仄平平平仄仄，平○平仄平平○。"],"paragraphs":["东家鼎烹矜大嚼，西家呼卢赛乳酪。","肉食那知儒素风，似君臭味将无同。","知我山斋少白粲，随时易办松花饭。","佐食投箸毋乃馋，筠笼新掘来幽岩。","封题遥寄四五尾，歆然解剥出肌理。","和以芹根及薤芽，酰盐澹著香无涯。","黄虀脱粟绝滓腻，得此加餐检残笥。","手把南华读一过，诗思陡涌如春波。","题箑酬君君莫笑，胸中成竹谐清调。"],"title":"答柳道传饷笋"}
