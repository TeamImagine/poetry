{"author":"萧至忠","id":45285,"strains":["平平平仄平，仄仄仄平平。","仄仄平平仄，平平仄○平。","仄仄平○仄，平平仄仄平。","平平仄平仄，仄○平平平。","仄仄平平仄，平平仄仄平。","仄平平仄仄，平仄平平平。"],"paragraphs":["岧嶤仓史台，敞朗绀园开。","戒旦壶人警，翻霜羽骑来。","下辇登三袭，褰旒望九垓。","林披馆陶榜，水浸昆明灰。","网户飞花缀，幡竿度鸟回。","豫游仙唱动，潇洒初尘埃。"],"title":"三会寺应制"}
