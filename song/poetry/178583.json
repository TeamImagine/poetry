{"author":"鲜于侁","id":178583,"strains":["仄仄仄平仄，平平仄平平。","平平仄仄仄，平仄仄平平。","平仄仄仄平，仄仄仄仄平。","仄仄仄平仄，○平平仄平。","仄仄平平平，平仄平平平。"],"paragraphs":["一气斡元造，为功未尝烦。","群生自委化，天地亦何言。","凫胫不可增，楮叶不可镌。","欲益固为损，劳心非自然。","不见平阳侯，醇酒聊终年。"],"title":"杂兴三首  其二"}
