{"author":"许及之","id":60715,"strains":["仄仄仄平仄平仄，仄平仄○平平仄。","平平仄○仄平平，仄仄仄平平仄仄。","仄仄平平仄仄仄，平仄平平○仄仄。","平平仄平仄平仄，○○平○○○仄。","仄平平仄仄仄平，仄仄平平仄平仄。","仄平仄○平仄○，平仄○平仄仄仄。","仄平仄仄仄○○，仄仄仄○平仄仄。","平平仄仄平仄仄，仄平仄仄仄平仄。","仄平仄仄仄平○，平仄平平仄平仄。","平○仄仄平仄○，仄仄仄平平仄仄。","仄平平仄平仄○，平仄平平仄○仄。","仄平○仄仄平平，仄仄仄○平仄仄。","仄平仄○平仄仄，○仄仄○平仄仄。","仄平仄仄仄平仄，平仄平平仄平仄。","平仄仄平仄○平，仄仄平○平仄仄。","仄○平平平仄仄，仄○仄平○仄仄。","○○仄仄仄平平，仄仄平平平仄仄。","仄○○仄仄平平，仄仄平平○平仄。"],"paragraphs":["急雨撒珠泣渊客，疾风卷荷波涛坼。","须臾雨过即风休，但有水香浮月夕。","水到飞霞几断港，安得红云藏薮泽。","儿曹问津本何有，茭葑蒙茸填淤碧。","划开天宇镜面平，荡漾渔舟自双只。","老惭数溷烦击鲜，筠外栽莲供醉白。","客来意坐夜沈沈，境以客重声籍籍。","清缨浊足随去取，水宽地窄易区画。","转庵夙昔董诗盟，同社歌呼剧欢伯。","婆娑得句俄朗吟，款乃答声非夐隔。","乃知神语天亦相，仍使菱歌夜犹摘。","著身胜处即冰壶，混俗静中无火宅。","我虽爱吟无好句，其奈处闲聊自适。","未能汗漫据龟蛤，何补官私响蛙蝈。","天籁自鸣忽闻蝉，众作俱喑推巨擘。","恍思南塘香百里，拟泛具区帆一席。","更吟赏实起馋涎，细剥莲蓬珠贝获。","不如藏六守筠斋，水落霜枯且投迹。"],"title":"再次韵"}
