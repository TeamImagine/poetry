{"author":"白居易","id":15102,"strains":["仄仄仄仄○，仄仄平仄平。","仄平平仄仄，平仄平平平。","平平仄仄仄，仄仄平平仄。","仄○仄仄仄，平仄仄○平。","仄平仄平仄，平平○平平。","仄平平仄仄，仄仄仄仄平。","平平仄仄○，平仄仄平平。","平平○平仄，平仄平仄平。","平仄平平仄，平仄仄平平。","仄仄仄平平，仄仄○平平。","平平仄仄仄，仄仄仄平平。","平○仄平仄，平仄仄平平。","仄仄平○仄，○平平仄平。","仄仄平平仄，平平○仄平。","仄平仄○仄，仄仄平仄○。","平○仄平平，仄仄平仄平。"],"paragraphs":["巧者力苦劳，智者心苦忧。","爱君无巧智，终岁闲悠悠。","尝登御史府，亦佐东诸候。","手操纠谬简，心运决胜筹。","宦途似风水，君心如虚舟。","泛然而不有，进退得自由。","今来脱豸冠，时往侍龙楼。","官曹称心静，居处随迹幽。","冬负南荣日，支体甚温柔。","夏卧北窗风，枕席如凉秋。","南山入舍下，酒瓮在床头。","人间有闲地，何必隐林丘。","顾我愚且昧，劳生殊未休。","一入金门直，星霜三四周。","主恩信难报，近地徒久留。","终当乞闲官，退与夫子游。"],"title":"赠吴丹"}
