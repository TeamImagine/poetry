{"author":"陈著","id":139504,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["新得新晴纵夜游，纱笼喝道肯迟留。","风流买市皆如愿，雪艳歌筵总莫愁。","不放晴光半分过，亦知人世一沤浮。","星星镫火须臾事，何似长看素月流。"],"title":"次韵义乌贾养晦元夕书怀"}
