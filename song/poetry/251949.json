{"author":"郑刚中","id":251949,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["瓜满前畴菜满畦，赤松屋北寺居西。","不村不郭常安穏，非律非禅自整齐。","静见游鱼潭底乐，任从幽鸟叶间啼。","此心得趣知谁解，一月寒光印碧溪。"],"title":"义荣见示和禅月山居诗盥读数过六根洒然但余素不晓佛法今以受持孔子教中而见于穷居之所日用者和成七首  其六"}
