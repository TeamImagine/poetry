{"author":"罗荣祖","id":165575,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄仄平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["名山今日始攀跻，峭壁巉崖路欲迷。","荆棘拨开登月窟，脚根稳著步天梯。","恍疑身在半空去，忽见鸟从平地飞。","胜景可人观不遍，挥毫石上且留题。"],"title":"登齐云和祖天锡公韵"}
