{"author":"释居简","id":91361,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄平平平平仄仄，仄平仄仄仄平平。"],"paragraphs":["何须骑鹤与腰缠，欲傍家山问一廛。","任是五经俱扫地，可容四海欠弥天。","白砂自养真铅汞，玄草重纫断简编。","更絇梅花窗外树，曲肱听雨听风眠。"],"title":"怀归四首  其四"}
