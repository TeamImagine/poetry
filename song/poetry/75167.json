{"author":"赵蕃","id":75167,"strains":["仄仄平平仄仄平，仄平平仄仄○平。","平平仄仄仄○仄，仄平仄仄○仄平。","平平仄仄平平仄，仄平平平平仄平。","仄仄平平平仄仄，仄○平仄仄平平。"],"paragraphs":["一马能来破远愁，送归还是上扁舟。","鸰原眷眷急难义，菟裘切切将老求。","吾儿可使齐书帙，汝归仍堪为酒谋。","把玩余龄无几许，可如罝兔愧江鸥。"],"title":"成父自太和来相看复回既别有作寄之"}
