{"author":"苏过","id":230011,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["信道东君有化工，翦裁花雨落春风。","忽惊区脱无余地，变作瑶池第一宫。","南亩麦秋先作瑞，西山玉粒未教融。","旅人共助田夫喜，一饱遥知饼饵丰。"],"title":"次韵张子先喜雪"}
