{"author":"黄庭坚","id":207026,"strains":["仄平平平仄平仄，平仄○平仄平仄。","平平仄仄仄仄平，仄仄仄平仄平平。","仄平平平平仄仄，仄仄平平平○○。","仄平仄仄仄平仄，平平仄仄平○仄。","仄平仄仄仄○平，○仄平仄平平平。","○平仄仄○平仄，仄○平平平仄平。","仄仄平平平仄仄，○平仄仄平平仄。","仄仄平平仄仄平，仄平平平仄仄仄。","仄○仄仄平仄○，平○平平仄平○。","仄平仄仄仄平仄，○仄平仄○平平。","仄平仄仄仄○仄，仄仄平仄○平平。"],"paragraphs":["夏云凉生土囊口，周鼎汤盘见科斗。","清风古气满眼前，乃是户曹报章还。","只今书生无此语，已在贞元元和间。","一夫鄂鄂独无望，千夫唯唯皆论赏。","野人泣血漫相明，和氏之璧无连城。","参军拄笏看云气，此中安知枯与荣。","我梦浮天波万里，扁舟去作鸱夷子。","两士风流对酒樽，四无人声鸟语喜。","梦回扰扰仍世间，心如伤弓怯虚弹。","不堪市井逐干没，且愿朋旧相追攀。","寄声小掾笃行李，落日东面空云山。"],"title":"再次韵呈明略并寄无咎"}
