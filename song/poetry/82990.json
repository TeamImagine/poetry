{"author":"敖陶孙","id":82990,"strains":["平平仄仄仄，平仄平仄平。","仄仄仄仄仄，平仄仄仄平。","仄○仄平仄，平仄平平平。","仄平仄平仄，平仄平仄平。","平平仄仄仄，仄平平仄平。","仄仄仄仄仄，仄平仄平○。","○平平仄平，仄仄○平平。","仄仄平平仄，仄平仄平平。","平平平平仄，仄仄仄仄平。","平平仄仄仄，平仄平○○。","仄平仄平仄，仄仄仄仄平。","平平仄仄仄，仄仄○○○。","仄○平仄○，仄仄平○平。","仄○平仄平，平平仄○平。","仄平平○平，平仄平平平。","平平仄平仄，平仄平平平。","仄平仄平仄，仄平仄平平。"],"paragraphs":["真人与大士，兰菊而异芳。","坐卧得定力，铜眼铁脊梁。","是中有佳趣，山海俱茫茫。","或时现神妙，尘迹生怪光。","云何得此本，有僧吴下狂。","饮酒不计斗，褚无一丝藏。","兴来高闭门，落笔如追亡。","走送臞庵室，洗心一𬬻香。","盘陀旃林阔，枕藉玉井凉。","蒙头帔衲古，遮眼经论长。","不知几陵谷，睡稳坐不僵。","君家定吉梦，二士相迎将。","辟除寒具油，静展垂中堂。","会当同一龛，寒泉荐空觞。","夜窗摇茶烟，驼褐依绳床。","杨枝洒寥阒，蔾杖辉森芒。","与君六根静，读书到虞唐。"],"title":"以入定大士太乙真人像送莞晦叔"}
