{"author":"宋祁","id":24051,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平仄仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["去程烟草妒蓝袍，越绝天文宝婺高。","五两樵风船画鹢，九秋犀烛鹭翻涛。","吴盐煮海通关赋，陆橐收金析利毫。","仙酎油囊鲈鲙洁，未妨余暇左持螯。"],"title":"送韩廷评婺州市征"}
