{"author":"杨万里","id":45716,"strains":["仄仄平平仄仄平，仄平平仄仄平平。","平平仄仄仄平仄，平仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["吏散庭空便悄然，不须休日始偷闲。","鸥边野水水边屋，城外平林林外山。","偶见行人回首却，亦看老子立亭间。","暮蝉何苦催归急，只待凉生月半环。"],"title":"苦热登多稼亭二首  其二"}
