{"author":"释宝昙","id":52326,"strains":["平仄仄平仄，平○平○平。","仄平平仄仄，仄仄平平平。","仄平○平平，仄仄平仄平。","仄仄平仄○，仄平平仄平。","平○仄平仄，仄仄○平平。","平仄仄平仄，平平仄仄○。","仄平仄仄仄，平仄平平平。","仄仄平仄仄，仄平平仄平。"],"paragraphs":["山净晚余碧，花深秋更红。","向来歌舞地，道德元冲融。","委身如蒹葭，不乱鱼鸟丛。","客至无少长，可人斯与同。","披衣坐良夜，一啸闻刚风。","何似饷佗国，频伽满盛空。","剧谈有类是，吾道何由穷。","此意诚未解，却须呼二公。"],"title":"和史魏公秋日"}
