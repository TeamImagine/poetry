{"author":"朴子文","id":172274,"strains":["仄仄仄平○，仄平仄仄平。","仄仄仄仄仄，平平平○○。","仄平仄平仄，仄仄平○平。","平仄仄平仄，平平仄平平。","平仄仄仄仄，仄平平平平。","仄○仄仄○，仄仄平平平。","仄仄仄平平，仄平平仄平。","仄平平○平，平仄仄平○。","平仄仄平平，平仄平平平。","平平仄仄仄，仄平平平平。","平仄仄仄仄，仄仄仄平平。","仄平平仄仄，仄仄平仄平。","仄仄平平仄，仄仄仄○平。","仄仄平仄仄，平平平平平。","仄仄平平○，仄仄仄平平。","仄仄平仄仄，平平仄仄平。","平仄仄平仄，平仄仄仄平。","平仄仄仄仄，平仄仄仄平。","仄仄仄仄仄，平平平仄平。","仄平平仄平，平○仄平平。"],"paragraphs":["不得入壶中，不知有洞天。","未许涉弱水，蓬瀛名空传。","洞霄古真境，九锁开其先。","灵殿拱嘉树，奇岩漱飞泉。","朝气夜沆瀣，夕岚蟠霏烟。","自从汉晋间，隠迹丛真仙。","所以镇琳宫，距今千百年。","我来寻胜游，聊以息尘缘。","谁意得高人，凡百为之前。","扪萝扣大涤，曳裾登来贤。","宫殿本邃靓，亦许奉周旋。","倦游恬小憩，借我幽榻眠。","觉我黄粱梦，枕上破缠绵。","醉我真一酒，春台熙熙然。","勿谓房栊深，入室乃渊渊。","勿谓栏槛小，栖幽即{女便}娟。","苟有一拳石，天巧意已全。","苟有一树木，风月亦足延。","况是石与木，森罗呈万妍。","有仙山即灵，君当悟真筌。"],"title":"大涤洞天留题"}
