{"author":"刘兼","id":1190,"strains":["仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["绣林红岸落花钿，故去新来感自然。","绝塞杪春悲汉月，长林深夜泣缃弦。","锦书雁断应难寄，菱镜鸾孤貌可怜。","独倚画屏人不会，梦魂才别戍楼边。"],"title":"春怨"}
