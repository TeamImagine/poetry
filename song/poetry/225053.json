{"author":"饶节","id":225053,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["敝貂去国漫西东，闻说乡闾梦寐中。","贾竖裹头仍纳妇，骊驹将子又追风。","云山何处非投老，文史他年不疗穷。","富贵可求吾亦懒，眼看余子化王公。"],"title":"遇里人道及乡闾事作诗寄谢无逸"}
