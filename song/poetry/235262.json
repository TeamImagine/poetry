{"author":"程俱","id":235262,"strains":["仄仄○○仄，○平仄仄平。","平平○仄仄，平仄平○平。","○仄平平仄，平平仄平平。","仄仄仄仄仄，平○仄平平。","○仄仄平仄，仄平仄平平。","平平仄平平，仄平仄平平。","平仄仄平仄，仄仄平仄平。","平平○仄平，仄仄平平○。","仄仄仄○平，仄仄仄平平。","平○仄平仄，仄仄平仄平。","平仄仄仄仄，仄平仄平平。","平平仄平仄，平仄仄仄平。","平平○平仄，仄仄平仄平。","平平仄平仄，○仄平平平。","仄平仄平平，仄仄平平平。","仄平仄平○，仄仄平平平。"],"paragraphs":["负郭三顷稻，并田五亩园。","人生如此足，安用华其轩。","亲戚居南陌，交游在东村。","有酒辄共醉，倾输见情言。","三径杂桃李，九畦莳兰荪。","黄柑百头奴，碧梧万支孙。","山供景无尽，石映溪不浑。","桑麻中馈任，布刈邻翁论。","下以活妻孥，上以奉清温。","时从赤松子，亦访吴市门。","嗟我抱此志，十年若朝昏。","家山眇天末，松菊岂复存。","兹园临官道，坐笑车马奔。","前山复场圃，疏筑随坳墩。","我来适春秾，乱眼红青纷。","恍然动乡思，梦寄东飞云。"],"title":"过刘姓园居"}
