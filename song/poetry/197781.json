{"author":"苏辙","id":197781,"strains":["仄平仄仄平平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["故人聚散霜前叶，往事眇茫风际烟。","游宦一生非有己，隠居万事不由天。","崎岖槛阱方谋食，啸傲山林肯计年。","赖已将心问卢老，相逢他日笑风颠。"],"title":"次韵黄大临秀才见寄"}
