{"author":"白居易","id":15456,"strains":["仄仄仄仄平，平仄仄仄平。","仄仄仄仄平，平平仄平○。","仄平仄○仄，仄平仄平平。","仄仄仄平仄，○仄仄○平。","仄平仄平仄，平平平仄平。","仄平平仄仄，平仄平仄平。","仄平平平○，○仄仄仄平。","仄仄平平仄，平○平仄平。","平仄仄仄仄，仄仄仄平平。","仄仄平平仄，平平仄仄平。"],"paragraphs":["昨日哭寝门，今日哭寝门。","借问所哭谁，无非故交亲。","伟卿既长往，质夫亦幽沦。","屈指数年世，收涕自思身。","彼皆少于我，先为泉下人。","我今头半白，焉得身久存。","好狂元郎中，相识二十春。","昔见君生子，今闻君抱孙。","存者尽老大，逝者已成尘。","早晚升平宅，开眉一见君。"],"title":"哭诸故人因寄元八"}
