{"author":"陆游","id":39795,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["六十余年慕古人，即今方近葛天民。","见人各是元非恕，遇事皆安岂怨贫。","小圃鉏耰聊过日，扁舟烟雨尚关身。","出门未觉龙钟在，禹庙兰亭又见春。"],"title":"初春书怀七首  其一"}
