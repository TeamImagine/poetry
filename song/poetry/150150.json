{"author":"方回","id":150150,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["梅花买到满楼香，但笑吾家节是常。","雨冻不应无雪冻，肩疮更复有头疮。","桃符爆竹年将近，绣线书帷日渐长。","三岁岭南江左路，岂知八十客钱塘。"],"title":"至节前二日"}
