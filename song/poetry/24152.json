{"author":"宋祁","id":24152,"strains":["仄仄平平仄，平平仄仄平。","平平○仄仄，平仄仄平平。","仄仄○平仄，平平仄仄平。","仄○平仄○，仄仄仄平平。","仄仄平○仄，平○仄仄平。","平平仄平仄，○仄仄平平。"],"paragraphs":["栈道回忠驭，牢盆干计赀。","文书三署草，兄弟五常眉。","遽尔分符竹，欣然捧诏芝。","疾驱关外传，奉引汉东旗。","夕月同离恨，春膏遍我私。","他年五君咏，应记阮咸麾。"],"title":"杨都官知随阳君自蜀守为计倅既而出郡"}
