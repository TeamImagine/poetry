{"author":"刘子翚","id":15241,"strains":["平平仄仄平，仄仄仄○仄。","仄平平仄仄，仄仄仄平仄。","仄平平仄仄，仄仄仄平仄。","仄平仄平平，平平仄平仄。","仄平仄平平，平仄仄仄仄。","平平仄仄○，仄○平平仄。","仄平仄平平，仄仄○平仄。","仄平仄平平，仄仄平仄仄。","仄○仄平平，仄仄仄平仄。","平平○仄仄，仄仄仄○仄。","仄平平仄仄，仄仄仄仄仄。","平○仄平平，仄○平○仄。","平平仄平平，○仄仄○仄。","仄平仄仄平，仄仄仄○仄。","仄平仄平○，仄仄仄○仄。","仄○仄○仄，仄○平仄仄。","仄平平平平，仄仄仄仄仄。","仄仄平仄平，仄仄仄○仄。","平平仄仄平，○仄仄仄仄。","仄平○仄平，仄仄平仄仄。"],"paragraphs":["吾初读七篇，未领跃如义。","晚而窥大易，稍解寂然意。","乃知平放着，的的目前事。","尽心则无余，穷神忽超诣。","以斯印群书，拈出句句是。","君臣父子间，运量周旋际。","体之则光明，杂物了无累。","伟哉此陈编，孔孟心所寄。","有如撞洪锺，合响入迢递。","言高听者聩，不绝仅如缀。","幸兹良友集，一发万古秘。","真长富辞原，百折无留势。","文通秉文均，裁度取中制。","宛丘坐忘言，袖手岂深闭。","鄙怀顿为空，快若扫长篲。","旁观二三子，耳剽咸愕眙。","诱之循循然，活处鱍鱍地。","气质虽有拘，学问欲如蜕。","时乎不再来，过此恐少味。","大书镵坐隅，以起衰惰气。"],"title":"刘道祖江程万丘顺甫讲易孟子拾其意为二十韵"}
