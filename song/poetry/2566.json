{"author":"宋庠","id":2566,"strains":["○仄平平仄，平平仄仄平。","平平平仄仄，平仄仄仄平。","平仄○平仄，平平仄仄平。","平平○仄仄，○仄○平平。","仄仄平平仄，平平平仄平。","平平平平仄，仄仄仄平平。","平仄平○○，平平仄仄○。","平平平仄仄，平○仄○平。"],"paragraphs":["冠盖山川旧，星灰五载余。","辞荣唐院使，麾守旧尚书。","弓影临觞悟，舟心触物虚。","尘埃题宇壁，污潦泛杯渠。","世事多荣悴，天均任惨舒。","交情非苟合，笔力自雄摅。","蒲坂军旄重，河桥驿辙疏。","归耕年渐逼，乡思满柴车。"],"title":"次韵和州府吴大资病愈后见寄之作"}
