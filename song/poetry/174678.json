{"author":"刘敞","id":174678,"strains":["平仄平仄平，平平平平仄。","仄平平平仄，仄仄平仄仄。","仄仄平仄仄，仄平仄平仄。","平仄平平平，平平仄仄仄。","平平○仄○，平仄平仄仄。","仄仄平仄平，平平仄仄仄。","平平仄平仄，仄仄仄仄仄。","平平平○仄，仄仄仄仄仄。"],"paragraphs":["江表山水区，南昌神仙宅。","固宜生贤俊，邈与尘土隔。","昔在君伯氏，实为万夫特。","文采何辉煌，声名盛赫奕。","差池中道夭，冥漠神理默。","德业谁与伦，天伦自准的。","龙蟠岂终潜，鸟伏必远击。","君今锺其美，远到未可测。"],"title":"洪州黄推官"}
