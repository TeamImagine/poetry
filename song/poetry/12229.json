{"author":"胡寅","id":12229,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄平平平。","仄平仄仄平平仄，仄仄平平仄仄平。"],"paragraphs":["寒食清明节令佳，禁烟遗俗渺天涯。","清醇只向丹田暖，料峭犹烦翠幕遮。","长短骤看森雨笋，高低难觅旋风花。","小斋寂寂谁为伴，水底初闻两部蛙。"],"title":"令节即事简睎仲德施"}
