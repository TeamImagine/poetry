{"author":"谢逸","id":226528,"strains":["仄仄仄○仄，平仄仄仄平。","仄仄○仄平，仄仄平平平。","仄仄平仄仄，平平仄平平。","仄平平○仄，仄仄○平平。","平平仄○仄，○仄平○平。","平平○仄仄，○平仄仄平。","平仄仄平仄，仄仄○仄平。","仄平仄○○，仄仄○平平。","仄仄仄平仄，仄仄平平平。","仄仄仄仄仄，平○○仄平。"],"paragraphs":["德不盖当代，名欲万世垂。","刻石期后人，石与名俱隳。","子厚名世士，投荒死南夷。","柳民怀遗爱，作庙临罗池。","韩公记其事，沈子书其词。","韩词昭万古，沈诗妙一时。","名实两无愧，后世传不疑。","古人共闲燕，翰墨相娱嬉。","食不设寒具，玩此前贤碑。","愿作集古录，模楷欧少师。"],"title":"与诸人分韵咏古碑探得罗池庙记以池字为韵"}
