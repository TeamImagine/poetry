{"author":"牟𪩘","id":150256,"strains":["平仄仄○仄，仄仄平仄平。","仄仄仄平平，平平仄平平。","平平平平仄，平平仄平平。","平平仄仄仄，仄仄平仄平。","平仄仄平平，○仄○仄平。","仄仄仄仄仄，平仄仄平○。","仄仄仄平仄，平仄平平平。","○仄仄仄仄，仄○○平平。"],"paragraphs":["风露浩如洗，渐觉霜气滋。","九日已成旬，黄花烂盈枝。","谁云清香减，清香在诗脾。","诗人亦未老，皎皎冰雪姿。","为我掇繁英，和露三咽之。","此物是寿耐，千载以为期。","一点缀须发，真是麒麟儿。","长大著膝上，彩衣相娱嬉。"],"title":"十日菊为子昂寿"}
