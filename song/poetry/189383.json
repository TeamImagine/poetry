{"author":"沈辽","id":189383,"strains":["仄○平平平，仄仄平平仄。","○平仄仄仄，仄仄仄平仄。","○平平仄仄，仄仄平○仄。","平仄仄平平，平平平○仄。","仄仄仄平仄，仄平仄平仄。","平平仄平仄，平仄仄平仄。","平平仄仄仄，仄平仄○仄。","仄仄仄仄平，仄仄平○仄。","平平平平仄，仄○仄平仄。","仄仄平仄仄，平仄○○仄。"],"paragraphs":["昔从东南来，税驾依金地。","迎风步峻阁，始眺澧阳市。","苍茫烟雾下，一水萦如袂。","夷落杂连峰，精庐遥相峙。","宅土信羁客，杜门忽弥岁。","风云一萧散，身世两无累。","怀归怅有感，史迁念留滞。","引脰企昔游，野马埋苍翠。","何时篮舆去，复将老师值。","请扫岩下石，为述空王偈。"],"title":"赠大中镇国长老"}
