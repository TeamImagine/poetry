{"author":"魏了翁","id":102809,"strains":["仄平平仄平平平，平平仄平平平平。","平平仄平仄仄仄，仄平仄仄平平平。","平仄○○平仄仄，仄仄平平○平仄。","仄○平仄仄平平，仄仄仄平仄平仄。","仄仄平平平仄平，平平○仄平平平。","平平仄仄仄平仄，仄平平仄平平平。","○○仄平仄仄仄，平仄平平○平仄。","平平仄仄仄平平，仄仄平平仄平仄。","仄平平平仄平平，仄平仄仄平平平。","平平仄平仄仄平，平仄平仄平○平。","平平平平平仄仄，平平仄○仄仄仄。","仄平仄平○平仄，仄仄平平平仄仄。"],"paragraphs":["往年天压西南垂，妖氛内讧胡尘飞。","枭狐陆梁士扼腕，蜀山惨淡无光辉。","公以空弮婴乳虎，漠漠黄云暗平楚。","直将天理感人心，径斩贼头报明主。","露布东驰人啸呼，京师观者环储胥。","天颜有喜近臣贺，大官高爵来须臾。","中兴以来几变异，宗祏之存如旒缀。","平江羽檄走凶雏，采石鳅舡戮狂猘。","至今勋名满华夷，与公鼎立书旗彝。","公方退然不自居，忧国之鬓纷如丝。","天之生公为社稷，南山不蹇石不泐。","愿公蚤归相天子，赤舄晨朝容几几。"],"title":"安大使生日"}
