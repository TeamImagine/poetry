{"author":"贺铸","id":212902,"strains":["平平仄仄平，仄仄平平仄。","平○仄仄平，仄仄平仄仄。","平平仄平仄，平平平仄仄。","○仄仄○○，仄平平仄仄。","平平仄仄仄平平，平平仄仄仄○平。","平平仄仄平平平，○仄平平○仄○。","仄仄平平仄平仄，仄平仄仄平平平。","仄平平平仄平仄，平平平平仄仄平。","平平仄仄仄○仄，平仄平平○平仄仄平。","仄仄平平仄仄平，平平平仄仄平平。","仄平仄仄平平平，仄仄平平仄仄平。"],"paragraphs":["轩轩陆士龙，卓卓荀鸣鹤。","云间日下逢，此段殊不恶。","方君嗜狂药，而吾穷病缚。","相望不相过，赋诗聊尔谑。","知君酒隠慕先贤，谁何合作饮中仙。","金陵妙唱丹砂弦，当日新声传不传。","莫学沧波弄云月，老鲛哆口馋流涎。","访吾之居在何许，春明门东大道边。","青鞋布袜不妨步，何待东家蹇馿乃着鞭。","我屋真无坐客毡，蒲团柽机共萧然。","鬭鸡走狗春风颠，付与垣东恶少年。"],"title":"答靳生"}
