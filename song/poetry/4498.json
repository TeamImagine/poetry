{"author":"释正觉","id":4498,"strains":["仄仄仄平平仄仄，仄仄仄仄平仄仄。","平平仄仄仄平平，平仄平平平仄仄。","仄仄平平仄仄平，平平仄仄平平仄。","平平仄仄仄平平，仄仄平平平仄仄。"],"paragraphs":["地水火风休假藉，一切不留还脱洒。","家风廓落等虚空，田地虚明非昼夜。","鸟道须知举足难，玄机不许丝头挂。","同中有异异中同，彻底浑沦无缝罅。"],"title":"偈颂七十八首  其七八"}
