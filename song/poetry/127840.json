{"author":"方岳","id":127840,"strains":["平平仄仄平平平，平仄平平仄平仄。","仄○仄仄○仄平，仄仄平平平仄仄。","平平○○仄平仄，仄仄平○仄平仄。","仄平平仄平仄平，仄平仄仄平平仄。","○○仄仄仄平平，仄仄平平平仄仄。","仄○平仄仄平平，平仄仄平平仄仄。","仄平平仄仄平仄，○仄平平平仄仄。","平仄平平平仄平，仄仄平平平？仄。","仄平平仄平仄仄，○仄平平仄平仄。","平平○仄○○平，平平仄仄平平仄。","仄○仄仄仄平平，仄仄○平仄平仄。","仄○○仄仄平平，仄○○平平仄仄。"],"paragraphs":["家贫近市常喧啾，灯夕无灯冷于水。","罢参法喜深炷香，示疾维摩低隠几。","梅花相亲不余负，酒盏成疏竟谁使。","一生甘作痴冻蝇，百方莫趁追奔螘。","颇闻捷奏箭飞书，想见升平花作市。","醉吹笙篴舞蛾眉，春入鼓鼙腾马耳。","落钗敖荡少年事，弹铗悲歌游侠子。","宁种松风眠隠居，自𣃁芝田餐甪里。","掉头尘土谁枉尺，过眼纷华不盈咫。","吾生如月浪中翻，人情得蜜刀头舐。","内观各自普光明，顿悟中生大驩喜。","紞如三鼓雨声寒，睡思正浓姑舍是。"],"title":"元夕病中"}
