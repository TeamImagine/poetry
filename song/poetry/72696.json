{"author":"曾丰","id":72696,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["抗尘骑气两虚舟，久别重逢幸小留。","自分末留轻著脚，相期初度急回头。","我尝黄奶真无味，若种丹田乃有秋。","所向殊途所归一，他游无以易天游。"],"title":"淳熙丙午与合皂化士彭正夫道人五羊相别开禧乙丑复会于五羊赠二长韵  其二"}
