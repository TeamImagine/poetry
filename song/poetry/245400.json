{"author":"张纲","id":245400,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["瓶空何必醉如泥，送客谁能过虎谿。","一枕闭门追蝶梦，两行森木听莺啼。","新诗未读心先伏，细字徐看眼欲迷。","笔底春风有生意，他年桃李会成蹊。"],"title":"王伯寿见复用前韵奉答"}
