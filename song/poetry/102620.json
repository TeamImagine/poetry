{"author":"真德秀","id":102620,"strains":["平平平平仄平平，仄平仄平仄仄○仄平。","平○仄平仄仄仄，仄仄平○○平仄仄平平平。","平平仄仄仄平仄，仄仄仄仄平平○。","平平仄仄平仄仄，仄仄仄仄平平平。","平○平仄仄○仄，仄仄仄仄平？○。","仄平平平仄平仄，仄仄仄仄平平○。","平平仄仄平仄仄，平仄平仄平平平。","平○平仄仄平仄，仄仄仄仄平平平。","平平仄仄仄○仄，仄仄平平○仄平。","仄平○仄仄仄仄，平平仄仄平平平。","○平平仄仄仄仄，○仄○仄平平平。"],"paragraphs":["江来朱方注之东，海潮怒飞日夕相撞舂。","天将古来义士骨，化作狂澜中央屹立之青峰。","孤根直下二千尺，动影袅窕冲融中。","黄金侧布兰若地，凿翠面面开窗栊。","双桡伊轧破浪屋，恍忽置我高巃嵸。","是时千山雪新霁，水面月出天清空。","涛声四起人籁寂，毛发萧爽琉璃宫。","披衣明发蹑烟霭，决眦俯入归飞鸿。","襟前渤澥敛暝色，袖里岷峨吹晓风。","越南燕北但一气，尘埃野马何时穷。","苍梧虞舜不可叫，王事更恨归匆匆。"],"title":"题金山"}
