{"author":"陆游","id":32959,"strains":["仄平平仄仄，仄仄仄平平。","仄平平仄仄，仄○仄仄平。","仄仄仄仄仄，仄仄平仄平。","仄平仄○仄，仄仄仄仄平。","仄平平仄○，仄平平平平。","仄仄平仄仄，仄仄平平平。","仄平仄仄仄，仄仄仄平○。","仄平平仄仄，仄仄平平平。","仄仄仄平仄，仄仄○○仄。","仄平仄仄仄，仄仄平平平。"],"paragraphs":["冷官无一事，日日得闲游。","壮哉千尺塔，摄衣上上头。","眼力老未减，足疾新有瘳。","幸兹济胜具，俯仰隘九州。","雪山西北横，大江东南流。","画栋云气涌，铁铎风声遒。","旅怀忽恻怆，涕下不能收。","十年辞象魏，万里怀松楸。","仰视去天咫，绝叫当闻不。","帝阍守虎豹，此计终悠悠。"],"title":"登塔"}
