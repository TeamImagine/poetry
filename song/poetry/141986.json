{"author":"刘黻","id":141986,"strains":["仄平仄仄仄仄仄，仄仄仄平平仄仄。","平平仄平仄平仄，仄仄平平仄平仄。","平平平仄○仄平，平仄平平平仄仄。","平平仄○仄平仄，平仄仄仄平平仄。","平仄仄平平仄仄，平仄○平仄仄仄。","平平平仄平仄平，仄仄平平平仄仄。","平平平平平仄平，仄仄仄平平仄仄。","平平平仄仄○仄，○平仄仄仄平仄。","仄仄平平平仄仄，仄仄平平仄平仄。","仄平仄仄仄平平，仄仄平平平仄仄。","平仄仄仄仄仄仄，○仄平平仄平仄。","平仄平平平仄仄，仄平平仄平平仄。"],"paragraphs":["闰余五月即六月，一雨不来天欲裂。","邦侯赤心走群望，唤醒痴龙睡时节。","雷车风驭相后先，甘霔连天声未歇。","茅檐静听老农语，今岁夐与他年别。","烟瘴压低曾见雪，晴未兼旬雨复咽。","区区枯草宁有知，孕出灵芝光吐结。","邦侯求仁求此心，表里不欺天地彻。","为霖何暇蜥藏瓮，占云已喜鹳鸣垤。","斗顿溪流高一尺，尽与疲氓洗炎热。","晚禾猎猎实方腴，早稻津津香已馝。","饥者可饱饱者逸，深夜城箫响清绝。","持此丰年还圣主，愿同何武歌休烈。"],"title":"喜雨呈赵使君"}
