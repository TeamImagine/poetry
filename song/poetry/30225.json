{"author":"陈从古","id":30225,"strains":["平平仄仄平平仄，仄仄平平○仄仄。","仄平平仄仄平平，仄平仄仄平平仄。","仄○平仄仄仄平，仄仄平平仄仄仄。","仄平仄仄仄○平，仄仄平○仄平仄。","平平仄仄仄仄○，仄仄仄平平仄仄。","平平仄仄仄仄平，仄仄平平仄平仄。"],"paragraphs":["浯溪一股寒流碧，耸起双峰如削壁。","两公文墨照溪津，到今草木增颜色。","想当忠愤欲吐时，尽把江山供笔力。","我来吊古不胜情，岂但登临爱泉石。","渔阳旧事忍再论，仅赖令公安反侧。","书生百感夜不眠，起读新诗转凄恻。"],"title":"绍兴辛巳秋过浯溪诵简斋诗因用其韵"}
