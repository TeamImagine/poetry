{"author":"张籍","id":13340,"strains":["平平仄仄平，○仄仄平平。","平平仄仄仄，平仄仄平平。","平仄仄平仄，仄平平平○。","仄平仄仄仄，仄○平平平。","平平仄平仄，平仄仄○平。","仄仄平仄仄，仄平仄仄平。","平平平仄仄，仄平平仄○。","平平仄平仄，仄仄○平○。"],"paragraphs":["秋亭病客眠，庭树满枝蝉。","凉风绕砌起，斜影入床前。","梨晚渐红坠，菊寒无黄鲜。","倦游寂寞日，感叹蹉跎年。","尘欢久消委，华念独迎延。","自寓城阙下，识君弟事焉。","君为天子识，我方沉病缠。","无因会同语，悄悄中怀煎。"],"title":"病中寄白学士拾遗"}
