{"author":"刘克庄","id":111701,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["字字追还水部公，篇篇压倒后村翁。","可怜和靖拘香影，更笑花光着色空。","自许铁心坚晚节，渠能粉面向春风。","菁华落尽惟枯枿，赖有何郎嗜好同。"],"title":"诸人颇有和余百梅诗者各赋一首  其二"}
