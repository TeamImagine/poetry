{"author":"陆游","id":32797,"strains":["平平仄仄仄平平，仄仄平平仄仄平。","仄平平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["真人翳鳯驾蛟龙，一念何曾与世同。","不为行云求弭谤，那因治水欲论功。","翺翔想见虚无里，毁誉谁知溷浊中。","读尽旧碑成绝倒，书生惟惯谄王公。"],"title":"谒巫山庙两庑碑版甚众皆言神佐禹开峡之功而诋宋玉高唐赋之妄予亦赋诗一首"}
