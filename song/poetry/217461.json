{"author":"张耒","id":217461,"strains":["仄平○○○，平仄平仄仄。","仄平仄仄仄，平仄平○仄。","○平仄仄仄，仄仄仄仄○。","平平仄平平，平仄平仄仄。","平平平平仄，仄仄平仄仄。","仄仄仄平平，○平仄平仄。","仄○仄平仄，仄仄仄平仄。","仄仄仄仄平，平平仄平仄。","仄平仄仄仄，仄仄仄平仄。","仄平仄仄平，仄仄仄仄仄。","平平仄仄仄，○仄仄○仄。","仄平○仄平，仄仄仄○仄。","仄平仄平仄，平平仄平仄。","平○仄平仄，仄仄平平仄。","仄○平平平，仄仄仄仄仄。","○平仄平平，仄仄○平○。"],"paragraphs":["北风号空庭，山雪鸣急霰。","是时我与子，倾盖初相见。","相逢两恨晚，语罢喜复叹。","明灯照红炉，杯酌方烂漫。","刘公摩霜鬓，气若初捷战。","喜我两人交，深杯手持劝。","纵横恣谈笑，一醉便侵旦。","想子病酒容，蓬头不能饭。","那知会日少，告别不容恋。","出门送子归，惨若失侣雁。","终朝或不语，妻子怪相问。","别来三得书，日月去如箭。","栗亭在何处，山川浩千万。","吾将理南棹，遂我江湖愿。","两如随风云，那复计聚散。","迟君秣骊驹，别我过穷县。"],"title":"寄集节二首  其二"}
