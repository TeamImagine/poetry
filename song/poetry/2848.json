{"author":"宋庠","id":2848,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["公有长才动缙绅，朝廷不肯弃名臣。","高怀空结山中社，远略今清塞外尘。","竹坞未荒溪叶密，菊丛虽旧径花新。","南台素壁题名处，莫惜麾铙一驻轮。"],"title":"和经略宣徽吴太尉以将经洛阳旧隠之作"}
