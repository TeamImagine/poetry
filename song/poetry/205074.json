{"author":"吕仲甫","id":205074,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["千尺杉前帝释宫，种莲不用百花丛。","石桥路近横天外，池水光寒坐槛中。","红日几窗新活计，白云香火旧家风。","虎溪社客今憔悴，此意凭谁谢远公。"],"title":"题万年妙莲阁"}
