{"author":"李涉","id":43822,"strains":["平平仄仄○平仄，仄仄平平平仄仄。","仄仄平平仄仄平，平仄平平○仄仄。","平平仄仄○平仄，仄仄平平仄平仄。","平平平仄仄○平，仄仄平○平仄仄。","仄仄○平平仄平，仄仄平仄平平平。","仄平平仄仄仄仄，仄平仄仄平平平。","仄仄仄平○仄仄，仄仄平平○平仄。","仄仄平平仄仄平，仄平平仄平平仄。"],"paragraphs":["黄昏日暮驱羸马，夜宿濉阳烽火下。","此地新经杀戮来，墟落无烟空碎瓦。","层冰塞断隋朝水，一道银河贯千里。","愁心翻覆梦难成，病仆呻吟呼不起。","泗水三千招义军，本是征战邀殊勋。","十年麾下蓄壮气，一朝此地为愁人。","昨日太阳回照烛，转见天心重含育。","早晚东风的发生，古堤春草年年绿。"],"title":"濉阳行"}
