{"author":"朱晞颜","id":64184,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["天教海若效珍祥，不与千林春竞芳。","掷地遗音清戛玉，凌云直干凛凝霜。","谁浮鲸海星槎到，犹带蟾宫月桂香。","冶叶浮花埽除尽，坚高直欲共天长。"],"title":"洞底石间得枯木一株花叶咸无而枝干峭拔扣之铿然有声因成鄙句刻之岩石间"}
