{"author":"陆游","id":39920,"strains":["平平平仄平，仄平平○仄。","平○平仄仄，仄仄仄仄仄。","平平平平仄，仄仄平仄仄。","平平仄仄仄，平仄平仄仄。","仄平仄平仄，平仄仄仄仄。","平○仄仄○，仄○平仄仄。"],"paragraphs":["青枫湖上村，绿蓑舟中客。","云兴山叠见，海近地势坼。","悠然沧洲趣，宛与尘世隔。","虽云食不足，粗免婚嫁责。","渥丹未辞镜，衰白幸满帻。","明当鼓枻行，放浪穷七泽。"],"title":"舟中"}
