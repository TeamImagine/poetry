{"author":"刘韫","id":226317,"strains":["仄仄平平仄仄平，仄仄平仄平平平。","仄平平仄仄平仄，平仄仄平平仄平。","仄仄平平平仄仄，平平平仄仄仄平。","平平仄仄平平仄，仄仄平平仄仄平。"],"paragraphs":["晓起阴霾喜绝收，急快扶酒为春留。","落花千点野亭寂，啼鸟一声春寺幽。","施食台高禽易啄，长明灯暗鼠潜偷。","山僧摘茗吹茶灶，留客殷勤学道州。"],"title":"场南寺"}
