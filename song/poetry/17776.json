{"author":"吴芾","id":17776,"strains":["仄仄仄平仄，仄平仄平平。","仄平平○仄，仄仄○平○。","仄仄仄○仄，仄仄仄平平。","仄○平○仄，仄仄仄平平。","仄仄平平仄，仄仄○仄○。","仄仄○仄仄，仄仄仄平平。","仄平仄仄仄，仄仄仄平平。","平仄平仄仄，平仄仄平平。","仄平平仄仄，仄仄○○平。","仄平平仄○，平○仄○平。"],"paragraphs":["子往治畿邑，趣装亦良勤。","惠然来过我，话别更情亲。","顾我老且病，已与死为邻。","独思陪胜侣，倍觉惜清晨。","忍唱阳关彻，与子从此分。","愿子且少驻，醉我瓮头春。","子虽未宦达，意气已凌云。","今去天尺五，腾上岂无因。","要无求速化，切莫虑长贫。","抱才能自重，何患不如人。"],"title":"和陶与殷晋安别韵送陈顺之赴官"}
