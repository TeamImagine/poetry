{"author":"李白","id":56151,"strains":["仄仄平○仄，仄平平○仄。","仄仄平平仄仄平，平平○仄平平仄。","平仄平○平仄平，仄仄仄仄○平平。","平平仄仄仄平仄，仄平平仄仄平平。","平平平仄仄平仄，○平平仄仄仄平。","平仄平平○平仄仄仄平，仄仄仄仄○○○。","平仄平仄平平○○平仄仄仄平，平平仄仄仄仄平。","○平仄仄仄？仄，仄平仄仄仄平仄。","仄平○仄平仄平，仄○平平仄仄仄。","平仄仄仄仄，仄仄平仄平。","平平平仄仄平仄，○平仄仄平平平。","○平平平仄平仄，仄平○平仄平仄。","平平平仄○平平，仄仄平平仄平仄。","平平仄仄平仄平，仄仄平平平仄○。","仄平仄仄仄平仄，○平仄仄平仄平。","平○仄仄仄平仄，○平○仄平仄平。","仄平○平仄平仄，平仄平平仄平仄。","仄仄○○平仄平，仄平○仄平平仄。","仄平仄仄仄仄平，平○平○仄平平。","平平平仄仄平仄，平仄○仄仄平仄仄平。","仄仄仄仄仄，平仄仄仄平。","平仄平○仄仄仄，仄平仄仄平平平。","平仄仄仄仄仄，平平平仄平平仄。平仄仄平仄平，仄○○仄平仄平。","仄平仄仄仄平仄，仄仄平○平仄○。"],"paragraphs":["昨夜吴中雪，子猷佳兴发。","万里浮云卷碧山，青天中道流孤月。","孤月沧浪河汉清，北斗错落长庚明。","怀余对酒夜霜白，玉床金井水峥嵘。","人生飘忽百年内，且须酣畅万古情。","君不能狸膏金距学鬬鸡，坐令鼻息吹虹霓。","君不能学哥舒横行青海夜带刀，西屠石堡取紫袍。","吟诗作赋北窗里，万言不直一杯水。","世人闻此皆掉头，有如东风射马耳。","鱼目亦笑我，请与明月同。","骅骝拳跼不能食，蹇驴得志鸣春风。","折杨皇华合流俗，晋君听琴枉清角。","巴人谁肯和阳春，楚地由来贱奇璞。","黄金散尽交不成，白首为儒身被轻。","一谈一笑失颜色，苍蝇贝锦喧谤声。","曾参岂是杀人者，谗言三及慈母惊。","与君论心握君手，荣辱于余亦何有。","孔圣犹闻伤凤麟，董龙更是何鸡狗。","一生傲岸苦不谐，恩疏媒劳志多乖。","严陵高揖汉天子，何必长剑拄颐事玉阶。","达亦不足贵，穷亦不足悲。","韩信羞将绛灌比，祢衡耻逐屠沽儿。","君不见李北海，英风豪气今何在？君不见裴尚书，土坟三尺蒿棘居。","少年早欲五湖去，见此弥将钟鼎疏。"],"title":"荅王十二寒夜独酌有怀"}
