{"author":"邓剡","id":155169,"strains":["仄仄仄平仄，平平仄平○。","平○平仄平，仄仄仄平○。","平平○仄平，仄仄平平○。","平仄仄○仄，仄仄仄仄○。","平仄○平仄，平平仄平平。","平仄仄平平，仄仄平平平。","平平仄仄平，平仄仄平平。","仄仄仄仄仄，平仄仄平平。","平○仄平仄，仄仄仄○○。"],"paragraphs":["一迳两山合，迢迢入青空。","前横交剑流，后倚叠云屏。","平生三笑图，此日丹元庭。","双瀑隐如画，可玩不可听。","东瀑更飘洒，珠玑落青冥。","丹井久湮芜，蜕骨何由灵。","何年老鹤归，松桧语丁宁。","苦竹不肯笋，知此味甘馨。","秋深石坛冷，液液枕参横。"],"title":"简寂观"}
