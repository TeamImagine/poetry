{"author":"吕岩","id":42498,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["日影元中合自然，奔雷走电入中原。","长驱赤马居东殿，大启朱门泛碧泉。","怒拔昆吾歌圣化，喜陪孤月贺新年。","方知此是生生物，得在仁人始受传。"],"title":"七言 二十九"}
