{"author":"李曾伯","id":129461,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["小亭八尺石为台，占绿围中作翠堆。","一片闲云难画去，四时野色入诗来。","气凌月观身曾到，梦托云根手自栽。","更出城楼一头地，夕阴含雨肯低徊。"],"title":"赋家山夕秀  其二"}
