{"author":"晁补之","id":214424,"strains":["仄平仄平平平仄，○平平平仄平仄。","平平平平仄平仄，平仄平平平仄仄。","平平仄仄平平仄，平仄平○仄平仄。","平平仄仄平仄仄，平平仄平平仄仄。","平仄平平仄平仄，仄平仄仄平○仄。","平平仄仄平仄仄，平仄平平仄平仄。","仄仄平平仄平仄，仄平平平仄平仄。","平仄平平仄平仄，仄平仄○平仄仄，仄仄平平○仄仄。","平平平仄平平仄，仄仄平平平仄仄。"],"paragraphs":["越罗作衫乌纱帻，长安青云少年客。","梁门门西狭斜陌，飞阁氤氲多第宅。","南威十五桃花色，箫管哀吟动魂魄。","银槽压酒倾琥珀，青丝络头飞赭白。","韩狗胡鹰快多获，少年意气区中窄。","金昆玉季盈十百，君独飘翩异风格。","十岁铅丹事书册，岂徒新丰困寒厄。","能犯龙头请恩泽，送君此行无怆恻，努力功名传烜赫。","它年寻我吴山侧，踯躅盈山禽磔磔。"],"title":"长安行赠郭法曹思聪"}
