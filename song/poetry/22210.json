{"author":"王十朋","id":22210,"strains":["仄平平平仄，平平仄平平。","仄仄仄仄仄，仄平仄平平。","仄仄平仄○，仄仄平平平。","平平仄平平，平仄仄仄○。","平仄仄平仄，平平仄平○。","平平仄仄仄，仄仄平仄平。","仄仄仄仄仄，仄平仄平平。","仄平仄仄仄，平○仄平平。","仄仄仄仄仄，平仄平仄○。","仄平○仄仄，仄平仄平平。","○○仄平平，○平仄平平。","仄仄仄仄仄，仄平仄○平。","仄平仄○仄，仄仄平平○。","平平仄仄仄，仄仄平平平。"],"paragraphs":["楚台风骚客，遥遥有奇孙。","去岁始识面，未遑叩渊源。","但见眉宇间，一点阳春温。","琴书忽来游，文字获细论。","经术有根蒂，词章富波澜。","时时戏翰墨，动辄千万言。","子固予所畏，语蒙子推尊。","予尝语所学，文当气为先。","气治古可到，何止科第间。","子贤且乐善，服膺每拳拳。","临行出新诗，殷勤记诸篇。","好学见雅志，予言未应然。","惜哉有离别，后会何夤缘。","男儿各自勉，事业无穷年。"],"title":"别宋孝先"}
