{"author":"鲜于侁","id":178607,"strains":["平平平仄仄，仄仄仄平仄。","仄平平仄平，仄仄平平仄。","平平仄仄仄，仄仄平仄仄。","平平仄平仄，平平仄仄仄。","平平平仄平，仄仄仄平仄。","平平仄平平，仄○平仄仄。","仄○仄仄仄，仄仄仄平仄。","平平仄仄平，仄仄平○仄。","○平仄仄平，仄仄仄○仄。","○平仄仄仄，平○仄平仄。","仄平仄平平，○平○平仄。","平平○平仄，仄仄平仄仄。","仄仄平平平，平平○平仄。","平○仄平○，平○仄平仄。","仄仄仄仄○，平平仄平仄。","平平仄平仄，仄○平平仄。","仄仄○平平，平平○平仄。","仄平平平仄，仄仄○平仄。","仄仄仄仄平，平平平仄仄。","平平仄仄仄，仄仄平○仄。","仄仄仄平平，平平仄平仄。"],"paragraphs":["千峰环郡宇，二水遶城堞。","每怜山水佳，况复开岩穴。","川流数里近，放棹攀巀嵲。","灵岩骇神化，环阴数亩阔。","何人营佛祠，栋宇殆天设。","前轩瞰溪山，眺听心耳豁。","径穿巨石下，碧玉耸高节。","涓流泻石谼，玉乳甘且洁。","其东乃小岩，洞户敞深彻。","嵌岩见石柱，任重立精铁。","昔人遇真仙，相携观金阙。","川平听鸡犬，始觉人世别。","屈曲沿清溪，桃花正开发。","尘缘念乡县，归思若弦涉。","寤寐瞬息间，岩扉已严𫔎。","时迁等陵谷，事胜存图牒。","独有苍江流，清霄鉴明月。","予来秋之季，气象颇凄切。","草木自变衰，山花常复活。","青晖沃赏适，异境差胜绝。","薄暮上归艎，依然望林樾。"],"title":"游灵岩"}
