{"author":"刘敞","id":174879,"strains":["仄平平仄平平平，平平平平仄仄平。","仄平仄仄平平仄，仄平仄仄仄平仄。","○平仄平仄仄仄，平平平○平仄仄。","平平仄仄平仄平，○○仄仄平平仄。","平平仄仄○平仄，平平○平仄平仄。","仄平平仄○平仄，平仄平○仄平仄。","仄○仄仄仄仄平，仄仄平仄平平平。","仄○仄仄仄平仄，仄仄仄仄○平平。","仄平○平平仄仄，仄仄仄平○仄仄。","平平仄仄平平平，仄仄平平仄平仄。"],"paragraphs":["六朝文物江南多，江南君臣玉树歌。","擘笺弄翰春风里，斵冰析玉作宫纸。","当时百金售一幅，澄心堂中千万轴。","摛辞欲卷东海波，乘兴未尽南山竹。","楼船夜济降幡出，龙骧将军数军实。","舳舻衔尾献天子，流落人间万无一。","我从故府得百枚，忆昔繁丽今尘埃。","秘藏箧笥自矜玩，亦恐岁久空成灰。","后人闻名宁复得，就令得之当不识。","君能赋此哀江南，写示千秋永无极。"],"title":"去年得澄心堂纸甚惜之辄为一轴邀永叔诸君各赋一篇仍各自书藏以为玩故先以七言题其首"}
