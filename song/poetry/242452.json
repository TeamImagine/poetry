{"author":"李纲","id":242452,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["日出霜晴鸟雀呼，束装还复戒征途。","黄牛傍岸将孤犊，花鸭浮溪引众雏。","桥断水寒寻野艇，路迷山曲问田夫。","远游看尽溪山景，待向龙津书作图。"],"title":"杂兴三首  其一"}
