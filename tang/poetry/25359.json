{"author":"刘暌","id":25359,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["朱轩迥压碧烟州，昔岁贤王是胜游。","山簇剑峰朝阙远，水如巴字遶城流。","人间物象分千里，天上笙歌醉五侯。","今日登临无限意，同霑惠化自销愁。"],"title":"题越王楼寄献中丞使君"}
