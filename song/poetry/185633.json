{"author":"徐积","id":185633,"strains":["仄平仄仄平平仄，平仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["事皆术内宜谋帅，奇在胸中合运筹。","战士常骑突阵马，将军须养犒师牛。","雅歌坐燕春归塞，缓带行吟月上楼。","且劝主人宜饮酒，边城六月已如秋。"],"title":"寄吕帅  其五"}
