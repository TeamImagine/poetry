{"author":"黄庭坚","id":206999,"strains":["仄仄仄平仄，仄仄仄平平。","平平仄平仄，平仄仄平平。","平平平○仄，平仄仄平平。","仄平平○仄，○仄仄仄平。","平平仄仄平，仄仄仄仄平。","仄仄仄平仄，仄仄平仄平。","仄仄仄平仄，平○仄平平。","平仄平仄仄，○平仄平平。"],"paragraphs":["我与子桑友，既往雨弥旬。","交情未曾改，天地忽趋新。","东风无行迹，佳气满城闉。","麦苗生陂陇，叹息不食陈。","谁能裹饭来，定是寂寞人。","一曲古流水，试拂弦上尘。","古木少生意，轮囷卧河滨。","惭愧桃与李，相随见阳春。"],"title":"次韵感春五首  其一"}
