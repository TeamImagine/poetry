{"author":"吕陶","id":186233,"strains":["平仄平○仄，平平仄仄平。","仄平平仄仄，仄仄仄平平。","○仄平平仄，平平仄仄平。","平○平仄仄，○仄仄平平。","仄仄○平仄，平平仄仄平。","○○平仄仄，仄仄仄平○。","平仄平平仄，平仄仄仄平。","○平平仄仄，○仄仄平平。","仄仄平平仄，○平仄仄平。","仄平平仄仄，仄仄仄平平。","仄仄平○仄，平平仄仄平。","仄○平仄仄，仄仄仄○平。","仄○平平仄，平平仄仄平。","仄平平仄仄，平仄仄平平。","平仄○平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平○○仄，仄仄仄平平。","平○平平○，平平○仄○。","平平平仄仄，平仄仄平平。","仄仄平平仄，平平仄仄平。","平平平仄仄，○仄仄平平。","仄仄平平仄，平平仄仄平。","平平平仄仄，平仄仄？○。","仄仄平平仄，平○仄仄平。","仄○平仄仄，仄仄仄○平。","平仄平○仄，平仄仄仄平。","平平平仄仄，仄仄仄平平。","仄仄平平仄，平平仄仄○。","仄平平仄仄，平仄仄平平。"],"paragraphs":["皇极恢临照，嘉时属盛隆。","八年登至治，大祀答圆穹。","并报知坤道，推尊见祖功。","先期齐广殿，将旦谒真宫。","杲日迎銮皎，祥云遶盖红。","衣冠开秘寝，幢节下层空。","东向经途近，前赡太室崇。","过门遵往德，降辂屈清躬。","八圣威神在，三牲荐品丰。","奉璋人左右，进俎序西东。","上意精纯至，英灵顾享同。","念深尧八彩，感切舜重瞳。","地胜龙湾阔，尘清辇路通。","彩城齐北阙，天仗转南风。","旗动三辰丽，兵严万卫雄。","国容殊肃穆，丘势自穹窿。","虚次移铜漏，升坛俨玉珫。","礼惟三献具，乐以六成终。","燔燎交神听，髙明鉴睿衷。","冈陵均委积，箕翼等光融。","海沸欢声振，天旋瑞气充。","呼嵩喧宇宙，迎仗抃华戎。","盛典千春备，洪恩庶彚蒙。","山河皆户牖，寰海一帡幪。","独运陶钧术，齐驱造化工。","令行雷洊震，泽及雨其蒙。","苛密寛三面，幽潜达四聪。","华心归茂草，蛰户启昆虫。","六合澄清外，群生富寿中。","愿赓成命颂，垂裕播无穷。"],"title":"郊祀礼成诗"}
