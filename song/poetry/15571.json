{"author":"刘子翚","id":15571,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["懒逐交游户昼扃，客来曳履亦逢迎。","旧知吾里多豪隽，亲识君家好弟兄。","瓜芋满畦聊卒岁，琴书一榻寄平生。","骅骝历块终千里，俗眼悠悠未可轻。"],"title":"伯胜文本袖诗见访辄成长句奉酬盛意"}
