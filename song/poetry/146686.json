{"author":"陶弼","id":146686,"strains":["仄仄平平平仄仄，平平平仄仄平平。","仄平平仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["雨色丝丝风色娇，天涯亭上觉魂消。","一家生意付秋瘴，万里归心随暮潮。","兵送远人还海界，吏申迁客入津桥。","山公对此聊酣饮，怕见醒来两鬓凋。"],"title":"天涯亭"}
