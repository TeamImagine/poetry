{"author":"杨虔诚","id":231424,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["身在层霄第几峰，烟霞深处一岩空。","上方世界檐楹外，万里山河指掌中。","蟾桂影交岩桂影，天灯红映佛灯红。","芒鞋竹杖登临处，煞是蓬莱有路通。"],"title":"诗一首"}
