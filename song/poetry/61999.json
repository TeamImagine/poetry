{"author":"虞俦","id":61999,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["天怜好景付君收，一笑春生紫绮裘。","赋就兔园争授简，酒酣鲸海快吞舟。","怪来柳絮穿帘额，舞上花裀衬袜钩。","画餠丰年赊一醉，腊前三白讵应休。"],"title":"和耘老弟喜雪"}
