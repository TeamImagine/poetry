{"author":"赵蕃","id":74429,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄仄仄，平仄仄平平。"],"paragraphs":["苦思髭催白，交驰耳困黄。","欣欣贪得侣，落落异殊乡。","顾欲穷余短，安能敌众长。","蒹葭倚玉树，华衮照庞凉。"],"title":"教授丈作黄字韵诗十首愈出愈奇而有作法孰为凉之句何耶因次韵以见窘"}
