{"author":"郑谷","id":31697,"strains":["仄仄平平仄仄平，仄平平仄仄平平。","平平仄仄仄平仄，平仄仄平仄仄平。","仄仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["雨向莎堦滴未休，冷光孤恨雨悠悠。","船中闻雁洞庭宿，床下有蛩长信秋。","背照翠帘新洒别，不挑红烬正含愁。","萧骚寒竹南窗静，一局闲棋为尔留。"],"title":"灯"}
