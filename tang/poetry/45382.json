{"author":"程行谌","id":45382,"strains":["仄仄平平仄，平平仄仄平。","○平平仄仄，仄仄仄平平。","仄仄平平平，平平仄仄平。","平平平仄仄，仄仄仄平平。","仄仄平平○，平平仄○平。","仄平○仄仄，平仄仄平平。"],"paragraphs":["圣主崇文化，锵锵得盛才。","相因归梦立，殿以集贤开。","象系微言阐，诗书至道该。","尧尊承帝泽，禹膳自天来。","礼洽欢逾长，风恬暑更回。","国朝将舜颂，同是一康哉。"],"title":"奉和圣制送张说上集贤学士赐宴"}
