{"author":"韩驹","id":237106,"strains":["○平仄仄平平平，仄平平平平仄○。","平平仄仄仄平仄，仄平仄仄○平平。","仄仄平平仄平仄，平平平平平仄平。","平平仄仄仄仄仄，仄仄平平平仄平。","平平仄仄仄平仄，仄平仄仄平○仄。","平平平平仄仄仄，仄平仄仄平平平。","平○仄仄仄平仄，平仄仄○平仄平。","仄平仄仄仄平仄，仄仄仄仄○平○。","平平仄仄仄仄仄，平仄仄平平仄仄。","仄平平平仄平仄，仄○平仄仄仄平。","平平仄仄仄平仄，平平○平平仄○。","仄平仄仄○仄仄，仄○仄仄平平平。","○平仄仄平平仄，仄仄平平仄仄平。"],"paragraphs":["缘云细路投僧坊，路边松柟森自行。","初来紫竹半含箨，白花忽已吹垂杨。","念昔联翩背京洛，于时初登君子堂。","还朝我执太史笔，侍宴君持光禄觞。","由来用舍判殊路，玉堂绛阙遥相望。","公车推轮下庾岭，我舟捩柁辞黄冈。","艰难晚厄汝溪上，天雨属闻颓院墙。","不忧漏湿有新句，醉墨在纸犹淋浪。","桃花水涨鸟不渡，安得奋飞来我旁。","夜来颠风起天末，起占初日照屋梁。","明窗洗砚午阴寂，前荣观棋春昼长。","百年未满且挈挈，万缘顿息宁皇皇。","更能伴我千锺饮，径欲因公倒槖装。"],"title":"久雨溪涨寿朋惠示长句次韵一首"}
