{"author":"杨亿","id":210541,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","平仄平平平仄仄，平平仄仄平平平。","平平仄仄仄平仄，仄仄平平仄仄平。"],"paragraphs":["向夕同云布海涯，丰年呈瑞在京华。","相如赋就梁王苑，穆满歌传阿母家。","农亩三冬偏积润，朝衣六出旋成花。","天恩锡宴醉归处，几里香街覆玉沙。"],"title":"十二月四日大雪就赐近臣宴饮即事"}
