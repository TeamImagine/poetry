{"author":"孔平仲","id":203755,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["新辟西垣小室成，开编静得古人情。","峥嵘老柏寒尤健，窈窕幽窗雪更明。","我愧滥巾居此地，君能倾盖似平生。","篇诗何必深相羡，渌水芙蓉岂不清。"],"title":"新作书室梦锡示诗羡其清坐"}
