{"author":"陆游","id":38221,"strains":["仄仄平平仄仄平，仄平仄仄仄平平。","仄平仄仄仄平仄，平仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["道义流闻意已倾，岂知晚岁托齐盟。","六经日月未尝蚀，千载源流终自明。","汝水家家书有种，吾宗世世士知名。","读君长句还增气，俗耳那闻韶頀声。"],"title":"次金溪宗人伯政见寄韵"}
