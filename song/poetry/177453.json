{"author":"王禹偁","id":177453,"strains":["仄仄仄平平，平平仄仄平。","仄平平仄仄，平仄仄平平。","仄仄平平仄，平平仄仄平。","○○平仄仄，仄仄仄平平。","仄仄平○仄，平平仄仄平。","仄平平○仄，仄仄仄平平。","○仄平平○，平平仄○平。","仄平平仄仄，仄仄仄平平。","仄仄平平○，平平仄仄平。","平平平仄仄，平仄仄平平。","仄仄平平仄，平平仄仄平。","平平仄仄仄，○仄仄平平。"],"paragraphs":["此境一何醇，熙熙别得春。","有声皆俗格，无梦是天真。","壁上登山屐，床头漉酒巾。","轻轻龟喘息，苒苒蝶精神。","滞寂通禅理，无何等道人。","曲肱高胜枕，藉草软于茵。","吟苦魂初瞑，杯酣味更珍。","觉知身是幻，静与死为邻。","酷恨巢檐燕，生憎款户宾。","功成归展转，先兆自嚬呻。","不入荣名客，还宜放逐臣。","东窗一丈日，且作自由身。"],"title":"睡"}
