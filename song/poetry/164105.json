{"author":"仇远","id":164105,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平平仄平平仄，仄仄仄平仄仄平。"],"paragraphs":["几日冥迷醉梦中，醒来衣袖裹春风。","杜鹃未歇鸟声碎，芍药已开花信空。","差胜跨馿愁杜老，尽教骑马笑山公。","卑官安得金貂换，尚有杖头三百铜。"],"title":"醉闻杜宇"}
