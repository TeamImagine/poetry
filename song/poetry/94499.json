{"author":"度正","id":94499,"strains":["平仄平平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["宫漏传筹趋绛帻，御盘行炙出黄金。","春余花气香宁重，雨足林光绿更深。","通籍不须羞暮齿，好文何幸获初心。","东风似借鱼龙便，一夜奔雷数振音。"],"title":"殿中覆考进士"}
