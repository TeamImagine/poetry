{"author":"苏过","id":230087,"strains":["平○仄仄平，平仄平平仄。","平平平仄仄，仄仄仄平仄。","仄平仄平平，仄○仄○仄。","仄平仄仄仄，仄仄平仄仄。","平平仄仄平，仄仄平平平。","平○○平平，仄仄平平仄。","平○平○仄，平仄平平仄。","平平仄仄仄，仄仄平仄仄。","平平仄仄仄，仄仄平仄仄。","平平仄仄平，仄仄仄平仄。"],"paragraphs":["言乘下泽车，来赴嵩高约。","春山多雨露，咫尺负丘壑。","眷余实畸人，雅兴世缘薄。","问途忽我顾，扣户烦剥啄。","君才少不羁，屡散千金櫜。","胸中横诗书，帐下余猿鹤。","何妨门如市，心若虚舟泊。","聊师季主卜，玩世甘寂寞。","箕山宛在目，颍水清带郭。","何年定卜居，伴我采薇藿。"],"title":"赠知命刘居士卜居"}
