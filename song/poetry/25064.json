{"author":"王十朋","id":25064,"strains":["仄平平仄仄，仄仄仄平平。","仄○平平仄，平平仄仄平。","平平平仄仄，仄仄仄平平。","仄仄平平仄，平平仄仄○。","平○平○仄，仄○○○平。","平仄平平仄，平仄仄仄平。"],"paragraphs":["蔚宗居垅首，陆凯在江南。","手折梅花寄，人逢驿使堪。","吴都寻半吐，楚岸摘新含。","雪里开才一，楼头弄未三。","情深殊折柳，意重胜题柑。","溪上千株玉，归欤待自探。"],"title":"拟赋江南寄梅花诗"}
