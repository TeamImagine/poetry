{"author":"刘敞","id":174290,"strains":["平仄平仄仄，平仄仄仄平。","○平仄平○，仄仄平平平。","仄平仄仄仄，仄仄平平平。","○平平平仄，仄仄平平平。","仄平仄仄平，○仄平仄平。","仄仄平仄○，仄仄仄○平。","○仄仄平平，仄平仄平○。","○仄平仄仄，仄仄平平平。"],"paragraphs":["冰泮池水绿，春意亦已归。","长杨特多思，浩荡随风飞。","弄舟不用楫，漾漾陶春晖。","回还无终极，孰谓江湖非。","举觞属坐人，行乐常苦稀。","一醉捐百虑，念子勿相违。","乘日复来游，北林稍芳菲。","当令鱼与鸟，识我心无机。"],"title":"泛舟三首  其一"}
