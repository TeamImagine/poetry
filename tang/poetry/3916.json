{"author":"杜甫","id":3916,"strains":["仄平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["隐居欲就庐山远，丽藻初逢休上人。","数问舟航留制作，长开箧笥拟心神。","沙村白雪仍含冻，江县红梅已放春。","先蹋炉峰置兰若，徐飞锡杖出风尘。"],"title":"留别公安太易沙门"}
