{"author":"杨万里","id":47002,"strains":["平平平仄仄平平，平仄平平仄仄平。","仄仄仄平平仄仄，平平平仄仄仄平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["茈姜馨辣最佳蔬，孙芥芳辛不让渠。","蟹眼嫩汤微熟了，鹅儿新酒未醒初。","枨香醋酽作三友，露叶霜芽知几锄。","自笑枯肠成破瓮，一生只解贮寒葅。"],"title":"芥齑"}
