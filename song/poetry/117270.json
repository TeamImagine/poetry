{"author":"释元肇","id":117270,"strains":["仄仄○平○仄平，仄○平仄仄平平。","仄平仄仄平○仄，平仄平平仄仄平。","平仄平○平仄仄，仄平平仄仄平平。","仄平平仄平平仄，仄仄平平仄仄仄。"],"paragraphs":["澹薄轻云横素秋，缓行篱落菊香浮。","我今已是沟中断，君去还同水上鸥。","钟磬僧敲烟际寺，管弦人在夕阳楼。","一江风月浑依旧，六代英雄画得不。"],"title":"赠画僧之金陵"}
