{"author":"陆游","id":42545,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["短发萧萧不满簪，更堪衰疾日侵寻。","数匙淡饭支残息，一篆清香印本心。","小径古苔遗鹤毳，空堂坏甃有虫吟。","悠然更起扁舟兴，秋水门前五尺深。"],"title":"病思"}
