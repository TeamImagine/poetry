{"author":"贺铸","id":212952,"strains":["仄仄仄平平，平平○仄仄。","平平仄仄仄，仄仄平仄仄。","平平○仄仄，仄仄平平仄。","平仄仄平平，平平平仄仄。","平平仄平仄，仄仄○平仄。","平仄平平平，平○仄平仄。","平平仄仄仄，平仄平平仄。","仄仄平仄平，平平仄平仄。"],"paragraphs":["上巳信嘉辰，流觞传旧俗。","良游怅不遂，吏局方有属。","东风吹晓雨，万窍嗥林麓。","疑有泊舟人，狂歌河女曲。","逾朝始澄霁，物色如新沐。","城角趋危亭，登临尉幽独。","纷华扫不见，胡蝶飞平绿。","𥩟倚穷夕曛，悠哉此心目。"],"title":"上巳后一日登快哉亭作"}
