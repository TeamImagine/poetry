{"author":"胡仲弓","id":136486,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["元龙湖海分栖迟，懒把琴心累子期。","不是三生曾有旧，如何一见便论诗。","春行谷外鶑求友，月在吟边鹊绕枝。","甚欲买舟寻隠处，悔将名姓与人知。"],"title":"次韵答王东墅"}
