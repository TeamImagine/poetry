{"author":"刘著","id":8729,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["浮世浑如出岫云，南朝词客北朝臣。","传邮扰扰无虚日，吏俗区区老却人。","入眼青山看不厌，傍船白鹭自相亲。","举杯更欲邀明月，暂向尧封作逸民。"],"title":"月夜泛舟"}
