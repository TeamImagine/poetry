{"author":"吕陶","id":186167,"strains":["仄平仄仄平○平，平平仄仄平平平。","平平仄仄仄仄仄，○平仄仄○○平。","平平仄仄仄平仄，仄仄仄仄○仄○。","平平仄仄仄○仄，仄平仄仄仄平平。","平平仄仄仄仄仄，平仄仄仄平平平。","平平平仄仄○仄，平仄○仄平平平。","○○平○仄仄仄，平仄仄仄平平平。","仄平仄仄平仄仄，仄仄仄仄平平仄。"],"paragraphs":["朔风屡起声驱雷，浓霜不许晨晖开。","天高地远槖籥动，凝然一气从中来。","坤灵至静体坚厚，大罅忽裂如剪裁。","河流迅疾猛如箭，一朝水合铺琼瑰。","山川色势尚惨沮，安恨草木遭衰摧。","群阴交盛固如此，均被和煦何时哉。","传闻西徼有积雪，平地数尺光皑皑。","贼兵夜冻多死者，万众已望穹庐迥。"],"title":"苦寒"}
