{"author":"陈与义","id":3236,"strains":["仄仄平平仄仄平，仄平平仄仄平平。","仄平仄仄平仄仄，平仄平平平仄平。","仄平平仄○仄仄，仄平平平平仄平。","仄○○平仄平仄，仄平仄仄仄○○。"],"paragraphs":["十月天公作许悲，负霜鸿雁不停飞。","莽连万里云一去，红尽千林秋径归。","病夫搜句了节序，小斋焚香无是非。","睡过三冬莫开户，北风不贷芰荷衣。"],"title":"十月"}
