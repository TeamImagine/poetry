{"author":"袁说友","id":70763,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["梧桐风细月将楼，犹得公余款俊游。","喜入芳樽凉彻夜，风生绮席气横秋。","两魁前躅高三辅，八隽飞觞照一州。","屈指吴门多盛事，眼看勋业佐宸旒。"],"title":"会新第进士和陈振享韵"}
