{"author":"林景熙","id":160160,"strains":["平○平仄平平平，仄平平平仄仄平。","平仄平平仄仄仄，仄仄○仄平平平。","仄平仄仄平平仄，仄平平仄仄平仄。","平仄平仄平平平，平平仄仄仄仄仄。","仄平平仄仄仄平，平仄平仄平仄平。","仄平仄仄○仄仄，平仄仄仄平平平。","平平平仄平仄仄，仄仄仄平平仄仄。","平平仄仄平仄平，仄平仄仄仄○仄。"],"paragraphs":["霞衣葱珮来珊珊，水晶之宫绿玉盘。","谁与冯夷作戏剧，贝阙驱入神瓢翻。","又疑罢织蛟人泣，碧漥融作水银汁。","圆或为璧方为珪，寒光滉漾不可拾。","古来欹器戒覆倾，真宰之柄常恶盈。","季伦买笑轻百斛，金谷转首迷榛荆。","纷纷鱼目争贵惜，道眼独悬诸幻息。","须臾海霁山日高，绿云万柄净如拭。"],"title":"荷珠"}
