{"author":"叶适","id":78451,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["帆来帆去海中山，自笑臞仙岁月闲。","忽值巡游防豕突，也叨扈从识龙颜。","寺传弓剑烟岚外，门掩诗书浪泊间。","待得诸孙上金榜，九重高拱报尧班。"],"title":"赠李秀才肖舒"}
