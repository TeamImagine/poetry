{"author":"李山甫","id":29586,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平仄仄仄平平仄，仄仄平平仄仄平。"],"paragraphs":["篱下霜前偶得存，忍教迟晚避兰荪。","也销造化无多力，未受阳和一点恩。","栽处不容依玉砌，要时还许上金尊。","陶潜殁后谁知己，露滴幽丛见泪痕。"],"title":"菊"}
