{"author":"丁谓","id":199458,"strains":["平平仄仄平，平仄仄平平。","仄仄平平仄，平○仄仄平。","○平○仄仄，仄仄仄○平。","平仄平平仄，平平仄○平。","平平平仄仄，平仄仄平平。","仄仄○平仄，平○仄仄平。","仄仄○仄仄，○仄仄○○。","平仄平平○，平平仄仄平。"],"paragraphs":["开缄试雨前，须汲远山泉。","自遶风炉立，谁听石碾眠。","轻微缘入麝，猛沸却如蝉。","罗细烹还好，铛新味更全。","花随僧箸破，云逐客瓯圆。","痛惜藏书箧，坚留待雪天。","睡醒思满啜，吟困忆重煎。","祇此消尘虑，何须作酒仙。"],"title":"煎茶"}
