{"author":"白居易","id":17506,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["岸浅桥平池面宽，飘然轻櫂泛澄澜。","风宜扇引开怀入，树爱舟行仰卧看。","别境客稀知不易，能诗人少咏应难。","唯怜吕叟时相伴，同把磻溪旧钓竿。"],"title":"晚池泛舟遇景成咏赠吕处士"}
