{"author":"韦庄","id":33202,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["当年人未识兵戈，处处青楼夜夜歌。","花发洞中春日永，月明衣上好风多。","淮王去后无鸡犬，炀帝归来葬绮罗。","二十四桥空寂寂，绿杨摧折旧官河。"],"title":"过扬州"}
