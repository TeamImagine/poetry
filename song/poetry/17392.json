{"author":"曾惇","id":17392,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["午夜崩腾玉马飞，春前腊后未为迟。","正怜灞上诗无继，似与山阴客有期。","摇荡江花迷远渚，埋藏海峤失多歧。","谁能作句催端水，清绝台州别驾诗。"],"title":"次洪景伯韵  其一"}
