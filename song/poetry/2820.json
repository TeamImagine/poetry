{"author":"宋庠","id":2820,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["八年三郡驾朱轮，更忝鸿枢对国均。","老去师丹多忘事，少来之武不如人。","车中顾马空能数，海上逢鸥想见亲。","惟有弟兄归隠志，共将耕凿报尧仁。"],"title":"寄子京"}
