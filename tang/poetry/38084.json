{"author":"吴商浩","id":38084,"strains":["平仄平平平仄平，仄平平仄仄平平。","仄平仄仄仄平仄，仄仄仄平平仄平。","平仄平平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["文战何堪功未图，又驱羸马指天衢。","露华凝夜渚莲尽，月彩满轮山驿孤。","岐路辛勤终日有，乡关音信隔年无。","好同范蠡扁舟兴，高挂一帆归五湖。"],"title":"宿山驿"}
