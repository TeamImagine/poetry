{"author":"虞俦","id":61925,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["先自无聊懒出门，南坡一到一思君。","松筠俱是栽培力，亭榭无非卜筑勤。","本约暮年栖息共，岂期中道死生分。","风前试数当时雁，一雁今归何处云。"],"title":"有怀汉老弟  其一"}
