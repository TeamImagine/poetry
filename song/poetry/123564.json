{"author":"葛绍体","id":123564,"strains":["仄仄仄平○，仄平平仄平。","平仄仄平○，平仄平平○。","仄○仄仄平，仄仄平○平。","平平仄平仄，仄仄仄仄平。","仄仄仄仄仄，仄平○仄平。","平○平仄仄，平○仄平平。","仄仄仄平平，仄平平仄○。","平平仄仄仄，仄仄○平平。"],"paragraphs":["日月久栖迟，姓名谁得知。","头戴世儒冠，身着山人衣。","峻颔带薄髭，瘦骨撑疏眉。","青编口能诵，白饭手自炊。","苦茗一两碗，浊醪三两卮。","琴弹多旧曲，窗题少新诗。","别去动经年，坐来愁语离。","幽斋早葺罢，借榻重归时。"],"title":"袁从道山庐三首  其三"}
