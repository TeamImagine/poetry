{"author":"吴泳","id":103850,"strains":["仄仄仄仄仄○仄，仄仄平平仄○仄。","仄平仄平平仄平，仄平仄仄○仄平。","仄平仄仄平仄仄，仄仄○仄仄○仄。","仄○平仄平仄平，仄仄平平仄平仄。","仄平仄仄平平○，○平仄仄仄仄平。","仄仄仄仄平平仄，仄仄○平仄平仄。","平仄仄，平平平，仄仄仄平平仄平。","平平平仄仄平仄，仄○○平仄平平仄仄平平平。","平平仄仄平仄仄，仄仄平平仄○仄。","仄仄平平仄仄平，平平○仄平平仄。"],"paragraphs":["有客有客白其马，日倚垂杨问行者。","式微式微胡不归，未归满耳闻别诗。","断弦再续情绪恶，别酒重稔味如蜡。","袖中虽有金错刀，满镜愁云莫能割。","是时月露秋平分，庭前唤月月不譍。","就令唤得山头月，照我离筵越愁绝。","陶靖节，潘安仁，种秫满畦花满城。","潘花陶酒总陈迹，不如昭文氏之琴不鼓无亏成。","芭蕉漱漱连夜雨，桂子纷纷落庭户。","旅雁无俦顾影单，明朝且向龙岩去。"],"title":"八月十四夜神泉官满再别同官"}
