{"author":"何梦桂","id":151724,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["郊原踏遍拾芳蘅，归听城头打二更。","野渡无人舟早宿，山蹊有月马迟行。","人家灯落半江影，僧寺钟来隔岸声。","世路百年双屐底，青山不老白头生。"],"title":"邑水南夜归即景"}
