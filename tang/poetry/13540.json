{"author":"张籍","id":13540,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["岁朝园寝遣公卿，学省班中亦摄行。","身逐陵官齐再拜，手持木铎叩三声。","寒更报点来山殿，晓炬分行照柏城。","却下龙门看渐远，金峰高处日微明。"],"title":"拜丰陵"}
