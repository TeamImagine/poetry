{"author":"王安石","id":180618,"strains":["平仄平平仄仄平，仄平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["为有檀栾占雒阳，忆归杖策此徜徉。","观鱼得意还知乐，入鸟忘机肯乱行。","未敢许君轻去国，不应如我漫为郎。","中园日涉非无趣，保此千锺慰北堂。"],"title":"和微之林亭"}
