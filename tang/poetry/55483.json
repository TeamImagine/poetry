{"author":"孟浩然","id":55483,"strains":["仄仄平平仄，平平仄仄平。","仄平平仄仄，○仄仄平平。","仄仄○○仄，平平仄仄平。","仄平平仄仄，平仄仄平平。","仄仄平平仄，平平仄仄○。","仄平平仄仄，○仄仄平平。"],"paragraphs":["石壁开金像，香山倚铁围。","下生弥勒见，回向一心归。","竹柏禅庭古，楼台世界稀。","夕岚增气色，余照发光辉。","讲席邀谈柄，泉堂施浴衣。","愿承功德水，从此濯尘机。"],"title":"腊月八日于剡县石城寺礼拜"}
