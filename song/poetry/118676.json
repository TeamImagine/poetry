{"author":"张侃","id":118676,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一片云飞雨趁来，常年此候捷如雷。","满天尽黑都吹散，俄顷还明又复回。","准拟却无真失望，等闲易有竟难猜。","化工若念农辛苦，早赐倾盆亦快哉。"],"title":"雨"}
