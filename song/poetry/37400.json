{"author":"陆游","id":37400,"strains":["平平○平平，仄仄○仄仄。","平平仄仄仄，仄平仄平仄。","平平仄仄○，平仄仄平仄。","平平仄平仄，仄○平仄仄。","仄○仄仄仄，平平仄仄仄。","仄仄平仄平，平平○仄仄。"],"paragraphs":["风声如翻涛，雨点如撒菽。","皇天念此老，一为洗烦促。","呼童取短檠，聊展旧书读。","凄然对孤影，感叹衰鬓秃。","兀如老病马，关河久在目。","伏枥虽已疲，连云思苜蓿。"],"title":"雨中作"}
