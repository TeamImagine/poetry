{"author":"杨万里","id":47213,"strains":["仄仄平平仄平平，○○仄仄平平○。","平平平仄平平平，○仄仄仄仄仄平。","平平○仄○平仄，○○○仄仄仄仄。","仄平平平仄平仄，平平○平仄○仄。","平平仄仄○仄○，仄仄仄平仄仄平。","仄平仄仄平仄仄，仄仄仄仄平平平。","仄仄○○仄平仄，仄平平仄○○仄。","仄平○仄仄仄平，○仄○平平仄仄。","平平仄仄○仄平，仄仄仄仄仄仄平。","仄仄平平仄平仄，○仄平平仄平仄。","平平平仄仄仄平，仄仄仄仄○○平。"],"paragraphs":["二子同游石人峰，深行翠筿黄茅中。","初嫌微径无人踪，行到半岭径亦穷。","来时犹自闻鸡犬，且行且语不觉远。","上头无梯下无岸，前头难攀后难返。","黄茅翠筿深复深，忽有笛声出暗林。","草根一把牛骨骼，血点溅地惊人心。","二子相看面无色，疾趋山后空王宅。","野僧闻此叫绝天，拊破禅床椎倒壁。","荒山岂有吹笛声，乃是卧虎鼻息鸣。","二子归来向侬说，犹道兹游最清绝。","兹游清绝岂不佳，二子性命如泥沙。"],"title":"纪罗杨二子游南岭石人峰"}
