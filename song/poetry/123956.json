{"author":"王柏","id":123956,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["春来春去果何心，静坐焚香细细评。","太极流行千古事，一元发育四时情。","黄堆稼穑谁勋业，绿到桑麻已老成。","舒惨荣枯人自异，此中生意本分明。"],"title":"春归"}
