{"author":"释文珦","id":136009,"strains":["平平仄仄仄，仄仄平○平。","仄仄仄平仄，平仄平平平。","平仄仄仄仄，仄仄平平平。","仄平平仄平，仄仄仄仄平。","仄平平仄○，仄仄仄平平。","平仄平仄平，平仄仄仄平。","仄仄平平仄，仄仄○平平。","仄平○仄平，○○○平平。","平仄仄仄平，仄仄○仄平。","仄○平仄仄，平平？○平。"],"paragraphs":["青阳已代谢，赤帝方司衡。","草木日繁庑，黄鸟鸣嘤嘤。","维彼造化者，密运何神灵。","不知为所迁，但见白发生。","囿身天地间，所卫唯生经。","宜令心气平，毋使疾疠婴。","顺此阴阳序，四体当安宁。","凯风吹棘薪，夭夭长枝茎。","怀念父母恩，有泪如雨倾。","仰观仍俯察，因之捈中情。"],"title":"青阳代谢行"}
