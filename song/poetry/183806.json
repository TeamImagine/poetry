{"author":"刘攽","id":183806,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["梦回仙府豁中扃，未断尘缘复战兢。","交态出门逢楚越，俗情开口判淄渑。","夜长𫛛鹊偏留月，岁尽天河亦有冰。","阊阖晨开车马集，五云深处望朝升。"],"title":"和牟公野馆宿早朝"}
