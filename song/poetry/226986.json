{"author":"赵鼎臣","id":226986,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["山谷崎岖路寂寥，我行今日是何朝。","春归阳木青先变，雪落阴崖冻不消。","迟日映云犹未暖，余寒挟雨尚能骄。","绝闻近舍村酤美，野老相逢苦见邀。"],"title":"山中即事"}
