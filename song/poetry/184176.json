{"author":"刘攽","id":184176,"strains":["平平仄平仄，平仄平平仄。","平平仄仄平，平仄平仄仄。","平平仄仄平，平平仄仄仄。","仄平仄平平，平仄○平仄。","平平仄○平，仄仄○仄仄。","平平仄仄仄，仄仄仄仄仄。","平○仄仄○，仄仄平仄仄。","仄平平仄平，○仄平平仄。","仄平平仄平，仄平仄平仄。","仄平仄平平，平仄平仄仄。","仄平仄平平，仄仄仄仄仄。","仄仄仄平仄，仄平仄平仄。","○平平仄平，仄仄平平仄。","平平仄平仄，平仄平仄仄。"],"paragraphs":["南州积炎德，嘉树凌冬绿。","薰风海上来，丹荔逾夏熟。","煌煌锦绣林，亭亭翡翠屋。","鹊头烂晨霞，天酒莹寒玉。","流声感中华，采掇如不足。","开元百马死，汉堠五里促。","君王玉食间，此荐知不辱。","迨今糟粕余，犹足惊凡目。","忆初成上林，四方会奇木。","使臣得安榴，天马来首蓿。","拔芽自幽遐，托地幸渗漉。","我欲咎真宰，喟兹限荒服。","将非名实雄，百果为羞缩。","区区化工意，聊尔存众族。"],"title":"荔枝  其一"}
