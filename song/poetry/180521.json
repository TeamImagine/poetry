{"author":"王安石","id":180521,"strains":["平平平仄仄平平，平仄平仄仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["南阳居士月城翁，曾习禅那问色空。","卓荦想超文字外，低徊却寄语言中。","真心妙道终无二，末学殊方自不同。","此理世间多未悟，因君往往叹西风。"],"title":"寄无为军张居士"}
