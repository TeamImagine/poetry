{"author":"苏轼","id":195712,"strains":["平平仄仄仄仄○，平平平平仄仄○。","平○仄仄平平平，○平平平仄平平。","仄平平平仄○平，仄平仄仄平仄平。","平仄平平仄平平，平平仄仄平平平。","平仄仄仄平○平，○仄仄仄仄仄平。","仄平仄仄平仄平，仄平平平仄平平。"],"paragraphs":["神工妙技帝所收，江都曹韩逝莫留。","人间画马惟韦侯，当年为谁扫骅骝。","至今霜蹄踏长楸，圉人困卧沙垅头。","沙苑茫茫蒺藜秋，风鬃雾鬣寒飕飕。","龙种尚与驽骀游，长秸短豆岂我羞。","八銮六辔非马谋，古来西山与东丘。"],"title":"韦偃牧马图"}
