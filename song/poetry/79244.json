{"author":"欧阳修","id":79244,"strains":["仄仄平平平仄，仄仄平平平平，平仄仄仄○平平。","平平仄仄平仄仄，仄平○仄平平平。","仄平平仄仄平平，仄仄○仄平平平。","平平仄仄仄仄仄，平平仄仄平平平。","仄平平○○平仄，平平仄仄平平平。","平平仄仄仄仄仄，平平○仄○○平。","平平仄仄仄平仄，仄平平仄○平平。","平平仄仄平仄仄，仄仄仄仄○平平。","仄平平平平仄仄，○仄仄平○平平。"],"paragraphs":["岸有时而为谷，海有时而为田，虞舜已殁三千年。","耕田浚井虽鄙事，至今遗迹存依然。","历山之下有寒泉，向此号泣于旻天。","无情草木亦改色，山川惨淡生云烟。","一朝垂衣正南面，皋夔稷契来联翩。","功高德大被万世，今人过此犹留连。","齐州太守政之暇，凿渠开沼疏清涟。","游车击毂惟恐后，众卉乱发如争先。","岂徒邦人知乐此，行客亦为留征轩。"],"title":"留题齐州舜泉"}
