{"author":"冯时行","id":16589,"strains":["仄仄平平平仄平，平平仄仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["昨夜风吹茅苇纷，今朝急雨洗崖痕。","山山霞没江喧枕，树树鸠鸣云到门。","隠几真心开暝照，翻书老膝痹危蹲。","山居染得疏慵病，无复功名皓首论。"],"title":"雨中书事"}
