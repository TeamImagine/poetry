{"author":"吕本中","id":246667,"strains":["平○仄平平，仄仄平仄仄。","仄平仄仄仄，仄仄平仄仄。","仄平平仄平，仄仄仄仄仄。","仄平仄平仄，仄仄平仄仄。","○平○平平，○仄仄平仄。","平平仄平仄，仄仄仄平仄。","仄平平仄平，仄仄平仄仄。","平平仄○仄，仄仄仄仄仄。","仄仄○仄仄，仄仄平仄仄。","仄○仄平平，平平仄○仄。","平平仄○平，仄仄仄仄仄。"],"paragraphs":["云横树阴浓，雨涨溪水白。","故人唤我出，已度蒸暑厄。","北窗非不佳，尚苦眼界窄。","小楼隐床后，自与尘雾隔。","更怜昭亭山，相向有佳色。","君能具鸡黍，略不厌须索。","我能知子穷，子亦能爱客。","人生要如是，一举乃讽百。","我病思远引，未塞交友责。","便当约诸公，归耕作长策。","囊无一钱赢，岁晚会有获。"],"title":"景德北窗"}
