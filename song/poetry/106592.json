{"author":"程公许","id":106592,"strains":["仄平仄仄平平仄，平仄平平仄仄平。","平仄仄平平仄仄，平平仄仄仄平仄。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["锦江傲吏真痴绝，公事无多日赋诗。","风月讳人贪捃拾，烟霞痼我费医治。","非关疟鬼工为厉，岂有诗人不耐饥。","三月不曾吟一句，汗颜何以有毛锥。"],"title":"余为华阳尉三年事制置使榷牧都漕两使者皆以文字辱知不尽责以吏也既满戍拟蒙阳丞归亲旁范使者为改注左绵学官疟病再作未即就戍成二诗呈兄长及诸友  其一"}
