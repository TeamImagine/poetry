{"author":"黄裳","id":204994,"strains":["仄仄平平仄仄平，平平仄仄仄平平。","平平平平仄平仄，平仄平平仄仄平。","仄仄仄平平仄仄，仄仄仄仄仄平平。","仄平平仄平平仄，平仄平平仄仄平。"],"paragraphs":["六十三年素自知，人生如此更何疑。","调诙常为供狂笑，骚雅偏能斲小诗。","悼子杳冥归往路，悔予轻易别离时。","水云村记相期事，虽到家山已恨迟。"],"title":"悼张公实"}
