{"author":"杨杰","id":186771,"strains":["平平仄平仄，○仄仄仄仄。","仄○仄平平，平平仄平○。","平平仄○○，仄仄仄平仄。","平仄○仄仄，平仄仄仄仄。","仄○仄仄仄，仄仄仄○○。","仄○平○平，平仄仄仄仄。","平仄仄仄仄，仄仄仄平仄。","平平平仄仄，仄仄仄平仄。","仄仄仄平仄，平仄仄仄仄。","○平仄平仄，仄仄平仄仄。","仄仄仄仄平，仄平仄平仄。"],"paragraphs":["天台有新阁，胜地近塔庙。","影浸碧琉璃，沿洄去山峤。","莲生污泥中，白日有明窍。","花实相表里，光色互炳曜。","处空不染水，烈火岂其燎。","宝藏诸如来，端坐满法要。","青目付上士，不待举花笑。","芳香初洞达，宿病已能疗。","净土记珍色，机感愿力召。","三时有开发，一本常寂照。","不读智者书，岂知此莲妙。"],"title":"妙莲阁"}
