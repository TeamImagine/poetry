{"author":"范成大","id":42964,"strains":["平平仄平仄仄平，平平平平平仄平。","仄平仄平仄仄仄，平平仄○仄平仄。","仄平平平仄○平，平平平平○仄平。","仄平仄○○平仄，平平仄○仄仄仄。"],"paragraphs":["豚蹄满盘酒满杯，清风萧萧神欲来。","愿神好来复好去，男儿拜迎女儿舞。","老翁翻香笑且言，今年田家胜去年。","去年解衣折租价，今年有衣着祭社。"],"title":"乐神曲"}
