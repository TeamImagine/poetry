{"author":"郭印","id":249726,"strains":["平平仄仄平，仄仄仄○平。","平平平平仄，平仄仄平○。","平平平○仄，仄仄仄平平。","平平仄平仄，仄仄平平平。","平平仄平平，仄仄平平平。","○平平仄仄，仄仄仄○平。"],"paragraphs":["平生不爱花，独喜雪中梅。","江皋无人问，移近小亭栽。","连朝勤培溉，的皪犯寒开。","青枝缀琼粒，绛萼扶冰腮。","奇哉出群姿，不待春风媒。","调羹贪结子，碎玉点苍苔。"],"title":"栽梅"}
