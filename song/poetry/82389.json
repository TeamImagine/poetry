{"author":"孙应时","id":82389,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["壁字尘埃四十年，满堂还喜会群贤。","是非不用论今昨，礼乐从知有后先。","酒外山川如动色，诗成金石迭相宣。","分阳令尹强人意，乡饮彬彬更可传。"],"title":"壬子元日遂安县学讲书齿饮前此四十三年钱建为令尝有此集题名在壁是日詹本仁有诗余和其韵"}
