{"author":"沈佺期","id":45117,"strains":["平平仄仄平，仄仄仄平平。","仄仄平平仄，平平仄仄平。","仄平仄仄仄，平仄仄平平。","仄仄平平仄，○平仄仄○。","仄平平仄仄，仄仄仄平○。","仄仄平○仄，平平？仄平。"],"paragraphs":["盈盈粉署郎，五日宴春光。","选客虚前馆，征声遍后堂。","玉钗翠羽饰，罗袖郁金香。","拂黛随时广，挑鬟出意长。","啭歌遥合态，度舞暗成行。","巧落梅庭里，斜光暎晓妆。"],"title":"李员外秦援宅观妓"}
