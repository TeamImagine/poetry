{"author":"王十朋","id":22177,"strains":["平仄平平仄仄平，仄平平仄仄仄仄。","平平仄仄平仄仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["东望家山几断魂，白云飞尽路漫漫。","须知太学虀盐味，不似亲闱菽水欢。","事业未应孤铁砚，弟兄犹喜尽儒冠。","行飞直待秋风便，好作排空雁字看。"],"title":"太学寄梦龄昌龄弟"}
