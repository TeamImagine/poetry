{"author":"程元凤","id":129131,"strains":["平平仄○平仄平，仄○仄仄平平平。","平平仄○平仄仄，仄仄仄仄平平平。","平○平仄平仄仄，平仄仄平平仄平。","仄平平平仄○仄，平平平仄○○平。"],"paragraphs":["山人坐题山水清，一空霁色无阴晴。","虚堂夜看星斗落，老鼎昼汲风泉烹。","杯间聊学蔬笋气，云外远飘弦诵声。","晦翁溪斋二三友，神游于此留其名。"],"title":"居然庵"}
