{"author":"苏颂","id":179191,"strains":["仄仄平平平仄平，仄平平仄仄平平。","平平仄仄仄仄仄，平仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["淼淼寒流千里余，带城襟垒似江湖。","侯王设险古未有，夷狄窥边今遂无。","数郡营屯归耒耨，万家生聚利菰蒲。","长堤不绝才如线，南北冲冲是坦途。"],"title":"行次塘堤"}
