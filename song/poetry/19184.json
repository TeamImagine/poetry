{"author":"姚宽","id":19184,"strains":["仄平平仄○平仄，仄平仄仄平平仄。","仄平仄仄仄平平，○仄平平○仄仄。","仄平仄仄平平仄，仄仄仄仄平仄仄。","平平仄仄平仄平，仄仄平平仄平仄。","平平仄仄平平仄，仄平○平仄平仄。","平平仄仄仄平平，平仄仄平○仄仄。","平平平平仄平仄，仄仄仄平仄○仄。","平平平仄仄平平，仄仄平平仄○仄。"],"paragraphs":["涌金门外看春色，水流不尽花枝碧。","一番洗雨一番风，堕蘂零红收不得。","蜜房羽客寻芳歇，蝶翅粉尽金翠灭。","云昏草暖天亦迷，日暮杨花散成雪。","倾城一醉争狂荡，踏歌相携大堤上。","湘妃有意解明珰，桃叶竟谁迎两桨。","东君无情背人去，脉脉那由话衷素。","归来帘幕护残灯，一梦闲阶月如雾。"],"title":"西湖醉归作"}
