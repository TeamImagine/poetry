{"author":"赵湘","id":178142,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄仄平仄，平仄仄平平仄平。"],"paragraphs":["夕景含钟露欲零，幽人醉宿长官厅。","床头藓色虽连月，池底花阴更杂星。","梧叶乍题无物污，蜀琴微响有风经。","陶公伴客不思睡，门外数峰山晓青。"],"title":"春日宿信安张明府厅"}
