{"author":"毕世长","id":199239,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["非才最忝预高年，分务由来近挂冠。","敢造钜贤论轨躅，幸依都府得盘桓。","篇章捧和惭风雅，眷待优隆荷岁寒。","傥许衰容参盛列，愿凭绘事永传看。"],"title":"睢阳五老图诗"}
