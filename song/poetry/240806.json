{"author":"周紫芝","id":240806,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄平平平仄，仄仄平平仄仄平。"],"paragraphs":["洗雨梳风玉作肌，温泉初试太真妃。","莫惊雾帐人方睡，怕作风轩雪又飞。","未有酒樽酬玉艳，枉教春色到柴扉。","诗成不为花游说，要看山翁倒载归。"],"title":"酴醿盛开伯颍许携酒"}
