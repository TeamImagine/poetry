{"author":"孙觌","id":239081,"strains":["仄平仄平仄，仄○仄平仄。","平平仄仄平，仄仄平平仄。","平平平平平，仄仄平仄仄。","○平仄平平，仄仄仄仄○。","仄仄仄仄平，仄仄平平○。"],"paragraphs":["世人识真少，耳剽得惊坐。","安知百尺楼，上有元龙卧。","儒官为官曹，学子书吏课。","长谣振商音，丽藻发楚些。","独有白雪章，妙绝无人和。"],"title":"三衢教授陈德召宠贶新篇兼辱寄惠古史赋三小诗为谢  其二"}
