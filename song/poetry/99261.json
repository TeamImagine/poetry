{"author":"李仲光","id":99261,"strains":["仄平仄仄平平平，仄仄仄仄平仄平。","平○仄仄平仄仄，仄仄平仄平平平。","仄平仄仄仄平仄，仄仄平仄平仄○。","仄平平仄仄平仄，平仄仄仄平平平。","平平仄○平仄仄，仄仄仄仄平平平。","仄平仄仄○仄仄，平仄平仄平○平。","○平平仄仄仄仄，仄仄仄仄仄仄平。","仄平平平仄仄仄，仄仄○平仄○仄。","平仄平平平仄仄，仄仄仄平○平仄。"],"paragraphs":["古人制此文楸枰，要下黑白知死生。","闲中借此消永日，未必能取人心争。","后人不识古人意，致使方寸生纵横。","烂柯人去弈秋死，通国善弈谁知名。","东南地胜人最杰，下至百技今咸精。","手谈坐决胜与负，蓝氏之子驰其声。","沈机终日静不语，一子落手四座惊。","肯堂为人百不解，僻性从来要疏快。","推倒棋枰君莫怪，不向眼前论成败。"],"title":"赠弈棋蓝氏子"}
