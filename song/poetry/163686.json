{"author":"于石","id":163686,"strains":["仄平平平仄，平平平仄仄。","平平平平仄，平平平仄仄。","仄仄仄仄平，仄仄○平仄。","仄仄平仄平，仄仄平平仄。","平平仄平平，平平平仄仄。","平平仄平仄，○仄仄平仄。","平平仄仄平，仄平○仄仄。","仄仄仄仄平，平平平平仄。"],"paragraphs":["去年逢元夕，交光灯与月。","今年逢元夕，交光灯与雪。","有月已甚奇，一雪更奇绝。","灿烂星斗光，晃耀琼瑶阙。","纷纷竞儿嬉，笙歌声不歇。","年来独衰懒，颇亦厌喧杂。","呼儿早闭门，拥炉烧落叶。","雪月两不知，孤灯任明灭。"],"title":"戊子元夕大雪"}
