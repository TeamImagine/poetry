{"author":"蔡襄","id":135683,"strains":["平平仄仄○平平，仄平仄仄平平平。","平平仄仄仄○仄，平○仄仄平平平。","平平平仄仄仄仄，仄仄平仄平平平。","仄平仄仄仄仄仄，仄平仄仄平平平。","平○仄仄仄平仄，平仄仄仄平○平。","平○仄仄平仄仄，平平仄仄平○平。","平平仄仄平仄仄，平仄仄仄○平平。","仄仄平平○仄仄，平平仄仄○平平。","平平平仄仄平仄，仄仄仄仄平平平。","仄仄平平仄平仄，平仄仄仄仄仄平。","仄○仄仄平平仄，仄平平仄平平○。","仄平仄仄仄仄○，仄○仄仄平平平。","平平仄仄仄平仄，○平仄仄平○平。","仄平仄仄平平仄，仄平仄仄平平平。"],"paragraphs":["皇华使者临清晨，手开宝轴香煤新。","沿名与字发深旨，宸毫洒落奎钩文。","精神高远照日月，势力雄健生风云。","混然气质不可写，乃知学到非天真。","缄藏自语价希代，谁顾四壁嗟空贫。","臣闻帝舜优圣域，皋陶大禹为其邻。","吁俞敕戒成典要，垂覆后世如穹旻。","陛下仁明如舜禹，豪英进用司鸿钧。","臣襄材智最驽下，岂有志业通经纶。","独是丹诚抱忠朴，常欲赞奏上古珍。","又闻孔子春秋法，片言褒贬贤愚分。","考经内省不自称，但思至理书诸绅。","乾坤大施入洪化，将图报效无缘因。","誓心愿竭谟谋义，庶裨万一唐虞君。"],"title":"御笔赐字诗"}
