{"author":"陆游","id":34568,"strains":["仄平平仄仄，平仄○仄仄。","仄○平仄平，仄仄仄○仄。","仄平仄平平，仄仄平平仄。","仄仄仄仄平，仄仄平仄仄。","平平仄仄○，仄仄○仄仄。","平平仄平仄，平仄平平仄。","仄仄平平平，仄仄○仄仄。","平平仄仄仄，仄仄平仄仄。"],"paragraphs":["黑云垂到地，飞霰如细砾。","我从湖上归，散发醉吹笛。","少年志功名，目视无坚敌。","惨淡古战场，往往身所历。","宁知事大缪，白首犹寂寂。","凄凉武侯表，零落陈琳檄。","报主知何时，誓死空愤激。","天高白日远，有泪无处滴。"],"title":"作雪未成自湖中归寒甚饮酒作短歌"}
