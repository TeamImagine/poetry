{"author":"杨万里","id":47922,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平仄平仄，平平平仄仄平平。"],"paragraphs":["万花不分不春妍，至竟专春是牡丹。","紫锦香囊金屑暖，翠罗舞袖掌文寒。","恨无国色天香句，借与风条日萼看。","家有洛阳一千朵，三年归梦绕栏干。"],"title":"紫牡丹二首  其一"}
