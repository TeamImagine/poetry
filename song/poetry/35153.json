{"author":"梅尧臣","id":35153,"strains":["平仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","仄平平仄仄，平仄仄平平。","仄仄平平仄，平平○仄平。","仄仄平仄仄，仄仄仄平平。"],"paragraphs":["常欲登芒岭，无由见洛桥。","雪飞关戍迥，人忆剡溪遥。","广隰嘶征雁，长河起怒飚。","遽言欢友散，能使去魂销。","晚日穷幽蔼，愁云暝泬寥。","纵令佳约在，载酒定何邀。"],"title":"依韵和永叔雪后见寄兼云自尹家兄弟及几道散后子聪下县久不得归颇有离索之叹"}
