{"author":"黄庭坚","id":207167,"strains":["仄仄仄平平，平○○平平。","仄仄○平平，平仄平仄平。","仄平平仄仄，○仄仄仄平。","○○仄平平，平仄仄仄仄。","仄平仄仄仄，平平仄仄平。","仄平仄仄仄，平平平仄平。","仄平平平仄，○仄平仄○。","仄仄平平平，平○仄仄平。","仄仄平平仄，○仄仄仄平。"],"paragraphs":["假守富春公，秋毫听民词。","夙夜临公厅，归卧酸体肢。","李侯来馈药，期以十日知。","深中护灵根，金鏁秘玉{氏}。","不须许斧子，辛勤采玉芝。","我方困健讼，挝翁争一锥。","不能鸣弦坐，颇似巫马期。","敢乞刀圭余，归和卯饮卮。","傥令忧民病，从此得国医。"],"title":"和孙公善李仲同金樱饵唱酬二首  其二"}
