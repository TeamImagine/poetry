{"author":"牟融","id":17941,"strains":["仄平仄仄平平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["醉来重整华阳巾，搔首惊看白发新。","莫道愁多因病酒，只缘命薄不辞贫。","龙鱼失水难为用，龟玉蒙尘未见珍。","正是圣朝全盛日，讵知林下有闲人。"],"title":"春日山亭"}
