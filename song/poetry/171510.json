{"author":"蒋恢","id":171510,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["六尺枯筇度远岑，野花啼鸟助清吟。","云低似觉天根近，磵远因知地脉深。","阅世岂容无正眼，穷源须要识初心。","春寒局促良堪厌，一笑阳和破积阴。"],"title":"行山"}
