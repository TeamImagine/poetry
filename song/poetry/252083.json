{"author":"郑刚中","id":252083,"strains":["平平平仄平，仄仄平仄仄。","○平仄平平，仄仄平仄仄。","平平仄○平，平仄仄仄仄。","平仄○仄平，仄仄？平仄。","平平仄平仄，仄仄○仄仄。","仄平仄平平，仄仄仄平仄。","仄平平仄平，仄仄仄平仄。","仄仄仄○仄，仄仄平仄仄。","平平仄仄○，仄仄平仄仄。","仄仄仄仄○，仄仄平仄仄。","仄仄仄平○，平○仄平仄。"],"paragraphs":["天风生暮寒，一夜新雪积。","迟明兀箯舆，乱入山径窄。","茅檐两三家，鸡犬不见迹。","冬令顷弗严，草木僣春色。","愆阳入桃杏，弄暖浪蘂坼。","肃然变霜威，犯者辄衰息。","独余山上松，不动与寒敌。","十丈伟标致，四面风淅沥。","时于翠叶中，碎挂琼玉白。","忘我道路叹，但觉心志怿。","拥鼻作孤吟，清思浩无极。"],"title":"腊月三日义乌道上寄潘义荣"}
