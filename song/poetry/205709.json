{"author":"李之仪","id":205709,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["倾盖逢君亦偶然，埙篪今日似当年。","仙风宛是金华旧，诗句分明历水传。","故国江山聊徙倚，深灯歌笑屡迁延。","相思果许重相见，豫约严装报此缘。"],"title":"寄赵仰之"}
