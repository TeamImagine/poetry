{"author":"陆龟蒙","id":28350,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平平平平仄仄平。"],"paragraphs":["或偃虚斋或在公，蔼然林下昔贤风。","庭前有蝶争烟蘂，帘外无人报水筒。","行药不离深幌底，寄书多向远山中。","西园夜烛偏堪忆，曾为题诗刻半红。"],"title":"奉和袭美病中书情寄上崔谏议次韵"}
