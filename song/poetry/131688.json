{"author":"施枢","id":131688,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["独抱朱弦识者稀，湖山与我独相知。","烟迷柳岸经行少，月照梅窗做梦迟。","酒价寒高谁与贳，衾绵夜薄自多思。","归舟又值商量雪，好似清溪访戴时。"],"title":"别高家店"}
