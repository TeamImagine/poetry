{"author":"刘克庄","id":116046,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["还山非敢厌承明，鹤唳鶑啼若个清。","警句摘稀惭杰思，博封冰少见交情。","当年扈跸重金贵，他日飞空一剑轻。","莫问路头何处去，出门万里水云程。"],"title":"次韵乡侯计院二首  其二"}
