{"author":"李昭玘","id":225598,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["辞章泛滥昔称雄，飘泊文园偶未逢。","旧典铙歌归制作，盛时郊祀待形容。","久无青眼怜高卧，新有宫词落九重。","异日锦衣还故里，却寻莲社日相从。"],"title":"送次膺赴诏二首  其一"}
