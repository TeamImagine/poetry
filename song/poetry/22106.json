{"author":"王十朋","id":22106,"strains":["平平仄平平，平○仄平仄。","平平○○仄，仄仄平平仄。","平平仄仄平，仄仄平○仄。","仄仄仄仄仄，平平仄○仄。","平平平平平，仄仄○仄仄。","○仄仄平平，平平平仄仄。"],"paragraphs":["清凉涤烦襟，尘虑脱心境。","山城过踈雨，水国生新景。","虫鸣月满林，雁度云横岭。","感物夜九起，谋身日三省。","平生功名心，郁郁犹未逞。","深美白云人，身闲时自永。"],"title":"秋日山林即事次叔父宝印师韵  其二"}
