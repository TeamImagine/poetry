{"author":"晁公溯","id":21092,"strains":["仄仄平平平仄仄，平平仄平仄平平。","平平仄仄仄平仄，仄仄仄平仄仄仄。","平仄仄平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["古者诸侯今牧守，衰迟难强岁相朝。","惟须稚子理蓑笠，兼有老妻缝襋要。","来岁定从田父去，飞书不待故人招。","平生最爱津乡聚，江小可渔山可樵。"],"title":"师伯浑用韵复次  其四"}
