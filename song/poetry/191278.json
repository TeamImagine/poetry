{"author":"韦骧","id":191278,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["燕堂高会势峨峨，拂面薰风气候和。","广座初陪文字饮，满城重听袴襦歌。","锦裀藉舞矜回雪，玉麈挥谈沛决河。","牧伯娱宾同众乐，庾公清兴未为多。"],"title":"和宇文伯修侍郎会中和堂二首  其一"}
