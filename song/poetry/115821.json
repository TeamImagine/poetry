{"author":"刘克庄","id":115821,"strains":["平仄平平仄仄平，平平仄仄仄平平。","平平平仄仄平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["谁道樗翁未苦衰，强扶鹤膝自支持。","无闲心力篆雕赋，下死工夫锻炼诗。","诸友多迁幽谷木，此郎今借上林枝。","暮龄喜读君章句，平易中间伏怪奇。"],"title":"次韵黄景文投赠三首  其三"}
