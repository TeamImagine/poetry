{"author":"孟浩然","id":55313,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄平仄。","仄仄平平仄仄平，平平仄仄平平仄。"],"paragraphs":["昔时风景登临地，今日衣冠送别筵。","醉坐自倾彭泽酒，思归长望白云天。","洞庭一叶惊秋早，濩落空嗟滞江岛。","寄语朝廷当世人，何时重见长安道。"],"title":"和卢明府送郑十三还京兼寄之什"}
