{"author":"张元干","id":5887,"strains":["仄仄平平平仄仄，平平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["拙速还知胜巧迟，男儿功业要逢时。","不妨唾面辱高马，似有泥坑规病鸱。","老去尚堪苏子印，兴来须到习家池。","此心毕娶无余事，且向春江理钓丝。"],"title":"次聪父见遗韵"}
