{"author":"梁相","id":167055,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["膏雨初晴布谷啼，村村景物正熙熙。","谁知农圃无穷乐，自与鶑花有旧期。","彭泽归来惟种柳，石湖老去最能诗。","桃红李白新秧绿，问著东风总不知。"],"title":"春日田园杂兴二首  其一"}
