{"author":"苏轼","id":194481,"strains":["仄平仄平仄，仄仄○仄仄。","○平仄仄平，仄仄仄仄仄。","仄平仄平仄，仄仄平平仄。","平平平平○，仄仄仄平仄。","仄仄仄平平，仄仄平仄仄。","平平仄平仄，仄仄仄仄仄。","仄仄仄仄平，平仄平平仄。","平平平仄仄，仄仄平仄仄。","平平○仄仄，仄仄平平仄。","平平仄平平，仄仄仄平仄。"],"paragraphs":["我生几冬至，少小如昨日。","当时事父兄，上寿拜脱膝。","十年阅雕谢，白发催衰疾。","瞻前惟兄三，顾后子由一。","近者隔涛江，远者天一壁。","今朝复何幸，见此万里侄。","忆汝总角时，啼笑为梨栗。","今来能慷慨，志气坚铁石。","诸孙行复尔，世事何时毕。","诗成却超然，老泪不成滴。"],"title":"冬至日赠安节"}
