{"author":"杜甫","id":3366,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["寺下春江深不流，山腰官阁迥添愁。","含风翠壁孤云细，背日丹枫万木稠。","小院回廊春寂寂，浴凫飞鹭晚悠悠。","诸天合在藤萝外，昏黑应须到上头。"],"title":"涪城县香积寺官阁"}
