{"author":"李贺","id":13943,"strains":["仄仄平平仄，平仄○平平。","仄平仄平仄，仄仄平仄平。","仄仄仄仄仄，仄仄平平平。","平平仄平仄，仄仄○平平。","平平仄平仄，平仄平平平。","平平仄仄仄，仄仄仄○平。"],"paragraphs":["落莫谁家子，来感长安秋。","壮年抱羁恨，梦泣生白头。","瘦马秣败草，雨沫飘寒沟。","南宫古帘暗，湿景传签筹。","家山远千里，云脚天东头。","忧眠枕剑匣，客帐梦封侯。"],"title":"崇义里滞雨"}
