{"author":"邹浩","id":221057,"strains":["仄仄平平仄，平平仄仄平。","平平○仄仄，平仄仄平平。","仄仄平平○，平平仄仄平。","仄平平仄仄，平仄仄平平。","○仄平平仄，○平仄仄平。","仄平○仄仄，仄仄仄○平。","仄仄○平仄，平平仄仄平。","平平仄平仄，平仄仄平平。","平仄平平仄，平平仄仄○。","平○平仄仄，○仄仄平平。","仄仄平平仄，平平仄仄○。","○平平仄仄，平仄仄平平。","仄仄平平仄，平仄仄仄平。","仄平平仄仄，平仄仄平平。","仄仄平○仄，○平仄仄平。","仄○平○仄，○仄仄平平。"],"paragraphs":["万物归根后，端来兆物华。","仙姿凝鹤氅，云路拥羊车。","但喜天时正，宁知帝力加。","有田皆玉粒，无树不琼花。","浪说朱蹄马，空余白首鸦。","酒边深荐爽，阱处巧藏窊。","径断回樵斧，波浑倚钓槎。","高门委金帛，阴壑蜕龙蛇。","功茂丰年谷，名喧好事茶。","丛轻颓瓦竹，摇迥动签牙。","蝶冷残初梦，蜂寒閟两衙。","殷勤非俗韵，潇洒是生涯。","火变人窥异，军潜夜肃哗。","暗香迷绽蘂，新筑路平沙。","寸食方从寄，扁舟未可拏。","只应清兴在，犹似子猷家。"],"title":"次韵慎微雪"}
