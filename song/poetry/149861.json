{"author":"方回","id":149861,"strains":["平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄仄仄仄仄平平。"],"paragraphs":["人因雅俗分高下，同是园林兴不同。","时觉燕鶑相尔汝，焉知蜂蝶有雌雄。","岂惟酒可兼诗可，常在花中与竹中。","秋老纱窗犹未换，要令深夜月华通。"],"title":"次韵沈茂实小园偶书  其一"}
