{"author":"释行海","id":147001,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["欲将心腹问渔翁，可住湘山第几峰。","世远合应披薜荔，道存何必怨芙蓉。","难教牧笛鸣如凤，谁把渔竿钓得龙。","极目危楼千里思，晓烟藏雨晚烟浓。"],"title":"无题"}
