{"author":"汪莘","id":100716,"strains":["平平仄仄平平平，仄平○○平平平。","仄平仄仄仄仄仄，仄仄仄仄○○平。","仄平平仄平平仄，平平平仄仄○仄。","仄平仄仄仄平仄，仄仄平平仄平仄。","仄仄仄仄仄平平，仄平仄仄○仄平。","平平仄平平仄仄，仄仄仄仄平仄平。","仄仄平平平，平平○平仄。","仄仄平平平平平，仄仄平平平平仄。","平仄仄，平仄平，平平仄仄仄平平。","仄○仄仄平平仄，仄仄仄仄平平平。"],"paragraphs":["青天荡荡摩青铜，紫微将相环西东。","大鹏一击九万里，两翼不鼓乘长风。","大鹏飞到天门下，天门无不耸观者。","列星退步失光彩，九虎低头若凡马。","有鸟决起抢榆枋，望而不见空断肠。","青天愈高鹏愈远，岂不有意招八荒。","我舍新安来，狂歌钱塘市。","上有无情之吴山，下有伤心之江水。","春已暮，人未归，平生不问鳜鱼肥。","若教买得青山住，饱食笋蕨歌春晖。"],"title":"访曾侍郎"}
