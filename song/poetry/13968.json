{"author":"宋祁","id":13968,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平仄仄，仄仄平平仄仄平。"],"paragraphs":["歌管嘈嘈月露前，且将身世付酡然。","谩夸鼷鼠机头箭，不识酰鸡瓮外天。","青史有人讥巧宦，黄金无术治流年。","君看醉趣兼醒趣，始觉灵均更可怜。"],"title":"把酒"}
