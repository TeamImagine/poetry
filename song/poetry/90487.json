{"author":"苏舜钦","id":90487,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平平仄平。"],"paragraphs":["生事飘然付一舟，吴山萧寺且淹留。","白云已有终身约，醁酒聊驱万古愁。","峡束苍渊深贮月，岩排红树巧装秋。","徘徊欲出向城市，引领烟萝还自羞。"],"title":"秋宿虎丘寺数夕执以诗见贶因次元韵"}
