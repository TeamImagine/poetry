{"author":"李之仪","id":205245,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["蒙蒙小雨落征帆，漠漠烟云远近山。","属意几回真入梦，欲来常恨涩如湾。","家程岂复嗟留滞，物外何妨且往还。","便恐都人入图画，却应难写是高闲。"],"title":"次韵子椿金陵相会诗"}
