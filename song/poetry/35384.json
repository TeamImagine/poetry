{"author":"梅尧臣","id":35384,"strains":["○平平仄仄，仄仄仄○平。","平平仄仄仄，平仄平仄平。","仄○仄平仄，仄仄平仄平。","平○仄仄仄，仄仄仄平平。","仄平仄平仄，平平平平平。","仄仄仄仄仄，平仄平仄平。","仄平仄平仄，仄仄○仄○。","仄○平仄仄，平仄仄仄平。","仄平仄仄仄，平平仄○平。","平仄仄平仄，仄仄仄仄平。","仄仄仄仄仄，仄○仄仄平。","平仄仄平仄，平平仄平平。","仄仄仄平仄，平○仄仄平。","平平仄平仄，仄仄○平平。","仄仄仄○平，仄平仄平平。","平平仄平仄，平仄平仄平。"],"paragraphs":["长安新雨后，九陌少行人。","同舆有宋贾，游市怀隠沦。","日闻古贤哲，必与医卜邻。","来过季主室，再拜语逡巡。","矍然悟辞貌，何为居埃尘。","捧腹乃大笑，吾道非尔臻。","骥惭罢馿驷，凤岂燕雀亲。","筮占聊助上，功利傥及民。","大夫与博士，登车若丧神。","今我见何遁，始验太史真。","顺性诲善恶，不离义与仁。","言孝谕为子，言忠谕为臣。","又得蜀严比，宁将日者均。","京都盛龟䇲，坐肆如鱼鳞。","噤口不正言，唯能辨冬春。","鸿冥复何慕，安得鸡鹜驯。"],"title":"读司马季主传赠何山人"}
