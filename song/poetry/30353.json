{"author":"李吕","id":30353,"strains":["平平仄仄仄平平，仄仄平平平仄平。","平仄仄平平仄仄，平平仄仄仄平平。","仄平仄仄仄平仄，平仄平平平仄平。","仄仄平平平仄仄，仄平平仄仄平平。"],"paragraphs":["当时选胜入经营，杖履宁论阴与晴。","丘壑只应胸次有，溪山故著面前横。","可怜永隔笑谈乐，何况从来兄弟情。","岘首人登休堕泪，搅林风雨作秋声。"],"title":"代人次韵"}
