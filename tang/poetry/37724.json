{"author":"刘兼","id":37724,"strains":["平平平仄仄平平，仄仄平平仄仄平。","仄仄仄仄平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["春云春日共朦胧，满院梨花半夜风。","宿酒未醒珠箔卷，艳歌初阕玉楼空。","五湖范蠡才堪重，六印苏秦道不同。","再取素琴聊假寐，南柯灵梦莫相通。"],"title":"春霄"}
