{"author":"杨公远","id":151072,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["一生不把两眉愁，厌听瓢声笑许由。","愿荷锄来翻畎亩，懒携刺去谒公侯。","酒倾明月清风夜，诗琢空山落木秋。","坎止流行俱莫问，自然霜雪未蒙头。"],"title":"借虚谷太博狂吟十诗韵书怀并呈太博  其七"}
