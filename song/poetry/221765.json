{"author":"章得象","id":221765,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["路入青青数里松，上方楼阁一重重。","千寻练挂双流瀑，六曲屏开四面峰。","幽鹭独翘藏翠竹，啼猿相对答疏钟。","留连不忍催归骑，回首斜阳烟雾浓。"],"title":"题山宫法安院  其一"}
