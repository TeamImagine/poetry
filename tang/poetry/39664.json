{"author":"海顺","id":39664,"strains":["仄仄仄平仄仄，仄仄平平。","仄仄平仄，○平仄平。","○平仄仄，平仄平平。","平平仄仄，平仄平平。","仄平平仄，仄仄平平。","○仄平平仄仄，仄仄平平。","平○仄仄，仄仄平平。","仄仄平平仄仄，平平仄平。"],"paragraphs":["我欲衒才鬻德，入市趋朝。","四众瞻仰，三槐附交。","标形引势，身达名超。","箱盈绮服，厨富甘肴。","讽扬弦管，咏美歌谣。","将恐尘栖弱草，露宿危条。","无过日旦，靡越风朝。","是以还伤乐浅，非惟苦遥。"],"title":"三不为篇 三"}
