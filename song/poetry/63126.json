{"author":"薛季宣","id":63126,"strains":["仄仄平平，平平平仄。","仄仄平○，仄平○仄。","仄平平平，仄平仄平。","仄平平平，仄平○平。","仄仄平平，仄平仄仄。","平仄○平，仄仄仄仄。","仄仄○仄仄，仄仄平○。","仄○平仄，平仄平平。","仄仄平平平，平仄平平。","仄仄平平，仄仄仄平，仄仄仄仄平。","仄仄平○，平平○平，仄仄仄○。","仄平仄平，仄平仄平。","仄○○平，仄仄○平。","仄平平平，平平仄仄。","仄平○平，仄仄仄仄。","平平仄平，平平平仄。","仄平平仄平，平仄○○仄。"],"paragraphs":["跃跃渊鱼，言泉之涸。","有束樊笼，既幽其鹤。","眷言怀之，翰飞戾天。","薄言存之，泳于重泉。","蹙蹙何嗟，靡生靡活。","胥失其沦，上下靡所。","察视其浅矣，宛转于泥。","就其幽矣，安处于栖。","匪我之云为，何适何归。","曰有虞衡，莫我肯知，亦莫我肯悲。","父母何其，呜呼苍天，盖亦勿思。","尾鱼既頳，鹤樊既鸣。","孰听其声，孰视其形。","岂无高天，翱翔靡路。","岂无重泉，职职靡寓。","洋洋者鱼，惟渊之实。","鹤飞于九霄，时岂笼中物。"],"title":"渊鱼"}
