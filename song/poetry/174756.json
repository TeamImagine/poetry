{"author":"刘敞","id":174756,"strains":["○○仄平仄，仄仄○仄平。","仄仄仄平平，○平仄平平。","平平仄平平，○仄平平平。","仄仄仄仄平，仄平仄○平。","仄仄仄仄仄，仄平仄仄平。","平平平平仄，平仄仄○平。","平仄仄仄平，仄平○平平。","平平仄平仄，仄平仄仄仄。","仄仄○平仄，平平平仄平。"],"paragraphs":["中庭两佳树，密叶如翠帷。","擢干一何高，铺阴被前墀。","清风自翩翻，正昼无炎曦。","拱揖在我前，我常往参之。","隐几旦复暮，卷书坐忘疲。","安知非华屋，聊以庇荫为。","瑶室陨帝辛，璧台丧周姬。","由来灭亡祸，不为草野施。","偃仰更何顾，欣欢方在兹。"],"title":"树下二首  其一"}
