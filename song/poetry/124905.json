{"author":"邵雍","id":124905,"strains":["平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平仄仄，平仄平平仄仄平。","仄仄仄平平仄仄，仄平平仄仄平平。"],"paragraphs":["为郎得绛分铜虎，见寄诗中非浪夸。","地土尚传唐草木，山川犹起晋云霞。","园池富有吟供笔，风俗淳无讼到衙。","太守下车民受赐，一心殊不负官家。"],"title":"和绛守王仲贤郎中"}
