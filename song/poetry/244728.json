{"author":"李纲","id":244728,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一纪重来一梦中，寓轩修竹自春风。","故人散去因群盗，旧意相亲惟七峰。","溪上偶存凝翠阁，圃中安往乐全翁。","感时不用频惆怅，万法从来本是空。"],"title":"次沙阳留题寓轩"}
