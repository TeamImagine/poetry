{"author":"王安礼","id":191594,"strains":["平平平仄平平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄平平平仄平仄，平平平仄仄平平。"],"paragraphs":["蓬山仙子任天真，乞领南麾奏疏频。","金鏁阙边辞黼座，水晶宫里得朱轮。","公庭事简烦丞掾，斋阁诗多泣鬼神。","莫为行春恋苕霅，銮坡挥笔待词臣。"],"title":"七言一章赠别吴兴太守中父学士兄"}
