{"author":"张耒","id":217545,"strains":["○仄仄平仄，仄仄仄仄平。","仄仄仄○○，平平平仄平。","平平仄仄仄，仄仄仄仄平。","平仄平仄平，仄仄平仄平。","仄仄平仄仄，平○仄平平。","仄平仄仄仄，仄仄○○平。","平平仄仄仄，平仄仄○平。","平平仄仄仄，平平平仄○。"],"paragraphs":["长啸视天壤，手抚白玉琴。","一抚再三叹，谁哉知我音。","翩翩媚俗子，一仰复一沉。","灵凤翔九霄，不顾蒿下禽。","择食无果腹，贪藏有良金。","岂无得与失，两各行其心。","穷通亦有命，荣辱迭相寻。","躬耕傥未辍，聊为梁父吟。"],"title":"感春十三首  其五"}
