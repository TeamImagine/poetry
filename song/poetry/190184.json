{"author":"韦骧","id":190184,"strains":["仄平仄仄○平仄，平仄平仄○○平。","○平○平仄仄仄，仄仄仄仄平○○。","平平仄仄平仄平，仄仄仄仄平平○。","平○仄仄仄平仄，仄仄仄仄平平平。","仄○仄仄仄仄仄，仄仄仄仄平平平。","○平仄仄仄平仄，平仄仄仄平○平。","平平平仄仄仄仄，仄仄仄仄平○平。","平仄仄平平，仄仄平平平。","平平仄仄平仄仄，仄仄平仄○○平。","平平仄平○，○平平平○。","仄平仄仄仄仄仄，○仄仄仄○平平。","○○平○平○平，仄仄仄仄平仄平。","仄仄仄仄平，平仄平平平。","仄仄仄平仄，平仄平平平。","仄平○仄仄○仄，仄仄平仄平○平。","平平平仄仄仄○，平仄○仄平平○。"],"paragraphs":["退之昔日谗风伯，今日吾友谗应龙。","应龙闻之两耳卓，急卷海水飞长空。","阴云曀曀为后先，变化赫日成昏曚。","田间槁穗有生意，虢子属纩卢医逢。","望霓万口动一喜，往往备赛求豜𫎆。","顷之气象复舒霁，飘洒尚不遭溟蒙。","龙乎奚尔不努力，遽若有禀还收踪。","天岂虐斯民，不欲为年丰。","林林未必皆咎戾，必有任责当其凶。","蕲君勿龙谗，谗龙非无从。","旱干水溢各有召，应答不谬如洪钟。","昭昭之鉴明且威，讵敢旷久而忘功。","一欲窃弄权，霶霈私群农。","震怒起旋踵，葅醢灾谁躬。","慎无凝土像夭矫，昼夜狂舞青衣童。","精诚修警感毕听，朝暮膏泽盈寰中。"],"title":"谗龙"}
