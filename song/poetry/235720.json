{"author":"程俱","id":235720,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["野寺萧条独掩扉，了无才术赴时危。","未成鸿鹄举千里，且比鹪鹩足一枝。","短髪望秋如叶落，壮怀因病与年衰。","何时负郭通三径，鸠杖相将醉习池。"],"title":"戏呈叔问"}
