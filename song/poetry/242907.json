{"author":"李纲","id":242907,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄仄。","仄仄平平平仄仄，仄平仄平仄平平。","仄平仄仄平平仄，仄仄平平仄仄平。"],"paragraphs":["草木何为亦发祥，灵芝三秀向沙阳。","成丛已茁枯梅上，盈尺还生卧柳傍。","叶若圆荷方泻露，色如紫椹更飘香。","惜哉地去长安远，不使公卿草贺章。"],"title":"从人于柳木得芝一本面径尺余体圆而欹正类荷叶惜其生于僻远不得与奏牍为赋此诗"}
