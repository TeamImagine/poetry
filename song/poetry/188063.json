{"author":"王令","id":188063,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平生孤愤自潸然，不作春蠺但食眠。","干禄有心羞枉道，无田虚日望丰年。","每将浩叹期黄卷，已许多忧竞白颠。","旧笑古人轻独往，近来还自忆林泉。"],"title":"思归"}
