{"author":"罗隐","id":30643,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["三教之中儒最尊，止戈为武武尊文。","吾今尚自披蓑笠，你等何须读典坟。","释氏宝楼侵碧汉，道家宫殿拂青云。","若教颜闵英灵在，终不羞他李老君。"],"title":"代文宣王答"}
