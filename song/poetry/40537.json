{"author":"陆游","id":40537,"strains":["○平平仄仄，○仄○平平。","仄仄仄仄○，仄仄仄仄平。","平○仄仄平，仄仄仄平平。","仄仄仄平平，平平○仄平。","仄仄仄平平，仄○平仄平。","仄平○仄仄，仄平平仄平。","仄仄仄仄仄，仄仄○平平。","平平仄仄仄，仄仄仄仄○。"],"paragraphs":["苍烟屯不散，疋素横郊原。","雨细不湿衣，著水始见痕。","踌躇意自佳，未遽掩衡门。","一一送归鸦，枫林犹未昏。","念昔寿州归，绍兴初纪元。","阖门过百口，一身今独存。","不死实有命，送老三家村。","躬耕幸得食，万事不足论。"],"title":"衡门感旧"}
