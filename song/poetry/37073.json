{"author":"陆游","id":37073,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["一事元无可得忙，悠然半醉倚胡床。","牡丹枝上青春老，燕子声中白日长。","身世已如风六鹢，文章仍似闰黄杨。","太平有象无人识，南陌东阡𢭏𪎊香。"],"title":"春晚村居"}
