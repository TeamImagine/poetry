{"author":"方逢振","id":155258,"strains":["仄平平仄仄仄平，平仄仄仄仄仄平。","仄仄仄仄平仄仄，仄仄仄仄平平○。","仄平平仄仄仄平，仄平仄仄○仄平。","平○仄仄平仄平，仄○仄仄平平平。","仄平仄仄仄仄平，仄平仄仄仄仄平。","平平仄仄平仄○，仄仄仄仄平仄平。","仄仄仄仄仄仄平，平平仄平平仄平。","平平仄平平仄平，仄仄仄仄平平平。","仄仄仄仄平仄平，平仄仄平平仄平。","平平平平仄仄○，仄仄○仄○○平，平平仄仄平平平。"],"paragraphs":["惠山天下第一泉，阳羡百草不敢先。","二绝独与端石便，不受翠铁黄金煎。","古来风韵擅玉川，日高丈五犹打眠。","山中旧事今不然，石铫不在坡炉塼。","伯机卓荦美少年，好官不做自取廉。","床头月俸无一钱，手续陆羽经二篇。","我有片石出古端，瓜师斵成无脚铛。","为君置之书几边，自汲活水烹新烟。","不待七碗肌骨仙，飞去玉皇香案前。","天公高高望眼穿，百姓堕落深深渊，无人敢说江南天。"],"title":"茶具一贽鲜于伯机"}
