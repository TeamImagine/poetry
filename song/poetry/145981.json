{"author":"释行海","id":145981,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["十五游方今五十，客亭杨柳感人多。","江山是处逢春好，风月关情奈老何。","冒雨花开新接树，衔泥燕补旧营窠。","故园昨夜思归切，听得櫂船人唱歌。"],"title":"癸酉春侨居无为寺归云阁以十五游方今五十为题信笔十首终在五首  其三"}
