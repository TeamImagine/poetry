{"author":"汪元量","id":163061,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平平仄平。","平仄平平平仄仄，平平平仄仄平平。"],"paragraphs":["昔年变姓走淮滨，虎豹从横独怆神。","青海茫茫迷故国，黄尘黯黯泣孤臣。","魏雎张禄梦中梦，越蠡陶朱身后身。","今日相看论往事，刘洙元是姓文人。"],"title":"文山丞相丙子自京口脱去变姓名作清江刘洙今日相对得非梦耶"}
