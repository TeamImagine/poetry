{"author":"刘宰","id":92946,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["北固城高万象秋，烟竿一缕认扬州。","试乘绿涨三篙水，要见朱帘十里楼。","泪湿宫衣朝雾重，愁薰寒草夕阳浮。","隋堤旧事无人问，两两垂杨系客舟。"],"title":"北固山望扬州怀古"}
