{"author":"释德洪","id":227779,"strains":["平平平仄仄，仄平○仄平。","仄仄仄○○，仄仄○仄平。","平○仄○仄，仄仄平平平。","仄平平平○，仄仄平仄平。","仄○平仄平，仄仄平平平。","平○平平平，平仄○平平。","仄平仄平仄，平平仄○○。","平平仄平平，平平平仄平。","仄平○○平，平仄仄仄平。","仄○仄平平，平平平平平。","仄平平仄平，仄仄平仄平。","○○仄仄仄，仄仄仄仄平。"],"paragraphs":["黄梅为法去，睦州缘母归。","两事世难兼，二老其敢违。","君看去留意，日月争光辉。","子方童牙中，已喜家翠微。","既长游四方，万里孤云飞。","方将追新丰，冰雪横锋机。","讣音辄僵卧，声吞泪沾衣。","平生哺乌情，栖风无定枝。","大江浪如山，飞棹不可追。","要当济安流，龙神严真威。","一杯春露香，仰荐天地慈。","更期办白业，慰此罔极悲。"],"title":"送瑫上人奔母丧"}
