{"author":"俞简","id":17814,"strains":["仄平平仄仄，仄仄仄平平。","平仄平平仄，○○仄仄○。","仄○平仄仄，平仄仄平平。","仄仄平平仄，○平仄仄平。","仄平平仄仄，平仄仄平平。","仄仄平平仄，平○仄仄平。"],"paragraphs":["古人心有尚，乃是孔门生。","为计安贫乐，当从大道行。","讵应流远迹，方欲料前程。","捷径虽云易，长衢岂不平。","后来无枉路，先达擅前名。","一示遵途意，微衷益自精。"],"title":"行不由径"}
