{"author":"方回","id":148475,"strains":["平平仄平○仄平，平平仄仄平平平。","仄仄○仄平平平，仄仄仄平平仄平。","仄平仄平平平平，仄仄平平平平平。","平仄○平○仄平，仄仄仄平平仄○。","平仄平仄仄平平，平仄仄平仄平平。","仄仄仄平平仄平，平平仄仄平仄○。","仄仄仄仄○仄平，仄平仄仄仄○平。","平仄平仄平○平，仄仄仄仄平平平。","平平仄平仄平仄，平平仄仄平平仄。"],"paragraphs":["风尘矫虔称寡孤，疲甿暴骨纷痕瘏。","骤得如愿宫亭湖，鬼妾色悲充尔娱。","老夫旅庖悭薪蔬，爨仆揶揄朝连晡。","畴昔过君观异书，谇语谓为饥所驱。","前二千石出无馿，徒步亦无傍人扶。","忽往倏还元不拘，休官解缚身自如。","有酒可再折简呼，索诗即恐技如鼯。","归与归与巾柴车，不用祖席歌骊驹。","青山白云落吾手，春天梦断章台柳。"],"title":"次韵仁近讶约予不至"}
