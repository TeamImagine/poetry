{"author":"柴元彪","id":158325,"strains":["仄○仄平平，仄仄仄平仄。","仄平平仄平，仄仄仄平仄。","仄平平平○，仄平仄平仄。","平○仄○平，仄仄仄平仄。","仄仄仄仄仄，平平平仄仄。","仄仄仄平仄，仄仄平平○。","仄○仄平平，平仄仄平○。","仄平平仄仄，平仄仄仄仄。","仄平平仄平，仄平平仄仄。","仄平仄平平，仄仄平平仄。"],"paragraphs":["有斐楮先生，覆冒迥襟度。","澡身清泚泉，被世轶于布。","置之山斋中，朔风岁云暮。","无分媚其奢，可宝色惟素。","愧彼锦步障，荣华尘一聚。","永此雪霜洁，不识羔羊污。","影横月窗梅，香透地炉芋。","道人何太寂，新故谩纳吐。","勿为袁卧高，勿为庄梦栩。","愿均燠寒心，以散隆寒沍。"],"title":"纸帐吟"}
