{"author":"陈造","id":58956,"strains":["仄仄仄仄平平平，仄平仄仄平仄平。","仄仄仄仄○平平，仄平平仄平○平。","平仄仄仄仄仄平，仄平仄仄平平平。","平仄仄仄平平平，仄平仄仄仄仄平。","仄平○平平仄平，仄平仄仄平平平。","平平仄仄○仄平，平仄仄仄仄○平。","平仄仄仄仄仄平，平平平平仄平平。","平平平○平仄平，仄仄平仄仄仄平。","平仄仄仄仄○○，仄仄仄仄○平平。","平平仄仄仄仄平，仄平仄仄○仄平。","仄仄平仄仄仄平，平○平平仄仄平。","仄平仄平○○平，仄平仄仄平○平。","平平仄平平仄平，仄平仄仄平平平。"],"paragraphs":["十幅拟挂东风蒲，众贤好事争挽裾。","盍不一笑留斯须，咄嗟而具成燕胥。","仙醴湛湛白玉壶，篆烟袅袅黄金炉。","骈集水豢罗山肤，彼姝者子不待呼。","袜尘相携来坐隅，炯然皓齿明眸俱。","含宫吮羽累贯珠，移柱品索凤将雏。","诙笑尽略世谫拘，诸贤堂堂吏而儒。","才猷声称雄万夫，慰藉倾倒向老迂。","风义已与古并驱，况把乐事分穷涂。","衰颜得酒失槁枯，暂容二子相映朱。","尚忆扶醉下笋舆，江滩人声杂雁凫。","一欢转头堕空虚，此欢欲继良难图。","周旋四贤偕两姝，此人此日吾知无。"],"title":"谢仪真诸公"}
