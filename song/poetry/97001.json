{"author":"陈宓","id":97001,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["晚来细雨送轻愁，小院梅黄恰似秋。","忽得满盘堆鹤顶，更惊触眼出猫头。","祇知渴吻三危饮，却愧枯肠万卷搜。","多谢美人情郑重，明珠见饷恐空投。"],"title":"谢王丞饷临漳火山绿笋  其一"}
