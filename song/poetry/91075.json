{"author":"释居简","id":91075,"strains":["平仄平平仄仄平，仄平仄仄仄平平。","仄平平仄平平仄，仄平平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["莸劣薰优只自强，寄林亦足称孤芳。","故应纫佩成春服，不为无人閟国香。","移傍瘦筠同雨露，怕随行苇践牛羊。","客非九畹同心事，莫反离骚吊碧湘。"],"title":"移兰"}
