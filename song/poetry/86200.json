{"author":"韩淲","id":86200,"strains":["仄仄平平仄，平仄仄仄平。","○○仄平仄，仄平○○平。","平平仄仄仄，仄仄平平平。","仄仄平仄仄，仄仄平平平。","仄仄仄仄仄，仄仄平平平。","仄平仄仄平，仄仄仄平平。","仄仄仄平仄，○平仄平平。","平平仄平平，仄仄平平平。"],"paragraphs":["送子归何许，家在宛水边。","相看敬亭在，凤凰应相连。","松楸郁已拱，我老心凄然。","乃祖儒业盛，尔父还能贤。","汝复举进士，笔势方翩翩。","六年北阙场，一笑两周旋。","道旧感存没，离怀偶成篇。","功名有康庄，少壮宜加鞭。"],"title":"送十哥归宣城"}
