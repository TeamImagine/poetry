{"author":"苏泂","id":95970,"strains":["仄仄平平仄仄平，仄平仄仄仄平仄。","仄平仄仄平平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["独立枝南万事非，岁寒引去合知几。","伯夷自信西山饿，公望何须东海归。","笛外数声空入梦，江头一树忽斜晖。","相看有愧垂垂老，莫遣无端片片飞。"],"title":"次韵古梅"}
