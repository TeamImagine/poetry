{"author":"薛季宣","id":62881,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["搅人无赖是东风，埽尽春菲一雨中。","窗外远山装暗绿，眼前佳卉梦新红。","梅生乐圃枝如缀，草合诚台路叵通。","芍药牡丹知渐老，折来瓶水玩芳丛。"],"title":"雨后"}
