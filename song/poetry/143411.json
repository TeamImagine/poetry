{"author":"舒岳祥","id":143411,"strains":["平仄仄平仄，仄仄仄仄平。","仄仄平平仄，平平仄平平。","仄仄仄平仄，仄仄平平平。","仄仄仄仄仄，仄仄平平平。","仄平仄仄仄，仄仄仄仄平。","仄仄仄仄仄，平平平平平。","平平仄○仄，？仄平仄平。","仄平平仄仄，仄仄仄平平。","平仄仄仄○，平平仄平平。"],"paragraphs":["贫莫客千里，富莫不出门。","迫隘多陵辱，飘飖困风尘。","所以丈夫志，奋翼凌清氛。","一举蹴四海，载举登昆仑。","玉皇顾我笑，众嫭粲以繁。","引酒酌北斗，银河为飞翻。","天姿固如是，龌龊何足云。","鄙哉贫贱者，矫首望余芬。","鹏鷃各有分，榆枋保终年。"],"title":"交阮嗣宗一首"}
