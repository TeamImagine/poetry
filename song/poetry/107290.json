{"author":"方大琮","id":107290,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["幸甚联台余五月，户庭微细事皆知。","山中菊径多归思，膝下莱衣少脱时。","吏散庭空无滞牒，客来酒尽只新诗。","耳闻眼见谁虚实，写与行人作口碑。"],"title":"送俊明李提举  其二"}
