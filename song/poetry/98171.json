{"author":"赵汝鐩","id":98171,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["出城二里野人居，最爱园亭傍室庐。","墨涌清池聚科斗，雪明碧嶂过舂鉏。","兴来醵友寻诗酒，忙里携盘但醢蔬。","新创小轩尤更爽，百来竿竹间棕榈。"],"title":"醵饮"}
