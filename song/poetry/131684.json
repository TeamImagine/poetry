{"author":"施枢","id":131684,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["可怪轻寒薄短衾，起来搔首傍灯吟。","百年易老风前鬓，万事难侵水样心。","雁叫云天秋渺渺，虫鸣露砌夜沉沉。","朱丝自写无人识，一曲寥寥太古音。"],"title":"夜寒有作"}
