{"author":"王建","id":1494,"strains":["平平仄仄仄仄仄，平○平平平仄仄。","平○仄仄仄○平，平○平仄平○○。","平平仄仄仄平仄，仄平平仄平平平。","仄平仄○仄仄仄，仄平平平仄○仄，仄○平平○仄仄。"],"paragraphs":["天河漫漫北斗粲，宫中乌啼知夜半。","新缝白纻舞衣成，来迟邀得吴王迎。","低鬟转面掩双袖，玉钗浮动秋风生。","酒多夜长夜未晓，月明灯光两相照，后庭歌声更窈窕。"],"title":"舞曲歌辞 白纻歌二首 一"}
