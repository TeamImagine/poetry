{"author":"刘长卿","id":54961,"strains":["平仄仄○仄，仄仄○仄仄。","平○仄仄平，平平仄○仄。","仄平○○仄，仄仄平仄仄。","仄仄仄平平，平平仄○仄。","平平仄仄仄，仄仄平○仄。","仄平平仄○，平平仄平仄。","仄○平仄仄，仄仄○平仄。","平○仄平平，平平平仄仄。","平○仄平仄，仄仄○平仄。","平仄仄仄○，仄平平仄仄。","平平平平仄，仄仄仄平仄。","平仄平仄平，平平平仄仄。","仄平平平仄，平仄仄平仄。","仄仄○○平，平平仄○仄。","平平平仄仄，○仄○平仄。","仄仄平仄○，平平仄平仄。"],"paragraphs":["迢递太行路，自古称险恶。","千骑俨欲前，群峰望如削。","火云从中出，仰视飞鸟落。","汗马卧高原，危旌倚长薄。","清风竟不至，赤日方煎铄。","石枯山木燋，鳞穷水泉涸。","九重今旰食，万里传明略。","诸将候轩车，元凶愁鼎镬。","何劳短兵接，自有长缨缚。","通越事岂难，渡泸功未博。","朝辞羊肠阪，夕望贝丘郭。","漳水斜遶营，常山遥入幕。","永怀姑苏下，遥寄建安作。","白雪和难成，沧波意空托。","陈琳书记好，王粲从军乐。","早晚归汉廷，随公上麟阁。"],"title":"奉和李大夫同吕评事太行苦热行兼寄院中诸公仍呈王员外"}
