{"author":"项安世","id":54204,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["问讯东嘉老紫薇，年来多病世人知。","坐亲红炭犹觞客，日饭黄芽未废诗。","左氏释经工定了，周官著论梦应衰。","西清眷眷君王意，欲唤申公草汉仪。"],"title":"送曹提干归永嘉兼寄陈君举舍人  其二"}
