{"author":"徐积","id":185806,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["龙图莫怪白须翁，依旧闲吟闲笑中。","未有梅花充信物，但将竹简换诗筒。","子如行路真无巧，我信居山养有功。","气类相从应得士，并州兼有傅元通。"],"title":"寄顾龙图"}
