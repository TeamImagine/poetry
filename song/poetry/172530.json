{"author":"蔡中道","id":172530,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天上骡踪竟不回，洞门深闭密封苔。","神光夜烛烧丹灶，淑气晴薰讲易台。","瑶草春肥仙去远，紫芝云暖鹤归来。","清游喜挟三茅客，杖履凌空雾雨开。"],"title":"张公洞"}
