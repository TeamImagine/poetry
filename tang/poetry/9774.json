{"author":"杨巨源","id":9774,"strains":["仄仄平平仄，平平仄仄平。","平○仄平仄，平仄仄平平。","仄仄平平仄，平○仄仄平。","平平平仄仄，平仄仄平平。","平仄平○○，○平仄仄平。","平平平仄仄，○仄仄平平。"],"paragraphs":["物象朝高殿，簪裾溢上京。","春当九衢好，天向万方明。","乐报箫韶发，杯看沆瀣生。","芙蓉丹阙暖，杨柳玉楼晴。","阊阖开中禁，衣裳俨太清。","南山同圣寿，长对凤皇城。"],"title":"春日奉献圣寿无疆词十首 八"}
