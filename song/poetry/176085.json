{"author":"王珪","id":176085,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["绿绨传诏下天畿，驿驭骎骎拥使麾。","境上人瞻司马节，里中昼耀买臣衣。","宾帷华履侵宵会，农野朱轓带雨归。","方有壮图深许国，庾园无计恋芳菲。"],"title":"送富郎中守苏州"}
