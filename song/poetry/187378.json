{"author":"沈括","id":187378,"strains":["平平仄○平，仄仄仄平仄。","平平仄○平，仄仄仄○仄。","平平仄仄仄，仄仄仄仄○。","仄平平仄平，仄仄平仄仄？仄平仄平仄，仄仄仄仄仄。","仄平仄仄平，仄仄仄平仄。"],"paragraphs":["秋霜濯空林，暮日在峰顶。","冥冥起长风，稍稍绝遗影。","骁禽值猛搏，俯取不待顷。","岂非求者乖，矫翮成远聘、未能谢榛莽，那用遽悼悻。","此心竟可怜，得失未宜病。"],"title":"海州观放鹘搏兔不中而飞去"}
