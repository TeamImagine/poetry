{"author":"岑参","id":57257,"strains":["仄平仄仄仄平仄，仄平仄仄仄平仄。","仄平仄平○仄平，平仄平仄仄仄平。","平平仄仄平平仄，仄仄平平仄仄○。","仄仄平平仄平仄，平平仄仄平平仄。","平平平仄仄平平，平仄平平平仄仄。"],"paragraphs":["火山突兀赤亭口，火山五月火云厚。","火云满山凝未开，飞鸟千里不敢来。","平明乍逐胡风断，薄暮浑随塞雨回。","缭绕斜吞铁关树，氛氲半掩交河戍。","迢迢征路火山东，山上孤云随马去。"],"title":"火山云歌送别"}
