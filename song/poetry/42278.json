{"author":"陆游","id":42278,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["初见天窗一点明，旋看晓色到檐楹。","衾裯温暖留残梦，鸟雀呼鸣报快晴。","虽喜心随年愈老，却愁事与日俱生。","平川漫漫烟芜绿，筋力犹堪给耦耕。"],"title":"春晓"}
