{"author":"于鹄","id":1065,"strains":["平仄仄仄平，平平平平仄。","仄仄平平平，仄平仄平仄。","仄平仄仄平，仄○平平仄。","仄○平仄平，仄仄平平仄。","平仄○仄仄，仄仄平平仄。","仄○仄仄平，仄平平平仄。"],"paragraphs":["双辙出郭门，绵绵东西道。","送死多于生，几人得终老。","见人切肺肝，不如归山好。","不闻哀哭声，默默安怀抱。","时尽从物化，又免生忧扰。","世间寿者稀，尽为悲伤恼。"],"title":"相和歌辞 挽歌二首 二"}
