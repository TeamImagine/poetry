{"author":"邹毅","id":172708,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["白云深处到林丘，曹洞根深地更幽。","圣隠岩前山杳杳，回龙亭下水悠悠。","凉侵客枕秋风活，光抱禅关桂影秋。","尘足未堪康乐屐，得闲聊伴省郎游。"],"title":"曹山"}
