{"author":"陆游","id":41599,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄仄平仄平平仄，仄仄平平仄仄平。"],"paragraphs":["酿雪经旬竟不成，一霜却作十分晴。","云归岫穴千峰立，暖入郊原万耦耕。","菖叶离离丰岁候，梅花眷眷故人情。","道傍孤店新醅熟，已有幽禽一两声。"],"title":"累日浓云作雪不成遂有春意"}
