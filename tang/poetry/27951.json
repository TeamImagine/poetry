{"author":"皮日休","id":27951,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["忘朝斋戒是寻常，静启金根第几章。","竹叶饮为甘露色，莲花鲊作肉芝香。","松膏背日凝云磴，丹粉经年染石床。","剩欲与君终此志，顽仙唯恐鬓成霜。"],"title":"奉和鲁望四月十五日道室书事"}
