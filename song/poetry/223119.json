{"author":"李新","id":223119,"strains":["仄仄平平平仄仄，仄平仄仄仄平平。","仄平仄仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["耳熟英声相见晚，解颜一笑尽天真。","有鱼待客不妨醉，无玉藏花初厌贫。","疏竹已留清夜月，好风先断过江尘。","幽居莫薙庭前草，枕葄他时有故人。"],"title":"留别寄元裕"}
