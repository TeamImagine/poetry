{"author":"邵雍","id":135061,"strains":["平平平仄，○仄平平。","平○仄仄，仄仄平平。","仄仄平仄，仄仄平平。","○仄仄仄，仄仄○○。","平平仄仄，平仄平平。","仄平仄仄，平仄仄平。","平平仄仄，平仄仄平。","平仄仄仄，○平仄平。"],"paragraphs":["羲轩尧舜，汤武桓文。","皇王帝伯，父子君臣。","四者之道，理限于秦。","降及两汉，又历三分。","东西俶扰，南北纷纭。","五胡十姓，天纪几焚。","非唐不济，非宋不存。","千世万世，中原有人。"],"title":"经世吟"}
