{"author":"周紫芝","id":240628,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["当年御史凛霜风，见说金狨玉面骢。","汗简有名知不朽，皂囊无稿岂非忠。","梦思故国兵犹满，身落它乡路更穷。","只有老禅真具眼，识君应在典型中。"],"title":"送孙秀才兼寄达道人"}
