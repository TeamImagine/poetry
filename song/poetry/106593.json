{"author":"程公许","id":106593,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["拄笏西山兴已浓，蚌溪邀我采芙蓉。","客游旧有诗盟在，官冷新添野性慵。","世路今方悲梗塞，家山暂许乐从容。","等闲袖手棋枰外，紫电中宵掣剑锋。"],"title":"余为华阳尉三年事制置使榷牧都漕两使者皆以文字辱知不尽责以吏也既满戍拟蒙阳丞归亲旁范使者为改注左绵学官疟病再作未即就戍成二诗呈兄长及诸友  其二"}
