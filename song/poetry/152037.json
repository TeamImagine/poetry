{"author":"方一夔","id":152037,"strains":["平仄仄平仄，平平仄平平。","仄平平平仄，仄仄平平平。","平仄仄○仄，平仄仄○平。","仄平仄仄平，平平仄平平。","仄仄仄仄仄，平平仄平平。","平平仄仄仄，仄仄平仄平。","平平○○仄，平仄平平平。","平平仄仄仄，仄仄平平平。","仄仄仄仄○，仄仄平平平。","仄仄仄仄仄，平仄○平平。"],"paragraphs":["辽海有黄鹤，翛然出尘姿。","结巢青松顶，百丈无柯枝。","磐石护其卵，清露哺其儿。","一朝羽翼成，丹霄恣遨嬉。","夕倦宿月窟，朝饥饮瑶池。","升高忽反顾，昔是今已非。","归来三叹息，尘俗无由知。","焉能与众鸟，碎啄随雄雌。","欲语不可了，复作摩天飞。","仰望邈不及，千载留余悲。"],"title":"古意四首  其四"}
