{"author":"方岳","id":127296,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["从来绝技似屠龙，莫倚神奇阿堵中。","但得直声如汲黯，尽渠曲学付孙洪。","草堂自作冥鸿计，药市宁收汗马功。","古井无波门巷静，再三不用起雷风。"],"title":"次韵所居龙池巷"}
