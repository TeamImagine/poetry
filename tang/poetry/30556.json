{"author":"罗隐","id":30556,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["双鱼迢递到江滨，伤感南陵旧主人。","万里朝台劳寄梦，十年侯国阻趋尘。","寻知乱后尝辞禄，共喜闲来得养神。","时见齐山敬亭客，不堪戎马战征频。"],"title":"得宣州窦尚书书因投寄二首 一"}
