{"author":"李白","id":56272,"strains":["平仄仄平仄，仄仄仄平平。","仄仄仄平仄，○平平仄平。","仄平仄仄仄，仄仄平平平。","仄仄仄○平，○○仄平○。","仄仄平仄仄，平平仄平平。","平平仄平平，仄仄仄仄平。","仄仄平平仄，平平仄仄平。"],"paragraphs":["西施越溪女，出自苎萝山。","秀色掩今古，荷花羞玉颜。","浣纱弄碧水，自与清波闲。","皓齿信难开，沈吟碧云间。","句践征绝艳，扬蛾入吴关。","提携馆娃宫，杳渺讵可攀。","一破夫差国，千秋竟不还。"],"title":"西施"}
