{"author":"廖行之","id":65542,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄平平。"],"paragraphs":["野店醪香尚带烟，中山酝久漫经年。","公营恶草安吾分，太白高吟羡子先。","好办一尊常对月，谁能百斛更浮川。","正须浇我谈天口，富贵浮云且任缘。"],"title":"和武公望从人觅酒二首  其一"}
