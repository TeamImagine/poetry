{"author":"苏轼","id":196016,"strains":["仄平平平仄平平，仄平仄平仄平平。","仄仄仄平平平平，仄○仄平平仄平。","仄平平平仄平平，平仄仄平仄平平。","平平平平平平平，仄平平平○平平。","仄平仄平○仄○，仄平平平仄平平。","仄平仄平仄○平，仄平平平○仄平。","仄仄仄平仄仄平，平平平平平平平。","仄平平平平平平，仄平仄平仄？平。","平仄仄平仄平平，仄平平平仄平平。","仄仄仄平○平平，仄平平平仄○○。","仄仄平平仄平平，仄仄仄平平平平。","仄仄平平仄平平，仄平平平平平平。","仄平平平仄仄○，平平○平仄仄平。","仄仄仄平仄仄平，仄○仄平仄仄平。"],"paragraphs":["大江南兮九华西，泛秋浦兮乱清溪。","水渺渺兮山无蹊，路重复兮居者迷。","烂青红兮粲高低，松十里兮稻千畦。","山无人兮云朝跻，霭蒙蒙兮渰凄凄。","啸林谷兮号水泥，走鼪鼯兮下凫鹥。","忽孤垒兮隠重堤，杳冥茫兮闻犬鸡。","郁万瓦兮鸟翼齐，浮轩楹兮飞棋枅。","雁南归兮寒蜩嘶，弄秋水兮挹玻璃。","朝市合兮杂髦𫠜，挟箪瓢兮佩锄犁。","鸟兽散兮相扶携，隠惊雷兮骛长霓。","望翠微兮古招提，挂木杪兮翔云梯。","若有人兮怅幽栖，石为门兮云为闺。","块虚堂兮法喜妻，呼猿狙兮子鹿麛。","我欲往兮奉杖藜，独长啸兮谢阮嵇。"],"title":"清溪词"}
