{"author":"虞俦","id":62213,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["悠然旅酌夜沉沉，漫想歌眉带浅颦。","兴寄鳞鸿宁有限，诗成珠玉未羞贫。","尚烦潇洒登山屐，聊慰崎岖穷谷民。","已笑割鸡非我事，颇尝栖棘有斯人。"],"title":"途中述怀"}
