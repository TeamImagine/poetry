{"author":"王十朋","id":23151,"strains":["仄仄仄仄仄，仄平仄平○。","平平平仄平，仄仄仄平仄。","平○仄仄平，仄平平仄○。","仄仄仄○平，平平仄○仄。","平仄仄平平，仄仄仄仄仄。","仄○平仄平，仄仄仄平仄。","○平平仄仄，仄仄平○○。","仄平仄仄仄，平仄○仄仄。","仄○平仄平，平平仄平○。","平平仄平仄，平仄仄平仄。","仄仄平仄平，仄仄仄仄仄。","平平仄平平，平仄仄平仄。","仄平○仄平，仄仄平○○。","仄平仄仄平，仄平平仄仄。","平平仄平平，仄仄仄平仄。","平平仄平平，仄仄平仄○。","仄仄平平仄，平平仄平仄。","仄仄平○平，平仄平平仄。","仄平仄仄仄，○仄仄平仄。","仄仄仄仄○，平仄平平○。"],"paragraphs":["孔孟久不作，况雄莫能和。","韩公生有唐，力欲拯颓挫。","文兴八代衰，学救诸子过。","佛老蔓中华，微公衽其左。","余事以诗鸣，语险鬼胆破。","汗澜高驾天，捷敏剧飞笴。","骑龙归帝旁，玉日人间堕。","汗流籍湜辈，圭璧分半个。","柳和词拟骚，郊联语成些。","咸知太山仰，谁继北窗卧。","我本虀盐生，久供笔砚课。","幽香摘天葩，光艳拾珠唾。","后公三百年，杖屦无从荷。","世无六一翁，孰知珍古货。","巴词拟阳春，僭窃罪宜坐。","神交有吾宗，涉世同坎轲。","学继青箱玉，诗高碧纱播。","勉令添和篇，才薄知何奈。","谬同赤效白，深愧愈知贺。","世事置勿论，蚊睫虫容么。"],"title":"次韵嘉叟读和韩诗"}
