{"author":"张玉娘","id":166623,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["春来常是见花羞，终日帘垂懒上钩。","淑气薰人饶旧梦，柳条萦带绾新愁。","情归野草泥寒雨，目断长江送去舟。","笑比南金身自许，镜鸾独抱下妆楼。"],"title":"春妆凝思"}
