{"author":"文同","id":173474,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["簿领迷人喜暂闲，聊寻古寺陟孤峦。","柏藏一径中间窄，云敛千峰四面宽。","远目已将飞鸟过，寸心更乞老僧安。","若为借得禅房宿，卧看龛灯一点残。"],"title":"题兜率寺"}
