{"author":"岳珂","id":105759,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["已分耕畦老一犁，天风吹梦入枯溪。","谁怜北垞骑牛背，又踏东华放马蹄。","槐绿不妨穿禁漏，枣红便觉动边鼙。","归途愿请平戎策，政恐曹装趁诏泥。"],"title":"寄高建宁尚书二首  其二"}
