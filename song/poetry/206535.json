{"author":"黄庭坚","id":206535,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["金茎甘露荐斋房，润及边城草木香。","蕡实叶间天与味，成蹊枝上月翻光。","群心爱戴葵倾日，万事驱除叶陨霜。","玉烛时和君会否，旧臣重叠起南荒。"],"title":"次韵少激甘露降太守居桃叶上"}
