{"author":"柴望","id":137283,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["归计年来付酒杯，任他猿鹤自相猜。","东家种竹西邻看，前日移花昨夜开。","钟送夕阳归草木，风吹凉月上楼台。","老来懒听他家曲，惟看柴门长绿苔。"],"title":"归来"}
