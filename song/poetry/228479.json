{"author":"释德洪","id":228479,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["诗轴来寻寂寞滨，把看字字蜕埃尘。","江南家世休相问，陈氏文章不乏人。","岳色渡江长自好，桃花满县不胜春。","克家有子如麟凤，骨相吾惊是要津。"],"title":"陈大夫见和春日三首用韵酬之  其三"}
