{"author":"洪适","id":28687,"strains":["平仄平平平仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["风动旌旗熊虎开，喧轰鼓吹隐晴雷。","襟裾夹道邦人出，介胄填郛方伯来。","按辔传声真烜赫，铺茵呈舞少徘徊。","林蛮洞蜑皆心詟，共看威伸讲武台。"],"title":"又归路"}
