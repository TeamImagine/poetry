{"author":"白居易","id":16565,"strains":["平平仄仄平仄仄，平仄平平平仄平。","仄仄平平平仄仄，平平仄仄仄仄平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["黄鹂巷口莺欲语，乌鹊河头冰欲销。","绿浪东西南北水，红栏三百九十桥。","鸳鸯荡漾双双翅，杨柳交加万万条。","借问春风来早晚，只从前日到今朝。"],"title":"正月三日闲行"}
