{"author":"程俱","id":235353,"strains":["仄仄仄平仄，仄○平仄○。","平平仄平仄，平仄仄仄平。","仄○○平平，平仄○仄平。","仄平○仄仄，仄仄平平平。","平平仄平仄，仄仄仄仄平。","仄平平平平，平仄仄仄平。","平仄仄平仄，平平仄○平。","平平平仄仄，仄仄仄仄平。","平平仄仄仄，仄仄平仄平。","平平仄仄仄，仄仄仄仄平。","仄○仄仄仄，仄仄仄平平。","仄平○仄仄，平仄平平平。"],"paragraphs":["妙喜寄针颖，大空浮海沤。","翛然一环堵，安住有至游。","内观如寒龟，无缚浪自囚。","外游如渇鹿，逐焰无时休。","安知至游处，不止亦不流。","广文来东南，持节十四州。","江海见函丈，云林入衣裘。","平生山水国，不满一转眸。","高堂坐隐几，笑遣车下牛。","虚檐白日静，顾眄九极周。","是中有至乐，可以忘春秋。","却来观世梦，聊复忧人忧。"],"title":"吴正仲提举至游堂"}
