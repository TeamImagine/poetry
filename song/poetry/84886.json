{"author":"王容","id":84886,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["天上催班晓色晴，五星伏尽极星明。","奎章读罢三千字，胪唱传来第一声。","名实两言虽朴语，始终一节悉真诚。","圣恩深厚难图报，愿罄愚衷毕此生。"],"title":"登第诗"}
