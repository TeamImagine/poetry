{"author":"黄庭坚","id":207112,"strains":["平平仄平平，仄仄仄○○仄仄。","仄平○平平，平平平仄仄仄仄○仄。","平平○，平仄平，仄平仄平仄仄平，仄平仄仄平平平。","平平仄仄平仄仄，平平仄仄平平平。","平平仄仄○仄平，○平仄仄仄仄平。","○平仄仄仄平仄，平仄平平仄仄仄○仄。","仄○平仄仄仄仄平，仄仄平平仄平仄。"],"paragraphs":["金华牧羊儿，一粒粟中藏世界。","使君从南来，清风明月不用一钱买。","鸬鹚杓，鹦鹉杯，一杯一杯复一杯，玉山自倒非人推。","庐山秀出南斗傍，登高送远形神开。","银河倒挂三石梁，砅崖转石万壑雷。","吟诗作赋北窗里，安得青天化作一张纸。","有长鲸白齿若雪山，我愿因之寄千里。"],"title":"寿圣观道士黄至明开小隠轩太守徐公为题曰快轩庭坚集句咏之"}
