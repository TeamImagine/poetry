{"author":"张扩","id":234043,"strains":["仄平仄平仄，仄平平平平。","仄仄仄平平，平平仄平平。","仄仄仄仄平，平○仄仄平。","仄○仄仄平，仄仄平平○。","仄仄○仄仄，仄○平平平。","平仄仄仄仄，仄平仄平平。","仄平仄平仄，平平仄○○。","仄平仄仄仄，仄仄平平平。","仄平仄仄仄，平平平平平。","平平仄仄仄，仄仄平平平。"],"paragraphs":["主人剧风味，玉壶涵春冰。","恶客费招呼，诗来委弓旌。","两季复可人，名应处士星。","请从狗窦窥，敢辱蒲轮迎。","我昨占食指，似当尝鼋羮。","平日口腹累，老穷尚蝇营。","百花晓无迹，良辰况难并。","虎头政病酒，渇肺怜江清。","未知几百盏，浇肠诃靁鸣。","归时戒被肘，会见金盆倾。"],"title":"元龄招饮未果赴复以诗见促辄次其韵并呈景蕃"}
