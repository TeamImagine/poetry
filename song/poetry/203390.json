{"author":"孔平仲","id":203390,"strains":["仄平○仄○仄平，仄平○仄仄仄仄。","仄平仄仄仄仄平，平仄平平仄平仄。","平平仄仄仄平平，仄仄平平仄仄平。","○○仄仄平平仄，平仄○平仄仄平。"],"paragraphs":["密州三月犹有寒，地平更在大海上。","昨朝雨止气已晴，今日繁阴北风壮。","城南蹙水傍城流，几处垂杨系小舟。","传闻寂寂无车马，红杏夭桃各自稠。"],"title":"城南"}
