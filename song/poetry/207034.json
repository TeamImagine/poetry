{"author":"黄庭坚","id":207034,"strains":["平平仄○仄，平平平平仄。","仄仄平仄仄，○平仄平仄。","平○平仄仄，仄仄平仄仄。","仄仄仄仄仄，平仄平仄仄。","仄仄仄仄○，仄仄仄仄仄。","仄仄仄平平，仄仄○仄○。","平平仄平仄，仄仄仄平仄。","○仄平仄仄，平仄平平仄。","平仄仄仄平，仄仄○平仄。","平平平平平，平平平仄仄。","平平仄平平，仄仄仄平仄。","平平仄仄平，仄平仄仄仄。","仄仄○平平，平仄仄仄仄。","仄平仄平平，仄仄仄○仄。","仄平仄平仄，平○仄平仄。","仄平平仄仄，仄仄仄平仄。","平平仄平○，仄仄仄仄仄。","○平仄平仄，平平仄仄仄。","平仄仄平平，仄仄仄仄仄。","仄平○平仄，平仄平仄仄。"],"paragraphs":["阎生作三副，规摹宣城葛。","外貌虽铣泽，毫心或麤粝。","功将希栗尾，拙乃成枣核。","李庆缚散卓，含墨能不泄。","病在惜白毫，往往半巧拙。","小字亦周旋，大字难曲折。","时时一毛乱，乃似逆梳发。","张鼎徒有表，徐偃元无骨。","橅画记姓名，亦可应仓卒。","为之街南居，时通铃下谒。","晴轩坐风凉，怪我把枯笔。","开囊扑蠹鱼，遣奴送一束。","洗砚磨松煤，挥洒至日没。","蚤年学屠龙，适用固疏阔。","广文困虀盐，烹茶对秋月。","略无人问字，况有客投辖。","文章寄呻吟，讲授费颊舌。","闲无用心处，雌黄到笔墨。","时不与人游，孔子尚爱日。","作诗当鸣鼓，聊自攻短阙。"],"title":"林为之送笔戏赠"}
