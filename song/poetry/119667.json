{"author":"林希逸","id":119667,"strains":["仄仄平平仄仄平，仄平平仄仄平平。","仄平仄仄仄平仄，平仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老去人间念不生，旧来诗兴亦雕零。","故交可数半黄壤，邻舍相过多白丁。","倚杖溪边看过鸟，焚香窗下守残经。","后村已病赓吟少，纵有牙弦孰与听。"],"title":"老去"}
