{"author":"唐庚","id":227515,"strains":["平平仄仄仄，平平仄○仄。","仄仄仄仄○，平平○仄仄。","平平平仄平，平仄平仄仄。","仄平仄平平，仄仄平仄仄。","平平仄仄仄，平仄平仄仄。","平平仄仄仄，平平仄平仄。","平仄仄平平，平平仄平仄。"],"paragraphs":["山头竹万个，风来玉相戛。","下有屋数间，萧然如佛刹。","门无车马喧，幽径芳草茁。","隔窗识君声，遽起投笔札。","黄鸡未啄黍，环堵无可杀。","园蔬煮淡泊，山泉啜甘滑。","何以乐嘉宾，春禽日嘲哳。"],"title":"客至"}
