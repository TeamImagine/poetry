{"author":"张明中","id":116604,"strains":["平仄平平仄仄平，仄平仄仄仄平平。","仄平仄仄平平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["搘杖寻春过小溪，小溪过了到招提。","插天翠𪩘青丝幛，委地落花红绣泥。","个里嚣尘都浄尽，只余啼鸟自东西。","兴浓底用忙归去，莫管山衔晚日低。"],"title":"到野寺"}
