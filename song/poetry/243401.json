{"author":"晏殊","id":243401,"strains":["仄仄平平仄仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["槿户茅斋雅自便，京华风味入新年。","楼台冷落收灯夜，门巷萧条扫雪天。","病酒不闻花外漏，放朝仍得日高眠。","何妨静习闲中趣，欲问林僧结净缘。"],"title":"正月十八夜"}
