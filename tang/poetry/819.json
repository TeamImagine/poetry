{"author":"张昭","id":819,"strains":["平仄平平仄仄平，平平仄仄仄平平。","平平平平平平仄，仄仄平平○仄平。","○仄平平平仄仄，仄平平仄仄○平。","仄平仄仄平平仄，仄仄平平仄仄平。","平仄平平○仄仄，平平仄仄仄平平。","平平平仄平平仄，仄仄仄平仄仄平。","仄仄仄平○仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["高庙明灵再启图，金根玉辂幸神都。","巢阿丹凰衔书命，入昴飞星献宝符。","正换熏弦娱赤子，忽登仙驾泣苍梧。","荐樱鹤馆笳箫咽，酌鬯金楹剑佩趋。","星俎云罍兼鲁礼，朱干象箾杂巴渝。","氤氲龙麝交青琐，髣髴[锡]銮下蘂珠。","荐豆奉觞亲玉几，配天合祖耀璿枢。","受厘饮酒皇欢洽，仰俟余灵泰九区。"],"title":"郊庙歌辞 汉宗庙乐舞辞 观德舞"}
