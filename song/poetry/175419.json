{"author":"刘敞","id":175419,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["归鞍蹀躞弄轻尘，满眼韶光破宿云。","去国几愁歌白纻，上天真喜望缇群。","华林雪尽莺先啭，广陌风多草竞熏。","我欲还家千日饮，益须酿酒张吾军。"],"title":"过中京后寄和贡两弟"}
