{"author":"朱熹","id":55647,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["适亲德范仰循循，遽喜名章肆笔成。","賸说台高今胜昔，极知星聚暗还明。","当家翰藻争春丽，上客词源彻底清。","更共邻翁闲指点，千峰环合水无声。"],"title":"聚星落成致政陈丈举酒属客出示新诗而仲卿朝瑞及刘范二兄相与继作熹幸以卜邻得陪胜集率尔次韵聊发一笑"}
