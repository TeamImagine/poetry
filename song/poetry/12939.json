{"author":"曹勋","id":12939,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["录录虽能早致身，中年东海与西秦。","只宜桐柏山中老，不是麒麟阁上人。","故病未休新病起，黑头应笑白头新。","天公早赐还山诏，怀抱纷纷倦俗尘。"],"title":"再乞休致未遂得二诗呈之奇乡友  其二"}
