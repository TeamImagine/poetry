{"author":"方蒙仲","id":138163,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["晓日金门气郁葱，人间万里总祥风。","再登况遇三登盛，独乐何如众乐同。","行有玉觞陪迩列，岂无金鉴洞遗忠。","天恩年寿何分别，尽在簪花舞蹈中。"],"title":"天基节当筵致语口号"}
