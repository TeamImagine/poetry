{"author":"王士元","id":746,"strains":["仄平平平，平仄仄平，仄平平平平仄平。","○平仄仄平仄平，仄仄仄仄平○平。","平仄平○平平平，平平仄仄平仄○。","平平平仄平平平，平仄平仄平平平。","仄平○仄仄仄平，仄仄仄仄○平平。","仄仄平平仄仄平，仄仄仄仄平平平。","仄平平平平仄平，平仄仄仄平平平。","平平仄仄仄仄平，仄仄仄仄平仄平。","仄仄平仄平仄平，平平仄仄平平平。","仄仄仄仄○平平。","平仄○仄○仄平，平平○平平仄平。"],"paragraphs":["晋州之西，山曰藐姑，有泉源源流不潴。","疏为八道沟与渠，坐令瘠土成膏腴。","多黍多稌多麻蔬，沄沄万亩碁局如。","田家终岁惟勤劬，虽有干旱无忧虞。","割牲酾酒父老趋，坎坎击鼓吹笙竽。","报答龙神醉饱余，宛若泽国江乡居。","晋州之东民岂迂，耕种自亦为农夫。","年年汲井井欲枯，赤日炙背田不濡。","父子筋力疲辘轳，肩頳汗浃良区区。","老我见此空嗟吁。","谁把劳逸分两途，凶年且为宽赋租。"],"title":"龙子祠农人享神"}
