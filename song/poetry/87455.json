{"author":"韩淲","id":87455,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["名胜相从餐菊英，楚骚情味是三生。","会逢其适论奇字，进退之间付濯缨。","览德凤凰非苟集，俟秋蟋蟀也须鸣。","诞弥俾尔耆而艾，况复村酤煮芋羹。"],"title":"九月二十五日仲至携酒与客相过因为作生日次韵春时所赠"}
