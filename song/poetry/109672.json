{"author":"阳枋","id":109672,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["见说三关息虎貔，风高白帝卷旌旗。","擎天砥柱瞿唐险，保蜀规模阵石奇。","誓出祁山禽仲达，肯屯汉口学姜维。","枕戈心事闻鸡起，未必闲眠听竹枝。"],"title":"赴大宁司理贽俞帅  其一"}
