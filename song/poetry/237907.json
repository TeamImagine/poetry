{"author":"王庭珪","id":237907,"strains":["仄平仄仄平平仄，平平仄仄○平仄。","仄平仄○平平○，平平平仄平平仄。","仄○平○仄平平，平平仄仄平平平。","仄仄○仄仄平仄，仄平平仄平平平。","平○○平平仄仄，仄○仄平○仄仄。","仄仄平平平○平，平仄平平平仄仄。"],"paragraphs":["小庵遂在青林里，高轩大马从何至。","慨然吐论翻涛澜，茅檐为我清风起。","忽传丞相下湖东，群凶落胆先摧锋。","便欲磨盾作文檄，捷书飞入甘泉宫。","丞相参谋虚位否，会看出奇兼破虏。","席卷江湖波浪清，貂鼎勋庸归自取。"],"title":"送董衮臣提举"}
