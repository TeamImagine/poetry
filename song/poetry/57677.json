{"author":"梅尧臣","id":57677,"strains":["仄仄仄平仄，平平仄平平。","平平平仄仄，平仄仄平平。","平仄平仄仄，平平仄平平。","仄仄○平仄，仄仄仄平平。","仄仄仄仄○，仄仄仄○平。","仄○○仄平，○仄平仄平。","平○仄仄仄，仄仄仄仄平。","平平仄仄平，仄仄平仄平。","平仄仄平仄，仄平平平平。","仄仄仄仄仄，仄仄平○平。","仄仄平仄平，仄仄仄仄平。","仄仄平仄平，仄仄○平平。","平平仄仄仄，平仄仄仄仄。","仄○平仄仄，平仄仄平平。","平○○仄○，仄仄○仄平。"],"paragraphs":["古者二千石，高车驾青骊。","车前陈曲盖，车后建朱旗。","金鼓鸣两旁，壶浆拥通逵。","所付重威惠，所仰抚惸嫠。","景亳实钜屏，往俾国相之。","国相称疾还，正值民阻饥。","朝廷急恤养，选守莫与宜。","君尝典海陵，政绩为众推。","今授辄辞命，大夫多飞绥。","屡上不得请，饬驭俄轻赍。","既体尧舜仁，又答稷禼知。","八月风渐高，木叶将披披。","郊原枣已剥，场圃黍可治。","必期宽赋敛，无乃息疲羸。","何当过苦县，肯暇观旧碑。"],"title":"送王道粹学士知亳州"}
