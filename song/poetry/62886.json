{"author":"薛季宣","id":62886,"strains":["平平仄仄仄平平，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["芳丛累累结珠玑，雨后芬香郁麝脐。","半醉半醒春昼永，载行载笑洞仙迷。","青蛇眼见游飞雾，绿绶生愁解佩觿。","举袂与君为此别，幸传薰德绛囊携。"],"title":"县舍酴醿始有开意会走迁居簿厅"}
