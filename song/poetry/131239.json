{"author":"刘鉴","id":131239,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["岁晚江空烟水寒，枫林叶落楚天宽。","苦无雁足书难寄，作尽鸢声吟未安。","晋帖临成思入石，离骚读罢拟栽兰。","老来绝被梅花恼，后会君应笑我孱。"],"title":"寄朱约山"}
