{"author":"董嗣杲","id":154815,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["繁蘂粘条簇茜尘，挨墙傍壁烁荒榛。","风传兄弟知何乐，雨喷精神老此春。","眼底叶空枝有艳，根头花盛树无身。","野芳若省荣枯易，肯厌游蜂来蜜频。"],"title":"紫荆花"}
