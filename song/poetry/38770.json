{"author":"陆游","id":38770,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["千里江山入倚楼，高吟聊复写吾忧。","诗书幸有先人业，贫贱初非学者羞。","数掩槿篱端可老，一杯藜粥尚何求。","东陂未插青秧遍，且与邻翁卜雨鸠。"],"title":"倚楼"}
