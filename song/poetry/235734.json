{"author":"程俱","id":235734,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["莫把蓍龟更问天，向来心事已萧然。","尘中惝恍常如失，梦里呻吟半不眠。","三径松筠终问舍，五湖烟水不须钱。","艾耆相去能多少，早拟悬车十五年。"],"title":"和白乐天二首写怀仍效其体  其一"}
