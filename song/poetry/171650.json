{"author":"释自彰","id":171650,"strains":["仄平仄仄平平平，○平仄仄平仄平。","仄平平平仄仄仄，仄平平仄○平平。","平○仄仄仄平仄，仄仄平平仄平仄。","仄平平平仄平仄，仄仄平平平仄仄。","仄仄仄平平仄平，仄平仄仄仄平平。","仄平仄仄平平仄，○仄平○仄仄平。"],"paragraphs":["乱山倚伏龙蛇蟠，苍藤古木门径寒。","蘂宫潭潭列万础，碧楼朱户参云端。","吾闻上界足官府，谪下名山作仙侣。","我来寻仙访泉石，落日浮云随杖屦。","道士邓君吾故人，汲泉煮茗慰酸辛。","笑谈未厌樵柯烂，回首人间五百春。"],"title":"游洞霄得乡友道士邓君德清话因成古语"}
