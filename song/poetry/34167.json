{"author":"陆游","id":34167,"strains":["仄仄○仄平，平仄平平仄。","平仄○仄平，平平仄平仄。","平平仄○仄，仄仄仄仄平。","仄平仄仄平，仄仄仄○平。","仄仄平平仄平仄，仄平○平平仄仄。","仄平平平○仄平，仄仄仄平平仄平。"],"paragraphs":["曩者过洛阳，宫阙侵云起。","今者过洛阳，萧然但荒垒。","铜驼卧深棘，使我恻怆多。","可怜陌上人，亦复笑且歌。","世事茫茫几成坏，万人看花身独在。","北邙秋风吹野蒿，古冢渐平新冢高。"],"title":"步虚四首  其三"}
