{"author":"胡宿","id":244177,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["家世南州擅席珍，斗城倾盖底相亲。","诛茅三径原同闬，枕水双扉重作邻。","翰墨初通文苑职，弦歌聊嗣武城人。","楚词旧学精章句，未得金门荐买臣。"],"title":"送张著作任蕲水"}
