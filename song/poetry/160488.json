{"author":"黄庚","id":160488,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["凉夜残灯照客愁，衾单添尽鹔鹴裘。","半窗明月三更梦，一枕西风两鬓秋。","吟骨棱棱宽带眼，归心切切望刀头。","何时束箧家山去，独驾柴车访伯休。"],"title":"秋夜和月山韵"}
