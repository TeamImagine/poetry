{"author":"周行己","id":223971,"strains":["仄平仄仄平，仄平仄平仄。","仄仄平平仄，仄仄平仄仄。","仄仄仄○平，平仄仄平仄。","平平仄○○，仄平仄平仄。","仄平仄仄平，平仄仄仄仄。","仄平仄仄平，仄仄仄平仄。","仄平仄仄仄，仄仄仄仄仄。","仄平平仄○，仄○○仄仄。","仄仄仄仄平，平仄仄仄仄。","平仄仄○仄，平仄仄平仄。","平○仄仄平，平仄平○仄。","平平仄仄仄，○仄仄平仄。","仄平仄平平，仄平平仄仄。","仄仄仄仄仄，仄仄仄仄仄。","平平仄平仄，仄仄平平仄。","平平仄仄○，平平仄平仄。"],"paragraphs":["我生不爱言，欲言令人恶。","总总乾坤内，抱此谁与托。","昔者所亲人，今或苦荼若。","生交各分离，死交已冥漠。","事非固必存，千载一转脚。","要知达士心，阅世等糟粕。","不求万法脱，不与万法缚。","索然天地中，去留如解箨。","万事岂足为，而苦自结约。","吾以此应世，方枘入圆凿。","何当得蔡侯，飘若云中鹤。","新诗近道要，如病饮良药。","上言古心人，次言时道薄。","落落济世志，拙者但骇愕。","功名付吾子，我独甘藜藿。","谁知陋巷中，箪瓢有余乐。"],"title":"奉酬天复古风"}
