{"author":"赵蕃","id":75242,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。"],"paragraphs":["冻笔题诗我故穷，怜君嗜好有同风。","政如之越资章甫，何异当冰语夏虫。","既欲纷纷视儿子，可须衮衮羡诸公。","虽然心气无多废，冰旱犹闻咎取铜。"],"title":"在伯用铜字韵作诗复次韵二首  其二"}
