{"author":"萧立之","id":132259,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["振世威名一宝刀，紫髯郁郁见人豪。","受恩刘氏心非二，报效曹公义亦高。","须信千年存庙食，不应一死误儿曹。","江南处处新祠屋，可使雄兵叹不遭。"],"title":"观楚山关庙长篇记旧读史成唐律"}
