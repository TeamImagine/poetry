{"author":"黄庭坚","id":207015,"strains":["○平仄平平，○仄仄仄仄。","仄仄仄平仄，○○仄仄仄。","平平仄平平，平○仄平仄。","仄○平仄平，仄仄仄平仄。","○平仄平仄，平仄○仄仄。","仄○仄仄平，平仄○平仄。","仄平平平仄，仄仄仄仄仄。","平平仄仄平，仄仄平仄仄。","平平仄平平，仄仄仄平仄。","仄平仄平仄，仄仄○平仄。","仄仄平平○，平平仄平仄。","平平仄○仄，仄仄平平仄。","仄○仄仄○，○平平仄仄。","平平仄仄仄，仄仄仄平仄。","仄平仄仄仄，平仄仄仄仄。","平平仄仄仄，仄仄仄○仄。","平平仄仄仄，○仄○仄仄。"],"paragraphs":["张侯去沙河，三食邺下麦。","笔力望晁董，颇遗俗眼白。","平生学经纶，胸中负奇画。","未论功活人，饱饭不常得。","妻寒尚宾敬，儿饿犹笔墨。","侧闻共伯城，鱼稻颇宜客。","又持尘生甑，欲往立四壁。","平生贷米家，十辈来簿责。","囊无孔方兄，面有在陈色。","守株伺投兔，岁晚将何获。","广道无人行，春风转沙石。","栖栖马如狗，去谒东侯伯。","布衣未可量，苍髯身八尺。","鱼干要斗水，士困易为德。","譬之举大木，人借一臂力。","诸公感意气，岂待故相识。","吾穷乏祖饯，折柳当马策。"],"title":"送张沙河游齐鲁诸邦"}
