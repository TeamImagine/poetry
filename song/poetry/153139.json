{"author":"俞德邻","id":153139,"strains":["平仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["枫落秋江塞雁宾，客怀依旧忆鲈莼。","百年三万六千日，半世东西南北人。","满目空村争虎豹，何时高阁绘麒麟。","由来管葛皆天意，霄汉泥涂任此身。"],"title":"秋日客中"}
