{"author":"陆游","id":36420,"strains":["仄仄平平仄仄平，仄平仄仄仄平仄。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["剡曲高秋一草亭，雨来迨我醉初醒。","豪吞平野宜闲望，急打虚窗入静聴。","沙上湿云号断雁，篱根衰草缀孤萤。","老人懒复亲灯火，卧看炉香掩素屏。"],"title":"秋雨三首  其一"}
