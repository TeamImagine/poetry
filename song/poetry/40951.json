{"author":"陆游","id":40951,"strains":["仄平平仄仄，仄仄仄仄平。","仄仄仄仄仄，仄仄平仄平。","平仄仄平仄，仄仄平仄平。","仄平仄○平，平仄仄仄平。","仄仄○○仄，仄仄平平平。","仄仄平平平，仄仄仄仄平。","仄平仄仄仄，平仄平仄平。","仄仄仄仄平，仄仄平平平。"],"paragraphs":["叶雕非一日，盛夏则已然。","一叶复一叶，及此摇落天。","晨起坐堂上，散若飞鸟翩。","昔时可藏鸦，今欲不庇蝉。","顾视庭中草，亦复非阡眠。","百谷秋皆成，是谓造化权。","岂为草木计，而欲求两全。","物理贵见微，勇退差为贤。"],"title":"七月十一日见落叶"}
