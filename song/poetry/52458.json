{"author":"释宝昙","id":52458,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["要结灵山未了缘，山中草木亦欣然。","大江南北经年梦，明月东西一夜圆。","龙象而今非故我，功名自古付华颠。","相逢未必真相似，一啸西风万壑传。"],"title":"和蓬莱老之兄卓宣教见遗"}
