{"author":"韩偓","id":32112,"strains":["平平平仄仄平仄，仄平○仄平仄平。","仄平仄仄仄○仄，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["辛夷才谢小桃发，蹋青过后寒食前。","四时最好是三月，一去不回唯少年。","吴国地遥江接海，汉陵魂断草连天。","新愁旧恨真无奈，须就邻家瓮底眠。"],"title":"三月"}
