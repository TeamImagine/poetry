{"author":"陈造","id":58980,"strains":["仄仄仄仄仄仄○，○平仄仄仄仄平。","平平仄仄仄仄仄，仄仄仄仄平平平。","平仄平仄仄平仄，平仄仄仄平仄平。","仄平平仄仄平○，仄仄平仄平平平。","平平仄仄仄仄仄，仄仄仄仄仄仄平。","仄平仄仄仄仄仄，平平平？仄仄平。","平平仄仄仄平仄，○仄仄仄平平平。"],"paragraphs":["嗜欲割去土与泥，调虞气血等稚儿。","拘拘谫谫世所怪，未免鹤发仍鸡皮。","甘脆为目不为腹，蚕茧自缚良苦之。","两螯公子大于扇，九室春色堪为池。","开缄况读万选句，快意领此一段奇。","自怜忍欲忍艾似，涎流津饐不自持。","明知喘疾有时愈，更寄斫雪加餐诗。"],"title":"次韵程帅"}
