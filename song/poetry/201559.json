{"author":"彭汝砺","id":201559,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["云影冥蒙雨细飘，风传秋意又经宵。","苍溪岸侧千峰翠，高树枝头一叶凋。","病久亦伤光景速，起来尤爱暑威销。","徐徐步向亭中立，逸兴飘浮酒气骄。"],"title":"初秋晓起"}
