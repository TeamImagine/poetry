{"author":"刘沧","id":26562,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。","平平仄仄仄平仄，平仄平平平仄平。"],"paragraphs":["野烧原空尽荻灰，吴王此地有楼台。","千年事往人何在，半夜月明潮自来。","白鸟影从江树没，清猿声入楚云哀。","停车日晚荐蘋藻，风静寒塘花正开。"],"title":"长洲怀古"}
