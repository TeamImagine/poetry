{"author":"杜甫","id":2625,"strains":["平平仄仄仄，仄仄平仄平。","仄仄仄平平，仄仄平平平。","平平平○仄，仄仄平仄平。","平仄仄仄仄，仄平仄平平。","平平平○仄，仄仄仄平平。","平仄仄○仄，○平平仄平。","仄平仄仄仄，仄仄平仄平。","仄○仄仄仄，仄仄仄仄平。","平仄平平平，仄仄平平平。","○平仄仄仄，仄仄平平平。","平平仄仄○，仄仄平○平。","仄平仄仄仄，○仄仄仄平。","仄平仄仄平，平仄仄平平。","平平仄仄仄，仄仄○平平。"],"paragraphs":["皇天久不雨，既雨晴亦佳。","出郭眺西郊，肃肃春增华。","青荧陵陂麦，窈窕桃李花。","春夏各有实，我饥岂无涯。","干戈虽横放，惨淡鬬龙蛇。","甘泽不犹愈，且耕今未赊。","丈夫则带甲，妇女终在家。","力难及黍稷，得种菜与麻。","千载商山芝，往者东门瓜。","其人骨已朽，此道谁疵瑕。","英贤遇𫐘轲，远引蟠泥沙。","顾惭昧所适，回首白日斜。","汉阴有鹿门，沧海有灵查。","焉能学众口，咄咄空咨嗟。"],"title":"喜晴"}
