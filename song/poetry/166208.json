{"author":"陆文圭","id":166208,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平平仄平。","仄仄平平仄平仄，仄平仄仄仄平平。"],"paragraphs":["敬亭山属谢家诗，太白重来又一奇。","天既生才宜用世，士多有志不逢时。","屠龙合让高人手，扪虱才堪童子师。","大厦支颠要梁木，独甘杞菊老天随。"],"title":"和郭有章见赠韵"}
