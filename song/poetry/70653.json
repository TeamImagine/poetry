{"author":"袁说友","id":70653,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["千峰踏尽又层坡，冠染征尘不暇峩。","佳处赏心惟酒尔，愁时引睡奈诗何。","憩亭尚远日先暮，脚力已穷山更多。","白发对山聊自醉，如公自富郢中歌。"],"title":"和南伯山行韵二首  其二"}
