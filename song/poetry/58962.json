{"author":"陈造","id":58962,"strains":["仄平仄仄平仄○，平平仄仄平仄平。","仄平仄仄平仄仄，平仄仄仄平仄平。","○平平○平平仄，平平○仄平○仄。","仄平仄仄仄仄平，仄仄平○仄平仄。","平平仄仄平平○，平平仄平平仄平。","仄平仄仄仄仄仄，仄平平仄平仄平。","平平仄平平仄仄，仄平仄平仄仄仄。","仄仄○仄仄仄仄，平平仄○平仄仄。","平仄仄仄平○平，平平仄仄平仄平。","仄平平仄○平仄，仄平平仄平平仄。"],"paragraphs":["雨来不后晴不迟，今晴昔雨皆可诗。","自怜老去才易尽，平日尚有黄绢辞。","挑灯初听冬冬鼓，南风收尽檐间雨。","麦根既润燥乃宜，此事时传老农语。","人家屋脊黄云中，南村北村欢笑同。","定知老子喜欲舞，鼎来骚客争奏功。","诗人例穷天肯恤，浩然不逢李贺疾。","宿习缠结我未脱，前身永思今次律。","君亦妙巧戕其天，低摧与我皆可怜。","此篇严密更开托，却须编入襄阳乐。"],"title":"再次韵答余司理"}
