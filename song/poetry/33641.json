{"author":"陆游","id":33641,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十里温香扑马来，江头还见去年梅。","喜开剩欲邀明月，愁落先教扫绿苔。","跌宕放翁新醉墨，凄凉废苑旧歌台。","盛衰自古无穷事，莫向昆明叹劫灰。"],"title":"蜀院赏梅"}
