{"author":"王琮","id":125696,"strains":["平平○平平，仄仄仄平仄。","平仄仄仄仄，仄仄仄平仄。","仄平仄仄平，仄○○平仄。","平平仄仄仄，仄仄平仄仄。","平仄仄○平，平平仄○仄。","平平仄仄仄，仄仄仄平仄。","平平○仄仄，仄仄平平仄。","平平○仄仄，平平仄平仄。","仄仄仄仄仄，仄○仄仄仄。","仄平平仄平，仄仄仄○仄。"],"paragraphs":["秋风从何来，飒飒入窗牖。","残镫耿不寐，照我客颜厚。","故园岂不佳，亦颇兴怀否。","黄金桂百树，碧玉池十亩。","猿鹤响空山，亭台映疏柳。","觥筹杂野蔌，笔砚得佳友。","愁无弹鹊句，隽有持螯手。","人生行乐耳，功名有时有。","点检屐几两，土苴米五斗。","浩然归去来，万事不如酒。"],"title":"秋夜有怀醉书十韵"}
