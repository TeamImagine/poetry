{"author":"王之道","id":7154,"strains":["平平仄平平，仄仄仄平仄。","平平仄平仄，平○仄平仄。","平仄仄○平，仄仄仄平仄。","平平○仄平，平平仄○仄。","平○仄仄仄，仄仄平仄仄。","平仄仄仄仄，平仄平仄仄。","平平平○平，○仄平仄仄。","平平平仄○，仄仄平仄仄。","平平仄平○，平仄平仄仄。"],"paragraphs":["云峰拥棱层，不动若顽石。","追凉困无所，何当日云夕。","挥箑汗如流，欲卧莫安席。","云头从北来，微风动疏荻。","滂沱一尺雨，旱魃惊辟易。","巾屦获暂御，尊酒容复觅。","谁怜贫长卿，空洞家四壁。","熬熬炉炭中，万物同一息。","明朝槁苗兴，农亩歌帝力。"],"title":"和秦寿之喜雨"}
