{"author":"梅尧臣","id":46925,"strains":["○○仄仄平平平，平平平仄仄平平。","平平仄仄仄○仄，仄仄仄平平仄平。","仄平平平仄○仄，仄仄仄仄○平○。","仄平仄仄平仄仄，仄平仄仄平○○。","仄仄仄仄仄仄仄，平平仄仄○平平。"],"paragraphs":["三更醉下陵阳峰，平明溪上去无踪。","叉牙铁锁谩横绝，湿橹不惊潭底龙。","断肠吴姬指如笋，欲剥玉棐将何从。","短翎水鸭飞不远，那经细雨山重重。","却顾旧埒老病马，尘沙历尽空龙钟。"],"title":"宣城马御史酒阑一夕而西因以寄之御史尝留老马与予仆"}
