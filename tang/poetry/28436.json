{"author":"陆龟蒙","id":28436,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["微微春色染林塘，亲拨烟霞坐涧房。","阴洞雪胶知未入，浊醪风破的偷尝。","芝台晓用金铛煮，星度闲将玉铪量。","几遍侍晨官欲降，曙坛先起独焚香。"],"title":"南阳广文博士还雷平后寄"}
