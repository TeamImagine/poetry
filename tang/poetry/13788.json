{"author":"卢仝","id":13788,"strains":["仄仄仄仄平，仄平平仄平。","平仄仄仄仄，仄平平仄平。","平平平平平，平平仄仄平平平。","平仄仄？平，仄仄仄仄平。","平仄平○平○平，仄平仄仄○仄仄，平平平仄平平平。","仄平平仄平，仄仄平仄仄。","仄仄平仄平，仄平平仄仄。","仄平仄平平，平仄仄平仄。","仄仄平仄平，○仄平仄仄。"],"paragraphs":["买得一片田，济源花洞前。","千里石壁坼，一条流泌泉。","青松盘樛枝，森森上插青冥天。","枝上有□猿，宿处近鹤巢。","清唳孤吟声相交，月轮下射空洞响，丝篁成韵风萧萧。","我心尘外心，爱此尘外物。","欲结尘外交，苦无尘外骨。","泌泉有冰公，心静见真佛。","可结尘外交，占此松与月。"],"title":"将归山招冰僧"}
