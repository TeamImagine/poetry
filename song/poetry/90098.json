{"author":"张方平","id":90098,"strains":["平仄平平仄仄平，仄平平仄仄○平。","○○平仄仄平仄，平仄仄仄平平平。","平平仄仄○平○，平仄○平仄仄平。","仄仄仄平平仄仄，仄平平平仄平平。"],"paragraphs":["车马交尘路不停，势家门巷密如萍。","张汤筋力奈寒暑，楼护口舌摇风霆。","机牙潜发如驰传，声影相连若建瓴。","此地岂容山野客，盍归乎来掩岩扃。"],"title":"离都招友人"}
