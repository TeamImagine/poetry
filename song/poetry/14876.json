{"author":"王铚","id":14876,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["昔访庐山惠远家，寻春草木未萌芽。","自从柳折烟中色，不寄梅开雪后花。","事往泪多添海水，诗来恨满算河沙。","惊回三十年前梦，放鹤峰头日未斜。"],"title":"顷在庐山与故友可师为诗社尝次韵和予诗云空中千尺堕柳絮溪上一旗开茗芽绝爱晴泥翻燕子未须风雨落梨花重江碧树远连雁刺水绿蒲深映沙想见方舟端取醉酒酣风帽任欹斜后三十年避地剡溪山中时可师委蜕亦二纪矣灵隠明上人追和此为赠感念存没泪落衣巾因用韵谢之"}
