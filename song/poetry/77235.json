{"author":"袁燮","id":77235,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["西川剑阁伟冈峦，虽得峥嵘苦未宽。","岂意危栏临楚望，获瞻乔岳峙江干。","雌雄并立排锋刃，紫翠相萦绣帨鞶。","珍重主人贪好景，邀宾揽秀俯林端。"],"title":"倚天阁"}
