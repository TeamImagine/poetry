{"author":"胡仲弓","id":136213,"strains":["平○平仄平，仄仄仄平仄。","仄仄平仄平，仄平仄平仄。","平仄仄仄○，平平仄仄仄。","仄○○仄仄，平平仄平仄。","仄仄仄仄平，平仄仄仄仄。","平平平仄平，仄仄仄仄仄。","仄仄仄平○，平平仄仄仄。","平平仄仄平，仄仄平仄仄。"],"paragraphs":["山中云气多，忽合即为雨。","垤鹳鸣一声，毒龙戏吞吐。","翻手覆手间，纷纷不可数。","彼苍难致诘，阴晴竟谁主。","此雨只在山，何以泽下土。","阿香推不来，借我霹雳斧。","斫破太虚空，银河漏莫补。","风云只片时，一施天下溥。"],"title":"山中值雨偶成"}
