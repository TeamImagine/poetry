{"author":"李廌","id":218881,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["昆阳城下黍苗稀，寂历荒墟隠翠微。","远想龙蛇方鬭野，解驱虎豹使成围。","乌知将拥河流断，定喜能令屋瓦飞。","白水真人今物化，舂陵惟有荷锄归。"],"title":"过昆阳城"}
