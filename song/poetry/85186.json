{"author":"裘万顷","id":85186,"strains":["平平平仄仄，平仄平○○。","仄平仄平○，仄○仄平平。","平仄仄仄平，平平仄平仄。","仄平仄平仄，平平仄仄平。","仄平○仄平，○仄平仄○。","平平仄仄平，平仄平平平。","平平平平平，○仄仄仄平。","仄○平仄平，平仄○平平。","平平仄○平，平仄仄仄平。","平平仄仄○，平仄平平平。","仄平仄平平，仄仄仄仄平。","平平仄平○，平平仄平平。"],"paragraphs":["纷纷天下事，翻覆良难期。","不知窈冥中，主张者云谁。","工拙判两涂，人谋岂容施。","得非欲平治，机缄遂潜移。","目前三四公，并用无一遗。","毋嫌滞一州，民实邦之基。","乡来番江头，亲见国子师。","德行渊与骞，千载如同时。","斯人使临民，儿不赖母慈。","人言致泰和，须索登皋夔。","位崇泽斯均，否则失所宜。","天乎傥人从，何时可臻兹。"],"title":"读邸报"}
