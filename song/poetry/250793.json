{"author":"刘才邵","id":250793,"strains":["平平仄仄平平仄，仄仄仄平平仄仄。","○仄平○仄仄平，平平仄仄平○仄。","平平平平○平仄，平平仄仄○平仄。","平○平仄○平仄，仄仄平平平仄仄。","仄○○仄仄○平，平仄仄○○仄仄。","平平仄仄仄平平，平平仄仄○平仄。","平平仄仄仄平平，平仄○○仄平仄。","○仄○平平仄仄，仄平仄仄平○仄。","仄仄仄仄仄平平，平仄仄平平仄仄。","仄仄平平仄平仄，平平平仄平平仄。","平○仄仄仄仄平，仄仄○平仄平仄。"],"paragraphs":["沉沉永夜成清聚，翠箔护寒风力住。","疏响遥传玉漏声，华灯屡续兰膏炷。","琼枝亭亭浸清泚，浮香漠漠轻来去。","晴虹神彩正超绝，素练肌肤无点污。","体轻难便有行云，光透只应缘饮露。","珠宫宴罢恰归时，瑶台月下相逢处。","斜辉耿耿照冰姿，清影重重杂香雾。","除著参差仙子似，谩矜淡𥩟人间误。","但令绮席借余光，谁管玉颜生暗妒。","竹外斜枝太幽独，溪边寒影饶高趣。","何当尽取贡玉堂，免使空伤碧云暮。"],"title":"灯下见梅花"}
