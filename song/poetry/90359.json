{"author":"苏舜钦","id":90359,"strains":["仄仄仄平仄，仄仄仄仄平。","仄仄仄○仄，平平仄平平。","平平仄平仄，仄仄仄平平。","仄平仄平平，仄仄○○平。","平仄仄仄仄，仄仄平平平。","仄仄仄平仄，仄仄平仄平。","仄平平仄○，平仄平平平。","平平仄仄仄，仄仄平平平。"],"paragraphs":["晚泊野桥下，暮色起古愁。","有士不相识，通名叩余舟。","铿铿语言好，举动亦风流。","自鸣紫囊琴，泻酒相献酬。","余少在仕宦，接纳多交游。","失足落坑阱，所向逢弋矛。","不图田野间，佳士来倾投。","山林益有味，足可销吾忧。"],"title":"舟至崔桥士人张生抱琴携酒见访"}
