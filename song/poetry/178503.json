{"author":"司马光","id":178503,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["舞雩新雨浃公田，水满东溪上下天。","行径乍迂初见笋，浮舟正好未生莲。","弦收裂帛胡琴阕，袖结清风楚舞妍。","相国火城光满路，夜归不假玉蟾圆。"],"title":"伏蒙留守相公赐示陪太师潞公东田宴集诗辄敢属和"}
