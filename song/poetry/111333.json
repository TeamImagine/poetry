{"author":"刘克庄","id":111333,"strains":["仄仄平平仄仄平，平仄仄仄仄平平。","平平平仄仄平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["自古名高易毁随，谁令俶傥更权奇。","心知吾友必中鹄，眼见乃翁初梦罴。","所幸解骖逢晏子，不须结客报袁丝。","古人进德多因此，公冶台卿即汝师。"],"title":"三和  其一"}
