{"author":"罗隐","id":30916,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["病想医门渴望梅，十年心地仅成灰。","早知世事长如此，自是孤寒不合来。","谷畔气浓高蔽日，蛰边声煖乍闻雷。","满城桃李君看取，一一还从旧处开。"],"title":"丁亥岁作"}
