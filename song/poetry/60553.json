{"author":"陈造","id":60553,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["胡床玉麈锦囊诗，宾主风流此一时。","玳席邀欢酬令节，羽觞湛碧转微漪。","绮罗围外香风远，弦管声中漏刻迟。","莫道兰亭已陈迹，胜游端复嗣芳规。"],"title":"燕乡守致语口号"}
