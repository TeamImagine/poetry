{"author":"王建","id":7967,"strains":["平平仄平仄平仄，仄仄平○仄平仄。","仄平仄仄平仄平，仄仄仄平平仄仄。","○平仄平仄仄平，仄平仄仄仄仄平。","仄平仄仄○仄仄，○平仄平仄平○。","仄平仄仄仄仄仄，仄仄仄平○平仄。","平平平仄平仄仄，○仄仄仄平平仄。","仄仄仄平仄平仄，仄仄仄平仄平仄。","仄平仄仄仄平仄，仄○平仄平平仄。"],"paragraphs":["西江运船立红帜，万棹千帆绕江水。","去年六月无稻苗，已说水乡人饿死。","县官部船日算程，暴风恶雨亦不停。","在生有乐当有苦，三年作官一年行。","坏舟畏鼠复畏漏，恐向太仓折升{豆斗}。","辛勤耕种非毒药，看着不入农夫口。","用尽百金不为贵，但得一金即为利。","远征海稻供边食，岂如多种边头地。"],"title":"水运行"}
