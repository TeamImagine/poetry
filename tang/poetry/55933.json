{"author":"李白","id":55933,"strains":["平平平仄平，仄仄仄平○。","平仄仄平平，平平○○仄。","○平仄平仄，仄仄平平仄。","仄仄仄平平，平平仄平仄。","○平平仄仄，仄仄平平仄。","仄仄仄○平，平平仄平仄。","○平平仄仄，仄仄○○仄。","平平仄仄平，仄仄平平仄。","仄平仄○仄，○仄平平仄。","平仄平仄平，平平仄○仄。","平平仄仄仄，仄仄平平？。","平平仄平平，仄仄平○仄。","仄○仄平仄，仄仄仄平仄。","仄仄平仄平，平平平平仄。","仄平仄平仄，仄仄平仄○。","仄平仄平平，仄仄平仄○。","仄仄仄仄仄，平平仄平仄。","平仄平仄平，平平仄平仄。","平仄仄仄仄，平平平平仄。","平仄○○平，○平平平仄。"],"paragraphs":["双鹅飞洛阳，五马渡江徼。","何意上东门，胡雏更长啸。","中原走豺虎，烈火焚宗庙。","太白昼经天，颓阳掩余照。","王城皆荡覆，世路成奔峭。","四海望长安，嚬眉寡西笑。","苍生疑落叶，白骨空相吊。","连兵似雪山，破敌谁能料。","我垂北溟翼，且学南山豹。","崔子贤主人，欢娱每相召。","胡床紫玉笛，却坐青云叫。","杨花满州城，置酒同临眺。","忽思剡溪去，水石远清妙。","雪尽天地明，风开湖山貌。","闷为洛生咏，醉发吴越调。","赤霞动金光，日足森海峤。","独散万古意，闲垂一溪钓。","猿近天上啼，人移月边櫂。","无以墨绶苦，来求丹砂要。","华发长折腰，将贻陶公诮。"],"title":"经乱后将避地剡中留赠崔宣城"}
