{"author":"张栻","id":56949,"strains":["平仄仄平仄，仄仄○仄○。","仄平仄平仄，仄仄平平平。","仄仄平仄仄，○平仄○○。","仄平平仄仄，仄仄平平平。","平平仄平仄，仄仄仄平平。","仄平仄仄仄，○仄平仄平。","平平仄平平，仄平仄平平。","平仄仄仄仄，平仄平平平。","平平平仄○，平仄仄平平。","平平仄平仄，平仄仄平平。","平平仄平仄，仄平○仄平。","平平仄平仄，仄仄仄平○。","平仄仄仄仄，仄○平仄平。","平平平仄仄，○平仄平平。"],"paragraphs":["尝嗜贵知味，短绠难汲深。","读书不能发，但自成书淫。","况复翻异说，潢流渺难禁。","岂知言意外，妙此惟微心。","初无古今异，岁月谩骎骎。","五峰讲学地，叹息风雨侵。","前时约同途，旧游怆追寻。","鸣凤不可见，修竹余清阴。","斯文天未丧，千载发韶音。","春风满天宇，鱼鸟自飞沉。","河流贯霄极，芥舟胶寸涔。","神交独吾子，妙处但微吟。","文会匪易得，未应归故林。","君无泉石癖，膏肓讵须箴。"],"title":"用前韵送彪德美"}
