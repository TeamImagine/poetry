{"author":"宋祁","id":13891,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["江边瑶草鬭袍青，所乐从军得四明。","新水一篙催泛鹢，故林三月及闻鶑。","羽书无警栖毫熟，谈幄多欢醉叶倾。","我亦中都厌羊酪，为传秋思与莼羹。"],"title":"送孙皋"}
