{"author":"陆游","id":38580,"strains":["仄仄平平仄仄平，平平平仄仄平平。","平平平仄仄仄仄，仄仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["老子今朝喜有余，房栊新毕得安居。","炉红毡暖不出户，木落窗明常读书。","浮蚁撇尝人散后，蹲鸱煨熟雪飞初。","颓然自适还终日，殊胜隆中卧草庐。"],"title":"新治火阁"}
