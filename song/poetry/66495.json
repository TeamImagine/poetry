{"author":"楼钥","id":66495,"strains":["平平仄平仄，仄仄○平仄。","仄平仄○平，仄仄仄平仄。","平平平仄平，仄仄仄平仄。","平平平仄仄，○平平仄仄。","仄平○仄平，○仄仄平仄。","平平仄平仄，○平平仄仄。","○仄仄○仄，仄仄仄○仄。","仄仄○仄仄，仄仄仄平仄。","平平仄仄平，平平仄○仄。","仄仄平○平，仄仄仄○仄。","仄○平平平，仄仄平仄仄。","仄仄仄平○，平平仄仄仄。","仄平仄仄平，○平○○仄。","仄仄仄平仄，仄仄○仄仄。","平平平平○，○仄仄平仄。","平平仄○平，仄仄仄平仄。","平平仄平仄，仄仄平平仄。","平平平仄平，仄仄○仄仄。","仄平仄平平，平仄仄○仄。"],"paragraphs":["平生好流水，雅欲临流赋。","涧谿或过之，眷眷不能去。","青山围故乡，不肯入城府。","宁知开八袠，重为寻故步。","势家遗故居，传舍偶成寓。","轩楹立奇石，巉岩高丈许。","三面立屏障，曲沼水深贮。","荏苒将半载，未见有时雨。","新春积雪余，檐声夜如注。","晓起推闲窗，石穴水喷吐。","下穿玲珑余，数尺成瀑布。","髣髴小龙湫，虽微体略具。","退公辄对之，相逢叹迟暮。","有客与同赏，酌酒更告语。","虽云京尘深，燕坐得幽趣。","悬崖挂长藤，绝顶列佳树。","微风一披拂，坠点纷无数。","吾方谋乞身，信美难久驻。","未能写成图，聊用赋长句。"],"title":"枢密府雪后作故韩氏子舍也"}
