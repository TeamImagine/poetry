{"author":"杨亿","id":210408,"strains":["仄仄平平仄仄平，平平平仄仄平平。","平平平仄平平仄，平仄仄平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["路入藤萝十里余，松窗潇洒竹房虚。","燕巢新旧金人殿，虫网纵横贝叶书。","当昼风雷生洞穴，欲斋猿鸟下庭除。","昔年曾此题诗句，犹拂流尘认鲁鱼。"],"title":"留题南源院"}
