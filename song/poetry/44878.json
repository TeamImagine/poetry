{"author":"杨万里","id":44878,"strains":["仄仄○仄仄，仄仄○○仄。","平平仄仄仄仄○，平平仄仄平仄仄。","仄平仄仄平○平，仄平仄仄仄仄平。","平平仄仄平仄仄，仄仄仄平仄平仄。","仄仄平平仄仄平，仄仄平平平仄平。","平仄平仄平平仄，仄平仄仄仄仄仄。","平平仄仄仄仄仄，仄○平平仄平仄。","○仄仄仄平仄仄，平平仄仄仄平仄。"],"paragraphs":["料病如料敌，用药如中的。","淮阴百战有百胜，由基百发无一失。","老唐脉法明更高，阅人二竖可得逃。","探囊起死无德色，掉臂不为曳裾客。","但使乡邻少卧疴，眼底名医麻竹多。","嗟予诗瘦仍多病，两旬进尺退不寸。","逢君已晚亦未恨，扫除何曾费余刃。","长句借手聊尔耳，真成不直一杯水。"],"title":"罢丞零陵忽病伤寒谒医两旬如负担者日远日重改谒唐医公亮九日而无病矣谢以长句"}
