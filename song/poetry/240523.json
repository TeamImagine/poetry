{"author":"周紫芝","id":240523,"strains":["仄平仄仄○平平，仄平仄仄平平平。","仄平仄仄仄平仄，平平仄仄○平平。","仄平平仄平平平，○仄平平仄平仄。","平仄○平仄仄○，平仄仄平平仄平。","○平平仄仄平仄，○仄平平○仄平。","仄平仄仄○○仄，平仄○平平仄仄。","平平平仄仄仄平，仄仄平○平平仄。","仄平平仄仄平平，仄仄平平仄平仄。"],"paragraphs":["藁街夜腹空燃脂，可怜汉祚终陵夷。","老瞒自在作家主，欺它寡妇并孤儿。","洛阳宫殿皆颓圯，更作高台半天起。","台上吹香十里闻，台下洗妆漳水浑。","当时歌管一消歇，回望西陵空断魂。","百年岁月空中鸟，花不长妍人易老。","台倾人去不复存，碧瓦澄泥为谁好。","那知流落向寒窗，乞与诗人赋花草。"],"title":"铜爵研"}
