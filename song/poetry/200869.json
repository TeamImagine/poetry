{"author":"范祖禹","id":200869,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["红旆前驱一舍间，里闾相望俗安闲。","春风城郭千家柳，落日楼台四面山。","南亩劝耕丹诏远，北堂侍膳彩衣斑。","梁园倦客思归久，五马何时命驾还。"],"title":"寄蜀州吴廷珍太守"}
