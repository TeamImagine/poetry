{"author":"杨万里","id":48021,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["才趁锋车入帝关，又持使节过家山。","作仙茶囿芝田里，寓直蓬莱藏室间。","握手清谈纱帽点，羡君白日绣衣还。","来年贡了云龙璧，便缀金鸾玉笋班。"],"title":"送林子方直阁秘书将漕闽部三首  其一"}
