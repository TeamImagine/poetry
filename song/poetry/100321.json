{"author":"洪咨夔","id":100321,"strains":["仄仄仄平仄，仄平仄平平。","平平平平平，仄仄仄仄平。","仄仄仄仄仄，平平仄○平。","仄仄平仄仄，平平仄平平。","平平仄平仄，仄仄平平平。","仄平仄平平，平仄平仄平。","仄平仄仄仄，平仄平平平。","仄仄仄平仄，仄平仄平○。","仄平平仄平，仄仄仄仄平。","仄仄仄仄仄，仄平仄平平。","平○仄平仄，仄仄平平平。","平平仄平平，仄仄平平平。","仄○仄平仄，仄仄仄仄平。","仄仄仄仄仄，仄平仄平仄。"],"paragraphs":["石友抱奇璞，朅来掾吾邦。","昂然凌霄姿，莒鼎独力扛。","入幕有此士，诸人亮难双。","决事风赴谷，哦诗雨翻江。","青衫裹妍骨，黑发今眉庞。","世无九方皋，谁识骊与駹。","一朝解绶去，船鼓催逢逢。","阖府少颜色，我心若为降。","倦游方闭门，寄傲但一窗。","惜别不得饯，况能缀羊腔。","明廷急才俊，召驿南逾泷。","森森邓林枝，剪拔穷株桩。","岂其饭牛戚，未作展骥庞。","早晚对北阙，叶钟发鲸撞。"],"title":"送石士志推官赴调"}
