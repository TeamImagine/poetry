{"author":"宋祁","id":13781,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["故园回眼隔云罗，野马征尘拂袂过。","息影有时悲恶木，回车无暇避朝歌。","风号万响天衢籁，山矗千头佛国螺。","游子行行归计晚，庾心一寸奈愁何。"],"title":"祗役邻郡道中晓发"}
