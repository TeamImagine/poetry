{"author":"范纯仁","id":184718,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["仕途名迹本幽遐，谏省俄登忝世家。","恩戴丘山宜尽瘁，言关社稷敢欹邪。","献芹宁识羔羊美，抱瓮徒为智士嗟。","君子一言华衮重，此身被服愧无涯。"],"title":"和耿宪见赠"}
