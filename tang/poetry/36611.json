{"author":"陈陶","id":36611,"strains":["仄平平仄仄，仄仄平平仄。","仄仄仄仄○，仄平平仄仄。","平平○平仄，仄仄仄平仄。","仄仄平平平，○平仄平仄。","仄平仄仄仄，平仄平平仄。","平仄平仄平，平平仄平仄。","平○仄仄仄，仄仄平平仄。","仄仄仄平平，○平仄平仄。","仄平平平仄，仄仄平平仄。","仄仄仄平平，平平仄平仄。","平○仄仄仄，仄仄平平仄。","仄仄仄平平，平平平仄仄。","平仄仄仄平，仄平仄平仄。","仄仄仄平平，平平仄平仄。","平平仄仄仄，仄仄○平仄。","仄仄仄平平，仄○平仄仄。","○平平仄仄，仄仄平平仄。","仄仄仄○平，仄平仄仄仄。","平○仄平仄，仄仄平平仄。","平仄仄○平，仄仄平仄仄。","平平仄○仄，仄仄仄平仄。","仄仄平仄平，仄平平仄仄。","○平仄平仄，仄仄平○仄。","平仄仄平平，平平仄平仄。","平平○仄仄，仄仄○仄仄。","仄仄仄平平，平○仄平仄。","仄平平平仄，平平平平仄。"],"paragraphs":["喜游蛟井寺，复见炎州竹。","杳霭万丈间，啸风清独速。","江南正霜霰，吐秀弄颛顼。","似瑞惊坚贞，如魔试金粟。","笋非孝子泣，文异湘灵哭。","金碧谁与邻，萧森自成族。","新闻赤帝种，子落毛人谷。","远祖赐鹪鹏，遗芳遍南陆。","对烟苏麻丑，夹涧筼筜伏。","美誉动丹青，瓌姿艳秦蜀。","因缘鹿苑识，想像虵丘𣃁。","几叶别黄茅，何年依白足。","龙树蛰一花，砌瑶扫云屋。","色静曼仙花，名高给孤独。","青葱太子树，洒落观音目。","法雨每霑濡，玉毫时照烛。","离居鸾节变，住冷金颜缩。","岂念葛陂荣，幸无祖父辱。","光摇水精串，影送莲花轴。","江鹜日相寻，野鹗时寄宿。","幽香入茶灶，静翠直碁局。","肯羡垣上蒿，自多篱下菊。","从来道生一，况伴龟藏六。","栖托讵星回，檀栾已云矗。","霞杯传缥叶，羽管吹紫玉。","久绝钓竿歌，聊裁竹枝曲。","愧生黄金地，千秋为师绿。"],"title":"题僧院紫竹"}
