{"author":"曾镐","id":118172,"strains":["仄仄仄仄平，仄仄仄平仄。","平平仄平仄，仄仄仄平仄。","仄平平仄仄，仄仄平平仄。","仄仄仄仄平，平仄仄平仄。","平平仄平仄，平仄仄平仄。","平平仄平平，仄仄仄仄仄。","仄平仄○仄，平仄○仄仄。","平平平平平，仄仄平仄仄。"],"paragraphs":["兀坐岂不佳，偶出亦良适。","高台挹清旷，况此好风日。","俯怜波面浄，仰爱松身直。","洒落万古秋，飞鸟度晴碧。","徘徊足瞻眺，萧散谢羁馽。","浮生眇尘端，一醉不易得。","古人岂其远，千载犹宿昔。","清风何寥寥，愧此台上石。"],"title":"清都台"}
