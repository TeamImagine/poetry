{"author":"韩维","id":157589,"strains":["平平仄平仄，平仄仄仄○。","仄仄平平仄，仄平平仄平。","仄平仄仄仄，平仄平仄平。","仄仄○仄○，仄○平仄平。","平平仄仄仄，平仄仄仄平。","仄仄平仄平，平仄平平平。","平平仄平仄，仄仄仄平平。","仄平仄平仄，平平仄仄平。"],"paragraphs":["霜风动修竹，寒月照广庭。","此夕南堂客，得无羁旅情。","束书万里外，徒步游上京。","岂惮行役劳，所期功与名。","高文日以丽，经义素所明。","顾我顽钝姿，无以延英声。","衔哀谢时好，守拙伏茅衡。","伫君取高第，光华慰友生。"],"title":"夜坐有怀黎君"}
