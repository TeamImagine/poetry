{"author":"舒岳祥","id":143467,"strains":["仄平仄仄仄仄平，仄平仄○平仄仄。","仄平平仄仄平平，平仄仄平平仄仄。","平平仄仄平○平，仄仄平仄平平平。","仄平仄仄平仄仄，仄仄仄仄平平平。","仄平仄平平仄仄，○仄仄仄平平平。","仄平仄平平仄仄，仄仄仄仄平平平。","仄平仄仄仄仄仄，仄平平仄平平平。","仄仄平○仄仄平，仄仄平平平仄平。","仄平平平仄仄仄，平平仄仄平○平。","仄平仄仄仄仄仄，仄平平仄平平平。","仄○仄仄仄平仄，仄仄仄仄仄平平。","平仄○平仄○仄，仄平仄仄仄○平。"],"paragraphs":["杜陵野老拜杜鹃，念渠蜀王身所变。","我今流涕杜鹃花，为是此禽流血溅。","嗟哉杜宇何其愚，万事成败皆斯须。","一枰黑白翻覆手，揖让放弑皆丘墟。","汝初一身今百亿，凝滞结恋胡为乎。","尔生不能存社稷，死怨谢豹何区区。","至今有子不自保，寄巢生育非良图。","百亿禽分百亿花，数若恒河沙复沙。","此花开时此鸟至，青枫苦竹为其家。","锦官玉垒不可念，翠华黄屋天之涯。","不闻十月杜鹃鸟，只见十月杜鹃花。","何必看花与听鸟，老夫日日自思家。"],"title":"杜鹃花"}
