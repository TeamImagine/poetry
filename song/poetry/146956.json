{"author":"蔡冠卿","id":146956,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["僧读儒书举世稀，惟师精学出尘机。","上都香火安禅久，东国林泉徇众归。","道在莫从形相索，身闲都觉利名非。","灵岩到日秋应晚，还写新诗遍翠微。"],"title":"送灵岩"}
