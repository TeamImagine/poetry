{"author":"韩维","id":157791,"strains":["平平平仄仄平平，平平平仄仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["滁阳山水翳荒榛，公为开治物物新。","自作嘉名遍华榜，连题秀句入青岷。","泉声尚记岩寒夜，花思偏怜谷暖春。","绝境坐驰高兴动，安能碌碌久风尘。"],"title":"和永叔思滁州幽谷"}
