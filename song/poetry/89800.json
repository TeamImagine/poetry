{"author":"程珌","id":89800,"strains":["平平平仄平平平，仄仄平平仄仄平。","平平仄仄平平平，平仄○平平仄平。","仄平仄仄仄仄平，仄仄仄○平平平。","仄平仄仄平仄平，平平平仄仄仄平。","仄平仄○平平平，仄仄仄平平仄平。","平平平平仄○○，仄平仄○仄平平。","平仄○仄仄仄仄仄○平，仄平平仄平平平。","平仄平平仄仄平，仄仄仄仄仄○平。","○○仄仄仄仄平，仄平平仄仄平平，平○平平平仄平。","仄平仄平平平平，平平○仄平仄平。","平平平仄平平平，仄仄平平仄仄平。","仄平平仄仄平平，平仄平仄○○平。","平仄平仄仄○平，仄仄平平仄平平。","仄仄仄仄平平仄，仄仄仄平平平平。","仄平仄仄仄平平，仄平仄仄平仄平。","平平仄○仄○平，平仄平平平仄平。","仄平仄仄○○平，仄平○仄仄仄平。","仄平平仄仄○平，平平仄仄○平平。","仄平仄仄仄平平，平仄仄○仄平平，平平仄仄平平仄。"],"paragraphs":["黄云衔雪天模糊，有客飘然出上都。","青丝络马银兜鍪，红锦{革长}弓金仆姑。","剑光压匝照路隅，帕首百骑前诃呼。","不知客本山泽臞，今胡为者意气粗。","自言有将新孙吴，我欲与之同灭胡。","呜呼亡胡岂难且，病兵怯将自逃逋。","胡不观昔我艺祖造中区，以兵为国垂洪模。","河北河东义勇徒，二十四万鼓应枹。","中兴益振尺五符，世忠淮左聚熊䝙，刘锜淮西貔虎俱。","上流岳飞弯天弧，金陵张浚罴搏狐。","单于台下虽宽诛，采石山前已断颅。","迩来残虏尚窥窬，门内群寇更睢盱。","胡乃朘剥及其肤，岂止牛羊不求𫇴。","我欲别幕飞於菟，十万一屯淮之区。","技闲器利整平居，帜明鼓震搜彼庐。","精神所折虏如无，而况山东群盗乎。","五符傥缺听其虚，十年且尽一赋租。","斩然圻画勿牵渠，他时混一更新图。","伟哉玉帐得通儒，君复碧油吐良谟，凌烟岂一貂蝉与。"],"title":"奉送季清赴山东幕府"}
