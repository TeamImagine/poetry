{"author":"刘才邵","id":250877,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["花影频移夜向阑，重檐突兀倚云端。","木天西畔银河响，陆海中间贝阙寒。","风软严更传玉漏，月和清露滴金盘。","不嫌上界多官府，请便乘风驾紫鸾。"],"title":"次韵同舍道山堂宿直二首  其一"}
