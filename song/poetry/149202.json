{"author":"方回","id":149202,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["杞菊先生误作州，归来谁复与同游。","蓑衣正可眠牛背，肉食终非相虎头。","欲起黄陈分宇宙，能穿草树憩深幽。","相看不用多言说，须向拈花笑处求。"],"title":"用韵送唐师善归九仙二首  其一"}
