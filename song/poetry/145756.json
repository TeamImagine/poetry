{"author":"乐雷发","id":145756,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["淮烽蜀燧照边隅，白发忧时我腐儒。","楚客汀洲搴杜若，齐王沮泽索茈葫。","耽吟自爱南游好，久谪曾谋百事无。","拟对祝融扪虱话，何时重捋使君须。"],"title":"闻边报寄姚雪蓬"}
