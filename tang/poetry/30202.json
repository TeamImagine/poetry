{"author":"方干","id":30202,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["我爱君家似洞庭，冲湾泼岸夜波声。","蟾蜍影里清吟苦，舴艋舟中白发生。","常共酒杯为侣伴，复闻纱帽见公卿。","莫言举世无知己，自有孤云识此情。"],"title":"赠钱塘湖上唐处士"}
