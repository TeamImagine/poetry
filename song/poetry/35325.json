{"author":"梅尧臣","id":35325,"strains":["仄平平仄仄仄仄，平仄仄平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["洞庭朱橘未弄色，襄水锦橙已变黄。","玉臼𢭏虀怜鲙美，金盘按酒助杯香。","虽生南土名犹重，未信中州客厌尝。","欲寄白苞凭驿去，只应佳味怯风霜。"],"title":"食橙寄谢舍人"}
