{"author":"高翥","id":97470,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["老竹平分当建瓴，小楼从此擅高名。","地连云堞登临稳，栏俯晴江梦寐清。","一记自能追正始，三闲谁与续咸平。","涛音日日烟中落，依约焚香读易声。"],"title":"竹楼"}
