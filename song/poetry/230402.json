{"author":"许景衡","id":230402,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平平仄平平。","仄平平仄平平仄，仄仄仄平仄仄平。"],"paragraphs":["十岁人家小女儿，凛然高节见临危。","委身甘死凶人手，转眼犹怀大母慈。","天子早曾加宠赐，邑官今为立新祠。","若教娥与名俱没，畏敌忘亲未可知。"],"title":"越州孝女朱娥祠诗"}
