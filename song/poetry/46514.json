{"author":"梅尧臣","id":46514,"strains":["仄平仄仄仄，仄仄仄仄平。","仄仄平仄仄，仄仄○平平。","平仄○仄仄，仄仄平仄○。","仄平仄仄仄，仄平平仄平。","仄仄仄仄仄，仄平平仄平。","平平仄仄仄，平仄仄平平。","仄仄仄仄仄，仄仄仄仄平。","平平仄平平，仄仄仄仄平。","○平仄平仄，仄○平仄平。","平平平平仄，平仄仄仄平。","仄仄○仄仄，仄○平平平。","○平平仄平，仄仄○平平。","平平平仄仄，平仄平仄平。","平仄仄仄平，○○○仄平。"],"paragraphs":["二君嗜学者，不啻食饮贪。","所得才半语，已实犹双南。","推予当独步，幸勿辞再三。","可因愤悱发，莫为顽鄙谈。","大雅固自到，建安殊未甘。","哀哉彼屈宋，徒尔死湘潭。","险句孰敢抗，似入虎穴探。","辛勤不盈襜，况又剧采蓝。","诽诃猬毛起，度量牛鼎函。","人情何多嫉，机巧久已谙。","莫问冠冕贵，自将诗书耽。","兴来聊咏怀，字密如排蚕。","曹刘为我驾，颜鲍为我骖。","爰视二子才，并驱应亦堪。"],"title":"依韵解中道如晦调"}
