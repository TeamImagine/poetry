{"author":"黄庭坚","id":207234,"strains":["平平仄平，仄仄○平。","仄仄平仄平仄，仄仄仄仄○○。","仄仄平平，仄平平平。","仄仄平仄仄仄仄平，平平仄仄平平平。","○仄平仄，平平仄仄。","仄平仄○，平仄仄平。","仄仄仄平平仄，平仄平仄。","平平仄仄平仄，平平仄平。","仄仄仄平仄，平平○平平。","仄仄仄平仄仄，平平平仄平平。"],"paragraphs":["嗟来茂衡，学道如登。","欲与天地为友，欲与日月并行。","万物峥嵘，本由心生。","去子之取舍与爱憎，惟人自缚非天黥。","堕子筋骨，堂堂法窟。","九邱四溟，同一眼精。","不改五官之用，而透声色。","常为万物之宰，而无死生。","念子坐幽室，炉香思青冥。","是谓蛰虫欲作，吾惊之以雷霆。"],"title":"杂言赠罗茂衡"}
