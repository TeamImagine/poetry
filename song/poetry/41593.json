{"author":"陆游","id":41593,"strains":["平平仄平平，仄仄仄仄仄。","仄平仄平仄，平仄仄平仄。","仄平仄仄仄，仄仄仄仄仄。","平平仄仄平，仄仄平○仄。","仄平仄仄平，平仄仄仄仄。","仄平平平仄，平仄仄平仄。","平平仄○仄，仄平仄仄仄。","仄仄仄仄仄，仄仄仄仄仄。","平仄平仄平，平仄仄平仄。","仄平仄平平，仄仄平仄仄。"],"paragraphs":["人生恨无年，我老已烂熟。","退耕镜湖上，风雨有茅屋。","事君阙补报，得此不啻足。","余年尚几何，袅袅风中烛。","大儿戍塞垣，驰马佩矢箙。","去家千余里，辛苦就微禄。","书来续三纸，语悲不忍读。","遹弟在我傍，亦复泪溢目。","门户嗟日衰，持守赖家督。","雪云暗淮天，念汝方露宿。"],"title":"寄子虡"}
