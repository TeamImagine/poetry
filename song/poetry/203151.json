{"author":"释道潜","id":203151,"strains":["平平平平仄，平仄平仄平。","平平仄○仄，仄仄平平平。","平平仄仄仄，仄仄平平平。","仄平仄○仄，平仄平平平。","仄平平平仄，平仄仄仄平。","平平仄仄平，○仄平仄平。","平○平仄平，仄仄平平平。","○平平仄平，仄仄平平平。","仄平平平仄，仄仄仄仄平。","仄平仄仄仄，仄○平仄平。"],"paragraphs":["寻常西湖月，云雾多袭明。","兹宵实昭晰，似慰诗人情。","低昂见列宿，戢曜非光荧。","起余二三子，微咏哦新声。","杖藜山前去，鸡犬寂不鸣。","兰皋宿鹭群，回首时自惊。","君看南北山，气象真峥嵘。","参差烟树丛，一一含余清。","上人江南秀，邂逅意所倾。","夜阑劝复路，浩兴殊未盈。"],"title":"次韵古上人湖上步月"}
