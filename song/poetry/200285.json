{"author":"孔武仲","id":200285,"strains":["平平○仄平，仄仄平仄仄。","平平仄仄平，仄仄平平仄。","仄平仄平仄，仄仄仄平仄。","仄仄仄平仄，平平仄平仄。","○○平仄平，仄仄仄仄仄。","○○仄平仄，仄仄仄仄仄。","仄○平平平，仄平仄仄仄。","平平仄仄平，仄仄仄○仄。","仄仄平仄平，仄仄平仄仄。","平○仄平平，仄仄○仄仄。","平平平平○，仄仄仄平仄。","仄仄○仄平，平○仄平仄。"],"paragraphs":["堂堂司寇公，族姓原自古。","支流入汉唐，浩渺无寻处。","子瞻得家法，自少不勤苦。","戏剧入场屋，名声振寰宇。","凝思肤寸云，落笔万点雨。","中间触机阱，窘若带箭虎。","坎轲连交游，冻饥及穉乳。","归来直玉堂，得失亦相补。","頋我縻一官，未即江海去。","裳衣裹穷猿，系以三尺组。","知公心胸中，坦不置城府。","漫刺犹可持，还当谒文举。"],"title":"再用韵和子瞻"}
