{"author":"刘过","id":82788,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["下水南风未觉难，我舟不动稳如山。","东西日月寻常事，变化烟云顷刻间。","沙鸟似惊皆退避，林峦如画亦浑闲。","归期只欲长安近，屈指何时到北关。"],"title":"舟中"}
