{"author":"吴芾","id":18092,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["我来湖上访前贤，正值清秋欲暮天。","十顷败荷欹浅水，千章古木锁寒烟。","遍寻陈迹俱亡矣，独立幽亭祇黯然。","清德照人增我愧，暮年独未返林泉。"],"title":"和天予孺子亭三首  其三"}
