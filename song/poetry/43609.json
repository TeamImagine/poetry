{"author":"范成大","id":43609,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["竹杖芒鞋俗网疏，每逢绝胜更踟蹰。","但随岐路东西去，莫计光阴大小余。","仿佛桃源犹舞凤，辛勤李白谩骑鱼。","今朝真作游仙梦，不似骚人赋子虚。"],"title":"与同僚游栖霞洞极深远中有数路相传有通九疑者烛将尽乃还饮碧虚上陈仲思用二华君韵赋诗即席和之"}
