{"author":"陆游","id":33124,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["木缺桥横一径微，断烟残霭晚霏霏。","十年倦客明双眼，五月游人换夹衣。","翠峡束成寒练静，苍崖溅落素鲛飞。","尔来自笑痴顽甚，着处吟哦不记归。"],"title":"桃源"}
