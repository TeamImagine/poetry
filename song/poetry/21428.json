{"author":"黄公度","id":21428,"strains":["仄仄平平仄仄平，仄平仄仄仄平平。","仄平平仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["抱被招提听晚钟，昔游回首七春风。","斩新花木轩窗外，依旧楼台烟霭中。","永夜篝灯元自照，故人尊酒偶然同。","明年此日看腾踏，先数班杨赋律工。"],"title":"宿鹫峰庵题壁兼呈林孚卿诸友"}
