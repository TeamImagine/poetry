{"author":"皮日休","id":27782,"strains":["平○仄仄仄，仄仄平仄仄。","仄仄平平平，○仄平仄仄。","？平仄平仄，平平仄平仄。","仄仄仄仄平，○○仄平仄。","仄仄仄仄○，平平○仄仄。","平平仄平○，仄仄平平仄。","平仄仄○仄，平平仄平仄。","○仄平仄平，平平平仄仄。","○平仄仄仄，仄仄○平仄。","仄仄仄平○，仄仄○平仄。","平仄仄仄仄，平仄平仄仄。","仄仄平平平，仄仄平平仄。","仄平平仄仄，仄仄仄平仄。","平○仄仄仄，平仄仄仄仄。","仄仄仄平平，平平仄平仄。","仄仄平仄仄，仄仄仄○仄。","仄仄平仄平，平平平仄仄。"],"paragraphs":["吴王厌得国，所玩终不足。","一上姑苏台，犹自嫌局促。","艅艎六宫闹，艨冲后军肃。","一阵水麝风，空中荡平渌。","鸟困避锦帆，龙跧防铁轴。","流苏惹烟浪，羽葆飘岩谷。","灵境太蹂践，因兹塞林屋。","空阔嫌太湖，崎岖开练渎。","三寻𫜰石齿，数里穿山腹。","底静似金膏，砾碎如丹粟。","波殿郑妲醉，蟾阁西施宿。","几转含烟舟，一唱来云曲。","不知阑楯上，夜有越人镞。","君王掩面死，嫔御不敢哭。","艳魄逐波涛，荒宫养麋鹿。","国破沟亦浅，代变草空绿。","白鸟都不知，朝眠还暮浴。"],"title":"太湖诗 练渎"}
