{"author":"王炎","id":69847,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["不临水曲与山隈，却在天台独自开。","幽韵可居兰友上，孤标惟许竹君陪。","广寒仙子云中下，姑射神人海上来。","冰玉皎然清彻骨，南廊亦欲𣃁根栽。"],"title":"和杨郎中北廊梅花"}
