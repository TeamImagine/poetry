{"author":"释德洪","id":227923,"strains":["仄平仄平仄，仄仄仄仄仄。","平○仄仄仄，仄仄仄平仄。","仄平平平平，○仄仄仄仄。","仄○仄平平，平仄平仄仄。","平平平○仄，仄仄仄○仄。","仄仄仄平平，仄仄仄平仄。","仄平仄仄○，仄仄仄平仄。","仄仄仄○仄，仄仄平平仄。","仄仄仄仄平，仄平平仄仄。","平平○仄○，仄仄平平仄。","平平仄平平，仄仄平仄○。","平○仄仄仄，仄仄仄平仄。","平仄平仄平，仄仄○○仄。"],"paragraphs":["两诗护宗旨，万仞仰峻岭。","攀缘不可及，妙语出锋颖。","钝根遭讥诃，正坐不勇猛。","譬如策疲羸，强以扛九鼎。","顽冥虽难化，岂不发深省。","坐令跛驴心，奋迅起驰骋。","爱君辩纵横，又畏面严冷。","直谅有如子，敢不加虔诇。","尚记笑语时，水轩同煮茗。","池闲如镜空，倒蘸垂杨影。","归来渡湘江，一叶浮万顷。","舟中亦晒药，欲以驻颓景。","君傥终不瞋，药尽更当请。"],"title":"彦周以诗见寄次韵"}
