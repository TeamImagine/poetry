{"author":"陆游","id":37239,"strains":["仄仄仄平仄，仄○平仄○。","平平仄仄仄，仄仄平仄○。","仄平仄平仄，平平○平平。","仄平仄平仄，仄仄○平平。","仄仄仄仄平，平仄平仄平。","平平仄平仄，仄仄○平平。","仄平仄平平，平仄○仄○。","仄平平平仄，仄仄仄仄平。"],"paragraphs":["士勇赴知己，义重身固轻。","尊公况有命，子得辞此行。","结庐出门去，迢迢过蛮荆。","溯江卜风色，入峡听猿声。","万里一纸书，南寄孤雁征。","山阴在何处，计子难为情。","愿言早来归，邻曲当出迎。","檥舟柯桥市，一榼手自倾。"],"title":"送苏召叟秀才入蜀效宛陵先生体"}
