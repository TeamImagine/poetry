{"author":"韦骧","id":190549,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["龙凤当年共力攀，参辰异迹十年间。","相逢邂逅身为客，叙别踌躇色动颜。","北冀马群先骏逸，南山豹隐旧文斑。","而今百里还淹止，行听佳声似鲁山。"],"title":"和简夫送信臣同年"}
