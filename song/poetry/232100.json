{"author":"李彭","id":232100,"strains":["仄仄仄仄平，平仄仄仄仄。","仄○平平平，仄仄平平仄。","仄仄仄平○，仄仄仄平○。","平仄平仄仄，○仄平平仄。","平平仄平平，平仄仄平仄。","仄平平平平，仄仄仄平仄。","平平仄平平，平平平仄○。","仄○平仄仄，仄仄平仄仄。"],"paragraphs":["范叔老不衰，周礼素独秉。","素标垂青衫，不厌官踪冷。","抱牍雁凫行，色笑辨俄顷。","园涉寒未饯，和气君先领。","霜花吐幽香，烟柳发新颖。","大钧无私酬，播物厚兹境。","仁人所游居，寒威甘远屏。","要当均此施，草木清昼永。"],"title":"题范赞府觅先春亭"}
