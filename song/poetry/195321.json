{"author":"苏轼","id":195321,"strains":["平平仄平仄，平仄仄仄○。","○平仄○仄，仄仄平平平。","仄仄仄平仄，仄仄仄仄平。","仄仄平仄平，仄仄平仄平。","仄仄仄仄○，平仄仄平平。","平平○仄仄，仄仄平仄平。","仄仄仄平仄，平平仄平平。","平○仄仄仄，仄○平仄仄。"],"paragraphs":["冲风振河朔，飞雾失太行。","相逢不相识，下马须眉黄。","洗眼忽惊笑，见此玉节郎。","喜有贤主人，共惜残烛光。","聚散一梦中，人北雁南翔。","吾生如寄耳，送老天一方。","幸子遇明主，陈经入西厢。","归期不可缓，倚相宜在旁。"],"title":"谢运使仲适座上送王敏仲北使"}
