{"author":"李之仪","id":205220,"strains":["仄平平仄仄平平，仄仄平平仄仄平。","仄仄仄平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["海南枯朽插天长，岁久峰峦带藓苍。","变化那知斲山骨，仪刑空只在人肠。","几因皦日疑镌蜡，试沃清泉觉弄香。","切莫轻珉亡什袭，须防偷眼误摧刚。"],"title":"次韵东坡沉香石诗"}
