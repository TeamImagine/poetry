{"author":"黄滔","id":33662,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄仄平仄，平仄平平平仄平。"],"paragraphs":["事事朝朝委一尊，自知无复解趋奔。","试期交后犹为客，公道开时敢说冤。","穷巷住来经积雨，故山归去见荒村。","举头尽到断肠处，何必秋风江上猿。"],"title":"关中言怀"}
