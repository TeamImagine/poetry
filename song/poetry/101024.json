{"author":"韩琦","id":101024,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["雨曾擎日上高天，遽脱浮荣请退坚。","宠殿大邦方异礼，确申前恳甫逾年。","三师共仰青宫贵，四海皆称白傅贤。","自顾衰残归未得，几时平地接神仙。"],"title":"寄致政赵少师"}
