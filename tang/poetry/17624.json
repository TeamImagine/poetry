{"author":"白居易","id":17624,"strains":["平平平仄仄平平，仄仄平平仄仄平。","仄仄平平○仄仄，仄平平仄仄平平。","平平仄仄平平仄，平仄○○仄仄平。","平仄平平平仄仄，平平○仄仄平平。","平平仄仄平○仄，仄仄平○仄仄平。","仄仄平平仄平仄，平平平仄○平平。"],"paragraphs":["花边春水水边楼，一坐经今四十秋。","望月桥倾三遍换，采莲船破五回修。","园林一半成乔木，邻里三分作白头。","苏李冥蒙随烛灭，陈樊漂泊逐萍流。","虽贫眼下无妨乐，纵病心中不与愁。","自笑灵光岿然在，春来游得且须游。"],"title":"会昌二年春题池西小楼"}
