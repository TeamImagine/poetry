{"author":"孟浩然","id":55290,"strains":["平仄平○平，○平仄平仄。","平平仄平仄，仄仄平仄仄。","仄仄仄平平，平平仄平仄。","平平平仄仄，平仄仄○仄。","仄○平仄平，仄仄仄仄仄。","平仄仄平仄，仄平仄平仄。","平平仄平仄，仄仄仄平仄。","仄仄平仄平，平平仄仄仄。","仄平平平仄，平仄○仄○。","平仄仄仄平，○仄仄平仄。"],"paragraphs":["清晓因兴来，乘流越江岘。","沙禽近方识，浦树遥莫辨。","渐至鹿门山，山明翠微浅。","岩潭多屈曲，舟檝屡回转。","昔闻庞德公，采药遂不返。","金涧饵芝术，石床卧苔藓。","纷吾感耆旧，结揽事攀践。","隐迹今尚存，高风邈已远。","白云何时去，丹桂空偃蹇。","探讨意未穷，回艇夕阳晚。"],"title":"登鹿门山"}
