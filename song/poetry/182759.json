{"author":"强至","id":182759,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["懒忆盱江钓绿波，春风跃马望洮河。","平生富贵来虽缓，一日功名得便多。","城上陇云飘汉角，楼头关月惨羌歌。","剩裨儒帅开边策，大有燕然石可磨。"],"title":"送李山甫赴熙州"}
