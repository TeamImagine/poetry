{"author":"舒岳祥","id":143895,"strains":["仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["九十日春长雨雪，喜君今日咏新晴。","绿阴四面招人坐，芳草前头试我行。","少驻飞花终有别，爱听啼鸟忽无声。","东坡已作秋阳赋，欲赋春阳恨未成。"],"title":"晚晴"}
