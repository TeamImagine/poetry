{"author":"唐士耻","id":122958,"strains":["○仄平平仄，平仄仄平平。","平平平仄仄，○○仄仄平。","仄平仄平仄，平平仄平仄。","平平仄仄仄，○平平○仄。","仄仄○平○仄平，仄平仄平平平○。","平仄平平仄○仄，仄仄○平仄仄平。","平仄仄平平○仄，平平仄仄○仄平。","仄仄平平平仄仄，平○○仄○○○。","仄平仄仄平○仄，仄仄平仄平○平。","仄平平仄平平仄，仄平○仄平仄平。","平平仄平平仄平，○仄仄○平平平。","仄○平平仄仄仄，仄仄仄仄平平平。","仄仄仄○○仄仄，平仄平仄平平平。","仄○平平仄平仄，平仄仄平平平仄。","仄仄仄平平仄仄，仄仄仄仄平平仄。","平平仄平平，平仄仄仄平。","平平平仄仄，仄平仄仄○。","○仄平仄仄，仄仄○仄○。"],"paragraphs":["庭下青书带，书带瑞康成。","康成还遁世，行藏理则明。","六经具缣册，儒先效勋绩。","谁知百世下，其功明且亟。","易首纯干称六龙，六龙御天风云从。","书始唐尧大中世，荡荡如天莫可踪。","诗则二南渊且奥，春秋赏罚王道通。","礼乐灰于秦火酷，然其遗意和且雍。","汉儒掇拾无遗力，兀守章句非从容。","二京之末康成出，六经将出逢此翁。","然而本无超俗姿，犹寄视听于盲聋。","岂如先生一理贯，洞照六籍罗心胸。","历数帝王如一二，天地由我方全功。","仲尼春秋欲成日，麟出鲁郊殊超轶。","孔道大哉虽不用，所感亦大非凡质。","区区一康成，书带瑞已形。","先生非此比，况兹道既行。","当使麟凤辈，杂沓更纵横。"],"title":"庭下青书带"}
