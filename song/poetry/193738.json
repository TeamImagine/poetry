{"author":"苏轼","id":193738,"strains":["仄仄仄平平，平仄平平平。","仄平仄平仄，仄仄平平平。","仄仄平仄平，平仄平仄平。","平平仄平仄，仄仄○平平。","仄仄平仄仄，平平平平平。","仄仄仄仄仄，平仄平○平。","仄平平仄仄，仄仄平平○。","仄仄仄仄○，仄○平平平。","仄○平仄仄，平仄仄仄○。"],"paragraphs":["苦热念西风，常恐来无时。","及兹遂凄凛，又作徂年悲。","蟋蟀鸣我床，黄叶投我帷。","窗前有栖𫛳，夜啸如狐狸。","露冷梧叶脱，孤眠无安枝。","熠燿亦有偶，高屋飞相追。","定知无几见，迫此清霜期。","物化逝不留，我兴为嗟咨。","便当勤秉烛，为乐戒暮迟。"],"title":"秋怀二首  其一"}
