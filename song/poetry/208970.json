{"author":"毕仲游","id":208970,"strains":["平平平仄平平仄，平仄平平平仄仄。","仄平仄仄平仄平，平仄○平平仄仄。","平○仄○仄仄仄，平仄仄平○仄仄。","平平仄仄○平仄，平仄仄○平仄仄。","平平仄仄仄仄仄，仄仄仄平平仄仄。","仄仄平平平仄平，仄仄平平平仄仄。"],"paragraphs":["侯门公子桃花色，岐路书生情反侧。","羡君脱洒心坦平，交友如林真少得。","怀中有疏未肯上，乡里小儿空太息。","黄粱甑冷且沽酒，为客典衣无顾惜。","淳于道旧釂五斗，倒载不辞门户隔。","共约他年江海游，醉斩鲸鱼寻李白。"],"title":"次韵和晁秘校招饮"}
