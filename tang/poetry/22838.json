{"author":"李商隐","id":22838,"strains":["平平仄仄平平仄，平仄平平仄平仄。","平平仄仄仄○仄，平○仄仄○平仄。","仄仄平平平仄仄，平平○仄平平仄。","○○仄仄仄平平，仄平仄仄平平仄。","仄仄平平平仄仄，○平仄仄平平仄。","○平平仄仄○平，平仄平平平仄仄。","仄平仄○平平平，仄仄○平平平平。","平平仄仄仄平仄，仄仄平平仄平仄。"],"paragraphs":["天东日出天西下，雌凤孤飞女龙寡。","青溪白石不相望，堂中远甚苍梧野。","冻壁霜华交隐起，芳根中断香心死。","浪乘画舸忆蟾蜍，月娥未必婵娟子。","楚管蛮弦愁一概，空城舞罢腰支在。","当时欢向掌中销，桃叶桃根双姊妹。","破鬟矮堕凌朝寒，白玉燕钗黄金蝉。","风车雨马不持去，蜡烛啼红怨天曙。"],"title":"燕台四首 冬"}
