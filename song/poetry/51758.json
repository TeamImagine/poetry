{"author":"喻良能","id":51758,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["空岩寒气凛兢兢，入户神清思亦澂。","似应如非声澒洞，已垂未落石崚嶒。","深于豳俗藏冰室，险过文王避雨陵。","刮藓磨崖书淡墨，胜游聊复记吾曾。"],"title":"题冯家洞"}
