{"author":"赵鼎臣","id":226983,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["解佩时时梦汉滨，不将喜事报交亲。","围棋赖作争先客，买妾方成得意人。","乍看梳装传内样，剩供头面买时新。","拼须一醉金钗侧，莫向樽前著暗巡。"],"title":"七月朔集于河沙方允迪辞疾不至已而闻新买妾甚美用葆真韵作俚语戏之"}
