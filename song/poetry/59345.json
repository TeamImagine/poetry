{"author":"陈造","id":59345,"strains":["平平平仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["皇心忧喜与民同，帝意深怜岁不丰。","瑶检何时下仙界，瑞花一昔覆寰中。","和声已自消疵疠，陈廪从知饱困穷。","今世皋夔活国手，信知人职代天工。"],"title":"次韵郭教授雪二首  其一"}
