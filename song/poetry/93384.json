{"author":"戴复古","id":93384,"strains":["平平平仄仄平○，仄平平仄平平平。","仄○○仄仄仄仄，仄平平仄○平平。","平平仄仄仄平仄，仄仄仄平○仄仄。","平平平平仄仄仄，平平平仄○平仄。","平平仄平○仄仄，仄仄仄仄仄仄仄。","平平平平仄仄仄，仄仄仄平平仄仄。","仄仄仄○仄仄平，仄仄仄平平仄仄。","仄平仄仄仄仄平，仄平仄仄平仄平。","仄平仄平○仄仄，平仄仄平平仄仄。"],"paragraphs":["朝来栏槛倚晴空，暮来烟雨迷飞鸿。","白衣苍狗易改变，淡妆浓抹难形容。","芦洲渺渺去无极，数点断山横远碧。","樊山诸峰立一壁，非烟非雾笼秋色。","须臾黑云如泼墨，欲雨不雨不可得。","须臾云开见落日，忽展一机云锦出。","一态未了一态生，愈变愈奇人莫测。","使君把酒索我诗，索诗不得呼画师。","要知作诗如作画，人力岂能穷造化。"],"title":"黄州栖霞楼即景呈谢深道国正"}
