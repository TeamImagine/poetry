{"author":"释正觉","id":4922,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["曼殊大士振真风，智洗无明去夙蒙。","眼翳才消华自灭，灵光独照妄还镕。","木人步转初归位，玉女机回却借功。","纲领提持看手段，门门变态是神通。"],"title":"次韵真歇和尚圆觉经颂一十四首 文殊师利菩萨章"}
