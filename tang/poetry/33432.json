{"author":"王贞白","id":33432,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["石上菖蒲节节灵，先生服食得长生。","早知避世忧身老，近日登山觉步轻。","黄鹤待传蓬岛信，丹书应换蘂宫名。","他年控鲤升天去，庐岳逋民愿从行。"],"title":"送芮尊师"}
