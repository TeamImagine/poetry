{"author":"韩维","id":157538,"strains":["平平仄平仄，平仄平仄仄。","平平仄平仄，仄仄仄仄仄。","仄平平平仄，平仄仄平仄。","平仄平平平，平平仄平仄。","仄○平仄平，仄仄仄平仄。","平平仄仄仄，○仄仄仄仄。","仄平仄平○，仄仄仄○仄。"],"paragraphs":["浮云吐寒月，余霰清夜气。","萧条广文直，冷冽久不寐。","所欣同心友，谈笑亦来塈。","高步南楼阴，清风散余醉。","仰看星斗移，俯念岁时逝。","兹曹寡吏责，疏拙得所庇。","幸君数来临，共作苦吟计。"],"title":"监宿同邻几赋"}
