{"author":"黄裳","id":204584,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["访我京华岁已深，化龙潭畔却相寻。","是空是色休排色，非佛非心且洗心。","南望自生江上月，西归谁了水中金。","洞霄人去宁无梦，多在莲池与竹林。"],"title":"游开平书贻佛智长老"}
