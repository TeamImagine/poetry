{"author":"陈著","id":139372,"strains":["仄仄平平仄仄平，仄平仄仄仄平平。","平平仄仄仄平仄，平仄平仄平仄平。","仄仄平平平平仄，平平仄仄仄平平。","仄平平仄平平仄，仄仄仄平平仄平。"],"paragraphs":["布袜青鞋共踏云，七年往事不堪论。","湖山宿草梦魂到，风雨秋镫诗卷存。","后死犹能传耆旧，平生相属□儿孙。","老禅携手经行处，薄采芷兰招楚原。"],"title":"甲申夏到杖锡忆戊寅秋同黄东发游"}
