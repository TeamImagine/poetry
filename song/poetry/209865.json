{"author":"秦观","id":209865,"strains":["平平仄平平，仄平平仄平。","仄平仄仄仄，平仄仄仄平。","平仄仄○仄，仄平仄仄平。","平平仄平仄，仄仄仄○○。","仄仄仄仄平，○仄○仄平。","平仄仄平仄，仄平仄平平。","平仄平平平，仄仄仄平平。","平平仄平仄，平仄平○平。","仄○仄平平，○平仄平平。","○仄平平仄，仄仄平仄平。","仄仄仄仄平，仄平仄平平。"],"paragraphs":["云车自天来，驾言游混茫。","手持太一节，身佩使者章。","龙虎傍夭矫，马龟伏以翔。","朝元紫微上，所睹浩难量。","宝网结万珠，参伍相焜煌。","花品不知数，妙英拆玄房。","宫殿随人身，处处辄清凉。","危髾擢贞玉，高谢人间妆。","二三古须眉，冠云带含光。","遗我飞霞佩，副以明月珰。","再拜敬服之，百毛发灵香。"],"title":"游仙二首  其二"}
