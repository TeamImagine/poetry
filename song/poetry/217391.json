{"author":"张耒","id":217391,"strains":["平○仄○平，仄仄仄○仄。","平平仄平仄，仄仄仄平仄。","平平平平平，仄仄仄仄仄。","○○仄平仄，平仄仄仄仄。","平平仄平仄，平仄仄平仄。","仄平平○仄，仄仄仄平仄。","仄平平仄仄，仄仄仄平仄。","平平仄平仄，仄仄仄仄仄。","平平仄？平，仄仄仄平仄。","仄平平平仄，仄仄仄仄仄。"],"paragraphs":["春泥不沾犁，四月若三伏。","哀哉麦无秀，父子垅头哭。","谁惊耽眠龙，霹雳震万屋。","从空倒江海，焦槁快一浴。","终然霁威怒，飘飒断还续。","晚阴凉观阙，夜响起松竹。","后时悲夏获，入土喜秋谷。","聊为目前慰，未敢信果腹。","丰凶系□详，望岁走牲玉。","我无忧民责，理此杞与菊。"],"title":"春旱初雨"}
