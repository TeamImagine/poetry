{"author":"吴惟信","id":118381,"strains":["仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["胜槩未教容易见，必须委曲一登跻。","到天不觉乘槎远，出洞方知采药迷。","柳舞鶑啼春雨过，花香人醉夕阳低。","规模尽可垂千古，却恐无诗为品题。"],"title":"题刘同卿九里松熙游园"}
