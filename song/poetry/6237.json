{"author":"赵师圣","id":6237,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["姑蔑城南问烂柯，篮舆踏翠晚来过。","岩前云拥杉松老，席上棋敲日月多。","四序秋光浮澹荡，半空钟韵绕嵯峨。","仙人去后余残局，风雨山深长薜萝。"],"title":"烂柯山"}
