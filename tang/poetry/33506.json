{"author":"张𧏖","id":33506,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["举家贫拾海边樵，来认仙宗在碧霄。","丹穴虽无凡羽翼，灵椿还向细枝条。","九衢马识他门少，十载身辞故国遥。","愿与吾君作霖雨，且应平地活枯苗。"],"title":"投翰林张侍郎"}
