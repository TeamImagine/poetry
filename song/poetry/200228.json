{"author":"王羽","id":200228,"strains":["仄仄平平仄，平○仄仄平。","○平○仄仄，○仄仄○平。","仄仄平平仄，平平仄仄○。","平平○○仄，仄仄平平○。","平仄平平仄，平平仄仄平。","平平仄仄仄，平仄仄○平。"],"paragraphs":["石岸盘危磴，烟和晓日浓。","长桐应待凤，占水必藏龙。","老树藤多附，层崖路莫从。","平矶看浪没，峭壁任苔封。","箫韵生群籁，岚光簇众峰。","何时有达士，栖此信疏慵。"],"title":"朝阳岩二首  其一"}
