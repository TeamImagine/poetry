{"author":"陆游","id":42239,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["闲愁长与病相依，晨起梳头感发稀。","春事鼎来风更恶，晨光已满雪犹飞。","江梅有恨论年别，旅雁无情计日归。","剩欲湖边踏青去，凭谁为解乱书围。"],"title":"初春遣兴"}
