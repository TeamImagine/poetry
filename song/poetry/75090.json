{"author":"赵蕃","id":75090,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["诗工于我贫相似，憩迹招提亦尔同。","问讯稍愆书草草，往来长恨马匆匆。","黄花红叶时将晚，衰发苍颜道转公。","寄谢俞郎近安否，会看抟翮上秋风。"],"title":"晨起闻徐应卿诵季益诗作诗寄季益兼简公择"}
