{"author":"张耒","id":216522,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["清洛东流去不还，汉唐遗事有无间。","庙荒古木连空谷，宫废春芜入乱山。","南陌絮飞人寂寂，空城花落鸟关关。","登临几度游人老，又对东风鬓欲斑。"],"title":"三乡怀古"}
