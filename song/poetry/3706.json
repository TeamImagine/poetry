{"author":"陈与义","id":3706,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["乡人洗眼看银黄，得桂连枝手尚香。","盛事固应传雁塔，新诗不减住鸡坊。","醍酥乳酪元同味，羯末封胡更合堂。","从此葛恢门下客，知名可但一杨方。"],"title":"用大成四桂坊韵赋诗赠令狐昆仲"}
