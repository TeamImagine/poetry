{"author":"孔平仲","id":204138,"strains":["仄平○仄仄，仄仄仄仄平。","平平仄平仄，仄仄仄平平。","平仄○仄仄，平平仄平平。","平平仄仄仄，仄仄平平平。","○平仄平仄，仄仄仄平平。","仄仄仄仄仄，平平平仄平。","仄平平仄仄，平仄平平平。","仄○仄平平，仄仄仄仄平。","仄仄平仄仄，仄平平仄平。","平平仄平仄，平仄平平平。","仄仄仄仄仄，平平○平平。","仄仄仄仄仄，平平仄平平。","平平仄仄仄，仄仄仄平○。","仄仄仄○仄，平平仄○平。","平平平仄仄，平○仄平平。","仄仄平仄仄，平平平仄平。","平○平仄仄，平○仄平○。","仄仄平仄仄，平平仄平平。","平仄仄仄仄，仄平平仄平。","仄平平○仄，平仄仄○平。","平仄仄平仄，仄平平○平。","○平平仄仄，仄仄平平平。"],"paragraphs":["小丰犹可喜，况此大有年。","流庸已归妹，狱讼久萧然。","明圣临六合，吁俞萃群贤。","乾坤协气满，井邑欢声连。","张公性谦静，玉节镇湘壖。","茇舍富暇豫，铃斋恒昼眠。","万家人喜悦，邻壤蒙安全。","譬如泰山云，益此涸辙泉。","我鄙无所解，昔随公得仙。","超升已连帅，羁旅今华颠。","属郡损末理，邮筒贲新篇。","坎坎我鼓腹，咸韶愧朱弦。","暌乖每自念，姤遇两何缘。","野色小过雨，秋声渐号蝉。","园林凄剥落，楼观蔚腾骞。","曳履烟景外，支颐岚翠前。","尝闻东晋士，多闻远师禅。","盛世非否塞，微生自屯邅。","庐岳决遁去，老夫无妄言。","迹同人间世，心炼鼎中铅。","流俗若飞蛊，困途多堕鸢。","相需缑岭上，一比洪崖肩。"],"title":"卦名寄芸叟"}
