{"author":"洪适","id":28208,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["玉帛齐盟亦可寻，东风著面客尘侵。","隋堤望远人烟少，汴水流干辙迹深。","桃李不言应感旧，山川无主祇伤今。","遗民久厌腥膻苦，辟国谋乖负此心。"],"title":"过谷熟"}
