{"author":"朱松","id":10583,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["朱门小驻使君车，二老风流入画图。","但有觥筹供笑语，从教岁月上髯须。","诗成华烛留残蜡，客醉高歌叩缺壶。","更起争棋夸得隽，不应局蹙守边隅。"],"title":"次张演翁林元惠韵"}
