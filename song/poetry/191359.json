{"author":"冯山","id":191359,"strains":["平平平仄平，平仄仄仄平。","仄仄仄仄平，平平仄平平。","仄平仄仄平，平仄平仄平。","仄平仄平仄，仄仄仄仄平。","仄平平仄平，仄○○仄平。","仄仄平仄仄，仄平平仄平。","仄仄平仄平，仄仄仄仄平。","仄仄平仄平，平平平仄平。","仄仄平仄仄，○仄仄仄平。","平○仄平仄，仄仄平仄平。","仄平仄仄仄，仄平○平平。","平平仄仄平，○仄仄仄平。","仄平平平○，仄仄仄仄平。","平仄仄平仄，仄仄平平平。","平○平仄○，平平平仄平。","平平平○平，○仄仄仄平。","平仄○仄仄，仄仄○○平。","平仄仄平仄，平仄仄仄平。","平平仄仄平，仄仄平平平。","平○仄平仄，仄仄仄仄平。","仄仄仄仄○，仄仄平平平。","平平仄仄平，平仄平仄平。","仄平平平仄，仄仄平平平。","平平仄仄仄，平仄仄仄平。","平平仄平仄，仄仄平平平。","平平仄仄仄，○仄仄平平。"],"paragraphs":["刚强多少恩，寛厚或太迂。","峭直病不通，聪明至无徒。","达人固贵全，天理常不俱。","自非蕴明识，暂解辄已纡。","穆公淮海英，厚重如鲁儒。","疾恶鹯逐雀，养民乌哺雏。","断狱求以生，好善久不渝。","孰谓公太严，威奸而惠愚。","孰谓公太异，中异外不殊。","然犹蔽高洁，不肯随世趋。","美成固在久，巨材期营都。","西京近日边，漕领出帝俞。","使权虽云重，吏责意已粗。","财利较圭撮，法制环刀殳。","天听卑不遗，人言纷可虞。","公心公且明，应手万事无。","阶此将显用，逸骥临长途。","山也乏材技，盘薄困守株。","身浮一芥舟，业散千金屠。","衰迟恋乡曲，荏苒岁月徂。","摆袖不愿行，俗指争揶揄。","惟公最见怜，情或昆弟逾。","每怜沙丘病，不作饥鹰呼。","秋风惜远别，时去迹转孤。","飞黄转腾踏，斥鷃甘枪榆。","升沉各异势，从此忘江湖。"],"title":"送梓宪穆珣东美度支移京西漕"}
