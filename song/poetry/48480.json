{"author":"杨万里","id":48480,"strains":["仄仄仄仄仄平平，仄仄平平仄仄平。","仄仄平平仄平仄，○平平仄仄平平。","平平仄仄仄仄仄，仄仄平○仄仄○。","仄仄平平平仄仄，平平仄仄仄平平。"],"paragraphs":["雪漫水面淡模糊，酿出羔儿酒一壶。","已被膻腴翳醽醁，更添牛乳点春酥。","销金帐下有此否，药玉船中不用酤。","忽见琼缸清彻底，蒲萄一色万家湖。"],"title":"归舟大雪中入运河过万家湖"}
