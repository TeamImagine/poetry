{"author":"韦庄","id":33285,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["见师初事懿皇朝，三殿归来白马骄。","上讲每教倾国听，承恩偏得内官饶。","当时可爱人如画，今日相逢鬓已凋。","若向君门逢旧友，为传音信到云霄。"],"title":"东林寺再遇僧益大德"}
