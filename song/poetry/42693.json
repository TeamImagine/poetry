{"author":"陆游","id":42693,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["身似头陀不出家，杜陵归老有桑麻。","茶煎小鼎初翻浪，灯映寒窗自结花。","残药渐离愁境界，乱书重理淡生涯。","等闲一事还超俗，断纸题诗字乱斜。"],"title":"病中杂咏十首  其六"}
