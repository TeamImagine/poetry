{"author":"陈造","id":59391,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["世态翻云覆雨间，令人合眼梦还山。","生平名义非肝膈，岁晚师门要面颜。","鸥鹭波宽虽有约，凤凰城近可容闲。","留年看试调元手，未拟安仁赋拙艰。"],"title":"寄王仲衡尚书"}
