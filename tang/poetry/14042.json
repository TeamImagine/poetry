{"author":"李贺","id":14042,"strains":["平平仄仄平平仄，仄平平仄平平仄。","平平仄仄仄平平，平仄平平○仄仄。","平平仄仄仄平仄，平平平仄平平○。","平仄平平仄仄平，○平仄仄平平仄。"],"paragraphs":["昆仑使者无消息，茂陵烟树生愁色。","金盘玉露自淋漓，元气茫茫收不得。","麒麟背上石文裂，虬龙鳞下红枝折。","何处偏伤万国心，中天夜久高明月。"],"title":"昆仑使者"}
