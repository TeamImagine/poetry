{"author":"罗邺","id":30438,"strains":["平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平平平平仄，仄仄平平仄仄平。"],"paragraphs":["筠管参差排凤翅，月堂凄切胜龙吟。","最宜轻动纤纤玉，醉送当观滟滟金。","缑岭独能征妙曲，嬴台相共吹清音。","好将宫征陪歌扇，莫遣新声郑卫侵。"],"title":"题笙"}
