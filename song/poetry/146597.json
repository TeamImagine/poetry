{"author":"陈舜俞","id":146597,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山门屹屹横青嶂，岩屋霏霏带紫烟。","千尺老松当大道，一条飞瀑落中天。","重来览物应相识，此地寻僧似有缘。","自谓读书非俗客，谪官犹得近林泉。"],"title":"开先寺"}
