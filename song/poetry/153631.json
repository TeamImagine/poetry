{"author":"周密","id":153631,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["短发萧萧不耐霜，赋情谁似老河阳。","橘中自乐同商隠，酒后长歌笑楚狂。","鸦带夕阳山紫翠，雁啼寒水树青黄。","蘋边肯寄停云句，何日扁舟访药房。"],"title":"次李筼房秋晚见寄韵"}
