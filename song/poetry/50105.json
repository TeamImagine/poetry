{"author":"周必大","id":50105,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["父祖同登六十春，相逢草草大江𣸣。","羡君不使囊锥见，笑我空将芰制焚。","闻道都人时载酒，未容俗客细论文。","他年小筑柯山畔，泉石风光賸欲分。"],"title":"送毛平仲"}
