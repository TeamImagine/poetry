{"author":"张籍","id":13522,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["画得江城登望处，寄来今日到长安。","乍惊物色从诗出，更想工人下手难。","将展书堂偏觉好，每来朝客尽求看。","见君向此闲吟意，肯恨当时作外官。"],"title":"答白杭州郡楼登望画图见寄"}
