{"author":"华镇","id":212019,"strains":["平平○平平仄仄，仄仄平平平仄仄。","仄平仄仄仄平平，仄仄平平仄○仄。","平平仄○平○仄，仄仄仄平平仄仄。","仄平仄仄仄○平，平平平平仄平仄。","平平仄仄平平仄，平○仄仄平平仄。","平平平仄仄○平，平平仄仄平平仄。"],"paragraphs":["蜂须萎蕤花脱萼，粉蝶流鶑何处著。","暖融密卷玉为椽，一点明星坐中落。","猩唇血重鲛绡薄，百出宝莲金钿错。","蕙兰不断起长烟，余香随风度罗幕。","天阶漫激鸣签响，壶中不夜春常若。","何人天外引长绳，刚愁日下西山脚。"],"title":"失题"}
