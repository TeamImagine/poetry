{"author":"周紫芝","id":240303,"strains":["平平仄○仄，○平仄平平。","仄仄仄平平，平○仄仄平。","仄平仄平平，仄仄平仄平。","仄平平平平，仄仄平平平。","○平平仄平，仄仄○仄平。","○平仄平仄，平仄平平平。","仄平仄平仄，○平仄平平。","平平仄平仄，仄仄平平平。","仄平仄仄仄，仄仄平平平。","仄仄仄仄平，平平平平平。"],"paragraphs":["高公古遗直，三年立螭头。","载笔有公言，高论肃冕旒。","少年取巍科，妙学穷九流。","晚窥青囊书，穴地生公侯。","当时千载人，继出欧与刘。","如何百年后，零落归山丘。","墓门梗荒棘，长松泣高秋。","佳城定天与，政自非人谋。","我来倚墓木，伴客聊遨游。","斗酒与只鸡，谁为桥公羞。"],"title":"高公墓"}
