{"author":"赵鼎","id":248212,"strains":["仄仄平平仄，平平仄仄平。","平平仄平仄，仄仄仄仄平。","仄仄仄○仄，仄仄平平○。","平平仄平仄，仄仄○○○。","平平仄仄○，仄仄平平○。","○平仄平仄，平平仄平平。","○平平？平，仄仄○平平。","仄仄平平仄，平仄○平平。","仄仄仄平仄，平平仄○平。","仄仄仄平仄，仄仄仄平平。","仄平仄仄仄，仄○平○平。","仄仄仄平仄，仄仄平○平。","平平平仄○，仄仄仄平○。","平仄仄○仄，平平○仄平。","仄仄平平仄，仄平平仄平。","仄平平仄仄，平仄仄平平。"],"paragraphs":["雪涨秦淮水，春生白鹭洲。","洲前棹歌发，送此一叶舟。","转柂起帆席，快甚谁能収。","舟师拙于事，遂作中滩留。","支撑莫动摇，喘汗徒呀咻。","弹绳测河道，篙竿伺潮头。","疏篷鸡栅低，兀坐如拘囚。","仰羡双飞鹄，安得从之游。","日落暮云碧，波光澹如秋。","四顾渺无极，黯黯令人愁。","黒风卷半夜，大浪掀中流。","傲兀不能寝，取酒聊相酬。","人生天地间，大海一浮沤。","风水审如此，蛟龙应见求。","未脱干戈地，敢为身世谋。","醉酣还就枕，吾已信沉浮。"],"title":"舟行着浅夜泊中流"}
