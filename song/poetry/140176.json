{"author":"吴锡畴","id":140176,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一封奏入五云开，褒录儒先动九垓。","生意欲回洲上竹，好风已递陇头梅。","志铭标揭留幽隧，谥法昭彰在曲台。","去去片帆春水滑，捧持飞诰看归来。"],"title":"郡侯奏请为先竹洲易名因送逢原入京"}
