{"author":"陆游","id":42007,"strains":["○仄仄仄仄，仄仄平仄平。","○○仄仄仄，仄○○平平。","仄仄仄仄仄，平平仄○○。","仄仄平平平，仄仄平仄平。","仄仄仄仄仄，平仄仄仄平。","平平平仄仄，平仄平平平。","平平仄平仄，平平○仄○。","平仄仄仄○，仄仄平平平。"],"paragraphs":["三日雨不止，意谓无复晴。","泥深不可出，卧听空阶声。","事有未易料，南风起三更。","阵阵浮云归，杲杲初日明。","穑事既竭作，机杼比屋鸣。","天公真老手，谈笑功皆成。","家家有新酿，欢言相送迎。","蝗孽幸扫空，努力谋春耕。"],"title":"喜晴"}
