{"author":"释居简","id":91396,"strains":["仄平○平仄仄平，仄平平仄仄平平。","平平仄仄平○仄，平仄平平仄仄平。","仄仄仄平○仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不为长斋绣佛前，欲酬芳瀣伴风蝉。","川奔直恐颓难障，灰死何曾溺不然。","冷帐弗生骑鹤梦，清才合友跨鲸仙。","几时卜筑红泉上，只尺丹霞小有天。"],"title":"丹霞张府博入夏蔬食"}
