{"author":"元勋","id":223462,"strains":["平平○仄仄，仄平仄平平。","○仄平仄仄，平平仄平平。","平仄仄平仄，仄平仄○平。","平仄○仄仄，○平平仄○。","仄仄仄平仄，平仄仄平平。","平平仄○仄，平平仄平平。","平平仄仄仄，仄仄仄仄平。","仄○仄平仄，平仄平平平。","平平仄平仄，仄○平平平。","仄平仄仄仄，仄仄平平平。"],"paragraphs":["诸仙深窟宅，石门限尘寰。","空洞初不碍，风扉敞云关。","高广几何许，百夫可回环。","谁托遗迹在，溟蒙烟雾间。","羽驾此来往，朝贡想清班。","西风翠屏近，藤萝莫容攀。","因循再阅岁，建见亦以艰。","旧闻剑门好，形势摧夷蛮。","今兹固殊特，独冠江南山。","少陵惜未到，我语凭谁删。"],"title":"灵岩"}
