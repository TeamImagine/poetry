{"author":"齐己","id":41952,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄仄仄仄平平仄，平仄平平仄仄平。"],"paragraphs":["知泛沧浪櫂未还，西峰房锁夜潺潺。","春陪相府游仙洞，雪共宾寮对玉山。","诗里几添新菡萏，衲痕应换旧斓斑。","莫忘一句曹溪妙，堪塞孙孙骋度关。"],"title":"寄武陵贯微上人二首 一"}
