{"author":"华岳","id":98839,"strains":["平平仄仄仄平仄，仄仄仄仄仄平仄。","○平平平仄仄平，平平平平仄平仄。","仄平仄仄○平平，仄仄平平平仄平。","○平仄仄仄○仄，平平平仄平平○。"],"paragraphs":["黄尘漫漫小峰路，白石齿齿茗坑渡。","相亭南来第一程，人烟萧条岁云暮。","故人小隠三家村，约我旗亭聊一樽。","相逢此地复相别，明朝怀抱同谁论。"],"title":"别王泰之"}
