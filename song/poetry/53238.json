{"author":"项安世","id":53238,"strains":["平平仄仄仄平平，平仄平平仄仄平。","平平仄平平仄仄，平平平仄仄平仄。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["书生岁晚亦无余，朝作新诗暮看书。","书为送人知免矣，诗仍随子独何欤。","栏凭罨画山光晓，船刺湘罗日影初。","可是爱忙偏觅句，个中无计得逃渠。"],"title":"送杨主簿  其二"}
