{"author":"戴表元","id":161041,"strains":["仄平平仄平平平，仄仄仄仄○仄平。","平平仄仄○仄仄，仄仄○平平仄平。","平平仄仄平仄仄，仄平仄仄平○平。","○○平仄仄平仄，平平仄仄平平平。","○平仄平平仄仄，仄仄平平○仄○。","平平平平仄仄仄，仄仄仄仄○平平。","平平○平仄仄仄，平仄仄仄平○平。","平仄仄平平仄仄平平仄，平仄仄平○○仄。","仄仄仄仄仄仄仄平平平，平仄平平仄平仄。","平平平仄仄平平，平平平平平仄仄。"],"paragraphs":["赤城岩邑今穷边，路傍死者相枕眠。","惟余妇女收不杀，马上娉婷多少年。","蓬头垢面谁氏子，放声独哭哀闻天。","传闻门阀甚辉赫，谁家避匿山南巅。","苍黄失身遭恶辱，鸟畜羊縻驱入燕。","平居邻墙不识面，岂料万里从征鞭。","酸风吹蒿白日短，天地阔远谁当怜。","君不见居延塞下明妃曲，惆怅令人三过读。","又不见蔡琰十八胡笳词，惭貌千年有余戮。","偷生何必妇人身，男儿无成同碌碌。"],"title":"行妇怨次李编校韵"}
