{"author":"李彭","id":232187,"strains":["平平仄仄○平仄，仄平平平平平仄。","平仄平平平仄平，仄仄平平○仄仄。","○○平平仄仄仄，仄仄平平○仄仄。","仄仄平仄平仄平，仄○？仄平平仄。","仄平仄仄仄平平，仄仄平平仄平仄。","仄平平仄平仄平，平仄平平仄平仄。"],"paragraphs":["秦髯昨首长沙路，舍舟来甘余霜兔。","翻忆淮山鸡黍秋，二十年来穿几屦。","衣如悬鹑气栩栩，足垢头脂藏妙处。","欲买桑柘闾里欢，却乘舴艋江湖去。","似寻剑客脱尘埃，北走南游未安堵。","去年篱菊今又黄，安得同尝噀香雾。"],"title":"怀秦处度复用山谷韵"}
