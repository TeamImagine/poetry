{"author":"刘长卿","id":54896,"strains":["○平仄平仄，平仄平平仄。","仄仄平平平，平平仄平仄。","仄平仄平仄，仄仄○仄仄。","平仄平仄平，平平仄○仄。","平平仄仄仄，平仄仄○仄。","○仄平平平，○○仄○仄。"],"paragraphs":["中州日纷梗，天地何时泰。","独有西归心，遥悬夕阳外。","故人奉章奏，此去论利害。","阳雁南渡江，征骖去相背。","因君欲寄远，何处问亲爱。","空使沧洲人，相思减衣带。"],"title":"送史判官奏事之灵武兼寄巴西亲故"}
