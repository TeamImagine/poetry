{"author":"江景春","id":155186,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄仄平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["投闲深感圣君恩，放浪华山酒满樽。","高下数峰撑日月，东南一柱壮乾坤。","雁拖秋色迷渔浦，鸦背斜阳过洞门。","偶听山中风水响，恐疑仙乐和朝垣。"],"title":"费拾遗书堂"}
