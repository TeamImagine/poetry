{"author":"项安世","id":53353,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["粉字朱牌簇县津，绿蓑青笠洗行尘。","一时客路同归棹，半是年家及里人。","秦代征君岩上石，吴时霸主涧中神。","休将短发供离恨，早卜宽乡作酒邻。"],"title":"次韵黄县尉祁阳遇全州试官同归"}
