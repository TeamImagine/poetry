{"author":"徐大受","id":83702,"strains":["仄平仄仄仄平平，平仄平平平仄平。","平仄平平平仄仄，仄平平仄仄平平。"],"paragraphs":["九葩一萼鹤翎红，开落梅黄烟雨中。","千叶青莲无路到，不知春在石桥东。"],"title":"方外诗友机空二禅娄诧莲峰五月梅雨深林丛薄中娑罗花特异每以未见为恨夏初过此而桥东是花豫开岂应真大士出此以相劳耶"}
