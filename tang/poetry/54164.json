{"author":"储光羲","id":54164,"strains":["平平仄平仄，仄仄平平平。","平仄仄平仄，仄平平仄平。","平平平仄仄，仄仄仄平平。","平仄仄平仄，仄平平仄○。","○平仄平仄，仄仄仄平平。","平仄平平仄，仄平平仄平。"],"paragraphs":["南阳隐居者，筑室丹溪源。","溪冷惧秋[晏]，室寒欣景暾。","山鸡鸣菌阁，水雾入衡门。","东岭或舒啸，北窗时讨论。","封君渭阳竹，逸士汉阴园。","何必崆峒上，独为尧所尊。"],"title":"题崔山人别业"}
