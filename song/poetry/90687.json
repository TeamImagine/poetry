{"author":"韩琦","id":90687,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["常山画野直天街，寄重如何付不才。","跃马敢辞奔命去，捍羌曾是奋身来。","军中纪律劳人葺，林下樽罍得意开。","引领恩轩无路到，几临风月独徘徊。"],"title":"移帅真定次韵答致政杜公"}
