{"author":"释德洪","id":227997,"strains":["平平平仄仄，平仄○平仄。","平平○平平，仄平仄平仄。","平平平仄仄，仄仄仄平仄。","平仄仄平平，仄平平仄仄。","平平仄平仄，平平○仄仄。","平平仄平仄，平仄平○仄。","平仄仄平平，平仄平平仄。"],"paragraphs":["湘西峰顶寺，楼阁藏烟翠。","危台占峰颠，小轩寄幽致。","游人常不到，石壁照溪邃。","于世复何求，此生眠食耳。","翛然亦何有，蒲团空曲几。","凭高俯城郭，车马环磨螘。","城郭望诸峰，时见孤云起。"],"title":"题岳麓深固轩"}
