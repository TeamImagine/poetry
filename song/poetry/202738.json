{"author":"释道潜","id":202738,"strains":["仄平仄平平，仄仄仄仄平。","平平平仄仄，仄仄平平平。","仄平平平仄，仄仄平平○。","○平仄仄仄，仄仄○平平。","平仄仄仄仄，平平仄平平。","平平仄○仄，仄○仄仄平。"],"paragraphs":["少文好山林，每往辄忘归。","余生千载后，独与斯人违。","朅来炉峰下，结宇聊栖迟。","长林拱茂木，九夏遗炎曦。","溪雨昼忽破，藤花照清漪。","黄鹂语深竹，可听不可窥。"],"title":"庐山杂兴  其五"}
