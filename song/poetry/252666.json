{"author":"洪皓","id":252666,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["千岁归来化鹤仙，作亭犹是旧山川。","登临迥出红尘外，笑傲仍居碧海邉。","坐想三清元不远，回观五浊只堪怜。","鹏抟九万吾何羡，安用蒙庄第一篇。"],"title":"题尘外亭"}
