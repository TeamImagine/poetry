{"author":"陈渊","id":248141,"strains":["仄仄平平仄仄平，仄○平仄仄○平。","平平○仄平平仄，仄仄平平仄仄○。","○仄仄○平仄仄，○平平平仄○平。","平○仄仄平平仄，仄仄○平仄仄仄。"],"paragraphs":["雪到蓬山尚破裘，倦听余子说封侯。","松楸更作连宵梦，桂玉宁堪卒岁留。","衣绣故应人所羡，题舆仍为国分忧。","艰难兀坐添华髪，亦欲如公可得不。"],"title":"送黄平国倅邵武"}
