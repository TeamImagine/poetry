{"author":"饶节","id":225176,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["佛日光芒忽再悬，欢呼万国戴尧天。","不须菩萨行求钵，自是如来许覆肩。","云汉飞腾新放鹤，江湖游泳不烹鲜。","云巢从此栖难稳，珪玉今逢丰富年。"],"title":"法门复故圣恩深厚矣自此恐云巢不能久栖当为众一起承示佳句因用韵备载之"}
