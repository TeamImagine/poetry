{"author":"赵瞻","id":178667,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["湖光潋滟泛莲荷，款乃渔郎惯此过。","笛韵吹残红蓼岸，橹声摇出锦鳞窝。","狂歌明月闲愁少，放浪扁舟适兴多。","莼菜鲈鱼供一醉，掉头归去卧烟蓑。"],"title":"文湖渔唱"}
