{"author":"李白","id":55904,"strains":["平仄○仄仄，平平平仄平。","仄平平仄仄，仄仄仄平平。","仄平○平仄，平仄平平平。","仄平仄仄仄，仄仄平仄平。","仄仄仄平仄，平平仄仄平。","仄仄仄平平，平平平仄平。","仄○仄平仄，仄仄○平平。","仄○○平平，仄平仄平平。","平平仄仄仄，仄仄○平平。","仄仄平仄仄，仄○仄仄平。","仄仄仄仄平，仄平仄平平。","仄仄平仄仄，仄平仄仄平。","仄仄○仄平，仄平仄仄平。","平仄○仄仄，仄平仄平平。","仄平平平仄，仄仄仄平平。","仄平仄○仄，○平平仄平。","仄平仄仄仄，仄仄○平○。","○仄仄仄仄，平平○○平。","仄仄仄平平，○平○仄平。","平平仄仄仄，平仄平平平。","○平仄平平，仄○仄仄仄。","仄平仄仄仄，仄仄○平平。","平仄仄平平，仄仄○平平。","仄仄平○仄，平平仄平平。","平平仄仄仄，平仄仄平平。"],"paragraphs":["神器难窃弄，天狼窥紫宸。","六龙迁白日，四海暗胡尘。","昊穹降元宰，君子方经纶。","澹然养浩气，歘起持大钧。","秀骨象山岳，英谋合鬼神。","佐汉解鸿门，生唐为后身。","拥旄秉金钺，伐鼓乘朱轮。","虎将如雷霆，总戎向东巡。","诸侯拜马首，猛士骑鲸鳞。","泽被鱼鸟悦，令行草木春。","圣智不失时，建功及良辰。","丑虏安足纪，可贻帼与巾。","倒泻溟海珠，尽为入幕珍。","冯异献赤伏，邓生倏来臻。","庶同昆阳举，再睹汉仪新。","昔为管将鲍，中奔吴隔秦。","一生欲报主，百代思荣亲。","其事竟不就，哀哉难重陈。","卧病宿松山，苍茫空四邻。","风云激壮志，枯槁惊常伦。","闻君自天来，目张气益振。","亚夫得剧孟，敌国空无人。","扪虱对桓公，愿得论悲辛。","大块方噫气，何辞鼓青蘋。","斯言傥不合，归老汉江滨。"],"title":"赠张相镐二首 一"}
