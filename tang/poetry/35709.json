{"author":"李洞","id":35709,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["官亭池碧海榴殷，遥想清才倚画栏。","柳絮涨天笼地暖，角声经雨透云寒。","晓侵台座香烟湿，夜草军书蜡炬干。","为话门人吟太苦，风摧兰秀一枝残。"],"title":"寄东蜀幕中友"}
