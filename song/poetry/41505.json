{"author":"陆游","id":41505,"strains":["仄平仄仄平仄仄，平仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["十分历日过八九，徂岁迫人殊可惊。","霜木萧萧临古道，雪云惨惨冒高城。","山头噤雀无生意，水面饥鸢有堕声。","剩压新醅供旨蓄，从今次第问春耕。"],"title":"连日作阴颇有雨雪意"}
