{"author":"王十朋","id":25032,"strains":["平平仄平平仄平，平平仄仄平平平。","平平仄仄平？○，平○平仄平平平。","平仄仄仄平仄仄，仄仄仄平平仄仄。","仄仄平平平仄平，仄仄平○仄平仄。","○○平仄平平平，平平仄仄○平平。","平仄平平仄平仄，平平仄仄平平平。","平平平平仄仄仄，仄仄○平仄○仄。","仄○平○仄仄平，仄平平仄平平仄。"],"paragraphs":["陈君少年登甲科，红莲首泛清源波。","清源贡宇高嵳峩，同僚宣力陈君多。","鞭朴不施成不日，首夏上梁秋半毕。","一点灵台轮奂飞，十幅生绡画图出。","苍苍嘉木森千株，新堤步步穿芙蕖。","移下蟾宫古丹桂，飞来海上真蓬壶。","他年君来作地主，记得亲曾视斤斧。","雁过山中寄我书，要知多少新龙虎。"],"title":"贡院图"}
