{"author":"陈师道","id":213817,"strains":["仄平仄仄仄仄仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平仄仄仄，仄平平仄仄平平。"],"paragraphs":["老形已具臂膝痛，春事无多樱笋来。","败絮不温生虮虱，大杯覆酒著尘埃。","衰年此日仍为客，旧国当时只废台。","河岭尚堪供极目，少年为句未须哀。"],"title":"次韵春怀"}
