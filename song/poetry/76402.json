{"author":"赵蕃","id":76402,"strains":["仄仄平平仄，平平仄仄平。","平平仄仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["应候犹当腊，争先未得春。","人贫只如旧，天意欲呈新。","尽洗江南瘴，全消渭北尘。","能逢中兴日，甘作未归民。"],"title":"立春前三日雪明日犹未已诗简子进彦博昆仲示成父四首  其二"}
