{"author":"赵希迈","id":123390,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["岁杪携家客桂林，乡山万里楚云深。","瓮留腊水供春酿，梅著寒花伴晚吟。","自笑老来贫不减，谁怜鬓底雪相侵。","俸钱用处清无敌，半打崖碑半买琴。"],"title":"岁杪"}
