{"author":"张纲","id":245290,"strains":["平平平○仄平仄，仄仄平平仄平仄。","平仄仄仄平平平，仄仄平平仄平仄。","平平仄平平仄平，？平仄仄平平平。","平平仄仄仄平仄，仄平○仄平平平。","仄平仄仄平仄仄，仄仄平平仄平仄。","平平仄仄仄平平，仄仄平平仄平仄。","○○仄平仄仄平，平平仄仄平平平。","○仄平平仄仄仄，平平仄仄平平平。"],"paragraphs":["蓬莱宫中老仙伯，一首诗堪万人敌。","胡不佩剑趋明光，要试南阳二千石。","南阳异时名帝乡，蘘山菊水秋风香。","民歌召杜向千载，至今遗俗皆农桑。","使君此去殊不恶，坐啸风流有余乐。","堂前画烛照红妆，席上枯棋响飞雹。","行看玺书下赤墀，旌旗夹道生光辉。","应念斯文要羽翼，归来九万翔天池。"],"title":"送赵承之出守邓州"}
