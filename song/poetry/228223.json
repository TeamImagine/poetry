{"author":"释德洪","id":228223,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["碧缕横斜试水沉，红腮甘冷嚼来禽。","含风广殿闻棋响，转日回廊暗柳阴。","强撚冰纨余睡色，倦凭棐几适闲心。","攀翻涴衲黄尘事，过眼云踪不可寻。"],"title":"夏日偶书二首  其一"}
