{"author":"陈元晋","id":109209,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["破寒有喜报晨鸦，忽送诗筒雪赋车。","占岁便同天雨粟，宽忧解遣笔生花。","琼枝夸丽羞陈苑，玉树争妍比谢家。","腊白才呈春已动，扶桑霁影晓相叉。"],"title":"和邓帅参追和东坡雪韵  其二"}
