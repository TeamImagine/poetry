{"author":"苏轼","id":194112,"strains":["仄平仄仄平仄仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["恨无负郭田二顷，空有载行书五车。","江上青山横绝壁，云间细路蹑飞蛇。","鸡号黑暗通蛮货，蜂闹黄连采蜜花。","共怪河南门下客，不应万里向长沙。"],"title":"送乔施州"}
