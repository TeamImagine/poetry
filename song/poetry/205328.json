{"author":"李之仪","id":205328,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["龙宫海藏固闻夸，偶袭初凉泛客槎。","层槛迥高临落日，洞房无数尽浮家。","闾阎可想知何在，天水相连杳莫涯。","借我华严记残帙，欲将因地付袈裟。"],"title":"水中登王德循月阁"}
