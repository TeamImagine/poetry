{"author":"刘敞","id":175440,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["桂酒椒盘共发春，山川虽旧物华新。","仲尼鲁史王正月，泰帝河图岁甲寅。","玉殿耸闻斟白兽，火城想见接清尘。","应怜二使星安在，北斗杓端析木津。"],"title":"元日发古北口寄禹玉直孺昌言三阁老"}
