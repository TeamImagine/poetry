{"author":"宋庠","id":2827,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["贤路绸缪早奋庸，搢绅元许黑头公。","岩霖暂卷浮云外，国栋来参散栎中。","仙禁巢阿思瑞鶠，野场收弋看冥鸿。","恐难便遂东山卧，忧乐须将一世同。"],"title":"次韵和吴侍郎答汝州刘从事"}
