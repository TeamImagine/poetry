{"author":"程俱","id":235456,"strains":["○仄仄平仄，仄平仄平平。","仄平平平仄，仄仄平平○。","平平平平仄，○平仄平平。","仄仄仄○平，○平○仄平。","平○仄仄平，平平仄平平。","平平平平仄，仄仄平仄平。","平○○平○，○○仄平平。","平平仄平平，仄仄平平平。"],"paragraphs":["磨蚁不停足，故交益无多。","向来苕谿梦，但有高轩过。","昂昂芝田态，长饥玉山禾。","顾我老且穷，吹毛从鸟窠。","何当寂寞滨，纫兰共扪萝。","非无烟霞志，奈此饥冻何。","言离更踌躇，参横照斜河。","为公睇金台，慷慨徒悲歌。"],"title":"赵叔问过别留夜话偶阅鲍溶诗有感用韵作"}
