{"author":"丘葵","id":162457,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["梅是花中先觉者，天才迥与众芳殊。","朔风如铁为寒骨，暖日投金作细须。","吐出奇芬春意思，描成疏影月工夫。","玉容清润丰腴甚，无限诗人错道癯。"],"title":"赏梅分韵得殊字"}
