{"author":"张至龙","id":131618,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["寒著麻衣馁食薇，乐山清兴只琴知。","蛛经圆网当中立，蜂徙新厨出外飞。","山脊倚天无改日，草根埋雪有青时。","莫言鸿燕多相背，去去来来共一机。"],"title":"题隠者壁"}
