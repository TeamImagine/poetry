{"author":"黄庭坚","id":206354,"strains":["平○○仄仄平平，仄仄平○仄仄平。","○平○仄○仄仄，仄平仄仄平平平。","○仄平仄○仄仄，仄仄○平仄平○。","平平仄仄○平仄，仄仄平平仄仄平。"],"paragraphs":["艰难闻道有归音，部曲霜行璧月沉。","王春正月调玉烛，使星万里朝天心。","颇令山海藏国用，乃见县官恤民深。","经心陇蜀封疆守，必有人材备访寻。"],"title":"寄上叔父夷仲三首  其二"}
