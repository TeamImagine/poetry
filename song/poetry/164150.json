{"author":"仇远","id":164150,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["独居学道坐枯禅，鹿豕交游七十年。","能以幻躯当雨雪，终无虚腹坐神仙。","平生文字知谁爱，老死山林绝可怜。","他日钱塘耆旧传，三高宜入画图传。"],"title":"闻金之一邓牧心叶去文皆羽化山中"}
