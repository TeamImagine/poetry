{"author":"王昌龄","id":54369,"strains":["平平平仄仄，仄仄平○平。","仄仄○仄仄，○平仄平平。","平平平仄仄，平仄○平平。","○仄平仄仄，仄○平仄平。","仄平平平仄，仄仄○平平。","平仄平仄仄，仄○仄平○。","仄平仄○仄，平仄○仄平。","平仄仄平仄，平平○仄平。"],"paragraphs":["游人愁岁晏，早起遵王畿。","坠叶吹未晓，疏林月微微。","惊禽栖不定，寒兽相因依。","叹此霜露下，复闻鸿雁飞。","渺然江南意，惜与中途违。","羇旅悲壮发，别离念征衣。","永图岂劳止，明节期所归。","宁厌楚山曲，无人长掩扉。"],"title":"途中作"}
