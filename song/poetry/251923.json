{"author":"郑刚中","id":251923,"strains":["仄仄仄平仄，仄平平仄仄。","仄平平仄平，○仄平平仄。","平平仄仄仄，仄仄仄○仄。","平○平平仄，仄仄平平仄。","仄仄仄平平，平仄仄平仄。","平平○平平，仄仄仄平仄。","○平仄仄仄，平仄仄平仄。","平○○仄平，仄仄仄仄仄。"],"paragraphs":["马瘦未为病，不仁人乃辱。","乐哉仁者居，更对萧然竹。","何曾不解此，日食万钱肉。","宁如祗藜藿，却有阶前玉。","影乱邺侯书，颠倒手都触。","清风过余凉，散作酒尊绿。","疏金忽琐碎，天际一钩曲。","婆娑观此身，要俗不得俗。"],"title":"拟和"}
