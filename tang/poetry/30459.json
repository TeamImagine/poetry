{"author":"罗邺","id":30459,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["古道槐花满树开，入关时节一蝉催。","出门唯恐不先到，当路有谁长待来。","似箭年光还可惜，如蓬生计更堪哀。","故园若有渔舟在，应挂云帆早个回。"],"title":"入关"}
