{"author":"释永颐","id":109000,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["伯符兄弟最英雄，千载青山绕故宫。","宋祖只知曹马事，齐高还与獍枭同。","暮箫尚带兰陵怨，春水多愁旧垒空。","登览未应迷宿昔，夜猿啼在晋时枫。"],"title":"送王以通之官金陵  其二"}
