{"author":"刘得仁","id":24103,"strains":["仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","平仄平平仄，○平仄仄平。","仄○○仄○，平仄仄○平。","仄仄平平仄，平平仄○平。","平平平仄仄，仄仄仄○平。","○仄平平仄，平○仄○平。"],"paragraphs":["步溪凡几转，始得见幽踪。","路隐千根树，门开万仞峰。","片云生石窦，浅水卧枯松。","穷谷风光冷，深山翠碧浓。","鹤看空里过，仙向坐中逢。","底露秋潭水，声微暮观钟。","他年来此定，异日愿相容。","且喜今归去，人间事更慵。"],"title":"寻陈处士山堂"}
