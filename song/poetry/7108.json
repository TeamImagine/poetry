{"author":"王之道","id":7108,"strains":["平平仄仄仄，平仄○平平。","平平○仄○，平平仄平平。","仄仄仄仄仄，平平仄平平。","平平仄仄仄，○仄仄仄平。","仄仄仄平仄，○平仄○仄。","平平○仄平，仄仄仄仄平。","平○仄平平，仄仄仄仄平。","平平平平平，仄仄平平平。","平平仄仄仄，仄仄仄仄平。","仄平平仄○，平仄○仄平。"],"paragraphs":["江城五月雨，千里荷花香。","清风吹葛衣，铃斋有余凉。","日晏吏卒散，槐阴扫高堂。","归来欲偃仰，叹息不敢康。","设醴致佳客，论交到相忘。","高文如大烹，未惯染指尝。","何当侍函文，获赋蔓草章。","君方扶揺抟，我独蓬蒿翔。","生平一壑美，未见北海洋。","愿言承至教，虽老当自强。"],"title":"追和韦苏州诗呈周守敦义"}
