{"author":"刘敞","id":175351,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["正惜蟾蜍沈夕霭，忽传钟鼓送秋晴。","浮云四卷无余迹，斜汉西流亦自明。","危槛钩帘吟独久，薄帷高枕梦逾清。","幽兰佳菊漙新露，的历珠华满翠茎。"],"title":"答景彝对月"}
