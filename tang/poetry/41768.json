{"author":"齐己","id":41768,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曾向沧江看不真，却因图画见精神。","何妨金粉资高格，不用丹青点此身。","蒲叶岸长堪映带，荻花丛晚好相亲。","思量画得胜笼得，野性由来不恋人。"],"title":"题画鹭鸶兼简孙郎中"}
