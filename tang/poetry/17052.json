{"author":"白居易","id":17052,"strains":["仄仄仄平仄，仄平仄仄平。","平平仄平仄，仄仄平平平。","仄仄平仄仄，平仄○平平。","平平仄仄仄，仄仄平仄平。","仄平仄平仄，仄仄平平平。","仄平仄平仄，仄仄仄平平。","平仄仄平仄，○平仄○平。","平仄仄平仄，平○平○平。","仄仄平○仄，仄平仄仄仄。","仄平仄平仄，平仄平平平。","平平平仄平，仄仄○○平。","仄仄平平仄，仄平○仄平。"],"paragraphs":["一饱百情足，一酣万事休。","何人不衰老，我老心无忧。","仕者拘职役，农者劳田畴。","何人不苦热，我热身自由。","卧风北窗下，坐月南池头。","脑凉脱乌帽，足热濯清流。","慵发昼高枕，兴来夜泛舟。","何乃有余适，祗缘无过求。","或问诸亲友，乐天是与不。","亦无别言语，多道天悠悠。","悠悠君不知，此味深且幽。","但恐君知后，亦来从我游。"],"title":"老热"}
