{"author":"谢逸","id":226563,"strains":["？平仄仄平，仄仄仄平仄。","平平仄仄平，仄平平仄仄。","平仄平平仄，仄仄仄平仄。","？仄平平平，平平仄平仄。","仄○仄仄仄，仄仄仄平仄。","仄仄仄平平，仄仄仄○仄。","平平平仄平，仄仄平○仄。","仄仄仄仄平，仄○仄平仄。","仄仄仄平平，仄仄平平仄。"],"paragraphs":["鶢鶋止鲁郊，岂乐太牢具。","冥冥万里鸿，弋人何敢慕。","东海儒林秀，落笔妙词赋。","蹭蹬江湖秋，低徊老韦布。","晚从使者举，奉檄喜而惧。","白发照青衫，奄忽死中路。","功名安在哉，竟以儒冠误。","去就各有时，寿夭亦无据。","𥩟立倚江楼，注目烟村暮。"],"title":"伤徐文学"}
