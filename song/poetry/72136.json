{"author":"曾丰","id":72136,"strains":["平平仄仄○平仄，仄仄平平仄○仄。","仄○仄仄仄仄平，仄仄平平○仄仄。","仄○仄平平仄平，仄平仄仄平○平。","平平○仄平平仄，仄仄仄○平仄平。"],"paragraphs":["孤篷转徙空随牒，一出侵寻费三月。","厌从梦境作寄居，欲赴鸥群填见阙。","我且戒涂儿挽之，裹粮又趁蒲帆西。","初心犹幸江神信，后计不教儿女知。"],"title":"舟中书怀"}
