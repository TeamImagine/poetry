{"author":"陈著","id":139645,"strains":["平平平平平，仄仄仄平仄。","仄平○平仄，仄平○仄仄。","平仄仄平平，仄平仄○仄。","平平仄仄仄，平○平仄仄。","平平平仄平，○○仄平仄。","仄平仄平平，仄仄○○仄。","○平仄仄平，平仄平平仄。","平平仄平平，仄仄仄平仄。","平平仄平平，仄仄平仄仄。","仄○○仄仄，仄仄仄仄仄。","平平仄仄平，平仄仄仄仄。","仄平仄仄平，平平平仄仄。","平仄○仄仄，平仄？平仄。","？？平平仄，平仄平平仄。"],"paragraphs":["西湖西山坡，水乐洞之侧。","有池当轩绿，有花当夏白。","风润脉柔茎，午芳擅正色。","方来玉八瓣，圆中珠一的。","曾携真率杯，相看契清閴。","主人自城居，付与乘闲客。","回头一十年，今日为何日。","窗前小盆池，又见此花发。","花于我何心，我见花自恻。","老妻颇解事，一笑复太息。","胡为不自知，君已八十一。","洛阳白牡丹，杨家红芍药。","魂梦且不到，何独□怀昔。","□□垂头答，风雨天昏黑。"],"title":"四月十一日与妇小酌玉莲花前有感"}
