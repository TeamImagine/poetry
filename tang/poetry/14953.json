{"author":"白居易","id":14953,"strains":["○平仄平仄，平平仄平仄。","仄平仄○平，仄仄仄仄仄。","仄平平仄仄，平仄仄仄仄。","○平仄仄○，平仄○平仄。","平平仄平仄，仄仄仄○仄。","仄平平仄平，仄仄平平仄。","仄平仄仄仄，○仄○平仄。","仄仄仄平平，平平平○仄。"],"paragraphs":["王门岂无酒，侯门岂无肉。","主人贵且骄，待客礼不足。","望尘而拜者，朝夕走碌碌。","王生独拂衣，遐举如云鹄。","宁归白云外，饮水卧空谷。","不能随众人，敛手低眉目。","扣门与我别，酤酒留君宿。","好去采薇人，终南山正绿。"],"title":"送王处士"}
