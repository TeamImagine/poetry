{"author":"张舜民","id":196309,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["白杨宿草几离披，忽对遗编动永思。","棠棣先凋空浩叹，图书不展已多时。","岂惟独负游山约，何意重看送我诗。","今日山翁悲复喜，薛家门里有孤儿。"],"title":"书薛绍彭诗编"}
