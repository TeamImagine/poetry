{"author":"张定千","id":199378,"strains":["仄仄平平仄平平，平平仄仄仄平平。","平平仄仄○仄仄，平仄平仄仄平平。","平仄○○平平仄，平平平仄仄平平。","仄仄仄平平平仄，仄仄平平仄平平。","仄仄仄仄平平仄，仄仄平平仄平平。","仄平○○仄○仄，○仄平平仄仄平。","仄仄平平平平仄，平平仄仄仄平平。","仄仄平平平仄仄，仄平仄仄仄平平。"],"paragraphs":["况说龙沙最边陲，关河阻隔远明时。","蕃戎把隘当路坐，何日申奏圣人知。","今遇司空来宣问，枯林滋润再生枝。","四面六蕃多围绕，伏恐寻常失朝仪。","若不远仗天威力，只怕河隍陷戎夷。","请须司空奏论事，封册加官莫改移。","比至今秋新恩泽，山林草木总光辉。","塞上艰莘无说处，一心目断望龙墀。"],"title":"诗一首"}
