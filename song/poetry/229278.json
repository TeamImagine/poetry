{"author":"释德洪","id":229278,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["沩山雪晓试凭栏，露地牛儿觅转难。","脱体见前谁对立，一尘不受眼空寒。","日长齿頬茶甘在，客去轩窗篆缕残。","好在少林成想像，祖师时展画图看。"],"title":"题沩山立雪轩"}
