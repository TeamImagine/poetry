{"author":"吕本中","id":246623,"strains":["仄平仄平平，仄仄仄仄仄。","仄平仄仄仄，仄仄仄仄仄。","平平仄平仄，平仄○平仄。","仄平仄平仄，平仄仄○仄。","平平仄平仄，仄仄仄仄仄。","○平仄仄仄，平仄仄仄仄。","仄○○平○，仄仄○平仄。","平平仄平平，平仄仄仄仄。","平平仄仄仄，仄仄平仄仄。","仄仄平仄平，仄仄平仄仄。"],"paragraphs":["断苗取灵根，𣃁石不到土。","道人扫落叶，闭户手自煮。","晴烟溜窗几，初夜过风雨。","老盆酌天醴，春瓮发膏乳。","檐囊到城市，馈我一勺许。","中年血气败，今我饮此醑。","色如胶饴重，味有荷心苦。","京城旧交游，臡醢乱鼎俎。","谁能供此饮，远视鸿鹄举。","一洗肝肺尘，但咽公勿吐。"],"title":"术煎"}
