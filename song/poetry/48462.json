{"author":"杨万里","id":48462,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["醉去昏然卧绿窗，醒来一枕好凄凉。","意中为许无佳况，梦里分明到故乡。","淮水打船千浪雪，燕鸿叫月满天霜。","山城更点元无准，偏到鸡鸣分外长。"],"title":"舟中不寐"}
