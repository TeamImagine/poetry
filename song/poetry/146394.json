{"author":"金君卿","id":146394,"strains":["仄平平仄平平平，平平仄仄平平平。","○平平仄仄平仄，？仄仄仄○平平。","仄仄平平平仄仄，仄仄平平○仄○。","平平仄仄仄平仄，平仄○仄○平平。","仄平仄仄仄平仄，仄平平仄平平平。","平仄平平仄平仄，仄仄平仄平平平。","仄○平平仄平○，○平平仄平平平。","平平仄仄仄平仄，仄仄平仄平平○。","平仄仄○仄○仄，仄仄平平○仄平。","○○仄仄仄平仄，仄仄平平平仄平。"],"paragraphs":["百流南泻昌江浔，涵光吐润生良金。","从前良令固无几，矧复惠政留于今。","四十年来耆旧语，李谢刘杨遗爱深。","高君气象又宏远，能以和易调群心。","政平讼简日多暇，远嚣凌俗开胸襟。","旋治东园敞轩闼，四睇环耸千高岑。","已占溪山足清思，更添桃李成浓阴。","斯亭不独与民乐，乐得贤者同登临。","嗟予万思走燕赵，弱羽归飞思故林。","空吟绝致未能往，徙倚南风聊寄音。"],"title":"寄题浮梁县丰乐亭"}
