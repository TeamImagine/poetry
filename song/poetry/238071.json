{"author":"王庭珪","id":238071,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄仄平。","平平仄仄仄平仄，仄仄仄平平仄平。","平仄平平平仄仄，平平仄仄仄平平。"],"paragraphs":["郴阳叨预校群英，二十年来一梦惊。","往日下帷搜俊异，见君落笔已纵横。","才高固可万人敌，志大欲图千佛名。","谁念先生今老矣，披簔倚杖看岩耕。"],"title":"送邹去非"}
