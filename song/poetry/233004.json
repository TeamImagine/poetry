{"author":"范仲淹","id":233004,"strains":["平仄仄平平，平○仄平平。","仄仄平仄○，平平仄平平。","仄仄仄平仄，仄仄平平平。","平平平仄○，仄仄仄仄平。","平平仄平仄，仄仄平平平。","平平仄平平，平平仄平平。","仄仄平仄平，仄平平仄平。","平仄仄仄○，仄仄仄平平。","仄仄仄仄平，平仄仄仄平。","仄平平仄平，平仄平平平。"],"paragraphs":["明月在天西，初如玉钩微。","一夕增一分，堂堂有余辉。","不掩五星耀，不碍浮云飞。","徘徊河汉间，秀色若可餐。","清风起丛桂，白露生阶兰。","高楼望君时，为君拂金徽。","奏以尧舜音，此音天与稀。","明月或可闻，顾我亦依依。","月有万古光，人有万古心。","此心良可歌，凭月为知音。"],"title":"明月谣"}
