{"author":"胡寅","id":11874,"strains":["仄仄平平仄，平平仄仄○。","平平平仄仄，平仄仄平平。","仄仄平○仄，○○仄仄平。","平平仄○仄，仄仄仄平○。","○仄平平仄，○平仄仄平。","仄平仄○仄，平仄仄平平。","仄仄平平仄，平平仄仄平。","平平○仄仄，仄仄仄平平。"],"paragraphs":["旧隠今何许，新宫定几间。","红尘昏北道，青壁睨南山。","若拟崧和颍，犹胜蒯与菅。","君方二顷得，我爱一生闲。","荫石多云树，行田有翠湾。","客来那更问，门设不须关。","世味浮云薄，颠毛小雪斑。","功名当未免，亦念早来还。"],"title":"和李子扬题龙源田舍"}
