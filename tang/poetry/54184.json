{"author":"储光羲","id":54184,"strains":["仄平平仄仄，平仄平平平。","仄仄仄？平，仄仄平平平。","平平仄平仄，仄平○仄平。","○仄○仄平，仄仄平○平。","平仄仄平仄，仄平平仄平。","仄平仄仄○，平仄平平○。","平仄平仄仄，平平平仄平。","仄仄平仄平，平平仄平平。","平平平平仄，仄○仄平平。"],"paragraphs":["鬼方生猃狁，时寇卢龙营。","帝念霍嫖姚，诏发咸林兵。","天星下文阁，简师临我城。","三陌观勇夫，五饵谋长缨。","雷野大车发，震云灵鼓鸣。","太华色莽苍，清渭风交横。","胡马悲雨雪，诗人歌斾旌。","阏氏为女奴，单于作边氓。","神皇麒麟阁，大将不书名。"],"title":"次天元十载华阴发兵作时有郎官点发"}
