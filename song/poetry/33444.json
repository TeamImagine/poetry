{"author":"陆游","id":33444,"strains":["平平平平仄平仄，仄○仄仄平平仄。","仄仄○平仄仄平，平平仄仄平平仄。","仄平仄仄平平平，仄仄仄仄平仄平。","仄仄仄仄平仄平，平仄仄○平仄平。"],"paragraphs":["春愁茫茫塞天地，我行未到愁先至。","满眼如云忽复生，寻人似疟何由避。","客来劝我飞觥筹，我笑谓客君罢休。","醉自醉倒愁自愁，愁与酒如风马牛。"],"title":"春愁"}
