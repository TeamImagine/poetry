{"author":"冯山","id":191529,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["野亭何处访仙翁，安乐风烟迥不同。","千里清泉来塞外，四时佳景出山中。","偷身暂逐禽鱼乐，放意翻成笔砚工。","醉伴逍遥无计去，钩藤新熟荔枝红。"],"title":"寄题合江知县杨寿祺著作野亭"}
