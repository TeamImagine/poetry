{"author":"李咸用","id":29816,"strains":["仄仄平平仄仄平，平平仄仄仄平仄。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["一轴烟花满口香，诸侯相见肯相忘。","未闻珪璧为人弃，莫倦江山去路长。","盈耳暮蝉催别骑，数杯浮蚁咽离肠。","眼前多少难甘事，自古男儿当自强。"],"title":"送人"}
