{"author":"杜甫","id":2606,"strains":["平仄仄仄仄，平平平仄平。","平平仄仄仄，仄仄平平○。","仄仄仄○仄，○平平仄平。","平平平仄仄，仄仄平仄○。","平仄平仄仄，平平仄平平。","仄平平仄仄，仄仄平平平。","平仄仄平仄，平平平仄平。","○平仄仄仄，平仄○平平。","○仄仄仄仄，平○平仄平。","仄平仄仄仄，仄仄平平平。","仄仄○仄仄，平○平仄平。","仄平仄仄仄，仄仄平平平。","平仄平仄仄，平平仄仄平。","平平仄仄仄，平仄平○平。","仄仄仄平仄，平平平仄平。","平平仄○仄，平仄平平平。","平仄仄○仄，平平平仄○。","○平仄仄仄，平仄平平平。","仄仄平仄仄，仄平仄仄平。","仄平仄○仄，仄仄平仄平。","仄仄○仄仄，平平仄平平。","仄○仄平仄，仄仄平？平。","仄仄平平仄，○平平仄平。","平平仄平仄，仄○○平平。","仄○平仄仄，平平平仄平。","平平仄仄仄，仄仄仄平平。","平仄平仄仄，仄平仄仄平。","仄平仄仄仄，仄仄平平平。","平仄仄仄仄，平平仄仄仄。","平○仄仄仄，仄仄○平○。"],"paragraphs":["先帝昔晏驾，兹山朝百灵。","崇冈拥象设，沃野开天庭。","即事壮重险，论功超五丁。","坡陀因厚地，却略罗峻屏。","云阙虚冉冉，风松肃泠泠。","石门霜露白，玉殿莓苔青。","宫女晚知曙，祠官朝见星。","空梁簇画戟，阴井敲铜缾。","中使日夜继，惟王心不宁。","岂徒恤备享，尚谓求无形。","孝理敦国政，神凝推道经。","瑞芝产庙柱，好鸟鸣岩扃。","高岳前嵂崒，洪河左滢濙。","金城蓄峻址，沙苑交回汀。","永与奧区固，川原纷眇冥。","居然赤县立，台榭争岧亭。","官属果称是，声华真可听。","王刘美竹润，裴李春兰馨。","郑氏才振古，啖侯笔不停。","遣辞必中律，利物常发硎。","绮绣相展转，琳琅愈青荧。","侧闻鲁恭化，秉德崔瑗铭。","太史侯凫影，王乔随鹤翎。","朝仪限霄汉，客思回林坰。","𫐘轲辞下杜，飘飖陵浊泾。","诸生旧短褐，旅泛一浮萍。","荒岁儿女瘦，暮途涕泗零。","主人念老马，廨署容秋萤。","流寓理岂惬，穷愁醉未醒。","何当摆俗累，浩荡乘沧溟。"],"title":"桥陵诗三十韵因呈县内诸官"}
