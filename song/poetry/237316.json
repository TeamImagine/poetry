{"author":"韩驹","id":237316,"strains":["平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["家近锦江归未得，见人之蜀便凄然。","闻君细说开州好，劝我来依刺史贤。","当路尚多屯虎兕，远湖曾否息戈鋋。","何时万里云沙静，稳上沙头上水船。"],"title":"送子文待制归蜀"}
