{"author":"李商隐","id":22419,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平仄。","平平仄仄平平仄，仄仄平平仄仄平。"],"paragraphs":["谢傅门庭旧末行，今朝歌管属檀郎。","更无人处帘垂地，欲拂尘时簟竟床。","嵇氏幼男犹可悯，左家娇女岂能忘。","秋霖腹疾俱难遣，万里西风夜正长。"],"title":"王十二兄与畏之员外相访见招小饮时予以悼亡日近不去因寄"}
