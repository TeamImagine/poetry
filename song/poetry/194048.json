{"author":"苏轼","id":194048,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["绛阙云台总有名，应须极贵又长生。","鼎中龙虎黄金贱，松下龟蛇绿骨轻。","霅水未浑缨可濯，弁峰初见眼应明。","两卮春酒真堪羡，独占人间分外荣。"],"title":"和章七出守湖州二首  其二"}
