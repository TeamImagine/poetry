{"author":"周必大","id":50184,"strains":["仄仄仄平仄，平仄平○平。","平仄仄仄仄，平平仄平平。","平平仄平仄，仄仄○平平。","仄平仄仄仄，仄仄平平平。","仄○仄仄平，仄平仄仄平。","平仄平仄平，平仄仄仄○。","○仄仄仄仄，仄平平仄平。","仄仄平平平，仄平仄平平。","平平仄平仄，仄仄平平平。","仄仄仄仄平，仄平○○平。"],"paragraphs":["舜作九成乐，丹凤仪其宫。","周备既醉福，高冈始鸣桐。","区区汉宣帝，杂霸期群聋。","恽诛广汉族，一变高文风。","德教既不任，览辉理未通。","惟昔周道衰，麟出大野中。","尼父绝史笔，盖伤吾道穷。","汉治非虞周，凤来与麟同。","胡然颍川守，乃敢贪天功。","下义上赏奸，甚哉其相蒙。"],"title":"读史二首  其一"}
