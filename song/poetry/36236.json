{"author":"陆游","id":36236,"strains":["仄仄平平仄仄平，仄平仄仄仄平平。","仄平仄仄平平仄，仄仄平仄平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["昨解鱼符已径归，偶随尺一起柴扉。","𫏐留已愧黔吾突，久住空令缁客衣。","外物纷纷何足问，故人眷眷莫相违。","从今再见应无日，长与沙鸥共钓矶。"],"title":"去国待潮江亭太常徐簿宋卿载酒来别"}
