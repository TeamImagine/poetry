{"author":"权德舆","id":9352,"strains":["仄仄仄○仄，平平仄○○。","平平仄○○，平仄仄仄平。","平平平仄仄，平仄○平平。","仄仄○○仄，仄平平仄平。","仄○平仄平，仄仄仄仄平。","平仄仄平仄，仄仄仄仄平。","平平仄平平，仄仄平仄平。","仄○仄○仄，平仄平平平。","仄平平平仄，仄仄○仄平。","平平平仄仄，仄仄○平平。","仄○仄○平，仄仄平仄平。","平仄平仄仄，仄平平仄平。","平平仄仄平，平仄平平平。","平仄仄平仄，平平仄平平。"],"paragraphs":["绝顶耸苍翠，清湍石磷磷。","先生晦其中，天子不得臣。","心灵栖颢气，缨冕犹缁尘。","不乐禁中卧，却归江上春。","潜驱东汉风，日使薄者醇。","焉用佐天子，特此报故人。","人知大贤心，不独私自身。","弛张有深致，耕钓陶天真。","奈何清风后，扰扰论屈伸。","交情同市道，利欲相纷纶。","我行访遗台，仰古怀逸民。","矰缴鸿鹄远，雪霜松桂新。","江流去不穷，山色凌秋旻。","人世自今古，清辉照无垠。"],"title":"严陵钓台下作"}
