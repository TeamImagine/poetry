{"author":"白居易","id":14937,"strains":["平○仄仄仄，仄平平仄仄。","仄仄平仄平，平平仄平仄。","平平仄仄仄，仄仄平仄仄。","仄仄仄平平，仄○平仄仄。","平平平平○，仄仄平仄仄。","仄平仄仄仄，仄平仄仄仄。","平平仄平仄，仄仄平平○。","仄平仄仄平，平仄平平仄。","仄平仄平仄，仄仄平○仄。","平仄仄仄平，仄平平○仄。","仄○仄平仄，仄仄仄○仄。","仄仄仄仄平，仄平平仄仄。","仄○仄仄○，仄仄○平仄。","平仄平○平，仄仄平平仄。"],"paragraphs":["元和岁在卯，六年春二月。","月晦寒食天，天阴夜飞雪。","连宵复竟日，浩浩殊未歇。","大似落鹅毛，密如飘玉屑。","寒销春茫苍，气变风凛冽。","上林草尽没，曲江水复结。","红干杏花死，绿冻杨枝折。","所怜物性伤，非惜年芳绝。","上天有时令，四序平分别。","寒燠茍反常，物生皆夭阏。","我观圣人意，鲁史有其说。","或记水不冰，或书霜不杀。","上将儆政教，下以防灾孽。","兹雪今如何，信美非时节。"],"title":"春雪"}
