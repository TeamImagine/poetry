{"author":"胡仲弓","id":136240,"strains":["平平平仄平仄仄，平平平仄平仄平。","仄仄平平仄仄仄，仄平仄仄仄仄平。","仄平仄仄平仄仄，仄仄平仄平平平。","平平平平仄平平，仄仄仄平仄平平。","平平仄仄平仄仄，仄仄平仄平平平。"],"paragraphs":["蛛丝虽巧能害物，蚕丝虽拙能利人。","害物晨昏一饱足，利人往往害及身。","乃知巧者能远祸，拙者生死常为邻。","吾宁为蚕勿为蛛，所愿杀身以成仁。","千丝万缕何足恤，要令寒谷皆阳春。"],"title":"蛛丝巧"}
