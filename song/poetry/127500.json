{"author":"方岳","id":127500,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["僦舍真如百漏船，一番风雨一骚然。","从头避席遍迁坐，并手移书已绝编。","叹息敢为三宿恋，支吾那得一囊钱。","世间事更多如屋，聊复因循过目前。"],"title":"僦舍"}
