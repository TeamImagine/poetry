{"author":"苏辙","id":197913,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄仄仄仄仄平。","平仄平平平平仄，仄平平仄仄平平。"],"paragraphs":["寒鱼得汕便为家，两两方舟载小车。","谋食旋遭芳饵误，求安仍值积薪遮。","情存未免人先得，欲尽要令物莫加。","身似虚舟任千里，世间何处有罦罝。"],"title":"车浮"}
