{"author":"刘宰","id":93011,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平仄。","平平仄仄平平仄，仄仄平平仄仄平。"],"paragraphs":["白社相从远与刘，可怜衲子溷儒流。","自嗟达巷知夫子，缅想诸荀从太丘。","书寄洪乔空尔耳，诗编杜集可容不。","前山底处堪长望，我欲携筇上上头。"],"title":"谢章泉再以前韵见寄三首  其一"}
