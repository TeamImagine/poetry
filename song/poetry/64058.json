{"author":"程洵","id":64058,"strains":["平平仄平平，平仄平平仄。","平平平仄仄，平仄平平仄。","○○仄平平，仄仄仄仄仄。","平平仄仄仄，平仄仄平仄。","仄仄○○平，平平仄○仄。","仄平平仄平，仄平仄○仄。","平○平平仄，仄仄平仄仄。","仄○仄平平，平仄仄仄仄。","平○仄平仄，仄仄仄平仄。","平平仄平平，仄仄平平仄。","仄仄平平平，平平仄平仄。"],"paragraphs":["穹林拥精庐，奇石林端起。","玲珑蛟兔穴，编缀东方齿。","峩峩倚高寒，落落负壮伟。","何人昔好事，诛薙发天閟。","杰阁冠其颠，幽亭踞其趾。","五峰天际来，纵臾供燕几。","吾闻零陵郡，地蕴清淑气。","法当产瑰奇，锺秀乃在此。","何当蜡吾屐，尽揽入胸次。","融成九华诗，写作菱溪记。","却笑奇章公，班班刻名字。"],"title":"游东安五峰阁凛然亭"}
