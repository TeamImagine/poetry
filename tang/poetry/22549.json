{"author":"李商隐","id":22549,"strains":["平仄平平仄仄平，平平平仄仄平平。","平平平仄平平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["朱邸方酬力战功，华筵俄叹逝波穷。","回廊檐断燕飞去，小阁尘凝人语空。","幽泪欲干残菊露，余香犹入败荷风。","何能更涉泷江去，独立寒流吊楚宫。"],"title":"过伊仆射旧宅"}
