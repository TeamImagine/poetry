{"author":"张埴","id":144249,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["藤经剡雪通姿晢，筠度湘秋刮骨清。","两洁不容尘有污，一圆还与世无争。","生来肖貌难为遁，老去挥毫岂足名。","林下好风差自快，忍歌桃叶若为情。"],"title":"惠白团扇"}
