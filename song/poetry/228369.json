{"author":"释德洪","id":228369,"strains":["平平平仄仄平平，仄仄仄平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["秦郎毛骨玉壶秋，望见令人忘百忧。","便觉宗之未潇洒，肻容如晦独风流。","来为南岳翛然别，去作东华烂熳游。","想见醉围红粉处，雪笺佳句挽银钩。"],"title":"送秦少逸"}
