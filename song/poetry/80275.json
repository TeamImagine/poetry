{"author":"徐照","id":80275,"strains":["仄仄平仄平，平仄平仄仄。","仄仄仄仄仄，仄平仄平仄。","仄仄仄平平，○平仄平仄。","仄仄○仄平，仄仄仄仄仄。","平平仄仄仄，平平仄平仄。","仄仄平仄平，仄○仄平仄。","平平平○平，仄仄平仄仄。","仄仄仄○仄，平平仄平仄。","平平仄仄仄，仄仄○仄仄。","平平仄仄平，平仄仄平仄。"],"paragraphs":["战士尸上虫，虫老生翅翼。","目怒体甲硬，岂非怨飞激。","栉栉北方来，横遮遍天黑。","戍妇闻我言，色变气咽逆。","良人近战死，尸骸委砂砾。","昨夜魂梦归，白骑晓无迹。","因知天中蝗，乃是尸上物。","仰面久迎视，低头泪双滴。","呼儿勿杀害，解系从所适。","蝗乎若有知，飞入妾心臆。"],"title":"蝗飞高"}
