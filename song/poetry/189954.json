{"author":"刘季孙","id":189954,"strains":["平仄仄平平，仄○平仄仄。","仄仄仄平平，平平○仄仄。","平○仄平仄，平仄平平仄。","平平仄平仄，仄仄○平仄。","仄仄仄○仄，平○仄平仄。","平平仄仄○，仄仄平平仄。","平○仄平仄，仄仄仄平仄。","平平仄平仄，平仄仄平仄。","平平仄仄仄，平平仄○仄。","平○仄仄平，仄仄平平仄。","○平平仄○，仄仄仄平仄。","仄○仄平仄，仄仄○平仄。","平平仄平仄，仄仄仄平仄。","仄平平仄○，平仄仄平仄。","仄平仄仄平，平平仄平仄。","仄平仄仄仄，仄仄○平仄。","仄仄平平仄，○平仄平仄。","○平平仄平，平平仄平仄。"],"paragraphs":["人物盛东南，莫如吴郡陆。","汉季逮唐来，班班闻史牍。","门庭迭辉赫，龙虎争驰逐。","风流郁兰桂，气象鲜车服。","鲁望乃其裔，清标映宗族。","文章及者鲜，意趣超然独。","宁从一瓢饮，不枉万锺禄。","云烟蔼巾袖，星斗粲胸腹。","来居笠泽旁，萧萧数间屋。","厨中甑起尘，笔下珠盈斛。","吟须僧舍题，醉就友人宿。","醒将太玄解，卧把离骚读。","心惟近渔钓，迹亦混樵牧。","韵高谁可听，皮子往还熟。","唱酬数百篇，名流必雌伏。","业书类有道，不赋长沙𫛳。","晚泊松江上，遗图见眉目。","分明孤鹤姿，轩昂骇鸡骛。"],"title":"三高祠咏古三首  其三"}
