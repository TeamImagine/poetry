{"author":"苏轼","id":195540,"strains":["仄平平仄仄平平，仄仄平仄仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["此生真欲老墙阴，却扫都忘岁月深。","拔薤已观贤守政，折蔬聊慰故人心。","风流贺监常吴语，憔悴锺仪独楚音。","治状两邦俱第一，颍川归去肯重临。"],"title":"又次韵二守同访新居"}
