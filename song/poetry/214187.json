{"author":"陈师道","id":214187,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["遶郭溪山接四邻，身轻步蹑一梯云。","图南羽翮抟空见，倚北光芒入夜分。","芜没池台余故事，风流人物想前闻。","翛然便欲移招隠，猿鹤还应怨旧群。"],"title":"和元乐销暑楼晓望"}
