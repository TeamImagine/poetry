{"author":"陆游","id":40721,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["世事何由可控抟，故山归卧有余欢。","涧泉见底药根瘦，石室生云丹灶寒。","人远忽闻清啸起，山开频得异书看。","一朝出赴安期约，万里烟霄驾紫鸾。"],"title":"梦中作"}
