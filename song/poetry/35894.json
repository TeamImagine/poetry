{"author":"梅尧臣","id":35894,"strains":["仄仄平平仄，○仄仄平平。","平平平平仄，平仄仄仄○。","仄仄平平○，平仄仄平平。","平平仄仄仄，仄仄仄○平。","○仄仄平仄，平平仄仄○。","仄平仄平仄，平仄平平平。"],"paragraphs":["颖傍成蹊李，其实小于拳。","谁知皴枝瘦，生此绀玉鲜。","摘以筠梢笼，沉以石根泉。","蒙蒙粉未落，粲粲叶犹连。","荫树咀甘液，安知有苦煎。","报君惜兹乐，时咏逍遥篇。"],"title":"合流曹光道惠钜李知其炎酷中有此味亦可乐也辄以诗寄"}
