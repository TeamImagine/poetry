{"author":"苏轼","id":196021,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["潮随暗浪雪山倾，远浦渔舟钓月明。","桥对寺门松迳小，槛当泉眼石波清。","迢迢绿树江天晓，霭霭红霞晚日晴。","遥望四边云接水，碧峰千点数鸥轻。"],"title":"题金山寺回文体"}
