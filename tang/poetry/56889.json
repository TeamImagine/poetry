{"author":"韦应物","id":56889,"strains":["平○仄平仄，仄平仄平平。","平平仄平○，仄仄平仄平。","仄仄仄平仄，仄平平仄平。","○平仄平仄，仄仄平仄平。","平仄仄平仄，平平○仄平。","平平平平仄，仄仄○平平。","○仄仄平仄，仄○仄平平。","平平平平仄，仄仄平仄平。"],"paragraphs":["生长太平日，不知太平欢。","今还洛阳中，感此方苦酸。","饮药本攻病，毒肠翻自残。","王师涉河洛，玉石俱不完。","时节屡迁斥，山河长郁盘。","萧条孤烟绝，日入空城寒。","蹇劣乏高步，缉遗守微官。","西怀咸阳道，踯躅心不安。"],"title":"广德中洛阳作"}
