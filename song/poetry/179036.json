{"author":"苏颂","id":179036,"strains":["平平仄仄仄平○，仄仄平平仄○○。","仄平仄仄仄平平，仄仄平平平仄○。","○平仄平仄仄仄，仄仄平○○仄仄。","仄平仄仄仄平平，仄仄平平仄平仄。","仄平仄仄仄仄平，仄仄平○仄仄仄。","平平仄仄仄仄平，仄○平平平仄仄。","仄平仄○○平平，仄仄平平仄平仄。","仄平○仄仄仄仄，仄仄平○仄○仄。","平平仄仄仄平平，仄仄仄仄平平仄。","平平仄平○仄仄，仄仄○平平仄仄。","仄平仄仄○仄○，○仄仄平仄平仄。","平平平仄仄平平，仄仄平平仄平仄。","平平平○仄平平，平平仄仄平○仄。"],"paragraphs":["西邻击鼓北邻听，饮马持戈密相应。","一朝奋跃事争锋，朔气充盈夸战胜。","中原太平日已久，刃顿兵闲空细柳。","二疆款附岁奔驰，捆载金缯萃渊薮。","饫肥服煖四十年，但欲包藏忘德厚。","谋夫愤愤壮士忧，屡献忠言曾苦口。","庙堂尚论正无为，肯向平时议攻守。","朔方三十有六郡，户敛家输佐行阵。","非无硕画破妖巢，直遣万里威棱振。","皇天爱人犹赤子，纵欲驱之言亦讱。","彼方束手听誓盟，重获岁时贽琛賮。","斯民怀德乐休兵，戍卒归来解锋刃。","皆言邻徼复清夷，嗟哉异类终难信。"],"title":"和林成之五题 西邻"}
