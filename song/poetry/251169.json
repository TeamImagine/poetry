{"author":"王洋","id":251169,"strains":["平平仄○仄，平平仄平平。","平平仄平仄，仄仄仄仄平。","平平平平平，平仄仄仄平。","仄仄仄仄平，仄仄平仄○。","仄平仄仄仄，平仄仄仄平。","○仄仄平平，平仄平仄平。","平平仄仄平，仄仄平仄平。","仄平平仄仄，平○○仄平。","仄平仄平平，仄仄仄仄平。","平平仄仄平，平仄仄仄平。","仄仄平仄平，平平仄○○。","○平仄平仄，仄仄平平平。","平○平仄仄，仄仄仄仄平。","平平仄平平，○仄平平平。","平○仄仄仄，○仄平仄平。"],"paragraphs":["南丰不藏善，逢人说南岩。","南岩亦何好，造物秘此缄。","烟云卬全提，松竹色半酣。","去郭十里赢，守戍僧二三。","乞身满一日，幽事亦可探。","行客问征途，居者萦辔衔。","萧条野店烟，夐静弥勒龛。","念非尘外侣，谁分禅味甘。","受佣作闲人，自缚亦可惭。","于时日在房，山色染霭蓝。","一径盘郁青，群峰列空嵌。","吟泉计涓滴，瀹鼎消尘凡。","端如常德静，可警疾步贪。","扬镳出云门，回首怜烟岚。","公其吐妙语，胜事须指南。"],"title":"曾谹父约游南岩短韵奉呈"}
