{"author":"陆游","id":39220,"strains":["平平仄仄平，仄仄仄仄仄。","平平○仄仄，仄仄平仄仄。","仄平仄仄仄，仄仄平仄仄。","仄仄仄仄平，平仄仄平仄。","平平仄平仄，仄仄仄仄仄。","仄○仄平平，仄平仄○○。"],"paragraphs":["书生每苦饥，得饭已可贺。","黄齑三百瓮，自是天所破。","有时尚不继，得米无暇簸。","昨者雪塞门，烟绝但僵卧。","虽云迫沟壑，老学不敢惰。","夜分唤邻翁，我歌尔当和。"],"title":"斋中杂题四首  其三"}
