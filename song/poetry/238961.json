{"author":"孙觌","id":238961,"strains":["平平仄仄仄，仄仄仄平平。","平仄仄平仄，仄仄仄平平。","仄仄仄仄平，仄仄仄○平。","仄平平仄仄，平仄仄仄平。","平仄仄仄平，平仄仄仄平。","平平平仄仄，仄平仄平平。","仄仄仄平仄，平○仄平○。","仄○平仄仄，仄仄仄仄平。","仄仄仄平平，○仄平○平。","平平平仄仄，平仄仄○平。","仄仄○仄平，平○仄平平。","仄平仄仄仄，仄仄仄仄平。","平平仄平仄，平平平仄平。","仄仄仄平仄，仄仄平平平。","仄仄仄仄平，平平仄平平。","仄平平平仄，○平仄平平。","平平仄○仄，○○仄仄平。","仄仄仄平仄，仄○○平平。","仄仄仄仄平，仄仄仄仄平。","平平仄平仄，平仄○平平。"],"paragraphs":["群休眩鹿马，独觉辨渑淄。","虫鸟岂知道，断尾畏为牺。","草木讵有灵，卫足不如葵。","智嚢樗里子，痴绝顾恺之。","成坏系所遭，何必陋昨非。","仪曹天下士，失身蹈危机。","一斥卧江海，南冠系湘累。","不思蛇起陆，便作鸟择栖。","匿智以为愚，更欲名其溪。","溪山清可厉，溪上碧相围。","石底行翠虬，烟中抹修眉。","一朝纩息定，白日断履綦。","丛祠翳篁竹，秋风生网丝。","凛凛望千载，避世真吾师。","故物不可寻，山川尚华滋。","永怀西州动，兴言北山移。","欣然解其会，了了不复疑。","独醒亦何事，誓将𫗦糟醨。","举酒酹一觞，宛宛度两旗。","蕉黄配丹荔，歌此迎神诗。"],"title":"愚溪"}
