{"author":"吕陶","id":186328,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["咫尺楸枰计虑深，偶缘嬉戏便交侵。","纵横各有往来道，胜负岂无名利心。","终局漫夸兵得地，在宫浑倚士如林。","安危成败何殊此，付与闲人为讨寻。"],"title":"象棋二首  其一"}
