{"author":"葛天民","id":84018,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。"],"paragraphs":["远怀日与静相宜，山色窥帘涧撼扉。","野草自花聊献笑，重云不雨谩垂衣。","人间事业难争长，睡里工夫独造微。","却怪蒙庄犹寐语，梦为胡蝶未忘机。"],"title":"幽居"}
