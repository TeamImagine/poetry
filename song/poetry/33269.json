{"author":"陆游","id":33269,"strains":["仄平平仄平平平，仄仄仄平平仄平。","○平平仄平仄仄，平平仄仄○平○。","平平仄仄仄仄仄，仄仄○平平仄仄。","平平○仄仄平平，平平○平仄平仄。","平平平仄平仄平，平仄仄仄平平平。","仄平仄仄平平仄，仄仄平平平仄平。"],"paragraphs":["建章宫里春风寒，太液水生池面寛。","中人驰奏黄鹄下，龙旗豹尾临池看。","芹香藻暖鹄得意，左右从官呼万岁。","须臾传诏宴公卿，欢声如雷动天地。","时平宫省逰乐多，黄鹄刷羽涵恩波。","小臣珥笔龙墀下，愿继前朝天马歌。"],"title":"太液黄鹄歌"}
