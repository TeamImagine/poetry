{"author":"石介","id":68226,"strains":["○仄平仄平，仄仄平平平。","仄仄平平○，仄仄仄○平。","仄平仄仄平，仄○仄平平。","平平仄仄仄，平仄平平平。","平平仄平仄，仄平仄仄平。","仄平仄仄仄，仄平仄仄平。","仄仄平仄平，平仄平○平。","仄仄仄○○，仄平平○平。","平仄仄仄仄，仄仄○平平。","仄仄○仄仄，仄仄平平平。","仄平仄仄仄，仄仄仄○○。","平仄○平平，仄仄仄仄○。","平平仄○平，仄平仄仄○。","仄平仄平平，仄平仄平平。","仄平○仄仄，仄平平平平。","平仄仄仄仄，平仄仄平平。","仄平仄仄仄，仄平仄平平。","○平平平仄，平仄仄仄平。","仄仄仄仄仄，○○仄平平。","平仄平平仄，仄平仄仄平。"],"paragraphs":["隋帝荒宴游，厚地刳为沟。","万舸东南行，四海困横流。","义旗举晋阳，锦帆入扬州。","扬州竟不返，京邑为墟丘。","吁哉汴渠水，至今病不瘳。","世言汴水利，我为汴水忧。","利害吾岂知，吾试言其由。","汴水濬且长，汴流湍且遒。","千里泄地气，万世劳人谋。","舳𫇛相属进，馈运曾无休。","一人奉口腹，百姓竭膏油。","民力输公家，斗粟不敢收。","州侯共王都，尺租不敢留。","太仓粟峨峨，冗兵食无羞。","上林钱朽贯，乐官求徘优。","吾欲塞汴水，吾欲坏官舟。","请君简赐予，请君节财求。","王畿方千里，邦国用足周。","尽省转运使，重封富民侯。","天下无移粟，一州食一州。"],"title":"汴渠"}
