{"author":"释道潜","id":203266,"strains":["仄平仄平仄，仄仄仄○平。","仄仄平仄仄，平平仄平平。","平平仄仄仄，○仄仄仄平。","平平仄平平，仄仄仄仄平。","仄平平平平，仄仄○仄平。","平平平仄仄，平平仄平平。","平平仄仄仄，平仄平平平。","平平仄平仄，仄仄仄仄平。","仄○○○平，○仄○仄平。","仄仄平仄平，平平仄平平。"],"paragraphs":["汝阳介崧洛，郡邑古且幽。","出郭才数里，招提据清流。","千章郁古木，中有百尺楼。","循梯到朱栏，眼接万象游。","二豪俱才华，笔力胜九牛。","佳辰同览眺，高怀肯悲秋。","轩渠发笑语，辽乱惊凫鸥。","平生读书要，取用不假钩。","想当援毫初，应手如见投。","挹子明月光，泠然洗吾眸。"],"title":"次韵孔处度李荣期同游汝阳城西等慈寺溪堂"}
