{"author":"李处权","id":8661,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，平仄仄平仄仄平。"],"paragraphs":["客舍春寒数挽衣，云重雨湿不闻鼙。","老妻未免负薪叹，稚子何为索饭啼。","南地好山青不断，故园芳草绿应齐。","胸中磈磊但尘土，惭愧锦囊兼玉溪。"],"title":"寄德器二首  其二"}
