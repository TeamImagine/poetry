{"author":"苏泂","id":95964,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["重冈落日思依依，地老天荒阅盛衰。","万古烟萝千古寺，唐朝诗句晋朝碑。","鹤贪清气随僧住，松引寒声助客悲。","十载重来衫鬓改，笋舆回路独移时。"],"title":"云门寺诗"}
