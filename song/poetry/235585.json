{"author":"程俱","id":235585,"strains":["平平○仄平平平，平平仄仄平平平。","平平仄平平仄仄，○平仄仄平平平。","平平○仄仄平仄，仄平○仄平平平。","平平仄仄○仄仄，仄○仄仄○平平。","仄仄仄平仄仄平，平平仄仄平○○。","仄平仄仄仄仄平，○平平仄平平平。","平平仄仄平仄仄，平仄平仄○平平。","平○仄仄仄平仄，平○仄仄○平仄。","平平仄仄仄平平，仄平仄仄平平仄。"],"paragraphs":["朱公将赴成均时，炎炎六月云峰奇。","阊门鼓声催画鹢，陂塘菡萏方华滋。","朝云回首暮云合，汗青嵬磊扃岩扉。","先生顾此重惜去，片帆未肯乘风飞。","贱子乃前致以词，诚知去鲁心迟迟。","丈夫出处会有时，从来猿鹤焉能知。","醇儒况复生盛世，终老岩穴将何为。","公其去矣莫回首，君王仄席思贤久。","公怀慷慨善哉言，挽舟便出枫桥口。"],"title":"送朱伯原博士赴太学"}
