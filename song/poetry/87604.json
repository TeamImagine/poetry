{"author":"韩淲","id":87604,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["幽深终日冷清清，谁肯乘春过水行。","杂踏轩车虽达宦，从容杯酒信豪英。","静看声利身何绊，闲惜芳华意转倾。","相对弦歌有余咏，苦遭风雨也宜晴。"],"title":"弋阳徐宰见过"}
