{"author":"陆游","id":40712,"strains":["平平仄仄仄平平，平仄仄平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["东篱深僻懒衣裳，书卷纵横杂药囊。","无吏征租终日睡，得钱沽酒一春狂。","新营茅舍轩窗静，旋煮山蔬匕箸香。","戏集句图书素壁，本来无事却成忙。"],"title":"东篱三首  其一"}
