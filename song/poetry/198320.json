{"author":"苏辙","id":198320,"strains":["仄仄平平仄，仄仄平仄平。","平平仄平仄，仄仄平平平。","仄仄平仄平，仄仄平仄平。","仄仄仄平仄，平○仄平平。","平仄仄○仄，仄仄平仄平。","仄平平仄平，平仄平平平。","仄平仄平仄，仄平仄平平。","仄仄仄平仄，平平仄○○。","仄仄平仄仄，平平仄平○。","平平仄平仄，仄仄平平平。","仄平仄平仄，仄仄○○○。","仄仄平仄仄，仄仄平平平。","平平仄○仄，平仄平○平。","平平仄平平，平仄平平平。","平平仄仄仄，平仄○仄平。","平仄平仄仄，仄平仄平平。"],"paragraphs":["卖酒高安市，早岁逢五秋。","常怀简书畏，未暇云居游。","十载还上都，再谪仍此州。","废斥免羁束，登临散幽忧。","乡党二三子，结束同一舟。","雨余江涨高，林薄烦撑钩。","积阴荐雷作，两山乱云浮。","雨点落飞镞，江光溅轻沤。","笑语曾未毕，风云遽谁收。","舟人指松桧，古刹依林丘。","老僧昔还住，晚饭迎淹留。","食菜吾自饱，馈肉烦贤侯。","严城迫吹角，归棹随轻鸥。","联翩阅村坞，灯火明谯楼。","肩舆践积甃，涂潦分潜沟。","居处方自适，未知厌拘囚。"],"title":"雨中游小云居"}
