{"author":"楼钥","id":66840,"strains":["平仄仄○仄，平平仄仄平。","平仄仄平仄，○仄仄平平。","仄仄平平仄，平平仄仄平。","仄平平仄仄，○仄仄平平。","仄仄○○仄，平○仄仄平。","平平仄平仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平○。","仄仄平平仄，○○仄仄平。","平○仄平仄，？仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平○仄○平。","仄平平仄仄，平仄仄平平。"],"paragraphs":["门外顿空旷，双眸豁太虚。","谁欤列佳树，正尔对吾庐。","蚤岁曾修业，衰年得定居。","买邻贤伯仲，衣锦旧门闾。","未办三闲屋，先栽数席蔬。","欢娱戏莱服，晨夕奉潘舆。","驷马容虽狭，斋郎住有余。","床金知已尽，瓶粟岂无储。","细草沿阶嫩，新篁得雨初。","窃希仁者静，未觉故人疏。","昼永翻名画，更长理旧书。","何妨抱琴醉，尽好带经鉏。","耋穉同甘苦，儿孙共卷舒。","眼花多掩卷，鬓雪不堪梳。","少饮毋求醉，徐行可当车。","此生千万足，祇愿老樵渔。"],"title":"新辟门径或谓太窄"}
