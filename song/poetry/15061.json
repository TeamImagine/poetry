{"author":"释仲皎","id":15061,"strains":["仄仄平平仄仄平，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["病日飞蝇鬓雪干，欲扶吾道愧衰残。","把他杓柄力何倦，还我镢头心便安。","待摘菜花添午供，便裁荷叶备春寒。","不辞高卧烟霞里，枕上青山最好看。"],"title":"怀剡川故居  其三"}
