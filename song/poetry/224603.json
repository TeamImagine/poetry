{"author":"洪刍","id":224603,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["独来深树初啼鸟，几处高枝已嘒蝉。","坐久每将棋作隠，昼长还觉日如年。","醉乡彭泽陶元亮，句法襄阳孟浩然。","聚散悲欢皆梦幻，南柯同寄曲肱眠。"],"title":"次韵阅道见贻之句"}
