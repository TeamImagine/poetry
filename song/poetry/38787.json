{"author":"陆游","id":38787,"strains":["仄仄平平仄仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["酒力初消睡未厌，卧看香缕绕疏帘。","月高栖鹊重移树，风劲流萤自入檐。","长夏迢迢秋尚远，孤愁冉冉病相兼。","老人本是山中客，扫迹元非畏楚钳。"],"title":"夏夜"}
