{"author":"洪咨夔","id":99410,"strains":["平平仄仄平平仄，？仄平平仄平仄。","○平仄○平仄平，仄仄平平仄平仄。","平○平仄○平平，仄仄平平○平仄。","平平平仄仄平平，平仄○平○仄仄。","仄平仄○仄○○，仄○平平平仄仄。","平平○仄仄平平，仄仄平平仄平仄。","仄平○仄平仄平，仄平仄仄平平平。","○平平平仄仄仄，仄仄仄仄平○平。","仄○平仄平平仄，仄仄平仄平平平。","平○平仄平仄仄，平仄仄仄平平平。","仄平仄○平平仄，仄平仄仄平平平。","平平仄仄仄平仄，仄仄○仄平○○。","仄平仄仄仄平仄，仄平仄仄平平仄。","仄仄平平仄仄平，平仄平平仄平仄。","仄平仄平仄仄平，仄仄○仄○平平。","○平平仄仄平仄，仄仄平仄○平平。","平仄仄仄仄平平平仄仄，平仄平○平仄仄。"],"paragraphs":["红嫣翠湿平阳里，𫐆辘游车汛流水。","苍头拥骑知谓谁，草草人家寄生子。","君王神武重边功，不爱秾华胜桃李。","青鸾扶下五云车，颠倒衣裳冠荐履。","赏功未了说和亲，又堕蛾眉芳梦里。","平章三十六宫春，遣似天骄买驩喜。","朔风吹雪胡马嘶，猎归月淡龙城西。","重旃穹窿压斗帐，泛盎快搅金留犂。","细调弦索为郎鼓，手未推却眉先低。","林深人静孤啄木，春尽树暗双黄鹂。","大居次吹梅花老，小居次舞杨花迷。","屠牙勃窣起为寿，一粲相对酣如泥。","子卿海上亦良苦，牧羝未乳儿先乳。","信道天涯共此情，谁谓姬姜必齐鲁。","妾身不为汉婕妤，下嫁犹获当单于。","从来蕃汉等昆弟，得婿渠不如家奴。","君不见冢象庐山谁比数，青冢名传千万古。"],"title":"昭君行"}
