{"author":"朱翌","id":11188,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["春到春城和雅歌，又携春去度云萝。","过余竹里煎茶久，看子花边簇马多。","千里福星临福地，一时天使挽天河。","江红陈紫留连得，奈此催归尺一何。"],"title":"送福帅"}
