{"author":"宋无","id":167367,"strains":["仄仄平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平○仄，○仄平平仄仄平。","平仄仄平平仄仄，仄○仄仄仄平平。"],"paragraphs":["豆秸灰动拥罏天，品字煨残榾柮烟。","诗草病多删枕上，眼花书久废灯前。","老依萧寺僧留宿，相对蒲团夜不眠。","筋力渐衰余习在，梦中去趁暗门船。"],"title":"答无功岁暮见寄"}
