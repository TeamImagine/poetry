{"author":"岳珂","id":105611,"strains":["仄仄平平平仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["圣治峰前松桧寒，旧游从此解归鞍。","著身泉石无心客，主掌云山正额官。","老去隠居居紫府，新来杂压压黄冠。","门东曾有刘仙洞，剥藓携筇试扣看。"],"title":"将游太平宫小诗呈赵季茂"}
