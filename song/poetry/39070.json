{"author":"陆游","id":39070,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["落叶残芜又一冬，老人光景易匆匆。","不论病惰耕桑业，但恨贫分学问功。","马昔腾骧离冀北，鹤今憔悴返辽东。","六经未与秦灰冷，尚付余年断简中。"],"title":"冬夜读书有感"}
