{"author":"苏轼","id":193789,"strains":["平平仄仄平平平，仄○仄仄平仄○。","仄○仄仄仄平仄，仄○仄仄平平仄。","平仄平平仄仄平，平平仄○仄平平。","仄平平平平仄仄，○仄仄平平○仄。","平平仄仄仄○平，仄仄平平仄仄○。","平平仄仄平平仄，平平仄仄平平仄。","仄平○仄仄平○，○平仄仄平平平。","仄仄仄平平仄仄，○平○仄平平仄。"],"paragraphs":["春山磔磔鸣春禽，此间不可无我吟。","路长漫漫傍江浦，此间不可无君语。","金鲫池边不见君，追君直过定山村。","路人皆言君未远，骑马少年清且婉。","风巌水穴旧闻名，只隔山溪夜不行。","溪桥晓溜浮梅萼，知君系马巌花落。","出城三日尚逶迟，妻孥怪骂归何时。","世上小儿夸疾走，如君相待今安有。"],"title":"往富阳新城李节推先行三日留风水洞见待"}
