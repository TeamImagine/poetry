{"author":"孔武仲","id":200392,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["郁郁青山夹路松，行人笑语绿阴中。","排云架壑无余地，洒面侵襟有好风。","一日劳心非欲速，千年流惠亦何穷。","我来俯仰寻遗爱，更喜清虚万虑空。"],"title":"万松亭"}
