{"author":"释绍昙","id":142949,"strains":["仄仄仄平平仄仄，平仄平平平仄仄。","仄仄平平仄仄平，仄仄仄平平仄仄。","平○平○仄仄○，平平平仄平平平。","仄仄平平仄平○，平平平仄平平平。","平平仄仄平○仄，平仄平平？仄？。","平仄平平仄仄平，仄平○○○平○。","○○仄仄平平平，仄仄平平仄仄○。","仄仄仄○平仄仄，仄平平仄仄平平。"],"paragraphs":["碧落一碑无赝本，非草非真非隶篆。","镜样渝江彻底清，字义炳然人少见。","灵叟珍藏岁月深，南来吴越人争寻。","瘗鹤铭辞匪同调，寒山诗句非知音。","纷纷问字谁亲切，勾不成勾丿不丿。","争得卢公赛子云，一肩担荷柴冲折。","临行密付阿谁边，妙处休云子不传。","索性扫除元字脚，义天云浄月孤玄。"],"title":"灵叟小师悟垓侍者求语"}
