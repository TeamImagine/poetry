{"author":"韦骧","id":191089,"strains":["○○仄平仄，平仄○平平。","平平仄平平，平仄仄仄○。","平平仄平○，平仄仄仄○。","仄○平仄仄，仄仄平平平。","仄仄仄平仄，仄仄平平平。","平平○仄？，仄仄仄平平。","仄平仄平仄，仄仄平仄○。","仄○平平仄，仄仄平平平。","仄仄仄平平，仄仄平平平。","仄仄仄仄平，平仄仄仄平。","平平○仄仄，平仄？仄平。","○平仄○○，仄○仄仄平。"],"paragraphs":["行行晚洲岭，高若离人寰。","肩舆薄层霄，身在杳霭间。","朝天及青泥，谁谓蜀道难。","岂如兹峻陟，不类羊肠盘。","斗上五千尺，步步须跻攀。","隆冬犹汗浃，睥睨唯心寒。","旁霑宿云润，下视飞鸟闲。","恍如陶公梦，插翼冲天关。","潜慕汉忠臣，叱驭毋盘桓。","古语固有之，鸩毒比宴安。","君恩思未报，何敢惮险艰。","临风一长吟，所叹两鬓斑。"],"title":"晚洲岭"}
