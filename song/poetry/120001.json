{"author":"蔡仲龙","id":120001,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["圣朝兴运自天开，又直临轩策草莱。","廷对自惭无宿构，胪传何意冠群魁。","幸瞻北阙承殊宠，忍负南山咏有台。","稽首君恩难报称，誓殚忠赤赞规恢。"],"title":"谢恩诗"}
