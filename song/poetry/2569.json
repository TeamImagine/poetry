{"author":"宋庠","id":2569,"strains":["○仄平平仄，平平仄仄平。","平平仄平仄，仄仄仄平平。","仄仄平平仄，平平○仄平。","平平平仄仄，平仄○平平。","○仄平平仄，平平仄仄平。","○平仄平仄，平仄仄平平。","仄仄平平仄，平平仄仄平。","仄平○仄仄，仄仄仄○平。"],"paragraphs":["泱漭朝云簇，凄迷暮澍繁。","光生断冰水，色暗夕阳原。","牧{牛孛}随归笠，栖鸡占凿垣。","云辎寒未发，鸿弋暝逾喧。","庭狭坳堂隘，檐高绠溜翻。","泥涂采薪径，烟火纬萧门。","桂偃幽岩盖，兰滋旧畹根。","抚柯兼撷秀，并是忆王孙。"],"title":"初春宿雨"}
