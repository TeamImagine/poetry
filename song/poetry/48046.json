{"author":"杨万里","id":48046,"strains":["仄仄仄○仄，仄仄仄仄○。","平平仄仄仄，平仄平仄平。","平平仄平仄，仄仄平仄平。","仄仄仄仄仄，仄○仄平平。","平平仄平○，仄仄平仄平。","仄平平仄仄，仄仄平平○。","仄仄平仄仄，平平平仄平。","仄仄平平○，仄仄平平平。","平仄仄平仄，仄平仄平○。","仄○仄平仄，仄仄仄仄平。","平平平○○，平平平仄平。"],"paragraphs":["昨雨败重九，谓并败此行。","云师出小谲，垂晓偷放晴。","初愁落君后，我反先出城。","𥩟立已小倦，喜闻马来声。","南山有新观，大殿初落成。","入门山脊动，仰目天心横。","柱起龙活立，檐飞鹏怒升。","影入西湖中，失尽千峰棱。","天竺拉灵隠，骏奔总来庭。","老禅定何巧，幻此壮玉京。","书生茅三间，饥眠方曲肱。"],"title":"九月十日同尤延之观浄慈新殿"}
