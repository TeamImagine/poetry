{"author":"白居易","id":15518,"strains":["仄仄平平仄，平平仄仄平。","平○平仄仄，平仄仄平平。","仄仄平平○，平平仄仄○。","平平平仄仄，仄仄仄平平。","平仄平○仄，○平仄仄平。","平平平仄仄，平仄仄平○。"],"paragraphs":["甲第何年置，朱门此地开。","山当宾阁出，溪绕妓堂回。","覆井桐新长，阴窗竹旧栽。","池荒红菡萏，砌老绿莓苔。","捐馆梁王去，思人楚客来。","西园飞盖处，依旧月裴回。"],"title":"题故曹王宅"}
