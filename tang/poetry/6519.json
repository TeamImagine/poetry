{"author":"戴叔伦","id":6519,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["南天胡马独悲嘶，白首相逢话鼓鼙。","野战频年沙朔外，旌竿高与雪峰齐。","扁舟远泛轻全楚，落日愁看旧紫泥。","早晚瑶阶归伏奏，独能画地取关西。"],"title":"赠史开府"}
