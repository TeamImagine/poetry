{"author":"胡铨","id":16355,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["暗里寻香自不迷，照空焉用夜燃脐。","欲危疏朵风吹老，太瘦长条雨飐低。","孤艳几时同把盏，野香犹记助看题。","唐人未识高标在，浪自纷纷说李蹊。"],"title":"和和靖八梅  其一"}
