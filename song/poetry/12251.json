{"author":"胡寅","id":12251,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["念昔京都昼掩关，黑云黄雾塞人寰。","南城扫雪迎耶律，北道闻风拜禄山。","不为身谋心皎皎，已终臣事意闲闲。","何人得与高名并，千古常山谅可班。"],"title":"挽刘忠显  其一"}
