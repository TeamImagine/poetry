{"author":"葛胜仲","id":230873,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄仄平仄仄，平平仄仄仄仄仄。","仄平仄仄平平仄，仄仄平平仄仄平。"],"paragraphs":["循牒腾装冒苦寒，伤离愁思定应宽。","剸烦狱市才称健，奔命邮亭岁欲阑。","赤米素盐厨寂寂，清泉白石路漫漫。","到家尺一应催召，闻说知音正执桓。"],"title":"次韵韩景贤承议自金陵沿檄宣歙道中见贻二首  其一"}
