{"author":"王建","id":7960,"strains":["仄平平○平仄仄，仄平仄平平仄仄。","平平平平平仄仄，平平○仄仄仄仄。","仄平平平仄仄平，平○仄仄平平平。","仄平仄仄平仄仄，○平○仄仄○○。","仄平仄仄仄平仄，○仄平平仄仄仄，平平仄平平仄仄。"],"paragraphs":["馆娃宫中春日暮，荔枝木瓜花满树。","城头乌栖休击鼓，青蛾弹瑟白纻舞。","夜天曈曈不见星，宫中火照西江明。","美人醉起无次第，堕钗遗珮满中庭。","此时但愿可君意，回昼为宵亦不寐，年年奉君君莫弃。"],"title":"白纻歌二首 二"}
