{"author":"周孚","id":63260,"strains":["平平仄仄平平仄，仄仄平平平仄仄。","平○平平仄○仄，仄仄平平仄平仄。","平平仄仄仄平平，仄仄仄仄平○平。","平平仄仄○仄仄，平平仄仄平平平。","仄平仄平平仄○，○仄仄平平仄○。","平平仄仄仄仄平，仄仄平平平仄仄。","仄平仄仄平仄平，仄仄○仄○平平。","平平○仄仄平仄，仄仄平平平仄平。"],"paragraphs":["平生四海龚夫子，昔日穷愁今尚尔。","车如鸡栖马如狗，笑指尘编作知己。","群儿不识老弥明，一语落纸惭且惊。","森森老干苍桧耸，寥寥雅奏黄锺鸣。","万牛不来羞自献，正与古人同此叹。","霜髯雪鬓可奈何，但愿穷年常饱饭。","北风凛凛冬欲残，日莫更复衣裳单。","黄金如粟赵居士，傥有绨袍遮此寒。"],"title":"赠龚良臣并柬双融赵居士"}
