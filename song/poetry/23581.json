{"author":"王十朋","id":23581,"strains":["仄仄平平仄仄平，平仄仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["不比求游占一科，无施不可患才多。","手持江海一麾去，梦与神仙七字哦。","客里有书情愈重，别来多病鬓添皤。","郡斋独坐岁华莫，眼见官梅深忆何。"],"title":"子绍至云安复和前韵见寄酬以二首  其二"}
