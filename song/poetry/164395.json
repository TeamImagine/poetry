{"author":"仇远","id":164395,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["桃柳参差出短墙，小楼突兀看湖光。","出门便与青山对，读易能消白日长。","砚石洗来如玉润，药苗晒得似茶香。","邻僧亦有通文者，常把诗来恼漫郎。"],"title":"元友山南山新居  其一"}
