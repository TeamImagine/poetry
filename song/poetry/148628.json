{"author":"方回","id":148628,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["市声巷语哭还歌，客舍喧啾奈汝何。","才出城闉愁眼豁，适逢秋霁病身和。","力行古道于时背，心感皇天所相多。","鸿雁稻粱焉用足，政须寥廓谢虞罗。"],"title":"舟出东新桥"}
