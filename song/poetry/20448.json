{"author":"李石","id":20448,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["别去名园走路尘，啼妆犹浥露痕新。","且陪东阁诸侯客，粗了西湖一半春。","试与清泉召魂魄，已惊黄蜡损精神。","回头却忆风流守，金粉珊珊堕舞茵。"],"title":"谢彭守送花"}
