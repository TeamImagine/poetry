{"author":"黄庚","id":160582,"strains":["仄仄平平仄仄平，平平仄仄仄平平。","平平平仄平平仄，平仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["行部巡荒察吏奸，皇皇使节古刑官。","声摇天上星辰动，清逼云间风露寒。","肃政严持三尺法，恤民特放一分宽。","香名已覆金瓯底，便作他年宰相看。"],"title":"上廉访分司官"}
