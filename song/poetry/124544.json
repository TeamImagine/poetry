{"author":"邵雍","id":124544,"strains":["平仄平平平仄平，仄平平仄仄平平。","平平仄仄仄仄仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["安乐窝中虽不拘，不拘终不失吾儒。","轻醇酒用小盏饮，豪壮诗将大字书。","花木暄妍春雨后，山川澄净九秋余。","闲中意思长多少，无忝人间一丈夫。"],"title":"安乐窝中吟  其一二"}
