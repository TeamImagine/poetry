{"author":"葛胜仲","id":230841,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["披卷疲劳亦暂停，相携款睇聚闲庭。","绘图细阅吴生品，茗碗分评陆子经。","榜帖未应凭主第，文穷端已送奴星。","球场絷锁惊逾月，可信流光甚疾霆。"],"title":"再次韵四首呈至父  其四"}
