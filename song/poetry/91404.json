{"author":"释居简","id":91404,"strains":["平○仄仄○仄平，仄平仄仄平平平。","平仄仄仄仄仄平，仄仄仄仄○平○。","平仄仄平仄仄仄，仄仄仄平平仄仄。","仄平仄仄○○平，平仄仄仄○平平。","仄仄○○仄平仄，平平仄仄平平仄。","仄平仄仄仄仄平，仄仄仄仄仄仄○。","仄平仄仄平平平，平平平仄仄仄平。","仄平仄仄平○仄，平仄平平仄平仄。","○仄平○仄仄平，仄○仄仄平平仄。"],"paragraphs":["梁楷惜墨如惜金，醉来亦复成漓淋。","天籁自响或自喑，族史阁笔空沉吟。","前日去寻子赵子，道院水亭秋色里。","幻成赵子骑蹇馿，潇洒不减骑鲸鱼。","又冩深衣跨牛客，云生谷口耕阡陌。","按图绝叫喜欲飞，棹笔授我使我题。","我方拄眼孤山西，岑楼残碧澹扫眉。","见成一段诗中画，宜雨宜晴四时挂。","输与滕王蛱蝶图，坐收少室山人贾。"],"title":"赠御前梁宫干"}
