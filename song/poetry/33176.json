{"author":"陆游","id":33176,"strains":["仄仄平平平仄平，仄平平仄仄平平。","平平仄仄仄平仄，仄仄平平仄仄平。","仄仄平平仄平仄，仄平平仄仄平平。","仄平平仄平平仄，平仄平平仄仄平。"],"paragraphs":["大面山前秋笛清，细腰宫畔莫滩平。","吴樯楚柁动归思，陇月巴云空复情。","万里风尘旧朝士，百年铅椠老书生。","水村渔市从今始，安用区区海内名。"],"title":"秋思三首  其一"}
