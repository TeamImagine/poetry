{"author":"傅察","id":254193,"strains":["平仄仄平仄，平平仄仄○。","仄平仄仄仄，平仄○平平。","平平仄平仄，仄仄平○平。","○平仄仄仄，仄仄平平平。","仄仄仄平仄，平平仄平平。","仄仄仄仄仄，仄仄平平○。","平平平平仄，仄仄平平平。","平平仄平仄，平平仄平平。","平仄仄仄平，仄○仄○○。","平○仄仄仄，平平仄平平。","平仄平平仄，仄平仄仄平。","平平仄仄平，仄○仄平平。"],"paragraphs":["蜗舍不容膝，烦歊局寝兴。","岂惟倦束带，𫄨绤犹云憎。","清微跨城角，窣兀疑凝冰。","深池暮黯黯，远岫朝棱棱。","往岁与申子，宾朋日云蒸。","遂令栋宇陋，顾盻流名称。","先生今诗伯，气欲青云凌。","锵然出佳句，椒兰布畦塍。","邀我避暑游，意重愧难胜。","何当酌沆瀣，神明自清澄。","嗟彼浮名者，此亭岂易升。","踟蹰恐后时，摄衣请先登。"],"title":"次韵廉夫登清微亭二首  其一"}
