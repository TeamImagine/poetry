{"author":"洪适","id":28252,"strains":["仄平平仄仄平平，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["涉秋无复滴阶声，夜雨随风尘已清。","平日爱山营一壑，老来学圃列三城。","园夫种树元无术，篱菊分丛独晚荣。","蹑屐问花兼问柳，不须乘毳可泥行。"],"title":"酬景卢谢菊"}
