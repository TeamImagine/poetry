{"author":"方回","id":148856,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雨足秧畴始放晴，乡邻所至有欢声。","宰公明察无冤狱，太守辛勤自劝耕。","我昔黄童成白首，谁今赤子视苍生。","定知米价秋来减，遍买村醪处处行。"],"title":"次韵金汉臣喜晴"}
