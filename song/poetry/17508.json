{"author":"郑樵","id":17508,"strains":["平仄平平仄仄平，平平仄仄仄平平。","平平仄仄平平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["驹隙光阴岁已残，门门竹爆共团栾。","烧成焰焰丹砂瑰，碎尽琅琅碧玉竿。","唤转韶光新景燠，辟除恶魅旧时寒。","主人从此占佳瑞，再入为霖洒旱干。"],"title":"观除夕火爆"}
