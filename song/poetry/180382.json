{"author":"王安石","id":180382,"strains":["平平平仄仄平平，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["潮沟东路两牛鸣，十亩漪涟一草亭。","委质山林如许国，寄怀鱼鸟欲忘形。","纷纷易变浮云白，落落谁锺老柏青。","尚有使君同好恶，想随秋水肯扬舲。"],"title":"招吕望之使君"}
