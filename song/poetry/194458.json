{"author":"苏轼","id":194458,"strains":["仄仄平平平，仄仄仄平仄。","平○仄平仄，平仄○仄仄。","○平仄平仄，仄仄平仄仄。","仄平○仄仄，仄仄平平仄。","平平平仄○，平仄○平仄。","仄○平仄○，？仄○平仄。","平平仄仄仄，仄仄仄平仄。","仄仄仄平平，平仄仄○仄。","○○平仄仄，仄仄平仄仄。"],"paragraphs":["种稻清明前，乐事我能数。","毛空暗春泽，针水闻好语。","分秧及初夏，渐喜风叶举。","月明看露上，一一珠垂缕。","秋来霜穗重，颠倒相撑拄。","但闻畦陇间，蚱蜢如风雨。","新舂便入甑，玉粒照筐筥。","我久食官仓，红腐等泥土。","行当知此味，口腹吾已许。"],"title":"东坡八首  其四"}
