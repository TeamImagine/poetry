{"author":"梅尧臣","id":57190,"strains":["仄仄仄平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["拜垅忽生寒食心，应缘春入感啼禽。","泪霑宿草根仍冻，马立荒沙迹已深。","野老辍耕风料峭，山房开昼日阴森。","归鞍却望原头路，羃历轻烟物景沉。"],"title":"依韵和孙浦二都官展墓由大明精舍而归  其二"}
