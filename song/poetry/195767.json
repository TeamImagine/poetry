{"author":"苏轼","id":195767,"strains":["○○平平仄，仄平平仄平。","平平仄平仄，仄仄平平平。","平平仄平○，仄仄仄平平。","○平仄平平，仄仄○平平。","仄平仄仄平，平仄仄平平。","平平仄平仄，○仄仄仄平。","平仄仄仄平，平仄○平平。","仄仄仄平仄，仄仄平仄平。","仄仄平仄仄，平平仄平平。","仄平平仄仄，仄仄○仄平。","平平○仄平，仄仄仄仄平。","仄平仄仄仄，仄仄仄仄平。"],"paragraphs":["闲燕言仁义，是非安可无。","非非义之属，是是仁之徒。","非非近乎讪，是是近乎谀。","当为感麟翁，善恶分锱铢。","抑为阮嗣宗，臧否两含糊。","刘君有家学，三世道益孤。","陈古以刺今，䌷史行天诛。","皎皎大明镜，百陋逢一姝。","鹗立时四顾，何由扰群狐。","作堂名是是，自说行坦途。","孜孜称善人，不善自远徂。","愿君置座右，此语禹所谟。"],"title":"刘壮舆长官是是堂"}
