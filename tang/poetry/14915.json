{"author":"白居易","id":14915,"strains":["仄仄平平平，平平平平平。","平仄平仄仄，仄仄仄○平。","仄仄仄仄平，仄○○平平。","仄仄仄平仄，○平平仄平。","仄仄仄○仄，仄平平仄平。","仄仄○仄仄，平仄○○平。","仄平仄仄○，平平平仄平。","仄平仄仄○，平仄仄仄平。","○平仄平平，仄平仄平平。","平平仄○仄，○仄仄平平。","仄仄平仄平，仄平平仄平。","仄仄平仄仄，平平仄仄平。","○平○平仄，仄仄平仄平。"],"paragraphs":["海水无风时，波涛安悠悠。","鳞介无小大，遂性各沈浮。","突兀海底鳌，首冠三神丘。","钓网不能制，其来非一秋。","或者不量力，谓兹鳌可求。","赑屃牵不动，纶绝沈其钩。","一鳌既顿颔，诸鳌齐掉头。","白涛与黑浪，呼吸绕咽喉。","喷风激飞廉，鼓波怒阳侯。","鲸鲵得其便，张口欲吞舟。","万里无活鳞，百川多倒流。","遂使江汉水，朝宗意亦休。","苍然屏风上，此画良有由。"],"title":"题海图屏风"}
