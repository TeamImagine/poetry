{"author":"孟郊","id":13239,"strains":["仄平平○○，仄仄平仄平。","仄平仄仄○，仄仄仄仄平。","仄平平○平，仄仄仄平平。","○平仄仄平，○仄平○平。","仄仄平仄仄，仄平○平平。","仄平仄仄仄，平仄仄仄平。"],"paragraphs":["棘针风相号，破碎诸苦哀。","苦哀不可闻，掩耳亦入来。","哭弦多煎声，恨涕有余摧。","噫贫气已焚，噫死心更灰。","梦世浮闪闪，泪波深洄洄。","薤歌一以去，蒿闭不复开。"],"title":"吊卢殷 三"}
