{"author":"任希夷","id":84148,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["紫坛熙事乐高张，天胙皇家福简穰。","六奏声中来象物，万灯明处望龙章。","星珠月璧清宵丽，风马云车碧落翔。","屡有诏书崇简约，只将诚意动苍苍。"],"title":"郊祀庆成三首  其一"}
