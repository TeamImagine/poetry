{"author":"冯山","id":191386,"strains":["○平仄仄平平仄，仄仄平平平仄仄。","仄仄平平仄仄平，仄仄平平仄平仄。","仄平仄平仄仄仄，平平仄仄平平仄。","平平仄仄仄平仄，仄仄○平平平仄。","平平仄○仄仄仄，仄仄仄平仄仄仄。","○平仄平仄平仄，○仄平平平仄仄。","○平仄平平○仄，仄仄平平仄○仄。","平平仄仄仄平仄，平仄平平仄平仄。","平平平○仄仄仄，仄仄仄○平仄仄。","仄仄平仄仄○仄，平仄○平仄平仄。","仄仄仄平仄平仄，平平仄○仄○仄。","仄仄○平仄仄平，仄仄仄平平仄仄。"],"paragraphs":["从来贵阀多豪俊，失在矜持骄与泰。","白屋寒门亦有人，往往穷愁损英概。","得时旧恩报不暇，安能与语功名会。","骅骝摆首倦衔策，一蹶中途为伤𫘝。","簪缨要重畎亩壮，所养既完发亦大。","磨礲宝刀挫圭璧，更向天资才术外。","正基太师丞相后，学博文清古冠带。","天机不露骥盘枥，云气虽升蜃沉海。","平生胸中未一出，万事食间宜少待。","语默机巧孟轲盗，颜色睢盱次山丐。","世故未能以身徇，家声欲传道犹在。","远别相知试一言，不是向人歌慷慨。"],"title":"送程嗣恭正基提刑赴阙"}
