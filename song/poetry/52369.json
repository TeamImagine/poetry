{"author":"释宝昙","id":52369,"strains":["仄平平平仄仄仄，平仄仄仄○平平。","仄平仄仄仄平仄，仄仄平仄平○平。","平平平平○平仄，仄仄仄仄平平平。","仄平仄仄仄仄仄，○平仄仄平平平。"],"paragraphs":["蜜蜂于花似不薄，肥出两股中边甜。","嗅香嚼蜡总风味，不损花艳何其廉。","刘郎平生堕香国，老鬓不下花飞粘。","可怜酿蜜不满斛，空余稚乳谁家檐。"],"title":"题刘夷叔诗稿后"}
