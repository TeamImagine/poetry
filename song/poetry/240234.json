{"author":"周紫芝","id":240234,"strains":["平平仄仄平仄○，仄平仄○平平平。","仄平平仄仄平仄，平仄？平○仄平。","仄平仄平仄平仄，仄仄仄仄○平平。","仄平平平仄○仄，平仄平平仄○仄。","○平仄仄平仄平，仄仄平平平仄○。","平平仄仄平仄平，仄○平仄平平平。","○平仄仄仄仄仄，仄仄仄仄平平平。","仄平仄仄仄仄仄，平仄仄仄仄？平。","平平○仄平仄仄，平仄仄平平仄平。","仄仄平平仄仄仄，○○仄仄平平平。","平○仄仄仄仄仄，平仄仄平○仄平。"],"paragraphs":["虞郎种粟秋不收，一生坎轲多穷愁。","有才无命百寮底，人笑猕猴骑土牛。","蚤时脱身隐吴市，晚岁作吏分糟丘。","贵人官高印如斗，君独鸡栖马如狗。","骑曹只可呼马曹，漫仕何人知漫叟。","平生好竹心未阑，小分云岭青檀栾。","横窗尚恐翠露薄，得雨便作秋声寒。","向来麹糵一扫尽，风月已足供蹒跚。","吾门如市心若水，箕坐不知身是官。","念我平生绝韵友，相从久结无情欢。","君当下榻我亦往，风雨对眠听梦残。"],"title":"伯瞻作酒官植竹局中见索鄙句"}
