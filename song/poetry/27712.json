{"author":"邓深","id":27712,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["话别哦诗当酒瓯，竹萌成笋麦方秋。","数声春后呼风鸟，百丈朝来送浪舟。","已得通津好消息，何妨旧物小淹留。","到官应动乡关思，南浦西山若个优。"],"title":"赠别饶云叟赴万州教官"}
