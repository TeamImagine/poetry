{"author":"刘敞","id":174882,"strains":["仄平平平○仄平，仄仄仄仄平仄平。","仄平仄仄仄平仄，平仄平仄平○平。","○平仄平平仄仄，仄仄仄仄平仄平。","仄平仄仄仄平仄，平仄仄仄○平平。","仄○平仄仄仄仄，仄仄仄仄平○平。","平仄仄仄平仄平，平仄平仄仄平平。","○仄仄平平仄仄，仄平仄仄平仄平。","仄平○仄仄平仄，仄仄仄仄平平平。","平平仄平○仄仄，平仄仄仄平平○。","仄平仄仄仄仄仄，仄仄平仄○平平。","平仄平平仄○仄，平仄仄仄平平平。","平○仄仄仄平仄，仄仄仄仄仄平平。","仄仄仄仄仄平○，仄仄仄平○仄平。","仄仄平平仄仄仄，仄仄仄仄平平平。","仄平仄平仄平仄，○仄平仄平平平。","平平平○仄仄仄，仄仄平仄平仄平。"],"paragraphs":["汉家初成长乐宫，亦以十月朝百工。","武夫崛起少仪节，秦制苟简非王风。","犹云始知天子贵，此甚可笑田舍翁。","圣朝礼乐百年备，文物寖盛兼羲农。","月正元日古所用，数岁一讲宾王公。","东至日出西太蒙，南极丹穴北崆峒。","重译款关惟恐后，奉琛荐币无不恭。","太常调乐辨韶武，少府拭璧差桓躬。","旗常卷舒王路肃，干羽出没顽民从。","协风入律效朔易，瑞雪盈尺迎年丰。","阴惨阳舒变顷刻，天决地辟含冲融。","君看此等圣人事，岂得复顾叔孙通。","道旁撃壤九龄叟，校室受书三尺童。","惯习升平不自觉，岂悟帝力高无穷。","赖君作诗播英实，如以鸣鼓祛昏聋。","吾知朝廷亿万载，与地侔富天比崇。"],"title":"和吴九元会"}
