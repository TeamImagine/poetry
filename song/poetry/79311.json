{"author":"欧阳修","id":79311,"strains":["○仄仄平平，平平仄仄平。","仄平平仄仄，平○仄平平。","平仄平平仄，平平仄仄平。","仄平平仄仄，平仄○平平。","仄仄平平仄，平平仄仄平。","平平平仄仄，平仄仄平平。","仄仄平○仄，平平仄仄平。","平平平仄仄，平仄仄平平。","平仄平平仄，平平仄仄平。","仄平平○仄，？仄仄平平。","仄仄平平仄，平平○○平。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄○平。","仄仄平平仄，○平仄仄○。","平平平仄仄，○仄仄平平。"],"paragraphs":["三峡倚岧峣，同迁地最遥。","物华虽可爱，乡思独无聊。","江水流青嶂，猿声在碧霄。","野篁抽夏笋，丛橘长春条。","未腊梅先发，经霜叶不凋。","江云愁蔽日，山雾晦连朝。","斫谷争收漆，梯林鬭摘椒。","巴賨船贾集，蛮市酒旗招。","时节同荆俗，民风载楚谣。","俚歌成调笑，摖鬼聚喧嚣。","得罪宜投裔，包羞分折腰。","光阴催晏岁，牢落惨惊飙。","白发新年出，朱颜异域销。","县楼朝见虎，官舍夜闻鸮。","寄信无秋雁，思归望斗杓。","须知千里梦，长绕洛川桥。"],"title":"初至夷陵答苏子美见寄"}
