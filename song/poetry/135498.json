{"author":"吴中复","id":135498,"strains":["平平平仄仄平平，平仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["贤侯新葺水云乡，虚阁峥嵘绿渺茫。","波面长桥步明月，人家疏影带残阳。","风中白鸟侵烟去，雨后红蕖拥袖香。","从此郡图添故事，岁时遗爱似甘棠。"],"title":"众乐亭二首  其一"}
