{"author":"苏轼","id":193972,"strains":["平平平仄仄平平，仄仄平平仄仄平。","平仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西来烟障塞空虚，洒遍秋田雨不如。","新法清平那有此，老身穷苦自招渠。","无人可诉乌衔肉，忆弟难凭犬附书。","自笑迂疏皆此类，区区犹欲理蝗余。"],"title":"捕蝗至浮云岭山行疲苶有怀子由弟二首  其一"}
