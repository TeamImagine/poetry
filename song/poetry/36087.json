{"author":"陆游","id":36087,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平平仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["桐庐朝暮苦匆匆，潇洒宁能与昔同。","堆案文书生眼黑，入京车马涨尘红。","逢迎风月曲生事，弹压江山毛颕功。","二子年来俱扫迹，颓然堪笑一衰翁。"],"title":"读范文正潇洒桐庐郡诗戏书"}
