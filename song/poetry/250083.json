{"author":"郭印","id":250083,"strains":["平仄平平仄仄平，仄平仄仄平平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["林壑栖迟两见春，一笻一麈任天真。","莺花世界无停晷，电露光阴莫负身。","蚁战蜗争那复问，鱼浮鸟戏自相亲。","长江不日桃花浪，筑石牢堤急倩人。"],"title":"春日云溪即事二首  其二"}
