{"author":"苏过","id":230088,"strains":["平平仄平平，平平仄平仄。","仄○仄平平，○仄平仄仄。","平平仄仄平，平平平仄仄。","仄平平平仄，平仄仄仄仄。","仄○平平仄，仄仄仄仄仄。","仄○仄平仄，仄仄仄仄仄。","○○仄仄仄，仄仄平平仄。","仄平○仄仄，仄仄平○仄。","仄平○仄仄，仄○○仄仄。","仄仄仄仄平，平平○仄仄。","仄仄仄平○，平○平仄仄。"],"paragraphs":["轩裳定浮云，于人竟何得。","不如饱诗书，颇似勤播植。","丰凶纵有时，穮蓑无倦色。","会须酬高廪，何用遽枉尺。","我观徐夫子，六艺自警饬。","肯回少年驾，闭户志匪石。","弹冠岂不好，恐遂林泉隔。","一朝堕世网，顿判云间翮。","曲高和自寡，得丧相什伯。","愿子保岁寒，功名当远索。","俯首簿书间，聊将逃遣谪。"],"title":"次韵答徐翼之画木石  其一"}
