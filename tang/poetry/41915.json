{"author":"齐己","id":41915,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["枪旗冉冉绿丛园，谷雨初晴叫杜鹃。","摘带岳华蒸晓露，碾和松粉煮春泉。","高人梦惜藏岩里，白硾封题寄火前。","应念苦吟耽睡起，不堪无过夕阳天。"],"title":"闻道林诸友尝茶因有寄"}
