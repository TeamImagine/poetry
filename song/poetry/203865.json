{"author":"孔平仲","id":203865,"strains":["仄仄平平仄仄平，平平平仄平平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["北望登州匹马驰，驼裘孤扇任风吹。","才闻使者方相委，事属公家不敢辞。","聚落萧条宿山县，波涛浩荡瞰天池。","烦君一上蓬莱阁，归说扶桑日出时。"],"title":"陈宗圣县丞往登州问有所干以此托之"}
