{"author":"王十朋","id":22461,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["涧毛纤细荫青松，会见成仙与化龙。","孤屿两峰多臭味，一茎九节异香茸。","羡师得句侵澄观，顾我谈经愧叔重。","明日还家带沧海，园林小小可能容。"],"title":"月上人以拳石植海松莳菖阳于四际苍姿秀色锺清气于几案间以为梅溪之野人赠兼惠诗章因与酬唱凡四首  其四"}
