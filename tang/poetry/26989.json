{"author":"曹邺","id":26989,"strains":["○平平仄平，仄仄平平仄。","仄平仄平仄，仄仄○仄仄。","平○平仄仄，仄仄平平仄。","仄平仄仄平，平仄○仄仄。","仄仄平平仄，平平平仄仄。","仄平平仄○，仄仄仄仄仄。","平仄平仄平，仄仄平仄仄。","仄仄仄仄仄，平平○平仄。","○平仄仄平，仄仄仄平仄。"],"paragraphs":["当春人尽归，我独无归计。","送君自多感，不是缘下第。","君看山上草，尽有干云势。","结根既不然，何必更掩袂。","澧水鲈鱼贱，荆门杨柳细。","勿为阳艳留，此处有月桂。","言毕尊未干，十二门欲闭。","伫立望不见，登高更流涕。","吟君别我诗，怅望水烟际。"],"title":"送厉图南下第归澧州"}
