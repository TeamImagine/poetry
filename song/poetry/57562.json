{"author":"梅尧臣","id":57562,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["郊原物老莽然中，寓兴驱车向国东。","夹道名园迷屈曲，压枝秋实乱青红。","寒畦覆绿将收菜，野蝶双飞尚绕丛。","田父欣来问行幸，依稀还似鬭鸡翁。"],"title":"依韵和永叔秋日东城郊行"}
