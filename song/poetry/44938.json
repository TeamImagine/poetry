{"author":"杨万里","id":44938,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["紫禁仙人视草闲，宫云低到绮疏间。","玉妃为作回风舞，金炬高烧带笑看。","得句却嫌椽笔小，冲泥遣慰客毡单。","夜哦妙语锵鸾鹤，不觉梅梢霁日团。"],"title":"中书胡舍人玉堂夜直用万里所和汤君雪韵和寄逆旅再和谢焉"}
