{"author":"刘克庄","id":111633,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["已傍先庐敞便斋，善和万卷与君偕。","少时岁月真驰隙，圣处工夫未涉涯。","海浅蓬莱疑可近，云深阊阖不容排。","信书至老成何事，有酒聊浇磊块怀。"],"title":"用强甫蒙仲韵十首  其九"}
