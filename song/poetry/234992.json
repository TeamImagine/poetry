{"author":"叶梦得","id":234992,"strains":["仄仄平平仄仄平，平平仄仄仄平平。","平平平仄仄仄仄，仄仄平平平仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["鼓角遥闻出塞声，边风吹雁过高城。","疆陲无复戊己尉，盗贼犹怜壬午兵。","岁晚胡床闭深阁，夜长刁斗听连营。","便须从此传烽息，要及春农论劝耕。"],"title":"连日边报稍稀西斋默坐"}
