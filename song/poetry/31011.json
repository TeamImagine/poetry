{"author":"李流谦","id":31011,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。"],"paragraphs":["九陌黄尘涴客裾，随人亦恐到茅庐。","朝朝山色供凭槛，夜夜溪声伴读书。","可要功名惊宇宙，分知骨相合樵渔。","晚来小艇冲烟出，江上有人争卖鱼。"],"title":"井上即事"}
