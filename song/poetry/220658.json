{"author":"邹浩","id":220658,"strains":["仄平平仄平，仄平○仄仄。","仄平仄平平，平平仄平仄。","仄平平仄平，仄仄平平仄。","仄平平平平，平平仄平仄。","平平平仄平，仄仄仄仄仄。","平仄仄平平，仄仄平仄仄。","○平仄仄平，仄仄平仄仄。","平平平仄平，仄仄仄平仄。","○仄平○平，平平仄平仄。","平平仄仄仄，平平仄平仄。"],"paragraphs":["叩门无季心，尔来空缓急。","若人作枯蓬，随风落遥隰。","袖书珠玉昏，匣剑蛟龙涩。","雪花陵春阳，山寒拥扉入。","孤松初自高，短绠岂易汲。","伊予不逢年，所向惊束湿。","分携忽岁迁，结念成骨立。","萧萧清潩滨，冉冉白鸥集。","盟好何当寻，瓜时亦云及。","东游傥未忘，芦边一渔笠。"],"title":"用前韵寄德符"}
