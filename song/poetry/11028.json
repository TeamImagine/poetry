{"author":"朱翌","id":11028,"strains":["仄平仄仄仄，仄仄仄平仄。","平仄平仄平，○仄平仄仄。","仄○仄仄平，仄仄平○仄。","平平仄平平，平仄仄平仄。","仄仄仄平平，平平仄平仄。","仄仄平仄仄，平平仄○仄。","仄仄仄平平，仄平仄平仄。"],"paragraphs":["战休左触氏，梦破大槐国。","肝胆方一家，燕越非异域。","是中路坦平，本自无降陟。","乾坤有乾坤，无极复无极。","海角尽东南，天门洞西北。","万里无寸草，何人不相识。","亦有鼓刀儿，大烹举铜鬲。"],"title":"十月旦读子美北风吹瘴疠羸老思散策之句初寮尝作十诗因次其韵  其一"}
