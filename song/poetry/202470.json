{"author":"陆佃","id":202470,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["七十平头便拂衣，舞雩风月有光辉。","寻常薄饭犹能足，多少高官未肯归。","鸥鸟等闲还自乐，杜鹃容易重相违。","想知辽鹤归来早，城郭人民未尽非。"],"title":"送致政邢定国通判"}
