{"author":"刘克庄","id":115345,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["珍重山翁别病翁，归鞍欲发苦留侬。","万言君视犹杯水，一镞吾难直箭锋。","缩手可怜今落莫，攀髯未报昔遭逢。","衰迟只愿低头拜，蛟变为龙愈亦从。"],"title":"次竹溪别后见怀韵"}
