{"author":"虞俦","id":62073,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["袅娜柔条不自持，锁窗深处最相宜。","试教纤手簪双鬓，莫遣新愁上两眉。","子建洛神空有赋，乐天杨柳可无诗。","为君唤起温柔梦，春草池塘日正迟。"],"title":"用山门记游韵赋酴醾简林子长不蒙宠和岂不复作书生调度耶因以诗督之"}
