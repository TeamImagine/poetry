{"author":"王炎","id":69672,"strains":["平仄仄平仄，仄○平仄平。","平○仄平仄，仄仄平平平。","仄仄平仄仄，仄仄仄仄平。","仄仄平仄平，仄平平仄平。","仄仄仄平仄，仄仄平○平。","仄仄仄平仄，仄仄平平平。","仄仄仄平平，平平平○平。","仄仄仄平仄，平平仄平○。","仄平仄平仄，仄仄仄仄平。","仄仄平仄○，平仄平仄○。","仄仄○平平，仄平仄○平。","平仄仄平平，仄仄仄仄平。","仄仄平平仄，仄仄平仄平。","仄平平仄仄，仄仄仄仄平。","○○仄仄仄，仄仄平平平。"],"paragraphs":["随牒久浮食，弛担来卜居。","鹪鹩一枝足，不羡飞天池。","盥濯朱墨手，拂蠹理故书。","识字非子云，下帷惭仲舒。","第喜宦情薄，未解归思纡。","对境有喧寂，即理无成亏。","动以静为根，轮柅常相须。","捷径易倾覆，夷途固逶迟。","巷南有廛隠，白玉不受缁。","熟视眉睫间，容色常穆如。","伯仲吹箎埙，北堂奉期颐。","时亦踏街尘，意马不外驰。","见我床头易，信我殊不痴。","喜言虽溢美，老眼眩色丝。","相期到妙处，不止奚囊诗。"],"title":"用元韵答詹望之"}
