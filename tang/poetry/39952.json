{"author":"皎然","id":39952,"strains":["仄仄仄平仄，○平平仄平。","平平仄仄仄，仄仄平平平。","○仄仄仄仄，仄○平○平。","平平仄仄○，仄仄仄平○。","仄仄仄平平，仄平平仄平。","仄仄平平仄，平平仄平平。","仄平平仄仄，仄仄仄仄平。","仄仄仄平仄，○平○仄平。"],"paragraphs":["积旱忽飞澍，烝民心亦倾。","郊云不待族，雨色飞江城。","燋稼濯又发，败荷滋更荣。","时随雾縠重，乍集柳丝轻。","一宿恐鱼飞，数朝征鹳鸣。","毒暑澄为冷，高尘涤还清。","乃知阴隲数，制在造化情。","及此接欢贺，临风闻颂声。"],"title":"同薛员外谊喜雨诗兼上杨使君"}
