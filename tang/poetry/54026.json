{"author":"李颀","id":54026,"strains":["平平平仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["知君官属大司农，诏幸骊山职事雄。","岁发金钱供御府，昼看仙液注离宫。","千岩曙雪旌门上，十月寒花辇路中。","不睹声明与文物，自伤流滞去关东。"],"title":"送李回"}
