{"author":"陈造","id":58774,"strains":["仄仄仄平平，平仄仄平平。","平平仄平仄，平仄仄平平。","仄仄平仄○，平仄仄○○。","○平仄平仄，仄○仄平平。","仄仄仄仄平，仄仄平仄平。","仄平仄仄仄，仄仄仄○平。","仄仄○平平，平仄仄仄仄。","○平仄仄○，○仄仄仄平。","仄平仄平仄，仄仄○平平。","仄仄仄仄○，仄仄平平○。","○○仄平平，仄平仄平平。","○仄仄平平，仄平仄仄平。"],"paragraphs":["朴樕已非材，肮脏遽成翁。","生无适时具，何向不涂穷。","赖结文字缘，人士饱过从。","三年尉山邑，趣操有同风。","博古得二臧，秀发仍两锺。","蒋侯厚本学，落笔语更工。","我卜当涂居，薪米耐阙供。","从渠得琢磨，遗汝不己丰。","士生在知道，寡陋难言功。","会理贵博观，受物由虚中。","潢污不扬漪，大江日倾东。","迟汝草灵光，一觞寿乃公。"],"title":"示师文"}
