{"author":"韩维","id":157559,"strains":["仄平○仄平，仄仄○仄平。","平平仄仄仄，仄仄平仄平。","○○仄平仄，平平仄平平。","仄平仄○仄，仄仄仄仄○。","仄平平仄平，仄仄仄平平。","仄平仄仄仄，仄仄仄仄平。","仄○○平仄，仄仄平仄平。","平平仄○仄，平仄仄仄平。","平平仄平仄，平仄仄○平。","仄平平仄平，平仄仄仄○。"],"paragraphs":["凿川当凿源，植木当植根。","修身有本末，请自心术言。","中正检欹侧，明诚破疑昏。","性通学且博，事业乃可论。","问胡能致然，圣有六经存。","子诚好古士，拔足立贵门。","愿分留台务，力学甘避喧。","吾知大其业，流远实亦繁。","归来骋夷路，良马驾轻轩。","赠言君勿嗤，兹道古所敦。"],"title":"送北都留台王国博"}
