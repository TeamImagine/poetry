{"author":"刘宰","id":92972,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["先生谠论在延英，早岁金瓯已覆名。","自古正人羞枉尺，祇今公论有持衡。","九重闻道将飞诏，一水何妨缓作程。","莫笑田家去天远，春来野草亦敷荣。"],"title":"和傅侍郎鹿鸣宴韵二首  其二"}
