{"author":"史弥宁","id":109442,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["耆英续续閟重泉，好在灵光独岿然。","入侍已成鸿鹄羽，退休俄值白鸡年。","伤心藏笈书无恙，盥手开缄墨尚鲜。","刮目相期良不薄，可无斗酒奠桥玄。"],"title":"参政宣献楼公挽歌辞  其四"}
