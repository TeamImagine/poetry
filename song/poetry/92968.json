{"author":"刘宰","id":92968,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄平平。"],"paragraphs":["鸡犬相闻里社同，琴书曾共客儒宫。","南楼夜醉三更月，北固秋吟万里风。","去鲁羡君勤采藻，游吴愧我尚飘蓬。","相逢便与论心曲，莫笑依然旧阿蒙。"],"title":"毗陵邂逅京口同舍汤叔厚"}
