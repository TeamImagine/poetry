{"author":"曹彦约","id":84592,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["如此生涯任转蓬，几年漂泊羡归鸿。","凄凉落日荒山外，黯澹愁云暮霭中。","丛菊乍残秋色远，岭梅将放雪光融。","枯肠索尽浑无事，诗句粗成付碧筒。"],"title":"冬至伊迩滞留桂阳有感"}
