{"author":"杨公远","id":151142,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["寒梅开后雪初晴，敛尽残云月又生。","月映雪时梅更好，梅横月处雪争明。","羡渠结伴成三白，添我相亲即四清。","今夕细吟诗说与，来年此际莫寒盟。"],"title":"雪月梅"}
