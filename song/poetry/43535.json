{"author":"范成大","id":43535,"strains":["仄平平平平平平，平平仄仄平平平。","平○仄仄平仄仄，仄平仄仄平平平。","○平平○仄仄仄，○平平平平仄平。","仄平○仄仄仄仄，仄仄仄仄仄平平。","平○仄仄平仄○，仄仄仄仄○平平。","平○平平仄平仄，平平仄仄平○平。","仄平仄仄仄仄仄，仄○仄○平平平。","平○仄仄仄仄仄，仄仄仄仄仄平平。","仄平仄仄仄仄仄，仄平○仄平平平。","○平平仄仄仄仄，平平仄仄平平平。","仄平平○仄仄仄，仄仄仄仄○平平。","平仄○仄仄仄仄，平平仄仄○平平。"],"paragraphs":["堵田溪渊清洄洄，梅洲问路寒云堆。","连空磴道虬尾滑，竹舆直上无梯阶。","苍官来迎夹道立，相逢无言心眼开。","翠微中断雪磵吼，两耳不办供喧豗。","林间静极成断相，政要万壑号风雷。","山如莲盆绕金地，龙官避席余苍崖。","祖师抱膝坐古塔，大禅海浪翻天来。","腾空狡狯我未暇，拄杖踏湿撞莓苔。","问龙亦借一席地，解包听雨眠西斋。","当年公案忌错举，神通佛法同坑埋。","混融庵中的的意，笑我舌本空崔巍。","兹事且置饱吃饭，稊田米贱如黄埃。"],"title":"游仰山谒小释迦塔访孚惠二王遗迹赠长老混融"}
