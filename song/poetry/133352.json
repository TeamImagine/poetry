{"author":"张蕴","id":133352,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄平仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["林影熹微晓乍晴，老于世故独关情。","连烽未撤边头戍，积潦犹妨陇上耕。","几为饷蚕忧湿叶，重因漂麦困饥萌。","龙公多事多劳耳，万理由来要得平。"],"title":"新晴"}
