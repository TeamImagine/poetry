{"author":"项安世","id":53335,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["千岩一派落都城，承露金盘尔许清。","古体黄陈家格律，短章温李氏才情。","等闲又得诗人处，咫尺相过故将营。","想见红尘乌帽底，几多怀玉未知名。"],"title":"谢姜夔秀才示诗卷从千岩萧东甫学诗"}
