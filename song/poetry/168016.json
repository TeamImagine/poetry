{"author":"韩维","id":168016,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["白首归来养性情，同时流辈尽雕零。","忘怀物外思游好，访旧樽前得典刑。","霜月醉留湖榭白，雪风吟度陇山青。","斯民利病君多识，好奉新书谒帝庭。"],"title":"送孙通直"}
