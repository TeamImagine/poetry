{"author":"孟郊","id":13093,"strains":["○○仄仄仄，平平平平平。","仄○平仄仄，○仄平仄平。","仄仄仄仄仄，平平平仄平。","仄平仄平平，仄仄平平平。","仄仄仄平仄，平平平仄○。","仄平○平仄，平仄平仄平。","仄仄仄平○，仄平平仄平。","○○仄？仄，仄仄平平○。","平仄仄○仄，平平仄平○。","仄平仄仄仄，平仄仄○平。"],"paragraphs":["离思著百草，绵绵生无穷。","侧闻畿甸秀，三振词策雄。","太守不韵俗，诸生皆变风。","郡斋敞西清，楚瑟惊南鸿。","海畔帝城望，云阳天色中。","酒酣正芳景，诗缀新碧丛。","服彩老莱并，侍车江革同。","过隋柳憔悴，入洛花蒙笼。","高步讵留足，前程在层空。","独惭病鹤羽，飞送力难崇。"],"title":"春日同韦郎中使君送邹儒立少府扶侍赴云阳"}
