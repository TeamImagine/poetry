{"author":"李流谦","id":30625,"strains":["平仄平，仄仄仄，仄○仄仄平仄仄。","平○仄仄平平平，仄仄平平仄平仄。","仄平平平仄平仄，仄仄平平○仄仄。","仄平○平仄仄仄，仄○平平仄○仄。","仄○仄仄仄平平，仄仄平○仄平仄。","平○仄仄平○仄，仄仄平平平仄仄。","仄平平平仄平仄，平平仄平仄平仄。","平平平仄仄平平，仄仄仄平仄平仄。","仄仄仄仄○平平，仄平仄仄平平仄。"],"paragraphs":["云在山，月在水，合和二物谁遣使。","云收但有千巑岏，月落惟余一清泚。","向来为同复为异，欲说谁钳三尺喙。","与君临流共一笑，影堕澄泓实相似。","故应拄杖偶然来，那得泉中觅居士。","人间八月秋更老，桂树无风波不滓。","碧筒为樽酌清醥，琼瑶嗽肠雪冰齿。","江妃为予舞凌波，老鹤不眠亦孤唳。","酒醒忽忆三峰游，目光已在鲸鱼背。"],"title":"云月篇"}
