{"author":"吴融","id":32543,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["安西门外彻安西，一百年前断鼓鼙。","犬解人歌曾入唱，马称龙子几来嘶。","自从辽水烟尘起，更到涂山道路迷。","今日登临须下泪，行人无个草萋萋。"],"title":"岐州安西门"}
