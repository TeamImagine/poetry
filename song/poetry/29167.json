{"author":"释咸杰","id":29167,"strains":["仄仄仄仄平，仄平仄平仄。","平平仄仄○，仄仄平平仄。","仄仄仄○○，仄仄○仄仄。","仄仄仄仄○，平仄○平仄。","仄○仄○平仄平，仄仄仄仄○平仄。"],"paragraphs":["有智大丈夫，发心贵真实。","心真万法空，处处无踪迹。","所谓大空王，显不思议力。","况复念世间，来者正疲极。","一茶一汤功德香，普令信者从兹入。"],"title":"径山茶汤会首求颂二首  其二"}
