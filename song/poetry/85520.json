{"author":"李壁","id":85520,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["书边惯度短檠宵，心和南山扣角谣。","霡霂几随风入夜，荧煌行见日升朝。","自怜镜里吴霜满，难敌毫端海蜃摇。","好是濉阳桃李树，春风新照玉麟腰。"],"title":"知府丈袖赐新篇愈叹精奇勉缀俚辞干览采"}
