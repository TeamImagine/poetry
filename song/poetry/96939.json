{"author":"陈宓","id":96939,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平平仄平。","平仄平平仄仄仄，仄平平仄仄平平。"],"paragraphs":["读书尚友古人贤，一日逢君胜一年。","可叹常时成独学，喜于今日得师传。","身居吏鞅供尘底，心在风云沂水边。","虽有溪山供一笑，不容忙里寄诗篇。"],"title":"和郑自正长官"}
