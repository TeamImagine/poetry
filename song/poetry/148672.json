{"author":"方回","id":148672,"strains":["平仄平○平仄仄，仄仄平平平仄仄。","仄仄平○平仄平，仄仄平平仄平仄。","仄仄仄仄仄仄平，仄仄○平仄仄平。","○平○仄平仄平，仄仄仄仄平仄平。","○平仄仄平○仄，平仄仄平仄仄仄。","仄平平仄仄○平，仄平平仄平平仄。"],"paragraphs":["霜净天空心共远，一缕游丝无可剪。","欲识人间真道人，眼近红尘念头转。","历历落落一秃翁，取数过多邴曼容。","从今教子为牧童，岂复敢望铭鼎钟。","闲朋冷友时相聚，方寸不无暗合处。","谷神玄牝要深知，钓竿须拂珊瑚树。"],"title":"白云山房次韵马道士虚中三首  其三"}
