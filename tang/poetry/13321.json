{"author":"张籍","id":13321,"strains":["仄平平仄仄，仄平仄平平。","平○平仄仄，仄仄仄仄平。","平○仄仄平，平仄平仄平。","平仄平仄仄，仄仄平平平。","仄仄仄平平，仄平仄平平。","仄平仄仄仄，平仄仄平平。","平平仄平○，仄仄平○○。","平仄仄平平，仄仄仄○平。","○仄仄仄仄，平仄平仄平。","仄平平平仄，平仄○○平。"],"paragraphs":["暮春天早热，邑居苦嚣烦。","言从君子乐，乐彼李氏园。","园中有草堂，池引泾水泉。","开户西北望，远见嵯峨山。","借问主人翁，北州佐戎轩。","仆夫守旧宅，为客侍华筵。","高怀有余兴，竹树芳且鲜。","倾我所持觞，尽日共留连。","疏拙不偶俗，常喜形体闲。","况来幽栖地，能不重叹言。"],"title":"三原李氏园宴集"}
