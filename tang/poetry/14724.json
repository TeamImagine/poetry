{"author":"元稹","id":14724,"strains":["平平仄○平平仄，仄仄平平仄仄平。","仄仄仄○○仄仄，仄平平仄仄平平。","○平仄仄平○仄，仄仄平平仄仄平。","仄仄平平平仄○，○平平仄仄○平。","○平平仄平平仄，平仄平平仄仄○。","仄仄仄平平仄仄，平仄平仄仄平平。","仄○平仄○平仄，仄○平平仄仄平。","仄仄仄平平○仄，○○平仄仄平平。","○平仄仄平平仄，仄仄平平仄仄平。","仄仄仄平平仄仄，平平平仄仄○平。"],"paragraphs":["知君夜听风萧索，晓望林亭雪半糊。","撼落不教封柳眼，埽来偏尽附梅株。","敲扶密竹枝犹亚，煦暖寒禽气渐苏。","坐觉湖声迷远浪，回惊云路在长途。","钱塘湖上蘋先合，梳洗楼前粉暗铺。","石立玉童披鹤氅，台施瑶席换龙须。","满空飞舞应为瑞，寡和高歌只自娱。","莫遣拥帘伤思妇，且将盈尺慰农夫。","称觞彼此情何异，对景东西事有殊。","镜水遶山山尽白，琉璃云母世间无。"],"title":"酬乐天雪中见寄"}
