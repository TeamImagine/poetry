{"author":"王安石","id":180644,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["手持官牒出神皋，迎客遥知贺酒醪。","照映里门非白屋，欺凌春草有青袍。","宦游虽晚何妨久，饿显从来不必高。","孝友父兄家法在，想能清白遗儿曹。"],"title":"送郊社朱兄除郎东归"}
