{"author":"陆游","id":34450,"strains":["平仄仄仄平，平仄仄仄平。","仄平仄○仄，平仄仄平平。","仄仄仄平仄，仄仄仄仄平。","仄仄仄仄平，平仄平平平。","平平仄平仄，仄仄仄平平。","仄仄仄仄仄，仄仄仄仄平。"],"paragraphs":["今日甲子晴，秋稼始可言。","老农喜相觅，随事具鸡豚。","扫地设菅席，酌酒老瓦盆。","耳热仰视天，何异倾金尊。","牛羊散墟落，霁色满衡门。","起舞属父老，勿恨此酒浑。"],"title":"甲子晴"}
