{"author":"刘禹锡","id":10802,"strains":["仄平平平仄，平平仄仄○。","仄平仄平仄，平仄仄平平。","仄平仄平仄，○平仄仄平。","平平仄仄仄，仄仄仄平平。","仄平仄平仄，仄仄仄仄平。","平平○仄仄，仄仄仄平平。","仄平仄仄仄，○仄仄平平。","○仄平平仄，平平平仄平。"],"paragraphs":["帝城宜春入，游人喜意长。","草生季伦谷，花出莫愁坊。","断云发山色，轻风漾水光。","楼前戏马地，树下鬬鸡场。","白头自为侣，绿酒亦满觞。","潘园观种植，谢墅阅池塘。","至闲似隐逸，过老不悲伤。","相问焉功德，银黄游故乡。"],"title":"和乐天洛城春齐梁体八韵"}
