{"author":"韩淲","id":87166,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["使华春入梵王宫，仿佛工颦在眼中。","邂逅五湖应自适，纵横七国漫争雄。","一时宾从欢无极，千古兴亡恨莫穷。","空锁灵岩旧踪迹，画船赢得满篙风。"],"title":"次韵晁仲二同仓使游灵岩"}
