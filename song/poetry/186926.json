{"author":"刘挚","id":186926,"strains":["仄○平仄仄，平○仄平平。","仄仄仄平仄，仄仄仄仄平。","○仄仄平仄，○仄仄平平。","？平平○仄，平平平仄○。","仄平平平平，仄仄平○平。","平平仄仄仄，平平仄平平。","平○○○仄，仄仄平仄平。","仄○仄平仄，仄仄平平平。","平平仄平仄，平平平仄仄。","平仄仄平仄，平仄平平平。","仄仄仄平仄，仄仄仄仄平。"],"paragraphs":["马当天下险，崔嵬大江边。","翠碧倚千丈，峭立万仞渊。","其背领群岫，其麓汇飞漩。","欎葱岩间桂，穷冬华叶鲜。","岂无神仙人，缥缈居其巅。","猿猱肆健捷，攀跻到云烟。","扬帆过其下，瞥若飞鸟然。","仰观动精魄，但见揪青天。","吾生愧仁智，而于山水便。","终日叩舷坐，无暇窥尘编。","有嗜固为累，触险不自怜。"],"title":"马当山"}
