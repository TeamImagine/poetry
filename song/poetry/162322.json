{"author":"丘葵","id":162322,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["遥想山斋客梦阑，朔风吹鬓怯栏干。","黄花句里空相忆，青镜朝来独自看。","绝似东坡来海上，胜犹贾岛渡桑干。","木奴千树何须问，怀抱时因骥子宽。"],"title":"和所盘阑字韵"}
