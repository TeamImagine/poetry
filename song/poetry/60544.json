{"author":"陈造","id":60544,"strains":["平平平仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，平仄仄平仄仄平。","仄仄平平仄平仄，仄平平仄仄平平。"],"paragraphs":["平时风义等肩差，况此周旋别乘衙。","湛渌徐倾卜夜酒，欹红同插殿春花。","成规灿备堪从事，殊渥便蕃定拜嘉。","烂醉长吟答佳致，不妨宾主各诗家。"],"title":"房州到任交倅事筵致语口号"}
