{"author":"李觏","id":113449,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["截竹成舆不用轮，东行尽日稳宜身。","前看叠嶂如无路，每到平田始见人。","下户半曾差作役，朽株多已祀为神。","生涯一撮诚何有，且免庸儿共拜尘。"],"title":"往山舍道中作"}
