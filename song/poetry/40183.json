{"author":"陆游","id":40183,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["十月东吴草未枯，村村耕牧可成图。","岁收俭薄虽中熟，民得蠲除已小苏。","家塾竞延师教子，里门罕见吏征租。","老昏不记唐年事，试问元和有此无。"],"title":"书喜二首  其二"}
