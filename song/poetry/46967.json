{"author":"梅尧臣","id":46967,"strains":["平○平平仄，仄仄平平仄。","仄仄平仄仄，仄平平仄仄。","平仄仄仄仄，平仄仄仄仄。","平平仄仄仄，平仄仄仄仄。","平○平平平，仄仄平平仄。","仄仄仄仄仄，仄仄仄仄○。","仄平平○平，仄仄平仄仄。","○平仄仄平，平仄仄平仄。","仄平仄仄仄，仄仄仄仄仄。","仄仄仄仄○，仄仄仄平仄。"],"paragraphs":["吾闻天台久，未见天台状。","去海知几里，去天知几丈。","峰岭隠与出，岩壑背与向。","云雷反在下，泉瀑反在上。","幽深无穷窥，杳渺无穷望。","至险可悸栗，至怪可骇丧。","石桥弯长弓，跨绝弦未放。","当时白道猷，平步入青嶂。","去为六百石，亦见志所尚。","子欲广异闻，可以一寻访。"],"title":"送天台李令庭芝"}
