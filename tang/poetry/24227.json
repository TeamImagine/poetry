{"author":"薛逢","id":24227,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["笙歌惨惨咽离筵，槐柳阴阴五月天。","未学苏秦荣佩印，却思平子赋归田。","芙蓉欲绽溪边蘂，杨柳初迷渡口烟。","自笑无成今老大，送君垂泪郭门前。"],"title":"座中走笔送前萧使君"}
