{"author":"徐崧","id":162920,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["成仁取义在于斯，一死君恩报未迟。","杲日当空存正气，狂澜砥柱起常彝。","孔明未复中原鼎，鹏举空搴二帝旗。","可恨奸回移宋祚，阖门厉鬼泣秦师。"],"title":"绝命诗"}
