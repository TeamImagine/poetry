{"author":"黄庭坚","id":207525,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["簿领文书千笔秃，公庭嚚讼百虫鸣。","时从退食须臾顷，喜听邻家讽诵声。","观海诸君知浩渺，学山他日看崇成。","暮堂吏退张灯火，抱取鲁论来讲评。"],"title":"奉答圣思讲论语长句"}
