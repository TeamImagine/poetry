{"author":"宋无","id":167186,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["楚江江上暮云东，万里春波去意浓。","桃叶歌残秣陵酒，梨花梦断景阳钟。","沅湘水落琼瑶合，巴蜀山来锦绣重。","回雁峰前见归雁，相思何处再相逢。"],"title":"金陵送倪水西之江陵"}
