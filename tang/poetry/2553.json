{"author":"李栖筠","id":2553,"strains":["仄仄○仄仄，仄平仄平○。","仄平平仄平，仄仄平平平。","仄仄仄仄平，仄平仄平平。","平平仄○仄，仄仄○平○。","仄仄仄平仄，仄平平○平。","仄平平平○，平仄仄○平。","仄仄仄平仄，仄平仄平○。","仄○平仄○，仄仄平平平。","仄仄平仄仄，仄平仄○○。","○平○仄平，平仄仄仄平。","平仄仄平仄，平仄平平平。"],"paragraphs":["一径深窈窕，上升翠微中。","忽然灵洞前，日月开仙宫。","道士十二人，往还驭清风。","焚香入深洞，巨石如虚空。","夙夜备蘋藻，诏书祠张公。","五云何裴回，玄鹤下苍穹。","我本道门子，愿言出尘笼。","扫除方寸间，几与神灵通。","宿昔勤梦想，契之在深衷。","迟回将不还，章绶击我躬。","稽首谢真侣，辞满归崆峒。"],"title":"张公洞"}
