{"author":"周紫芝","id":240393,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["西溪寒食柳花飞，正是琴高欲到时。","薄禄仅酬三釡志，新篇莫负两松诗。","催科未办何妨拙，作吏能清不用知。","高论平生期活国，一方疲瘵看君医。"],"title":"送詹伯尹丞泾邑"}
