{"author":"苏轼","id":194739,"strains":["仄仄○平平，平仄仄平仄。","平平仄仄仄，仄仄○仄仄。","仄○平平仄，平平仄○仄。","○仄仄平平，平平仄平仄。","仄○平平仄，平仄平○仄。","平○仄仄平，仄仄仄平仄。","○○仄平仄，仄仄平仄仄。","平平仄仄仄，平仄○平仄。","平平平仄平，仄仄仄平仄。","○平仄仄仄，仄仄○仄仄。"],"paragraphs":["我欲乘飞车，东访赤松子。","蓬莱不可到，弱水三万里。","不如金山去，清风半帆耳。","中有妙高台，云峰自孤起。","仰观初无路，谁信平如砥。","台中老比丘，碧眼照窗几。","巉巉玉为骨，凛凛霜入齿。","机锋不可触，千偈如翻水。","何须寻德云，即此比丘是。","长生未可学，请学长不死。"],"title":"金山妙高台"}
