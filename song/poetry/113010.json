{"author":"赵抃","id":113010,"strains":["平仄平平仄仄平，仄平平仄仄平平。","平平平仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["松撼寒声竹锁阴，梵宫潇洒称行吟。","庭前花意自荣落，门外山光同古今。","夜榻近轩孤月满，晓锄寻药乱云深。","中间若了休休事，不信欢愁解到心。"],"title":"题东报恩寺"}
