{"author":"杨蟠","id":146958,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["零落东山老佛师，古来独往似君稀。","雪边气候春将破，林下神情句欲飞。","后日当寻慧远社，何人更赠大颠衣。","一篇感发浑闲事，须脱青衫动少微。"],"title":"次韵"}
