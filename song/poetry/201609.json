{"author":"彭汝砺","id":201609,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["邮亭车马日纷纷，可遂尘埃老此身。","燕子恰如曾宿客，雁奴犹是未归人。","晚云明灭初收雨，朝日阴晴拟放春。","花木一时浑自好，寄声华发莫争新。"],"title":"途中寄君时弟  其一"}
