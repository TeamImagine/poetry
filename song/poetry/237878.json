{"author":"王庭珪","id":237878,"strains":["仄平平○平平仄，仄仄平平仄○仄。","○平仄仄平仄平，平平○平仄仄仄。","○平仄仄仄平平，平平仄仄平平平。","仄平平平仄平仄，仄仄仄仄平平平。","仄平平○平平仄，仄仄平平平仄仄。","平仄平平仄仄平，仄仄平平平仄仄。","仄○仄仄仄平平，平平仄仄平平○。","仄平平平○仄仄，○平仄仄平平平。","平平○仄平○仄，仄○仄平平仄仄。","仄仄平平仄平仄，平仄平平平仄仄。"],"paragraphs":["北人愁听江南曲，细草新蒲几回绿。","当年避敌初渡南，千官苍黄饭不足。","中原乱后又逢春，边头只道无烟尘。","迩来公卿不生事，此事必属非常人。","我曹生长江南乐，岂料翻成风土恶。","湖海元龙气尚豪，赠我新诗何璀错。","拾遗后出最能文，修椽大屋今荒坟。","远孙高材淹管库，犹能落笔生烟云。","山城相遇初相喜，共论大梁人物美。","莫学夷门抱关吏，谋窃兵符椎晋鄙。"],"title":"和陈柄臣见赠"}
