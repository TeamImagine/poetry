{"author":"白居易","id":16675,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["五岁优游同过日，一朝消散[似]浮云。","琴诗酒伴皆抛我，雪月花时最忆君。","几度听鸡歌白日，亦曾骑马咏红裙。","吴娘暮雨萧萧曲，自别江南更不闻。"],"title":"寄殷协律"}
