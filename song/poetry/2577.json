{"author":"宋庠","id":2577,"strains":["仄仄平○仄，平平仄仄○。","平平平仄○，仄仄仄平平。","○仄平○仄，平平仄○平。","平平平仄仄，仄仄仄平平。","仄仄平平仄，平平平仄平。","仄平平仄仄，仄仄仄平平。"],"paragraphs":["腊破寒犹在，春融气已回。","千祥随宝胜，万寿入天杯。","燕骏戎输賮，虞韶律应灰。","楼前风著柳，殿里雪装梅。","妙戏鱼龙出，欢心凫藻催。","欲知邦好永，奕世会钧台。"],"title":"季冬立春日侍宴垂拱殿契丹使预会"}
