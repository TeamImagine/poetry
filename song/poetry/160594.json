{"author":"黄庚","id":160594,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["通玄道士苦修行，坐见桑田几变更。","云屋苔封烧药灶，风林花落煮茶铛。","休粮賸有青松啖，却老应无白发生。","月满竹乡乘鹤去，欲邀子晋学吹笙。"],"title":"赠通玄观道士竹乡"}
