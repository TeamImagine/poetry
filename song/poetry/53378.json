{"author":"项安世","id":53378,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["病中三复舍人篇，可但才工与调妍。","心在雩坛沂水上，思通归鸟岫云边。","自将铁石为传授，不与风骚较袭沿。","听者座中谁最喜，丹邱道士舞如颠。"],"title":"和宋帅出示所送李大著诗  其三"}
