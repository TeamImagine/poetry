{"author":"释道潜","id":203318,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["参军暂辍簿书忙，为我聊开古锦囊。","玉骨已能含秀气，珠玑那解不辉光。","王孙挟策真难事，妙质如君岂易量。","它日雠书天禄阁，声名端可继刘郎。"],"title":"观宗室伯山司户诗卷"}
