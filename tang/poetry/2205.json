{"author":"李嘉祐","id":2205,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["种田东郭傍春陂，万事无情把钓丝。","绿竹放侵行迳里，青山常对卷帘时。","纷纷花发门空闭，寂寂莺啼日更迟。","从此别君千万里，白云流水忆佳期。"],"title":"赴南中留别褚七少府湖上林亭"}
