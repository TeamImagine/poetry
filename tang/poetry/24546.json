{"author":"卢肇","id":24546,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["三载皇都恨食贫，北溟今日化穷鳞。","青云乍喜逢知己，白社犹悲送故人。","对酒共惊千里别，看花自感一枝春。","君归为说龙门寺，雷雨初生电遶身。"],"title":"及第送潘图归宜春"}
