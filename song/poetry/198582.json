{"author":"苏辙","id":198582,"strains":["平平仄平平，平仄○仄仄。","仄平仄平平，○平仄平仄。","仄仄仄○仄，平仄平仄仄。","平平仄仄平，仄仄仄平仄。","仄平仄仄平，仄仄仄平仄。","仄平平仄○，仄仄仄平仄。","仄仄仄○○，○仄仄仄仄。","平平仄仄仄，仄仄平仄仄。"],"paragraphs":["冬温未宜人，风雪中夜止。","疾雷略吾窗，轻冰入吾被。","病去适三日，惊起存一气。","心安气亦安，二物本非二。","皎然一寸灯，下烛九泉底。","物来无不应，物去未尝昧。","恨我俗缘深，挠此古佛智。","医来视六脉，六脉非昔比。"],"title":"风雪"}
