{"author":"蔡襄","id":135780,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["试看初日照龙台，白玉堂高锦障开。","树色一番连雨净，溪光几曲抱山来。","云归深洞天形瘦，风落前村笛弄哀。","拟结青楼遍题咏，思王何吝斗量才。"],"title":"漳南十咏 龙台"}
