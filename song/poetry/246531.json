{"author":"吕本中","id":246531,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["纷纷尘土计秋豪，忽送长江八月涛。","陶令且为州祭酒，邓公才可掾功曹。","但看秋到犹𫄨绤，即是花时合缊袍。","待得公归吾已老，满田荼蓼与谁薅。"],"title":"次韵逊叔直门见寄兼请尧明同和"}
