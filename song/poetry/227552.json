{"author":"唐庚","id":227552,"strains":["平○仄仄平平平，平平平仄平平平。","仄平仄仄仄○仄，仄仄仄仄平○平。","平○仄仄平平仄，平仄平平仄○仄。","平平仄仄仄平平，仄仄平平仄平仄。","仄平仄仄平平平，仄○平仄平平平。","仄平平仄仄仄仄，仄仄○仄平平平。"],"paragraphs":["人间八月秋霜严，芙蓉谿上春酣酣。","二南变后鲁叟笔，七国战处邹轲谈。","人间二月春光好，谿上芙蓉迹如扫。","周家盛处伯夷枯，汉室隆时贾生老。","小儿造化谁能穷，几回枯枿还芳樷。","只因人老不复少，有酒且发衰颜红。"],"title":"芙蓉溪歌"}
