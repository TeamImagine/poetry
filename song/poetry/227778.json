{"author":"释德洪","id":227778,"strains":["平平仄仄仄平仄，仄平平仄平平平。","仄平仄仄仄平○，仄平平仄○○仄。","仄平平仄仄平平，仄仄仄平○仄仄。","平平仄仄平平仄，仄仄平平平仄仄。","○平仄平平仄○，平仄仄平平仄仄。","仄仄平○平仄平，仄仄平平仄平仄。","仄仄○平○仄平，仄仄平平仄平仄。","○○平仄仄平平，仄仄○○○仄仄。"],"paragraphs":["幽寻忽觉暗香吐，竹西知有梅花坞。","一枝试摘与君看，念君明日当离楚。","戛然飞去若惊鸿，弃掷自嗟如卧鼓。","遥知旅枕生清梦，梦到江南春好处。","苍杉拂云烟翠深，为吊大雄山下虎。","我识山中因褊头，骨目清坚貌淳古。","便欲闲提折脚铛，柏子庵边结茅住。","行看谈笑起云门，海上横行如乃祖。"],"title":"复用前韵送不群归黄蘖见因禅师"}
