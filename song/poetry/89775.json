{"author":"程珌","id":89775,"strains":["○仄平仄平，平平仄平平。","？？仄仄平，平仄仄平平。","○平仄○仄，仄仄仄仄平。","平仄仄平仄，平平平仄平。","仄仄平平平，仄平○平平。","平平平仄平，仄平仄仄○。","仄平平仄仄，平仄仄仄○。","仄平仄仄仄，仄仄平仄平。","仄平仄仄仄，仄仄仄○○。","平平平仄平，○平仄平平。","平仄平平平，平平仄仄平。"],"paragraphs":["顷与君别时，君颐未生髭。","曶曶二十年，惊见紫髯奇。","相逢不相识，视刺乃得之。","尊酒出文卷，芙蓉阴未移。","白露团虚檐，素蟾堕寒池。","胡为于此时，与君又语离。","自言甘旨急，毋失旧馆期。","丈夫属有志，富贵无定姿。","愿君勉自力，上以慰亲思。","明年寒雁来，殷勤寄书词。","为报秋风高，吴仙得桂枝。"],"title":"送夏明叔归建宁"}
