{"author":"曾巩","id":174048,"strains":["仄仄平○仄仄平，平平平仄仄平平。","平平仄仄平平仄，仄仄平平仄○平。","仄仄平平○仄仄，仄平平仄仄○平。","○平仄○平平仄，仄仄平平仄仄仄。"],"paragraphs":["石磴萦回入杳冥，筠松高下簇虚亭。","春归野路梅争白，雪尽沙田麦正青。","马窟飞云临画栋，凤林斜日照疏棂。","长年酒量殊山简，却上篮舆恨独醒。"],"title":"岘山亭置酒"}
