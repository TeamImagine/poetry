{"author":"王之道","id":7516,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["云影曚昽日洒晖，金湖西畔晚阴微。","渔舟缭绕青山去，枫叶追随白鸟飞。","摩诘家风非世有，渊明心性与时违。","近来病瘠连诗痩，翻爱西台字様肥。"],"title":"秋兴八首追和杜老  其三"}
