{"author":"范成大","id":43850,"strains":["仄仄平平仄仄平，平平仄仄仄平平。","仄平仄仄平平仄，平仄仄平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["隠吏诗情卜筑幽，同年惜别劝淹留。","试倾万景湖亭酒，来看半轮江月秋。","川路虽长犹共此，夜船空载且归休。","碧岩胜处频回首，好事谁能更小楼。"],"title":"别后寄题汉嘉月榭"}
