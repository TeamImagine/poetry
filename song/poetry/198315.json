{"author":"苏辙","id":198315,"strains":["平平平平仄，仄仄○平平。","平平仄平平，仄平仄仄平。","平平平仄平，仄仄仄平平。","○平仄○○，仄仄平仄平。","仄仄平○平，仄仄仄平平。","平平仄仄仄，○仄平仄○。","仄平仄平仄，仄仄仄仄平。","平平仄平仄，仄仄平仄○。"],"paragraphs":["连山鄣吾北，二室分西东。","东山几何高，不为太室容。","西山为我低，少室见诸峰。","临轩一长叹，隠见由所逢。","试问山中人，二室竟谁雄。","雄雌久已定，分别徐亦空。","可怜汝阳酒，味与上国同。","游心四山外，寄适杯酒中。"],"title":"望嵩楼"}
