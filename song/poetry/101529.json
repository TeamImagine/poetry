{"author":"赵抃","id":101529,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平平仄，平平平仄仄平平。"],"paragraphs":["关山晴晓过绵州，两蜀人思惠爱稠。","去路旌麾朝日下，驾空桥栈接云头。","初观妙句离怀释，似酌清泉渴恙瘳。","孤绪摇摇更东望，西楼千尺止三休。"],"title":"和交代韩公绛端明别后见寄"}
