{"author":"王之道","id":7140,"strains":["平平平仄仄，仄仄平○平。","平平仄平平，平平仄平平。","仄○平仄○，平平仄平平。","仄平仄○平，仄平仄仄平。","仄○平仄平，仄仄平平平。","仄平平仄平，仄仄○○平。","平仄仄仄平，平平○○平。","仄仄平仄平，○平平仄平。","仄平平平平，仄平平仄平。","平平仄平平，平仄○仄平。"],"paragraphs":["新诗清绝俗，想见胸中丘。","飞泉落高峰，风声助飕飗。","又如清庙中，河图见天球。","不惟竦观瞻，玩之可忘忧。","是行何处来，楚尾连吴头。","一杯聊效芹，大似胜茶瓯。","赓我喜雪章，词情和且柔。","久旱民苦饥，重怜来与麰。","勃焉来争春，富哉麰向秋。","吾君德无边，今与和气游。"],"title":"再用前韵谢潘寿卿见和二首  其二"}
