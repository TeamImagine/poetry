{"author":"夏竦","id":232766,"strains":["平平○仄仄平平，仄仄○平仄仄平。","平仄仄平平仄仄，平平仄仄仄平平。","平○平仄平平仄，仄仄○平仄仄平。","仄仄平平平仄仄，仄平平仄仄平平。","仄平平仄○平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["元真降治祐生民，紫馆空歌协吉辰。","芬馥鹊𬬻兰注袅，盘萦钿合翠龙臻。","阴凝珠树飞鳞密，影拂霓旌瑞角新。","月驷云螭徒骏逸，碧鸡金马谩璘彬。","会骖虬辇昭灵异，终接飇轮奉圣神。","愿复水官修豢御，纪年何足播芳尘。"],"title":"奉和御制先天节上清宫道场香合内获金龙"}
