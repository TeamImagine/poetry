{"author":"叶茵","id":126463,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["祥光一夜照乡闾，迟晓邻翁毓凤雏。","举坐已夸沾玉果，传家应不负诗书。","生时恰恰逢秋半，长日骎骎课夜余。","自顾阿戎愚且鲁，提孩敢说巧相如。"],"title":"用东坡韵贺可山得子"}
