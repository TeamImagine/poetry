{"author":"程俱","id":235536,"strains":["平平仄仄平，平仄仄平仄。","平○仄平○，平仄仄平仄。","仄平仄○仄，○仄仄平仄。","平平仄平平，仄○仄○仄。","平平仄平仄，仄仄○仄仄。","仄平平平仄，平仄仄平仄。","平平仄平平，平仄仄平仄。","平平平仄○，仄仄平仄仄。"],"paragraphs":["平生竹隐翁，胸次着千古。","挥毫剧翻澜，碑版照秦楚。","十年屈僚佐，留使望天府。","今年道山颠，士论乃深许。","歌词荐清庙，盛典更藻斧。","忽持南阳节，声动汉江浦。","清班寄麟台，雄职暂符虎。","遥知佳政传，召杜安足数。"],"title":"诗送赵承之秘监鼎臣安抚邓州三首  其一"}
