{"author":"陈著","id":139527,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["与云游戏佐棠阴，古道谁云不到今。","三载二松公事处，百年乔木世臣心。","夤缘肯及通家旧，饥饿何妨闭户深。","公去那来遗爱在，老犹能听昼帘琴。"],"title":"次韵邑丞高洁堂任满来辞"}
