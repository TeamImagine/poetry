{"author":"黄庭坚","id":207039,"strains":["平○平平仄○仄，仄平平平仄平仄。","仄平仄仄○平仄，平平平平平仄仄。","仄平仄仄仄平平，○仄仄平平仄○。","平平仄仄仄平仄，平○仄仄仄仄平。","平平仄平仄○仄，平平仄平仄仄仄。","仄仄仄仄平○○，○平仄平仄仄平。","仄平平仄仄平仄，仄仄仄仄仄○平。","平仄平平仄平仄，仄○仄○仄仄平。","平平○仄仄○仄，○仄平仄平平平。","平平仄仄仄仄仄，仄平平仄○平平。","平平平仄平仄仄，○仄平平平仄仄。","仄平○仄仄仄平，○仄平平仄平仄。","平平仄仄○仄平，仄仄仄仄○平平。","仄平仄平平仄仄，平仄○○仄平仄。","仄平仄平仄平仄，平仄平平平仄仄。"],"paragraphs":["车如鸡栖马如狗，闭门常多出门少。","去天尺五张公子，官居城南池馆好。","健儿快马紫游缰，迎我不知沙路长。","高榆老柳媚寒日，枯荷小鸭冻野航。","津人刺船起应客，遥知故人一水隔。","下马索酒呼三迟，骑奴笑言客竟痴。","向来情义比瓜葛，万事略不置町畦。","追数存亡异忧乐，烛如白虹贯酒卮。","开轩临水弄长笛，吹落残月风凄凄。","城头漏下四十刻，破魔惊睡听新诗。","君诗清壮悲节物，正与秋虫同一律。","迩来更觉苦语工，思妇霜砧𢭏寒月。","朱颜绿发深误人，不似草木长青春。","洁身好贤君自有，今日相看进于旧。","以兹敢倾一杯酒，为太夫人千万寿。"],"title":"赠张仲谋"}
