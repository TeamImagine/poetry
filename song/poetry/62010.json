{"author":"虞俦","id":62010,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["衡鉴高悬已自公，修严官禁不通风。","樊墙便有河山隔，梦寐犹疑笑语同。","离索暂应疏酒盏，往来争敢递诗筒。","灯花预报杨园约，端的钗头缀玉虫。"],"title":"太学秋试封弥夜深独坐怀考试诸友"}
