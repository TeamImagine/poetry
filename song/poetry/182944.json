{"author":"刘攽","id":182944,"strains":["平○平平平，仄仄仄仄平。","平平平平仄，仄仄平仄平。","仄仄平仄仄，平仄仄平平。","平平仄○○，仄平○仄平。","平平平平仄，仄仄仄仄○。","平平仄平仄，仄仄平平平。","平○仄仄仄，仄○仄○平。"],"paragraphs":["秦昭登西山，慕与火帝游。","颓林刊乔木，诏世为博筹。","富贵良未厌，夸谩岂知尤。","投龟诟苍苍，楚灵轻九州。","涂穷干溪旁，众散不可留。","徘徊饿山泽，觉失涓人畴。","新王固有命，玉衣被累囚。"],"title":"拟古六首  其四"}
