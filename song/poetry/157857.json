{"author":"韩维","id":157857,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春阴黯黯压城低，乱扑帘帷细点衣。","梅蕊更寒犹竞发，杨花未暖忽先飞。","便思樽酒陪公议，敢望笙歌近使威。","绝景坐嗟清燕隔，一篮朱白慰旋归。"],"title":"对雪送花走笔况之"}
