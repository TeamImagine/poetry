{"author":"王奕","id":140024,"strains":["平仄平平仄仄平，平平平仄仄平平。","仄平仄平平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄仄平平仄平。"],"paragraphs":["周纪唐纲一线间，旋干容易转坤难。","不将庙祔来雄辨，焉得宗祧可再安。","国事固当元老定，德碑留与具臣看。","寄言彭泽亲民者，须学好人为好官。"],"title":"题彭泽旧县狄梁公祠"}
