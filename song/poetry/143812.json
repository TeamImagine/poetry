{"author":"舒岳祥","id":143812,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄仄仄仄，平仄平平仄仄平。"],"paragraphs":["时事传来日日新，信疑相半向谁询。","一寒一暑成吾老，多雨多愁过却春。","酒畔暂休无限事，花前难买自由身。","百年犹有四十在，须见升平作幸民。"],"title":"感怀"}
