{"author":"强至","id":182543,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["夷门一别三年梦，雒宅相逢二纪心。","人事渐随诗笔老，交情似共酒杯深。","从今日望青云色，寄远时传白雪吟。","不独此间堪下泪，秋风无处好开襟。"],"title":"留别西京佥幕陈子雍著"}
