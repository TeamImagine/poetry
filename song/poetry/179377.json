{"author":"苏颂","id":179377,"strains":["仄仄平仄仄仄平，平平平仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["许汝相望画戟深，裴刘赓唱递筒临。","两忘出处俱安节，不得亲疏共照心。","幕府尚传诗寡和，士林重诵斗攸斟。","追思五纪词场旧，何日逢迎更盍簪。"],"title":"次韵韩康公和曾令绰范景仁喜五弟改知汝海见寄之什"}
