{"author":"萧德藻","id":30193,"strains":["仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["竹根蟋蟀太多事，唤得秋来篱落间。","又过暑天如许久，未偿诗债若为颜。","肝肠与世苦相反，岩壑嗔人不早还。","八月放船飞样去，芦花丛外数青山。"],"title":"次韵傅惟肖"}
