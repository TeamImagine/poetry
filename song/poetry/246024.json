{"author":"张守","id":246024,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["少室山中计已成，卧看朝市等蝇营。","对门山雪惟诗思，过眼秋云即宦情。","长恐搢绅嘲捷径，勿缘升斗诮虚名。","翁看肉食颜如甲，何似村醪一笑赪。"],"title":"绍兴丁已以大礼馆客恩奏族叔祖有诗见戏次韵和答二首  其一"}
