{"author":"华镇","id":212013,"strains":["仄○平平平仄平，平平仄仄仄平平。","平平仄仄平平仄，平平仄仄平仄平。","平平仄仄平平仄，平仄仄平○仄平。","仄平仄仄仄平仄，平仄平平仄仄○。"],"paragraphs":["万顷秋来云叶黄，瓜田起尽筑新场。","茅檐昨夜微霜下，天高气爽风日强。","明星未上腰镰去，归路不辞乘月光。","陇头薄暮片云起，明日晴阴未可量。"],"title":"田园四时 秋 其一"}
