{"author":"赵蕃","id":74795,"strains":["○平平仄仄，平仄仄平平。","仄仄仄平仄，平平平仄平。","仄○平仄仄，仄仄仄○平。","仄仄平平仄，平平仄仄○。","仄平平仄仄，仄仄仄平平。","○仄平平仄，平平仄仄平。","○平平仄仄，平仄仄平平。","仄仄平平仄，平平平仄平。","仄平平仄仄，仄仄仄平平。","○仄平○仄，○平仄仄平。"],"paragraphs":["张侯呼我饮，云欲醉诗人。","我愧野无格，君能高出尘。","句中真有画，笔下信如神。","不待平生识，由来一语亲。","众皆嫌坦率，意独取天真。","颇恨匆匆别，殊乖款款陈。","王官欣旧辙，蛮语昧初询。","起此穷途哭，端非倾盖新。","度江风吼夕，发轫雪飞晨。","行路嗟离阔，题诗报苦辛。"],"title":"张次律见招欲同一诗人饮既见乃新定远令刘旦元赞也诘朝与之别别后寄之并寄次律"}
