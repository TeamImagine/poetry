{"author":"汪藻","id":236911,"strains":["仄平仄仄平仄平，仄仄仄○平○平。","平平平仄仄平仄，仄仄仄仄平○平。","○平平平仄仄○，平仄仄仄平平平。","平平平平仄仄仄，仄仄仄仄仄平平。","仄平平仄仄平仄，平○仄仄○平平。","平平平仄平仄仄，仄○仄仄平平平。","仄平仄仄平仄仄，仄仄仄仄平平平。","平○仄仄仄平仄，仄○平仄平平平。","仄平平平平○仄，仄仄仄仄平平平。","仄平仄仄仄仄仄，仄仄○仄平平平。","平平仄平仄○仄，平仄仄仄平平平。"],"paragraphs":["道林岳麓天下无，下有万顷之重湖。","群山奇变水清泻，紫气合沓来中区。","张公扶持宇宙了，天与此境为公娱。","烟云冲融几席上，幻出百态供朝晡。","那知公亦寓焉耳，胸中炯炯如冰壶。","平生忠孝心铁石，不磨要与兹山俱。","向来卜筑营草木，汲汲可笑平泉愚。","何如坐以眼为界，卷藏云梦吞衡巫。","主人归来头正黑，剑履未给黄门扶。","我虽忘世世不尔，唾手行取东西都。","谁云古今不相及，今见谢傅东山图。"],"title":"尽心堂为张丞相题"}
