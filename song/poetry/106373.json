{"author":"程公许","id":106373,"strains":["仄仄仄平仄仄仄，平平平仄仄平仄。","平平仄仄仄仄平，平仄平平仄平仄。","仄平仄仄平仄平，平仄平平平仄仄。","平平平仄平仄○，仄仄平平仄平仄。","仄平仄仄仄仄仄，仄仄仄仄仄平仄。","仄平仄仄仄平○，平平平仄平平仄。","平平仄仄仄平仄，平平仄仄仄平仄。","○平仄仄仄平平，仄平仄仄平平仄。","○平平仄仄仄平，仄平平平仄平仄。","仄仄平○仄仄平，仄仄仄仄平平仄。","仄平○仄平平仄，仄平仄○仄平仄。","○平平仄仄平仄，平○平仄仄平仄。","平平仄仄仄平平，仄仄仄平仄平仄。","平仄仄仄平仄平，平平平仄平平仄。","平平平平仄平仄，平平仄平仄仄仄。","平平仄仄平仄○，平仄平平仄平仄。","平平平仄仄仄仄，仄仄平仄平仄仄。","仄平平仄仄仄平，平仄平平仄仄仄。","仄仄平仄仄平平○仄平，平平仄仄仄仄仄仄仄仄平。","○平平仄仄平仄平仄○○，○平平平仄仄平仄平。","仄平仄仄平平仄仄仄平仄，平平平仄仄平平仄平平平。"],"paragraphs":["鲁壁峄碑远莫睹，艰哉河汉讯鼗鼓。","披荒摸搭不厌多，翻阅端能助稽古。","向来四壁风雨秋，谁遣彯缨群玉府。","终年肮脏甘谪堕，采采蒿菁不盈筥。","岂无蠹简供咀味，竟恨白石费烹煮。","有来剥啄契襟期，明诚无乃同而祖。","千金凑买不知惜，倾囊要我细摩抚。","评书已愧老萧翁，作歌况拟昌黎愈。","临池强自学点{黑南}，效颦宁容避讥侮。","隶画聊从祖逖窥，篆体那与阳冰侣。","拜嘉深恐伤廉甚，赠诗想更用心苦。","担夫争道大娘舞，精思神悟失寒暑。","铦锋未易画锥沙，拱璧暗投等黄土。","羊枣共嗜能几何，圆规宁免龃方矩。","岷峨之阳一茅宇，门无杂宾况市贾。","圆书悔不偕载行，瞻伫崇朝不能俯。","遥怜兵火暗跌荡，守护童仆何不武。","辱君珍赠补阙亡，金薤龙梭粲可数。","我不能舍我灵龟观朵颐，炊烟不动睡味恰与破衲宜。","殷盘周鼎愧君古人以相期，瓠壶呺然问字无一奇。","试烹苦茗能来与我共商略，功名儿戏可须千字淮西碑。"],"title":"谢新胥口监征赵立之"}
