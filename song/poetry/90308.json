{"author":"苏舜钦","id":90308,"strains":["仄仄仄仄仄，平仄仄仄平。","仄平平平平，仄○仄仄○。","仄仄平仄平，仄○平仄平。","仄○仄平仄，平平仄仄平。","仄平仄仄仄，仄仄仄仄平。","仄平仄仄仄，仄○平仄平。","平仄仄仄仄，平仄仄仄平。","平平平平平，仄仄仄仄平。","平平仄仄仄，仄仄平平平。","仄仄仄○仄，仄平平仄平。","仄平仄仄仄，平仄仄仄平。","仄平仄仄平，仄仄仄仄平。","仄平仄仄仄，平平平○平。","仄平仄仄○，仄○仄仄平。","仄平○○仄，仄仄平仄平。","平平○平仄，仄仄仄仄平。","○仄仄仄仄，仄仄仄仄平。","平平仄平平，仄仄平○平。","仄仄平平平，○平平仄○。"],"paragraphs":["在昔帝舜日，光宅辟四门。","所宾无凶邪，德教日益敦。","末世多滥奸，九重严大阍。","捍掫主讥察，谁何辨语言。","一关百力士，列立甃石温。","设官按尺籍，唱号于未昏。","唐末稍懈怠，尝值外使奔。","京城凶豪儿，奋剑闯帝藩。","狂呼啸虎豹，便欲倾乾坤。","赖有宰相在，不然神器翻。","我朝讲制度，门籍反不存。","近知贱丈夫，突入犯赤轩。","陛官未暇执，呶呶何其諠。","祖宗创业难，慎重在后昆。","勇夫犹重闭，况乃天子尊。","何罗犹宜察，况乃外寇屯。","兴语一及此，舌出反自扪。","吾家本寒微，世受朝廷恩。","欲奏鸱鸮诗，当涂谁荐论。"],"title":"感兴三首  其二"}
