{"author":"释永颐","id":108995,"strains":["仄平平平平仄？，仄平仄仄平仄平。","平平仄○仄仄○，仄仄仄仄平平平。","仄仄○仄平平平，平平仄仄仄仄平。","平平仄仄平平平，仄平仄仄平平平。","平平仄仄平平平，平仄仄仄平平平。","仄仄仄仄仄仄平，平平仄仄仄仄平。","仄仄仄仄○平平，平仄仄仄平平平。","仄平仄仄平平平，平平仄仄仄仄平。","仄平平平仄平○，平仄○仄平仄平。","平平平仄平平平，仄仄平仄平平平。"],"paragraphs":["伟哉吴人周伯弜，国风雅颂今再昌。","钧天洞庭不敢张，楚芈暗泣嗟穷湘。","庆祚三百多祯祥，呜呼四十乐府章。","春宵翦烛飞兰香，浩歌激烈声洋洋。","贞魂义血流精光，奸鬼妒魄诛幽荒。","土木闪怪踏雪僵，茫茫万窍塞鼓簧。","再洗律吕调宫商，金玉振耀齐铿锵。","一清一浊均阴阳，风霆变化始有常。","咏歌唐虞及商汤，蒙瞽献纳皆赞襄。","煌煌天子朝明堂，永被金石无哀伤。"],"title":"伯弜出示新题乐府四十章雄深雅健有长吉之风喜而有咏"}
