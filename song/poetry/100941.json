{"author":"谢琎","id":100941,"strains":["仄仄平仄仄，仄仄平仄平。","平平平仄仄，仄平平平平。","平平仄仄平，平仄平○平。","仄平仄平平，平仄平平平。","仄仄仄平仄，平平仄平平。","平平仄仄平，平仄平平平。","仄平平仄仄，仄平平平平。","仄仄○平仄，平平平仄平。","○仄仄平仄，平仄仄○平。","平平仄平仄，仄仄仄仄仄。","平仄仄平平，仄○平平仄。","仄仄仄平仄，仄仄平平平仄仄。","仄平仄仄仄平平，平平○仄平平仄。","仄仄仄○平，平平平仄仄平○。","平平平仄平平仄，仄仄平平仄仄平。","仄仄仄平平，仄平平平仄仄平。","仄仄仄平○仄仄，仄平平仄仄平平。","仄仄仄平仄，平平○仄平平仄。","平平平仄仄平平，○平平仄平平仄。","仄仄平仄平平仄，平仄平平平平仄。","平平仄仄仄仄平，平平仄仄平平仄。","○平仄仄平○平，平仄平平平仄平。","仄平仄平平平仄，仄仄○平○仄平。","仄平仄仄仄平仄，平仄仄仄○○平。"],"paragraphs":["寇至人远避，寇退人复归。","归来寻旧址，草芜迷荒基。","哀哉住傍梅，清梦常相依。","可怜岁寒心，能识存亡机。","不欲染尘垢，先枯避时虞。","方今向太平，枯干生新枝。","主人修废坠，古梅仍春辉。","俗态分荣瘁，梅心无改移。","如我耐寒友，头白不相违。","梅花自奇绝，世事与古别。","花下独徘徊，似听梅花说。","不愿傍官驿，驿外尘飞多马迹。","几番驿使自南来，南枝折尽花狼藉。","不愿在深宫，蛾眉人去寿阳空。","缤纷檐下花飞片，不上宫妆入草丛。","不愿在西湖，旧时逋仙迹已芜。","可惜暗香疏影处，迩来都是给樵苏。","不愿近东阁，无人更管花开落。","黄昏风雨锁朱门，和羹人伴归沙漠。","但愿开向千岩窟，饕虐冯陵任风雪。","花香只绕处士庐，花飞不点征人骨。","吟翁索笑痴更痴，谁似梅花能识时。","始终不渝含酸味，去就长存调鼎资。","广平铁石笔何在，生死与我深相知。"],"title":"识时梅歌"}
