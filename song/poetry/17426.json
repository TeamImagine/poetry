{"author":"谢伋","id":17426,"strains":["平仄仄平平，平仄仄平仄。","○平仄平仄，平仄平仄仄。","仄仄平仄○，仄仄○仄仄。","平○○平仄，仄仄平仄仄。","○○平仄平，平仄平仄仄。","平○平仄○，○平平仄仄。","仄仄仄仄平，平平仄平仄。","平平平仄平，仄仄平仄仄。","平平○○仄，平平仄○仄。","仄平仄平平，仄仄平平仄。","仄仄仄仄平，仄平○仄仄。","仄平仄仄○，仄仄平仄仄。","仄仄平仄平，仄平仄平仄。","仄仄仄仄平，仄平平仄仄。","○平平仄○，仄仄平仄仄。","仄平平仄平，仄仄平○仄。","平仄平仄平，仄仄○○仄。","平平平仄仄，平仄平平仄。","仄○仄平平，平仄平○仄。","平仄仄平○，○仄平○仄。"],"paragraphs":["台岳石为梁，苔滑水湍激。","应真所游处，林杪飞杖锡。","遂令山木闲，变现如所历。","扶疏冠琪玉，不受霜雪滴。","当其含蕊时，知状曾目击。","端如尊者相，相呈咸可觌。","掌合貌甚恭，头光不加幂。","升高真蹑虚，集菀聊憩寂。","枝栖过三宿，神通渺难测。","不于下成蹊，俗眼何曾识。","四皓共木奴，大槐荫土国。","孰非梦幻闲，昧者徒自惑。","况此方广徒，衲身岂人力。","我有一瓣香，敬为千百亿。","漂摇风雨中，此地何偪仄。","向来专一丘，不受山庭勒。","盘踞来药寮，使我亲封植。","清泉堪晚漱，甘露充朝食。","埽除有浮屠，高下宜降陟。","稽首达声闻，应供毋难色。"],"title":"灵岩寂庵辩才师有罗汉树一株移自台岳托根木香架下颇妨成长因寄沈水香往易之"}
