{"author":"廖行之","id":65603,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["人间世事最堪悲，有子骑鲸去不归。","客厩谩遗陶母荐，萱堂空对老莱衣。","黄金榜上嗟陈迹，白玉阶前泣断机。","赖有青毡存眼底，满庭兰玉侍亲闱。"],"title":"挽朱监庙明二首  其一"}
