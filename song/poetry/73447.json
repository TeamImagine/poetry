{"author":"赵蕃","id":73447,"strains":["平平仄平平，平仄仄仄平。","平平仄○仄，仄平仄平平。","仄平仄平平，平平平仄平。","平平仄仄仄，平平平仄○。","平仄平平平，平仄仄仄○。","仄仄仄仄仄，仄仄仄仄平。","仄○仄平○，○○○平平。","平○仄仄仄，仄平仄平平。","仄仄仄仄○，仄平仄○平。","仄平平仄平，仄仄仄仄平。","仄平仄仄仄，？平仄平平。","仄平仄平仄，仄平仄平平。","仄仄仄平仄，仄仄仄仄平。","仄平平平平，仄平仄平○。","仄○仄平仄，仄仄○仄平。","仄平仄平平，仄仄平○平。","仄平仄平平，仄仄○仄平。","仄仄仄仄平，仄○平平平。"],"paragraphs":["西山有乔松，蒙附百亩阴。","蓬蒿宅其下，旅生亦骎骎。","永怀豫章公，斯文金玉音。","徐洪盖自出，源流高以深。","吾舅之于黄，端若一体临。","愧我望数子，引尺那及寻。","弱冠诵流传，苍苍且垂簪。","前帆去已驶，后舟政忧沉。","忆昨送弟行，作诗道离襟。","末篇何所言，志我念母心。","岂知辱贶答，碔砆致璆琳。","退之赠郊籍，少陵寄高岑。","我固解公意，诲我力自任。","不惟书诸绅，起居见前参。","几思侍公侧，取酒亲酌斟。","积荒赖锄耰，痼疾蕲砭针。","涉湘定何时，纸贵行见今。","勿继屈贾词，起和南风琴。"],"title":"寄衡州舅氏"}
