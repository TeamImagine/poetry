{"author":"欧阳修","id":79132,"strains":["仄平平平平，平仄平仄仄。","仄平平仄仄，仄仄平平仄。","平平仄○○，仄仄平仄仄。","平○平仄平，仄仄平仄○。","平平平仄仄，仄仄平平仄。","平○平仄平，平仄仄平仄。","仄平平仄仄，平仄仄平仄。","平平仄平仄，仄仄平平仄。","仄○平平○，○仄仄平○。","平平平仄平，平仄平仄仄。","平○仄仄○，仄仄仄平仄。","平平仄仄仄，平仄平平仄。","平○仄○仄，仄仄平平仄。"],"paragraphs":["桧惟凌云材，槐实凡木贱。","奈何柔脆质，累此孤高干。","龙鳞老苍苍，鼠耳光粲粲。","因缘初莫原，感咤徒自叹。","偷生由附托，得势争葱蒨。","方其荣盛时，曾莫见真赝。","欲知穷悴节，宜试以霜霰。","萌芽起微蘗，辨别乖先见。","剪除初非难，长养遂成患。","虽然根性殊，常恐枝叶乱。","惟应植者深，幸不习而变。","含容固有害，剿绝须明断。","惟当审斤斧，去恶无伤善。"],"title":"寄生槐"}
