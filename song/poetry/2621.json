{"author":"宋庠","id":2621,"strains":["仄仄平平仄，平平仄仄平。","平○仄平仄，仄仄仄平平。","仄仄○平仄，平平仄仄平。","平平平仄仄，仄仄仄平平。","仄仄平平仄，平平仄仄○。","平平平平仄，仄○仄平平。","仄仄平○仄，平○仄仄平。","仄平○仄仄，仄仄仄平平。","仄仄平平仄，○平仄仄平。","平平仄仄仄，平仄仄平平。"],"paragraphs":["发策非乡秀，瘝官玷郡联。","恩深育莪沚，技薄戴盆天。","病骨三锺粟，铦锋一割铅。","怀能真鼫鼠，惜己甚寒蝉。","吏笑移书卧，人讥面壁禅。","曹符忧倥偬，邑教昧平镌。","席上巾酾酒，斋中易绝编。","隙尘吹晓日，瓮隧引春泉。","戒养聊馨膳，将芜敢命篇。","区区犬马志，何术谢陶甄。"],"title":"官况"}
