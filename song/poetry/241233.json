{"author":"周紫芝","id":241233,"strains":["平平仄○仄，仄仄平仄平。","平平仄仄仄，仄仄平○平。","平平仄○仄，平平平平平。","平平仄○平，仄仄○仄平。","平平仄平仄，平平仄平平。","○仄仄平仄，平平仄平平。","○平仄平平，仄仄平仄平。","仄平仄平仄，○仄平仄平。","仄仄仄仄平，平平仄平平。","仄平平仄○，平仄○○平。"],"paragraphs":["青春苦难挽，白日良易斜。","花飞尚满砌，柳密惊藏鸦。","寒窗忽当日，山崦知谁家。","红榴笑疏林，始著三两花。","繁阴护朱阁，芳姿夺明霞。","颇忆少年日，千金醉繁华。","当时石榴裙，六幅围绛纱。","美人隔秋水，相望天一涯。","想像系楚腰，依稀似丹葩。","对花谁与论，搔首空叹嗟。"],"title":"西窗见榴花分韵得花字"}
