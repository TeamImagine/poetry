{"author":"陈造","id":59567,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["侧听长须得好音，笑谭已复替呻吟。","逃知二竖今无地，仇想三彭亦就禽。","定免带围忧沈约，可须檄手待陈琳。","尚须十日安岑寂，酒圣诗愁恐未禁。"],"title":"梁教病起"}
