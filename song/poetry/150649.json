{"author":"陈允平","id":150649,"strains":["平仄平平仄仄平，平平仄仄仄平平。","平平平仄仄平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["云压高空雁阵低，江城历历草离离。","楼台秋淡玉箫远，帘幕夜寒铜漏迟。","明月鹭鸶菱叶浦，西风蟋蟀豆花篱。","一樽酒尽银河落，犹有残锺出古祠。"],"title":"秋夜游东墅"}
