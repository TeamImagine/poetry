{"author":"饶节","id":225007,"strains":["仄仄平○仄○仄，仄仄平平○仄仄。","平平平仄仄仄平，平仄平平仄平仄。","仄仄平平○仄仄，平平平平平仄仄。","仄平○仄仄仄○，仄平仄仄平○仄。","平仄仄仄仄仄仄仄平平，平平仄仄仄仄平。"],"paragraphs":["止止堂中一禅客，五尺枯藤藏未得。","平生心胆闯古人，今复江南又江北。","昨夜霜风号古木，玄猿啼寒星斗黑。","傍家行脚有底难，独师大去吴王国。","君不见季子敝尽黑貂裘，归来印佩六国侯。"],"title":"止止堂诗送仁禅者遍参"}
