{"author":"孔武仲","id":200253,"strains":["仄平平平平仄仄，平仄平○平仄仄。","○平仄仄○平平，仄○仄仄○平仄。","仄平平仄仄○平，平平平平仄仄仄。","仄平平平仄平平，仄○仄仄平○平。","○平仄仄仄仄仄，仄仄平○○平平。","平平○仄平平仄，仄仄平平仄仄仄。","仄仄平平○仄平，平平平平仄仄平。","仄平○仄平仄仄，仄仄平仄平平平。","○平仄仄仄○仄，平平仄？平平○。","平仄仄平仄○仄，仄仄平平仄平仄。","○平仄○○仄平，仄仄平平平仄平。"],"paragraphs":["巨鳌昂头鲸掉尾，东顾沧溟天接水。","钱公涉险如通渠，破帆一抹三千里。","岛夷之国远且偏，归来逢人语辄喜。","大荒茫茫最宜松，直从旷野连深宫。","听声卧影已不俗，况作团扇摇清风。","人情重远由来事，不贵黄金贵楛矢。","况有新诗传四方，群豪追随弄荐章。","我虽相见无所得，坐忆松鹤生微凉。","钱公治迹压张赵，偷儿破胆皆摧藏。","桴鼓不鸣已三月，凛凛霜威破残热。","从公觅扇更觅诗，愿报琼瑶无已时。"],"title":"钱穆仲有高丽松扇馆中多得者以诗求之"}
