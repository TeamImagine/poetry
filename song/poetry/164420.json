{"author":"仇远","id":164420,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["裹饭无因绝往还，惟应帖子报平安。","山公马向花前放，岐伯书从枕上看。","贸易近来多北药，支持强欲著南冠。","有时泥醉西园月，只欠梅花共倚阑。"],"title":"问赵元父病"}
