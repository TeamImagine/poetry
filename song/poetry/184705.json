{"author":"范纯仁","id":184705,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["眉寿康宁位九卿，人间五福最难并。","丹心报国冰霜洁，白首还家里社荣。","化日尽输高世乐，野云应似出门情。","淮淝美事传千载，何止孤风激后生。"],"title":"送宋大卿归淝上"}
