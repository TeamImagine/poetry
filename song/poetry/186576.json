{"author":"杨杰","id":186576,"strains":["○仄○仄平？平，平平仄仄平平平。","平平仄仄仄平仄，平平仄仄平平○。","仄○平仄仄○平，仄平仄仄平平○。","平平仄仄仄平仄，仄平○仄平平平。","平仄平平仄仄仄，○平仄仄○平平。","仄平仄仄平仄仄，平仄仄平平仄○。","平平仄仄仄仄仄，仄○仄仄平平○。","平平仄平仄○仄，仄仄平仄平平平。","平平平平仄仄仄，仄平仄仄○仄平。","平○平平仄○仄，仄仄仄仄平平平。","仄平○仄仄平平，○平仄仄○仄平。","○平？仄仄仄仄，仄仄仄仄仄仄○。","平○仄○○平仄，仄平平仄平平平。","仄平仄仄仄平仄，仄仄○仄平平平。"],"paragraphs":["屏石屏石何崭岩，云初得自江之南。","沙埋土蚀几千载，无人辨别嗟沉淹。","浄空居士物鉴精，获之不贵黄金兼。","清泉洗涤露真璞，野云凝结堆浓蓝。","巫峡山前暮雨霁，参差十二挑峰尖。","比千骨朽心不朽，通窍至今存四三。","蜂房蚁垤岂足数，或疏或密争嵚嵌。","铜台古研置其下，一片皴碧沉寒潭。","唐朝牛公嗜怪石，取之不已其亦贪。","争如夫君一胜百，得此自足无伤廉。","我尝乘醉到君家，临风叩以苍玉簪。","其声淸越合律吕，簨簴可与大乐参。","何当琢磨中勾股，列为编磬歌云咸。","问君考击荐郊庙，孰若藏在青山庵。"],"title":"屏石谣赠郭功父"}
