{"author":"李正民","id":242233,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，平仄平仄仄仄平。","仄仄平平平仄仄，仄平仄仄仄平平。"],"paragraphs":["中朝旧德号儒宗，鳯阁鸾台揖下风。","梦寐升沉十年事，岁寒情分两人同。","竹篱茅舍穷愁我，红旆油幢富贵公。","应有澄江如练白，愿凭尺素寄冥鸿。"],"title":"寄宣守内翰汪彦章"}
