{"author":"卢照邻","id":12819,"strains":["平仄○平仄，平平仄仄平。","平平○仄仄，仄仄仄平平。","平平○仄仄，平仄仄平平。","平平○仄仄，平仄○平平。","仄仄○平仄，平平仄仄平。","平平仄仄仄，平仄仄平平。"],"paragraphs":["兰署乘闲日，蓬扉狎遁栖。","龙柯疏玉井，凤叶下金堤。","川光摇水箭，山气上云梯。","亭幽闻唳鹤，窗晓听鸣鸡。","玉轸临风奏，琼浆映月携。","田家自有乐，谁肯谢青溪。"],"title":"山庄休沐"}
