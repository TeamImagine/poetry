{"author":"楼钥","id":66407,"strains":["仄平平仄平，○平仄平仄。","仄仄平○平，平平仄平仄。","○平平仄平，平仄平仄仄。","平平仄平平，平仄仄平仄。","仄平仄仄平，○仄仄平仄。","仄平仄平平，平仄平○仄。","平平仄平平，仄平○仄仄。","○仄仄平平，○平仄○仄。","平平仄仄仄，平仄仄平仄。","仄仄平仄平，平平○平仄。"],"paragraphs":["此山名大梅，驱车入山麓。","试问山中人，山名竟谁属。","禅家开道场，为说梅子熟。","仙家指为岩，曾此隠梅福。","或云古有梅，其大蔽山谷。","至今二梅梁，灵响皆其族。","他山抗惊湍，禹祠横殿屋。","三者尚谁凭，禅师有遗躅。","余皆不可辨，安得究图录。","但爱山又山，乔林间修竹。"],"title":"大梅山"}
