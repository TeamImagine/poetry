{"author":"程俱","id":235360,"strains":["仄平平平○仄平，平平平仄平仄平。","仄○平平仄○平，平平仄仄平仄○。","平平仄仄平平○，仄平仄平平○平。","仄平平平○平平，仄○平○平平平。","仄仄○○○仄平，仄平仄仄平仄平。","○平仄○平仄平，○平平平仄平平。","仄平平平仄仄平，平平仄平平○平。"],"paragraphs":["帝轩工凫和九金，童丁炎铄成妇壬。","戏驱丰隆发凝阴，雷轰列缺光下临。","飞精入范天机深，四规阏明追蠡喑。","厥声铿宏中黄林，隐如霜降丰山岑。","岂唯正衣冠佩簪，对之炯炯生肃心。","应而不藏无古今，监之无穷叩逾音。","至人之心我所钦，盘盂不须铭且箴。"],"title":"同江赵潘集以钟监博山炉黟砚石屏为题予得钟监分韵得金字钟监盖响板也形制如钟背作云雷纹面可监我曹创为之铭曰癸巳作钟监子子孙孙永保用张有篆甚奇古"}
