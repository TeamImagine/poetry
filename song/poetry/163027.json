{"author":"汪元量","id":163027,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["诗人骑马接官回，解后居庸怀抱开。","冷地不禁风聒聒，炎天长见雪堆堆。","昨宵我梦中南去，今日君从直北来。","说尽穷阴无限事，呼童携酒上金台。"],"title":"卢奉御自上都回见访"}
