{"author":"苏籀","id":4061,"strains":["平平○平仄，平平平仄仄。","仄仄仄平平，仄平○仄仄。","仄○仄平仄，仄仄平平仄。","平平平平仄，平平平仄平。","○平仄平仄，○仄平○仄。","仄平平仄平，平平平仄仄。","○平仄○平，仄仄平仄仄。","平仄仄仄仄，平○平平仄。","仄平平仄平，仄平仄仄仄。","仄平仄仄仄，仄仄○平仄。","平平○仄仄，仄平仄仄仄。","平平仄平仄，平仄平平仄。","平仄仄仄平，平仄平仄仄。","仄仄仄平仄，仄平○仄仄。","平○平仄仄，平平平仄仄。","○平仄平仄，平平平仄仄。","平平仄平仄，平仄仄平仄。","仄○仄仄○，平仄平平仄。"],"paragraphs":["君无吟秋草，萤飞而露湿。","曼倩古豪英，羡门深抆拭。","五难背生路，九钥探金碧。","乌龙因师指，龟峰森郡{卓戈}。","张罗候凫影，过客纷如织。","子房河上翁，挥犀高䜩席。","嘘呵枣如瓜，肉眼殊未识。","西母掬露醒，东王浆霞赤。","至哉高尚公，著书不靳惜。","髻珠曩许学，玉版援金笔。","仙阶三洗髓，短生几两屐。","岧嶤法身像，褒博乌纱帻。","焚沃觊有遭，稽首悲涕泣。","妙诀付神水，悃诚如皎日。","升降摩顶踵，抽添而损益。","劳生息奔迫，颓龄飞鸟急。","希求九阳聚，何惮一千夕。","近期赤水中，先睹玄珠得。"],"title":"次韵李次仲赴巨山张舍人招赠之什"}
