{"author":"黄滔","id":33693,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["旌旗日日展东风，云稼连山雪刃空。","剖竹已知垂凤食，摘珠何必到龙宫。","谏垣虚位期飞步，翰苑含毫待纪公。","谁谓唐城诸父老，今时得见蜀文翁。"],"title":"绛州郑尚书"}
