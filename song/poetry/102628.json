{"author":"真德秀","id":102628,"strains":["仄平仄平仄，平平仄平平。","仄平平○平，平平仄平○。","仄仄仄仄○，仄仄○○○。","平平仄平平，仄仄仄平平。","仄仄○仄平，仄仄平平平。","仄仄平仄平，仄仄仄仄平。","平○平平仄，仄仄平平平。","仄平仄○仄，仄平仄○○。","平平仄仄仄，仄仄○平平。","仄平仄仄○，平仄仄○平。","仄仄平○仄，○○仄○平。","仄仄仄仄○，仄仄平平平。","仄平仄平仄，○仄○平平。","平平仄仄仄，平仄平平平。","仄平仄○平，○平仄仄平。","平平仄平仄，仄仄平平平。","仄○仄平平，○仄○○平。","仄仄平仄○，仄仄平平平。","仄平平仄○，平○平仄平。"],"paragraphs":["始吾与林子，周旋大江东。","子方清且贫，箪瓢屡云空。","劲气凛不折，耿耿如长虹。","明年擢高科，对策大明宫。","一尉迟五年，出入无奴僮。","再见湘水滨，凛凛复昔同。","招徕元戎幕，泛绿依芙蓉。","小生敢相吏，故人傥相从。","云胡岁未竟，决去如霜鸿。","挽之不可留，聊复少从容。","老我慵且钝，栽培欠深功。","子进未可量，德业方崇崇。","永怀昔君子，和气填心胸。","濂溪霁月朗，伊水春风融。","至今想其人，犹为起敬恭。","天资贵强矫，学力无终穷。","我如石之顽，迟子相磨礲。","子质虽玉莹，可废它山攻。","雁峰毋久留，来思灵麓峰。"],"title":"送林自知自幕中归常宁"}
