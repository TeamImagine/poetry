{"author":"吕本中","id":246727,"strains":["平平仄平仄，仄平平仄平。","仄仄仄平仄，仄平平仄平。","平平仄平仄，仄仄平平平。","平平仄仄○，仄平平仄平。","○平仄仄仄，仄仄仄仄平。","仄○仄仄仄，仄仄平○平。","仄仄仄平平，仄平平仄○。","仄仄仄仄仄，仄仄仄平平。","仄平仄仄仄，仄仄仄仄平。","平平仄平仄，仄○平仄平。","仄平仄平平，仄仄仄平平。","○平？仄仄，仄仄仄○平。"],"paragraphs":["青松著尘市，不辞尘土侵。","忍耻伴桃李，不言归故林。","交游在贫贱，始见平生心。","周侯客异县，屡蒙金玉音。","殷勤不我厌，自昔以至今。","使其少富贵，未必能相寻。","岂谓子诚然，此风今则深。","子欲转岭海，岁暮足愁阴。","路经盗贼窟，往往未就擒。","加鞭策驽马，欲行无滞淫。","故人散天涯，所在亦崎嵚。","相寻倘见及，道我病难任。"],"title":"送周灵运入闽浙"}
