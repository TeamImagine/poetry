{"author":"姜特立","id":32119,"strains":["仄仄平平仄仄平，平平仄仄仄平平。","仄平平仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["景物天开四面宽，如披百幅画图看。","有时鸥鹭下苍霭，无数菰蒲生碧澜。","独立晚凉秋思动，醉呼小艇水云寒。","他年虎节重来访，唯有恩波不解干。"],"title":"为通州守赋绿漪亭二首  其二"}
