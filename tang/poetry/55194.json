{"author":"崔曙","id":55194,"strains":["平平仄平仄，平仄仄平平。","平仄仄平仄，仄平平仄平。","仄平○○仄，仄仄平○仄。","平平○仄仄，平平仄仄平。","平平平仄仄，仄仄仄平平。","仄仄仄○仄，平平平仄平。","平仄平○仄，○平平仄平。"],"paragraphs":["东林气微白，寒鸟急高翔。","吾亦自兹去，北山归草堂。","仲冬正三五，日月遥相望。","萧萧过颍上，昽昽辨少阳。","川冰生积雪，野火出枯桑。","独往路难尽，穷阴人易伤。","伤此无衣客，如何蒙雪霜。"],"title":"早发交崖山还太室作"}
