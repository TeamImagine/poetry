{"author":"蒲寿宬","id":155040,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["感慨重来岁月深，手栽松柏已成林。","万山自此无南北，一水长流不古今。","先训丁宁犹在耳，老吾寂寞自沾襟。","君恩已遂祈闲请，莘野归耕是本心。"],"title":"岭后山庄"}
