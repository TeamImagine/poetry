{"author":"释道潜","id":203014,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["妙龄公子嗜遨嬉，永日湖山未肯归。","酒帜晓人应惯识，花枝拂帽不须挥。","轻纨细绮来何处，青盖朱轮去似飞。","向晚薄雷催急雨，清寒无奈袭裳衣。"],"title":"次韵王行甫奉议湖上晚归遇雨"}
