{"author":"范成大","id":44599,"strains":["平平平仄仄平平，仄仄平平仄仄仄。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["民和神福固其宜，况有仁先四者施。","吴稻即看收再熟，周牟先已秀双岐。","蕙风半老黄金穗，梅雨重春绿玉枝。","乐不可支聊发咏，田间日日是芳时。"],"title":"次韵袁起岩瑞麦此麦两岐山黄熟其间又出一青枝亦已秀实传记所未载也"}
