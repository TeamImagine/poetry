{"author":"司马光","id":176522,"strains":["平平平，平平平平平仄仄。","平平平平仄仄○，平平平平仄仄仄。","平仄平○仄仄平，仄平仄仄平平仄。","○平○仄○平仄，仄仄仄平平○仄。","平平○仄仄仄○，仄仄○平仄平仄。","平平仄仄仄平平，平仄平平平仄平。","平仄平平平仄平仄仄，仄平仄仄平平平。","仄○平仄平○仄，○平仄○仄仄仄。","平仄平○仄仄平，平平仄仄平平平。","平○平平仄平仄，仄仄仄仄平平平。","仄仄○平○平○仄仄仄，仄平仄仄平平平。","平仄平○仄平平，平平平仄平○平。","仄仄平平仄仄平，平平仄平仄仄平，仄仄平仄平平平。"],"paragraphs":["巫山高，巫山之高高不极。","寒江西来曳练长，群峰森罗十二戟。","清狖悲号裂翠崖，老蛟怒鬭摧丹壁。","轻生重利三巴客，一叶直冲高浪白。","船头吟啸坐自如，仰视长天不盈尺。","丛祠象设俨山椒，巫祝纷纷非一朝。","云是高唐神女之所处，至今暮雨常萧萧。","我闻神理明且直，兴亡唯观恶与德。","安肯来从楚国君，凭依梦寐为淫昏。","襄王之心自荒惑，引领日望阳台云。","独不思怀王西行不复返，甲光照地屯秦军。","蠺食黔中下荆门，陵园宗庙皆烧焚。","社稷飘零不复存，嗟嗟若敖蚡冒时，筚路蓝缕皆辛勤。"],"title":"介甫巫山高命光属和勉率成篇真不知量"}
