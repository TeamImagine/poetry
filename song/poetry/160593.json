{"author":"黄庚","id":160593,"strains":["仄仄平平仄仄平，平平仄仄仄平平。","平仄仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["佛屋参差傍水涯，天然富贵属僧家。","油幢碧立当轩竹，步障红围绕槛花。","隠隠磬声春昼永，停停塔影夕阳斜。","白头道者留连客，自汲山泉煮石茶。"],"title":"赠大禅寺昉上人"}
