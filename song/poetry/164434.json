{"author":"仇远","id":164434,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["西湖一曲百泉通，漠漠青山遶梵宫。","故国园林秋色净，明朝风雨桂花空。","银笙玉笛清歌外，画舫珠帘落照中。","人物风光两相称，儿童遮莫笑山翁。"],"title":"秋日西湖园亭"}
