{"author":"黄裳","id":204458,"strains":["平仄○仄仄，平仄仄平仄。","平仄仄○仄，仄○仄○仄。","仄平○平平，○○仄○仄。","○仄平仄○，仄仄仄平○。","平仄平平平，平平仄平仄。","仄仄平平○，平平仄平仄。","○仄仄平平，仄仄平平仄。"],"paragraphs":["佳节叹短晷，清爽惬幽抱。","新故遽相代，意思幸长好。","百年如秋时，行行越中道。","重九虽百回，半百已云过。","云液倾新醅，篱花摘灵草。","但约金卮空，何愁玉山倒。","且趁马台游，莫管龙山帽。"],"title":"重九遣兴"}
