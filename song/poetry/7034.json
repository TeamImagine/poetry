{"author":"李若水","id":7034,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["中山忠义定何人，数月相从笑语真。","未信功名孤壮志，不妨诗酒寄闲身。","此来饱看千岩秀，归去遥知两鬓新。","就使牧羊吾不恨，汉旄零落落花春。"],"title":"奉使太原途中呈王坦翁副使  其一"}
