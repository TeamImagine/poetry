{"author":"刘商","id":8427,"strains":["仄平平平平仄仄，平仄平平仄平仄。","仄仄平平平仄平，○平仄仄○平平。","平仄平平平仄仄，平平仄仄平平○。","平平仄仄平平仄，仄仄平平仄平仄。","仄仄○平仄仄平，平平仄仄平平仄。","平平平仄仄平○，平仄平平仄仄平。"],"paragraphs":["塞鸿声声飞不住，终日南征向何处。","大漠穷阴多沍寒，分飞不得长怀安。","春去秋来年岁疾，湖南蓟北关山难。","寒飞万里胡天雪，夜度千门汉家月。","去住应多两地情，东西动作经年别。","南州风土复何如，春雁归时早寄书。"],"title":"随阳雁歌送兄南游"}
