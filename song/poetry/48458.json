{"author":"杨万里","id":48458,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["急性平生不少徐，读书不喜喜观书。","十行俱下未心醒，两目顿昏还月余。","偶与儿曹翻故纸，共看诗句煮春蔬。","问来却是东坡集，久别相逢味胜初。"],"title":"与长孺共读东坡诗前用唐律后用进退格  其一"}
