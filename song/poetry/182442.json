{"author":"强至","id":182442,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["夫子文章老更工，六经俱达一身穷。","为逃州县时情薄，不问田园岁计空。","别酒正思倾夜雪，书邮忽喜寄春风。","遥知父子传家乐，却笑当年论异同。"],"title":"寄刘道秘书"}
