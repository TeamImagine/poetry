{"author":"王庭珪","id":238178,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["回雁峰前水拍天，峰头一笑尚依然。","休论华屋生前美，同在邯郸枕上眠。","骑马忽来临紫寨，传家故自有青毡。","时平栅垒无烽火，洒墨成诗有几篇。"],"title":"周德祖自衡阳相别三十余年会余窜夜郎德祖知南江寨相遇甚款道旧兴怀辄成长句"}
