{"author":"王禹偁","id":177747,"strains":["仄○○仄平○仄，平平平平平仄仄。","○平仄仄仄平平，平仄仄仄平平平。","平平仄平平仄仄，平平平仄平○仄。","平平仄仄仄仄仄，仄仄平平仄平仄。","○平平仄仄仄平，○仄○仄○平平。","平平○仄平平仄，仄仄○平仄平○。","平平平○○平平，平平平仄平仄平。","仄○平仄平平平，平平仄仄平平平。","仄平平平仄平仄，仄仄平平仄平仄。","平仄平仄仄仄平，仄仄平仄○○○。","仄平平仄仄平平，仄平○仄平平平。","平平仄仄平仄平，仄平平仄平平平。","平○仄仄平，平○仄平仄，仄平仄仄○平仄。","仄平仄仄平○○，平平仄仄平平平。","仄平平仄平平○，？平仄仄平仄平。"],"paragraphs":["我闻三代淳且质，华人熙熙谁信佛。","茹蔬剃发在西戎，胡法不敢干华风。","周家子孙何不肖，奢淫惛乱隳王道。","秦皇汉帝又杂霸，只以威刑取天下。","苍生哀苦不自知，从此中国思蛮夷。","无端更作金人梦，万里迎来万民重。","为君为相犹归依，嗤嗤聋俗谁敢非。","若教都似周公时，生民岂肯须披缁。","可怜嗷嗷避征役，半入金田不耕织。","君子之道动即穷，亦有贤达藏其中。","上人来自九华山，叩门遗我琼瑶编。","铮铮五轴余百篇，定交仍以书为先。","书中不说经，文中不言佛，有心直欲兴文物。","感师自远来相亲，为师画卦成同人。","出门无咎非群分，袈裟墨绶何足云。"],"title":"酬处才上人"}
