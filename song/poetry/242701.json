{"author":"李纲","id":242701,"strains":["平平○仄平，仄仄平仄仄。","平平仄仄平，仄仄平仄仄。","平平平仄仄，仄仄平仄仄。","平平仄平平，平仄○仄仄。","平平平仄平，仄仄平平○。","平平仄○平，仄仄仄○仄。","平平仄平平，仄仄仄平仄。","仄平仄平平，平仄平仄仄。","仄仄平平仄，仄仄仄平仄。","○平仄仄仄，仄仄平仄仄。","仄平○仄仄，平平仄平仄。"],"paragraphs":["庐陵间世才，妙手归大匠。","文章振古风，独立无与两。","诗篇尤藻丽，句法含万象。","平夷谢雕镌，醇厚如酝醸。","温温廊庙姿，不作穷愁相。","平生蹈难危，利口困谗谤。","终焉自光明，学者共师仰。","每诗必言归，耕钓箕颍上。","但欲风波息，岂是事高尚。","收身及未老，六一聊隐放。","九原如可作，非公复谁向。"],"title":"读四家诗选四首 永叔"}
