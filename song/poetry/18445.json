{"author":"吴芾","id":18445,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["持身礼法动无违，四德如君古亦稀。","大国增封光典册，长年献寿拥庭闱。","俄惊蒿里飞丹旐，尚想萱堂玩彩衣。","窃意生前犹有恨，沙堤不及见公归。"],"title":"挽席夫人二首  其一"}
