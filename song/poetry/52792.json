{"author":"李洪","id":52792,"strains":["平平仄仄仄平平，仄仄平平仄仄平。","仄仄仄仄平仄仄，仄平仄仄平平平。","仄平仄仄平平仄，平平平平仄仄平。","仄仄平平仄平仄，平平仄仄仄平平。"],"paragraphs":["诗名翰墨独兼全，海上从游十许年。","进退两忘中有德，律禅不碍任随缘。","岫云又作无心出，桃坞何劳一笑妍。","好把经行写新咏，他时寄我小山篇。"],"title":"送野上人游西山"}
