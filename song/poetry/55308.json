{"author":"朱熹","id":55308,"strains":["平平仄仄仄，平仄仄平平。","○平仄仄仄，仄仄平平平。","平○平仄平，平仄仄仄仄。","平仄平仄仄，仄仄平平平。","平仄仄平平，平平仄平○。","平平仄仄仄，仄仄平平平。","仄仄平仄○，仄○仄仄平。","仄平仄平仄，仄仄平平○。","仄仄○平仄，仄仄平平平。","仄仄平仄仄，平○平仄平。","仄平仄仄仄，平仄平平○。","○仄仄平仄，平平仄○仄。"],"paragraphs":["同云被四野，寒气惨悲凉。","回风一以定，密雪来飘扬。","时当冬候穷，开岁五日彊。","蓬巷无与适，陟此琼台冈。","宾友既追随，儿童亦携将。","攀跻得冢顶，徙倚聊彷徨。","俯视千里空，仰看万鹤翔。","远迷乱峰翠，近失平林苍。","偃薄莹神骨，咀咽清肝肠。","朗咏招隠作，悲吟黄竹章。","古人不可见，来者谁能量。","且复记兹日，他年亦难忘。"],"title":"立春大雪邀刘圭甫诸兄游天湖"}
