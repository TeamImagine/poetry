{"author":"叶涛","id":205078,"strains":["平平仄仄平平仄，平仄平平仄仄平。","仄仄仄平平平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["重来旧屋谁为主，江令萧条叹独存。","已愧问人才知路，更悲无柳可知门。","舟车到处成家宅，岁月惟惊长子孙。","孤客滥巾非得已，故交零落与谁论。"],"title":"望旧庐有感"}
