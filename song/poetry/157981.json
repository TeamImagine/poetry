{"author":"韩维","id":157981,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。","平仄仄平仄仄仄，平平仄仄仄平平。"],"paragraphs":["朱颜绿鬓尽才良，永日逍遥宴此堂。","乐事已先桃艳动，欢情仍共雪花狂。","梦中身世知虚实，醉里光阴任短长。","荣辱誉非那复问，无何有处是吾乡。"],"title":"宴逍遥堂"}
