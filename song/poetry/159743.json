{"author":"郑思肖","id":159743,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["眼见今朝菊又黄，双扉渍泪唁凄凉。","峥嵘岁月精神发，磅礴乾坤意气狂。","新雁来时芳草死，归鸿尽处暮云长。","后年箭主当回跸，始信山河再属唐。"],"title":"九日"}
