{"author":"宇文虚中","id":236577,"strains":["平平仄平平○仄，仄平○仄平○仄。","仄○仄仄平仄平，仄仄平平仄平仄。","平平平仄仄平平，平仄仄仄平平平。","平平平仄平平仄，○仄仄仄平○○。","仄平平仄平平仄，○仄○平仄○仄。","○平○仄仄平平，○平仄仄平平仄。","平平仄仄平平平，仄仄仄仄平平○。","仄○仄仄平平仄，仄仄仄○平仄○。"],"paragraphs":["公家祖皇提三尺，素灵中断开王迹。","自从武库冲屋飞，化作文星照东壁。","夫君安得此龙泉，秋水湛湛浮青天。","夔魖奔喘禺强护，中夜跃出光蜿蜒。","拄颐櫑具男儿饰，弹铗长歌气填臆。","嶙峋折槛霁天威，将军拜伏奸臣泣。","龙泉尔莫矜雄铓，不见鸟尽良弓藏。","会当铸汝为农器，一剑不如书数行。"],"title":"古剑行"}
