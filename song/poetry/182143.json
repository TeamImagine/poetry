{"author":"强至","id":182143,"strains":["仄仄平平仄平仄，仄仄平平○仄仄。","仄仄平○仄仄平，仄仄平○仄平仄。","仄平平仄平平平，平平仄仄平仄平。","仄平平平仄仄仄，仄仄平平仄平仄。","平平仄平仄仄平，仄○仄○○平平。","平平仄仄仄平仄，仄平仄仄平平平。","平平仄仄仄仄仄，平仄平平平仄仄。","平仄仄平仄仄平，仄平仄仄仄仄平。"],"paragraphs":["贵友高车照簪组，富友黄金轻粪土。","二友方论富贵交，以漆倾胶入心腑。","一朝金尽囊无余，门前不见簪组车。","贵人今车底似昔，早失黄金旧时客。","由来结交要势均，一轻一重难为人。","滔滔世上耳余辈，寂寥管鲍今埃尘。","交情以势不以义，今日虽同明日异。","君子结交自有持，贱贫富贵不我移。"],"title":"结交行"}
