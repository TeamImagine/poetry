{"author":"刘敞","id":174524,"strains":["仄平仄平仄，平仄平仄平。","平平仄平仄，仄仄仄平平。","○仄仄平仄，平平仄平○。","平仄仄仄仄，平平仄仄平。","平仄仄平平，平平仄平平。","仄平平仄仄，仄仄平平平。","仄仄○仄仄，平平仄平平。","平○仄平仄，仄仄平平平。"],"paragraphs":["凤凰信高远，矰缴安得羁。","非君九韶奏，讵肯一来仪。","王子美无度，孤飞绝云霓。","常恐浊一世，斯人莫见之。","天子蹈轩虞，公卿聚皋夔。","孰言阿阁下，定有朝阳诗。","愿得调律吕，聆音辨雄雌。","毋空着图象，但取夸童儿。"],"title":"贺王介甫初就职秘阁"}
