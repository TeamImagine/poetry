{"author":"张元干","id":5883,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["坎𡒄如公莫怨天，谪居端是坐无毡。","时来要自有归路，客散不妨频醉眠。","云气久能浮蜃屋，雨声殊未透龟田。","回思风雪围炉夜，何处联裘拥木绵。"],"title":"和杨聪父闻雨书怀"}
