{"author":"郑獬","id":181881,"strains":["仄平平仄仄平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["紫皇初放第三榜，中有英豪绝世无。","天厩本生骐骥子，云霄又得凤凰雏。","不须虎斗终全赵，自是龙骧首破吴。","虽作莲花帐前客，丹台到了姓名殊。"],"title":"送陈睦赴河中幕"}
