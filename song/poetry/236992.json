{"author":"左誉","id":236992,"strains":["仄平仄仄仄仄平，平仄仄平平○平。","仄平平仄仄平仄，仄仄仄仄平平○。","平○平？仄仄仄，平仄仄仄平平○。","仄平平平仄○仄，平平仄仄平仄平。","○平平平仄仄仄，仄平仄仄○○平。","仄平仄仄仄仄仄，仄○仄仄○平平。","平平仄仄平仄○，平平仄仄平○○。","仄平平平仄○仄，平○仄仄○平平。","平平平平仄平仄，平平仄平平仄○。","仄平仄仄仄仄平，仄平仄仄平平○。","仄平仄平仄平仄，仄仄平平平仄○。","仄平○仄平○仄，仄仄平平○仄平。","平平仄仄仄平仄，仄平仄仄○平平。","仄平平仄平仄仄，○○平平平仄平。"],"paragraphs":["洞霄九锁本不扃，天柱一峰非浪名。","上同天目映寥廓，下与大涤通沧溟。","谁藏琼□在石室，真与福地齐金庭。","远游飞升俨遗迹，玄同指向真典刑。","当年楼台极缥缈，至今气象藏深冥。","已知六月九万里，个中一念三千龄。","金龙玉简天上降，琳宫绛阙逢相迎。","紫霞黄云覆其室，青衣素锦分诸灵。","虚皇台高步虚彻，宣科玉音神所听。","自怜学道二十年，此心已与湖山盟。","朅来奉祠北山下，恍若飞升朝帝庭。","道人观妙清且秀，尚指乡关论赤城。","何年吏隐奉香火，愧无妙句如丹青。","木公金母吾未识，且看松根生茯苓。"],"title":"游洞霄"}
