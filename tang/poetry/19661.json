{"author":"姚合","id":19661,"strains":["仄仄平仄仄，平仄仄○平。","平仄○○仄，平○仄仄○。","平○仄平仄，平仄仄平平。","仄仄平平仄，平○仄仄平。","平平平仄仄，平仄仄平平。","平仄平平仄，平○仄仄平。"],"paragraphs":["独施清静化，千里管横汾。","黎庶应深感，朝庭亦细闻。","心期在黄老，家事是功勋。","物外须仙侣，人间要使君。","花多匀地落，山近满厅云。","戎客无因去，西看白日曛。"],"title":"寄绛州李使君"}
