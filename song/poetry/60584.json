{"author":"赵彦卫","id":60584,"strains":["平平仄平平，仄仄平○仄。","平平仄仄平，仄仄仄仄仄。","○仄仄仄仄，仄○仄平仄。","○○仄平平，仄仄○平仄。","仄仄仄平仄，平○平仄仄。","仄仄仄○平，平仄仄平仄。","平平平仄仄，平仄仄平仄。","平仄平平仄，平仄仄仄仄。","仄仄平仄平，平平○仄仄。","仄仄平平平，仄仄仄平仄。","仄平仄平仄，平仄仄平仄。"],"paragraphs":["生涯寄箪瓢，嗜古成传癖。","胸蟠万卷书，禊帖究所出。","三百七十五，异论溢编帙。","更相自戈矛，又类相形色。","我昔识诸老，高论聆侍侧。","玉笔贵藏锋，真赝拼金锡。","精神苟不具，徒尔致研席。","搜访诸贤语，编类置丈室。","使我心豁然，登山如得屐。","妄意于斯文，庶可益涓滴。","作诗谢来贶，持寄俟他日。"],"title":"题兰亭帖"}
