{"author":"王令","id":188050,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["甫里先生得古风，放身全入隐沦中。","足磨汉榻星辰动，笔挫吴天物象空。","往事欲寻人寂寂，旧田安在雨蒙蒙。","当时引重髙才者，谁是曾来一亩宫。"],"title":"甫里"}
