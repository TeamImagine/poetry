{"author":"卫宗武","id":133594,"strains":["仄平仄仄仄，仄仄仄平仄。","平平仄仄平，○仄仄平仄。","仄仄平平平，平平仄平仄。","平平仄平平，平仄○仄仄。","仄平仄平平，平平○平仄。","仄仄仄平平，平平仄平仄。","仄平仄仄仄，仄仄仄平仄。"],"paragraphs":["屋隅一握地，岁久寖芜秽。","兹晨命仆夫，疏剔浄无翳。","洞目增秋明，弥襟挹凉气。","春葩已辞荣，柯叶犹蔽芾。","晚芳粲黄金，新篁间幽桂。","欲幻小池亭，西风几凄厉。","只今欠一死，肯作百年计。"],"title":"秋怀  其七"}
