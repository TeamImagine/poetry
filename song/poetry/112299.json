{"author":"李建中","id":112299,"strains":["平仄仄○平，平平仄仄仄。","平平○仄仄，平仄平平仄。","仄仄仄仄平，仄平平仄仄。","仄平平仄仄，平仄平平仄。","平仄平仄平，平平平仄仄。","平平平仄仄，仄仄平平仄。","仄仄仄平平，平平仄仄仄。","○平仄平仄，仄仄平平仄。","平仄平平平，仄○平仄仄。","仄平平仄仄，仄仄平平仄。","仄仄○平平，仄仄○仄仄。","平平仄仄仄，仄仄平平仄。","平仄○仄平，仄平平仄仄。"],"paragraphs":["贤哲道相扶，经纶本近侍。","风云如有会，霄汉宁无志。","月窟桂抱林，粉闱丹漆地。","一何华给束，而谓浮名遂。","堆积图史书，朝昏铅椠事。","登瀛才力劣，对问神魂愧。","步骤古人踪，含虚郡子器。","献言既无状，出守连移次。","持宪怀真刚，退藏生寤寐。","欲邀丘壑老，静坐樵鱼帅。","颢气留丹田，尺宅分品位。","寥寥洞府境，落落烟霞意。","金简题上青，与兹尘土异。"],"title":"奉酬杨少监见寄退居遣兴之什"}
