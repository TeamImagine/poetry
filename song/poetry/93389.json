{"author":"戴复古","id":93389,"strains":["平平平平仄平仄，仄仄仄平○仄仄。","仄仄仄仄仄○平，平仄仄平平仄仄。","仄平仄仄平平平，仄仄仄○平仄平。","仄仄仄仄○仄仄，平平平平平仄仄。"],"paragraphs":["春蚕成丝复成绢，养得夏蚕重剥茧。","绢未脱轴拟输官，丝未落车图赎典。","一春一夏为蚕忙，织妇布衣仍布裳。","有布得着犹自可，今年无麻愁杀我。"],"title":"织妇叹"}
