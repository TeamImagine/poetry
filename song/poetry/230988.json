{"author":"葛胜仲","id":230988,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["诏语从天下九围，并严法会保宸闱。","山称万岁诚尤切，鉴奉千秋事已非。","已听鸾音勤请祝，故应龙辂庆遄归。","孤臣拭血怀君处，小坌峰前泪满衣。"],"title":"天寜节感事示宝华鉴老"}
