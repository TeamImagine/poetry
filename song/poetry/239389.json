{"author":"孙觌","id":239389,"strains":["仄平仄仄仄平平，仄平仄仄平平平。","平平○平平仄仄，仄仄平平仄仄平。","仄平仄仄○仄仄，平平仄平平仄仄。","仄仄仄平仄仄平，仄○平平○仄仄。","平平仄仄仄○平，平平仄仄平平平。","平仄平平平仄仄，平仄仄仄平平○。"],"paragraphs":["劝君慎莫学为儒，令君甑釜生虫鱼。","啼饥号寒祇四壁，拄腹撑肠谩五车。","邓侯种德如种木，千金买书书满屋。","缥缈玉京十二楼，纵横牙签三万轴。","鄱阳太守笔如椽，雄文大字青瑶镌。","千载风流追岘首，名字永与羊公传。"],"title":"阅古阁"}
