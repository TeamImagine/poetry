{"author":"张栻","id":58105,"strains":["平平仄仄仄平平，平仄平平仄平平。","平仄仄平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["迺翁詈贼气如虹，千载衣冠起懦庸。","双庙已应同卞壶，佳儿今喜见甄逢。","传邮赠我凌云句，断简知君学古胸。","忠孝可全须力勉，策勋宁复羡侯封。"],"title":"谢杨文昭主簿寄诗杨之父绍兴间倅建康不屈于兀术而死"}
