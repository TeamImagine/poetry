{"author":"魏了翁","id":103138,"strains":["仄仄平平仄仄平，仄平平仄仄平平。","仄仄仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万绿成帷涨晚空，不知门外几番风。","月拖树影阑干角，烛挟花阴酒盏中。","饮隽青山如有问，曲终远意浩无穷。","登临此地知多少，气味应难似此同。"],"title":"许侍郎同饮郊外王氏亭分韵得风字"}
