{"author":"文同","id":168839,"strains":["仄平仄平平，仄平平仄平。","平平○平仄，平平仄○平。","仄仄仄○仄，平○仄平平。","仄仄仄仄仄，仄平平平平。","仄仄仄仄平，仄仄○平平。","平平仄平平，平仄平平平。","平仄仄平仄，○仄仄仄平。","仄仄平平平，仄平○平平。","平仄仄平仄，仄仄平仄平。","仄仄平仄仄，平仄平平○。","仄○仄平仄，平仄平平平。","平仄仄平仄，仄仄平仄平。","仄仄仄仄仄，平平平仄○。"],"paragraphs":["桂阳有仙人，姓成名武丁。","胡为堕人世，人惟识其形。","一日语其弟，吾将返青冥。","乃曰此七夕，上天呼群灵。","织女欲渡河，暂诣牵牛星。","诸仙尽还宫，天路罗云𫐌。","吾亦向祈召，当往不得停。","弟问何时还，答云三千龄。","明日失丁在，恍惚迷所经。","后世凡此节，儿女喧家庭。","纵横具针缕，花果排甘馨。","贪巧但云得，欲寐曾莫宁。","俗尚每怪妄，吾言谁见听。"],"title":"牵牛织女"}
