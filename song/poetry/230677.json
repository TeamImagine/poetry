{"author":"葛胜仲","id":230677,"strains":["仄平仄仄仄，仄平仄○○。","平平仄仄仄，平仄仄仄平。","平平仄仄仄，仄仄仄仄平。","仄平仄平仄，仄○仄仄平。","仄平仄○仄，○仄平仄平。","平○仄仄平，平仄平○平。","仄○○仄仄，仄仄平平平。","平平仄仄仄，平平仄平平。","平平平仄仄，仄仄○平平。","仄平仄平仄，平平仄平平。"],"paragraphs":["道人独往韵，半生服行衣。","专门施氏易，编脱屡绝韦。","文词粲藻火，词组不救饥。","弃家学心法，感叹悟昨非。","两年饱三白，屏弃甘与肥。","南行访道师，芒𪨗常轻飞。","侧闻长者寺，塔庙俱巍巍。","堂堂第一代，龙天共瞻依。","腾装来见语，舍是将安归。","勉旃叩玄旨，心花发清辉。"],"title":"送同郡识上人游圆觉问道慈受"}
