{"author":"余淳礼","id":9438,"strains":["仄平仄仄平，平仄仄平仄。","平仄平仄平，仄平仄○仄。","仄平○仄平，○平仄仄仄。","平仄平○平，仄仄平仄仄。","平平平仄平，平仄○仄仄。","仄仄仄仄平，仄仄仄○仄。","平平仄○仄，仄仄仄平仄。","仄仄○仄平，仄仄仄平仄。","平仄仄平平，仄仄平仄仄。","○平仄○平，仄平平仄仄。"],"paragraphs":["二苏翰墨仙，同谪百蛮里。","时有田舍翁，结茅住行李。","迩来三十年，闻名辄掩耳。","天定能胜人，稍复蒙料理。","公卿寻断编，台隶藏敝屣。","败屋亦见修，变故乃如此。","开轩画遗像，凛凛有生气。","却恨封德彝，不见盛时死。","兄弟对床眠，此意孤一世。","骑鲸傥相逢，笑人真好事。"],"title":"题遗直轩"}
