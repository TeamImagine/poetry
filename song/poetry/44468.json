{"author":"范成大","id":44468,"strains":["平仄仄平平仄平，仄平仄仄平平平。","平平平仄平仄仄，平仄仄平平仄平。","仄仄平平平仄仄，平平仄仄仄平平。","平平仄仄仄平仄，仄仄仄平仄仄平。"],"paragraphs":["乖气肆行伤好春，十家九空寒螀呻。","阴阳何者强作孽，天地岂其真不仁。","去腊奇寒衾似铁，连年薄热甑生尘。","疲甿惫矣可更病，我作此诗当感神。"],"title":"民病春疫作诗悯之"}
