{"author":"陈著","id":139651,"strains":["仄平仄仄平，平仄平平平。","平仄仄仄仄，仄仄平○平。","平平仄平平，平平仄平平。","仄仄平仄仄，仄仄平平○。","平平仄仄仄，平仄平仄平。","平仄仄仄仄，仄仄平平平。","平平仄平仄，○平仄平平。","平平仄平仄，○仄平仄平。","平平○仄仄，平仄平平平。","仄仄平仄平，仄平平平平。","平平平仄平，平○平平平。","平○仄平平，平仄仄仄平。","○平仄仄○，平仄平平平。","平平○仄○，仄仄仄仄平。","平平仄仄仄，仄仄仄仄平。","仄仄仄○仄，平平平仄平。","平平仄仄仄，仄仄平平平。","平○仄平平，○仄○平平。","仄仄平仄平，平仄仄仄○。","平仄仄平仄，仄仄平平平。","平平仄平仄，仄仄仄仄平。"],"paragraphs":["四明万丈崖，佳气蒸氤氲。","融结固有在，特起谁如君。","丹霄舞飞霞，青春蔼奇芬。","目下开五色，賸把天香分。","飘飖忽自得，盘薄蓬海滨。","无复出岫想，傲睨黄埃尘。","秋台挟明月，驱驰下东鄞。","谈言邑庠旧，教事非易新。","诗书堕寂寞，衿佩苟朝曛。","欲借肤寸阴，化为无边春。","胡为乎水雷，珍重经纶屯。","何当自山川，流动志气神。","扇之月旦评，推以天风轮。","终然难卷藏，快睹本色真。","词章要织组，手有锦绣纹。","道义在培植，身为枝叶根。","须知大造化，不问官卑尊。","因思杜先生，如古王河汾。","宙宇非不宽，乡里乃急亲。","贤躅渐寥邈，凛凛哉斯文。","吾为石云贺，亦以勉石云。"],"title":"应吴伯秀县尉教鄞学求诗"}
