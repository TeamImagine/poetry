{"author":"苏轼","id":194957,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["小雪疏烟杂瑞光，清波寒引御沟长。","曈曈日色笼丹禁，杳杳鞭声出建章。","鹓鹭偶叨陪下列，天阊聊启望中央。","归来喜气倾新句，满座疑闻锦绣香。"],"title":"和吴安持使者迎驾"}
