{"author":"史弥宁","id":109354,"strains":["平○仄仄平平仄，仄仄平平平仄仄。","仄平仄仄平仄平，平仄平仄○仄○。","仄平仄仄○○仄，平平○仄平平仄。","平平○仄平平○，仄仄仄仄平仄平。","平平仄○平仄仄，平平仄仄平平仄。","仄仄平平○仄平，仄平平仄○平平。"],"paragraphs":["诗禅在在谈风月，未抵江西龙象窟。","尔来结习莲社丛，谁欤超出行辈中。","我知桂隠传衣处，玄机参透涪仙句。","萧萧吟鬓天风吹，有酒唤客斟酌之。","渠伊放浪真达者，诗成醉卧清阴下。","只恐香名吹上天，不容花底长陶然。"],"title":"赋桂隠用王从周韵"}
