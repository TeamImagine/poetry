{"author":"陆龟蒙","id":28429,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["何事轻舟近腊回，茅家兄弟欲归来。","封题玉洞虚无奏，点检霜坛沆瀣杯。","云肆先生分气调，山图公子爱词才。","殷勤为向东乡荐，洒扫含真雪后台。"],"title":"送润卿还华阳"}
