{"author":"赵汝鐩","id":98134,"strains":["平平仄平仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。"],"paragraphs":["江边旧亭子，招屈改光风。","揭扁名虽异，怀人意则同。","一篇渔父问，千古大夫忠。","酒尽琴犹鼓，幽兰曲未终。"],"title":"同杨济翁唐季路陈纯叟饮光风亭光风旧名招屈纯叟席上鼓琴"}
