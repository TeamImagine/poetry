{"author":"陆游","id":34078,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["遥夜浇愁赖麹生，灯前忽见卧长瓶。","比红有句狂犹在，染白无方老已成。","园径露萤粘湿草，塔檐风铎乱疏更。","悲秋要是骚人事，未必忘情胜有情。"],"title":"夜酌"}
