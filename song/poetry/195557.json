{"author":"苏轼","id":195557,"strains":["仄仄平平平仄○，仄平仄仄平仄平。","仄平○仄平平平，平仄平仄平平平。","仄平仄仄平仄平，仄仄仄○仄平平。","仄平平平平仄○，仄仄平仄仄仄平。","仄平仄平仄仄平，仄仄仄○平仄○。","仄仄仄仄平仄平，仄平○仄平○平，○仄○仄平仄平。"],"paragraphs":["夜梦嬉游童子如，父师检责惊走书。","计功当毕春秋余，今乃粗及桓庄初。","怛然悸寤心不舒，起坐有如挂钩鱼。","我生纷纷婴百缘，气固多习独此偏。","弃书事君四十年，仕不顾留书绕缠。","自视汝与丘孰贤，易韦三绝丘犹然，如我当以犀革编。"],"title":"夜梦"}
