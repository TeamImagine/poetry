{"author":"黄庭坚","id":207154,"strains":["仄仄○平平，平○仄仄仄。","平平仄平仄，○○仄平仄。","○○○平平，平仄仄平仄。","仄平平仄平，平仄平平仄。","○平平仄仄，平仄平仄仄。","平平仄仄仄，仄仄仄仄仄。","平○仄平平，仄平仄仄仄。","仄仄仄平平，平平仄平仄。","仄仄○平平，仄仄平平仄。","平仄仄平平，○仄仄○仄。","仄平平平仄，仄仄仄平仄。","仄平平仄平，平仄仄平仄。","仄仄仄○平，仄仄仄仄平。","○仄仄平○，平○仄平仄。","平平仄平仄，仄仄仄平仄。","仄仄仄仄平，仄仄平仄仄。","仄○仄仄○，○仄仄平仄。","○○平平平，仄仄平平仄。","仄平平平仄，平仄仄平仄。","平○○平平，平○平平仄。","○平仄○○，平仄仄平仄。","仄○仄平仄，仄仄平平仄。","仄仄仄平平，平仄平仄仄。","仄仄仄○仄，仄平○仄仄。"],"paragraphs":["日月如惊鸿，归燕不及社。","清明气妍暖，亹亹向朱夏。","轻衣颇宜人，裘褐就椸架。","已非红紫时，春事归桑柘。","空余车马迹，颠倒桃李下。","新晴百鸟语，各自有匹亚。","林中仆姑归，苦遭拙妇骂。","气候使之然，光阴促晨夜。","解甲号清风，即有幽虫化。","朱墨本非工，王事少闲暇。","幸蒙余波及，治郡得黄霸。","邑邻陈太丘，威德可资借。","决事不迟疑，敏手擘太华。","颇复集红衣，呼僚饮休暇。","歌梁韵金石，舞地委兰麝。","寄我五字诗，句法窥鲍谢。","亦叹簿领劳，行欲问田舍。","相期黄公垆，不异秦人炙。","我初无廊庙，身愿执耕稼。","今将荷锄归，区芋畦甘蔗。","观君气如虹，千辈可陵跨。","自当出怀璧，往取连城价。","赐地买歌僮，珠翠罗广厦。","富贵不相忘，寄声相慰藉。"],"title":"寄陈适用"}
