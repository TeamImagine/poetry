{"author":"陈中","id":16248,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["深涧无人草自斑，独随流水入深山。","隔林岚气青烟润，满地松阴白昼闲。","野鸟听经当户入，洞龙带雨自天还。","登高试望莆城景，一骑斜阳晚度关。"],"title":"壶公山"}
