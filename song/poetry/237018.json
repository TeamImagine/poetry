{"author":"韩驹","id":237018,"strains":["平平仄仄平○仄，平仄平平仄○仄。","仄平平仄仄○平，仄平仄仄平平仄。","仄仄○平平仄平平仄仄，平平仄仄○仄仄。","仄仄○平仄平仄仄○平，平平仄仄仄平平。","仄平平仄平平平，平仄仄平仄仄平。","平平仄仄平仄平，仄○平仄○平平。","平平仄仄○仄平，平平仄仄平平平。","○平仄平仄仄仄，仄仄○平平仄仄。","平仄仄平平仄平，仄仄仄平平仄平。","平○仄仄平平仄，仄仄平平仄平仄。"],"paragraphs":["吾庐偪仄门三尺，惭愧春风巧相觅。","叩关惟许葛王孙，有时藉草倾余沥。","汝不如南池主人车载客，红旗皂盖行远陌。","又不如东郭公子柳藏门，青娥绿髪坐开樽。","是身牢落终何为，人不汝嫌汝自嗤。","伸眉一笑能几时，忽闻春尽王孙归。","春风欲尽犹有情，飘英堕絮俱伤神。","王孙未归迹已扫，秣马膏车何太早。","明日一杯愁送春，后日一杯愁送君。","君应万里随春去，若到桃源记归路。"],"title":"送葛亚卿欲行不一过仆"}
