{"author":"赵善括","id":69256,"strains":["平平仄平仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["春禽嚼征更含宫，唤我精蓝路易穷。","雨雪不垂成暮霭，花开都尽怨东风。","一川芳草低随水，满眼青山半插空。","跃马归来尤寂寞，此怀欲与故人同。"],"title":"题本觉寺"}
