{"author":"杜范","id":105195,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["远寻幽侣对清闲，落笔烟霞写壮观。","不染红尘随处适，独将青眼个中看。","云飞碧落无心到，月浸清波彻底寒。","遥想衔杯当日意，洒然新沐欲弹冠。"],"title":"清真褚道士携罗丈唱和访余求诗予非能诗者辞不获力拙次韵能不以狂斐疵我否"}
