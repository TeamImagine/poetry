{"author":"王迈","id":107707,"strains":["平仄仄平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["孤士每蒙丞相嗔，人心不泯是非真。","瓘为苦语攻奸蔡，铨出危言忤老秦。","此事古来曾有样，如今天下几无人。","西山夫子深穷理，能以逢干作保身。"],"title":"嘲解十首  其四"}
