{"author":"邵雍","id":124938,"strains":["仄仄平平仄仄平，平平仄仄仄平平。","仄平平仄仄仄仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["有酒时时泛一瓯，年将七十待何求。","齿衰婚嫁尚未了，岁旱田园才薄收。","客去有时闲拱手，日高无事静梳头。","霜毛不止装诗景，更可因而入画休。"],"title":"对酒吟"}
