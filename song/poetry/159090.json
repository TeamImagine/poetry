{"author":"刘埙","id":159090,"strains":["平仄平仄仄，仄平平仄平。","平平仄平平，仄仄平○平。","仄仄仄仄平，平平平仄仄。","仄仄仄仄平，平○仄仄平。","仄仄仄仄仄，平平平仄平。","仄仄平仄○，仄仄平平平。","平仄仄平仄，平仄平仄○。","平仄平平平，仄仄仄○平。","平平平平仄，仄仄仄仄平。","平平仄平仄，○平平仄平。"],"paragraphs":["天地无托足，海天同隰光。","明知复何为，不忍隳三纲。","祼荐觊少延，讴歌宁远忘。","或者莒在齐，聊且帝一方。","竭蹶竟委顿，臣谋非不臧。","运去天莫留，力尽心弥强。","终不负吾主，名义天地长。","怀玺随龙游，举室水中央。","斯人文华士，乃尔百炼刚。","机云傥通谱，应羞朝洛阳。"],"title":"补史十忠诗 参政行丞相事陆公秀夫"}
