{"author":"武元衡","id":8891,"strains":["仄仄仄平平，平平仄平仄。","平平仄○平，平仄仄仄仄。","仄仄仄○仄，○仄仄平仄。","平平平仄仄，仄仄平○仄。","仄仄平仄仄仄平，平仄仄仄平○仄。","仄仄仄仄仄平平，仄仄平平平仄仄。","○平仄仄仄仄平，仄平仄仄平平○。"],"paragraphs":["古地接龟沙，边风送征雁。","霜明草正腓，峰逼日易晏。","集旅布嵌谷，驱马历层涧。","岷河源涉屡，蜀甸途行惯。","矢橐弧室岂领军，儋爵食禄由从宦。","注意奏凯赴都畿，速令提兵还石坂。","三川顿使气象清，卖刀买犊消忧患。"],"title":"兵行褒斜谷作"}
