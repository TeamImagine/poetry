{"author":"杜牧","id":21549,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["梧桐叶落雁初归，迢递无因寄远衣。","月照石泉金点冷，凤酣箫管玉声微。","佳人刀杵秋风外，荡子从征梦寐希。","遥望戌楼天欲晓，满城冬鼓白云飞。"],"title":"闺情代作"}
