{"author":"王维","id":53665,"strains":["平平平仄平，仄仄仄平平。","平仄平平仄，平○○仄平。","仄平平仄仄，平仄仄○仄。","仄仄平平仄，平平仄仄平。","仄平○仄仄，平仄仄○平。","仄仄平平仄，平○仄仄平。","平平仄仄仄，平○仄平平。","平仄平平仄，平平平仄○。","平平仄平仄，仄仄仄平○。"],"paragraphs":["先生千岁余，五岳遍曾居。","遥识齐侯鼎，新过王母庐。","不能师孔墨，何事问长沮。","玉管时来凤，铜盘即钓鱼。","竦身空里语，明目夜中书。","自有还丹术，时论太素初。","频蒙露版诏，时降软轮车。","山静泉逾响，松高枝转疏。","搘颐问樵客，世上复何如。"],"title":"赠东岳焦炼师"}
