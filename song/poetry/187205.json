{"author":"刘挚","id":187205,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["神标人慕紫芝眉，襟韵谁量叔度陂。","相与论心惟有竹，未能无意独于诗。","东风腊尾消冰雪，南浦船头转鼓旗。","想及下车春恰恰，汀洲烟雨白蘋时。"],"title":"重送文与可"}
