{"author":"司马光","id":176449,"strains":["平平平仄平，仄仄○平仄。","平平仄平仄，仄仄仄○仄。","平平仄○平，仄仄仄仄仄。","平平仄平仄，仄仄平仄仄。","平平仄仄仄，仄仄平平仄。","仄仄平仄平，平平○仄仄。","平○仄平○，仄平仄仄仄。","平平仄仄平，仄仄平平仄。","平平仄仄平，○仄○平仄。","仄○平平○，仄仄○仄仄。","仄平平仄○，平平仄平○。","平平仄仄仄，仄仄仄平仄。","平平平仄平，仄仄仄仄仄。","仄平平仄平，仄平平平仄。","仄仄○平平，仄仄平仄仄。"],"paragraphs":["孙生非画师，趣尚颇奇伟。","为人少谐合，不肯畜妻子。","时时入深山，信足动百里。","萧然坐盘石，尽日曾不起。","精心忽有得，纵笔何恢诡。","万象皆自然，神工相表里。","流传落人间，万金易寸纸。","君家缚虎图，用意尤精致。","虽云锁纽牢，观者犹披靡。","昔闻刘纲妻，制虎如犬豕。","系之床脚间，垂头受鞭棰。","孙生傥未见，画此亦何理。","明知非世人，羽化实不死。","愿君佗日归，置之成都市。","必有乘槎人，庶几能辨此。"],"title":"和梅圣俞咏昌言五物 缚虎图"}
