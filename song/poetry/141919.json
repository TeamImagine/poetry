{"author":"刘黻","id":141919,"strains":["平平平仄平平平，仄平○仄平平平。","仄平平平仄平仄，仄○仄仄○平平。","仄仄平平仄○○，平仄仄仄○○平。","平平仄仄仄平仄，仄仄仄○平平平。","仄平平仄平仄平，仄仄平○平平平。","仄仄仄仄仄仄平，仄仄平平平仄平。","平平仄仄仄仄仄，仄仄平平平仄平。","平平仄仄仄仄仄，仄平仄仄平平○。","仄○仄仄平平平，○仄平仄○平平。","平平平仄仄仄平，仄仄仄仄平平平。"],"paragraphs":["东南仁气氲堪舆，武夷相望锺真儒。","考亭西山接伊洛，户庭坦荡除榛芜。","意一先生续正传，刚以直养轲其徒。","端平御史凛风节，历历抗疏诛奸谀。","爱君忧国根性天，实与名称名非沽。","艺祖所谓社稷臣，四海欢呼登政途。","津梁善类植泰道，柱石明堂开远模。","丹心炳炳照白发，力扶国是消民愈。","共期圣祉登嵩华，长使廊庙闻都俞。","黎元翘首望太平，愿斡圣化还唐虞。"],"title":"代寿徐意一参政"}
