{"author":"陈陶","id":36653,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["伏波恩行动南夷，交趾喧传四瑞诗。","燕鼠孕灵褒上德，龟莲增耀荅无私。","回翔雪侣窥檐处，照映红巢出水时。","尽写流传在轩槛，嘉祥从此百年知。"],"title":"和容南韦中丞题瑞亭白燕白鼠六眸龟嘉莲"}
