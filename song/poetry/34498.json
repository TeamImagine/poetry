{"author":"陆游","id":34498,"strains":["仄仄仄仄仄仄平，仄仄平平仄平平。","仄平仄仄仄仄平，仄○仄平仄平平。","仄仄平仄平○平，仄仄平仄平平平。","仄仄仄仄平仄平，平仄仄仄平平平。","仄平平平仄平平，仄仄平仄平平○。","平仄仄○仄平平，仄仄仄仄○仄平。","仄平仄仄仄仄平，仄仄仄○平平平。","仄仄平仄平仄○，平仄仄仄平平平。"],"paragraphs":["夜梦有客短褐袍，示我文章杂诗骚。","措辞磊落格力高，浩如怒风驾秋涛。","起伏奔蹴何其豪，势尽东注浮千艘。","李白杜甫生不遭，英气死岂埋蓬蒿。","晚唐诸人战虽鏖，眼暗头白真徒劳。","何许老将拥弓刀，遇敌可使空壁逃。","肃然起敬竖发毛，伏读百过声嘈嘈。","惜未终卷鸡已号，追写尚足惊儿曹。"],"title":"记梦"}
