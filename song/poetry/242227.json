{"author":"李正民","id":242227,"strains":["仄仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["北苑春芽鬭后先，斵成圭璧任方圆。","泉轻火活汤宜嫩，乳聚云浮色更鲜。","一种风流香味别，几苞辐辏贵豪偏。","华堂饮散纤纤捧，气爽神清作地仙。"],"title":"刘卿任尝新茶于佛舍元叔弟赋诗次韵  其二"}
