{"author":"郭印","id":250006,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["圣门鼓瑟妙难窥，今日风流亲见之。","五纪光阴惊电掣，一生忠孝仗天知。","老庄座下须闻道，李杜坛边敢说诗。","晚景功名非所慕，抠衣深喜得宗师。"],"title":"上曾安抚二首  其二"}
