{"author":"权德舆","id":9277,"strains":["仄仄○○○，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，仄仄○○平。","仄仄平平仄，平平仄仄平。","平平○仄仄，仄仄仄平平。","○仄平○仄，平平○仄平。","○○平仄仄，○仄仄平平。"],"paragraphs":["五谏留中禁，双旌辍上才。","内臣持凤诏，天厩锡龙媒。","宴语暌兰室，辉荣亚柏台。","怀黄宜命服，举白叹离杯。","景霁山川迥，风清雾露开。","辰溪分浩淼，僰道接萦回。","胜理环中得，殊琛徼外来。","行看旬岁诏，传庆在公台。"],"title":"送黔中裴中丞阁老赴任"}
