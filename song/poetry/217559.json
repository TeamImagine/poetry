{"author":"张耒","id":217559,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["烈日炎风鼓大炉，藤床瓦枕闭门居。","屏书居士持斋日，挂壁禅僧问法图。","邻汲满携泉似乳，新舂旋籴米如珠。","饱餐𫗴粥消长夏，况值饥年不敢余。"],"title":"伏暑日唯食粥一瓯尽屏人事颇逍遥效皮陆体"}
