{"author":"黄滔","id":33714,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["北府迎尘南郡来，莫将芳意更迟回。","虽言天上光阴别，且被人间更漏催。","烟树迥垂连蒂杏，彩童交捧合欢杯。","吹箫不是神仙曲，争引秦娥下凤台。"],"title":"催妆"}
