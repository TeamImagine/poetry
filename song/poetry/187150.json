{"author":"刘挚","id":187150,"strains":["仄平平仄仄仄平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["祖门俦子又诒孙，善庆儒科燕后人。","雁塔继题三世字，桂林仍见两枝春。","稽山照邑天如画，霅水浮州地绝尘。","我亦浩然归思起，明年双棹趁吴莼。"],"title":"喜跂蹈登科注官"}
