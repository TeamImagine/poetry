{"author":"刘攽","id":183908,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["马上春寒透客衣，半晴天气燕飞飞。","不知社日明朝是，转忆吾庐共尔归。","风外轻轻双翼疾，沙边款款数声微。","畏人自习人间世，何事江鸥浪见机。"],"title":"燕子来马上作"}
