{"author":"葛绍体","id":123567,"strains":["仄○仄平○，平平仄○仄。","平仄平平平，○仄平仄仄。","平仄仄平仄，仄平仄平仄。","平平仄平平，仄仄仄仄仄。","仄仄仄仄仄，平平仄平仄。","平平仄平平，仄仄平○仄。","平平仄平平，平○平平仄。","仄平仄仄仄，仄仄仄平仄。","仄○仄平平，仄平平仄仄。","平平平仄平，○仄○仄仄。"],"paragraphs":["已闻挂风帆，宁知掣其肘。","缄自春山云，吟转秋夜斗。","文友有新录，笔之自吾手。","惓言桂山君，到死意愈厚。","夜半十一字，龙蛇尚惊走。","悠悠浙东西，客路霜中柳。","巍峨读书堂，珍重夫人寿。","弟兄自答问，进学以虚受。","所期蹑层霄，断金真皓首。","楼崎归去来，相忘如此酒。"],"title":"谢蒙斋王子文寄文卷"}
