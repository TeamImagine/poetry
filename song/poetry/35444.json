{"author":"梅尧臣","id":35444,"strains":["仄○平平仄，○仄平平仄。","仄平仄仄仄，平仄平平仄。","仄仄平平仄，○平仄仄仄。","仄仄仄平○，平平仄平仄。","平平仄仄平，仄仄○平仄。","仄○平仄平，仄仄平○平。","仄平平仄○，平仄仄平仄。","仄仄平仄仄，○平平仄仄。","平仄仄○平，平平平仄○。","○平平○平，平仄○仄仄。"],"paragraphs":["汝坟贫家女，行哭音凄怆。","自言有老父，孤独无丁壮。","郡吏来何暴，县官不敢抗。","督遣勿稽留，龙钟去携仗。","勤勤嘱四邻，幸愿相依傍。","适闻闾里归，问讯疑犹强。","果然寒雨中，僵死壤河上。","弱质无以托，横尸无以葬。","生女不如男，虽存何所当。","拊膺呼苍天，生死将奈向。"],"title":"汝坟贫女"}
