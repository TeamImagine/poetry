{"author":"苏颂","id":179345,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["南禅北祖亦何常，足历微尘自不伤。","病脑穷虽居一室，妙缘心已应他方。","禽鱼固欲求栖息，凫鹤宁须较短长。","京府宰官频问讯，且将竿木戏逢场。"],"title":"王宣徽见示延驻慧海长老诗因次其韵"}
