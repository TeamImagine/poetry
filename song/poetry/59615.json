{"author":"陈造","id":59615,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翰墨场中对抗旌，黄陈一笔万钧轻。","武安屋瓦秋鼙震，湘水波光夜月晴。","沮洳求鱼真自笑，渚涯向若倍驰情。","吾生恨落任公后，不见投纶掣海鲸。"],"title":"再次韵四首  其二"}
