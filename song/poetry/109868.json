{"author":"刘克庄","id":109868,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["南渡先贤迹已稀，萧然华表立山陂。","可曾长吏修祠宇，便恐樵人落树枝。","几度过坟偏下马，向来出蜀只携龟。","自怜日暮天寒客，不到林间读隧碑。"],"title":"赵清献墓"}
