{"author":"赵希逢","id":130611,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["明时月与日俱阳，君子如何谪远方。","青眼相看惟旧菊，白衣不至谩空觞。","横秋过雁书晴碧，薄暮屯云带夕黄。","独倚危栏闲着句，惭无五字比韦郎。"],"title":"和九日溪楼远望"}
