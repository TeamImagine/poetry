{"author":"徐铉","id":615,"strains":["仄平仄仄仄，平○○平平。","仄平平仄仄，平仄仄平平。","仄仄平仄平，○仄平仄平。","平平仄平仄，平仄平仄平。","平平仄平○，○仄仄平平。","仄仄仄仄○，平平仄平平。","仄仄仄平○，○仄平○平。","平平仄平平，平仄仄○平。","平○仄仄仄，仄仄平平平。","○仄仄平平，平平仄仄○。"],"paragraphs":["士生秉道义，公论重才名。","美哉双白璧，高价等连城。","昔在南国时，折桂尝抗衡。","今为北朝客，通籍齐振缨。","连镳适炎徼，并命典州兵。","地远乃寄重，无为惮遐征。","俗杂则财难，当在通其情。","投香与还珠，前哲有遗声。","君看奏谏者，接武趋承明。","掺袂赠斯言，斯言勿见轻。"],"title":"送容州程员外端州吴员外"}
