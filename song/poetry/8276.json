{"author":"晁谦之","id":8276,"strains":["平平平平平，平仄平仄仄。","平平平平仄，平仄仄○仄。","○○○仄仄，仄仄平仄仄。","平平仄仄仄，仄仄仄仄仄。","平○仄仄仄，仄仄平仄仄。","平平仄仄平，仄仄○仄仄。","平平仄○仄，仄？仄平仄。","仄仄仄仄仄，平○仄○仄。","平平仄平平，平仄仄平仄。","平平仄仄仄，仄仄仄平仄。","仄平平平仄，平仄平仄仄。","仄平平平平，仄仄平仄仄。","仄平平仄平，仄仄仄平仄。","平平仄平仄，仄仄平仄仄。","仄平平平平，仄仄仄平仄。","平平仄仄仄，平仄仄平仄。","仄仄平仄平，平平仄平仄。","平平仄平仄，平仄仄仄仄。","○仄仄平○，平仄仄平仄。","平平仄○仄，平仄平仄仄。","平平仄平仄，仄仄○仄仄。","仄仄平仄平，仄○平仄仄。"],"paragraphs":["南岩夫何为，山作天倚盖。","山南谿山复，飞顶压其外。","当空横广额，架屋喉舌内。","尝聆释氏说，仰覆各世界。","千间未可著，五亩良不隘。","清泠气射人，热恼从此溃。","崖奔木疏瘦，谷逺鸟幽怪。","朅予与二子，高兴偶相戒。","松舟下清江，毛髪数𫚥蟹。","篮舆上峻岭，幢节望杉桧。","李侯勋门胄，文彩山作绘。","赵君儒林孙，嫮美兰结珮。","不为城郭游，继此是于迈。","宁知老逾拙，意在精力退。","得居溪南山，食饮与山对。","夔魈入奥穾，云雨出绅𫋻。","顾此诚未逢，欣然与心会。","彭湖两崖蹙，泉作一线霈。","禅月古台空，灵境自明晦。","平生所驱使，诗酒俱好在。","天涯得吾侣，物外从所快。","便欲登赤城，一观天宇大。"],"title":"南岩"}
