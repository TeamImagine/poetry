{"author":"龚开","id":145600,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["立事宁将败事论，在边难与在朝分。","从来大地为沧海，可得孤臣抱幼君。","南北一家今又见，乾坤再造古曾闻。","他年自有春秋笔，不比田横祭墓文。"],"title":"陆右丞君实挽诗  其一"}
