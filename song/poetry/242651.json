{"author":"李纲","id":242651,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["风回雨霁已春残，景色苍茫杳霭间。","芳草渡头看绿树，白云飞处见青山。","莺啼燕语愁肠断，亲老家遥泪点斑。","却笑腐儒何所用，征商偷得半时闲。"],"title":"春暮平津晚望"}
