{"author":"刘跂","id":211427,"strains":["仄平平仄仄平平，平仄仄平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["几年书不到江东，知我忘形事事慵。","南阮最贫方远宦，阿连同调且相从。","狂生肯信原非病，妄校须惭广未封。","安得论文如定力，不眠长听五更钟。"],"title":"次胡伸道韵并简公允弟"}
