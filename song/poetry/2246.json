{"author":"宋庠","id":2246,"strains":["平平仄平平，平平○平仄。","仄仄平仄平，平平仄平仄。","平仄○仄平，仄仄仄平仄。","仄仄仄○仄，仄仄仄平仄。","○仄仄仄○，平平仄平仄。","平○仄仄平，平平仄平仄。","仄平平仄平，仄平仄平仄。","平仄○○平，仄仄平平仄。","仄仄平仄平，平平仄平仄。","平平仄平仄，仄仄仄平仄。","仄仄平仄平，平仄仄平仄。","平仄平仄平，仄○仄平仄。"],"paragraphs":["衰容览青铜，寒光了无隠。","照我颠上毛，星星罕余鬒。","持此将奈何，岁月屡遒尽。","少壮罕闻道，下士乃为哂。","操绠遽汲深，持矛复夸楯。","任重力疾颠，涂穷计方窘。","上孤明主恩，下违昔贤准。","忧悔从中来，老至非无眹。","尚忝麾守尊，居惭政条敏。","孤心企寒柏，万境付朝菌。","往失奚足追，来戒或堪引。","明发丘壑情，予将治归轸。"],"title":"念衰二首  其二"}
