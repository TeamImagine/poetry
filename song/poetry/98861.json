{"author":"华岳","id":98861,"strains":["仄仄平平仄，○平仄仄平。","平平平仄仄，平仄仄平平。","平仄仄平仄，平○仄仄○。","平○平仄仄，平仄仄平平。","仄仄平平仄，平○仄仄平。","平平平仄仄，平仄仄平平。","仄仄平○仄，平平仄仄○。","平○平仄仄，仄仄仄平○。","○仄仄平仄，仄平平仄平。","○平平仄仄，平仄仄平平。","仄仄平平仄，○平仄仄平。","仄平平仄仄，平仄仄平平。"],"paragraphs":["未识丹青意，凭栏试解嘲。","烟云朝起陆，汀渚暮生潮。","山卓数枝笔，天横一幅绡。","霞收红晕浅，溪褪绿痕消。","个里风烟冷，于中景物饶。","飞黄凌翠阁，寒碧瞰红桥。","酒尽香凝瓮，诗成锦掣标。","朱衣扶客醉，翠袖𣨼人娇。","屏帐接千里，画图连九霄。","长风来水尾，斜日转山腰。","赤脚支筇稳，苍头控马骄。","老臣今已矣，儿女总金貂。"],"title":"丹青阁"}
