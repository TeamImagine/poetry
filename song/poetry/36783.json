{"author":"陆游","id":36783,"strains":["平平仄平○仄平，平平平平仄仄平。","仄平平○仄平仄，仄仄平仄平平平。","平平仄平仄仄仄，平仄仄仄○平平。","仄平仄仄仄平○，仄仄仄仄平平平。","仄平仄仄仄仄仄，仄仄仄仄○○平。","平平仄平○仄仄，平平○仄平仄○。","平平平仄仄仄仄，平平仄○○平○。","平平平平仄仄仄，仄仄仄仄平平平。","仄平仄仄仄平仄，平○仄仄平平平。"],"paragraphs":["前村后村燎火明，东家西家爆竹声。","老逢新正幸强健，却视徂岁何峥嵘。","儿时祝身愿事主，谈笑可使中原清。","岂知一出践忧患，敛缩岂复希功名。","雪霜满鬓觉死近，节物到眼空叹惊。","蚕官社公正暖热，春盘傩鼓争施行。","蓬门车马所不至，山僧野叟相逢迎。","呜呼吾曹见事晚，古俗实在蚩蚩氓。","茆檐一笑语儿子，明当满奉屠苏觥。"],"title":"壬子除夕"}
