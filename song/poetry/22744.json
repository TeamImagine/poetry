{"author":"王十朋","id":22744,"strains":["平仄平平仄仄平，仄平平仄仄平平。","平平平仄仄平仄，平仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["游宦东州识老成，坐间谈笑欲风生。","人如元祐气尤直，诗不江西语自清。","雪棹非缘寻旧隠，夜床端欲对难兄。","行闻太史奏星聚，四皓联珠临四明。"],"title":"送黄机宜游四明"}
