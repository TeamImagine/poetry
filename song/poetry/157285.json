{"author":"陈襄","id":157285,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["郊原绿意动游人，湖上晴波见跃鳞。","闲逐牙旗千骑远，暗惊梅萼万枝新。","寻僧每拂题诗壁，邀客仍将滤酒巾。","寄语文园何所苦，且来相伴一行春。"],"title":"和苏子瞻通判在告中闻余出郊以诗见寄"}
