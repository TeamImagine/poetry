{"author":"释行海","id":145989,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["满身铁甲据金鞍，百战功成始拜官。","尽阵解围兵势活，分旗夺地戟光寒。","并吞北虏心长勇，未捷中原泪不干。","建立太平终有日，扁舟已爱五湖宽。"],"title":"次徐相公韵十首 少将"}
