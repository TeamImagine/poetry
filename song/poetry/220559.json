{"author":"王山","id":220559,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["小巷朱桥花又春，洞房何事不归云。","二年前过曾携手，今日重来忽见坟。","香魄已飞天上去，凤箫犹似月中闻。","纵然却入襄王梦，会向阳台忆使君。"],"title":"吊盈盈三首  其三"}
