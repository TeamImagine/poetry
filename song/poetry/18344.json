{"author":"吴芾","id":18344,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["漏残休更问铜壶，自视平生分已逾。","每叹奔驰非得计，只知静退是良图。","耽诗况味今虽在，爱酒情怀近已无。","诏比二疏吾岂敢，或言出处亦相符。"],"title":"和李光祖二首  其一"}
