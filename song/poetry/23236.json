{"author":"王十朋","id":23236,"strains":["平平平仄平平平，仄平仄仄○平平。","仄仄仄仄平仄仄，平平仄平仄平平。","平平仄仄仄○仄，平仄仄仄○平仄。","平○仄仄平仄仄，平○平仄平平平。"],"paragraphs":["芦花洲渚江人邦，我来把酒临西窗。","五祖六祖山照眼，清流浊流水同江。","孤山大小各崭绝，锺石上下相舂撞。","千帆出没烟雨里，何如鸥鹭飞双双。"],"title":"题湖口驿"}
