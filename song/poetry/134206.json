{"author":"释文珦","id":134206,"strains":["平平平平平仄仄，平平仄平平仄仄。","仄仄仄仄仄仄平，仄仄平平平仄仄。","○平仄仄仄平平，仄平平仄平○仄。","平仄仄平平仄仄，仄平仄仄○○仄。","平仄平○仄仄平，仄仄平平○平○。"],"paragraphs":["江郎峰头云漠漠，江郎庙前风雨作。","路傍古寺不可栖，破屋残僧情味恶。","重寻野店度前林，夜寒无奈春衣薄。","惭愧主人能会意，地𬬻𦶟火深相慰。","何似山中梦觉时，纸被蒙头听松吹。"],"title":"江山县旅夜"}
