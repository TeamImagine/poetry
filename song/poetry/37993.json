{"author":"陆游","id":37993,"strains":["仄仄平平仄，○平仄仄○。","仄○平仄仄，仄仄仄平平。","仄仄平平仄，平平仄仄平。","仄平平仄仄，○仄仄○平。","仄仄平平仄，平平仄仄平。","平平平仄仄，平仄○平○。","仄仄平平仄，平平仄仄平。","仄○平仄仄，仄仄仄○平。","平仄○平仄，平平仄仄平。","○平平仄仄，仄仄仄平平。"],"paragraphs":["雾雨天昏曀，陂湖地阻深。","蔽空鸦作阵，暗路棘成林。","有客风埃里，频年老病侵。","梦魂来二竖，相法欠三壬。","旧愤开孤剑，新愁感断砧。","唐衢惟痛哭，庄舄正悲吟。","瘦跨秋门马，寒生夜店衾。","但思全旧璧，敢冀访遗簪。","楼上苍茫眼，灯前破碎心。","长谣倾浊酒，慷慨压层阴。"],"title":"冬日感兴十韵"}
