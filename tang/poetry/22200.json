{"author":"许浑","id":22200,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["芦荻花多触处飞，独凭虚槛雨微微。","寒林叶落鸟巢出，古渡浪高鱼艇稀。","云抱四山终日在，草荒三径几时归。","江城向暝东风急，一半乡愁闻𢭏衣。"],"title":"冬日五浪馆水亭怀别"}
