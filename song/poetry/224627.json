{"author":"洪刍","id":224627,"strains":["仄仄仄平平仄仄，仄平仄仄仄平平。","平平平仄仄平仄，平仄平平平仄平。","平仄平平平平仄，平平仄仄仄平平。","平平仄仄平平仄，仄仄平平仄仄平。"],"paragraphs":["剥啄扣门惊昼梦，迳知酒客寄新诗。","官醅浓泼鸭头绿，雕俎香蒸牛尾狸。","黄雀披绵为谁好，青州从事与君期。","真成烂醉颓然卧，兔走乌飞了不知。"],"title":"谢杨崇送酒并口味"}
