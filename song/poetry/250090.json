{"author":"郭印","id":250090,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["池塘不似昔年春，蝶乱蜂狂更恼人。","莫傍花丛看婉娩，且怀诗卷诵清新。","山林祗管萦魂梦，寰宇无端变劫尘。","遥想江东忧未歇，可能熟醉巧谋身。"],"title":"次韵邵子文感春之什"}
