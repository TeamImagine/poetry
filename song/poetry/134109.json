{"author":"释文珦","id":134109,"strains":["仄仄仄仄仄，仄仄平仄平。","仄仄平仄仄，仄仄平仄平。","○仄仄○仄，平○平仄平。","仄仄平平平，平平仄平平。","仄平平仄仄，仄仄平平平。","平仄○○○，仄仄平仄平。"],"paragraphs":["白露变气候，促织阶下鸣。","切切鸣不已，倦客心自惊。","中夜揽衣起，星疏松月明。","念彼同怀人，迢迢隔山城。","此身无羽翼，不得东南征。","聊作相思吟，寄此千里情。"],"title":"天竺中夜"}
