{"author":"薛存诚","id":17898,"strains":["平平平仄仄，仄仄仄平○。","仄仄平平仄，平平仄仄○。","平平仄仄仄，仄仄仄平平。","仄仄平平仄，平平仄仄平。","仄平○仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","仄仄○○仄，平平仄仄平。"],"paragraphs":["銮舆秦地久，羽卫洛阳空。","彼土虽凭固，兹川乃得中。","龙颜觐白日，鹤发仰清风。","望幸诚逾邈，怀来意不穷。","昔因封泰岳，今伫蹑维嵩。","天地心无异，神祇理亦同。","翠华翔渭北，玉检候关东。","众愿其难阻，明君早勒功。"],"title":"东都父老望幸"}
