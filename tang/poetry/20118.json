{"author":"周贺","id":20118,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["此心长爱狎禽鱼，仍候登封独著书。","领郡只嫌生药少，在官长恨与山疏。","成家尽是经纶后，得句应多谏诤余。","见说养真求退静，溪南泉石许同居。"],"title":"上陕府姚中丞"}
