{"author":"周紫芝","id":240152,"strains":["平平仄仄仄，平仄平平仄。","平平○仄仄，仄仄仄○仄。","平平仄平○，仄仄仄平仄。","仄仄仄○仄，仄仄○○仄。","○仄平仄平，仄○○仄仄。","平仄仄○平，仄仄○平仄。","平平仄仄平，仄仄仄仄仄。","仄平平仄平，仄仄仄平仄。","仄平平平○，仄仄平平仄。","平仄？仄平，平○仄平仄。","平平仄平平，仄仄平仄仄。","平平仄平仄，平平仄平○。","仄仄仄平平，仄仄平仄仄。"],"paragraphs":["詹侯学古淡，胸次无炎冷。","高情屏嗜好，邃宇极深静。","清心乐幽禅，世外得佳境。","静悟已闻法，踊跃更深省。","应复嗤卫侯，耄期犹自警。","能事两禅师，句法颇清颖。","无谁可悟言，举世我独醒。","故来追若人，两耳静蛙黾。","我生尘埃中，况迫桑榆景。","安得薝卜林，婆娑共清影。","君今富春秋，器业窥魏丙。","兹游慎无厌，流光不俄顷。","恐未免簪缨，问道勤造请。"],"title":"次韵伯尹晚游松林寺"}
