{"author":"杨公远","id":151201,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄仄平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["彻骨清贫颇自怜，生涯淡薄只随缘。","搜罗景象画多趣，抖擞襟期诗几篇。","毛颖漫供烟雨耒，石泓聊当稻粱田。","化炉倘赐甄陶意，便是人生际遇年。"],"title":"上赵相公  其二"}
