{"author":"毛滂","id":222697,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平平仄平。"],"paragraphs":["电转双旌雨结愁，水流行色过芳洲。","賸风残月谁交取，别酒离歌且驻留。","千里溪山记诗伯，一年莺燕识遨头。","朝天不作含香伴，为想林间春意幽。"],"title":"代张兰送太守"}
