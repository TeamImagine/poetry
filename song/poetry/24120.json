{"author":"宋祁","id":24120,"strains":["仄○○平仄，平平仄仄平。","仄平○仄仄，仄仄仄平平。","平仄平平○，平平仄仄平。","○平○平仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平○仄，○平仄仄平。","平平平仄仄，仄仄仄平○。"],"paragraphs":["有渰兴芳序，余寒惜惨凄。","远山沈向尽，杂树望先迷。","天阔都成暝，云昏本自低。","漂灰禁余火，浮枣祓残溪。","槛筿风争亚，汀凫夜不栖。","篷声攒钓渚，蓑滴拥烟畦。","积润侵重构，长严压晓鼙。","游人盘马路，独漉逐春泥。"],"title":"清明值雨"}
