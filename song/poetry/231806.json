{"author":"徐俯","id":231806,"strains":["仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["处处已收南亩稻，闲闲还看北山梅。","累觞聊尔酡颜在，对局怡然笑口开。","扫径似知佳客至，杖藜惟可数君来。","移松种树鄱阳老，章贡风帆岁一回。"],"title":"同曾户部吴县尉张秀才北山僧房寻梅令客对棋"}
