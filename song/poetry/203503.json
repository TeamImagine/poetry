{"author":"孔平仲","id":203503,"strains":["平平平○仄仄○，平平平平仄仄平。","平平仄仄平仄仄，仄仄仄仄○○平。","仄仄平仄仄仄仄，仄仄仄仄平平平。","仄平仄仄○仄仄，仄仄平仄○○平。","平平仄仄平仄仄，平平仄仄平平平。","仄○平平仄平仄，平仄平仄仄仄仄。","平平仄仄仄仄仄，平平仄仄平○○。"],"paragraphs":["西园春深百草长，残花纷纷绿叶光。","蜂归蝶散情已薄，独我遶树行如狂。","亟令沽酒藉地饮，卧嗅落蕊倾金觞。","醉来意气颇脱略，睥睨天地如毫芒。","狂歌大笑谁对值，山猿谷鸟啼斜阳。","却思高阳旧徒侣，安得飞至坐我傍。","登城引望不可见，云峰古木徒苍苍。"],"title":"寄邹蹇叔"}
