{"author":"谢薖","id":231474,"strains":["平平仄仄平平平，平平仄仄平平平。","仄平○○仄仄仄，仄仄仄仄平平平。","仄平仄仄仄○仄，平仄平平仄仄平。","平平仄仄仄○仄，仄仄仄仄平平平。","仄平仄平仄仄仄，仄仄仄仄平平平。","平○平仄仄平仄，仄仄○仄平平○。","仄平仄平仄平仄，平平仄仄平平○。"],"paragraphs":["君家遶屋青琅玕，惊雷裂地千兵攅。","入山长镵不汝赦，日获玉版登君盘。","有余鼠壤幸分似，怜我羮稀箸易宽。","厨人取给昼𫗦膳，顿使齿頬生甘寒。","韭葅薤苗岂复数，{炙火=肉}美似觉无獾獾。","尝闻幽士爱风竹，忍嘬其子吾何观。","愿君养成四时叶，他时犯雪同君看。"],"title":"许巨源送笋"}
