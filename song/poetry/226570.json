{"author":"谢逸","id":226570,"strains":["仄仄平仄仄，平平仄平平。","平仄仄平仄，仄平平仄○。","平仄仄平仄，平平仄平平。","平仄仄○仄，仄仄平平平。","仄平仄仄仄，仄仄平平平。","仄平平平仄，平仄平平平。","仄○○平仄，仄平○仄平。"],"paragraphs":["雨洗天宇净，微云卷凉风。","今夕定何夕，月圆秋气中。","惊雁掠沙水，寒鸦绕梧桐。","嘉我二三子，笑语春冰融。","酒酣吐秀句，醉笔翩征鸿。","夜阑灯光乱，清影栖房栊。","似闻霓裳曲，笛声吟老龙。"],"title":"中秋与二三子赏月分韵得中字"}
