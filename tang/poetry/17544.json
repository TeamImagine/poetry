{"author":"白居易","id":17544,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["且喜同年满七旬，莫嫌衰病莫嫌贫。","已为海内有名客，又占世间长命人。","耳里声闻新将相，眼前失尽故交亲。","尊荣富寿难兼得，闲坐思量最要身。"],"title":"偶吟自慰兼呈梦得"}
