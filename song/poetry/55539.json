{"author":"朱熹","id":55539,"strains":["仄仄仄平仄，平○仄平平。","平平仄仄仄，仄仄仄仄平。","仄仄仄平平，○○仄平平。","平平仄平仄，仄仄仄仄平。","仄仄平○平，仄仄平平○。","仄仄仄平仄，平○仄平平。","平平仄平仄，仄仄平平仄。"],"paragraphs":["昼永倦残暑，宵分喜新凉。","天鸡一振翼，烂烂晓月光。","病榻感虚徐，中庭起翱翔。","怀哉谷城子，物外久不忙。","掩抑琴调希，激烈歌声长。","契阔恨清赏，佳期未渠央。","缄词托归鸟，侧伫何能忘。"],"title":"读子厚诗卷用其卒章晨起之韵作诗寄之"}
