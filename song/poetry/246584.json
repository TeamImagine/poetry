{"author":"吕本中","id":246584,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["相见还须未白头，只今君是富春秋。","莺花与梦飞腾去，甲子如川日夜流。","白酒可浇千卷读，青山欲唤十年愁。","无因早办归耕计，更就深公买沃洲。"],"title":"寄外弟蔡明善"}
