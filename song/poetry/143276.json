{"author":"真山民","id":143276,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平平仄平。","仄仄平平平仄仄，仄平仄仄仄平平。"],"paragraphs":["纷纷裘马走红尘，赖得闲边可著身。","商岭定无屠狗客，云台岂有钓鱼人。","溪山萧散青芒履，风月夷犹乌角巾。","万事如棋君看取，一番局面一番新。"],"title":"闲居漫赋"}
