{"author":"赵公豫","id":64265,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["连朝风雨苦凄凄，邮得贤书到浙西。","带屐冲泥叨饫液，贻来新咏又相携。","清霜落木初成绛，浅渚依鸿半作啼。","偶合温家谐韵事，司农掌印有能妻。"],"title":"和马先生雨中见过四叠前韵"}
