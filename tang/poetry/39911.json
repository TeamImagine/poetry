{"author":"皎然","id":39911,"strains":["仄仄仄平○，○○平仄仄。","平仄仄仄平，仄平仄○仄。","平平仄平仄，○平平仄仄。","平平仄仄仄，仄仄平仄○。","○仄○○仄，平仄平平平。","仄仄仄仄仄，平○仄平平。","仄平○○仄，平平平仄平。","仄○平平平，平平仄平仄。","平○○平仄，平平仄平仄。","仄仄平平平，平仄仄仄仄。","仄仄平○仄，平平仄平仄。","平仄平平仄，仄仄平仄平。","平仄平仄仄，仄平仄平平。","平仄○平平，平平仄平○。","仄平仄仄仄，平仄平平仄。","平仄仄平平，仄仄○仄仄。","平仄仄仄仄，平仄平平平。","○平仄仄平，○仄平平平。","平仄仄仄仄，仄平平仄平。","仄平仄平仄，平仄仄仄平。","平平仄○仄，平仄仄平平。"],"paragraphs":["宿昔祖师教，了空无不可。","枯槁未死身，理心寄行坐。","仁公施春令，和风来泽我。","生成一草木，大道无负荷。","论入空王室，明月开心胸。","性起妙不染，心行寂无踪。","若非禅中侣，君为雷次宗。","比闻朝端名，今贻郡斋作。","真思凝瑶瑟，高情属云鹤。","抉得骊龙珠，光彩曜掌握。","若作诗中友，君为谢康乐。","盘薄西山气，贮在君子衿。","澄澹秋水影，用为字人心。","群物如凫鹥，游翺爱清深。","格居第一品，高步凌前躅。","精义究天人，四坐听不足。","伊昔柳太守，曾赏汀洲蘋。","如何五百年，重见江南春。","公每省往事，咏歌怀昔辰。","以兹得高卧，任物化自淳。","还因访禅隐，知有雪山人。"],"title":"奉酬于中丞使君郡斋卧病见示一首"}
