{"author":"黄庭坚","id":207606,"strains":["平平仄仄平平平，仄仄平仄仄平平。","仄平平仄仄平仄，仄仄仄平平仄平。","仄平仄仄平平平，仄仄平仄仄平平。","平平仄平仄○仄，仄平仄仄仄仄平。","平平仄仄仄仄平，平○平平仄仄○。","平平仄平仄仄仄，仄仄仄仄平平平。"],"paragraphs":["宫亭只说香炉峰，此地今见博山台。","紫烟孤起丽朝日，定是海山飞得来。","化工造物能神奇，不必惊世出蓬莱。","千年隠沦被昭洗，博山我劝尔一杯。","先生发白足力强，遥思秋风醉几回。","童儿数修扫洒职，莫使石面霑尘埃。"],"title":"博山台"}
