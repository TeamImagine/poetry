{"author":"汪炎昶","id":167668,"strains":["平仄平仄平，仄仄仄平仄。","仄○平平仄仄仄，仄仄平平仄仄仄。","仄平仄仄平平平，仄○平平平平平仄仄仄平平平。","仄仄仄平仄平仄，平○平仄仄仄平平平。","平平平仄仄，仄平仄仄仄。","平仄平平仄仄平，仄仄仄仄平仄仄。","仄○平平仄○平仄平，仄平仄仄平平○。","仄平平仄仄仄仄，仄○平仄平平平。","平平仄平仄仄平仄仄？平仄仄，仄仄仄仄仄平仄。","平平平仄仄，○仄仄仄仄。","仄平○仄仄平平，平平平仄仄仄平。","仄平仄仄○仄仄，仄仄平平仄仄平○仄。"],"paragraphs":["韦偃工古松，与可善枯竹。","岂如君家素壁上，有此天然画两幅。","一株古木欹墙东，状如峨嵋山巅千岁万岁之枯松。","旁有笛材拔孤玉，扶疏枝叶带露而筛风。","天知君爱画，欲为发一哂。","呼取羲娥作画师，借此二物为画本。","戏从君家壁间摹写之，一枝一叶俱无遗。","傍人来见道是画，问如何画无能之。","元来画时不用诸葛笔、梁杲墨，别有妙法匿形迹。","偷儿虽甚爱，看得卷不得。","或全浏亮或模糊，随时明暗有卷舒。","报君若欲观此画，请跨金乌玉兔来其下。"],"title":"壁间古木新篁影有可爱走笔戏题"}
