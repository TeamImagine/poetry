{"author":"许景衡","id":230094,"strains":["仄平仄平平，仄仄仄仄仄。","平平仄平仄，○仄仄平仄。","平平平平仄，仄仄平仄○。","平仄仄平仄，平仄平仄仄。","仄平平仄平，平仄平仄仄。","仄仄平平平，平仄仄平仄。","仄平仄仄仄，仄仄仄平仄。","平平仄平仄，仄仄仄仄仄。","平平仄仄仄，仄仄仄仄平。","平平平○仄，仄仄平仄仄。","平○仄仄仄，平仄平平仄。","仄仄平平平，仄仄平仄仄。","仄平仄平仄，仄仄仄平仄。","仄平○仄仄，平仄仄平○。","仄仄仄平仄，平平仄仄仄。","平平平仄仄，○仄平仄仄。"],"paragraphs":["简师本吾儒，学佛见阃奥。","开心涤尘滓，回首弃巾帽。","飘飘秋云意，凛凛霜柏操。","鱼鼓屡陪众，林壑常寄傲。","十年栖仰山，终日勤劝导。","欲酌清泠泉，为尔沃炎燥。","欲挥智慧剑，戒尔逞贪暴。","迷途自多梗，法岸岂易到。","惟知务引抜，仰不愧覆帱。","幽明虽难诘，善否疑有报。","岩间涌宝塔，兹事谁为造。","琢削宁须班，挽拽谁困奡。","一方竞奔走，万口尽諠噪。","守臣献异状，天子锡嘉号。","镇压等衡岳，扶持壮大宝。","师乎良有得，叟也无复道。"],"title":"赠袁州仰山简长老"}
