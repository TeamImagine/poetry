{"author":"释德洪","id":228322,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄仄平平仄平。"],"paragraphs":["曾学云庵逸格禅，别来江柳几春烟。","相逢水寺初尝橘，忽忆风檐共擘莲。","遥想到山寒食后，却思分首上元前。","与谁振策西湖路，清晓一声啼杜鹃。"],"title":"送僧归石门"}
