{"author":"张耒","id":215848,"strains":["仄仄仄仄平，平平仄仄仄。","平平仄平○，仄仄仄仄仄。","仄○仄平仄，平仄仄仄仄。","仄仄仄仄仄，仄仄仄平仄。","仄仄平平平，平平仄仄仄。"],"paragraphs":["酒尽辄起沽，耽然待酒至。","呼儿挈樽杓，未酌兀已醉。","譬如念醯醢，流液不待味。","醉客失揖让，醉语少伦次。","坐客皆摇头，知稀故我贵。"],"title":"次韵渊明饮酒诗  其一三"}
