{"author":"晁公溯","id":20939,"strains":["平平仄仄仄，平平平平平。","平仄仄○仄，仄仄平平平。","平仄平平平，仄平平仄平。","仄平仄仄○，平仄平平平。","仄仄仄平○，平仄仄平平。","仄平仄仄○，○平平仄○。"],"paragraphs":["虚亭布雨润，高林来风声。","之子适过我，气与秋争清。","胸次冰壶寒，舌端河汉倾。","仰摩玉宇苍，真是金天晶。","使我簿书中，无复俗氛生。","惜哉不可留，膏车明遂行。"],"title":"刘文潜来"}
