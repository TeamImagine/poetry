{"author":"蔡戡","id":71436,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄仄。","仄仄仄平平仄仄，仄平平仄仄平仄。","平平仄仄平平仄，仄仄平平仄仄仄。"],"paragraphs":["食指朝来应吉占，淮鱼远寄喜开奁。","肥鲜正自资糟粕，甘美何劳佐酪盐。","未信鹿头堪并进，定知熊掌不能兼。","慈闱一笑尝珍味，留与儿童例属餍。"],"title":"刘公实以淮白为饷喜而作诗"}
