{"author":"葛胜仲","id":230936,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["云台献纳愧先贤，端合尘迷簿领闲。","政似阳城惟下下，文如祖咏只班班。","著书大似屋中屋，择禄甘从山上山。","揣分量材宜置散，敢于造物怨偏悭。"],"title":"次韵宋景纯寄陈去非昆仲"}
