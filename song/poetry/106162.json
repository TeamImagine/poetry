{"author":"岳珂","id":106162,"strains":["平○仄仄○仄平，平平平平○平平。","仄仄仄仄仄平平，仄仄平仄仄仄平。","仄平○仄平仄平，仄仄仄仄仄仄平。","仄平平？平平平，仄仄平仄仄仄平。","平平仄仄仄仄平，仄平仄仄平平平。","仄平平平仄平平，仄仄仄仄仄平平。","仄○仄仄仄仄平，仄平平○平平平。","仄仄仄仄○仄平，仄仄仄仄平平平。"],"paragraphs":["隆兴圣主临盛朝，元臣堂堂冠蝉貂。","镇抚百度服天骄，九鼎安固屹莫摇。","凛然遗墨松后凋，美锦不裼璞不雕。","百年攸熺均童妖，惜我乔木屈艾萧。","围棋赌墅意自消，后来伟迹何岧峣。","我来郿坞鸟焚巢，乃见拱璧污脂膋。","卷藏再拜刻琰瑶，百花藩溷随飘飘。","愿续洛谱从午桥，不问处所知春饶。"],"title":"陈文正黄庭帖赞"}
