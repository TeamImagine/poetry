{"author":"虞俦","id":62078,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["宦游曾记旧桐川，泮水凄凉愧郑虔。","怪得儒流有师法，知从乡老得心传。","未酬龙伯连鳌手，遽作维扬跨鹤仙。","太息孔门空用赋，不教一柱果擎天。"],"title":"扬州司理章公挽诗"}
