{"author":"韦应物","id":56862,"strains":["仄仄平平○，平仄仄仄平。","仄仄仄平仄，仄仄平○平。","仄仄仄仄仄，仄平平○平。","○平平平仄，仄○仄仄平。","仄仄平平仄，平仄仄平平。","仄平仄○仄，仄仄平仄平。","平平仄平仄，平仄仄平平。"],"paragraphs":["揽辔穷登降，阴雨遘二旬。","但见白云合，不睹岩中春。","急涧岂易揭，峻涂良难遵。","深林猿声冷，沮洳虎迹新。","始霁升阳景，山水阅清晨。","杂花积如雾，百卉萋已陈。","鸣驺屡骧首，归路自忻忻。"],"title":"山行积雨归途始霁"}
