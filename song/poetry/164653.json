{"author":"谢翱","id":164653,"strains":["平平仄仄平平仄，仄仄平平平仄仄。","平平平仄平仄平，仄仄○平平仄仄。","仄○平仄平仄仄，仄平仄仄仄平仄。","○平仄仄○仄平，平仄○平仄平仄。","仄平仄仄平仄平，仄仄○平仄仄平。"],"paragraphs":["春荒曲薄蚕丛土，屈狄归朝辞庙主。","官家呼母恩许归，剑阁并门无处所。","故衣升屋棺四绕，出门哭子汴州道。","回肠酹酒三致辞，巴蜀如归化啼鸟。","老身不食追尔魂，卤簿临门拜上恩。"],"title":"宋骑吹曲 孟蜀李夫人词第七"}
