{"author":"陆游","id":38231,"strains":["仄仄平仄平，仄仄仄平仄。","平平仄平仄，仄仄平仄仄。","仄平平仄仄，仄仄仄○仄。","○平平平平，○仄仄○仄。","仄平仄仄仄，平○平平仄。","仄平仄仄仄，平仄仄仄仄。"],"paragraphs":["暑退财几时，忽已迫霜露。","西风一何厉，落叶纷满路。","老翁衰可笑，日夜念墐户。","衣裘先关怀，膏火亦当具。","酒尤不可缓，倾听糟床注。","供槃柿栗耳，何敢议雉兔。"],"title":"秋怀十首末章稍自振起亦古义也  其二"}
