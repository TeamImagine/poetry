{"author":"石介","id":68227,"strains":["仄平平平平仄仄，仄仄平平仄○仄。","仄仄仄仄仄平仄，仄平仄平仄平仄。","平平平平平仄平，仄仄仄仄仄平仄。","仄仄仄仄平平仄，仄仄○○仄仄仄。","平仄平平仄平○，○○平平仄平仄。","平平平仄平仄○，平仄○仄平平仄。","仄仄○仄平仄平，仄仄平平仄平仄。"],"paragraphs":["去年经春频肆赦，拜赦人忙走如马。","五月不雨麦苗死，赦频不能活穷寡。","今年经春无赦书，十日一雨及时下。","五月麦熟人民饱，一麦胜如四度赦。","吾愿吾君与吾相，调和阴阳活元化。","阴阳无病元气和，风雨调顺苗多稼。","使麦长熟人不饥，敢告吾君不须赦。"],"title":"麦熟有感"}
