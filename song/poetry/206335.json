{"author":"黄庭坚","id":206335,"strains":["平仄平平仄平平，平仄○仄○平平。","平平仄仄平仄仄，平仄仄仄平平平。","平平仄仄仄平仄，平仄仄仄平平○。","平平平仄仄仄仄，仄仄仄仄平平平。","仄平仄仄仄平仄，平平○仄○平平，仄平平仄仄平○。","仄平平平平仄仄，平仄平平仄○仄。"],"paragraphs":["江夏无双乃吾宗，同舍颇似王安丰。","能浇茗椀湔祓我，风袂欲挹浮丘翁。","吾宗落笔赏幽事，秋月下照澄江空。","家山鹰爪是小草，敢与好赐云龙同。","不嫌水厄幸来辱，寒泉汤鼎听松风，夜堂朱墨小灯笼。","惜无纤纤来捧椀，惟倚新诗可传本。"],"title":"答黄冕仲索煎双井并简扬休"}
