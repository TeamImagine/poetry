{"author":"徐鹿卿","id":117649,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄仄平。"],"paragraphs":["君行岭海独贤劳，我念乡关折大刀。","心事有如江水白，谊风端共庾山高。","理财只合从周礼，饮酒何妨读楚骚。","客至无毡相谅得，请将诗句当共牢。"],"title":"送游同年赴增城征官  其二"}
