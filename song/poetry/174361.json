{"author":"刘敞","id":174361,"strains":["仄仄仄平仄，平平平仄平。","平平仄仄仄，平仄仄平平。","○○仄平平，○平仄平平。","仄平仄○平，仄仄平仄平。","仄仄平仄平，仄仄平仄○。","平平平平仄，○仄平平平。"],"paragraphs":["杖履不能远，逍遥池上林。","微风起众响，炎日隔繁阴。","斐亹激流泉，间关语鸣禽。","放怀在离人，寄赏欣会心。","既谢朝市喧，亦忘山谷深。","虽知非吾室，犹以开烦襟。"],"title":"曲水台竹间默坐"}
