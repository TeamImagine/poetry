{"author":"袁说友","id":70739,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["题舆赢得锦囊归，酬唱西昆事可追。","久不陪君三日语，政须咽子百篇诗。","宁甘咄咄痴儿事，稍愧纷纷俗吏为。","我亦湖山多暇日，秋蝉时解噪寒枝。"],"title":"日华书自通州来言其同僚多唱酬"}
