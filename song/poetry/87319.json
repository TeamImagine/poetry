{"author":"韩淲","id":87319,"strains":["仄平平仄仄平平，仄仄平平仄仄平。","仄仄仄平平仄仄，平平平仄平平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["少回余刃到琴歌，便觉民生政以和。","抚字自然成讼简，丰登元不为苗多。","溪山有暇乘轩出，僚友常时载酒过。","我亦久为疏散客，与君吟啸欲如何。"],"title":"赠晁大令尹"}
