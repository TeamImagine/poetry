{"author":"释智圆","id":221324,"strains":["平仄仄仄仄，仄平平平平。","平仄仄仄仄，平○仄平平。","平平平仄仄，仄平平仄平。","平平平仄平，仄平平仄平。","平平平平仄，平○平平○。","平平○○平，仄仄仄仄平。","○仄仄平仄，仄仄平平平。","平○仄仄平，平仄仄平平。","仄平平仄平，○平平仄平。","平仄仄○仄，仄仄平○平。","平平仄仄仄，仄仄平○○。","仄仄仄○仄，平平平平平。","○仄○仄仄，○仄平平平。","平平仄平平，平平仄平平。","仄平平○平，仄仄平仄平。","平平平平平，平仄仄平平。","平○○仄仄，仄仄○平平。","平平仄仄平，仄仄平平平。"],"paragraphs":["松柏异众木，岁寒陵严霜。","兰茝异众草，林深发幽香。","须知君子道，不为穷困伤。","须知君子言，唯为仁义彰。","夫君真儒者，言行何优长。","文宗轲兼雄，志嫉墨与杨。","攘袂叱浮伪，百感生刚肠。","峨冠事礼容，群小畏矜庄。","去年游霅溪，相逢秋气凉。","倾盖既如旧，寄宿林间房。","开怀黜二霸，议道归三王。","月席屡更仆，风轩时飘霜。","相遇分既洽，相别情弥伤。","今年住孤山，夫君又来杭。","泛舟频相寻，道旧皆夕阳。","君惟儒家流，才术况汪洋。","终期正礼乐，勿事和尘光。","青云即奋飞，庶见儒风扬。"],"title":"贻叶秀才诗"}
