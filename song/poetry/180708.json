{"author":"王安石","id":180708,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。"],"paragraphs":["郁金香是兰陵酒，枉入诗人赋咏来。","庭下北风吹急雪，坐间南客送寒醅。","渊明未得归三径，叔夜犹同把一杯。","吟罢想君醒醉处，锺山相向白崔嵬。"],"title":"答熊本推官金陵寄酒"}
