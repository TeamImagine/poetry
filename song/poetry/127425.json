{"author":"方岳","id":127425,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["已料天公作好晴，近山初试一筇轻。","溪平染就縠纹绉，雨急眠惊瀑布声。","醉里梨花俱瘦尽，梦中池草太愁生。","未知谁是文昌段，看得春风亦世情。"],"title":"泗州之约令君以雨不至次韵奉酬"}
