{"author":"刘敞","id":174415,"strains":["仄平○平仄，仄仄仄平平。","仄仄平仄仄，平平平仄平。","平平仄仄仄，平○○平平。","仄仄仄仄仄，仄○平仄○。","平平平仄仄，平仄仄平平。"],"paragraphs":["结茅更何好，列柏自成林。","素履宜独往，幽人欣宿心。","炎辉翳羽盖，清吹和瑶琴。","稍与事物远，忽如丘壑深。","良无山水趣，安得契知音。"],"title":"乐郊陈渔台下柏林中结茅作小亭命曰幽素本懿臣刑部之书也谢且戯之"}
