{"author":"韩维","id":157687,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["少年结客洛阳时，闲傍东风驻马蹄。","山色远饶潘岳宅，波光轻撼窈娘堤。","花繁到处红如堵，酒好寻常醉似泥。","赖有金台旧知己，应怜魂断虎牢西。"],"title":"春霁忆洛阳"}
