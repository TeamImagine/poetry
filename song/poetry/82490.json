{"author":"孙应时","id":82490,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["两年万里望飞云，惭愧慈亲费倚门。","好在兰陔扶白发，依然梅蘂照清樽。","斑衣愿保长称寿，石窌仍看叠拜恩。","更问何时足怀抱，诜诜玉雪弄重孙。"],"title":"母氏生日"}
