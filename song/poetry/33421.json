{"author":"陆游","id":33421,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["触热真疑堕火灰，雨如飞镞亦佳哉。","空江鱼鳖从龙起，平野雷霆拥马来。","正怪横吹屋茅尽，俄闻下击涧松摧。","晚来日漏风犹急，卧看柴扉阖复开。"],"title":"升仙桥遇风雨大至憩小店"}
