{"author":"贺铸","id":213145,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["诘曲池塘碧玉流，禊亭孤占小汀洲。","长纫座上芳兰佩，不系檐前画鹢舟。","好泛羽觞修旧事，为书茧纸记清游。","季真待得东还日，初见红蕖十亩秋。"],"title":"题永城县园水亭"}
