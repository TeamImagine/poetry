{"author":"释行海","id":145975,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["耳热酣歌向朔风，山河泽国旧吴宫。","人生莫羡仓中鼠，世事须知塞上翁。","大雪风光寒草绿，小春天气野花红。","高堂白首无来信，一点乡心逐塞鸿。"],"title":"十月吴中感怀"}
