{"author":"姚合","id":19956,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。","平仄平平仄仄仄，仄平平仄仄平平。"],"paragraphs":["粟如流水帛如山，依念仓边语笑间。","篇什纵横文案少，亲朋撩乱吏人闲。","杯觞引满从衣湿，墙壁书多任手顽。","遥贺来年二三月，彩衣先辈过春关。"],"title":"酬卢汀谏议"}
