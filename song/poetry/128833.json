{"author":"释绍嵩","id":128833,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄平仄平平仄平。"],"paragraphs":["白苇黄茅路四通，芙蓉憔悴菊垂丛。","川原缭绕浮云外，楼阁朦胧细雨中。","蔽野吞村飘不住，重山复水去无穷。","丘郎蜡屐能从我，一任此身同转蓬。"],"title":"途次遇雨和丘德高"}
