{"author":"丘葵","id":162435,"strains":["平仄平平平仄仄，平平平仄仄平平。","平平仄仄平平仄，仄平平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["家在浮曦江上住，胡为来此市廛中。","残杯冷炙成何味，只研孤灯盍固穷。","我本持竿钓鱼客，子缘识字入儒宫。","何当共把丝纶去，明月矶头坐晚风。"],"title":"赠浮曦柳秀才"}
