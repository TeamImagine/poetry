{"author":"方回","id":147491,"strains":["平仄仄仄仄，仄平仄仄仄。","仄仄○仄仄，仄○平仄仄。","仄仄仄平平，仄仄平仄仄。","平○仄仄仄，仄仄仄平仄。","平平仄仄仄，平仄平仄仄。","○仄仄仄仄，仄仄仄仄仄。","仄平平仄仄，仄仄平仄仄。","仄仄仄平平，仄平仄平仄。"],"paragraphs":["君子食己德，小人食己力。","万卷空自读，一钱终不直。","使此腹无书，讵可登仕籍。","艰难一饭故，展转百忧集。","前臑不复梦，归灌畦数席。","芋首已足掘，豆荚亦可摘。","所烹无不美，自我锄上出。","寄谢朵颐人，抱饥幸无戚。"],"title":"秋晚杂书三十首  其二五"}
