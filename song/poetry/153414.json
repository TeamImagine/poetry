{"author":"刘辰翁","id":153414,"strains":["仄仄仄平平，平平仄仄平。","○平平仄仄，平仄仄平平。","仄仄○平仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平○。"],"paragraphs":["扰扰课生涯，蜂脾若似家。","看来须上蕊，餐尽眼前花。","百卉如修贡，千门总酿葩。","露香沾掩冉，风絮入槎牙。","饮砚偷玄去，沿簪着鬓斜。","粉痕惊坠处，远趁上番衙。"],"title":"春景 花蕊上蜂须"}
