{"author":"吕南公","id":208707,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["建康学士注鱼虫，枹罕兵官策守攻。","此日精勤徒有得，异时荣盛各成空。","吾能委曲谋田上，君乃呻吟厌旅中。","故国他乡俱未快，劳生何事不齐同。"],"title":"奉酬纯父浚都病起见寄"}
