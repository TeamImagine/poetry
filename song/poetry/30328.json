{"author":"李吕","id":30328,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["仙风道骨本飘飘，万卷诗书乐一瓢。","落笔云烟盘锦绣，满腔星斗绝尘嚣。","悬知可使邦风美，岂但能令国计饶。","四海徯公归致主，方今天子舜承尧。"],"title":"投赠钱侍郎端礼三篇  其二"}
