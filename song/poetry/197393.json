{"author":"苏辙","id":197393,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["新诗锦绣烂成编，醉墨龙蛇洒未干。","共首卜居空旧约，宛丘携手忆余欢。","风流可见身如在，乡国全归意所安。","行到都门送君处，长河清泪两汍澜。"],"title":"柳子玉郎中挽词二首  其二"}
