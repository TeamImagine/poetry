{"author":"王维","id":45914,"strains":["平平仄仄仄，平○仄平○。","仄仄○仄仄，仄平平仄平。","平平○仄仄，仄仄仄○平。","平仄○仄仄，仄平平仄平。","平平仄平仄，平仄仄平平。","仄仄平平仄，○平平仄平。"],"paragraphs":["高人不可有，清论复何深。","一见如旧识，一言知道心。","明时当薄宦，解薜去中林。","芳草空隐处，白云余故岑。","韩侯久携手，河岳共幽寻。","怅别千余里，临堂鸣素琴。"],"title":"送权二"}
