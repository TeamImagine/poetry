{"author":"孙应时","id":82375,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["春欲归时岂得留，杜鹃声里翠阴稠。","柳桥总是千丝恨，花径真成万点愁。","东土云山供我老，西湖风月称公游。","相逢一笑难重觅，急趁余芳醉玉舟。"],"title":"鄞中和张世隆总管春晓即事"}
