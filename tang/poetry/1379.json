{"author":"李白","id":1379,"strains":["平平仄平仄，仄仄平平仄。","平平仄仄平，仄平仄平仄。","仄仄仄仄仄，平平仄平仄。","仄仄平仄平，平平仄○仄。","仄平仄平仄，平平仄平仄。","平○仄平仄，仄仄平平仄。"],"paragraphs":["云阳上征去，两岸饶商贾。","吴牛喘月时，拖船一何苦。","水浊不可饮，壶浆半成土。","一唱都护歌，心摧泪如雨。","万人凿盘石，无由达江浒。","君看石芒砀，掩泪悲千古。"],"title":"相和歌辞 丁督护歌"}
