{"author":"杨万里","id":48756,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平仄平仄，仄平平仄仄平平。","仄平平仄平平仄，仄仄平平仄仄平。"],"paragraphs":["圣主临轩士褎然，曲江花底宴群贤。","九天日月开清照，四海豪英看广延。","祗合致君上尧舜，不应侔德止宗宣。","草莱忧国从今始，记取云章第一篇。"],"title":"和御制琼林宴赐进士余复等诗"}
