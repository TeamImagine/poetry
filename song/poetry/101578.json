{"author":"赵抃","id":101578,"strains":["平平平仄仄平平，仄仄平平仄仄平。","平仄仄仄平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["三年持节按刑章，岂弟其谁不叹降。","才者设施功第一，使乎光彩竟无双。","宣风蜀右成新法，易拜秦东得旧邦。","欲识远人留恋意，陇泉幽咽下巴江。"],"title":"送别张宪唐民"}
