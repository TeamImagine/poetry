{"author":"陆游","id":41187,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["厌住愁城徙醉乡，春风也肯到山房。","鸭头绿涨池平岸，猩血红深杏出墙。","淡薄相遭心已懒，修行无力梦犹狂。","更嗟著句多尘思，惭愧溪藤似截肪。"],"title":"小园花盛开"}
