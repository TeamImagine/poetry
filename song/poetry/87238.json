{"author":"韩淲","id":87238,"strains":["平平平仄仄平平，平仄平平仄仄平。","平仄仄平仄仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["轻圆初泛水池荷，承露翻风不厌多。","平旦气清舞蝶叶，午天人静戏鱼波。","采莲他日当寻曲，梦草前时亦可歌。","安得镜湖三百里，酒船回棹谪仙过。"],"title":"四月旦小池新荷"}
