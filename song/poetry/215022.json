{"author":"释道宁","id":215022,"strains":["仄仄平平，仄平平仄。","仄仄仄○平，仄平仄仄仄。","平平仄仄平，仄仄平平仄。","仄仄平仄○○，仄仄平○仄仄。","平平仄仄仄平，仄仄仄平平仄。","平仄仄○平平，○仄平平仄仄。","○平仄仄仄平平，仄仄○平平仄仄。"],"paragraphs":["兔走乌飞，暗移时节。","入夏早三旬，衲僧彻未彻。","休寻向上关，莫问西来诀。","健则松径闲行，困则堂中便歇。","恩光一道皎然，旷劫未尝生灭。","无物可并雌黄，教我云何剖说。","回头踏着自家乡，始信秤锤浑是铁。"],"title":"偈六十三首  其五○"}
