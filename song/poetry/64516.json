{"author":"林亦之","id":64516,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["紫微巷口送征鞍，白社村前豆叶寒。","一赋雕虫如癸水，千山羸马上长安。","短檠已自甘投老，健笔胡为未得官。","凤阁起家缘六馆，州人更欲祝东峦。"],"title":"送井伯赴上庠"}
