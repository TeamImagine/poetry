{"author":"郭印","id":249591,"strains":["平平仄平○，平仄仄平○。","仄平仄仄仄，平平仄平○。","平平平仄平，平平仄仄○。","仄○仄○仄，仄仄仄仄平。","仄仄平平仄，仄仄仄仄仄。","平平仄仄仄，仄仄平平平。","平平平仄仄，仄仄仄平平。","平○平仄仄，平仄仄○平。","平○仄仄平，○平○平平。","平平仄平仄，仄仄仄平平。","仄仄平平仄，平平仄平平。","仄平平平平，仄平○仄○。","仄平平平平，平仄平平平。","平平仄仄平，平平仄仄平。","平仄仄平平，平仄平仄平。","仄平平仄仄，仄仄○平平。"],"paragraphs":["公来雪山重，公去雪山轻。","少陵有是语，申言饯公行。","公初来蜀时，豺狼浩纵横。","剪除二三辈，百兽弭耳惊。","坐令坤维地，众醉稍稍醒。","仁风被动植，德泽覃幽明。","咸云真使者，有眼未曾经。","今将夔子去，方面倚长城。","虽分阃外忧，三川难为情。","岷山黯无色，锦水咽无声。","政恐狐狸出，依然扰吾民。","鄙夫为之言，汝曹且静听。","我公非常人，夷夏知威名。","平生活国心，须臾不少宁。","天欲靖乾坤，平步公与卿。","大摅康济学，引手援生灵。"],"title":"送韩美成都大赴夔帅"}
