{"author":"刘挚","id":187179,"strains":["仄仄平平仄仄平，平平平仄仄平平。","平平仄仄平平仄，仄仄平平仄平平。","仄仄仄平平平仄，平平仄仄仄平平。","平平仄仄平平仄，平仄平平仄仄平。"],"paragraphs":["昔歳相从向此都，重来风物变南湖。","庄生达观尝齐鷃，张翰归怀岂为鲈。","世事不穷劳强勉，官期犹远盍踌躇。","新诗易得皆精好，真似元和咳唾珠。"],"title":"再次韵"}
