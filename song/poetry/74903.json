{"author":"赵蕃","id":74903,"strains":["仄平仄仄仄仄平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["盐车骥服驾罢牛，政使斯人此佐州。","大策本收经济用，三年何有课程留。","爱其义重云天薄，怜我诗穷肺腑搜。","子见悬知问何似，为言归决梦成游。"],"title":"莘夫再用前韵作诗谢余过其居复用韵答之  其二"}
