{"author":"杨公远","id":151402,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["到得黄盆九月天，呼童弛担驻征鞯。","迢迢江水天连楚，漠漠淮乡稻满田。","酒旆风翻疏柳外，渔家网晒夕阳边。","买将郭索倾杯处，对景诗成恰一篇。"],"title":"黄盆渡次友人韵"}
