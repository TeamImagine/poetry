{"author":"戴昺","id":117660,"strains":["仄平仄平○，仄仄○仄仄。","仄仄平平平，仄仄仄平仄。","仄平仄平平，平○仄仄仄。","平仄平平平，仄平仄平仄。","仄仄仄仄平，平平仄平仄。","仄仄平○仄，仄仄仄仄仄。","仄○平平○，仄仄平仄仄。","平平仄平○，平平仄平仄。","○平仄平○，平○仄平仄。","平仄平仄平，○仄仄仄仄。","仄平仄平仄，平仄仄平仄。","平平仄平平，平仄仄平仄。"],"paragraphs":["美人隠于茶，性与茶不异。","苦涩知余甘，淡薄见真嗜。","肯随世俱昏，宁堕众所弃。","灵雨滋山腴，迅雷起龙睡。","野草未敢花，春芽早呈瑞。","鬭水须占一，焙火不落二。","趣深同谁参，隽永时自试。","葱姜勿容溷，瓜芦定非类。","标名寓玄思，微吟写清致。","成我君子交，从彼俗客恚。","嚼芳憩泉石，包贡免邮置。","辽辽玉川翁，千载共风味。"],"title":"次黄叔粲茶隠倡酬之什"}
