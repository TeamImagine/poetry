{"author":"林季仲","id":6069,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["手种琅玕照眼新，老来深寄五湖身。","连宵留得枝间月，邀我同为物外人。","封殖不贪千户富，依栖可慰一生贫。","武夫称谓殊粗俗，却恨樊川语未亲。"],"title":"移竹次林英伯韵四首  其三"}
