{"author":"饶节","id":225050,"strains":["平仄平平仄，平平仄仄○。","○平平仄仄，仄仄仄○平。","仄仄仄平仄，平平仄仄○。","仄平平仄仄，平○仄平○。","仄仄平平仄，平平仄仄平。","仄○平仄○，仄仄仄平平。","仄仄平平仄，仄平仄○仄。","仄○平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平平仄仄，平仄仄平平。","平仄平○仄，平平仄仄○。","平平仄平仄，仄仄仄平平。","仄仄平平仄，○○仄仄平。","仄平○仄仄，仄○仄平○。","仄仄平平仄，平平仄仄平。","仄平平仄仄，○仄仄平平。","仄仄平平○，平平仄仄平。","仄平平仄仄，平仄仄平平。"],"paragraphs":["簪笏谁非嗣，才能恐未难。","传家推有守，树德莫如宽。","贱子敢为佞，明公信可观。","四维开雉堞，千顷涨波澜。","逮下亡圭角，逢人倒肺肝。","月评终许劭，爱客自袁安。","不伪心常逸，忘机体更胖。","所临惟简易，有道息雕残。","使节轺车稳，兵符玉具干。","百城同鏁静，万井益歌欢。","退食公无事，挥毫妙可刊。","笙歌珠履醉，风月井梧寒。","诸子仍闻道，群雏半著冠。","居然谢纨绮，沃若秀芝兰。","表里初无憾，行藏晚竟完。","向来三径志，欲了五车看。","异日人争诵，来征印已刓。","恐须烦柱石，从此接鸳鸾。","直道惟天相，亨衢岂自干。","祝公千岁寿，终始立朝端。"],"title":"王信玉生日"}
