{"author":"喻良能","id":51837,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["崧岳生申占腊前，预将和气作春妍。","蟠桃结实三千岁，莲叶成巢几百年。","聊向蓬莱开燕寝，即纡衮绣画凌烟。","只应便是神仙事，方丈瀛洲却未然。"],"title":"安抚大资李参政生辰  其二"}
