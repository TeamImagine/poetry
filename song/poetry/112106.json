{"author":"田锡","id":112106,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["逢腊欣酬吟咏才，已知春色向人来。","口脂润逐银罂赐，百药香随钿合开。","梁苑辞臣堪赋雪，寿阳公主好妆梅。","更怜罢猎归侵夜，重对歌筵红烛台。"],"title":"和宋太玄腊日"}
