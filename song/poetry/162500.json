{"author":"丘葵","id":162500,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄仄仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["我非欠缺圣非余，此性皆由气与虚。","欲认存亡为出入，莫嫌粗粝慕膏腴。","仰钻未得有门入，酬酢方知讲学疏。","一息犹存毋敢懈，从今要下死工夫。"],"title":"次晦庵先生韵自警"}
