{"author":"强至","id":182530,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一饮真须尽百杯，异乡怀抱酒边开。","田园几日能归去，轩冕浮云亦傥来。","交态与谁论淡水，宦情空自学寒灰。","何如席上张公子，白雪辞兼郢客来。"],"title":"次韵通判张静之郎中席上对客"}
