{"author":"赵汝绩","id":94268,"strains":["仄仄平平平仄平，仄平平仄仄平平。","平平仄仄仄平仄，仄仄仄平仄仄平。","仄仄平平平仄仄，仄平平仄仄平平。","仄平平仄平平仄，平仄仄平平仄平。"],"paragraphs":["写此何人云梦胸，色尘真幻等成空。","看君一轴画图上，在我半生行记中。","剡水回舟乘夜雪，楚江燃烛听秋风。","转蓬踪迹徒劳耳，心愧雁山头白翁。"],"title":"雁山章君以江山无尽图求诗"}
