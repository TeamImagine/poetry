{"author":"鲍溶","id":18978,"strains":["平平仄平仄，仄仄平平仄。","仄仄○仄平，○平平仄仄。","平平仄○仄，仄仄○平仄。","平仄仄仄平，仄平平平仄。","平○仄仄仄，仄仄○○仄。","平仄仄平平，平平仄平仄。","平平仄平仄，仄仄平平仄。","平仄仄平平，平平○仄仄。","仄平仄仄仄，仄仄平平仄。"],"paragraphs":["婵娟本家镜，与妾归君子。","每忆并照时，相逢明月里。","春风忽分影，白日难依倚。","珠粉不结花，玉珰宁辉耳。","心期不可见，不保长如此。","华发一欺人，青铜化为鬼。","良人有归日，肯学妖桃李。","瑶匣若浮云，冥冥藏玉水。","侍儿不遣照，恐学孤鸾死。"],"title":"旧镜"}
