{"author":"范成大","id":43593,"strains":["仄仄○仄○，平平仄平平。","平平仄仄仄，仄仄○○平。","平仄仄平仄，仄平平○平。","平平平平平，仄○平仄○。","平平仄仄仄，仄仄平仄○。","仄仄仄仄仄，仄平○平平。","○平平仄仄，平平仄平平。","平○仄平仄，○平仄平平。"],"paragraphs":["偪仄深巷中，葱茏绿阴交。","山家不早起，闭户如藏逃。","浓露蜕蝉咽，小风饥燕高。","新渠厪涓流，坏陂方怒号。","遐甿病瘠土，不肯昏作劳。","灭裂复灭裂，晚秧如牛毛。","空余朝气白，浮浮湿弓刀。","官称劝农使，临风首频搔。"],"title":"晓出北郊"}
