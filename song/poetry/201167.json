{"author":"郑侠","id":201167,"strains":["仄仄平平仄仄平，平平仄仄仄平平。","平平平平平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["耸翠凌空不少盘，回环使宅对千峦。","高华谁为球琅辟，劲节相怜霜雪寒。","引得凤来缘有实，化为龙去始堪看。","桐庐寂寞烟云暝，惆怅无人近钓竿。"],"title":"次韵余纯臣通判球琅轩"}
