{"author":"岑参","id":57167,"strains":["平○平平仄，仄仄仄○平。","平平仄平平，仄仄○平○。","仄仄仄仄平，仄平平仄平。","平仄仄平仄，○平平平平。","平仄仄平平，平平○○○。","平仄仄平仄，平平仄平平。","平平仄？平，平仄仄平平。","仄平平仄仄，仄仄平平仄。","仄仄平仄平，仄平平平平。","平仄仄仄仄，仄平仄平平。","仄仄仄平平，○平仄平平。","仄仄平仄仄，平平仄平○。","○仄仄仄平，仄仄平○仄。","平仄仄平仄，○平仄平平。","平仄仄平平，仄平仄平○。","仄仄平平仄，平平平仄○。"],"paragraphs":["青衣谁开凿，独在水中央。","浮舟一跻攀，侧迳缘穹苍。","绝顶诣老僧，豁然登上方。","诸岭一何小，三江奔茫茫。","兰若向西开，峨眉正相当。","猿鸟乐钟磬，松萝泛天香。","江云入袈裟，山月吐绳床。","早知清净理，久乃机心忘。","尚以名宦拘，聿来夷獠乡。","吾友不可见，郁为尚书郎。","早岁爱丹经，留心向青囊。","渺渺云智远，幽幽海怀长。","胜赏欲与俱，引领遥相望。","为政愧无术，分忧幸时康。","君子满天朝，老夫忆沧浪。","况值庐山远，抽簪归法王。"],"title":"上嘉州青衣山中峰题惠净上人幽居寄兵部杨郎中"}
