{"author":"包恢","id":105362,"strains":["平平平仄仄，仄仄平平平。","仄仄仄○仄，仄仄平仄平。","仄○仄平仄，平仄仄仄平。","仄仄仄平平，仄仄平仄平。","平平仄平平，仄平平仄○。","平仄平平○，平仄仄仄平。","仄仄仄平仄，平○仄平○。","仄仄仄平仄，仄仄平仄平。","○平仄仄平，仄仄平○平。","○仄平仄仄，○平仄平平。","仄仄平仄仄，仄仄仄仄平。","○平平平仄，仄○仄仄平。","○平仄仄仄，○平平仄平。","仄仄仄仄仄，平○平仄平。","平平平平平，○平平仄平。","仄仄仄平平，仄○平仄平。","仄仄仄仄仄，仄平仄平平。","○仄仄仄仄，仄平平仄平。","平仄仄仄仄，仄○平○平。"],"paragraphs":["梅兄随遇处，在水涯山巅。","或有近行路，不惹人爱怜。","俨如敬而远，惟恐迫我前。","或有近人居，不傍门户边。","仍多向贫家，不为华屋牵。","香不祈人闻，芳不取世妍。","似此性孤洁，秋毫绝萦缠。","彼有不知者，乃谓花莫先。","折之贮玉瓶，已是伤其天。","更大开苑囿，和根以之迁。","反指荣得地，带露泪自涟。","浸违山林意，岂其本性然。","和羹尚不愿，其余安足言。","但愿复反本，同盟松竹坚。","西湖之孤山，犹嫌朝市喧。","上对玉辉山，下临珠媚渊。","外此唯雪月，往来许周旋。","三友共一笑，岁寒同百年。","虽与世落落，自分安其偏。"],"title":"马上口占感梅感事二首  其一"}
