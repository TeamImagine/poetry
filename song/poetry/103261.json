{"author":"魏了翁","id":103261,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["竹外蒲牢挂晚晴，霜威洗出月精神。","山无此客林泉活，诗到兹游景气新。","元是当年郪县北，不知几度梓州春。","梅边认得真消息，往古来今一屈伸。"],"title":"海潮院领客观梅"}
