{"author":"李纲","id":242944,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["路遶江南烟水村，梅花的皪正销魂。","峰峦影里过山邑，鼙鼓声中念故园。","残腊未曾看雪舞，劲风何事扫云屯。","拙翁自笑平生拙，欲叩天阍更一言。"],"title":"题建德县开化寺"}
