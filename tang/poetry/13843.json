{"author":"李贺","id":13843,"strains":["平平平平仄仄仄，平平仄仄平平仄。","平○平仄仄平平，仄仄平平仄○仄。","○○平仄平○仄，仄仄平平仄平仄。","平○仄仄仄平平，仄仄平平仄○仄。"],"paragraphs":["桐风惊心壮士苦，衰灯络纬啼寒素。","谁看青简一编书，不遣花虫粉空蠹。","思牵今夜肠应直，雨冷香魂吊书客。","秋坟鬼唱鲍家诗，恨血千年土中碧。"],"title":"秋来"}
