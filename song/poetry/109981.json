{"author":"刘克庄","id":109981,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["卫生草草昧周防，小郡无医自处方。","采下菊宜为枕睡，碾来芎可入茶尝。","身因病转添萧飒，人到衰难再盛强。","旧喜读书今亦懒，铜𬬻慢炷一铢香。"],"title":"卫生"}
