{"author":"王庭珪","id":237887,"strains":["平平平仄平，仄仄○平仄。","平平仄平平，○仄仄平仄。","平平平仄仄，○仄平平仄。","○仄仄平仄，仄仄仄○仄。","仄仄平仄平，平平仄平仄。","仄平平仄仄，仄仄平平仄。","仄仄平仄平，平平仄平仄。","仄○仄仄仄，平平仄○仄。"],"paragraphs":["江南山尽头，气状颇英淑。","禾山倚天开，苍翠满林麓。","扶舆磅礴起，横断湘江曲。","中有隐君子，结屋在深谷。","未放云出山，蟠云卧幽独。","暮檐青泼眼，远霭寒山竹。","景色嘉有余，幽人梦初熟。","起看柱础润，山前雨应足。"],"title":"题禾山萧秀才卧云庵"}
