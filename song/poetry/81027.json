{"author":"张镃","id":81027,"strains":["仄平平仄平平仄，仄仄平平平仄仄。","仄仄平平○仄平，仄仄仄平平仄仄。","仄平平平仄○平，仄平仄仄平○平。","平平平仄平平仄，仄仄○○仄仄平。"],"paragraphs":["冒寒畦菜青黄色，意到春风才一息。","踏雪山僧折简来，不学渡江携履只。","我方开樽酒如泉，浩然得味无中边。","何须随喜楞伽讲，始似闲行白乐天。"],"title":"真珠园和浄慈僧韵"}
