{"author":"王珪","id":175988,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["夜拍水云非故乡，未闻终曲已凄凉。","舟中月白寒江阔，马上酸风紫塞长。","思妇有怀停别杵，征人无语对清觞。","平时不见秦城役，余韵空传战垒荒。"],"title":"闻琵琶"}
