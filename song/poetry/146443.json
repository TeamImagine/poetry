{"author":"金君卿","id":146443,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄平平平。","平平平仄平平仄，仄仄平平仄仄平。"],"paragraphs":["一别俄然十二春，男儿志气可因循。","简编少见承平日，世路稀逢磊落人。","未免驱驰从县道，已甘荣悴任天钧。","惟君知我须同醉，且喜清时禄逮亲。"],"title":"黄通有诗见寄因以答之"}
