{"author":"王之望","id":16954,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["绝顶凭栏思有余，沧江下眺眇三隅。","月光此夜十分满，风色今朝一点无。","乡国不须悲楚蜀，庭阶且喜集封胡。","史君邂逅分鲜鲫，斫鲙还成逸少图。"],"title":"中秋同儿侄登宝峰亭"}
