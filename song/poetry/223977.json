{"author":"周行己","id":223977,"strains":["平平仄仄平平○，仄平仄平平仄仄。","仄仄○平仄仄平，○仄仄仄平仄仄。","平平仄仄仄仄○，平仄平平仄平仄。","仄平仄平平仄平，平平仄仄平平仄。","○平平仄平仄平，仄平平仄仄○仄。","平平仄仄平平平，仄仄○仄平平仄。","平平平仄仄仄平，仄仄仄仄平仄仄。","平平仄仄平仄仄，○仄仄平仄仄仄。","仄平仄仄平平平，仄仄仄平○平仄。","平平仄仄仄平仄，仄平平○仄仄仄。","仄仄平平平仄平，仄仄○平平仄仄。","仄仄仄平○仄平，仄仄平平仄○仄。","平平仄平仄仄平，平○仄仄平仄仄。","平平平平仄仄仄，仄仄仄○仄平仄。","平平平仄仄平仄，仄仄平平仄平平。"],"paragraphs":["天峰静者巢箕叟，著书不为牛马走。","夜雨题诗寄日边，观者辟易皆缩手。","呜呼大雅久不闻，吾道悠悠付林薮。","伏龙凤雏人未知，腴田猥大皆稂莠。","将军为志穷益坚，鲁儒虽死不更守。","鹪鹏有翅须抟风，苦李当道谁开口。","京师车马十二门，一日万亿无不有。","吞腥啄腐何卒卒，正坐诮言芷渐滫。","可怜惠施多才卿，不悟据梧瞑低首。","功名浩荡怅何许，置身谋虑苦不久。","盍似渊明归去来，不作折腰求五斗。","饱食大人如肉山，衮衮奔驰气如吼。","东山野人气亦芒，郎将自昔今独否。","谁能脂韦化百炼，世态欻如屈伸肘。","何时尊酒话畴昔，击节新诗意非苟。"],"title":"次天峰居士韵奉寄"}
