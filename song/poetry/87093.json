{"author":"韩淲","id":87093,"strains":["仄平仄仄仄平平，仄仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["试倾浊酒泛黄华，节物于人自可嘉。","一上荒台供远目，更邀闲客堕乌纱。","萧萧霜树明晴昼，隠隠烟汀入暮霞。","醉里只多今古意，要知秋色在山家。"],"title":"九日列岫"}
