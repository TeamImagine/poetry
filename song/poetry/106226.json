{"author":"程公许","id":106226,"strains":["平平仄平○，仄仄仄仄仄。","仄平平仄平，平仄平仄仄。","仄平仄仄仄，仄仄平仄仄。","仄平仄仄○，平仄仄仄仄。","○仄仄平仄，平平仄平仄。","平平仄仄平，仄仄仄平仄。","仄○平仄仄，仄仄平仄仄。","平平仄○平，仄平○仄仄。","平○平平平，平仄平平仄。","仄平平○平，仄仄平仄仄。","平仄仄仄平，平仄仄平○。","○平仄仄○，平仄仄平仄。","仄○仄平平，仄仄仄平仄。","○仄平仄仄，仄仄仄平仄。","仄仄仄○平，仄仄仄平仄。","平仄平仄平，仄仄平仄仄。","仄仄○仄平，仄平平仄仄。","平仄仄平平，平仄平仄仄。","平平仄平○，仄仄○仄仄。","仄平仄平平，平仄仄平仄。","平○平仄仄，仄仄平仄仄。","仄平平平平，仄仄仄平仄。","○平仄仄仄，仄○仄平仄。","平平○仄○，仄仄仄仄仄。","平平平平仄，仄仄仄平仄。"],"paragraphs":["斋心谒殊庭，异境目力眩。","积阴疑漏天，娲石谁与炼。","列仙喜我至，一笑晴景现。","絮云敛太空，螺翠敞大面。","正位俨宸极，群峰拱星弁。","烟云互吐吞，草木郁葱蒨。","错磨金碧丽，襞积霞绮绚。","平生饫看山，及兹颇创见。","常闻西城君，承诏通明殿。","玉虬层空来，宝室仙境擅。","真侣万五千，朝夕侍游燕。","凝神杳渺间，稽首瓣香荐。","倏看碧瑶岑，坌起白云片。","溟涬含一气，瞬息阅千变。","意恐大隗迷，或作巨鳌抃。","仙者奚异人，岂忍为独善。","利欲膏火熬，是非蛮触战。","持是以求仙，何异沙作膳。","吾身信浮沤，世事如掣电。","本来一晶明，初不假方便。","随缘聊尔耳，可使为物转。","寸田须锄耘，老屋亟营缮。","行迷及未远，补过以无倦。","飚游如有闻，印我本誓愿。","他年童初馆，或可备精选。"],"title":"连日快晴登金华庵观大面诸峰"}
