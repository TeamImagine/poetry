{"author":"魏野","id":188303,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["长安君到转民安，夏少炎蒸腊少寒。","接使管弦登月榭，劝农旌旆入烟峦。","龙池似锦花堪赏，鹑野如云稼好观。","见说添苏亚苏小，随轩应是珮珊珊。"],"title":"和长安孙舍人见寄"}
