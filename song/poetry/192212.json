{"author":"郭祥正","id":192212,"strains":["○仄仄平仄，仄仄平平平。","仄仄○平仄，平○仄平平。","仄仄仄平仄，平平○仄平。","平仄平仄平，平仄平平平。","仄平仄仄仄，○平○平平。","仄○平仄○，仄仄平平○。","仄平仄仄平，仄仄○仄平。","平平仄仄○，平平仄平平。","仄仄平仄平，仄仄平平平。","仄仄仄平仄，仄平仄仄平。","○平仄平仄，○仄平仄平。","仄仄平仄仄，仄仄平平平。"],"paragraphs":["行手出烟雾，致酒清江台。","水浅横沙露，林疏远山来。","白鸟一双落，青猿三叫哀。","谁展摩诘图，而把渊明杯。","妙娥始七岁，弹筝殷晴雷。","或如鸾凤吟，唤得阳春回。","主人亚父孙，卓荦王佐才。","高谈使我听，明珠欲倾怀。","爽魄超太虚，月窟无飞埃。","一饮不知醉，浩歌忘草莱。","迟明系双櫂，回首安在哉。","尺水公自养，以待天门开。"],"title":"清江台致酒赠范希远龙图"}
