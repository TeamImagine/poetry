{"author":"楼钥","id":66374,"strains":["平平仄仄平平仄，○仄平平平仄仄。","平平○仄平平平，平仄平平仄平仄。","平平平仄平仄仄，平平仄仄○平仄。","○平仄仄平○仄，平仄平平仄仄仄。","平平平仄仄平仄，仄仄平平仄平仄。","○平仄仄仄仄平，仄仄平平平仄仄。","仄平○仄仄平平，仄仄平平仄平仄。","平平○仄仄平○，平仄○平○仄仄。","平平仄仄仄仄平，○仄○平平仄仄。","仄平平仄平仄平，平○平平仄平仄。","平平仄仄平仄平，仄仄平平仄平仄。","仄平平仄平平仄，平平仄平平仄仄。","平平仄仄仄平平，仄仄平平平仄仄。"],"paragraphs":["仙舟共泛沧波去，且向苏公堤下住。","西风吹就芙蓉城，青镜闲妆两呈露。","皇家家法崇俭素，宸心但欲乘商辂。","离宫别殿无兴作，天以西湖供一豫。","吾侪公退得清赏，酒盏棋枰不知暮。","深知夕照恋狎鸥，又恐昕朝追振鹭。","自怜三入凤凰城，岁月黄尘等闲度。","湖光正欲卷帘看，风色更烦搴幕护。","孤山不见处士庐，司马空寻苏小墓。","酒干人醉欢有余，联骑还趋涌金路。","归来健倒浑不知，睡觉灯前袅香雾。","丈人公子真冰玉，曾为出遨挥妙句。","匆匆借韵仅成章，敢诧樽前鹦鹉赋。"],"title":"次韵李季章监簿泛湖"}
