{"author":"黄复之","id":171032,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["琅然笑语响空山，两袖清风倚曲栏。","木落顿惊秋色迥，竹高先觉晚西寒。","年华流水声中去，世事浮云影里看。","载酒登临真解事，人间不似醉乡宽。"],"title":"晚秋山中"}
