{"author":"胡宿","id":2159,"strains":["平仄平平仄仄平，平平平仄仄仄平。","仄平仄仄平平仄，平仄平平仄仄平。","仄仄平平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["清德临藩第二回，东南时望滞盐梅。","武林间岁移星座，温树多年直斗魁。","楚客江山供逸思，吴王风月属高才。","空传宴寝凝香句，文酒无因得仰陪。"],"title":"寄苏台知府蒋密学"}
