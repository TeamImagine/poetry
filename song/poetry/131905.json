{"author":"萧立之","id":131905,"strains":["平平平○仄平仄，○平仄仄○○仄。","仄○仄○仄仄平，仄仄平平仄平仄。","平仄仄平平仄平，平？仄仄平平平。","仄○仄○仄平仄，仄仄仄平○仄平。","平平仄仄平平仄，平仄平平仄平仄。","平平仄仄仄平平，仄仄平平平仄仄。","仄平仄○○○平，平平仄仄仄仄平。","○平平平仄仄仄，平平仄仄平平平。","平平平平○平仄，仄仄平平仄○仄。","平○平仄仄平平，仄仄平平仄平仄。"],"paragraphs":["云头山中石头路，三年石上行三度。","岁衣十疋饭两盂，有底踉蹡走风雨。","来得郁然无白须，鸣弲跨马东南趋。","梦回楚徼隔鸿雁，日落赣江思鲤鱼。","苔香草舍云生处，青壁无梯鸟飞去。","山根野店酒旗风，似我江南桃叶渡。","渡头翠浪吹长鲸，兰舟欲渡不得停。","苍梧陈词叫帝子，天高水阔心怦怦。","邅余车兮遗余褋，倒卷缁尘入衣褶。","山中春去不归来，苦笋生孙蕨生叶。"],"title":"自桂东入城饯使长移节东广路过云头岭作"}
