{"author":"吕本中","id":246844,"strains":["仄仄平平仄仄平，仄平平仄仄平平。","仄平平仄仄平仄，仄仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["三日阴风雨不成，坐嫌冲暑作宵征。","敢因贫故累公子，尚欲闲时寻友生。","兵甲未休心已醉，诗书颇费眼犹明。","便须凖拟庵居用，拄杖绳床折脚铛。"],"title":"作雨不成旱暑愈甚未能就道"}
