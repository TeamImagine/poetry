{"author":"艾性夫","id":165414,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["射透秋林晓日红，谩晞衰髪竹篱东。","旧曾过膝今垂耳，老已成翁反似童。","辛苦一生多沐雨，萧𩙫几缕易梳风。","岁寒万绿凋零尽，春在梅花白雪中。"],"title":"晞髪"}
