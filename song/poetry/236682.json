{"author":"汪藻","id":236682,"strains":["平仄仄平平仄仄○平平，仄○仄仄平平平。","仄平仄仄仄平仄，仄仄仄平○仄平。","仄平平平平仄仄，平平平仄平平平。","○○仄仄仄仄仄，仄平仄仄○平平。","仄平平仄仄平仄，○平仄仄平平平。","平平平仄仄平仄，平仄仄平平仄平。","平平平仄仄仄仄，仄仄平平平仄平。","平平仄仄○平仄，仄○仄仄平平平。","仄平平平平仄仄，平仄仄仄○平○。","仄平平仄仄○仄，仄仄平○平仄平。","平平仄仄平平仄，仄平平仄平○仄。","仄平平仄○平平，仄仄平平平仄仄。"],"paragraphs":["君不见吴侬自昔王江千，岁输御府金堆盘。","一朝肘掖作奇祸，玉册锦袍盟欲寒。","驿尘初飞梅未破，匆匆烟雨催梅酸。","行驱鬼马载鬼妾，欲偷瞬息如槐安。","那知氛雾卷清昼，旄头夜落天南端。","楼船千万羽林卒，飞渡海潮江不湍。","狂童生致独柳下，请肉仇家来白官。","千奴一胆更须问，速收两手春耕翻。","鹿奔谁云争走险，鸡败但笑空余冠。","政须船粟哺其腹，此令朝行民夕寛。","功歌九庙今谁定，退之方颂元和圣。","老人端坐听清风，习习先秋苏肺病。"],"title":"次韵周圣举清溪行二首  其二"}
