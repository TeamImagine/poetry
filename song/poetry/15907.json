{"author":"范浚","id":15907,"strains":["仄平仄仄仄○仄，平仄仄平平仄平。","仄平仄仄仄平仄，仄仄仄平平仄○。","○平仄仄○平仄，仄平仄仄平平仄。","仄平仄仄仄平平，平仄平平平仄仄。","仄平平平仄仄平，仄仄仄仄平○○。","○平仄仄○○仄，仄仄仄仄平仄平。","平仄仄平平仄仄，仄仄平平○平仄。","仄平仄○仄○平，仄仄○平仄平仄。"],"paragraphs":["昔嗟九载一相见，伊我与君俱赋诗。","只今又话十年别，幞被可辞同宿期。","相欢美酒如倾水，我歌日暮惊风起。","惜君抑塞抱奇才，拳跼骅骝垂两耳。","汉朝公卿忌贾生，世路古已悲难行。","如君不入中兴用，脱帽置酒来耦耕。","君马欲东还语别，细雨黄花正愁绝。","一尊不更苦留君，后日空嗟共明月。"],"title":"送别姚令声删定还诸暨"}
