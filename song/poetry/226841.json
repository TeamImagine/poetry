{"author":"赵鼎臣","id":226841,"strains":["仄平○仄○○平，平○○平○仄平。","仄平平仄仄仄平，仄○仄仄仄平平。","仄仄○平平仄○，仄平仄仄仄仄平。","仄平平仄仄仄平，仄○平平平仄平。","仄平○仄仄平平，仄仄○仄仄平平。","仄平平仄仄仄平，仄仄仄仄平平平。","仄平平平平仄平，仄平仄仄仄平平。","平平平平仄仄平，仄平平平仄仄平。","平仄仄仄平平平，平平仄仄仄仄平。","仄平平平仄仄平，仄○仄平平仄平。","平平平仄仄○平，平仄仄○仄仄平，○仄平仄仄平平。","平仄仄仄○平平，仄平仄仄○平平。","平平仄仄平仄平，仄仄仄仄平仄平。"],"paragraphs":["滏阳从事如瓠壶，虽如瓠壶中不粗。","十围腰腹八尺躯，出行不敢用肩舆。","马壮如牛形虎如，载之喘汗蹶不趋。","倒床甘寝鼻辄呼，隠如雷霆惊里闾。","觉来长啸忽轩渠，口吻咳唾出明珠。","诋嘲风月戏鸟鱼，攟摭草木穷根须。","大声铿锵金石俱，小声要眇韵笙竽。","泠泠清风濯暑余，玉壶之冰列坐隅。","夷甫卫玠谈玄虚，蒙庄执策算有无。","乃知公孙不硕肤，炯如列仙形甚臞。","瑶泉之酒出中厨，时节贡献帝所须，颇亦霑丐及吾徒。","知汝燥吻思江湖，作书亟遣长须奴。","焦山未沃东海枯，笑我一勺安可濡。"],"title":"犹子奕来乞酒戏以诗饷之"}
