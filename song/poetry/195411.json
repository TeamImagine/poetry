{"author":"苏轼","id":195411,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄平平平。","仄平仄仄平平仄，仄仄平平平仄平。"],"paragraphs":["缥蒂缃枝出绛房，绿阴青子送春忙。","涓涓泣露紫含笑，焰焰烧空红佛桑。","落日孤烟知客恨，短篱破屋为谁香。","主人白发青裙袂，子美诗中黄四娘。"],"title":"正月二十六日偶与数客野步嘉祐僧舍东南野人家杂花盛开扣门求观主人林氏媪出应白发青裙少寡独居三十年矣感叹之余作诗记之"}
