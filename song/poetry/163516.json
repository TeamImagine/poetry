{"author":"王祖弼","id":163516,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["相逢邂逅不相期，又是江湖一段奇。","我辈恨生南渡后，道人啸出北征诗。","百年岁月心难老，万里江山梦已驰。","细阅行程更相问，河清久说水涟漪。"],"title":"题汪水云诗卷"}
