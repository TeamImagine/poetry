{"author":"赵师秀","id":95569,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄仄平仄仄平平。"],"paragraphs":["空斋兀兀难消日，况入中年睡亦疏。","洗釜煮蔬留客饭，卷帘移菊看人锄。","秋衣因病全更衲，晓鬓迎寒半脱梳。","多谢贵交芸阁里，许令随意借官书。"],"title":"简孙正字"}
