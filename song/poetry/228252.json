{"author":"释德洪","id":228252,"strains":["平平平仄仄仄仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["丛林争致致不得，茧足径来寻俨师。","幽境自能情外见，高怀独出世间痴。","清晨倚槛临黄卷，五月乱山闻子规。","夙习尚嗟消未尽，壁间时录和陶诗。"],"title":"超然自见轩"}
