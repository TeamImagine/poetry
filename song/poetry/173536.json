{"author":"黄庶","id":173536,"strains":["仄平仄仄仄平平，平仄平平仄仄平。","平平平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["诏书一尺洗寰瀛，舒卷雷霆万物惊。","天祇无私均雨露，地缘强半是榛荆。","人间疾苦言堪疗，塞外豺狼腹未盈。","不是朝廷用桑孔，丁宁浑只念苍生。"],"title":"读赦书"}
