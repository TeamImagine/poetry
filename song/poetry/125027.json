{"author":"王柏","id":125027,"strains":["仄平仄仄仄平平，仄○仄仄○仄平。","仄平平仄平仄仄，○○仄仄平○平。","仄仄平○平仄仄，仄仄仄仄平仄平。","仄仄仄平平仄○，仄仄平仄平平平。","平平仄仄平平仄，仄平仄仄平平平。","仄平平仄平仄仄，平平仄仄平平平。","仄○平平仄平仄，仄平平仄平平平。","平○仄仄仄○仄，仄仄仄仄平平平。","仄平仄仄平仄○，平仄仄仄平平平。","仄平平仄平仄仄，○仄仄平仄仄仄仄平。"],"paragraphs":["道人跨鹤遍天涯，伟观绝景收拾归。","点头濡墨茅屋下，乘兴吐出胸中奇。","百尺生绡冰样洁，落笔一埽风雨驰。","远水拍天穷万折，怪石硗确蹲熊罴。","槎牙古木蛟龙走，断云寂寞无心飞。","淡妆浓抹西子面，天梯石栈猿猱悲。","野骑残僧小桥险，酒帘渔棹摇斜晖。","生绡有限意难尽，兀坐静境窥天机。","岂知造化无尽藏，奔会笔底无盈亏。","射洪川幅非我有，且遣楮君百辈供指麾。"],"title":"赠朱道人"}
