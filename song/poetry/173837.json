{"author":"曾巩","id":173837,"strains":["平平仄仄仄平平，仄仄平平平仄平。","平仄仄平平仄仄，○仄仄仄仄平平。","平平仄仄平仄仄，仄仄平平仄仄平。","平仄仄平平仄仄，仄平仄仄仄平平。","平平仄仄仄○仄，平仄平平○仄平。","平平仄仄仄仄仄，平仄平平平仄平。","平平仄仄平仄仄，平仄仄平平仄平。","仄平平仄平平○，○仄平平○仄平。","仄仄平平平仄仄，平仄仄仄仄○平。"],"paragraphs":["明妃未出汉宫时，秀色倾人人不知。","何况一身辞汉地，驱令万里嫁胡儿。","喧喧杂虏方满眼，皎皎丹心欲语谁。","延寿尔能私好恶，令人不自保妍媸。","丹青有迹尚如此，何况无形论是非。","穷通岂不各有命，南北由来非尔为。","黄云塞路乡国远，鸿雁在天音信稀。","度成新曲无人听，弹向东风空泪垂。","若道人情无感慨，何故卫女苦思归。"],"title":"明妃曲二首  其一"}
