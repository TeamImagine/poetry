{"author":"释慧晖","id":11525,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄，仄平平，仄仄平平仄仄平。","仄仄仄平平仄仄，仄平平仄仄平○。"],"paragraphs":["朔风凛凛扫寒林，叶落归根露赤心。","万派朝宗船到岸，六窗虚映芥投针。","本成现，莫他寻，性地闲闲耀古今。","户外冻消春色动，四山浑作木龙吟。"],"title":"偈四首  其一"}
