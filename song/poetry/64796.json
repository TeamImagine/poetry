{"author":"章甫","id":64796,"strains":["平仄○平平仄仄，仄平○仄平平仄。","平平仄仄○仄平，仄仄平平○仄仄。","仄仄○仄仄，仄平平仄平。","仄平仄仄○仄仄，平平仄仄仄平平。","平平仄仄平仄仄，仄平仄仄仄平仄。","仄仄平平仄仄○，仄仄平平仄仄仄。","平平仄仄平平平，平仄平平平仄平。","平平仄仄平仄平，平平仄仄仄平平。"],"paragraphs":["何处行商因问路，歇肩听说田家苦。","今年麦熟胜去年，贱价还人如粪土。","五月将次尽，早秧都未移。","雨师懒病藏不出，家家灼火钻乌龟。","前朝夏至还上庙，著衫奠酒乞杯珓。","许我曾为五日期，待得秋成敢忘报。","阴阳水旱由天工，忧雨忧风愁杀侬。","农商苦乐元不同，淮南不熟贩江东。"],"title":"田家苦"}
