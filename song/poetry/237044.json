{"author":"韩驹","id":237044,"strains":["仄平仄平仄，仄仄平平平。","平平仄仄仄，平○仄平平。","○平平仄仄，仄仄○○平。","仄平仄仄仄，仄仄平平平。","仄平平平仄，仄仄仄仄平。","仄仄仄平仄，平○平平平。","平○仄平仄，仄仄○平平。","仄平仄仄平，仄仄平平○。","仄仄仄仄仄，平○仄平平。","平平仄仄平，仄仄○平平。"],"paragraphs":["李君诵兵法，辨若悬河流。","时平弃不用，胸中郁奇谋。","三年莲勺卤，一室藏深幽。","默翁笑自谓，晏坐无余求。","不言非真默，但与木石俦。","说默默时说，吾闻诸前修。","君看古宗密，妙义难为酬。","及谈不二门，则卷机锋收。","我以辨自喜，穷思戒摩兜。","君宜尚勉旃，负杖从吾游。"],"title":"题默轩"}
