{"author":"陈造","id":58822,"strains":["仄仄仄仄○，平仄仄仄仄。","平平平仄平，仄仄仄平仄。","○仄平平仄，○仄仄仄仄。","平平仄平平，仄仄仄仄仄。","仄平仄平○，○仄平仄仄。","平平仄仄仄，仄仄仄仄仄。","○仄仄平○，○仄仄平仄。","平仄平仄仄，○仄平仄仄。"],"paragraphs":["枉渚八日留，池口百里近。","东风翻白波，寸步不容进。","如许天吴怒，颇讶地轴震。","崩腾雪山飞，胆掉老眼晕。","岂惟佐豪吟，更觉苏宿疢。","还家可指日，去意复小靳。","遗体泰山重，瞢敢诿忠信。","流坎随所遇，迟速吾不问。"],"title":"雁汊东守风四首  其一"}
