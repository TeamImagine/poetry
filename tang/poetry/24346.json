{"author":"赵嘏","id":24346,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晓哭呱呱动四邻，于君我作负心人。","出门便涉东西路，回首初惊枕席尘。","满眼泪珠和语咽，旧窗风月更谁亲。","分离况值花时节，从此东风不似春。"],"title":"别麻氏"}
