{"author":"文天祥","id":156926,"strains":["仄仄仄仄平平平，仄仄平仄平平平。","仄平平平平仄仄，仄○平仄平平平。","平平平仄仄仄仄，平平平仄○平平。","平平仄仄仄平仄，仄平仄仄平平平。","平平仄仄仄仄仄，仄仄平仄○平平。","平平仄仄仄仄仄，仄仄平仄平平平。","平平仄仄平仄仄，平平仄仄平平平。","平平平仄仄平仄，仄平平仄平平○。","○平仄仄仄仄仄，仄○仄仄平平平。","仄平仄仄仄仄仄，平平仄仄○○平。","平平平仄平平仄，仄平○仄○平平。","平平平仄平仄仄，平平仄仄平平平。","仄○仄平仄平仄，平平仄仄○平平。","仄平平仄仄平仄，仄平平仄平平○。","平平仄仄○仄仄，仄仄○仄平平平。"],"paragraphs":["晏岁著脚来东瓯，始觉坤轴东南浮。","百川同归无异脉，有如天子朝诸侯。","何年飞落两巨石，孤撑肮脏分江流。","初疑炼失女娲手，又疑钓脱任公钩。","冯夷海若不敢有，涌出精舍如莲舟。","楼高百尺蜃吐气，塔耸双角龙昂头。","蒲牢撞撞鼍坎坎，潮声滚滚风飕飕。","沙高峰顶德门住，海门山上焦公留。","长淮在望铁瓮近，大浪不洗英雄愁。","孰知隶古百粤地，今为礼乐衣冠州。","池塘芳草年年绿，谢公胜事遗江楼。","蓝田无颣蟾架夜，黄金作颗人家秋。","客帆渺茫拂宸极，渔舠散漫轻凫鸥。","丽天红日起初浴，五云扶上烟氛收。","孤臣涕泗如此水，恨不从帝崆峒游。"],"title":"至温州"}
