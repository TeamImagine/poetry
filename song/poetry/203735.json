{"author":"孔平仲","id":203735,"strains":["仄平平仄仄平平，平仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["去年荆楚赏芳菲，今岁江淮水渺弥。","绿发方当少壮日，清樽不负艳阳时。","风波此去犹千里，桃杏何缘见一枝。","独有瑞香花两槛，远将春色自相随。"],"title":"瑞香花"}
