{"author":"王维","id":45931,"strains":["平平仄仄○平仄，仄仄仄平平仄仄。","平仄平平平仄平，仄平仄仄平平仄。","仄仄仄○平仄仄，平平仄仄平平仄。","仄平○仄仄平平，仄仄平平○仄仄。"],"paragraphs":["清溪一道穿桃李，演漾绿蒲涵白芷。","溪上人家凡几家，落花半落东流水。","蹴鞠屡过飞鸟上，秋千竞出垂杨里。","少年分日作遨游，不用清明兼上巳。"],"title":"寒食城东即事"}
