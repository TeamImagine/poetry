{"author":"颜粲","id":9104,"strains":["仄仄平平仄，平平仄仄平。","仄平平○仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，○仄仄平平。"],"paragraphs":["有客陈兵画，功成欲霸吴。","玉颜承将略，金钿指军符。","转佩风云暗，鸣鼙锦绣趋。","雪花频落粉，香汗尽流珠。","掩笑谁干令，严刑必用诛。","至今孙子术，犹可静边隅。"],"title":"吴宫教美人战"}
