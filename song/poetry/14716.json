{"author":"吴说","id":14716,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["近知尽室入烟霞，儿女甘贫惯食鲑。","方外何人差可友，岁阑底处定为家。","江城潮盛漫秋卤，驿道风高卷霁沙。","子拾堕樵归未得，能无借地种桃花。"],"title":"酬次李辰甫所寄三首  其一"}
