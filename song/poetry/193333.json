{"author":"魏泰","id":193333,"strains":["仄仄○平仄，平平○仄○。","平平仄○仄，仄仄平仄平。","○平平仄仄，平仄○平平。","平平仄○仄，平仄○平平。","平平仄平仄，仄仄仄平平。","平仄仄平仄，平平仄平平。","仄平仄平仄，仄仄平平平。","平仄仄仄仄，平仄平平平。","平○仄仄仄，仄仄仄仄平。","仄平仄平仄，仄仄平平平。","平平仄平仄，仄平○仄平。","平仄仄平仄，平平平仄平。","仄平平仄仄，○仄平平平。","平平仄仄仄，平仄仄仄平。","平平仄平仄，平仄平平平。","仄仄仄平仄，平○仄平仄。"],"paragraphs":["宿雨且初霁，微凉吹广庭。","嘉宾忽相遇，午梦惊扣扃。","长松森翠影，修竹参青冥。","飘云度空急，残日穿林明。","幽墙隔江浦，远屿定风舲。","城市厌烦暑，山樊念伶俜。","角巾代公绂，草具逾侯鲭。","园实摘的皪，厨酝斟晶荧。","烹鲜缩颈大，海错著器腥。","笑谈得真乐，采撷逢幽馨。","云阴剥初霁，夕岚收远青。","窗卧忆元亮，诗成怀景升。","日须河朔饮，当解高阳酲。","烦襟顿忘释，嘉咏不少停。","闉阇发严鼓，穹碧垂繁星。","一笑跨鞍去，奚论楚人醒。"],"title":"龙兴仁王佛舍携酒肴纳凉联句十六韵"}
