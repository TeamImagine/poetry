{"author":"崔敦礼","id":30081,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["五云扶辇下清厢，宝帙初开第一章。","旋卷班联回广殿，稍留笑语萃公堂。","紫霄近侍连镳过，黄发元臣照座光。","顾我自惭陪胜会，酒清人散卧斜阳。"],"title":"九月二十九日迩英开讲忝预末班讲退小集玉堂之庐即留宿直因赋唐律呈诸讲官"}
