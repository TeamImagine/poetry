{"author":"姚勉","id":140756,"strains":["平平仄仄○○仄，平仄平平仄平仄。","仄平○仄平仄平，仄仄平平○仄仄。","平平平仄平仄○，仄平仄○○平平。","○平仄仄平平仄，仄平平仄平○平。","仄平○平平仄仄，○仄平平仄平仄。","平平平仄仄仄平，仄仄○平仄○仄。","仄平仄仄平平平，○平仄仄仄仄平。","平○平仄仄平仄，仄平○仄平平平。"],"paragraphs":["东风飒飒吹行李，荣送双龙璧池水。","璧池浪阔高化龙，直透银河三万里。","君家兄弟真雁行，季方学行如元方。","中眉不是弓刀软，个般人物宜胶庠。","只今胶庠多俊杰，正是功名到时节。","陈家原有两状元，释褐传胪未应别。","顾余亦问京华春，苍蝇愿附骥尾尘。","干将先去抉云雨，太阿行亦龙延平。"],"title":"送友人陈上舍兄弟试太学"}
