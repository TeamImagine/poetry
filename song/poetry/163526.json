{"author":"杨学周","id":163526,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["握手论心不记年，重逢仍似地行仙。","琴弹碧玉时三弄，袖有骊珠近百篇。","岳麓晓行云外履，湘潭夜醉月中船。","它时归隠西湖畔，能把新诗寄一联。"],"title":"题汪水云诗卷"}
