{"author":"彭汝砺","id":201561,"strains":["平仄○平仄仄平，仄平仄仄○平平。","○平仄仄平○仄，仄仄平平仄○平。","平仄○平平仄仄，仄平○仄仄平平。","平平仄仄○平仄，平仄平平仄仄仄。"],"paragraphs":["常愿从君授古书，血诚沥尽更无余。","漂流岂意来深野，系滞无由后从车。","踪迹浸违南郡帐，梦魂长绕武侯庐。","仁人有意收庸贱，时寄声音一起予。"],"title":"寄张子直  其一"}
