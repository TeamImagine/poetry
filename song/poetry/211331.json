{"author":"刘跂","id":211331,"strains":["平平仄平仄，平仄仄仄○。","仄仄仄仄仄，平仄仄平平。","仄平仄平仄，平平仄平平。","仄平仄仄仄，仄仄仄平平。","仄平仄仄平，○仄仄平平。","仄仄平仄平，仄仄仄仄○。","仄仄平平仄，仄仄仄○平。","仄仄仄平仄，仄仄仄仄平。","平平仄仄仄，平仄平仄平。","仄平平仄○，平仄平○平。"],"paragraphs":["风雷助神物，兹理古不空。","邂逅一夕事，知有费家风。","洛桥诵书女，泾川牧羊童。","不知费氏子，业力与谁同。","便能役蜚廉，颇复鼓丰隆。","坐令城郭人，在尔动用中。","剑出延平水，竹化葛陂翁。","况尔得人趣，变现岂易穷。","时时要雨泽，袢暑殊未终。","勿逢金翅王，非尔能长雄。"],"title":"费家风次韵二首  其二"}
