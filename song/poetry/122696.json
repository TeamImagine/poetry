{"author":"释善珍","id":122696,"strains":["仄仄仄平仄仄平，仄平平仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["自垦屋头三四畦，得闲时复事鉏犁。","花粘蛛网碍蜂度，树带鹰巢无雀栖。","啸罢半山闻逸响，诗成绝壁见新题。","老来定力人难转，菜叶放教流出溪。"],"title":"龙泉山中"}
