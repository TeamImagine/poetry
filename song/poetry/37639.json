{"author":"陆游","id":37639,"strains":["平平仄仄平平仄，○仄平平仄平仄。","平平平仄仄平平，仄仄平○仄○仄。","平平仄仄○○平，平仄平平平仄仄。","仄平仄仄仄平平，仄平仄仄平平仄。","仄仄平平仄仄平，仄平平仄仄平平。","仄仄平平平仄仄，仄平仄仄仄平平。"],"paragraphs":["平生不识桥南路，闻道清流带烟树。","今朝开卷一欣然，恍若身亲到其处。","徐郎独立嶷如山，招不能来麾不去。","旧居万瓦碧浮烟，结茅却就桥南住。","雪尽春生水似蓝，想君清啸钓鱼庵。","道上红尘高十丈，断无一点到桥南。"],"title":"题桥南堂图"}
