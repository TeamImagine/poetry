{"author":"王安石","id":180484,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平平，平仄平平仄仄平。"],"paragraphs":["巧与天成未觉殊，国工施手岂须臾。","根连沧海蓬莱阔，势压黄河砥柱孤。","坐上烟岚生紫翠，影中楼阁见青朱。","为山观水皆良喻，谁向君家识所趋。"],"title":"留题曲亲盆山"}
