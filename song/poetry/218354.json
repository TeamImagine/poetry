{"author":"张继先","id":218354,"strains":["○仄仄仄平，平平仄仄仄。","仄平平○平，平仄仄平仄。","○平○仄仄，仄平仄仄仄。","仄平仄平○，仄平仄○仄。","○仄仄○平，○平仄仄仄。","平平仄平仄，平仄平平仄。"],"paragraphs":["衣服贵适宜，冬裘与夏葛。","眷兹修行人，初不事精洁。","轻纱并丽帛，样新价亦别。","每缣数千钱，拙工乱裁截。","些小未称身，中心已不悦。","曾知有贫者，冬夏皆皮裂。"],"title":"又省衣"}
