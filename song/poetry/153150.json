{"author":"俞德邻","id":153150,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["流年暗数手中蓍，短发𩭹髿每自悲。","金甲牙旗非昨梦，黄虀白米慰朝饥。","山河万里归新主，湖海三年隔故知。","惟有浣花堂上燕，春来依旧不相遗。"],"title":"次韵简黄监簿淳宗三首  其一"}
