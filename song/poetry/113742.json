{"author":"祖无择","id":113742,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["公道当朝绝比伦，因凭暖笔变孤根。","才冲霰雪游梁苑，便逐风雷化禹门。","南郡已甘抛绛帐，东州何幸佐朱旛。","心怀象魏身江海，两地悠悠欲断魂。"],"title":"寄献阙下一二知己"}
