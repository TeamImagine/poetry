{"author":"郑谷","id":31752,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["令节争欢我独闲，荒台尽日向晴山。","浑无酒泛金英菊，漫道官趋玉笋班。","深愧青莎迎野步，不堪红叶照衰颜。","羡君官重多吟兴，醉带南陂落照还。"],"title":"九日偶怀寄左省张起居"}
