{"author":"刘木","id":133488,"strains":["仄仄平平仄仄平，平平平仄仄平平。","平平平仄仄平仄，平仄仄平平仄平。","平仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["几度言归未得归，归心常切故山薇。","人于愁处酒难著，春正好时花已稀。","残日明池蝌蚪集，绿阴满院伯劳飞。","浮生衮衮只如此，未必今朝悟昨非。"],"title":"感怀"}
