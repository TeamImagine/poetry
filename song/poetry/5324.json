{"author":"释正觉","id":5324,"strains":["仄平仄平平平平，仄仄仄仄平平平。","平平平○，平仄平○。","○平平仄，仄仄仄平。","○仄仄平平平仄平平。","平平平平，仄仄仄平。","平平平仄平仄仄，平平仄仄平平仄。","仄仄平仄○仄仄，○○平平仄仄平。"],"paragraphs":["不寒不枯而秋颓，不浄不垢而春来。","神虚而应，机发而回。","分身慈氏，合掌善财。","弹指作声兮楼阁门开。","身心清恬，面目冷严。","烟巢寒翠栖鸟梦，风漪绿浄游鱼潜。","荡荡兮眺听自妙，闲闲兮声色不黏。"],"title":"禅人并化主写真求赞  其六六"}
