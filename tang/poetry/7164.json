{"author":"李益","id":7164,"strains":["平平仄平仄，仄仄仄平平。","仄仄平平仄，平平仄仄○。","平平○仄仄，平仄仄○平。","仄仄平平仄，平○平仄平。","平平仄平仄，平仄仄平平。","仄仄○平仄，平平仄仄平。","平平平仄○，仄仄仄平平。","仄仄○平仄，平平仄仄平。"],"paragraphs":["天寒发梅柳，忆昔到襄州。","树暖然红烛，江清展碧油。","风烟临岘首，云水接昭丘。","俗尚春秋学，词称文选楼。","都门送旌节，符竹领诸侯。","汉沔分戎寄，黎元减圣忧。","时追山简兴，本自习家流。","莫废思康乐，诗情满沃洲。"],"title":"送襄阳李尚书"}
