{"author":"许棠","id":27586,"strains":["平仄平平仄仄平，仄平平仄仄仄平。","平平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["荒碛连天堡戍稀，日忧蕃寇却忘机。","江山不到处皆到，陇雁已归时未归。","行李亦须携战器，趋迎当便著戎衣。","幷州去路殊迢遰，风雨何当达近畿。"],"title":"将过单于"}
