{"author":"高翥","id":97450,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["霍地春归唤不譍，客中容易鬓星星。","漫山风雨樱桃紫，绕屋烟云薜荔青。","姑恶恨谁能自苦，子规催客厌人听。","闭门独坐难抛酒，生怕离愁到短屏。"],"title":"雨中"}
