{"author":"廖刚","id":229578,"strains":["平平○○仄，仄仄平仄平。","仄○仄平仄，仄仄平平平。","平平○仄仄，仄仄平平平。","平仄仄平仄，平平平仄平。","仄平平仄平，仄平平仄平。","仄仄仄仄仄，平仄平平平。","仄平平仄平，仄仄平平平。","平仄仄仄仄，仄平平仄平。"],"paragraphs":["微云过疏雨，一洗尘土昏。","潜行德幽寓，隐约桃源村。","须臾胜士集，气类非权门。","图史恣娱目，琴碁聊侑樽。","岂无肴炙珍，忆鲈偏荐莼。","大笑屋瓦震，雄辨江涛翻。","却愁贤主人，早晚东南奔。","谁与识我辈，咄哉非汝髠。"],"title":"次韵侯思孺席间作"}
