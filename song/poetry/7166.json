{"author":"王之道","id":7166,"strains":["仄平仄仄平，仄仄○平○。","仄平仄平仄，平仄平平平。","平仄仄仄平，仄仄平仄平。","仄○仄○仄，仄仄平仄平。","平平仄平仄，仄仄平平平。","仄○仄仄○，平仄平平平。","仄平平平平，平仄平平平。","仄平平平平，仄仄平平平。","平平仄平仄，○平仄平平。","仄仄仄平○，仄仄○仄○。","仄平仄仄仄，仄仄仄仄平。","平○仄平仄，仄仄仄仄平。"],"paragraphs":["我生困语言，老大犹栖迟。","咄哉一言失，虽悔何能追。","常欲说向人，到口还忸怩。","不如静中坐，此理吾所知。","春风入城郭，古寺花开时。","广庭积雨过，红紫初纷披。","偶逢颐庵人，强丐颐庵诗。","是庵清而虚，底事名为颐。","南陵有徐子，顷尝吏于斯。","作字妙羲献，学易深坎离。","慎言与节饮，卦象不可欺。","君看命名意，往往只在兹。"],"title":"题澄上人颐庵"}
