{"author":"程俱","id":235439,"strains":["平○仄平平，仄平仄○平。","仄平仄仄平，○仄仄仄平。","仄平平仄平，仄仄平○平。","平平仄仄仄，仄仄平仄平。","平平平平仄，仄仄平○平。","平平仄平仄，仄仄平平平。","○○仄仄仄，仄仄仄仄平。","仄仄仄仄仄，○平仄仄平。"],"paragraphs":["山间古梅林，有鸮集其端。","不飞亦不鸣，弹射莫敢干。","下窥群雀雏，啄颡刳其肝。","欣然舐两爪，意得良自安。","飞来多凡鸟，助此凶且残。","安知万山曲，亦复鸣栖鸾。","相咻固不可，见吓技亦殚。","众鸟既有恃，相斯在岁寒。"],"title":"寄开化李令光四首  其三"}
