{"author":"邹浩","id":220593,"strains":["平平仄仄仄，平平仄平平。","○平仄仄仄，平仄平平平。","平平仄○仄，仄仄平仄平。","仄○○仄○，仄仄平平平。","仄平仄平仄，平仄平平平。","平平仄平仄，仄仄平仄平。","○平仄平平，平平平仄○。"],"paragraphs":["平湖泛日月，清光渺无端。","并包入眼界，危构何轩轩。","轮蹄隘行路，逸步谁与攀。","只应空旷中，缥缈飞神仙。","我心本虚室，朝市成青山。","居然发余照，妙用同一天。","凭栏岂无人，杯盘争击鲜。"],"title":"次德符湖光亭之什"}
