{"author":"晁公溯","id":20906,"strains":["平平○平仄平平，平平仄平仄○平。","平○仄仄平仄仄，仄○平仄平仄平。","平仄仄平仄仄○，平仄仄○平仄仄。","仄平仄仄平仄○，仄仄平○○仄仄。","仄平仄仄仄仄平，仄仄仄平平平平。","仄平平仄仄仄仄，仄○仄平○○平。"],"paragraphs":["江边看云望青霄，谁知隔江以扇招。","机缘句语无可录，要如芝岭居上饶。","镕铁作牛石作燕，鸣亦不闻飞不见。","凛然独立纨绮中，大帛之冠衣大练。","果能出世去九州，绝意著书为穷愁。","请来言下辨白黑，试观海头并藏头。"],"title":"乐敦仁用师伯浑见示句中作禅语禅不可不领话头次韵为报"}
