{"author":"韩淲","id":87460,"strains":["平平仄仄仄平平，仄仄平平仄仄平。","平仄仄平平仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["凋零我亦鬓星星，旧墨新刊百念轻。","诗案自应留笔研，书窗谁不对梅瓶。","赵岐交契身俱老，李汉亲传眼独明。","赢得泉溪春草绿，离离烟水照坟清。"],"title":"上饶新刊巩宋齐六言寄赵晏叟者次韵上饶"}
