{"author":"陆游","id":36258,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["小砚孤吟恐作愁，长堤曳杖且闲逰。","破云山踊千螺翠，经雨波涵一镜秋。","粔籹青红村步市，阑干高下寺家楼。","去年此日君知否，十丈京尘没马头。"],"title":"初夏郊行"}
