{"author":"刘敞","id":174424,"strains":["平仄平○仄，平平仄平仄。","平平仄仄仄，平仄仄仄仄。","平平仄平平，仄仄仄仄仄。","仄平仄平仄，仄平仄平仄。","仄平仄平平，仄仄仄仄仄。","○平仄仄仄，仄仄仄仄仄。","仄平仄○平，平平○仄仄。","平平平仄仄，仄仄○平仄。"],"paragraphs":["今日寒颇甚，淮南似京土。","江风既落木，山雪亦带雨。","幽居自无聊，病卧亦寡侣。","壮心顾牢落，出门孔多阻。","古人戏枭卢，志气本尚武。","胜来在快意，百万不足数。","恨无酒如渑，杯盂空屡举。","开颜强隐几，岂必叹贫窭。"],"title":"召诸弟博饮"}
