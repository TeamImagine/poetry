{"author":"陆龟蒙","id":28382,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["四邻多是老农家，百树鸡桑半顷麻。","尽趁[晴]明修网架，每和烟雨掉缲车。","啼鸾偶坐身藏叶，饷妇归来鬓有花。","不是对君吟复醉，更将何事送年华。"],"title":"奉和夏初袭美见访题小斋次韵"}
