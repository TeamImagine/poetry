{"author":"王炎","id":69500,"strains":["平平仄仄仄平平，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄仄平平仄平。","仄仄平平仄平仄，仄平仄仄仄平平。"],"paragraphs":["檐头燕子话新晴，客里春来何似生。","短榻曲肱眠未稳，好花刺眼笑相迎。","生憎重碧杯中物，懒趁踏青江上行。","燕坐翛然有佳处，耳根更听读书声。"],"title":"春日丛桂书舍偶成二首  其二"}
