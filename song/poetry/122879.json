{"author":"徐元杰","id":122879,"strains":["平仄平平仄仄平，仄平仄仄仄平平。","平平平仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天遣溪山付客星，翠屏中界玉澄泓。","无边潇洒寸心远，有分登临双眼明。","浄洗胸中参范老，细于诗里勘元英。","千年相望神相入，一脉清风要主盟。"],"title":"题严陵潇洒亭"}
