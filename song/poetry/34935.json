{"author":"陆游","id":34935,"strains":["平仄平平仄仄平，平平平仄仄平平。","平平仄仄平平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["华发萧萧不满簪，强扶衰病著朝衫。","寒厅静似阿兰若，佳客少于优钵昙。","诗酒放怀穷亦乐，文移肆骂老难堪。","弃官若遂飘然计，不死扬州死剑南。"],"title":"东斋偶书"}
