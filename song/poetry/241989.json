{"author":"吴激","id":241989,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平仄仄，仄仄平平仄仄平。","平仄平平平仄仄，平平仄仄仄平平。"],"paragraphs":["闲云泄泄日晖晖，林斧谿舂响翠微。","天气乍晴花满树，人家久住燕双飞。","邻村社后容借酒，客舍新来未绽衣。","遥忆东郊亭畔柳，归时相见亦依依。"],"title":"晚春言怀寄燕中知旧"}
