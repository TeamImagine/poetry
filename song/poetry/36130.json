{"author":"陆游","id":36130,"strains":["平平仄平○，平仄仄○仄。","仄仄平平平，仄仄仄仄仄。","平平仄仄仄，仄仄仄平仄。","仄○仄平平，平○仄平仄。","平平平仄仄，○仄○○仄。","平平仄仄仄，仄○○仄仄。","平平仄平仄，仄○平仄仄。","仄仄仄平平，平平仄○仄。"],"paragraphs":["抽身簿书中，兹日睡颇足。","缥缈桐君山，可喜忽在目。","纷纷众客散，杳杳一笻独。","昔如脱渊鱼，今如走山鹿。","诗情森欲动，茶鼎煎正熟。","安眠簟八尺，仰看帆十幅。","逍遥富春饭，放浪渔浦宿。","送老水云乡，羮藜勿思肉。"],"title":"钓台见送客罢还舟熟睡至觉度寺"}
