{"author":"元稹","id":14304,"strains":["平仄平平仄仄平，仄平平仄仄平平。","仄平平仄平平仄，平仄仄平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["闲坐悲君亦自悲，百年都是几多时。","邓攸无子寻知命，潘岳悼亡犹费词。","同穴窅冥何所望，他生缘会更难期。","唯将终夜长开眼，报荅平生未展眉。"],"title":"遣悲怀三首 三"}
