{"author":"柳宗元","id":10584,"strains":["仄平仄平仄，平仄平平平。","平平仄平平，平仄平平平。","仄仄仄○仄，平平仄平平。","平平○○平，仄仄平平平。","平仄仄仄仄，仄平仄○平。","仄○平仄平，平仄平平平。","仄平仄平仄，仄仄平平平。","平仄仄仄平，平仄仄平平。","仄平平仄仄，仄仄平○○。","仄平仄平仄，○仄平○平。"],"paragraphs":["界围汇湘曲，青壁环澄流。","悬泉粲成帘，罗注无时休。","韵磬叩凝碧，锵锵彻岩幽。","丹霞冠其巅，想像凌虚游。","灵境不可状，鬼工谅难求。","忽如朝玉皇，天冕垂前旒。","楚臣昔南逐，有意仍丹丘。","今我始北旋，新诏释缧囚。","采真诚眷恋，许国无淹留。","再来寄幽梦，遗贮催行舟。"],"title":"界围岩水帘"}
