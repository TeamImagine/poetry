{"author":"张侃","id":118662,"strains":["仄平仄仄仄平平，仄仄平平仄仄平。","仄平平平平仄仄，平平平仄仄平平。","平平仄仄平平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["未工射雉怯如皋，欲挂衣冠慕老陶。","莫为功名多戚戚，须知身世两劳劳。","求鱼切戒空缘木，买犊不妨先卖刀。","未有田园作归计，年来留滞感潘毛。"],"title":"用秦少游韵二首  其二"}
