{"author":"王十朋","id":22786,"strains":["仄仄平平仄仄平，仄平平仄仄平平。","平平平仄仄平仄，平仄仄平平仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["长向春前腊后开，要将风味鬭梅魁。","名从庐阜梦中得，根自鄮山嘉处来。","风拆锦囊香不断，日烘宝盖翠成堆。","定须移向梅谿去，栽伴吾庐桂与槐。"],"title":"次韵周尧夫赠睡香"}
