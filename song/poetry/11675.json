{"author":"胡寅","id":11675,"strains":["○平仄平平，仄仄仄仄仄。","仄平仄平仄，仄仄平平仄。","平平平仄仄，平仄平仄仄。","仄仄平○平，仄仄仄平仄。","平○○仄平，平○仄平仄。","仄平仄平○，仄○○仄仄。","平平仄仄仄，仄仄仄仄仄。","仄○仄平平，○平仄平仄。","仄平仄平仄，仄仄仄平仄。","仄仄仄仄平，仄仄仄仄仄。","平仄仄平平，仄仄仄○仄。","仄仄仄平仄，平仄仄○仄。","仄平○仄仄，○仄仄仄仄。","平○仄○平，平仄○○仄。","平平仄平仄，平仄仄○仄。","平平仄仄平，仄仄平平仄。"],"paragraphs":["扁舟下荆江，信宿七百里。","少萦玉州岸，翠壁红楼起。","提携桃竹杖，飞步同徙倚。","永啸来长风，极望际天水。","登临兴未穷，归思孰能弭。","枕湖驾高浪，万顷期一苇。","飞廉不借便，进尺或退咫。","莽苍入葭芦，回环乱洲沚。","刺篙力言匮，挽缆路仍圮。","物用各有时，奡荡未可鄙。","风水亦何心，邂逅乃如此。","快意得濡滞，赢缩固其理。","子文三已仕，了不见愠喜。","斯犹未称仁，胡不听行止。","南山定非远，风驶一帆耳。","携壶上翠微，旅琐为君洗。"],"title":"归舟濡滞示仁仲"}
