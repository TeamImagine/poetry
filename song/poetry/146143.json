{"author":"石声之","id":146143,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["祇应寻胜到林泉，四抱危峰万朵莲。","僧过不知山隠寺，客来方见洞开天。","浮图照水光相映，古木依崖影倒悬。","风露了非人世界，濯缨秋后玉壶仙。"],"title":"游南明山"}
