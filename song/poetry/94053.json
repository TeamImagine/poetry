{"author":"戴复古","id":94053,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["恰喜相逢又语离，愁于江上送君时。","清谈未了风吹断，白发可怜天不知。","樗木自肥伤竹瘦，海棠偷放笑梅迟。","黄堂若问痴顽老，新有登楼二十诗。"],"title":"送别朱兼佥"}
