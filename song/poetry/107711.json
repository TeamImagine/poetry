{"author":"王迈","id":107711,"strains":["平平平仄仄平平，仄仄平平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["三贤千载共襟期，出处存亡同一时。","吾道非耶天讵测，斯人已矣我畴依。","希文若在甘为党，邢恕无知却背师。","坐此褫官吾不恨，恨他同传是韩非。"],"title":"嘲解十首  其八"}
