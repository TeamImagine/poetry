{"author":"石介","id":68264,"strains":["平仄仄仄平，仄平仄平平。","仄平平平仄，○仄平平平。","仄平○平仄，平平平平平。","平仄仄仄平，平仄仄○仄。","平平○平仄，仄平平平平。","仄平仄仄平，平○仄平平。","平平平平仄，仄平平平平。","仄仄仄平○，平仄平平○。","○平平仄○，○仄平平平。","仄平仄仄平，仄平仄仄平。","仄仄平仄平，仄平平○○。","仄仄仄仄仄，仄仄仄仄○。","平平仄仄仄，平平○平平。","仄平仄平仄，平○仄○平。","平仄仄平仄，？仄仄平平。","平仄平仄平，仄平仄平平。","仄仄仄仄仄，仄平仄○○。","平平仄仄仄，平仄平平平。"],"paragraphs":["颛顼宅帝丘，放勋葬成阳。","有虞渔雷泽，三帝声汪洋。","圣人遗风烈，生民多材良。","吾宋八十年，贤杰近相望。","黄州号辞伯，两朝专文章。","尚书实大臣，朝廷畏雄刚。","堂堂高夫子，立言肩荀扬。","凛凛李丞相，功业齐萧张。","三人名未泯，相国方腾骧。","又生不世才，李常与李堂。","二子皆绝群，凤凰摩苍苍。","一举一万里，志气不可量。","新文各百首，寒金敲琳琅。","古音抱淳澹，云和与空桑。","豪气迈俦匹，騕袅与飞黄。","千里希一贤，四公乃同乡。","二子复颖耀，士风实深长。","遥知濮水上，千载流声光。"],"title":"赠李常李堂"}
