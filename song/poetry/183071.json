{"author":"刘攽","id":183071,"strains":["仄仄○○仄，仄○平仄仄。","仄平平仄平，○仄平平仄。","仄平平仄仄，仄仄平仄仄。","仄平平仄平，平仄仄仄仄。","平平仄平平，平仄仄平仄。","平平仄平平，仄仄仄平仄。","平平仄○仄，仄仄仄仄仄。","仄○仄平平，○仄平平仄。","仄仄平仄○，仄仄○○仄。","平平仄仄平，○仄平仄仄。","○仄平仄平，平平○平仄。","仄平仄仄仄，平仄平仄仄。","仄平仄○仄，仄仄仄仄仄。","平平仄平○，仄仄平○仄。","仄仄仄仄平，平平仄平仄。","平○平仄仄，仄仄仄平仄。","仄平平仄平，仄仄仄仄仄。","仄平仄仄平，仄仄仄仄仄。"],"paragraphs":["自我胜冠带，日闻乡党议。","意嫌风俗衰，长老俱喻利。","缅怀千岁士，未谓今昔替。","果哉曹大夫，高度跨一世。","人皆竞锥刀，趋走候形势。","强能弋公侯，弱或丐奴婢。","而公独长往，亦岂恶富贵。","顾当拯颓波，且以伸吾义。","昔在天圣中，太后犹称制。","桓桓谏议公，正色风宪地。","王室依老臣，萧墙屏奸计。","一麾竟谪守，褒赠身后事。","至今诵遗烈，每雪义士涕。","天伦见霜标，粲粲真难弟。","大雅贵老成，春秋有凡例。","吾将编野史，著述二公志。","直清先伯夷，退静后季次。","愿为得者规，不使达者愧。"],"title":"曹司封诗"}
