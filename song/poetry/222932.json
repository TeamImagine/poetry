{"author":"李新","id":222932,"strains":["平仄○平仄仄仄，仄平平平仄○仄。","仄仄仄平仄平平，仄仄平平仄平仄。","○平仄仄平仄平，平平仄仄平○仄。","仄平仄平○○仄，平平仄仄○平仄。","仄平平平仄平仄，平平仄平仄仄仄。","○○仄仄仄平平，平平仄仄平平仄。"],"paragraphs":["惆怅中秋不见月，太阴垂云兔藏窟。","我欲上天扫玄云，桂露团团渍冰阙。","中天放出千里光，层楼翠阁遥相望。","一杯一杯重相劝，今年赏汝中秋愿。","上天高高末由到，玄云愈浓不可扫。","空庭蜡炬落寒花，宫裘起舞秋风老。"],"title":"中秋夜玄云蔽月行"}
