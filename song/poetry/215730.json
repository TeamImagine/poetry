{"author":"张耒","id":215730,"strains":["仄平仄平平仄○，平平仄平仄平平。","仄平仄平仄平仄，平仄仄仄平仄平仄仄平。","平仄平平仄平仄，仄平仄平仄平仄。","平仄仄平仄○平，仄平仄平平○仄仄平。","仄平平平仄仄仄，○平仄○平平仄仄平仄。","平○平平仄平平，平仄仄仄平○仄平。"],"paragraphs":["楚巫醉兮君不留，春风起兮木兰舟。","弭余楫兮饮君酒，君既不顾兮驾龙以出游。","凌九江兮勒沧海，万龙舞兮百灵会。","君孔乐兮我思君，望君故居兮其上片云。","水沦沦兮石碌碌，空祠草长兮风雨入君屋。","山中春兮鸟鸣悲，明月皎皎兮中夜来。"],"title":"龟山祭淮词二首 送神"}
