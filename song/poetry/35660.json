{"author":"梅尧臣","id":35660,"strains":["○平仄仄仄，仄仄平仄仄。","仄平平○○，平仄仄平○。","平平仄平仄，平仄仄仄仄。","平平平平仄，仄仄平仄○。","平平平平平，仄仄仄仄○。","仄○仄仄平，平○平平仄。","○○平仄仄，仄仄仄平仄。","平仄仄仄平，仄○仄仄仄。"],"paragraphs":["庭无十步广，有竹才百个。","子时哦其间，宾友或来和。","琴壶置于傍，图籍亦在左。","谁怜修修影，只畏寒日过。","谁怜青青枝，下有暗叶堕。","我期霰雪时，来听幽声卧。","应当为设榻，勿使赏心锉。","持以报主人，此兴不可破。"],"title":"苏子美竹轩和王胜之"}
