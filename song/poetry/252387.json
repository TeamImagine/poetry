{"author":"郑刚中","id":252387,"strains":["平仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["家近西山云满篱，曲塘深处芰荷稀。","雨余燕向花间出，饮散人从竹后归。","炊到扊扅真是窘，食他糠籺不知肥。","半生享过清闲福，回首乘除事事非。"],"title":"怀旧"}
