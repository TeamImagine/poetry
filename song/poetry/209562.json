{"author":"刘弇","id":209562,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["挂冠归慕赤松游，不羡金门万户侯。","一枕清风三径晓，满船明月五湖秋。","冥冥宛若高飞雁，泛泛浑如不系舟。","几向夜深南极望，老人星见照连州。"],"title":"赠连州致政蔡宣德"}
