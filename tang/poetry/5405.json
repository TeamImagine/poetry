{"author":"姚系","id":5405,"strains":["仄仄平仄仄，仄平仄仄仄。","平仄仄○平，平平平仄仄。","平○平平仄，平仄○平仄。","平仄仄平○，○○平仄仄。","平仄仄平○，平平○○仄。","仄平仄平仄，仄仄平平仄。","仄仄平平平，仄平平仄仄。"],"paragraphs":["宿昔山水上，抱琴独踯躅。","山远去难穷，琴悲多断续。","岩重丹阳树，泉咽闻阴谷。","时下白云中，淹留秋水曲。","秋水石栏深，潺湲如喷玉。","杂芳被阴岸，坠露方消绿。","恣此平生怀，独游还自足。"],"title":"荆山独往"}
