{"author":"孔平仲","id":203920,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["金紫相摩上玉堂，南宫诗战镇相将。","毫端写出青春色，窗下吟销白昼长。","辞艳迸开昆嶂火，文章翻出铁林枪。","愁中欲得神仙句，更藉夫君不闭藏。"],"title":"呈介之求礼部唱和一阅"}
