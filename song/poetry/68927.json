{"author":"释契嵩","id":68927,"strains":["仄仄仄仄平，仄平仄仄平。","仄仄平仄仄，仄仄平平○。","平平平仄仄，仄仄平仄○。","○平仄平仄，仄仄○仄○。","平○仄仄○，平平○仄平。","平仄平平仄，仄○平平平。","平平仄平仄，仄仄平平平。","平平仄仄仄，平仄平平○。","仄仄仄○仄，仄平平仄平。","平仄平仄仄，仄仄平仄平。","平平平仄仄，平平？仄平。","平○仄平仄，仄仄平仄平。","仄仄仄平仄，平平仄平平。","仄仄○平仄，平平仄平平。"],"paragraphs":["日出野旷明，肃然访道生。","杳渺湖外去，散诞云边行。","秋高天宇浄，脱叶飞纵横。","乘风度林岭，转觉衣屦轻。","时闻缥缈间，微飚传鹤声。","知与仙家近，逸思泠然清。","须臾转幽谷，紫府芝田平。","仙童走脚报，松子来门迎。","接袂语且笑，所欢非欲情。","丹脸人未老，道貌天已成。","开筵罗玉粒，盘餐馐紫英。","绸缪似交旧，洒落怀抱倾。","薄暮忍云去，徘徊倚山楹。","欲有重寻约，还忧变高名。"],"title":"游龙山访道士李仙师"}
