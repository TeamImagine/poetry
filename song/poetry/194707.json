{"author":"苏轼","id":194707,"strains":["平○仄平平，平仄平仄仄。","○平仄平仄，仄仄仄平仄。","○平仄平平，仄仄平平仄。","仄平平仄仄，○仄平平仄。","仄平平仄平，仄仄平仄仄。","平平仄仄仄，平仄平平仄。"],"paragraphs":["南行度关山，沙水清练练。","行人已愁绝，日暮集微霰。","殷勤小梅花，仿佛吴姬面。","暗香随我去，回首惊千片。","至今开画图，老眼凄欲泫。","幽怀不可写，归梦君家倩。"],"title":"王伯敭所藏赵昌花四首 梅花"}
