{"author":"张縯","id":77622,"strains":["仄平平仄平仄平，平仄仄仄仄仄平。","平平仄仄平仄仄，仄仄仄平平仄○。","仄平仄仄平○○，仄仄仄仄平○平。","平平仄仄仄仄仄，平仄仄仄平○平。","平平仄仄平仄仄，平仄仄仄平平平。","平平仄仄仄平仄，仄仄仄平平平平。","平平平仄仄仄仄，仄仄平仄仄平平。","平平仄平仄仄仄，仄仄仄仄平平平。","平平平平仄○仄，仄仄仄仄平平平。","平平仄仄平仄仄，仄仄平平平仄平。","平平仄仄○仄仄，仄仄仄仄平平平。","仄○仄平仄平仄，仄仄平平平仄平。","仄平○仄仄○仄，仄仄仄仄平○平。","平仄仄平平仄仄，平仄仄○平平平。","仄平平仄仄○仄，仄仄平平○仄平。","仄平仄仄平○仄，仄仄仄仄平仄平。","仄○仄仄仄平仄，仄仄仄仄平平仄。","仄平仄仄仄仄仄，○仄仄仄平平平。","平平○平仄仄仄，○仄仄仄平平平。","平平○仄仄仄仄，仄平仄仄平仄平。","仄平仄平平仄仄，平仄仄○○平平。","仄平平仄仄仄平，仄仄仄仄平○平。","仄○平仄平仄仄，○仄平仄平平平。","平平仄仄仄平仄，平仄平仄平平平。"],"paragraphs":["化工神伟开物姿，劖石万仞不作痴。","巍峰耸立威凤举，急挟怒流奔马迟。","隠然万里形胜重，信矣四海游观奇。","天开匹练势巀嶪，云拥列嶂青参差。","舆图悚视天设险，舟檝竞与江东之。","何年宇宙此盘据，远揽泰华宜肩随。","胸吞云梦荡物表，眦决飞鸟忘神疲。","元戎授任盛节制，列舰径度罗旌旗。","天香来时满衣袖，讲殿几日辞书帷。","词源浩荡春峡水，句律飘扬秋桂枝。","天门有路穿水去，笔力到古群峰低。","远参退之赋山囿，下陋樊川娱水嬉。","有神相宅理应尔，梦赋靡曼奚其为。","流转不根怜已久，高咏取正今逢时。","昔年飞挽忝将指，异境名言犹念兹。","大篇巨轴窥胜赏，赤甲白盐神坐驰。","有从绝唱发奇伟，众作绚采同彰施。","德风草偃阃以外，观颂下转江之湄。","宁须三年奏汉计，行复八彩瞻尧眉。","慈恩论契肯隔面，草堂枉驾欣解颐。","我方卧云书自伴，公咏入相衣宜缁。","少须凋瘵尽抚摩，大赈廪粟歌噫嘻。","会看丹诏来北阙，更上岷岭登峨嵋。","江山得助协嘉会，赓载归写明良诗。"],"title":"次袁说友巫山十二峰古风二十五韵"}
