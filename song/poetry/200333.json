{"author":"孔武仲","id":200333,"strains":["○平仄平仄，仄仄仄平平。","仄仄平平仄，仄平平仄○。","仄平平仄仄，○仄仄平○。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","仄仄○平○，平平仄仄平。"],"paragraphs":["扁舟次淮浦，利涉得春风。","脱险鼋鼍畔，问津桑柘中。","俯窥清夺魄，回望渺吞空。","委注虽天力，经纶是禹功。","萦纡数州接，浩荡百源通。","世久无昏垫，川今有会同。","冷烟犹漠漠，暖渌己融融。","暂得观形胜，翛然慰转蓬。"],"title":"渡淮"}
