{"author":"虞俦","id":62187,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["山云泼墨度墙隈，信道鸣鸠唤雨来。","骤泻竹梢青羃羃，乱翻荷盖白皑皑。","尊前花落愁赊酒，地上钱流错认苔。","更愿公家宽赋敛，斯民卒岁亦悠哉。"],"title":"再用韵简王簿  其一"}
