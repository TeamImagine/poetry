{"author":"吕本中","id":246493,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["落花吹尽不堪忧，只见河堤水漫流。","晚日强穿城北市，春风犹驻驿南楼。","妻孥转觉为身累，岁月终难望汝留。","万里长江一樽酒，故人何处倚扁舟。"],"title":"堤上"}
