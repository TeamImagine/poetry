{"author":"楼钥","id":66436,"strains":["平平仄仄平仄平，仄仄平仄平仄平。","仄平仄平平仄平，平仄平仄平平○。","平平平平○平仄，仄仄○仄○仄平。","仄平仄仄仄仄仄，仄仄○仄平仄平。","仄平仄仄平仄平，仄仄仄仄仄仄平。","平○平仄仄仄仄，平平平仄仄平平。","仄平仄仄仄平仄，仄平平平仄平平。","平平仄○仄平○，平平仄仄平平平。","仄仄平平仄平○，平平仄○仄仄平。","平平平仄○平平，仄仄仄仄仄仄○。","仄平仄仄○○仄，平平仄仄仄仄平。","平平平仄仄平○，平仄仄仄平平平。","平平仄仄仄平仄，仄仄仄仄平○平。","仄平平平仄平仄，○平平仄平仄平。","○仄仄仄平仄仄，平平○仄仄平○。","平平仄仄平平仄，仄仄仄仄平平平。"],"paragraphs":["陈侯少有场屋声，岁在壬午联荐名。","晚年倦游安里居，君亦怀绶归家庭。","齐年连姻更同社，臭味相与如弟兄。","一朝话别欲远去，洗盏更酌歌渭城。","合沙乐土宜宦游，或谓不减洛与京。","平分风月信可乐，人家弦诵几连甍。","岂惟帅阃赖关决，定知秋闱望陶成。","西都外司掌宗盟，烦君共二为之丞。","勿谓为丞但虚称，亨途要当自此升。","惟君儒雅闻簪缨，种学岁久笔纵横。","奥篇隠帙了如响，清谈吐屑四坐倾。","诗筒来往附邮传，时出妙语人为惊。","梅花万树照山白，荔子百种辉空明。","九门雄尊盛官府，三山森耸多地灵。","长乐一志书不尽，平生颇恨未经行。","烦君杰句为摹写，远寄使我心神清。"],"title":"送陈进道倅三山"}
