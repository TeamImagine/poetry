{"author":"刘宰","id":92986,"strains":["仄平仄仄平平仄，仄仄平○平仄仄。","仄○仄仄仄○平，仄仄平平仄平仄。","平仄○仄仄仄○，平平仄仄平平平。","○仄仄○平仄仄，仄仄仄平○仄仄。"],"paragraphs":["下田已漫高田槁，太守来迟归苦早。","忽传亚倅府中来，太守停骖尚精祷。","前日应祷五日期，今朝好雨随车归。","迟速有期君解否，太守束装留不久。"],"title":"雨后口占呈陈校书"}
