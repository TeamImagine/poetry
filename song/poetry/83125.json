{"author":"敖陶孙","id":83125,"strains":["平仄平平仄仄平，平平仄仄仄仄平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["樵路萦连入翠微，清泉白石可忘机。","云中犬吠刘安过，树杪春深望帝归。","白鹤肯留华表语，苍官合受锦衣围。","珠襦玉柙今何许，一笑人间万事非。"],"title":"皋亭山"}
