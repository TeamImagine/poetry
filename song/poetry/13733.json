{"author":"宋祁","id":13733,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["为乐东平得再麾，别营层阁驻经帏。","溢囊秘简青皆汗，署榜宸毫白正飞。","樽喜客来衔酒数，画疑仙去启厨稀。","门前即枕春溪路，几曲歌成使舫归。"],"title":"闻中山公淝上家园新成秘奉阁辄抒拙诗寄献"}
