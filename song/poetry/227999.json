{"author":"释德洪","id":227999,"strains":["仄平平仄仄，仄仄平仄仄。","仄平仄○平，仄仄仄平仄。","仄平平仄○，平仄○平仄。","仄平仄平平，仄仄平仄仄。","平平仄平平，仄仄仄平仄。","仄○仄平平，平仄平平仄。","平平仄○仄，平平仄平仄。","平平仄仄仄，平仄平仄仄。","平平仄平平，平仄平平仄。","平平仄仄仄，仄仄○仄仄。","平平仄平平，仄仄仄平仄。"],"paragraphs":["夜清成水宿，月出波灔灔。","那知是中秋，老眼欲凄眩。","此生天地间，飘泊如蓬转。","朅来泊湘濒，此月凡七见。","冰轮上天衢，万里不知远。","夜深度明河，轮侧明河浅。","西楼欲吹笛，余声落哀怨。","魂清到月胁，寒露纷满面。","林光泼流泉，天大微云卷。","阿崇具纸笔，橘亦磨破砚。","诗成月华清，幼妇与黄绢。"],"title":"中秋夕以月色静中见泉声幽处闻为韵分韵得见字"}
