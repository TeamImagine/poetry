{"author":"赵蕃","id":76622,"strains":["仄仄平平仄，平○仄仄平。","仄平平仄仄，平仄仄○平。","平仄平平仄，平平仄仄平。","平平平仄仄，仄仄仄○平。","仄仄○平仄，平平仄仄○。","仄○平仄平，平仄仄平平。","仄仄平平仄，平平仄仄平。","仄平○仄仄，平仄仄○平。","仄仄平○仄，平平仄仄○。","平平平仄仄，仄仄仄平平。"],"paragraphs":["岁事方虞旱，山行敢愿晴。","雨花才若洒，冰霰忽如倾。","孤役宁私己，群生足慰情。","泉源滋久竭，陇亩动深耕。","冷落三家住，凌兢独木横。","暂从求束缊，还是问前征。","冻雀成频坠，荒鸡误晓鸣。","忆儿衣孰挽，怀弟艇犹撑。","便可鉏三径，因之治短檠。","丰年今可必，与汝沃藜羹。"],"title":"雪初作怀成父弟及诸子"}
