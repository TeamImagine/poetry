{"author":"刘敞","id":174247,"strains":["平平平仄平，○仄仄仄平。","仄仄○平平，平平仄○○。","仄仄平○仄，仄仄平仄○。","仄仄仄仄平，○仄仄仄平。","仄仄仄仄平，仄平仄平○。","仄仄平仄平，仄平仄仄平。"],"paragraphs":["东游沧海滨，回首面大荒。","豁达三齐风，连山郁苍苍。","在汉田横氏，不忍南面王。","磊落五百贤，从死忽若亡。","壮士不必成，令名固为长。","异体同一心，万年尚耿光。"],"title":"咏古诗十二首  其七"}
