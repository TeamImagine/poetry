{"author":"张嵲","id":9038,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["君王钟意抚斯民，不惜朝端屈老臣。","连锦麾毫千字宠，黄金横带万钉珍。","长安日近恩光迩，刺史天高惠政新。","我愧仙岩旧猿鹤，依然轩冕䌸闲身。"],"title":"代王侍郎送程尚书赴信州三首  其三"}
