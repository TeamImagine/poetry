{"author":"李昉","id":868,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["曾逢禅客话真如，福逐缘生信有余。","谢傅儿孙皆干蛊，郑家姬妾尽知书。","稳辞高位身心泰，中立明庭势利疏。","只恐欲闲闲不得，绛驺重引入宸居。"],"title":"将就十章更献三首词虽愈拙诚即可矜或歌执事之风猷或导鄙人之情志愿宽捷给稍赐披寻  其一"}
