{"author":"项安世","id":53987,"strains":["平平仄仄平平平，平平平仄平平○。","仄平仄仄仄仄仄，仄仄平仄平平平。","○平仄仄平仄仄，平仄仄平平仄平。","平仄平仄仄平仄，仄仄仄仄平平平。","○○平仄仄平仄，仄仄仄仄平平平。","平平仄仄仄仄仄，平仄仄仄平平平。","平平仄平仄○仄，平仄平平○平仄。","仄平平平平平仄，仄平仄平仄平仄。","仄平平仄仄仄平，仄仄仄平平仄仄。","平平仄仄仄平平，仄仄平平仄平仄。","平平平仄仄仄平，仄仄平平仄平仄。","平平○平仄平仄，平平仄仄仄仄仄。","平平仄仄○仄仄，仄仄平平平仄仄。","仄平仄仄仄仄平，平仄○○仄平仄。"],"paragraphs":["山人采药晞乔松，披云扶石松根空。","捣霜饵玉得不死，大药真与神灵通。","论功合在金石上，何意坐随脂泽融。","谁令千古玉环秽，涴此万壑寒林风。","煎膏桐乳彼何物，滑咽润颊夸微功。","嗟哉可吊不可贺，吾道至此宁非穷。","梁公一生面如铁，阿武家儿看花月。","鲁公言言秋霜烈，作文佞仙要仙诀。","曲江翻爱软美人，此理至今吾未彻。","元忠独立孟青时，晚岁脂韦事凄切。","微之年少本不凡，老作瓜蝇岂非拙。","精金和铅怕先缺，脂麻煮茗那可说。","千年妙质当珀化，一啜微甘差剑吷。","作诗自警勿示人，同志相期在全节。"],"title":"次韵张安抚李侍郎同赋茯苓酥"}
