{"author":"岑参","id":57297,"strains":["仄平平，仄平仄，○○仄平平仄仄。","仄平仄仄仄平仄，仄仄仄，平仄平，仄仄平平平仄平，平仄平仄○仄平平平平。平平仄○，仄仄平平，仄仄仄仄平平仄，平平平平仄平。平仄平平平仄仄平，○平平仄仄平平。","平仄平平平仄仄○，平仄仄○平平○。"],"paragraphs":["白山南，赤山北，其间有花人不识。","绿茎碧叶好颜色，叶六瓣，花九房，夜掩朝开多异香，何不生彼中国兮生西方？移根在庭，媚我公堂，耻与众草之为伍，何亭亭而独芳？何不为人之所赏兮？深山穷谷委严霜。","吾窃悲阳关道路长，曾不得献于君王。"],"title":"优钵罗花歌"}
