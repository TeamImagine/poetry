{"author":"曾丰","id":72528,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄仄仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["五更起望大洋东，远水摇苍日涌红。","旸谷初开群蛰起，咸池一洗万尘空。","顿令秽浊河沙界，都入光明宝藏中。","事了不知功小大，列仙谁是狄梁公。"],"title":"登浴日堂"}
