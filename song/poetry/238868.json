{"author":"孙觌","id":238868,"strains":["○平仄仄仄，仄仄平仄平。","平平仄仄仄，平仄平仄平。","仄仄仄仄仄，仄仄○○平。","仄平仄平仄，仄仄仄仄平。","仄仄仄○仄，平平平仄平。","仄仄仄仄平，仄仄仄仄平。","平平平仄仄，仄仄平仄平。","仄仄仄平仄，平仄平仄平。"],"paragraphs":["苍茫夜气合，渺渺风露清。","篮舆兀醉梦，翩若孤雁征。","老马志万里，络首丧其生。","十年饱刍豆，立仗不敢鸣。","自识酒中趣，承辞身后名。","皎皎一片心，不受宠辱惊。","清风悲永夜，万窍同一声。","醉里有归路，仿佛游化城。"],"title":"胥泽民招饮二首  其二"}
