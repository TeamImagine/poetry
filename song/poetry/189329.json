{"author":"沈辽","id":189329,"strains":["平平仄仄仄，仄仄○平平。","平仄仄仄仄，平平仄平平。","仄平仄平○，平平平仄○。","平仄仄平平，平平仄平平。","仄仄仄平平，仄平仄平平。","仄仄仄平平，仄平仄○平。","仄平仄平仄，平仄平平平。","平平仄平仄，平仄平○平。","平平仄平仄，平仄平平平。","仄仄仄仄仄，平仄平平平。","仄仄仄仄仄，仄○仄平平。","仄仄仄平平，○仄仄平平。","平仄仄平仄，○○仄平平。","平平仄平仄，平平○仄平。"],"paragraphs":["穷居谢世事，浩荡如孤云。","生计委梦幻，焉能履纷纷。","上人远来过，髙谈纾所闻。","天上曼陀华，吾知悦清芬。","至理有神仙，会为贝多文。","法力浩无边，谅能抗三军。","鼎新布金地，檀施咸䜣䜣。","翩然揖归袂，吾固殊其群。","浮杯渡天堑，归路稽山垠。","昨夜一尺雪，佳气生锄耘。","拥毳可待饱，尚应事高薫。","后会复何时，相望此江𣸣。","吾已与心约，行当宅榆枌。","他年白莲会，何惭张隐名。"],"title":"送智印师还会稽"}
