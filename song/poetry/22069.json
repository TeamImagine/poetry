{"author":"王十朋","id":22069,"strains":["平仄仄仄平平，仄平仄，平平平平平仄仄。","仄平平仄○平平，仄仄平平平仄仄。","平仄○平仄仄仄，平平仄仄平平仄。","平○平仄仄平平，平仄○平○仄仄。","仄平平仄平平平，仄仄○平仄平仄。","平平仄仄平平仄，仄仄平平仄平仄。","平平平平仄仄平，仄○仄平平仄仄。","平平平平仄仄仄，仄平仄仄平平仄。","仄平平仄仄平平，平仄平平仄平仄。"],"paragraphs":["君不见凤之雏，骥之子，潘家岐哥无乃是。","鹤溪仙子降英灵，雁荡名山锺秀美。","颜色纯明白玉璞，精神皎洁秋江水。","胸中之气已吞牛，开眼睛光如虎视。","此儿奇绝非常儿，小子观人盖多矣。","宁非汉代偷桃朔，别是唐家谪仙李。","愚知先生百不忧，但患此儿名盛耳。","先生才高爵未绾，赖渠力振家声起。","鹿岩他日筑高门，车马煌煌塞闾里。"],"title":"潘岐哥"}
