{"author":"蔡襄","id":135704,"strains":["仄仄平仄平，○仄○平仄。","仄仄仄仄平，平平仄平仄。","平○仄平仄，仄仄平平仄。","平平仄仄仄，仄○仄平仄。","平平仄平平，仄仄平平仄。","平平仄平仄，仄仄○平仄。","平仄仄平仄，平平平仄仄。","仄平平仄平，仄平仄平仄。","仄○平仄仄，平平仄平仄。","平平平○平，仄仄○仄仄。","平平仄仄仄，○平仄仄仄。","仄仄平仄仄，仄平仄平仄。","平○仄平仄，○平仄平仄。","平平仄仄仄，○○仄仄仄。","仄仄仄平平，平仄仄平仄。","平仄仄仄平，平平平仄仄。","平仄仄平仄，平平仄平仄。","仄平仄平平，仄仄仄平仄。","仄○仄仄平，仄仄仄○仄。","○仄仄○○，平平○仄仄。"],"paragraphs":["十月淮水平，莹净铺寒簟。","浴日弄净光，涵山碎青点。","开帆直千里，快去曾非渐。","盲风斗作势，怒浪立呈险。","枯林助呼嗥，巨蜃工腾闪。","偎崖少休息，系缆犹欹飐。","忠信古云伏，奸邪神所贬。","扣心良自安，潜祈亦羞谄。","夜分群籁息，天明恶云敛。","霜威寒更清，霁色鲜可染。","怀安固俗喜，乘危岂予歉。","赐告虽庆幸，被恩实惭忝。","慈亲慰衰发，娇儿别啼脸。","人情足爱恋，将思辄闭掩。","世事忽忧来，惊起类痴魇。","金絮北饵胡，弓刀西压陕。","天子欲求理，群材务搜检。","大明破昏医，久弊刮痕玷。","有如广厦时，拙者亦磨剡。","行路勿迟迟，流年空苒苒。"],"title":"龟山夜泊书事"}
