{"author":"强至","id":182644,"strains":["仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["宰衡倚赖更三圣，神器传归定两朝。","几御铜符双在手，尊荣金印六垂腰。","流民相率归仁政，疲俗新蒙罢横徭。","寿考转随阴德远，开仓累万活黎苗。"],"title":"留守安抚司徒侍中生辰三首  其二"}
