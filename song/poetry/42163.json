{"author":"陆游","id":42163,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["急雨狂风暮不收，燎炉薪暖复何忧。","如倾潋滟鹅黄酒，似拥蒙茸狐白裘。","大泽羁鸿来万里，高城传漏过三筹。","明朝会看稽山雪，莫为冲寒怯上楼。"],"title":"拥炉"}
