{"author":"丘葵","id":162429,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["弥陀岩下苍榕树，借我今年两度游。","客思凄凉无奈老，水光潋滟最宜秋。","便思乘兴归沧海，却恨知心远白鸥。","日暮强随年少去，溪山好处尽成愁。"],"title":"七月望日再游弥陀岩"}
