{"author":"张耒","id":217786,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十步荒园亦懒窥，枕书小醉睡移时。","健如黄犊时无几，钝似寒蝇老自知。","休惜飞驰春过眼，但求强健酒盈卮。","枇杷著子红榴绽，正是清和未暑时。"],"title":"四月二十日书二首  其一"}
