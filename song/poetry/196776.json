{"author":"吕希纯","id":196776,"strains":["仄○平仄仄，平仄仄平○。","平仄仄仄平，平平仄仄平。","平平○仄仄，仄仄仄平平。","仄○仄平仄，平平仄平平。","平平仄○仄，仄仄平仄○。","○平仄平平，平仄仄○平。","仄平仄平仄，仄仄○○○。"],"paragraphs":["予临潇洒郡，终日坐楼中。","楼上辟四门，门开面面风。","南荣看马目，北槛对乌龙。","夕暝瞰兜率，朝霞望高峰。","峰峦一相望，紫翠千万重。","中宵若笙篁，天籁起长松。","直疑列仙侣，驾鹤相过从。"],"title":"紫翠楼"}
