{"author":"苏辙","id":198497,"strains":["仄平平仄仄平仄，仄仄平平仄仄仄。","平仄仄平平仄仄，仄仄仄仄仄平平。","仄平仄仄平平仄，仄仄平仄平仄平。","仄仄平平仄平仄，仄平仄仄仄平平。"],"paragraphs":["一冬无雪麦方病，细雨迎春岁有望。","愁见积阴连甲子，复令父老念耕桑。","瘦田未足终年计，浊酒谁供清旦尝。","赖有真人不饥渴，闭门却扫但焚香。"],"title":"甲子日雨"}
