{"author":"张纲","id":245275,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平仄平仄仄平平。"],"paragraphs":["纷纷儿辈谩同时，独负权奇不受羁。","刻烛已惊诗句逸，飞觞肯放酒行迟。","平生白璧休三叹，万事黄粱仅一炊。","谁向先贤得风制，空令人笑虎头痴。"],"title":"书怀"}
