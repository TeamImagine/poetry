{"author":"刘敞","id":174737,"strains":["仄仄平仄仄，平平仄平仄。","平○仄平○，仄仄仄仄仄。","平平平平平，仄仄仄○仄。","仄平平平仄，仄仄平仄仄。","平仄平平平，仄平仄平仄。","仄平仄平仄，仄仄平仄仄。","仄平？○仄，平仄仄仄仄。","仄仄平平平，仄○仄仄仄。"],"paragraphs":["楚塞常闵雪，穷冬未为晚。","欣看朔风过，想自万里远。","崩腾龙沙飞，浩荡北溟卷。","势排炎荒瘴，力救南国旱。","悲雁飞何之，蛰龙卧终偃。","至神亦憔悴，尔辈何缱绻。","歳阴倏将改，天运有必反。","慷慨吾何言，短衣数自挽。"],"title":"雪"}
