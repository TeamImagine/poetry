{"author":"李纲","id":244813,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平仄仄仄平平仄，仄仄平平平仄平。"],"paragraphs":["衰病投闲不记年，误恩暂到楚江边。","布宣威德销群盗，循抚疲癃理废田。","报国固将求尺寸，乞身又欲老林泉。","归欤晚节知无悔，赖有元台为保全。"],"title":"到长沙月余即上章复丐宫祠以诗陈情寄吕丞相元直"}
