{"author":"贾岛","id":26003,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄仄平平仄平。"],"paragraphs":["司马虽然听晓钟，尚犹高枕恣疏慵。","请诗僧过三门水，卖药人归五老峰。","移舫绿阴深处息，登楼凉夜此时逢。","杜陵惆怅临相饯，未寝月前多屐踪。"],"title":"送陕府王建司马"}
