{"author":"毛滂","id":222568,"strains":["平平平仄仄，平仄平仄仄。","平平仄平仄，平仄仄仄仄。","平平仄仄平，平仄平仄仄。","平平○仄仄，仄仄仄仄仄。","平○仄平仄，仄仄平仄仄。","平平仄平平，平仄平仄仄。","仄平仄平平，仄仄？仄仄。","仄平平仄平，平仄平仄仄。","平平仄平仄，仄仄平○仄。","仄平仄○仄，○仄○仄仄。","仄仄仄平平，仄平平仄仄。"],"paragraphs":["孙公金作骨，何独无燥湿。","雄姿逼龙虎，风雨坐嶪岌。","黄堂烂绣筵，春瓮融玉汁。","银台三见跋，醉眼梦欲入。","公张两瞳电，照我毛髪立。","平明郭西门，钟鼓仍盛集。","我方拥黄䌷，势作蚯蚓蛰。","乃知千里姿，追趁何翅十。","春溪葡萄碧，饮渴谁当吸。","愿君苦留客，堕翠应可拾。","未用奏伊凉，舞红催玉粒。"],"title":"昨夜陪诸公饮今尚委顿未能起坐闻孙守出送陈祠部供帐溪上见招不果往戏作小诗寄之"}
