{"author":"释居简","id":91486,"strains":["平平○仄平，仄平○平○。","○○平平○，仄仄仄平○。","平平仄平仄，仄仄仄平仄。","仄仄仄平仄，仄仄仄平仄。","平平平仄仄，仄○○平仄。","仄平仄仄仄，平平仄平仄。","平平仄○仄，仄仄仄仄仄。","仄平仄平仄，平平仄平仄。","平○仄平平，平仄仄平○。","仄仄仄仄仄，平仄仄仄仄。","平平仄平仄，○平仄平仄。","平○仄○仄，平平仄○○。","平仄仄○平，平仄仄平仄。"],"paragraphs":["宁为轻以清，抑为重而填。","重轻惟时中，举辄丽吾正。","诚斋振家学，本末尽诚敬。","所施见伦次，所瞩洞遐隠。","喧啾雄地籁，静胜了天定。","一经早授受，吴霜未侵鬓。","精明紫荷橐，所蕴固未尽。","玉堂与天远，仙槎向人近。","旌旄屋头州，维翰倚东屏。","敛此一道惠，徒引兆庶领。","泉山跨鳌碧，横江秀而整。","吾亲在其下，枌榆接封畛。","家有老吟僧，河海借余润。"],"title":"杜侍郎之遂宁"}
