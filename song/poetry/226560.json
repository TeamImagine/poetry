{"author":"谢逸","id":226560,"strains":["仄仄平仄平，平平平仄平。","平仄仄平仄，平仄仄平平。","仄仄平仄平，仄仄平平平。","平○仄仄仄，平仄仄平平。","平平仄平仄，仄仄仄仄○。","平仄仄平仄，仄平仄仄平。","仄仄仄仄平，仄仄平平平。","○○仄○仄，平平平仄平。"],"paragraphs":["令尹吴楚豪，奇胸开八窗。","人物秀春柳，诗句妙澄江。","筑室名壁阴，凿牖延朱光。","呻吟六艺学，心醉倚胡床。","毛锥摘秋颖，茧纸截水苍。","浑洒有能事，著勋翰墨场。","翼翼鲁泮宫，国士征无双。","行且职教事，儒风成一邦。"],"title":"寄洪驹父戏效其体"}
