{"author":"李贺","id":12294,"strains":["○平仄平平仄仄，仄平平仄平平仄。","仄仄平○平仄仄，平仄平○○仄仄。","平平平平平仄仄，仄仄平平仄平仄。","平平仄仄仄平平，平平平仄仄○平。"],"paragraphs":["离宫散萤天似水，竹黄池冷芙蓉死。","月缀金铺光脉脉，凉苑虚庭空澹白。","霜花飞飞风草草，翠锦斓斑满层道。","鸡人罢唱晓珑璁，鸦啼金井下疏桐。"],"title":"杂曲歌辞 十二月乐辞 九月"}
