{"author":"张昌宗","id":34301,"strains":["仄平仄仄仄，仄仄平平仄。","平平平仄平，仄仄平平○。","仄○仄仄仄，平仄平平仄。","仄仄仄○○，平平仄平仄。","仄仄平平仄，平平○仄○。","○平仄仄平，平仄○平仄。","仄平平仄○，平○平仄仄。","平仄仄平平，仄平平仄仄。"],"paragraphs":["少年不识事，落魄游韩魏。","珠轩流水车，玉勒浮云骑。","纵横意不一，然诺心无二。","白璧赠穰苴，黄金奉毛遂。","妙舞飘龙管，清歌吟凤吹。","三春小苑游，千日中山醉。","直言身可沈，谁论名与利。","依倚孟尝君，自知能市义。"],"title":"少年行"}
