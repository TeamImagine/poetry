{"author":"方岳","id":127414,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["江湖老我百无堪，懒过䌷书太史谈。","雨脚又连人日暗，酒肠那似少年酣。","一生出处龟藏六，万事乘除狙赋三。","且试半篙春水绿，南山之北北山南。"],"title":"人日吴明辅招不往"}
