{"author":"陆游","id":32978,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄平，仄平仄仄仄平平。","平平仄仄平平仄，仄仄平平仄仄平。"],"paragraphs":["老客天涯心尚孩，惜春直欲挽春回。","长绳纵系斜阳住，右手难移故国来。","暑近蚊雷先隠辚，雨前螘垤正崔嵬。","茹芝却粒终无术，万事惟须付一杯。"],"title":"春晚书怀三首  其三"}
