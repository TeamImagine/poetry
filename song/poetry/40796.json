{"author":"陆游","id":40796,"strains":["仄仄平平仄仄平，平平仄仄仄平平。","仄平平仄仄仄仄，平仄仄平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["酒瓮山边古钓矶，沙鸥与我共斜晖。","目前虽有小得丧，天下岂无公是非。","沧海横流何日定，古人复起欲谁归。","道边醉倒君奚憾，岂失风尘一布衣。"],"title":"秦皇酒瓮下垂钓偶赋"}
