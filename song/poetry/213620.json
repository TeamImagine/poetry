{"author":"陈师道","id":213620,"strains":["平平○仄平，仄仄平仄平。","仄平○仄仄，平○平仄○。","平平仄仄仄，平仄平平平。","仄仄仄仄○，仄仄平平平。","平平仄仄仄，平仄平平平。","平平平平仄，仄仄○仄○。","平平平仄仄，仄仄平平平。","平平○仄仄，平仄○平平。","平平仄仄仄，仄平仄平平。"],"paragraphs":["东山如覆盆，石塔仍数层。","昔人行乐处，时过名不称。","秋风变草木，樵径余薪蒸。","四顾一水间，不复知淄渑。","菰蒲万世利，烟火千人罾。","平生登山脚，岁晚如不胜。","求田君勿问，抚髀吾何能。","飞鸿将目远，秋水留心澄。","兹游岂不朽，作歌记吾曾。"],"title":"登冥山"}
