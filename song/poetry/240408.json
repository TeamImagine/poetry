{"author":"周紫芝","id":240408,"strains":["平平仄仄仄，仄仄仄仄仄。","仄仄仄平○，平仄仄仄仄。","平平仄○平，仄仄○仄仄。","平平平平平，平仄仄仄仄。","仄平仄平仄，平平○仄仄。","仄平平平平，仄仄仄○仄。","仄仄平仄○，○平仄○仄。","平平平仄平，仄仄平仄仄。","仄○平仄平，平平仄仄仄。","平平？仄仄，平仄仄仄仄。","平平仄平平，仄仄仄平仄。","平○仄平平，仄仄平仄仄。"],"paragraphs":["南方久不雨，旱气日益酷。","起视夜何其，星斗灿满目。","朝云蔼空蒙，暮雨思霡霂。","雷师方鞭车，风伯忽舞纛。","百神各颠倒，谁为调玉烛。","两宫方蒙尘，百执被驱逐。","万里沙漠行，长征犯三伏。","悬知臣子心，北望眢两目。","愿兴肤寸云，朝隮暮渗漉。","天公倘悔祸，何止望一熟。","皇舆既言归，壤地亦旋复。","谁当挽天河，下洗忧愤辱。"],"title":"悯雨叹"}
