{"author":"赵文","id":158620,"strains":["仄仄仄仄仄，仄仄平平平。","仄平平平仄，仄仄○仄○。","○○仄仄仄，平仄○平平。","仄平仄平仄，○平平平平。","仄仄仄仄仄，仄仄仄仄平。","平○仄仄平，仄仄平仄平。","平仄平仄仄，仄仄平平平。","仄仄仄仄仄，仄仄○○平。","平平仄○○，仄仄平平○。","仄平仄仄仄，仄仄平仄平。","平平仄平仄，仄○仄平平。"],"paragraphs":["雨雨不肯止，倒泻春江涛。","可怜龙公苦，甚我行路劳。","长陂不可涉，攀岭如猿猱。","忽然出夷旷，行人何滔滔。","馆定访我友，醉我软脚醪。","翻思昨暮秋，有酒安可逃。","诸少森玉立，俊秀非儿曹。","示我近所作，亦复吹其毛。","人生有乘除，理不差秋毫。","岂非昨者厄，故有今者遭。","归来弛然卧，梦中亦陶陶。"],"title":"早禾田"}
