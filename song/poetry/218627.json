{"author":"李廌","id":218627,"strains":["平平仄平○，○○仄○平。","仄平平平平，仄仄仄仄平。","平平仄仄仄，平平仄平平。","仄仄仄平平，○仄仄仄平。","平○仄仄仄，○平仄平平。","仄仄仄仄仄，仄仄平○平。","仄仄仄仄平，仄仄平平平。","仄平仄仄平，仄○平仄平。","仄仄仄○平，仄仄平平平。","仄仄平平仄，仄仄仄仄○。","仄平平仄仄，平仄仄仄平。"],"paragraphs":["人生奧区中，犹如茧中蚕。","欲穷无然心，足力有不堪。","终南有五虎，衔牙坐耽耽。","乃有忘躯人，临穴已拟探。","干将古宝剑，吹毛可挥{钅函}。","亦有躁戾者，执刃求其镡。","所得计所伤，胆溃心忧惔。","况夫爱见魔，悦如刍豢甘。","大士独了然，白月沉珠潭。","独造无僮仆，妙理去二三。","至哉天下乐，端默坐草庵。"],"title":"华严庵"}
