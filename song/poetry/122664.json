{"author":"周弼","id":122664,"strains":["平仄仄平平仄仄，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["芳草渡头猿夜吟，孤舟一系百年心。","旧游零落不知数，客路经过空复寻。","暮雪关山千里雁，夕阳烟火数家林。","明朝叹息东征士，发垢冠欹不欲簪。"],"title":"晚泊"}
