{"author":"黄庭坚","id":207330,"strains":["仄平仄平仄，仄仄仄平仄。","平仄仄仄平，平平平平仄。","仄平仄平仄，平仄仄平仄。","平平仄平平，平平仄仄仄。","仄平仄○平，平仄平平仄。","仄○仄平平，平平仄○○。","仄平仄平仄，仄仄仄○○。","○平仄平平，平仄仄平仄。"],"paragraphs":["自公返蓬荜，税驾上丘垄。","霜露此日悲，松楸千年拱。","养雏数毛羽，初不及承奉。","康州断肠猿，风枝割永痛。","少年不如人，登仕无前勇。","发疏齿牙摇，鲸波怒号汹。","愿为保家子，敢议世轻重。","称觞太夫人，鱼菜赡庖供。"],"title":"上冢"}
