{"author":"陆游","id":34656,"strains":["平仄○仄仄仄平，仄○仄仄○平平。","仄仄仄○平仄平，仄○平仄平平平。","仄平平平仄仄平，仄平仄仄平平平。","平平仄仄仄○平，仄平仄仄仄平平。"],"paragraphs":["鞭地如镜筑我场，破砻玉粒输官仓。","九月野空天欲霜，甑中初喜新粳香。","舍边萧萧落叶多，野蚕出茧飞黄蛾。","寒蔬种罢醉且歌，只鸡短纸赛园婆。"],"title":"农家秋晚戏咏"}
