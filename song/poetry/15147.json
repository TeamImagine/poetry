{"author":"刘子翚","id":15147,"strains":["平平平仄平，平仄○平仄。","平平仄平平，仄仄平平仄。","仄平○仄○，仄仄平平仄。","仄○仄○平，○仄平平仄。","○平仄仄仄，平平仄○仄。","仄平平平平，仄仄平平仄。","平平仄平仄，仄仄平平仄。","仄平○仄仄，仄仄○○仄。","仄平平○平，仄仄○平仄。","仄平平平平，平平仄平仄。"],"paragraphs":["西村人渐归，撑柱烧残屋。","东村但蒿莱，死者无人哭。","昔兹号富穰，被祸尤残酷。","二三里中豪，丧乱身为僇。","遗骸怅莫掩，饥鸢啄其腹。","岂无平生时，意气凌乡曲。","锥刀剥微利，舞智欺惸独。","锦囊收地券，奕叶相传续。","只今邻叟耕，岁岁输官谷。","尔曹何颛愚，人生固多欲。"],"title":"谕俗  其二"}
