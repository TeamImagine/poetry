{"author":"文同","id":168404,"strains":["仄仄仄平平，平平仄平仄。","平平仄平仄，仄仄仄平仄。","○○仄平仄，平仄仄仄仄。","仄仄仄平平，平平仄○仄。","仄平仄平仄，仄仄平仄仄。","平仄仄仄平，平平平仄仄。"],"paragraphs":["忆昔宴华堂，金徽导幽意。","虽知取名贱，越礼奉君子。","相期本同穴，谁复耻犊鼻。","一见茂陵人，烟霄与泥滓。","愿言保新爱，妾以甘自弃。","恩义薄所终，多生于富贵。"],"title":"白头吟"}
