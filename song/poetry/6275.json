{"author":"张九成","id":6275,"strains":["○仄平○仄，平仄平平平。","平○仄仄仄，平平仄平平。","仄仄平仄仄，仄仄仄仄平。","仄平平平平，仄仄平平平。","○○仄仄仄，仄仄仄仄仄。","平平平○○，平仄平仄平。","仄仄平仄仄，仄仄平仄平。","仄仄仄仄仄，○平仄仄○。"],"paragraphs":["相马须相骨，探水须探源。","君如识此理，知人若神仙。","可以千岁下，坐照万古前。","有时阴求人，得意初无言。","如闻失一士，每食不下咽。","人才何其鲜，求一于百千。","岂独今世欤，自古皆已然。","我欲授此法，其谁可与传。"],"title":"辛未闰四月即事  其三"}
