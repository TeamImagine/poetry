{"author":"杨万里","id":49351,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["君居东浙我江西，镜里新添几缕丝。","花落六回疏信息，月明千里两相思。","不应李杜翻鲸海，更羡夔龙集凤池。","道是樊川轻薄杀，犹将万户比千诗。"],"title":"寄陆务观"}
