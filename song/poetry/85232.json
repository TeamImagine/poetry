{"author":"裘万顷","id":85232,"strains":["平平仄仄仄平平，平仄平平仄仄平。","仄平平平平仄仄，仄平平仄仄平平。","平平仄仄平平仄，平仄仄平仄仄平。","仄仄平平仄平仄，平平仄仄仄平平。"],"paragraphs":["诗仙种菊未多时，因菊名亭早有诗。","欲为寒花标晚节，故将新句寄东篱。","平生未省翻三峡，高处那能赞一辞。","便得从容侍公侧，回头已是十年迟。"],"title":"次洪内相菊亭"}
