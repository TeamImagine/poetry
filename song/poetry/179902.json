{"author":"王安石","id":179902,"strains":["仄仄平仄仄，仄平平仄平。","平○仄平仄，○仄仄平平。","仄仄仄仄○，仄平平仄平。","仄平仄仄仄，仄仄仄平平。","仄仄仄○平，平仄仄○平。","平平仄○仄，平仄仄平平。"],"paragraphs":["万物余一体，九州余一家。","秋毫不为小，徼外不为遐。","不识寿与夭，不知贫与赊。","忘心乃得道，道不去纷华。","近迹以观之，尧舜亦泥沙。","庄周谓如此，而世以为夸。"],"title":"杂咏八首  其一"}
