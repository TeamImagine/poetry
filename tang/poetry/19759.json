{"author":"姚合","id":19759,"strains":["仄○仄平○，仄仄平仄仄。","仄仄仄○平，仄仄仄平仄。","平平仄仄平，仄平仄仄仄。","平平仄平平，仄仄平仄仄。","仄仄仄平平，平平仄仄仄。","平平仄○仄，仄仄平○仄。","仄平仄平平，○平仄○平。","○平平仄平，平仄仄平平。","仄平平○平，仄平平仄平。","仄平仄仄仄，平平仄○平。"],"paragraphs":["客行野田间，此屋皆闭户。","借问屋中人，尽去作商贾。","官家不税商，税农服作苦。","居人尽东西，道路侵垅亩。","采玉上山颠，探珠入水府。","边兵索衣食，此物同泥土。","古来一人耕，三人食犹饥。","如今千万家，无一把锄犂。","我仓常空虚，我田生蒺藜。","上天不雨粟，何由活烝黎。"],"title":"庄居野行"}
