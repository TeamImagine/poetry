{"author":"葛胜仲","id":230748,"strains":["平○仄仄仄平仄，平仄平平仄平仄。","仄平仄仄仄平平，○○平平○仄仄。","平平仄仄平平平，仄平仄仄平平平。","仄仄○平平仄仄，仄平仄○平平平。","○平仄仄○仄仄，仄仄○平平仄仄。","仄○仄仄仄平平，仄○平平平仄仄。","仄平仄仄平平平，仄仄○平○仄平。","仄平平平平仄仄，仄仄○○仄仄仄。"],"paragraphs":["身闲那赠绕朝策，来作菁山数旬客。","结庵痛谢九流宾，轻重嫌人分履屐。","才通箭道菖蒲潭，幼舆政合居山岩。","鬭健更须升绝顶，接天巨浸浮东南。","从来不办王济癖，石磴骑危甘脚历。","欲将土木化荆榛，坐叹清风来入室。","练裙葛帔居山村，共怪膏粱相国孙。","祝鸡为邻言不食，自此相从煮白石。"],"title":"初得庵基于青山用立方韵请道祖同赋"}
