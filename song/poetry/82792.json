{"author":"刘过","id":82792,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["对面沧浪可濯缨，不思泛舸出春城。","浮沈枌社何人重，俯仰茅檐是事轻。","玉蕊连屏寒徙倚，蒲萄上架月纵横。","江湖老矣无他愿，只欲清阴便得成。"],"title":"幽居"}
