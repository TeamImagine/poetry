{"author":"徐瑞","id":166922,"strains":["平平平仄仄仄仄，○平仄仄平○平。","仄仄仄仄平仄仄，平仄仄仄平平平。","平平平平仄○仄，平仄○○平平平。","仄仄仄平仄仄仄，仄仄仄仄平平平。"],"paragraphs":["陶公恒得法外意，张颠独悟书中神。","口耳不到方是妙，言动可拟皆非真。","寒泉泠泠出空谷，幽鸟亹亹鸣阳春。","政索解人不可得，举似俗子翻成嗔。"],"title":"偶题"}
