{"author":"薛曜","id":43772,"strains":["仄仄平平仄，平平仄仄平。","平仄平平仄，平平仄仄平。","○仄平○仄，平平仄仄○。","平平○仄仄，平仄仄平平。","仄仄平○仄，平平仄仄平。","○仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。"],"paragraphs":["昔掩佳城路，曾惊壑易迁。","今接宜都里，翻疑海作田。","镂鼎名应大，生金字不传。","风飙吹白日，罗绮拭黄泉。","象凤笙留国，成龙剑上天。","长乐移新垄，咸阳失旧阡。","川流徒漫漫，神理竟绵绵。","伫见飞来鹤，沈嗟不学仙。"],"title":"邙山古意"}
