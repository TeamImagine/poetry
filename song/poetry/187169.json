{"author":"刘挚","id":187169,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄平平平。","仄平仄仄平平仄，仄仄平平仄仄平。"],"paragraphs":["随马卢泉碧玉流，野林春鸟语钩辀。","桃飘残萼红堆水，麦换新苗绿满畴。","世味浅深聊尔尔，生涯消息强悠悠。","不如收拾诗千首，要似张家万户侯。"],"title":"北山道中"}
