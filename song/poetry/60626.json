{"author":"许及之","id":60626,"strains":["仄○○平仄，仄仄仄仄平。","仄平仄平仄，平仄平平平。","仄平平仄平，仄平仄平○。","仄平平仄○，平仄仄仄平。","平仄仄○仄，仄平仄平平。","仄仄仄○平，○仄平平平。","仄平平○仄，仄仄○仄平。","○仄仄仄平，仄平仄平平。","平平仄仄仄，平平仄○平。","平平仄○仄，仄○平平平。","仄○仄仄仄，○仄平平平。","平仄仄○仄，○仄平平平。","平○仄平○，仄仄平平平。","平平仄○仄，仄仄○仄平。","○○仄仄仄，仄仄平平平。"],"paragraphs":["短思如枯枿，不忘雨露滋。","一朝得甘霔，牙蘗纷差差。","向来圯上编，敢孤老人期。","至今巾箧中，常觉律吕随。","风骨自难蜕，寸心恐终违。","苦语迫应酬，如醉多倾欹。","拟求风斤斲，庶使胶柱移。","遗以五色篇，服之欲生翚。","东隅纵已失，南车足占迷。","堂堂豸冠老，伟论堪扶危。","不妨似妩媚，正尔烦逶迤。","余事出长技，传玩争矜持。","高吟有催和，好雨诚知时。","疲驽惧难驾，渴骥思脱羁。","行当遂远放，雁伴聊同栖。"],"title":"沈丈察院次游凤山韵见示再次韵奉酬"}
