{"author":"李白","id":56137,"strains":["仄仄○平平，仄平平○平。","平仄仄仄仄，平平○○○。","仄○仄平仄，仄仄○平平。","仄仄仄仄仄，仄平平仄平。","平仄仄平仄，平仄平仄平。","仄仄仄仄仄，平平平仄平。","仄仄平平平，仄平仄平平。","仄仄平平仄，平平平仄平。","仄仄○○仄，平仄○仄平。","平仄平仄仄，仄平平仄平。"],"paragraphs":["学道三千春，自言羲和人。","轩盖宛若梦，云松长相亲。","偶将二公合，复与三山邻。","喜结海上契，自为天外宾。","鸾翮我先铩，龙性君莫驯。","朴散不尚古，时讹皆失真。","勿踏荒溪坡，朅来浩然津。","薜带何辞楚，桃源堪避秦。","世迫且离别，心在期隐沦。","酬赠非炯诫，永言铭佩绅。"],"title":"酬王补阙惠翼庄庙宋丞泚赠别"}
