{"author":"陈宓","id":97123,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["嘉宾卅七燕公堂，吾道方亨值一阳。","学力早知深孔孟，乡风端可继陈杨。","云霄九万朝天阙，礼乐三千染御香。","老守尚能观盛事，春深时节喜如狂。"],"title":"南剑鹿鸣"}
