{"author":"吴芾","id":18421,"strains":["仄仄平平仄仄平，平平仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["溯自洪都返故园，今朝倒指恰三年。","举头但见松筠长，转盼那知岁月迁。","幸有青山长在眼，休嗟白发已垂颠。","此身傥未归黄壤，花下犹堪醉圣贤。"],"title":"余以庚寅十月十日抵敝庐今恰三年感而有作偶成三律  其一"}
