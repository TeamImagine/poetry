{"author":"白居易","id":17032,"strains":["平平平仄仄，○仄平○仄。","仄仄仄平平，平平平仄仄。","平平仄平仄，仄仄平平仄。","仄平平仄平，仄○平平仄。","平○仄仄仄，仄仄平平仄。","仄仄平仄平，平平仄平仄。"],"paragraphs":["双鬟垂未合，三十才过半。","本是绮罗人，今为山水伴。","春泉共挥弄，好树同攀玩。","笑容花底迷，酒思风前乱。","红凝舞袖急，黛惨歌声缓。","莫唱杨柳枝，无肠与君断。"],"title":"山游示小妓"}
