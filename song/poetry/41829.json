{"author":"陆游","id":41829,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["缪算狂言悔莫追，杜门省事不妨奇。","欹倾淡墨诗成后，缥缈乌巾浴出时。","筇杖闲行穿密筿，绳床移坐照清漪。","眼边好景真须惜，渐近浮生结局时。"],"title":"初夏杂兴六首  其四"}
