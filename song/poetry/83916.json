{"author":"姜夔","id":83916,"strains":["仄平仄仄仄平○，平平仄○平仄平。","仄○平平平仄○，仄平仄仄平平平。","仄平仄仄平平仄，平平仄仄平平仄。","仄仄○平仄仄平，○○仄○平仄仄。","仄平平仄○仄平，仄仄○仄平仄平。","平平仄仄仄平仄，平平仄仄平仄仄。","仄平仄仄仄仄平，平仄平仄○○仄平。","仄平仄仄平平仄，仄仄○平仄仄平。"],"paragraphs":["客来读赋作雌蜺，平生未闻衡说诗。","省中诗人官事了，狎鸥入梦心无机。","韵高落落悬清月，铿锵妙语春冰裂。","一自长安识子云，三叹郢中无白雪。","范公萧爽思出尘，有客如此渠不贫。","堂堂五字作城守，平章劲敌君在口。","二公句法妙万夫，西罩来橐中藏鲁玙。","只今击节乌栖曲，不愧当年贺鉴湖。"],"title":"次韵诚斋送仆往见石湖长句"}
