{"author":"戴栩","id":104188,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["借居僧榻淡于僧，欲筑三间屋未能。","诸盗忽闻黄榜捷，空园亦喜绿阴增。","梅天气湿常留火，草岸蚊多懒近灯。","自笑病衰无可用，梦中檄就笔飞腾。"],"title":"答徐提干移居之问"}
