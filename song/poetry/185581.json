{"author":"徐积","id":185581,"strains":["平仄仄平平，平平仄平仄。","仄仄○仄○，平平仄平仄。","仄仄○平○平平，平平平平仄平仄。","仄平平仄仄平仄，仄○平平仄仄仄。","仄平平平平平平，平仄仄平平仄仄。","平仄○平平平，平平平仄。","平仄平平，平仄平仄。","仄仄仄○，仄仄平仄。","仄仄仄平，平○平仄。","仄仄平仄，平平平仄。","仄平平平，仄平平仄。","仄仄平平，○平平仄。","平○平仄平仄平，平平平仄仄仄仄。","仄仄平○仄仄平，仄仄平○仄平仄。"],"paragraphs":["神地出渊泉，商羊向天舞。","电火烧黑空，雷车震金鼓。","大块噫风吹黄沙，黄沙须臾化为雾。","此时阴气一何盛，蚓嘘云兮鬼啸雨。","雨绳绳兮云蒸蒸，天惨惨兮朝复莫。","嗟尔长淮之民，何生而苦。","方馑而饥，方疫而愈。","乃有此患，普及于汝。","地涌水泉，天降淫雨。","浩浩之势，包山逾阜。","汝居无庐，汝耕无土。","汝口嗷嗷，其谁安诉。","吾闻尧水凡九年，民虽昏垫不失所。","愿我君王发德音，一变悲号作歌舞。"],"title":"闵灾词"}
