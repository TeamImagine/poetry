{"author":"阳枋","id":109692,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["蝼蚁何能格上穹，况于三伏蕴隆中。","瓣香载走神龙庙，法象俱来大梵宫。","出岫金身能普济，临池玉醮可幽通。","尚凭使者疏冤狱，歌舞丰年与众同。"],"title":"和杨提刑喜雨  其一"}
