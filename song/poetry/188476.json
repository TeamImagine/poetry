{"author":"魏野","id":188476,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["蓝田王顺升仙处，白傅曾题似更稀。","野客暂游期欲住，山禽何事叫思归。","称心不独烟霞媚，适口仍逢笋蕨肥。","两日正当寒食日，家园忘却有芳菲。"],"title":"游蓝田王顺山晤真寺"}
