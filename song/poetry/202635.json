{"author":"翟思","id":202635,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["四面江光不住尘，中流拥护有波神。","画家点染图多赝，诗老形容语最真。","丹井泉来冰熨齿，石床云卧浪摇身。","碧桃湾里花狼藉，一夜狂风断送春。"],"title":"次董野迂焦山韵"}
