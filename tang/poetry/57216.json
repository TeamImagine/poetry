{"author":"岑参","id":57216,"strains":["仄平仄平仄，仄仄平平平。","仄平仄仄平，仄仄平○平。","仄平平平仄，仄仄平平平。","仄○仄平平，平仄平仄平。","○○平平仄，仄仄平平平。","平仄平仄仄，平平仄○平。"],"paragraphs":["暮春别乡树，晚景低津楼。","伯夷在首阳，欲往无轻舟。","遂登关城望，下见洪河流。","自从巨灵开，流血千万秋。","行行潘生赋，赫赫曹公谋。","川上多往事，凄凉满空洲。"],"title":"东归晚次潼关怀古"}
