{"author":"韩淲","id":86201,"strains":["平平仄平平，平仄仄平仄。","平平平仄仄，仄仄仄平仄。","平○平平平，平仄仄仄仄。","平平仄仄平，平仄仄仄仄。","○○仄○平，仄仄平平仄。","○平○仄○，仄仄仄仄○。","仄平仄○仄，平仄平仄仄。","平平平仄仄，仄仄仄平○。"],"paragraphs":["烟尘暗江淮，风雪到溪涧。","交游人复去，荏苒岁云晏。","山空归飞鸦，洲静起宿雁。","浮生贵壮图，流俗厌末宦。","相期岂轻肥，自笑祇藜苋。","三年疏数中，一旦远近间。","老身要长健，他事诚易办。","升沉由遇合，出处付讥讪。"],"title":"送胡教授秩满东归"}
