{"author":"胡宿","id":243988,"strains":["平平仄平平，平平仄平仄。","平仄仄平平，平平平仄仄。","仄仄平仄平，平平仄仄仄。","仄平仄仄平，平平平仄仄。","仄仄平仄平，平平仄平仄。","仄○平平平，平仄仄平仄。","平仄仄平平，平平○仄仄。","○平平仄平，仄平平仄仄。","○仄仄平○，○平平仄仄。","平仄仄○平，平平仄平仄。","仄平○仄平，平仄○仄仄。","平平平仄仄，仄仄仄平仄。","平仄仄平仄，仄○○仄仄。","仄平仄仄平，仄仄仄平仄。","仄平○平○，平平仄仄仄。","○○○仄平，仄仄平平仄。","平仄○仄平，仄平仄平仄。","平仄仄仄平，平平平仄仄。","○平○仄平，平仄平仄仄。","仄平仄平平，平平仄平仄。","平平平平平，平平仄平仄。","仄仄平仄平，○仄平平仄。","平平仄平平，仄仄仄平仄。","仄○○平平，平仄平平仄。","仄平仄平平，平平平仄仄。"],"paragraphs":["生民类能言，兹文特渊邈。","精韫在希微，幽通资写托。","状物无遁形，舒情有至乐。","自非妙解机，谁抽神奥籥。","大士栖绿岩，门前即台岳。","翠屏何峨峨，千仞拂寥廓。","芝术被诸峰，烟霞兴众壑。","中安仁智居，旁研华竺学。","观法识非空，了心无少著。","人境既相于，神明信超若。","作诗三百篇，平淡犹古乐。","于言虽未忘，在理已能觉。","天质自然美，亦如和氏璞。","贮之古锦囊，访我杼山郭。","杼山空崔嵬，然公久寂寞。","中间三百年，寂寞无人作。","何意正始音，绪余在清角。","山旁夏欲休，林英春稍落。","吟登苍卞余，归梦华顶数。","驾言整巾瓶，仍前侣猿鹤。","谁言云无心，还依故山泊。","顾予禽鹿姿，缪此縻人爵。","居常眩韶音，几骇顿金络。","比将亲椒兰，端欲甘藜藿。","缅怀净名庵，终寻香火约。"],"title":"读僧长吉诗"}
