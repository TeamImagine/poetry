{"author":"沈辽","id":189652,"strains":["平平仄仄平仄平，仄○平仄仄平平。","平平仄平仄仄仄，仄○平仄仄仄平。","○平仄仄○平仄，平仄平平平仄仄。","仄平仄平平○仄，平平仄平○仄仄。"],"paragraphs":["江南二月春水生，不如春草满山青。","江南故人半不在，不如春水似有情。","三年放逐三湘客，今日归来头欲白。","欲寻旧游心更懒，青山闭门长寂寂。"],"title":"感昔游"}
