{"author":"薛能","id":25080,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["林下天书起遁逃，不堪移疾入尘劳。","黄河近岸阴风急，仙掌临关旭日高。","行野众喧闻雁发，宿亭孤寂有狼嗥。","荀家位极兼禅理，应笑埋轮著所操。"],"title":"蒙恩除侍御史行次华州寄蒋相"}
