{"author":"米芾","id":211655,"strains":["平平仄仄平平仄，平仄平○仄平仄。","平○平○仄平平，平仄平平仄平仄。","平平仄平平仄仄，仄仄仄平仄平仄。","仄平仄仄平仄仄，平平仄仄仄平仄。","平○仄仄平平仄，仄○仄○平平仄。","平平○仄平平仄，仄仄仄平仄平仄。","平平平仄仄平仄，平○仄仄平平仄。","平平仄平平○仄，平仄平平仄平仄。"],"paragraphs":["江郊海野坡陀阔，林远烟疏淡天末。","枰分蓁町暮潮生，星列渔乡夜梁活。","关荆大图矜秀拔，取巧施工不真绝。","意全万象无不括，维摩老手巨然夺。","桥防忽觉来人物，接{罒离}肯更图牛羯。","渊渟浪洑开龙阅，汩入瀣翻下鲸吷。","楠盘疑是少陵宅，芦深恐有詹何客。","黄尘蔽天归兴浩，时向虚斋一开涤。"],"title":"题巨然海野图"}
