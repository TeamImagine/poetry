{"author":"项安世","id":53815,"strains":["仄平仄○平，○仄仄平仄。","平仄仄仄平，仄平○仄仄。","○平平仄仄，仄仄平仄仄。","仄平仄仄仄，仄仄平平仄。","平平仄平仄，平仄平仄仄。","○平仄平仄，仄仄平平仄。","仄仄仄仄平，平平○仄仄。","平平仄平平，平○平仄仄。","仄○仄平仄，仄仄仄平仄。","○平仄平○，仄仄仄仄仄。","平平仄平仄，仄仄平仄仄。","仄○仄平平，平仄仄平仄。","仄平平平○，仄仄仄○仄。","仄○平仄仄，仄仄仄平仄。","仄仄平仄平，仄仄平仄仄。","仄仄平仄仄，平仄仄○仄。","平平仄平仄，仄仄平仄仄。","平○仄仄平，仄仄仄仄仄。","仄仄○仄○，平仄仄平仄。"],"paragraphs":["共惟汉从官，三仕屈吾指。","前辈有郑公，后来王赵耳。","更生初去国，玉色欣共理。","我时见一叶，已识秋风起。","明年孔戣去，零落真复尔。","王师凛孤鹤，独叫青云里。","下有万伏弦，开云看白雉。","前年郑公来，初论差可喜。","谓当上联璧，共举汉纲纪。","三年越山中，不使度此水。","低头用朱墨，得去真晚矣。","况当少天官，风木赴淮涘。","一时东都空，物理固如此。","此行关世运，特可慰闾里。","下有贤寓公，上有名刺史。","想见闽父老，懽喜屐折齿。","虽然庙朝旧，迹远心自迩。","公行见赵公，此语式举似。","有事当驿闻，毋忘汉天子。"],"title":"送郑尚书罢帅归福州"}
