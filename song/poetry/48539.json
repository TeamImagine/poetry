{"author":"杨万里","id":48539,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["天门金榜出槐宸，四海同年骨肉亲。","走马看花才几日，晓星残月半无人。","谈间平叔元如玉，句里司勋别有春。","欲把清新比梅雪，却愁梅雪未清新。"],"title":"叶叔羽集同年九人于樱桃园钱袭明何同叔即席赋诗追和其韵二首 和何同叔韵"}
