{"author":"齐己","id":41958,"strains":["仄平仄仄仄平平，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["故人犹忆苦吟劳，所惠何殊金错刀。","霜雪剪栽新剡硾，锋铓管束本宣毫。","知君倒箧情何厚，借我临池价斗高。","词客分张看欲尽，不堪来处隔秋涛。"],"title":"谢人自锺陵寄纸笔"}
