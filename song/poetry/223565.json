{"author":"吴则礼","id":223565,"strains":["仄平平仄仄，仄○仄平平。","仄平平仄仄，仄仄平平平。","仄仄仄○仄，○仄仄仄平。","仄仄平平仄，仄平仄平平。","平平仄仄仄，仄仄平平平。","平仄仄○仄，平平平平平。"],"paragraphs":["隐侯天下士，早从北山游。","至今华屋处，泪眦婴西州。","予实老且病，闻螘类鬬牛。","力不任毛颕，况能佩吴钩。","虫鸣夜复久，试起商声讴。","姑置铁如意，珊瑚为君投。"],"title":"次坦之韵"}
