{"author":"梅尧臣","id":46970,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["流光冉冉即衰迟，物趣回环似转规。","长景已知今日至，孤怀不比少年时。","阻陪上合鸳鸾后，且与南州父老期。","况有舂禾新酒熟，百分休放手中卮。"],"title":"依韵和吴正仲冬至"}
