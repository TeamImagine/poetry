{"author":"陈与义","id":3270,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["天生瘿木不须栽，说与儿童是酒杯。","落日留霞知我醉，长风吹月送诗来。","一官扰扰身增病，万事悠悠首独回。","不奈长安小车得，睡乡深处作奔雷。"],"title":"后三日再赋"}
