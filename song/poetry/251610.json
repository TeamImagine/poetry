{"author":"王洋","id":251610,"strains":["仄仄平平平仄仄，平仄平平平仄仄。","平平仄仄仄平平，仄仄仄平平仄仄。","○○仄仄仄平平，仄仄平平平仄仄。","平平仄仄仄平平，仄仄平平○仄仄。"],"paragraphs":["气迥神清形骨立，蓝绶纡腰垂四十。","年侵运栉髪蒙丝，日晚煮黎羹不粒。","教司胄子禄方来，日薄西山风已急。","平生失意固多端，忽向幽泉犹饮泣。"],"title":"哭沈行彦宫教"}
