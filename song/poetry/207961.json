{"author":"黄庭坚","id":207961,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄仄仄平平仄平。","仄仄平平仄平仄，平平仄仄仄平平。"],"paragraphs":["欲雕佳句累层峦，深愧挥斤斲鼻端。","作者七人俱老大，昂藏却立古衣冠。","千年避世朝市改，万籁入松溪涧寒。","我有号锺锁蛛网，何时对汝发清弹。"],"title":"次韵和台源诸篇九首 七台峰"}
