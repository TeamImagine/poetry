{"author":"鲍溶","id":18920,"strains":["仄平平平平，仄仄仄仄仄。","平仄仄○平，仄平○平仄。","仄平仄平仄，仄仄○平仄。","平平平平仄，仄仄仄仄仄。","平平仄仄仄，仄仄平平仄。","仄仄仄平平，平平仄平仄。","平平仄仄仄，仄平仄平仄。","仄仄仄仄平，○○仄平仄。"],"paragraphs":["左岗青虬盘，右坂白虎踞。","谁识此中陵，祖龙藏身处。","别为一天地，下入三泉路。","珠华翔青鸟，玉影耀白兔。","山河一易姓，万事随人去。","白昼盗开陵，玄冬火焚树。","哀哉送死厚，乃为弃身具。","死者不复知，回看汉文墓。"],"title":"经秦皇墓"}
