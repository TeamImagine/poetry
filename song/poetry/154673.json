{"author":"董嗣杲","id":154673,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["南齐事迹已销沉，曾立苔碑记古今。","一老出泉犹抚掌，此僧演法欲传心。","树头龙过家家雨，池面鱼游尾尾金。","行客不须闲照影，要知泽物溥春霖。"],"title":"玉泉"}
