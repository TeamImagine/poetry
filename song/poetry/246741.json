{"author":"吕本中","id":246741,"strains":["○平平平仄平平，平平仄仄仄仄平。","平平仄仄平仄仄，仄仄仄平平仄平。","仄平仄仄平○仄，仄仄仄平平仄仄。","仄平平仄○平○，平○仄仄平○平。"],"paragraphs":["王郎随身一驼裘，偷儿遽作壑失舟。","春初未免霜露迫，岁晚可无迁徙忧。","客房夜坐薪当烛，不怕近江风裂屋。","马平编户更艰难，君行莫忘民号寒。"],"title":"王抚干失去毛裘"}
