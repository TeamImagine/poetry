{"author":"苏轼","id":194664,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。","仄平平仄平平仄，平仄平平仄仄平。"],"paragraphs":["袅袅春风送度关，娟娟霜月照生还。","迟留岁暮江淮上，来往君家伯仲间。","未厌冰滩吼新洛，且看松雪媚南山。","野梅官柳何时动，飞盖长桥待子闲。"],"title":"和王斿二首  其二"}
