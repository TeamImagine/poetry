{"author":"吴融","id":32306,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄平平平平仄仄，平平仄仄仄平平。"],"paragraphs":["花飞絮落水和流，玉署词臣奉诏游。","四面看人随画鹢，中流合乐起眠鸥。","皇恩自抱丹心报，清颂谁将白雪酬。","不为禁钟催入宿，前峰月上未回舟。"],"title":"闻李翰林游池上有寄"}
