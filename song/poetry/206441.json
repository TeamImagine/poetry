{"author":"黄庭坚","id":206441,"strains":["平仄平，仄仄平平仄仄平，平平仄仄仄平平。","平仄○仄平仄平，仄仄仄仄仄平平，平仄仄平平仄平。","平仄平平仄仄仄，平平平平仄平仄。","仄平平仄平仄平，仄仄平平仄仄平。","仄平仄仄○平平，仄仄仄平仄○○。"],"paragraphs":["丁令威，化作辽东白鹤归，朱颜未改故人非。","微服过宋风退飞，宋父拥篲待来归，谁馈百牢鸜鹆妃。","秦氏乌生八九子，鸦乌之兄毕逋尾。","忆炊门牡烹伏雌，未肯增巢令汝栖。","莫愁野雉疏家鸡，但愿主人印累累。"],"title":"戏书秦少游壁"}
