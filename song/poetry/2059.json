{"author":"胡宿","id":2059,"strains":["仄仄○平仄，平平仄仄平。","仄平○平仄，仄仄仄平平。","平仄平平仄，平平仄仄平。","平平平仄仄，仄仄○平平。","仄仄○○仄，平平仄仄平。","平平平仄仄，平仄仄平平。"],"paragraphs":["艳冶如无罪，何由谪绛宫。","不因轻阿姥，即是小仙公。","丹脸翻啼雨，飞书却寄风。","春溪迷柳曲，午影过墙东。","密叶轻笼翠，繁阴半露红。","谁惊幽鸟散，千片触帘栊。"],"title":"昭应宫小桃"}
