{"author":"邵雍","id":124866,"strains":["仄平仄仄仄平平，仄仄平平仄仄平。","仄平平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["始谋当日已非臧，又更相承或自戕。","蚁蝼人民贪土地，泥沙金帛悦姬姜。","征辽意思縻荒服，泛汴情怀厌未央。","三十六年都扫地，不然天下未归唐。"],"title":"观隋朝吟"}
