{"author":"张说","id":34781,"strains":["仄仄平平仄，○平仄仄平。","平平○仄仄，平仄仄○平。","仄仄平平仄，平平仄仄平。","仄平○仄仄，仄仄仄平平。","仄平仄平仄，仄仄平仄平。","○仄平平仄，平平仄仄平。"],"paragraphs":["水国生秋草，离居再及瓜。","山川临洞穴，风日望长沙。","物土南州异，关河北信赊。","日昏闻怪鸟，地热见修虵。","远人梦归路，瘦马嘶去家。","正有江潭月，徘徊恋九华。"],"title":"岳州作"}
