{"author":"王庭珪","id":238123,"strains":["仄平平仄仄平平，仄仄仄平平仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["朔风飞雨未成晴，脱叶打窗鸡欲鸣。","此处霑襟话离别，向来倾盖识平生。","尚期挥麈坚谈垒，不必攻愁用酒兵。","北阙上书无计策，谁能穿履雪中行。"],"title":"送别葛德济"}
