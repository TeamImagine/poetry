{"author":"周紫芝","id":240989,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["平生高目看儿童，晚喜低头拜鲁公。","政恐父师千载后，未输丞相百年中。","投诸魑魅知何事，碎得狻猊有底功。","长遣忠臣泣遗恨，谩营华屋照丰容。"],"title":"谒颜鲁公祠时新筑怀忠堂云"}
