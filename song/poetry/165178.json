{"author":"艾性夫","id":165178,"strains":["平○平平仄仄仄，平仄平平仄平仄。","平平仄仄平平平，平平仄仄平平仄。","平平仄仄平仄平，平平仄仄平平平。","平平平仄仄仄仄，仄仄仄仄平平平。"],"paragraphs":["风吹黄沙石碛冷，霜苇无声弄寒影。","兵尘隔断衡阳云，溪藤卷送潇湘景。","芦花雪老菰米秋，芙蓉露下天悠悠。","阿奴呼起字不断，写出万斛江南愁。"],"title":"题危见心所藏陈常庵水月障及松鹤芦雁各一首  其三"}
