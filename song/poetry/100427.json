{"author":"郑清之","id":100427,"strains":["仄仄仄平平仄仄，○仄仄仄平平仄。","○平仄仄仄平平，仄仄平平平○仄。","平平仄仄仄平仄，仄仄○仄仄平仄。","平平仄仄平平仄，平仄仄平仄平仄。","平平仄仄仄仄仄，仄仄平平仄平仄。","平平仄仄○平平，仄仄平平仄平仄。","平平平仄仄仄仄，仄平○仄仄平仄。"],"paragraphs":["雪意贾寒欺酒力，思妇懒学回文织。","屏山未合篆痕销，笑倩南枝陪燕息。","冰纨绛蜡入纤手，素脸殷跗未真识。","儿痴认作春风面，刚道杏花欠颜色。","香浮纸帐梦欲醒，影到窗纱月移石。","为梅着语将无同，左袒孤山未为得。","吴都夸丽逸此士，十年浪费老伧墨。"],"title":"再和  其二"}
