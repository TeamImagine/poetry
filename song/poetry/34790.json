{"author":"陆游","id":34790,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["堕絮飞花掠钓船，天华寺下赏春妍。","县多官府鸣驺过，僧少樷林避客眠。","出网长鱼犹鱍鱍，争泥新燕欲翩翩。","典衣剩买旗亭醉，已过旗亭六十年。"],"title":"天华寺前遇县令过避之入寺僧皆昼睡"}
