{"author":"苏舜钦","id":90458,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["幽人漂泊兴无穷，弄水寻花处处同。","春入水光成嫩碧，日匀花色变鲜红。","静中物象知谁见，闲极情怀觉道充。","寄语悠悠莫疑我，五湖今作狎鸥翁。"],"title":"答和叔春日舟行"}
