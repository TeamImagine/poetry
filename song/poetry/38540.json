{"author":"陆游","id":38540,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["衰发成丝奈若何，更堪日月疾飞梭。","梧桐败叶飘犹少，蟋蟀雕笼卖已多。","岁乐喧呼沽酒市，夜凉凄断采菱歌。","老夫亦动秋风兴，欲倩邻翁买钓蓑。"],"title":"新秋"}
