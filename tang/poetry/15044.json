{"author":"白居易","id":15044,"strains":["平仄平，平仄平，平仄仄平平仄平。","平平仄仄仄平仄，仄仄平平○仄仄。","平仄平○仄仄○，仄平○仄仄平平。","平平平仄仄平仄，平平仄仄平平平。","仄仄仄平仄平仄，仄仄平平仄仄仄。","仄仄平平仄仄平，○仄平平仄仄仄。","平平仄仄○仄平，仄仄仄仄平平平。","平仄仄平平仄仄，平平○平平仄仄。","？平仄仄仄仄平，○平仄仄平平仄。","平仄平，仄平仄平平仄平。","仄平仄平仄仄仄，平平○仄仄仄平。","平○平平○平仄，仄仄平平仄○仄。","平平仄仄仄○平，○平仄仄平仄平。","平平仄仄仄平仄，仄仄仄○平仄平。","○平平○平平仄，平仄平平仄平仄。","○○仄仄平平平，仄仄平平仄平仄。","仄○平仄平○平，平仄平平○仄平。","平平○仄仄平仄，平仄平平○仄平。"],"paragraphs":["城盐州，城盐州，城在五原原上头。","蕃东节度钵阐布，忽见新城当要路。","金鸟飞传赞普闻，建牙传箭集群臣。","君臣赪面有忧色，皆言勿谓唐无人。","自筑盐州十余载，左衽毡裘不犯塞。","昼牧牛羊夜捉生，长去新城百里外。","诸边急警劳戍人，唯此一道无烟尘。","灵夏潜安谁复辨，秦原暗通何处见。","鄜州驿路好马来，长安药肆黄蓍贱。","城盐州，盐州未城天子忧。","德宗按图自定计，非关将略与庙谋。","吾闻高宗中宗世，北虏猖狂最难制。","韩公创筑受降城，三城鼎峙屯汉兵。","东西亘绝数千里，耳冷不闻胡马声。","如今边将非无策，心笑韩公筑城壁。","相看养寇为身谋，各握强兵固恩泽。","愿分今日边将恩，褒赠韩公封子孙。","谁能将此盐州曲，翻作歌词闻至尊。"],"title":"新乐府 城盐州\t美圣谟而诮边将也"}
