{"author":"吕岩","id":42481,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["堪笑时人问我家，杖担云物惹烟霞。","眉藏火电非他说，手种金莲不自夸。","三尺焦桐为活计，一壶美酒是生涯。","骑龙远出游三岛，夜久无人玩月华。"],"title":"七言 十二"}
