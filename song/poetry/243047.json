{"author":"李纲","id":243047,"strains":["仄仄平平仄仄平，平平平仄仄平平。","平平仄仄平仄仄，仄仄平平平仄平。","平仄仄平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["我向江湖老此身，公犹拘絷作羁臣。","兰宫笑语真一梦，泽国过从今几人。","霜落洞庭橙橘熟，泉斟桑苎茗芽新。","相望百里如千里，早晚归来共钓缗。"],"title":"寄许振叔显谟"}
