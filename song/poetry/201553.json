{"author":"彭汝砺","id":201553,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["郁郁胸怀百未伸，道途容易学参辰。","桂科今日须吾子，鼎食当时况所亲。","景物依依吟晓色，讴谣细细问途人。","春风写寄南淮地，萧洒文章自细陈。"],"title":"睦仲乞诗用其韵谢之"}
