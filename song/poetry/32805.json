{"author":"陆游","id":32805,"strains":["仄仄仄平平仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["雪霁茆堂钟磬清，晨斋枸杞一杯羮。","隠书不厌千回读，大药何时九转成。","孤坐月魂寒彻骨，安眠龟息浩无声。","剩分松屑为山信，明日青城有使行。"],"title":"玉笈斋书事二首  其二"}
