{"author":"宋祁","id":13886,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["雩上鲜风拂袂过，讼庭谈树自婆娑。","东家屋壁韦经绝，左氏门庭赋笔多。","岫幌蟾蜍生夕露，墨池科斗动圆波。","学诗梦草丰余暇，万寿称觞醉弁俄。"],"title":"友人书斋"}
