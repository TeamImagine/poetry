{"author":"陈以庄","id":80520,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["凤箫一去几经年，古木青萝锁洞天。","黠鬼不量曾窃药，真人岂碍作飞仙。","细看丹灶凝烟地，知有清朝应世贤。","欲下苍崖却回首，何时着我弄云泉。"],"title":"金丹"}
