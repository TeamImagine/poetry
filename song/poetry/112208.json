{"author":"田锡","id":112208,"strains":["○○平仄平平仄，平平仄仄平平仄。","○仄仄平平仄○，仄仄平平平仄仄。","仄○平仄仄仄平，平平平○平平平。","平○平仄仄平仄，平平仄仄平○平。","仄仄平平仄平仄，平仄平平仄平仄。","平平仄仄仄平平，仄仄○平平仄仄。","平仄平平仄仄平，仄平平仄平○平。","平平仄仄仄平仄，○○○仄平平平。","仄仄仄平仄仄仄，平仄仄平平仄仄。","平仄平平平仄仄，平平○仄平平仄。","○仄平平仄仄平，平仄仄平○仄平。","仄仄○平仄○仄，仄○仄仄平平平。"],"paragraphs":["沈沈鸾殿垂珠箔，祥烟瑞气含楼阁。","三十六宫明月中，夜静无风花自落。","宝屏珠帐一梦时，灵仙初降趋丹墀。","烟衣霞绶赤瑛珮，钧天乐部前参差。","合奏铿锵向金屋，云是仙乡紫云曲。","朱弦远召舜湘灵，凤管应呼秦弄玉。","天汉星流夜既阑，露零珠树彤庭寒。","芙蓉枕上梦初觉，犹闻庭际声珊珊。","上晓五音十二律，仙曲计持心历历。","金线龙头红玉笛，新声吹得情飘逸。","应是夔襄乐府魂，翻得雅音闻至尊。","俾与霓裳羽衣曲，递相奏向梨花园。"],"title":"紫云曲"}
