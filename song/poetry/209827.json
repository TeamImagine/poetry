{"author":"秦观","id":209827,"strains":["平平平○平，平平仄平平。","仄仄平仄仄，○平平仄○。","仄仄仄○平，平平仄平平。","平平平仄仄，仄仄平○平。","平仄仄平仄，仄平仄平平。","平平仄平平，平平仄○平。","仄仄平平仄，仄平平仄平。","仄平平仄平，平平平仄平。","平仄仄平仄，仄平平仄平。","平平仄○仄，仄平仄平仄。"],"paragraphs":["嵩峰何其高，峰高气尤清。","念昔秋欲老，从公峰下行。","古木上参天，哀禽报新晴。","修涂云外转，槁叶风中零。","曛黑度伊水，眇然古今情。","黎明出龙门，山川莽难名。","信美非吾土，顾瞻怀楚萍。","美人天一方，伤哉谁目成。","黄绶我聊尔，白鸥公勿惊。","糟醨可𫗦啜，古人忌偏醒。"],"title":"和王忠玉提刑"}
