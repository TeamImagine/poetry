{"author":"戴复古","id":93951,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["布衣不换锦宫袍，刺骨清寒气自豪。","腹有别肠能贮酒，天生左手惯持螯。","蝇随骥尾宜千里，鹤在鸡群亦九皋。","贤似屈平因独醒，不禁憔悴赋离骚。"],"title":"饮中"}
