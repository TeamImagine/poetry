{"author":"顾况","id":5707,"strains":["平平○平仄，仄仄○平仄。","仄仄仄平平，平平仄平仄。","仄平平平仄，仄仄○平仄。","仄仄平平平，平平仄平仄。","仄平平平平，平仄平平仄。","仄仄平仄平，仄○平仄仄。"],"paragraphs":["君为长安令，我美长安政。","五日一朝天，南山对明镜。","鸟飞青苔院，水木相辉映。","客至南云乡，丝桐展歌咏。","吏人何萧萧，终岁无喧竞。","欲识明府贤，邑中多百姓。"],"title":"长安窦明府后亭"}
