{"author":"王柏","id":125037,"strains":["仄平平仄仄平仄平，平平平仄仄仄仄，仄平○仄平仄平。","仄仄仄仄仄平平平仄，仄平平平平仄仄平，平平○仄平仄平仄仄。","平平仄仄平仄仄，平仄仄仄平仄平平，平平○仄仄仄仄，○仄仄平平平平。","仄仄仄平仄仄平，仄平仄仄平平平。","平○平仄○仄仄，仄○仄仄平○○。","平平仄仄仄○仄，平平平仄平平平。","仄仄平仄仄平仄，平平仄仄平，平平平仄仄仄平平平。","仄仄平平平仄仄平仄，仄仄平平仄仄平平平。","平○平仄仄平仄，平仄平○仄仄平平平。","仄平仄仄仄平仄，平平仄仄平仄平。","○○仄仄仄仄仄，仄仄平仄平平平。","仄平平○仄仄仄，平平○仄平仄平。","仄仄平平仄平仄，平平○仄仄仄平仄○○仄仄平平平。","平仄平平平仄仄，仄○平仄平○平。","平平平仄仄仄仄，平平平仄平○○。","平仄仄平仄平平仄仄，○平平平平仄平平平。"],"paragraphs":["北山之北几千古兮，崷岚层嶂数百叠，岿然横枕乎浙江。","历潜岳石磴绵延而上，是为山桥之绝景兮，惊霆喷雪终岁声击撞。","风柔日暖花气发，綦屦杖策而一游兮，跻攀分寸猎荦确，如蹑太虚之浑庬。","峭壁立之万仞兮，著亭对峙窥谽谾。","云中泉石更磊磊，玉虹步步鸣淙淙。","清风满峡振衣袂，清湍修竹飞斜矼。","目极千里倚层槛，烟光晻暧兮，楼台城叠隠隠呈纷哤。","上有阳精阴魄走飞毂，下有蜷松偃柏骖旌{方童}。","安期棋局在何处，时有平空特起云车双。","洞阳有馆足高卧，神融气一澄世痝。","参横斗转万籁寂，夜夜山鬼窥灯缸。","羡君胸中隘宇宙，通明疏畅开八窗。","手辟书堂揽奇秀，芳声闻帝所锡奎画昭回五色雕贞玒。","涵蓄平生霖雨志，不应怀宝迷其邦。","羞芝糇菊我辈事，春猿秋鹤心空降。","诚欲遂公赤松黄石约，更书旗常功业垂朱杠。"],"title":"和庐山高韵"}
