{"author":"洪炎","id":226162,"strains":["仄仄平平平仄仄，平平平仄平平仄。","平仄平平仄仄平，平仄平平仄○仄。","仄仄平仄仄平平，○仄平平平○○。","平平○仄平平○，○仄平平仄仄平。"],"paragraphs":["小麦青青山一曲，江南千里伤春目。","盱母江头唤渡人，遥指麻源第三谷。","裹盐包饭各匆匆，回首烟霞楼观中。","诗成更觅羊何和，犹是前身内史公。"],"title":"南城邓氏亭"}
