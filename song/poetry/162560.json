{"author":"梁泰来","id":162560,"strains":["平仄仄平平仄平，平仄仄平平仄平。","平平平仄仄仄○，仄平仄仄平仄平。","平平仄仄仄仄仄，仄平平仄仄仄平。","○平平仄仄平仄，仄仄仄仄平仄平。","仄平仄仄平仄仄，仄平仄平仄平仄。","仄平平，平平仄，平仄○平仄平仄。","平仄仄仄平仄仄平仄平，○仄仄仄平平仄。"],"paragraphs":["人在远堂山下居，家有远堂堂上书。","阶苔帘草意自如，有书可读山可庐。","人于富贵不肯足，我于贫贱乐有余。","相逢休问我何好，亦有好处人未知。","一池斗大泉可掬，一波掌平数丛菊。","菊吾金，泉吾玉，何用封侯万锺粟。","君不见孔门乐处无日无，疏食饮水肱常曲。"],"title":"龟山亦好轩"}
