{"author":"陈文蔚","id":83207,"strains":["平仄仄仄平平平，仄仄平○平仄平。","仄○仄仄平仄平，仄仄平仄平平○。","○仄平平仄平仄，仄仄仄平○仄平。","平○仄仄平仄仄，平仄仄仄○○平。","平平仄仄仄○仄，仄仄仄仄○平平。","平平仄仄平○○，仄仄仄仄平平平。","平平平平仄平仄，仄仄仄仄○○○。","平仄平平仄平仄，平平仄仄平仄仄。","平平仄仄仄○仄，仄平平仄平仄平。","仄○平○仄平仄，平仄仄仄○平平。","仄○平○仄平仄，平平仄仄平仄○。","平仄仄仄平○○，平平仄仄平平平。","平平平仄仄仄平，仄仄平仄平○○。"],"paragraphs":["儿愿岁岁登斯堂，再拜为亲扶寿觞。","近思去岁生日时，膝下罗列儿孙行。","更愿明年似今日，酒面菊花如意黄。","人间富贵谁不愿，儿只愿寿长且康。","田园薄有可衣食，但要作善思无疆。","生涯淡淡随分过，不逐势利常奔忙。","初非熊经慕仙术，自是日月闲中长。","天赋清奇古容貌，精神矍铄筋骨彊。","今朝捧酒祝亲意，不知何者堪比方。","欲将吾亲比松柏，松柏老不禁风霜。","欲将吾亲比龟鹤，龟龄鹤算终可量。","溪北柱石山峩峩，蟠根结据由洪荒。","家居山下不记年，永与山石同苍苍。"],"title":"乙亥老人生旦"}
