{"author":"刘克庄","id":115593,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["五言徽外弹声古，一点眉间喜色浓。","去莠莆田成沃壤，种花寒地亦春风。","民怀惠爱祠乡祀，上奋英明即墨封。","不比寻常折杨柳，君侯髦士我衰翁。"],"title":"丘君双荐前尹古田三年有遗爱邑人以为可继阳岩侍郎洪公今尹孝感又将满小诗将行"}
