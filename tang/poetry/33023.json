{"author":"王毂","id":33023,"strains":["平平○平仄仄平，平平○仄平平平。","平仄○平仄仄仄，仄平平仄平平平。","仄平仄仄仄○仄，仄仄平平仄平仄。","仄仄平平仄仄平，平平仄仄平平仄。","仄平仄仄仄平仄，平平仄仄平平仄。"],"paragraphs":["娲皇遗音寄玉笙，双成传得何凄清。","丹穴娇雏七十只，一时飞上秋天鸣。","水泉迸泻急相续，一束宫商裂寒玉。","旖旎香风绕指生，千声妙尽神仙曲。","曲终满席悄无语，巫山冷碧愁云雨。"],"title":"吹笙引"}
