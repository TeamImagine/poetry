{"author":"虞俦","id":62183,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平仄仄仄仄平平。"],"paragraphs":["龙眠熟处雷呼醒，蚁战酣时雨趁来。","凉入稻云青漠漠，润添田水白皑皑。","但期家给皆红腐，莫管庭空长绿苔。","老令催科知自拙，推挤不法谓何哉。"],"title":"和主簿喜雨二首  其一"}
