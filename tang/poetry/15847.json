{"author":"白居易","id":15847,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["君游丹陛已三迁，我泛沧浪欲二年。","剑珮晓趋双凤阙，烟波夜宿一渔船。","交亲尽在青云上，乡国遥抛白日边。","若报生涯应笑杀，结茅栽芋种畬田。"],"title":"夜宿江浦闻元八改官因寄此什"}
