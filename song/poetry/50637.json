{"author":"周必大","id":50637,"strains":["仄仄平平仄，平平仄仄平。","平○平仄仄，仄仄仄平平。","仄仄平平仄，○平仄○○。","平平平仄仄，○仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平○仄，平平仄仄平。","平平平仄仄，仄仄仄○平。"],"paragraphs":["岂弟基岩邑，名声起使华。","台评扶国是，谏纸合谟嘉。","念昔陪东府，看公肃正衙。","班齐人立鹗，疏出字飞鸦。","汉履星辰远，江祠岁月赊。","负图官益峻，赐札礼弥加。","耄耋常称道，儿孙竞克家。","归全无一愧，殄瘁有长嗟。"],"title":"龙学张彦父挽词"}
