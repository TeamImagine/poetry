{"author":"皎然","id":40366,"strains":["平仄平平仄平仄，平平仄仄平平仄。","仄平平仄仄仄平，平仄平平○仄仄。","平平仄仄仄仄平，平平仄仄仄○平。","○仄平平仄平仄，○平仄仄平平○。","仄仄平平平仄仄，平仄平○平仄仄。","平平仄仄平平平，平仄平平仄○仄。","平平仄仄仄仄平，仄平仄仄○○○。","○平仄仄平仄仄，仄仄平平平仄平。"],"paragraphs":["君吏桃州尚奇迹，桃州采得桃花石。","烂疑朝日照已舒，含似春风吹未坼。","珪璋特达世所珍，吾知此物亦其伦。","应羡花开不凋悴，应嘉玉片无缁磷。","立性坚刚平若砥，君子偏将交道比。","何人亦秉坚刚姿，吾见君心得如此。","君心所好我独知，别多见少长相思。","从来赏玩安左右，万里提携君莫辞。"],"title":"桃花石枕歌送安吉康丞"}
