{"author":"李中","id":37069,"strains":["仄仄平平仄仄平，平平平仄仄平平。","仄平平仄平平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["三十年前共苦辛，囊萤曾寄此烟岑。","读书灯暗嫌云重，搜句石平怜藓深。","各历宦途悲聚散，几看时辈或浮沈。","再来物景还依旧，风冷松高猿狖吟。"],"title":"壬申岁承命之任淦阳再过庐山国学感旧寄刘钧明府"}
