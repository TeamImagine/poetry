{"author":"赵师秀","id":95600,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["白发半头寒未剃，形容清瘦异于常。","为人作画衣添黑，对客围棋爪甚长。","不染世间如菡萏，只留胸次著潇湘。","住山亦自年来懒，竹阁门前借一房。"],"title":"赠源长老归自湘中"}
