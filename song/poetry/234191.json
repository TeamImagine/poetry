{"author":"张扩","id":234191,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["春雪欺人转更豪，力如彊弩射吴潮。","郢人有恨翻新曲，蜀客无襦忆旧谣。","户外莫夸盈尺好，沙头已作浅痕消。","诗成忍冻话年少，愁杀衰翁不自聊。"],"title":"次韵春雪"}
