{"author":"朱庆馀","id":21001,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平仄仄平。","平仄平平平仄仄，平平仄仄仄平平。"],"paragraphs":["林居向晚饶清景，惜去非关恋酒杯。","石净每因杉露滴，地幽渐觉水禽来。","药蔬秋后供僧尽，竹杖吟中望月回。","红叶闲飘篱落迥，行人远见草堂开。"],"title":"题钱宇别墅"}
