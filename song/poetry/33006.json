{"author":"陆游","id":33006,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["吏退庭空剩得闲，一窗如在翠微间。","半崖萦栈游秦路，叠嶂生云入剡山。","真有岩居临绝壑，但无渔艇系寒湾。","跻攀自苦君休笑，寸步何曾不险艰。"],"title":"小山之南作曲栏石磴缭绕如栈道戏作二篇  其二"}
