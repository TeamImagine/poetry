{"author":"陆龟蒙","id":28378,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["迟于春日好于秋，野客相携上钓舟。","经略彴时冠暂亚，佩笭箵后带频搊。","蒹葭鹭起波摇笠，村落蚕眠树挂钩。","料得祗君能爱此，不争烟水似封侯。"],"title":"新夏东郊闲泛有怀袭美"}
