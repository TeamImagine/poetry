{"author":"陆佃","id":202447,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["泛洒从夸雨点匀，九天宫阙自无尘。","五更玉勒争门入，十里珠帘夹道陈。","薄宦即今双鬓改，从官还是一番新。","须知鸾驾重涓日，不似春秋四卜辛。"],"title":"依韵和曾子开舍人从驾孟飨景灵宫四首  其一"}
