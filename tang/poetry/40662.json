{"author":"贯休","id":40662,"strains":["仄平仄平，平仄平平。","仄仄仄仄，仄平仄平。","仄平仄仄平仄，○仄仄平○仄。","仄仄仄仄，○○仄仄。","平平平仄仄仄，仄仄仄仄。","仄仄平仄，平○仄仄。","仄仄○平，仄仄平平。","○平○平，仄仄○平。","？仄仄仄，仄仄○仄。","○平仄平，仄仄平仄。","仄仄仄仄，仄仄仄仄。","平仄平仄，仄仄平仄。","仄仄平平仄平仄，平平仄仄平仄仄。","仄平？？平仄仄，平平仄仄仄平平，仄仄平平仄平仄。"],"paragraphs":["柳门柳门，芳草芊绵。","日日日日，黯然黯然。","子牟恋阙归阙，王粲下楼相别。","食实得地，颇淹岁月。","今朝天子在上，合雪必雪。","况绛之牧，文行炳洁。","释谓缘因，久昵清尘。","王嘉迎安，远狎遗民。","嫓彼二子，厥或相似。","论文不文，话道无滓。","士有贵逼，势不可遏。","麟步规矩，凤翥昂枿。","岘首仁踪项频跋，商云乳麝香可撮。","望尘□□连紫闼，吾皇必用整乾坤，莫忘江头白头达。"],"title":"送崔使君"}
