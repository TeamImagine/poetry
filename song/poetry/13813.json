{"author":"宋祁","id":13813,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江西使节拥朱轮，正用中台鹤发人。","漕米争衔千鹢舶，即山催铸万蚨缗。","宴斋螺岫披云出，醉馆星苞照露匀。","双笔讵能藏藻思，落霞孤鹜向萧辰。"],"title":"送江西转运李定度支"}
