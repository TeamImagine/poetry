{"author":"楼钥","id":66704,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["春初送别欠诗篇，岁晚还欣受一廛。","都骑始闻临浙水，先声久已詟鄞川。","里人见说俱延颈，海峤从今定息肩。","夜夜故山频入梦，为君端欲买归船。"],"title":"子方移守四明见于浙江亭"}
