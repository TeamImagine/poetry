{"author":"吕本中","id":246848,"strains":["仄仄仄平仄，仄○○仄○。","平平○平平，平仄仄仄○。","仄仄仄○仄，仄仄平平平。","平平仄平仄，仄仄平○平。","平仄○仄仄，平仄仄仄平。","平平仄仄仄，仄○○仄平。","仄平平仄仄，仄平平仄平。","？仄仄仄平，仄平平仄○。","○平仄○仄，仄○平仄平。"],"paragraphs":["尽此一囊粟，我行当有期。","凉风吹天涯，增我别后思。","结束向行在，问子还何时。","初无济时策，处事多参差。","环视中所有，无一施可宜。","形骸久已病，敢徼当世知。","不蒙朋友责，定遭儿辈嗤。","矧此世外人，劝归常恐迟。","相寻有如日，请盟吾此诗。"],"title":"将发福唐"}
