{"author":"洪朋","id":224462,"strains":["平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄仄平仄平仄仄，仄仄平平仄仄平。"],"paragraphs":["陈子陆沉丘壑底，乘槎几欲问明河。","何人倾盖能如故，无事高轩许数过。","吟畏舌端多楚调，醉怜耳热颇秦歌。","顾予贫病难料理，政使禅斋学按摩。"],"title":"次韵答陈孚先见赠"}
