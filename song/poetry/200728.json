{"author":"孔武仲","id":200728,"strains":["仄平仄仄仄仄仄，仄仄仄平平仄平。","平仄平平仄仄仄，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。"],"paragraphs":["汉南行乐不可复，殿中立班时会君。","华省方看列宿贵，名州歘见左符分。","飘蓬聚散古难必，塞马去来乌足云。","出处行藏君素达，吟情聊对祖山云。"],"title":"送范中发知蕲州"}
