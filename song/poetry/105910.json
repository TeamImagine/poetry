{"author":"岳珂","id":105910,"strains":["仄平○平仄平平，平平仄平平平。","仄仄平平仄平平，仄仄仄平仄平。","平仄平平平平平，仄仄仄平平平。","仄仄平○○仄平，平仄仄平平平。","平平仄平平仄平，平仄仄仄平仄仄。","仄仄仄平仄仄○仄平，仄仄平平仄仄。","仄仄○仄仄仄平，○○仄平仄仄。","平平○平平平平，仄仄○○仄仄。","仄仄仄仄仄仄平，仄仄○平○○。","仄仄平平平仄平，仄仄仄平平平。","平平平○仄平平，仄平仄○仄仄。","仄平平仄平仄平，仄仄仄平平仄。","平平仄○仄仄平，平平仄仄仄平。","仄仄仄仄平平平，平仄仄平仄平。","平平仄平平，平平？仄。","平仄平○平，平仄○仄○仄。","平平平仄平，仄平平平。","平仄仄仄平，仄平平平。","仄平平仄平，平平平平。","仄仄平○平，仄平平平。"],"paragraphs":["帝宣和之太平兮，忻朝野之多娱。","伟楚臣之托辞兮，侈肆笔之特书。","猗百工之精能兮，璨玳轴而金朱。","宛百年其如砥兮，方日卷而霞舒。","维宸笔之天纵兮，臣固不得而议也。","若一艺之必极其致兮，亦盛时之细也。","彼舞衣与竹矢兮，犹三代之秘也。","知苟且之为无兮，亦可观其治也。","在本始与地节兮，汉室称为中兴。","岂尚方之工萃兮，反有愧于西京。","纷天葩其在前兮，晃银海其欲眩。","缕黄金以为饰兮，骇万态而千变。","双龙宛其在轴兮，森毛发以骨寒。","历溽润与埃尘兮，曾不可乎犯干。","巫咸下招兮，天门詄荡。","臣得而藏兮，徒慨叹以兴想。","鸾翔龙翥兮，太平之踪。","神睒鬼哭兮，太平之工。","五陵松柏兮，萧萧秋风。","此赋之传兮，与天无穷。"],"title":"徽宗皇帝秋赋御书赞"}
