{"author":"陆游","id":33702,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["耿耿船窗灯火明，东楼饮罢恰三更。","不堪酒渴兼消渴，起听江声杂雨声。","垂首道涂悲骥老，满怀风露觉蝉清。","兰亭禹庙山如画，安得飘然送此生。"],"title":"忠州醉归舟中作"}
