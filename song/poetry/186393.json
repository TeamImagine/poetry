{"author":"吕陶","id":186393,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄平平平。","平平仄仄平平仄，平仄平平仄仄平。"],"paragraphs":["经济书成秘府收，依然蓬荜在岩丘。","凄凉往事慵开卷，想像髙风合倚楼。","山色无言终日见，泉声有恨为谁留。","怀贤访古闲中味，宜与诗人作胜游。"],"title":"道祖访赵太宾旧居惜其荒毁慨然赋诗有怀贤念往之深意次韵"}
