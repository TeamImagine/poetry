{"author":"岳珂","id":106193,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄仄平仄仄平。"],"paragraphs":["路入平山万木清，松萝荟蔚接烟甍。","鹿跑泉眼涵秋影，雁带云容度晚晴。","花径有时传相国，藓碑无字纪昭明。","六朝金粉今何处，赢得十年蕙帐名。"],"title":"玉蕊花"}
