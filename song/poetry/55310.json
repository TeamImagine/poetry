{"author":"朱熹","id":55310,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["陈迹真成俯仰间，回头犹认碧巑岏。","更烦地主殷勤意，得尽云山表里观。","景晏共愁归路远，年侵独负酒杯宽。","明朝觅句酬珠玉，剩喜诗情却未阑。"],"title":"次圭父游将军岩韵二首  其二"}
