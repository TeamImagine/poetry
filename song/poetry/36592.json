{"author":"陆游","id":36592,"strains":["平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["英雄自古埋秋草，世上儿童共笑狂。","射贼曾飞白羽箭，闭门空枕绿沉枪。","隆中高卧人千载，易水悲歌涙数行。","读尽青编窗日晚，一尊聊复吊兴亡。"],"title":"读史有感"}
