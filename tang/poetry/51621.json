{"author":"延寿","id":51621,"strains":["仄仄平平仄仄平，仄平仄平仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["遁逸从来格自高，莫将泰山比秋毫。","冷烟寒月真吾侣，瘦竹苍松是我曹。","霜树叶疏幽径出，云泉声急晓风高。","唯当话道闲吟外，时得功夫补毳袍。"],"title":"永明山居诗（六十九首） 三十四"}
