{"author":"卢仝","id":13780,"strains":["仄平仄○仄，仄○○仄平。","平平平○平，○平仄○平。","平平仄仄平，仄仄仄○平。","仄仄平仄平，仄○平平平。","仄仄仄仄○，仄平○平平。","平仄仄仄○，○仄仄仄○。","仄仄平仄仄，平仄平平平。","平仄平仄仄，仄平仄仄平。","仄仄仄仄仄，平仄平平平。","平仄仄平仄，平平平平平。","平平仄平仄，○仄平仄平。","仄仄仄仄仄，平仄平平平。","仄仄平仄平，仄仄○平平。","仄仄○仄仄，平仄○平平。"],"paragraphs":["古来不患寡，所患患不均。","单醪投长河，三军尽沈沦。","今人异古人，结托唯亲宾。","毁坼维鹊巢，不行鸤鸠仁。","鄙吝不识分，有心占阳春。","鸾鹤日已疏，燕雀日已亲。","小物无大志，安测栖松筠。","恩眷多弃故，物情尚逐新。","瓦砾暂拂拭，光掩连城珍。","唇吻恣谈铄，黄金同灰尘。","苏秦北游赵，张禄西入秦。","既变嫂叔节，仍摈华阳君。","万世金石交，一饷如浮云。","骨肉且不顾，何况长羁贫。"],"title":"感古四首 三"}
