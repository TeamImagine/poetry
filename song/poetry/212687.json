{"author":"李复","id":212687,"strains":["平平仄仄仄平仄，仄仄平仄○平平。","平平平仄平仄仄，平仄仄平平仄○。","平平仄平仄仄○，平平仄○仄仄平。","平平仄仄仄仄仄，仄平仄平平仄平。"],"paragraphs":["西南水会大江出，万里奔激瞿塘开。","神宫龙府云雾暗，涡转峡盘天地回。","岷山发源四渎长，庐峰白浪九道来。","刳舟济涉万世赖，积金覆舟吁可哀。"],"title":"大江"}
