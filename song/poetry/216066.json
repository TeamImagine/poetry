{"author":"张耒","id":216066,"strains":["仄平仄仄平平仄，仄仄仄平平仄仄。","平平仄仄仄○平，仄平平仄平平仄。","仄平平仄平○仄，仄平仄仄平平仄。","仄平仄仄仄平仄，仄仄平平仄平○。","平○仄平仄平仄，仄○仄仄平平仄。","仄平仄仄平平仄，仄仄平平仄平仄。","仄平平仄平仄仄，仄仄○平仄平仄。","仄平仄仄○仄平，仄○平平仄平仄。"],"paragraphs":["此生放荡随群动，一觉竟陵潇洒梦。","江山唤我此中来，却愁风月无人共。","李侯年少能思我，朅来两桨归潮送。","不辞薄酒与君饮，坐觉西山夕烟重。","西禅旧游已陈迹，壁间陆子尘生供。","石栏古井谁知味，只有松风自成弄。","爱君为吏无俗韵，快诵离骚饮仍痛。","不嫌寂寞过我来，古县年丰少争讼。"],"title":"予官竟陵时李文举尝以事至郡同游西禅刹陆子泉烹茶酌酒甚欢也今岁予移官齐安文举自武昌渡江过我与之饮酒念西禅旧事相与慨然"}
