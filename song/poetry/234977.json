{"author":"叶梦得","id":234977,"strains":["仄仄○平○，仄仄仄仄仄。","平平仄仄仄，仄仄平仄仄。","平平仄平仄，平仄仄平仄。","平平仄平仄，仄仄平仄○。","仄平仄平平，仄仄仄○仄。","仄平仄仄仄，○仄仄平仄。","仄平仄平○，平仄仄仄仄。","○平仄平仄，平仄平仄仄。"],"paragraphs":["自我离山间，忽已两改月。","饥人不忘食，未坐先已说。","家僮挟书至，惊起慰愁绝。","推寻到鸡犬，问讯穷曲折。","此生岂多为，一壑万虑灭。","可能复大错，更铸八州铁。","汝归马蹄轻，初不恨触热。","殷勤报松竹，吾岂成久别。"],"title":"送模归卞山并示僧宗义为余守西岩者三首  其一"}
