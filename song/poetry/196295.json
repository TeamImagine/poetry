{"author":"张舜民","id":196295,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["奉使江东知几春，此行重驾赤车轮。","青绫故被留归我，白发祠郎便乞亲。","老大岂堪愁桂玉，秋风依旧长鲈莼。","宦途出处何须较，且与庐山作主人。"],"title":"送何子温提刑奉使江东"}
