{"author":"赵蕃","id":75196,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["满目风埃顿尔清，祇缘朝雨过林声。","兴乘政欲蝉连语，酒酽才胜一再行。","容我不应嗔醉卧，忆君还复有诗成。","定知今夜江东梦，梦炤冰溪雪鬓生。"],"title":"次韵程士和并帖元衡"}
