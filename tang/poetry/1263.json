{"author":"李白","id":1263,"strains":["平仄平仄仄，平平仄平平。","仄○平平仄，仄仄仄平○。","平平仄○平，仄仄○平平。","仄仄仄仄仄，平平仄平平。","○仄仄仄平，平平○仄平。","○平仄○仄，仄仄仄仄平。","平仄○仄仄，平平平仄平。","仄仄平仄仄，平○平仄平。","仄仄平仄○，平平平仄平。","平仄仄仄仄，仄仄仄仄平。","仄平平平平，平仄平仄平。","仄仄○○仄，○平平仄平。","仄仄仄平仄，平平平仄平。"],"paragraphs":["门有车马客，金鞍曜朱轮。","谓从丹霄落，乃是故乡亲。","呼儿埽中堂，坐客论悲辛。","对酒两不饮，停觞泪盈巾。","叹我万里游，飘飖三十春。","空谈霸王略，紫绶不挂身。","雄剑藏玉匣，阴符生素尘。","廓落无所合，流离湘水滨。","借问宗党间，多为泉下人。","生苦百战役，死托万鬼邻。","北风扬胡沙，埋翳周与秦。","大运且如此，苍穹宁匪仁。","恻怆竟何道？存亡任大钧。"],"title":"相和歌辞 门有车马客行"}
