{"author":"范浚","id":15988,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["川原恍若白崖天，屑玉轻明瑞有年。","折竹掀轰宵暗积，欺梅艳溢晓相鲜。","当知破耳冲风出，未似蒙头正昼眠。","杲日能怜有贫者，不须更作寄天笺。"],"title":"次韵侄端方喜雪"}
