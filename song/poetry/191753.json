{"author":"郭祥正","id":191753,"strains":["仄仄平仄仄平仄，平平仄平仄仄仄。","平平仄仄仄仄平，平平仄仄平仄仄。","仄平平○？平○，仄仄仄○平仄仄。","仄仄仄仄○仄仄，仄平平仄平平仄。","仄平仄仄仄仄仄，平仄仄平仄仄仄。","平平？仄仄平平，仄平平仄平平仄。","平仄平仄仄平仄，仄平仄仄平平仄。","仄平仄平平平平，平仄仄仄平仄平。","平平平仄仄仄仄，仄平仄仄平○平。","仄平○平仄仄仄，平平仄仄平平平。","平○平仄仄平○，平平仄平仄平仄。","仄平仄平平仄平，仄仄仄仄仄平平。","仄○仄平○仄平平仄，仄平仄仄平仄仄平○。"],"paragraphs":["古有名剑似秋水，龙盘虎拏焰欲起。","鸡林削铁不足言，昆吾百炼安足齿。","淬花曾莹䴙鹈膏，掉箾却敲鸾凤髓。","忆昔破敌如破竹，带霜飞渡桑干曲。","电光昼闪白日匿，魑魅走逃罔魉伏。","于今锈涩混铅刀，夜凉风雨青龙哭。","冰翼云淡雪花白，血痕冷剥苔花绿。","我来拔鞘秋风前，毛髪凛凛肝胆寒。","书生无用暂挂壁，夜来虎气腾重泉。","酒酣闻鸡起欲舞，明星错落银河旋。","吾闻神物不终藏，丰城紫氛斗牛旁。","及时与人成大功，岂肯弃置钝锋铓。","会当斩蛟深入吴潭里，不然仗汝西域击名王。"],"title":"古剑歌"}
