{"author":"杜甫","id":2667,"strains":["仄仄平仄平，○平仄平仄。","仄平仄仄平，仄仄仄仄仄。","仄平仄平仄，平仄○仄仄。","仄仄仄仄平，仄平仄平仄。","平平平平平，仄仄仄仄仄。","平仄平仄仄，平平仄平仄。","平平仄平仄，仄仄仄仄仄。","○平仄平平，平仄仄仄仄。","平平仄平仄，平仄○仄仄。","仄平平平平，仄仄平仄仄。","平平仄仄仄，仄仄平仄仄。","平仄仄平平，平平仄平仄。","平平仄平仄，仄仄仄平仄。","○仄仄平平，平平仄平仄。","平平仄仄仄，仄平平仄仄。","平平仄平平，仄○仄平仄。"],"paragraphs":["昔谒华盖君，深求洞宫脚。","玉棺已上天，白日亦寂莫。","暮升艮岑顶，巾几犹未却。","弟子四五人，入来泪俱落。","余时游名山，发轫在远壑。","良觌违夙愿，含凄向寥廓。","林昏罢幽磬，竟夜伏石阁。","王乔下天坛，微月映皓鹤。","晨溪向虚𫘝，归径行已昨。","岂辞青鞋胝，怅望金匕药。","东蒙赴旧隐，尚忆同志乐。","休事董先生，于今独萧索。","胡为客关塞，道意久衰薄。","妻子亦何人，丹砂负前诺。","虽悲鬒发变，未忧筋力弱。","扶藜望清秋，有兴入庐霍。"],"title":"昔游"}
