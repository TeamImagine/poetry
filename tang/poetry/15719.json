{"author":"白居易","id":15719,"strains":["仄平仄仄○平○，仄仄平平仄仄平。","仄平仄仄平平仄，平仄○平仄仄平。","仄平仄仄平平仄，平仄○○仄仄○。","○仄○平平仄仄，仄○平仄仄平平。"],"paragraphs":["阁前下马思裴回，第二房门手自开。","昔为白面书郎去，今作苍须赞善来。","吏人不识多新补，松竹相亲是旧栽。","应有题墙名姓在，试将衫袖拂尘埃。"],"title":"重过秘书旧房因题长句"}
