{"author":"郑獬","id":181867,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["梢梢十幅健帆风，大醉长歌下浙东。","甲乙未能求将相，诗书多是误英雄。","百年尽寄闲心外，万事都抛冷笑中。","白面书生少奇策，不知谁建太平功。"],"title":"送郭元之东下"}
