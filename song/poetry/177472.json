{"author":"王禹偁","id":177472,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄仄平。"],"paragraphs":["乾元门上赭袍光，雉扇初开散御香。","郊祀一千年运祚，赦书三万里封疆。","人间草木霑皇泽，天上咸韶送寿觞。","惆怅昔年曾侍从，而今翻似鼠拖肠。"],"title":"南郊大礼诗  其六"}
