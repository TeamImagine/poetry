{"author":"李流谦","id":30987,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["再见三池已旧游，向来交臂锦江头。","味融实际冰河泮，心印微言水月秋。","虽作燕鸿犹邂逅，故应蓬梗合漂浮。","相思别后才余梦，身在刀州望梓州。"],"title":"送冯夏卿"}
