{"author":"陆游","id":42607,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["吴中秋晚气犹和，疾竖其如此老何。","鸟语渐稀人睡美，木阴初薄夕阳多。","扫园日日成幽趣，抚枕时时亦浩歌。","车辙久空君勿叹，文殊自解问维摩。"],"title":"秋晚幽居"}
