{"author":"白居易","id":15466,"strains":["仄仄仄平平，仄平平仄仄。","平平仄仄平，平仄平平仄。","平平平仄仄，仄平仄仄仄。","仄平仄仄平，平仄○○仄。","仄平仄仄仄，平仄平平仄。","仄仄仄平平，平平仄平仄。","○○仄○仄，仄仄平仄仄。","仄平平仄平，仄○平平仄。"],"paragraphs":["乐往必悲生，泰来由否极。","谁言此数然，吾道何终塞。","尝求詹尹卜，拂龟竟默默。","亦曾仰问天，天但苍苍色。","自兹唯委命，名利心双息。","近日转安闲，乡园亦休忆。","回看世间苦，苦在求不得。","我今无所求，庶离忧悲域。"],"title":"遣怀"}
