{"author":"苏辙","id":198237,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄平平。"],"paragraphs":["老去生经废不行，镜中白发见空惊。","解将冲气通枯指，易甚新阳发旧茎。","一悟少年难久恃，不妨多病却长生。","文章缪忝追前辈，服食从来亦强名。"],"title":"次韵张君病起二首  其二"}
