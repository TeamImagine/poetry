{"author":"许敬宗","id":12546,"strains":["仄仄平平仄，平平仄仄○。","平平平仄仄，平仄仄平平。","平○平平仄，平平仄仄平。","仄仄平平○，平仄仄平○。","平○平○仄，○仄仄○平。","仄仄平平仄，平仄仄平平。","平平仄平仄，○仄仄平平。","仄仄平平仄，平平仄仄平。"],"paragraphs":["玉露交珠网，金风度绮钱。","昆明秋景淡，岐岫落霞然。","辞燕归寒海，来鸿出远天。","叶动罗帷飏，花映绣裳鲜。","规空升暗魄，笼野散轻烟。","鹊度林光起，凫没水文圆。","无机络秋纬，如管奏寒蝉。","乃眷情何极，宸襟豫有旃。"],"title":"奉和秋日即目应制"}
