{"author":"林滋","id":24578,"strains":["平平仄仄平仄平，仄仄仄仄平平平。","仄仄○平仄平仄，仄仄仄○○平平。","仄仄平平○仄平，平○平仄仄○平。","平○仄仄仄平仄，？仄仄平平○平。","平平仄仄○仄平，平平仄仄平平平。","平平仄仄○平仄，仄仄仄平平仄平。","平仄仄平仄平仄，仄仄仄仄平平平。","○平仄仄仄仄仄，仄仄平平平仄平。"],"paragraphs":["兹山突出何怪奇，上有万状无凡姿。","大者嶙峋若奔兕，小者{山/垒}嵬如婴儿。","玉柱金茎相拄枝，干空逾碧势参差。","虚中始讶巨灵擘，阧处乍惊愚叟移。","萝烟石月相蔽亏，天风袅袅猿咿咿。","龙潭万古喷飞溜，虎穴几人能得窥。","吁予比年爱灵境，到此始觉魂神驰。","如何独得百丈索，直上高峰抛俗羁。"],"title":"望九华山"}
