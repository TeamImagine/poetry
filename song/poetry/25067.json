{"author":"王十朋","id":25067,"strains":["平平○平平仄平，平○仄平仄仄○。","平平仄仄平仄仄，仄仄仄仄平平平。","平平仄仄平仄仄，平仄仄仄平平平。","平平平仄平仄仄，仄仄仄仄平平平。","平平仄仄仄平○，仄仄仄平平仄平。","平平仄仄仄仄仄，仄○仄仄○平平。","仄平平仄仄平仄，平平平仄平平平。","平平仄仄仄仄仄，仄仄仄仄平平平。","平○仄仄平仄○，仄仄仄仄平平平。","平○仄仄平仄仄，仄仄平仄平平平。","平○平仄仄仄仄，仄仄平平仄仄平。","平平仄仄仄平○，仄平仄仄平○平。"],"paragraphs":["欹眠听诗韩喜侯，锋难与争剑铸欧。","铃斋浅陋无处著，挂在缥缈之飞楼。","兹楼久欠诗酒味，天遣我辈来遐陬。","尘埃聊用文字洗，瓦砾遂获琼瑶酬。","宾朋未赏合开燕，老病欲登宜杖鸠。","清风酌别记霅水，制胜领客思夔州。","一江明月楚东醉，全家终日蓬莱游。","南来不谓有此境，四顾亦足穷吾眸。","朝看日出闽海峤，夜望斗插泉山头。","端如虢郡风月送，不比巴岳乾坤浮。","登临怀古甫白适，赋咏联珠产巩年。","私心窃慕范文正，后天下乐先其忧。"],"title":"诸公和诗复用前韵"}
