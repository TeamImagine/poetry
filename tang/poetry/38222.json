{"author":"郭求","id":38222,"strains":["仄仄平○仄，平平仄仄平。","平平○仄仄，仄仄仄平平。","平仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["旭日升溟海，芳枝散曙烟。","温仁临树久，煦妪在条偏。","阳德符君惠，嘉名表圣年。","若承恩渥厚，常属栋梁贤。","生植虽依地，光华只信天。","不才堪仄陋，徒望向荣先。"],"title":"日暖万年枝"}
