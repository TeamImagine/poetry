{"author":"卫宗武","id":133681,"strains":["仄仄平仄○仄平，平仄仄仄平平平。","平平平○平仄仄，平仄仄平平仄平。","○○平仄仄平仄，平仄仄仄平仄平。","平平仄仄仄仄仄，仄平仄仄平仄平。","平平仄仄仄仄仄，平仄仄仄平平平。","仄平平○○仄仄，平平仄仄○平平。","○平平仄平仄仄，仄仄仄仄仄平平。","平平平仄平仄仄，仄仄○仄平平平。","平平仄仄仄平仄，○仄平仄平平平。","仄平仄仄仄平仄，平平仄仄平平平。","平平○仄仄平仄，平○平仄平平平。","仄○仄仄仄平仄，平仄仄仄○○平。","仄平仄仄仄仄仄平仄，仄仄平仄仄仄平平平。"],"paragraphs":["卉木摇落如齿牙，红紫净尽无浮花。","秋芳俄从天上至，人世有香谁敢夸。","累累金粟叠为蕊，风韵别自成一家。","葱葱绿玉不改色，岁寒气节何以加。","滋荣岂但压众植，纤巧直可凌春华。","一枝才折闻四表，芬敷发达其无涯。","看花花好时亦好，到眼不觉忘声嗟。","君家乔木知几载，世世封植今弥嘉。","来章璀璨耀珠璧，行墨遒劲飞龙蛇。","我营小圃富灵种，丹犀列树尤豪奢。","虚堂中夜忽生白，扶疏清影来窗纱。","世间万事等尘土，何苦闭缩如藏蜗。","只今有酒烂醉广寒下，但恨无鼓可作渔阳挝。"],"title":"赓南塘桂吟"}
