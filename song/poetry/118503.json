{"author":"张侃","id":118503,"strains":["仄平平仄仄，平平平仄平。","平平○仄平，仄仄平○平。","仄平平平平，平平平平平。","平平平仄平，平仄平仄平。","仄平平平仄，仄仄仄平○。","平平平仄仄，平仄平○平。","仄平仄平仄，平仄○○○。","平○○仄仄，仄仄平平平。"],"paragraphs":["小园虽偪仄，堂成春告残。","群山当目前，翠色烟中繁。","隔堤多垂杨，纷纷风前翻。","畦夫为予言，宜插秋牡丹。","既无倾城艳，亦可酒筵看。","根株虽脆弱，千叶攒中单。","夕阳媚晴水，红湿回轻澜。","休从殷七七，染法成欺暪。"],"title":"秋日闲居十首  其一○"}
