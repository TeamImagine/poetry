{"author":"释行海","id":145892,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["天涯彼此一闲身，同看梅花几度春。","寒怕山川行色近，夜围灯火别情真。","君还西上当何日，我欲东归未有因。","乡社只今寥落甚，岂堪相送老成人。"],"title":"送无作上人之四明  其二"}
