{"author":"苏泂","id":95929,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["风林缥缈有如无，烟树重重直爱渠。","今我时光能有几，古人诗兴已无余。","又随箬舫冲潮去，未结茅斋并水居。","旅馆萧条厨传少，江妃来遗一双鱼。"],"title":"遣兴"}
