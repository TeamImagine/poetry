{"author":"高翥","id":97473,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平仄仄平，仄平平仄仄平平。","仄平仄仄平平仄，仄仄平平仄仄平。"],"paragraphs":["自在嬉游遍四方，不曾孤负独春光。","醉眠芳草衣裳冷，笑嚼名花齿颊香。","既是烟霞令久任，岂应风月断来章。","故人尚有闲情不，相伴湖边举一觞。"],"title":"清明日约宋正甫黄行之兄弟为东湖之集"}
