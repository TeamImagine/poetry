{"author":"王洋","id":251214,"strains":["平平仄仄平仄平，○仄仄平平仄平。","仄○仄仄平平仄，平平仄仄平○平。","平平仄仄仄仄仄，平仄平平仄○仄。","仄○仄仄平平平，仄仄○平平仄仄。","○平仄仄○平仄，仄仄平平仄平仄。","仄○仄仄平仄平，○仄仄○○仄仄。"],"paragraphs":["纷纷郁郁烟结扉，传道老何孙子归。","褓中不作婴儿泣，芝兰共见生庭闱。","于公决狱德莫比，今日何公亦如此。","掌中送此麒麟儿，不是如来须孔子。","长儿本自长沙得，骥子生孙定奇特。","未论玉骨秋水神，闻说已传汤饼色。"],"title":"贺生孙诗"}
