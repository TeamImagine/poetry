{"author":"周紫芝","id":241315,"strains":["平平仄仄仄仄○，平仄仄平○仄平。","○平仄仄仄平仄，仄仄仄平平○平。","仄平平仄仄仄仄，仄平仄平平仄平。","平平仄仄仄平仄，平仄仄平平仄平。","平平平仄○平仄，仄○平平仄平仄。","仄仄平平仄仄平，平仄平平仄平仄。","仄平仄仄仄平平，仄平平仄平○仄。","○平仄仄仄仄平，仄平平仄仄平平。","仄仄仄仄仄仄仄，平平仄仄平○○。","仄平仄平平仄仄，仄仄平平仄平仄。","仄仄平仄平仄平，○仄平平仄平仄。","平平仄仄平仄○，平仄○平仄平仄。"],"paragraphs":["名驹汗血久不闻，天遣两苏空马群。","当时二十出西蜀，已说贾生能过秦。","玉堂词翰不起草，建隆以来能几人。","功名后世只忠谠，流落一生常苦辛。","心知才大难为用，小折波涛入嘲弄。","偶结江边一把茅，来作黄州十年梦。","劝君慎勿剪柔柯，雪堂杨柳公亲种。","扁舟夜入赤壁江，手持杯酒酹周郎。","酒醒月落赋已就，东方欲白天相将。","迩来不知谁好事，尽写公诗画图里。","短轴虽在人已亡，空着江波接天起。","浮云灭尽名不磨，千古长流似江水。"],"title":"题齐安新刻雪堂图"}
