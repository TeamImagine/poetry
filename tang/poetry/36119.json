{"author":"胡宿","id":36119,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雨压残红一夜凋，晓来帘外正飘摇。","数枝翠叶空相对，万片香魂不可招。","长乐梦回春寂寂，武陵人去水迢迢。","愁将玉笛传遗恨，苦被芳风透绮寮。"],"title":"残花"}
