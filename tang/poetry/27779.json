{"author":"皮日休","id":27779,"strains":["平仄平平仄，仄仄仄仄平。","平平平仄仄，平仄仄仄平。","仄仄仄仄仄，○平平仄平。","平平仄仄仄，平仄平仄平。","仄仄仄仄仄，仄平平平仄。","仄仄仄仄仄，仄平平平平。","仄仄仄平○，○平平仄平。","平平仄仄仄，仄仄○平○。","仄仄仄仄仄，平平平平平。","仄仄仄仄○，仄平仄平平。","仄○平平仄，仄仄平仄○。","仄仄仄仄○，平平平平平。","仄仄仄仄仄，仄仄平平平。","仄平仄平仄，平仄○仄平。","？？仄仄仄，平平平仄○。","仄平仄平仄，仄仄仄平平。","平平仄仄仄，仄仄平平平。","仄平仄仄平，仄仄○○平。","平平仄仄仄，仄仄平仄平。","平仄仄仄仄，仄仄平○平。","仄仄仄仄仄，仄○平○平。","平平平平仄，平仄平平平。","仄仄仄仄仄，○平○平平。","仄平仄平仄，仄仄仄平平。"],"paragraphs":["头戴华阳帽，手拄大夏筇。","清晨陪道侣，来上缥缈峰。","带露齅药蔓，和云寻鹿踪。","时惊{鼠冋}{鼠令}鼠，飞上千丈松。","翠壁内有室，叩之虚{石宫}{隆/石}。","古穴下彻海，视之寒鸿蒙。","遇歇有佳思，缘危无倦容。","须臾到绝顶，似鸟穿樊笼。","恐足蹈海日，疑身凌天风。","众岫点巨浸，四方接圆穹。","似将青螺髻，撒在明月中。","片白作越分，孤岚为吴宫。","一阵叆叇气，隐隐生湖东。","激雷与波起，狂电将日红。","礊礊雨点大，金髇轰下空。","暴光隔云闪，髣髴亘天龙。","连拳百丈尾，下拔湖之洪。","捽为一雪山，欲与昭回通。","移时却{扌窟}下，细碎衡与嵩。","神物谅不测，绝境尤难穷。","杖策下返照，渐闻仙观钟。","烟波𣸣肌骨，云壑阗心胸。","竟死爱未足，当生且欢逢。","不然把天爵，自拜太湖公。"],"title":"太湖诗 缥缈峰"}
