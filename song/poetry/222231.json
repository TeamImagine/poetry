{"author":"释重显","id":222231,"strains":["平平平仄仄○仄，仄仄平平仄平仄。","仄○仄平平仄平，平仄平平仄平仄。","平平仄仄平平平，仄仄平平平仄仄。","仄仄平平仄仄平，平○仄仄平平仄。","平仄仄平平仄仄○仄○，平仄○仄○平平。","平仄仄仄仄平仄仄平平仄，仄平仄仄平平平。","平○仄○平平仄，仄平平平仄平仄。","仄仄平○仄仄平，平○仄仄平○仄。","○仄○平平仄平，仄仄平平○平仄。"],"paragraphs":["双莲亭上送行客，菡萏清香散秋色。","野兴断山云片高，孤影澄江月华白。","希声险绝堪谁知，大道机存曾未可。","纵辟天常立下风，安教类变丛流火。","君不见梁兮阖国难滞留，千古遗恨空悠悠。","君又不见魏兮小桂生寒翠，一花对雪开无休。","微禅亦并联芳驾，德星文星仰萧洒。","物外情深不等闲，环中趣别非轻舍。","相访从容为我言，屈指多求更何者。"],"title":"送微文章"}
