{"author":"杜甫","id":3767,"strains":["仄仄平平仄，○平仄仄平。","仄○平仄仄，仄仄仄平平。","仄仄○平仄，平平仄仄○。","○平仄平仄，仄仄仄平平。","仄仄平平仄，○平仄仄○。","平○仄平仄，仄仄仄平平。"],"paragraphs":["觅句新知律，摊书解满床。","试吟青玉案，莫羡紫罗囊。","假日从时饮，明年共我长。","应须饱经术，已似爱文章。","十五男儿志，三千弟子行。","曾参与游夏，达者得升堂。"],"title":"又示宗武"}
