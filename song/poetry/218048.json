{"author":"宋肇","id":218048,"strains":["平平仄仄仄仄平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["初寻磴道踏雪烟，渐引茅檐屋数椽。","江影动摇波面日，山光隠见峡中天。","放怀樽酒凭栏客，回首弦歌趁市船。","要与舟人同此乐，移花种竹满檐前。"],"title":"三峡堂  其二"}
