{"author":"杨万里","id":44918,"strains":["仄仄仄仄平平仄，仄仄仄仄○仄仄。","平平仄仄仄仄仄，仄○○仄仄平仄。","仄平仄仄仄○平，平平平仄仄平平。","○平仄仄仄○仄，仄平仄仄平平仄。","仄○仄仄仄平○，平平○仄仄平平。","仄○○平仄仄仄，仄平仄仄仄仄仄。","○平仄平仄仄平，仄平平仄仄仄平。"],"paragraphs":["九月九日今朝是，五里十里正未已。","良辰美景只自美，不如且著黑棋子。","浊醪不贱有如无，黄花新寄绝交书。","三年客里两重九，去年却得登高友。","醉吟岳麓道林间，天风吹帽挂君山。","倒骑蹇馿下绝顶，眼花几落贾谊井。","如今悔狂亦懒游，不嫌清坐独醒休。"],"title":"九日落莫忆同施少才集长沙"}
