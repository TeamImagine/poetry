{"author":"沈辽","id":189378,"strains":["仄仄仄仄仄，仄平平平平。","仄平仄平平，？○仄平平。","仄仄平仄仄，仄仄平平平。","平○仄平仄，仄平平○平。","仄平平仄仄，平平平平平。","○平仄平仄，平仄仄仄平。","仄平○平仄，仄仄仄平平。","平○仄平仄，平仄仄平平。"],"paragraphs":["少小讽二典，已知崇山遥。","朅来澧川溪，迺更识岧嶤。","始咏皇国盛，土宇包前朝。","荒徼抚民社，置官颁教条。","顿惊羁旅迹，舟车任飘飘。","中吴五千里，冲涉信已辽。","使人重增念，郁结自无聊。","何当奋归棹，江汉水迢迢。"],"title":"崇山"}
