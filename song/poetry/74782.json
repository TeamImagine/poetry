{"author":"赵蕃","id":74782,"strains":["仄仄仄平平，平平仄○平。","平平平仄仄，平仄仄平○。","仄仄平平仄，平平平仄平。","仄平平仄仄，平平仄平平。","平仄平平仄，平○仄仄○。","平平仄○仄，仄仄仄平平。","仄仄平平仄，○平仄仄平。","○○平仄仄，仄仄仄平平。","仄仄○○仄，平平○仄平。","○平平仄仄，○仄仄平平。"],"paragraphs":["野寺已黄昏，高轩辱过门。","交游夫岂乏，情义独能敦。","我已家声愧，君今风气存。","一官何未试，多鸡亦成屯。","诗本吾家事，经从达者论。","明知有传受，未易测渊源。","近访湖边宅，犹余涨水痕。","如闻江上郡，欲觅隠居园。","邂逅空题句，飘零难具言。","折梅无以赠，三嗅鬓霜繁。"],"title":"寄黄子耕"}
