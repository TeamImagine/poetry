{"author":"李颀","id":53937,"strains":["平平仄仄仄，仄仄平平平。","仄仄平○仄，仄平○仄平。","平平仄平仄，平仄平平平。","平仄仄平仄，平平平仄平。","○平仄平仄，仄仄平平平。","仄仄平平仄，仄平平仄平。","仄平仄平仄，平仄仄仄平。","仄仄仄○仄，平平平仄平。","仄平仄平仄，平仄○平平。","仄仄仄平仄，平平平仄平。"],"paragraphs":["名高不择仕，委世随虚舟。","小邑常叹屈，故乡行可游。","青枫半村户，香稻盈田畴。","为政日清净，何人同海鸥。","摇巾北林夕，把菊东山秋。","对酒池云满，向家湖水流。","岸阴止鸣鹄，山色映潜虬。","靡靡俗中理，萧萧川上幽。","昔年至吴郡，常隐临江楼。","我有一书札，因之芳杜洲。"],"title":"寄万齐融"}
