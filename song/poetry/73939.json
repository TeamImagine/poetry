{"author":"赵蕃","id":73939,"strains":["仄仄仄平平，平平仄仄平。","平平平仄仄，平仄仄平平。","仄仄仄仄仄，平平平仄平。","平平仄平仄，仄仄仄仄平。"],"paragraphs":["有竹似吾家，无梅觉欠花。","移将香索莫，来伴绿交加。","好事适馈酒，诗情仍得茶。","相过况非远，胜处莫令赊。"],"title":"植梅一株于厅事之后招丞及明叔同观倪严二先辈送酒陈簿送茶因以成集"}
