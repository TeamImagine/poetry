{"author":"吕南公","id":208738,"strains":["仄平平仄仄平平，仄仄平平仄仄平。","仄平仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["贵池亭下浪如山，触拨愁根阻檝间。","眼为故人成北望，梦知乡路数东还。","此生太半沦忧患，万事何时脱险艰。","不敢临流更窥影，便疑秋鬓已斑斑。"],"title":"池口阻风奉寄唐杰"}
