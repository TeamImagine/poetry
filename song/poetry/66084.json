{"author":"陈傅良","id":66084,"strains":["平平平仄仄平平，平仄平平仄○平。","○仄仄平平仄仄，仄平平仄仄平平。","平平仄仄平平○，仄仄○平仄仄平。","平仄仄平平仄仄，○○平仄仄平仄。"],"paragraphs":["层云飞鸟共危栏，江汉朝宗万折盘。","王气信知千古盛，圣图元自九朝宽。","公余曳履探殊胜，酒罢磨崖记众懽。","衰惰不知能健否，相从河岱弄柔翰。"],"title":"上元日同京仲远赵德老罗春伯谢子肃访郭殿帅游凤凰山次韵"}
