{"author":"项安世","id":53820,"strains":["平平仄平仄，仄仄平仄平。","仄平仄仄仄，仄仄平平平。","平平仄平仄，仄仄平○○。","○平仄平仄，仄仄平平平。","平平仄仄仄，仄仄平仄○。","平平平仄○，仄仄平仄平。","仄平仄仄平，平仄○平平。","仄仄平仄仄，仄平平仄平。","仄平○仄平，仄仄仄仄平。","○仄平仄仄，平平平仄平。","○仄仄仄仄，平平○仄平。"],"paragraphs":["人言禹时柏，是否何必研。","要知是古物，少亦逾千年。","盘盘九龙子，脊尾何蜿蜒。","疏髯挟雷雨，瘦骨含风烟。","居然负世望，淡苦依老禅。","纷披苔藓中，偃息鱼鼓边。","不知亿万人，饥饿长呼天。","我欲笺上帝，六丁呼使前。","九龙分九州，各值所治田。","膏泽皆要足，阴晴无敢愆。","如此岂不善，天心应谓然。"],"title":"二十六日下山观胜业寺禹柏偃卧地上分为九枝"}
