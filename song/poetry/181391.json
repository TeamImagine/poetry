{"author":"王安石","id":181391,"strains":["仄仄仄○平仄仄，平平仄平仄仄仄。","平○仄平平仄○，仄仄仄平平仄仄。","仄仄○平仄仄平，平平仄仄仄○○。","仄平仄仄平平仄，○仄平○仄仄平。","平平仄仄○平仄，平仄平平○仄仄。","平平○仄仄平平，仄○仄仄○平仄。","仄仄平平仄仄○，平平平仄仄平平。","平仄平平仄平仄，○仄平平仄平仄。"],"paragraphs":["柳絮已将春去远，攀条弄芳畏晼晚。","忧患众兮欢乐鲜，一去可怜终不返。","日夕思归不得归，山川满目泪沾衣。","罼圭苑里西风起，叹息人间万事非。","寒声一夜传刁斗，云雪埋山苍兕吼。","诗成吟咏转凄凉，不如独坐空搔首。","漫漫胡天叫不闻，胡人高鼻动成群。","寒尽春生洛阳殿，回首何时复来见。"],"title":"胡笳十八拍十八首  其九"}
