{"author":"游清夫","id":128600,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["阅武堂前宿雨晴，柳营刁斗五更鸣。","风生貔虎夸身健，日射旌旗照眼明。","管领春光三月暮，雕镌诗句十分清。","折冲樽俎今余事，自有胸中十万兵。"],"title":"阅武喜晴和厉寺正韵"}
