{"author":"吕陶","id":186224,"strains":["仄仄平平仄，平○仄仄○。","平平仄平仄，仄仄仄平平。","仄仄○平○，平平仄仄平。","仄○平○仄，○仄平平平。","仄仄平平仄，平平仄仄平。","平平仄仄仄，仄仄仄平平。","仄仄平平仄，平○仄仄平。","平平平○仄，平仄仄平平。","仄仄○平仄，平平仄仄平。","仄平平仄仄，仄仄仄平平。"],"paragraphs":["积有儒林望，聊从使节行。","髙文自经纬，壮志欲澄清。","地镇三峨重，江波万里平。","阔难求畛域，深不为功名。","吉象光图籍，祥风卷旆旌。","巢阿赡鳯彩，运海见鹏程。","事外神锋晦，胸中宝鉴明。","渊源千虑极，肝胆一言倾。","德业期康济，咨询属老成。","定知前席对，有以泽群生。"],"title":"送俞漕"}
