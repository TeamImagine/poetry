{"author":"李光","id":236157,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["路接蓬瀛日景迟，尘心消尽忘归期。","雨余荒草侵三径，风起微澜皱一池。","晚色远涵残照外，春光欲近禁烟时。","黄鹂不肯檐间语，隔叶相呼过别枝。"],"title":"二月三日作真率会游载酒堂呈坐客  其二"}
