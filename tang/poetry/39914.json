{"author":"皎然","id":39914,"strains":["平仄平仄平，平平仄○仄。","仄仄平仄平，仄仄仄平仄。","平仄平仄仄，平平仄○仄。","平平平仄仄，平仄○平仄。","仄○平仄平，仄平平平仄。","平○仄仄仄，平仄平平仄。","○平平平仄，平平仄仄仄。","平仄平仄仄，○○○○仄。","平平仄平平，平仄仄平仄。","仄仄平仄平，○平仄平仄。","平平平仄仄，仄仄平平仄。"],"paragraphs":["晨起峰顶心，怀人望空碧。","扫雪开寺门，洒水净僧席。","言笑形外阻，风仪想中觌。","驰心惊叶动，倾耳闻泉滴。","岂虑咆虎逢，乍疑崩湍隔。","前期或不顾，知尔隳常格。","如今谁山下，秋霖步淅沥。","吾亦聊自得，行禅荷轻策。","松声畅幽情，山意导遐迹。","举目无世人，题诗足奇石。","贫山何所有，特此邀来客。"],"title":"妙喜寺高房期灵澈上人不至重招之一首"}
