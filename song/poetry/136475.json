{"author":"胡仲弓","id":136475,"strains":["平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["元日山堂罗俎豆，潜知木主亦悲辛。","土瓜溪笋非乡物，脔肉村醪拟降神。","尽日闲门无贺客，侵晨官道有行人。","喜将弟妹同漂梗，彩服团栾寿老亲。"],"title":"元日"}
