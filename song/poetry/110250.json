{"author":"刘克庄","id":110250,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["犹记垂髫到此山，重游客鬓已雕残。","寺经水后增轮奂，僧比年时减钵单。","绝壑云兴潭影黑，疏林霜下叶声干。","平生酷嗜朱翁字，细看荒碑倚石栏。"],"title":"黄檗寺一首"}
