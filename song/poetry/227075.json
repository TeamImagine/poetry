{"author":"滕茂实","id":227075,"strains":["仄仄平平仄仄平，平平平仄仄平平。","平平平仄仄平仄，仄仄仄平平仄平。","仄仄平仄平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["过雨盘蔬日日新，从今休叹庾郎贫。","寒虀安取咄嗟办，火食不忧生苑邻。","野苋何施虽可鄙，美芹欲献去无因。","干戈万里风尘晦，惭愧平生肉食人。"],"title":"雨后蔬盘可喜偶成"}
