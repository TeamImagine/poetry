{"author":"贺铸","id":212941,"strains":["平仄仄平仄，平平平仄平。","平平仄平仄，仄仄仄平平。","仄仄仄平仄，平平平仄平。","仄平仄仄仄，平平○仄平。","○平仄平平，仄仄○平平。","平仄仄平○，平平平仄平。","平平仄仄仄，仄仄平平平。","平平仄仄平，仄仄平仄○。","○平仄仄仄，仄仄仄仄平。","仄仄仄平仄，仄平平仄○。","仄仄平平仄，仄仄平平平。"],"paragraphs":["穷巷厌多雨，颓垣藜藿生。","蜩螗饱风露，晏景一何清。","坐指岁芳歇，羁人心骨惊。","所怀不可见，东州闻政声。","三年但弦歌，百里称神明。","风月动高兴，诗章时一鸣。","天葩落健笔，直与春工争。","浑河失故渠，怒水方纵横。","难凭束苇济，跬步万里程。","梦想不知远，笑谈何可并。","赖有西飞翰，尺纸缄驰情。"],"title":"寄杜邯郸"}
