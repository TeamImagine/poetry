{"author":"苏轼","id":195109,"strains":["平平仄仄平○仄，仄仄○平仄平仄。","平平仄平平仄平，平仄○平仄平仄。","仄平平仄仄平仄，仄仄仄平平仄仄。","平平平仄仄仄仄，仄仄平平仄平仄。","仄平仄仄平平平，仄平仄仄平平仄。","仄平仄平○平仄，仄仄平平○仄仄。","平○仄仄仄仄平，平仄平平仄平仄。","仄仄仄平平仄平，平仄平平平仄仄。"],"paragraphs":["荆溪父老愁三害，下斩长蛟本无赖。","平生倔强韩退之，文字犹为鳄鱼戒。","石门之役万金耳，首鼠不为吾已隘。","江湖开塞古有数，两鹄飞来告成坏。","劝农使者非常人，一言已破黎民骇。","上饶使君更超轶，坐睨浮山如累块。","髯张乃我结袜生，诗酒淋漓出狂怪。","我作水衡君作丞，他日归朝同此拜。"],"title":"与叶淳老侯敦夫张秉道同相视新河秉道有诗次韵二首  其二"}
