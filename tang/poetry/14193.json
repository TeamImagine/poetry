{"author":"元稹","id":14193,"strains":["仄仄平平仄，仄平平平仄。","仄平仄仄平，平仄仄平仄。","平仄仄仄平，平仄○仄仄。","仄仄平仄○，仄平平仄仄。","○○仄仄仄，平平仄平仄。","仄仄平仄平，平平仄○仄。","仄平平平仄，平仄仄平仄。","仄仄平仄平，平仄平仄仄。","平仄仄平仄，平平仄平仄。","仄平仄平平，仄仄○仄仄。","仄仄仄平平，平平仄○仄。","仄○平○平，仄仄平平仄。","平平平仄平，仄仄平○仄。","仄仄仄仄仄，平平仄平仄。","○○仄平平，平平仄平仄。","平平平仄平，平○○平仄。"],"paragraphs":["不识吴生面，久知吴生道。","迹虽染世名，心本奉天老。","雌一守命门，回九填血脑。","委气荣卫和，咽津颜色好。","传闻共甲子，衰隤尽枯[槁]。","独有冰雪容，纤华夺鲜缟。","问人何能尔，吴实旷怀抱。","弁冕徒挂身，身外非所宝。","伊予固童昧，希真亦云早。","石坛玉晨尊，昼夜长自埽。","密印视丹田，游神梦三岛。","万过黄庭经，一食青精稻。","冥搜方朔桃，结念安期枣。","绿发幸未改，丹诚自能保。","行当摆尘缨，吴门事探讨。","君为先此词，终期搴瑶草。"],"title":"和乐天赠吴丹"}
