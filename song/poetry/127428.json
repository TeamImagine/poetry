{"author":"方岳","id":127428,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄平平平仄仄，平平平仄仄平平。","仄平平仄平平仄，平仄平平平仄平。"],"paragraphs":["未到山阴兴已阑，相传道路正间关。","故人坐隔月千里，老宿肯分云半间。","有客谁家无白酒，能诗何处不青山。","一声啼鸟长廊静，花落花开春自闲。"],"title":"乙酉岁游浙中道闻盗起霅川遂寓珠溪"}
