{"author":"杨公远","id":151129,"strains":["仄仄平平仄平仄，平平仄仄平平仄。","仄平仄仄仄平平，仄仄仄平平仄仄。","仄仄平平仄仄平，仄平平仄平平仄。","平平仄仄仄平平，仄仄平平平仄仄。"],"paragraphs":["疏影横斜水清浅，冰容不比寻常见。","若非采石谪仙魂，定是汨罗骚客面。","鹤膝枝低俯镜奁，鸭头波静澄江练。","凭谁说与老孤山，敢续君诗君莫厌。"],"title":"偶得李竹屋居士摘和靖先生梅诗四联演成八韵句工而韵险似难继和愧不自揣僭敢续貂珠玉在傍觉我形秽  其一"}
