{"author":"胡宿","id":244126,"strains":["平仄平平仄仄平，仄平平仄仄平平。","平平仄仄仄平仄，平仄平平仄仄平。","平仄平平平仄仄，平平平仄仄平平。","平平仄仄平仄仄，平仄平平仄仄平。"],"paragraphs":["铜狄严扉大帝家，雨回天气湛春华。","墙头落景半规日，楼外余晖几叠霞。","风近天渊闻鬭鸭，烟开宫树见栖鸦。","端门漏密长廓静，时见香英坠砌花。"],"title":"和邃卿馆中晚入"}
