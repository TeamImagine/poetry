{"author":"杨万里","id":48765,"strains":["仄仄平平仄平仄，仄仄平平仄平仄。","仄仄平仄仄平平，仄平仄平仄平仄。","○平仄平平仄平，○平仄仄仄仄平。","平○仄仄仄仄仄，仄仄平平仄仄○。","平○仄仄○○仄，○仄平平仄平仄。","仄仄平○仄仄平，仄仄平平仄平仄。"],"paragraphs":["罨画溪头老诗伯，夜榜仙槎郁林石。","要令南斗避文星，却归北辰捧天极。","顷逢桂江双鲤鱼，殷勤两寄尺素书。","山长水远到不到，未必韦郎迹也疏。","书中只有相思字，更及融州一寒士。","泮水曾参冷似冰，等待春风放桃李。"],"title":"寄吴宜之"}
