{"author":"韩淲","id":86520,"strains":["仄仄仄平仄，仄仄平平平。","仄○仄仄仄，仄仄平仄平。","平平平平仄，平平○平平。","仄○仄仄平，仄仄仄仄平。","○仄仄○仄，平平仄平平。","○仄平仄仄，○平仄平平。","平平仄仄仄，平仄平仄平。"],"paragraphs":["日夕北风起，叩角何悲哉。","所思不可见，只有飞雪来。","林声方凄冽，溪光正徘徊。","短衣挽莫前，匣镜那忍开。","空对翠屏晚，寒云遶南台。","茶灶煴宿火，禅龛拂新埃。","江东忆李白，今古同此怀。"],"title":"和江文通拟休上人诗韵"}
