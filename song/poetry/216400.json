{"author":"张耒","id":216400,"strains":["平平仄仄仄仄平，仄仄平平仄仄平。","平仄仄平平仄仄，平平仄仄平平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["相逢握手便忘形，射策天门尽弟兄。","浮世有谁尊道义，青衫自笑为功名。","高谈未尽胸中意，作别犹如梦后惊。","半夜叩门投野寺，天寒孤月更分明。"],"title":"离天长寄周重实"}
