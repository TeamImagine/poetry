{"author":"苏轼","id":194799,"strains":["平平仄平仄，仄仄平平平。","平平平仄仄，仄仄平仄平。","平平仄○仄，仄仄平仄平。","○平仄平仄，平仄○平平。","平平仄平仄，平仄平平平。","平平○平仄，仄仄平平平。","仄平仄平平，仄仄仄仄平。","○平平仄仄，仄仄仄仄平。","平○仄仄仄，仄○平仄平。","○平仄仄仄，仄仄平平平。"],"paragraphs":["衡门老苔藓，竹柏千兵屯。","开樽邀落日，未对乌鸟言。","清风举吹籁，散乱书帙翻。","传呼一何急，人马从车奔。","贫居少宾客，邻妇窥篱藩。","墙头过春酒，绿泛田家盆。","比来伏青蒲，坐捉白兽樽。","王猷修润色，亦有簿领烦。","朝廷贵二陆，屡闻天语温。","犹能整笔阵，愧我非韩孙。"],"title":"用王巩韵赠其侄震"}
