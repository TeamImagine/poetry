{"author":"陆游","id":36369,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["绿树阴阴小岭西，一翁二子自扶携。","雨前芳嫩初浮碗，腊脚清醇旋拆泥。","本欲省缘行买饼，未能去杀尚烹鸡。","弄桡莫便寻归路，湖静无风日未低。"],"title":"梅仙坞小隐"}
