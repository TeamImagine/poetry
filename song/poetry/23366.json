{"author":"王十朋","id":23366,"strains":["平仄仄平仄，平平平仄平。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["今夕果何夕，章华台畔舟。","诗成天作纸，帘卷月为钩。","蜡炬知何喜，乡心未免忧。","家书随雁足，两月到荆州。"],"title":"十月四日宿于沙市舟中卷帘忽见新月天色如水乡思凄然得诗一联云诗成天作纸帘卷月为钩连夕烛有花至六日家书来自临安足成一篇寄二弟"}
