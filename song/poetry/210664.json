{"author":"杨亿","id":210664,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["垂髫婉娈便能文，骥子兰筋迥不群。","南国生刍人比玉，梁园修竹赋凌云。","堵墙看试三公府，反哺知千万乘君。","赐告归宁来别我，亭皋木叶正纷纷。"],"title":"晏殊奉礼归宁"}
