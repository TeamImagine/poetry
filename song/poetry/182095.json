{"author":"强至","id":182095,"strains":["仄仄仄平平，仄平仄仄仄。","仄仄平仄平，仄仄仄仄仄。","仄平平平平，仄仄仄仄仄。","○仄仄○仄，仄仄仄平仄。","平平仄仄平，仄仄仄平仄。","平○仄平仄，平平平仄仄。","仄仄仄平仄，平平仄平仄。","平平平○平，○仄仄仄仄。","仄平仄仄平，仄仄平仄仄。","仄仄仄平仄，○○仄仄仄。","仄仄仄平仄，仄仄仄平仄。","仄平仄仄平，仄平仄仄仄。","平○仄仄仄，仄○仄平仄。","仄平平平平，平仄仄平○。","仄仄仄平仄，平仄仄平○。","平仄仄仄仄，平平仄平仄。","仄仄仄平平，平平平仄仄。","仄仄仄仄仄，平仄○平仄。"],"paragraphs":["忆昨枉君轩，始来就客邸。","尔仆方息肩，顾我遽屈体。","守阍前通名，倒屣出致礼。","相见吐论议，所学愈根柢。","徐为出巨编，彻若涉清济。","昏膜得篦刮，尘心逾易洗。","我亦露狂简，君曾不诃诋。","于时园正花，长日瓮盛醴。","插枝必满头，饮盏须露底。","未几踏归镫，相将洒别涕。","恋恋有情照，数数辱书扺。","自言困道途，仅能足盐米。","频吟口燥吻，久骑肉消髀。","首飞诗人蓬，肠苦孟郊荠。","学舍勉栖托，亨会复倾徯。","黄卷乐往圣，青襟列诸弟。","爱子乏先容，何人堪密启。","努力着要策，随诏献文陛。"],"title":"寄辟疆"}
