{"author":"司马光","id":178358,"strains":["平仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["风日虽寒昼景长，探春远访白莲庄。","岸冰犹在水先绿，柳叶未生条已黄。","老木根侵苔径窄，新梅花入酒卮香。","天真不必人修饰，得趣勿嫌台馆荒。"],"title":"别韵一首"}
