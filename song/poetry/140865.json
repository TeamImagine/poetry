{"author":"许月卿","id":140865,"strains":["仄平平平仄平仄，○仄○○平仄仄。","○平平仄仄平平，仄仄平平○仄仄。","平平仄仄平○平，平仄仄平平仄平。","○平仄平仄平仄，仄平仄仄仄平平。","平仄平平平仄仄，仄○○仄平平仄。","仄平仄仄平仄平，平平平平平仄仄。","平仄平平仄平平，平仄平平平仄平。","平平○仄平平仄，仄○平仄仄平平。"],"paragraphs":["偶为西湖万山出，三省兴中歌四勿。","中庸公子惠新诗，句里韩筋犹柳骨。","文章感慨须和平，能泣鬼神风雨惊。","和声似鸣国家盛，送东野序序文鸣。","西野文鸣东野法，积中和顺英华发。","我诗不作郊岛寒，曾诛莓苔随意踏。","谁道杨花本无才，天展湖山图画开。","何须更问逋之觅，夜深明月半窗梅。"],"title":"次韵胡温升玉甫西野"}
