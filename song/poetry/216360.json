{"author":"张耒","id":216360,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["隔墙泉下是东溪，细溜涓涓入我池。","一部笙箫寒竹响，百年风雨古槐姿。","果悬幽槛朱初熟，蔓度空墙翠欲垂。","野趣转深身愈老，故应寂寞畏人知。"],"title":"夏日杂兴四首  其一"}
