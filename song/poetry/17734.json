{"author":"葛立方","id":17734,"strains":["仄仄仄平平，仄仄○平仄。","平仄○平仄，平仄仄○仄。","仄平平仄○，仄仄仄平○。","○平仄仄仄，平仄仄○仄。","仄平仄平平，平仄仄平仄。"],"paragraphs":["跨马绿杨堤，左右临无地。","鞭影堕清泚，乌帽入苍翠。","老龙拏半空，九里作青吹。","闻声类击竹，心与景相值。","许由厌瓢鸣，渠未领真意。"],"title":"八月二十日与馆中同舍游西湖作  其三"}
