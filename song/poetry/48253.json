{"author":"杨万里","id":48253,"strains":["仄仄仄仄○，仄平仄平平。","仄平仄平平，仄仄平仄○。","仄○平仄平，仄平仄平平。","○平平仄仄，仄仄仄○平。","平○仄仄平，○○仄○平。","仄平平仄仄，仄仄○仄平。"],"paragraphs":["猛雨打万荷，怒声战秋鼙。","水银忽成泓，一写无复遗。","不如微雨来，翠盘万珠玑。","荷翻珠不落，细响密更稀。","清如雪触窗，三更梦闻时。","语君君不信，对境当自知。"],"title":"微雨玉井亭观荷"}
