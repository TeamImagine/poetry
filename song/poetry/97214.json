{"author":"陈宓","id":97214,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["溪山镇日不离门，一市人家自寂喧。","居士本非为素隠，小窗端合胜华轩。","同时桃李惊开蚤，晚岁松篁喜独存。","我最爱山思觅暇，袖琴来听玉潺湲。"],"title":"陈遂乡有墅在枫亭扁曰廛山求诗寄之"}
