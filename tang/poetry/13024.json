{"author":"孟郊","id":13024,"strains":["平平仄仄平，仄仄平○平。","仄仄仄仄仄，平平仄平平。","平平平平仄，仄仄平平平。","仄仄仄仄仄，仄平○仄平。","仄平平仄平，仄仄仄平平。","平仄平仄仄，仄平平仄平。","平平仄仄仄，仄○平仄平。","仄仄平仄仄，仄○平仄○。","平平○平平，仄仄○平平。"],"paragraphs":["方凭指下弦，写出心中言。","寸草贱子命，高山主人恩。","游边风沙意，梦楚波涛魂。","一日引别袂，九回沾泪痕。","自悲何以然，在礼阙晨昏。","名利时转甚，是非宵亦喧。","浮情少定主，百虑随世翻。","举此胸臆恨，幸从贤哲论。","明明三飞鸾，照物如朝暾。"],"title":"抒情因上郎中二十二叔监察十五叔兼呈李益端公柳缜评事"}
