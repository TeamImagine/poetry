{"author":"沈辽","id":189338,"strains":["仄仄仄平○，○平○平平。","平平仄○仄，仄仄平平平。","○平平仄仄，仄仄仄平平。","仄仄仄平仄，仄○仄平平。","平仄仄仄仄，平平仄平平。","？仄平仄仄，平平○仄平。","平平仄平仄，仄仄仄平平。","仄仄仄平平，平仄仄仄平。","仄仄仄仄仄，○仄仄仄平。","仄○平仄平，仄仄仄仄○。"],"paragraphs":["盛暑剧焚燎，深林称幽栖。","衰残不胜事，遂得休天倪。","重关人响绝，悯默与时违。","慨念百年乐，誓将老锄犁。","吾子造府戟，勤拳苦攀跻。","迺欲强访我，清言相与稽。","君方事轩冕，我乃乐山溪。","所向适殊途，安得问𫐄𫐐。","要我有所赋，将报锦与绨。","病思何足云，有愧测海蠡。"],"title":"赠王伯虎"}
