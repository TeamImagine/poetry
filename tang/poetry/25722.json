{"author":"贾岛","id":25722,"strains":["仄平仄仄平，仄仄○○平。","仄平仄仄平，仄仄○○平。","○平平仄仄，平平平平平。","平仄仄平仄，仄平○平平。","仄仄仄平仄，平仄仄仄平。","仄仄仄仄仄，○平平仄平。","平平平仄仄，仄仄平○平。","仄平仄平仄，仄仄仄仄平。","平平平平仄，○仄仄仄平。"],"paragraphs":["曲言恶者谁，悦耳如弹丝。","直言好者谁，刺耳如长锥。","沈生才俊秀，心肠无邪欺。","君子忌苟合，择交如求师。","毁出疾夫口，腾入礼部闱。","下第子不耻，遗才人耻之。","东归家室远，掉辔时参差。","浙云近吴见，汴柳接楚垂。","明年春光别，回首不复疑。"],"title":"送沈秀才下第东归"}
