{"author":"谢逸","id":226659,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["薄有田园百不忧，诗书自乐更无求。","形容风月三千首，笑傲林泉四十秋。","岂意骑鲸寻李白，真成梦蝶化庄周。","谁能倒激西江水，洗我胸中万斛愁。"],"title":"次季智伯韵"}
