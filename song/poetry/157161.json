{"author":"陈襄","id":157161,"strains":["平仄仄仄仄，平平平平平。","平平仄平仄，平仄仄仄仄。","仄平仄仄仄，仄仄平○○。","平仄仄仄仄，○○仄仄平。","仄仄○仄仄，○平仄平平。","仄○仄平仄，仄平仄○平。","平仄平仄仄，平平仄平○。","平平仄平仄，仄平仄平平。","仄仄仄仄仄，仄平平平平。","平仄平平仄，仄平仄平平。","平平仄仄仄，仄仄平○平。","仄仄仄仄仄，仄平仄平平。"],"paragraphs":["骐骥出大野，天姿非权奇。","俄然病槽厩，筋力不克施。","世人不识马，共以驽骀期。","刍菽不得饱，膏砭不得医。","伯乐闻骥病，中心始怀疑。","及观果无妄，引衔脱其羁。","骐骥心感激，双瞳雨淋离。","怀恩未能报，举声一鸣悲。","马得起此疾，上争灵乌驰。","朝出扶桑野，暮扳邓林枝。","追随日月下，独立寒且饥。","此力岂足诧，愿酬主人知。"],"title":"病骥"}
