{"author":"杨万里","id":49916,"strains":["平平平仄仄平仄，仄平仄平仄仄仄。","仄平仄仄仄平平，仄仄仄平平仄仄。","仄平仄仄平平平，平平仄仄平平○。","平仄仄平仄仄仄，平平平仄○○平。","仄平仄仄仄仄仄，平仄○平平仄仄。","平平平仄仄仄平，平平平仄平平平。","仄平仄平平仄平，仄平平仄平平○。","平仄平平○仄仄，仄平平仄平平仄。","仄平仄仄仄仄平，仄平平平○仄仄。"],"paragraphs":["庐陵新事一奇绝，老农七年不识雪。","史君领取六花来，一夜九天开玉阙。","万家铸作银楼台，千峰琢出琼崔嵬。","频岁魃儿祟{禾罢}{禾亚}，来秋云子如芋魁。","老夫与雪亦久别，滕六参侬求普说。","为渠拈此一瓣香，今身胡姓前身黄。","只愁颍川归庙堂，不愁寰宇无丰穰。","东阁官梅应解语，绿毛幺凤仍能舞。","合词再拜寿史君，满为天花中玉醑。"],"title":"贺胡守寺正祷雪响应"}
