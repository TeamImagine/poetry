{"author":"宋庠","id":2652,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["羲轮亭午烁炎威，溪上轩窗匝翠微。","野泽蒲深初类堞，坏垣苔老半成衣。","争花晚蝶萦丛住，避弋惊禽截浦飞。","一衽雄风消内热，高门无意事轻肥。"],"title":"夏日北溪亭上"}
