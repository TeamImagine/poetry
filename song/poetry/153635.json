{"author":"周密","id":153635,"strains":["仄平平平仄平仄，平平仄仄平平仄。","仄仄平平仄仄平，仄仄平○仄平仄。","平平仄仄平平○，平平仄仄○平平。","平平仄仄仄○仄，平仄平平平仄仄。"],"paragraphs":["老樗飕飗洒寒雨，狐狸冷伴幽魂语。","草没麒麟仆断碑，白骨年深化黄土。","荒凉古径无人行，凄风尽日吹阴云。","青山莽莽几更主，翁仲无言成万古。"],"title":"荒冢谣"}
