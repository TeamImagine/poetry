{"author":"杨万里","id":48042,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["金茎分露与黄花，银汉非烟作瑞霞。","万国元良当诞节，重轮日月正光华。","祖尧父舜真千载，禹子汤孙更一家。","清晓寿觞天上至，蟠桃如瓮枣如瓜。"],"title":"贺皇太子九月四日生辰二首  其一"}
