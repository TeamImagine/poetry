{"author":"郭印","id":249746,"strains":["仄平平仄仄仄平，平平仄仄○仄仄。","平○平仄仄平平，仄仄平平平仄仄。","平平平仄仄仄仄，平仄平平？平仄。","平平平仄仄○平，○平平仄仄平仄。","仄平仄仄仄○平，仄平平仄仄平仄。","平仄○仄仄平仄，仄仄仄○平仄仄。","○平平仄仄平平，平平仄仄平平仄。","仄平平平仄平仄，仄仄平平○仄仄。","平○平仄○平平，仄仄○平仄仄仄。","仄平平仄平平仄，仄仄平平仄平仄。","平平仄仄仄平平，仄仄平平平仄仄。","仄平仄仄平仄仄，仄仄平平平仄仄。"],"paragraphs":["忆初谋食广汉城，同时偶得三益友。","心将金石许平生，但笑纷纷翻覆手。","人言兄弟性稍异，朝暮追随秪诗酒。","而今星散各参辰，空余孤月照窗牖。","少城咫尺有张侯，素书频得问安否。","蒲节三月不厮见，梦绕锦屏山下走。","更怜吾子别经年，幽怀郁郁无由剖。","况兹来书又东去，万里严风吹马首。","朝廷多事正求言，自负应云舌在口。","力陈时策瘳邦国，肯与寒儒较先后。","男儿立志岂寻常，要使高名齐北斗。","一科一第奚足道，富贵浮云非我有。"],"title":"送杜安行东上"}
