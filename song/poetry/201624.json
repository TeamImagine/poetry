{"author":"彭汝砺","id":201624,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["文场俱是出群雄，曾颂鸿毛遇顺风。","稍记螭头初赐第，渐惊鹤发欲成翁。","老年翰墨才仍敌，故国溪山路更同。","存殁感怀浑梦寐，会须推付酒樽中。"],"title":"和提点少卿诗韵"}
