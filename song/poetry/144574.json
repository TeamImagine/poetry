{"author":"陈杰","id":144574,"strains":["仄仄仄仄○仄仄，平平仄平○仄仄。","仄○仄○仄○平，仄平○平仄仄○。","平平仄仄平平平，平平仄○仄仄平。","仄平○仄仄仄仄，仄仄平仄平仄平。","平○平仄平仄仄，仄仄平平仄平仄。","仄平仄平仄仄仄，平仄平平仄平仄。","仄○仄仄仄仄仄，平平仄仄仄仄平。","仄平仄仄平仄○，仄平仄仄平平平。","仄仄平平○仄仄，平仄平平○仄仄。","平○○仄平仄平，平仄平平仄平仄。","○平仄仄仄仄平，仄平平仄○仄平。","○平仄仄平平仄，平仄平平仄平仄。"],"paragraphs":["碧玉琢干如拇大，黄金缕花三万个。","下如弗胜下如帱，疾风过前不少挠。","园丁结束无余枝，诗翁打量四十围。","放渠疏散得自性，十本奚啻专百畦。","人间篱落殊短浅，曷不归来上林苑。","两螭侍臣惯在眼，朝旭亭亭照黄伞。","厥封黑土大斗盛，阶南尺五喘两黥。","避堂以舍虚左迎，画梁素壁生晶荧。","百匝环之三太息，生物何私培植力。","轮囷正色根极香，桃李争春笑人寂。","三葩五蘂好事家，问渠曾识如许花。","相逢白眼花无恙，千载无人识元亮。"],"title":"林告院伯文送菊大如盖予谓惟黄伞两字可极形容遂赋"}
