{"author":"吕本中","id":246617,"strains":["平平仄平仄仄平，仄平平仄平仄平。","平平仄平仄仄仄，仄平仄仄平平平。","仄○平仄○平仄，仄仄仄仄平平平。","○○平平仄仄仄，仄○仄仄平平平。","平平仄○仄仄仄，仄仄仄仄○平○。","○平仄仄仄平仄，仄仄仄仄平○平。","平平仄仄平仄仄，平平平仄仄仄仄。","平○仄仄平仄仄，平平仄仄平平仄。","平平○仄平仄平，仄○仄仄○仄仄。"],"paragraphs":["南山吐云柳絮飞，北山之外烟草微。","南山北山日在眼，问公此去何时归。","石淙山水更奇绝，水怒决石山崩摧。","长空无声晓色静，忽听万壑悬惊雷。","珊瑚缺折玉破碎，月落倒卷从天回。","中流险绝不须道，笑侮滟滪怜离堆。","平生好事心突兀，时于图画见仿佛。","褰衣度水公莫畏，何须苦避蛟龙窟。","明朝更作嵩少游，五更绝顶看日出。"],"title":"将游嵩少题石淙"}
