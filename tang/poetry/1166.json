{"author":"虞世南","id":1166,"strains":["平平平仄平，仄仄仄平平。","仄仄平平○，○平仄仄平。","仄平平仄仄，平仄仄平平。","仄仄平平仄，平仄平平仄。","仄仄仄平平，平平仄平仄。","平平仄仄仄，平○○○○。","仄仄仄○平，平仄仄平平。","仄仄○平仄，平平仄○平。","仄仄平平○，平平仄仄平。"],"paragraphs":["涂山烽候惊，弭节度龙城。","冀马楼兰将，燕犀上谷兵。","剑寒花不落，弓晓月逾明。","凛凛严霜节，冰壮黄河绝。","蔽日卷征蓬，浮天散飞雪。","全兵值月满，精骑乘胶折。","结发早驱驰，辛苦事旌麾。","马冻重关冷，轮摧九折危。","独有西山将，年年属数奇。"],"title":"相和歌辞 从军行二首 一"}
