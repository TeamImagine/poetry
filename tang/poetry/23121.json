{"author":"张九龄","id":23121,"strains":["平仄平平仄，平平平仄平。","仄平平仄仄，平仄仄平平。","平仄平平仄，平平仄仄平。","平平仄平仄，○仄仄平平。","仄仄平平仄，平○仄○平。","仄平平仄仄，仄仄仄平平。","平仄平平仄，平平平仄平。","平平仄仄仄，仄仄仄平平。","仄仄平○仄，平平仄仄平。","平平○仄仄，平仄仄平平。","仄仄平平仄，○平仄仄平。","平平仄仄仄，仄仄仄平○。","仄仄平平仄，平平仄仄平。","平平平仄仄，平仄仄平平。"],"paragraphs":["迢递终南顶，朝朝阊阖前。","朅来青绮外，高在翠微先。","双凤褰为阙，群龙俨若仙。","还知到玄圃，更是谒甘泉。","夜雨尘初灭，秋空月正悬。","诡容纷入望，霁色宛成妍。","东极华阴践，西弥嶓冢连。","奔峰出岭外，瀑水落云边。","汉帝宫将苑，商君陌与阡。","林华铺近甸，烟霭遶晴川。","既庶仁斯及，分忧政已宣。","山公启事罢，吉甫颂声传。","济济金门步，洋洋玉树篇。","徒歌虽有属，清越岂同年。"],"title":"奉和吏部崔尚书雨后大明朝堂望南山"}
