{"author":"李觏","id":113177,"strains":["平仄仄仄仄，仄平○仄平。","仄仄平平仄，平平平仄平。","仄仄平平仄，○仄平平平。","仄平仄平仄，仄仄平平平。","平平平仄仄，仄仄平○平。","仄仄仄仄仄，仄仄仄平平。","平平仄平仄，仄仄平○平。","仄仄仄平平，○仄平○平。"],"paragraphs":["丹灶久已毁，井泉空独存。","此地非常地，今人非昔人。","我愿刀圭药，轻举朝明宸。","一言洗天日，万物归阳春。","群仙谁嫉妒，使我身漂沦。","俯视废井水，欲饮碍荆榛。","徘徊片云下，泣涕霑衣巾。","少壮几何时，且醉樽中醇。"],"title":"和苏著作麻姑十咏 炼丹井"}
