{"author":"陈渊","id":248093,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["官闲竟日身无事，雨过连峦气似熏。","未暇含香朝琐闼，且乘飞舄蹑青云。","九天已振抟风翼，万目难藏隐雾文。","谁凭危栏亲王唾，笑谈应复许随群。"],"title":"和周唐献郎中登普光寺阁"}
