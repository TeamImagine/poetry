{"author":"舒岳祥","id":143352,"strains":["平仄仄仄平，仄仄平○仄。","仄仄平平平，仄平仄平仄。","仄仄平仄平，仄平○仄仄。","仄仄仄仄平，仄仄平仄仄。","仄平仄仄仄，平平仄平仄。","仄平仄平仄，平仄仄○仄。"],"paragraphs":["虫有避债夫，缉茧枝间缀。","窃食柽松毛，负之以为盖。","首鼠开两端，见人深拒闭。","想汝作债初，已作逃匿计。","小儿不汝赦，推寻见根柢。","计穷挺身走，终日失其竁。"],"title":"十虫吟  其六"}
