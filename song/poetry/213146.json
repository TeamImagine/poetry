{"author":"贺铸","id":213146,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["满城杨柳正黄繁，几处秋千出短垣。","经雨河流失清浅，带云春色乍寒暄。","从来嵇阮耽琴酒，况得机云好弟昆。","咫尺津亭望斋馆，杖藜相过莫辞烦。"],"title":"同毕绍寓泊永城招李深昆仲"}
