{"author":"蔡权","id":123090,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["洞天杳杳白云低，古木丛阴路欲迷。","昼永并无人迹混，夜深惟有鸟声啼。","雨昏草色寒侵院，风入松声响乱溪。","隔宿寻幽心未惬，马回山下日将西。"],"title":"游西山"}
