{"author":"赵蕃","id":74985,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，平平平仄仄平平。","平平平仄平平仄，平仄仄平平仄平。"],"paragraphs":["展卷才披别后诗，倡余和汝愧犹迟。","书来唤去有前约，力挽莫留聊后期。","征逐里闾平日事，飘零山水异时思。","从师千里多君志，糊口四方怜我饥。"],"title":"蕃归自浙之十日斯还赴处州之约入城自此遂将从处州入关迤逦往谒朱晦庵先生兴怀契阔乃成长句"}
