{"author":"阳景春","id":80690,"strains":["仄平仄仄平平平，仄○仄仄仄○平。","仄仄平平仄仄仄，仄○仄仄平○仄。","仄仄仄仄平平仄，平仄平仄平仄平。","仄平仄仄仄仄仄，平仄平仄平仄平。","○平仄仄平仄仄，平仄平仄平平○。","○仄仄平平平仄，仄仄仄仄仄仄平。","平平仄仄仄平仄，仄○平仄平平平。","仄平平仄仄平仄，仄平仄仄平平平。","仄仄平平仄平仄，平○○仄平平○。"],"paragraphs":["黑貂敝色嗟苏郎，苦茶两餠话难详。","老妪糟糠未鼎肉，漫劳戏彩啼其傍。","造物寄意知何许，慈竹生舍贻吉祥。","晚年慰见万事足，无乃宗子为小阳。","当时顾后悲不孝，今日儿女还成行。","难弟二珠奇男子，已角既鹿未角麞。","先人有后欲昌炽，绎思为善宁无常。","菊开佳色采盈手，酒浮蚁绿仍鹅黄。","喜有诗书起门户，佳兴吹入秋风长。"],"title":"和伯高弟梦宗氏子寄生舍下"}
