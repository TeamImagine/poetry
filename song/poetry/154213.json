{"author":"董嗣杲","id":154213,"strains":["仄平○平平，仄仄平仄平。","仄仄仄仄仄，平平仄平平。","平仄平仄仄，平仄平平平。","仄仄仄平仄，平平平仄平。","平○仄平平，仄仄仄仄○。","仄平仄平平，仄仄仄仄平。","平平平平平，仄仄平平平。","仄仄平仄仄，平仄平○平。","仄仄仄仄仄，平仄平○平。","仄仄仄仄仄，仄仄仄平平。","仄仄仄仄仄，仄仄仄仄平。","仄仄仄仄仄，仄平？仄平。","平仄仄仄仄，仄仄仄仄平。","仄仄仄仄仄，平仄平平平。","仄仄仄仄仄，仄仄○仄平。","平仄平仄平，仄仄平○平。","○平平仄平，仄仄○仄平。","○平仄仄仄，平仄平仄平。","平平仄仄平，仄○○仄平。","仄仄平仄仄，仄平平平平。"],"paragraphs":["朔风吹沙昏，聚落风物蕃。","剧邑此寄治，零星数军屯。","奸狡纷雁鹜，生殖丰鸡豚。","猎子事兵仗，儒家扄荜门。","时闻读书声，句读失讨论。","小舟泊洲虚，入市市不喧。","何年弓戈戕，睹此惊心魂。","百里余几户，谁肆科调繁。","邑令率以摄，凋瘵真难言。","俊佐觅幕檄，不洗部民冤。","气象日益靡，莅政几触藩。","野老采野果，倚篱喂病孙。","逢客乃靳吝，出语妄自尊。","细故起叱咤，徒御嗤蛮村。","失笑向此适，窒忿思倒樽。","云簇天沍寒，有酒无从温。","劳生愁万端，不语将虱扪。","深虞弱缆腐，浮寄芦荻根。","铜陵只隔江，起矴帆若奔。","既涉庸自悔，死生归乾坤。"],"title":"自曹家沙风中抛江危甚抵铜陵县"}
