{"author":"祖无择","id":113782,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄平平平。","平平仄仄平平仄，仄仄平平仄仄平。"],"paragraphs":["割断攀缘宰相权，忧危争似我身全。","试观竿上抛生体，且拟波中戏钓船。","名利不求还独乐，是非莫辨祗高眠。","何当对景幽堂坐，更得闲吟度百年。"],"title":"诮王安石乞分司西京避谗而去因以述怀"}
