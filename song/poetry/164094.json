{"author":"仇远","id":164094,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["一溪流水数家村，短栎长松映荜门。","不是花通辋川口，祇疑路隔武陵源。","小桥瘦马行春色，远浦青山带雨痕。","楼观玲珑云缥缈，须知画里别乾坤。"],"title":"题赵千里溪山春游图"}
