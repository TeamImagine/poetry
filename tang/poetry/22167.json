{"author":"许浑","id":22167,"strains":["仄仄平平平仄仄，仄平仄仄仄平平。","仄平平平仄平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谢守携猿东路长，袅藤穿竹似潇湘。","碧山初鸣啸秋月，红树生寒啼晓霜。","陌上楚人皆驻马，里中巴客半归乡。","心知欲借南游侣，未到三声恐断肠。"],"title":"和常秀才寄简归州郑使君借猿"}
