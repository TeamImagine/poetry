{"author":"刘克庄","id":111513,"strains":["仄仄平平仄仄平，仄平平仄仄平平。","仄平仄仄平仄仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄平平。"],"paragraphs":["老鹤收声只自悲，戛然清唳警衰迟。","不嫌汝伯无漆发，稍喜吾家有白眉。","二尺檠边能办此，百花头上更饶谁。","隆干衣钵须人继，莫负樊川望阿宜。"],"title":"跋桂侄梅绝句"}
