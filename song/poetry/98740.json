{"author":"钱时","id":98740,"strains":["仄仄平仄平，仄平仄平仄。","平平平仄○，仄仄平仄仄。","平平仄○仄，仄仄平仄仄。","平平仄平○，平仄仄平仄。","平仄平仄仄，平仄○平仄。","平仄平平仄，平仄○平仄。","平仄仄平平，仄平平仄仄。","平平仄仄仄，平平仄平仄。","平平仄平仄，仄仄仄仄仄。","平平仄仄平，仄仄平平仄。","平平仄平仄，平仄○仄仄。","仄仄平仄平，平平仄平仄。","仄平仄平仄，平仄仄平仄。","○平仄平○，仄平仄平仄。","平○仄平仄，仄仄仄平仄。","仄仄平平平，仄仄○平仄。"],"paragraphs":["两角勍触蛮，八荒等兄弟。","人生天地间，贵在情义耳。","嘉禾二三友，一见倾底里。","春风散天和，非彼亦非此。","清淑温以直，常甫正而美。","东涉金沙雪，西挹钱塘水。","舟泛月双湖，辔联松九里。","冬春朔四换，追随实终始。","宣桥岁云暮，乃复得伯起。","颀然出玉山，臭味林吴似。","修门亦旬月，朝夕相料理。","饯我江上楼，楼栏豁天宇。","海山渺无际，呼吸入窗几。","长鲸骇高浪，卷舒在吾趾。","风帆擘天出，揖别苦无语。","共挽春江涛，洒作苍生雨。"],"title":"余与吕守之买舟西归林常甫吴清淑吕伯起出饯江楼古调以别"}
