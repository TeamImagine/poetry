{"author":"许及之","id":61055,"strains":["仄平仄仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["扣门有碍吾何适，排户顿疏君作难。","不对桃花倾社酒，谁怜燕子怯春寒。","便过熟食过元巳，尚看酴醾看牡丹。","却笑今年诗厄闰，略无好语入毫端。"],"title":"简转庵"}
