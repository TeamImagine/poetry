{"author":"苏轼","id":193759,"strains":["平平仄仄平仄○，仄平仄仄○平平。","仄平平○仄仄仄，仄仄仄仄○平平。","仄平仄仄平平仄，仄仄平○仄仄仄。","仄平○仄仄平平，平仄平平仄平仄。","平平仄平○仄平，仄平○仄平平平。","仄平仄仄仄○仄，仄仄仄平平仄○。"],"paragraphs":["天寒水落鱼在泥，短钩画水如耕犁。","渚蒲披折藻荇乱，此意岂复遗鳅鲵。","偶然信手皆虚击，本不辞劳几万一。","一鱼中刃百鱼惊，虾蟹奔忙误跳掷。","渔人养鱼如养雏，插竿冠笠惊鹈鹕。","岂知白梃闹如雨，搅水觅鱼嗟已疏。"],"title":"画鱼歌"}
