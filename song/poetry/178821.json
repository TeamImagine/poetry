{"author":"姚辟","id":178821,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["持笔游从已五年，忽嗟精魄去茫然。","茂陵未访相如藁，宣室曾知贾谊贤。","薤露有歌凄晓月，绛纱无主蔽寒烟。","平生事业文公志，应试乡人白玉镌。"],"title":"挽老苏先生  其一"}
