{"author":"滕岑","id":67788,"strains":["仄仄仄○平，仄平平仄仄。","○仄仄○仄，平仄平平仄。","平仄平○平，平平○仄○。","平平平平仄，○仄平○○。","仄平平仄仄，平平仄平仄。","仄仄平仄仄，仄仄仄平平。","仄平仄○平，仄平仄仄平。","○平平仄平，仄平仄仄平。","平平平平仄，○○平○○。","仄仄○仄仄，仄平仄平平。","仄仄平仄仄，仄仄平仄○。","仄仄平平仄，平仄平仄仄。","平仄仄仄仄，仄仄平平仄。","仄○平仄仄，仄仄仄○仄。","仄仄仄仄仄，平仄仄仄仄。","仄平仄仄仄，仄平平仄仄。","平平仄平平，仄仄平平平。","仄平平仄仄，平仄平仄○。","仄仄○平仄，平仄仄平平。","仄平平仄仄，仄平仄平仄。","仄平平仄仄，仄平平仄仄。","仄仄仄仄平，平仄○仄仄。","平仄平仄平，仄平平仄仄。"],"paragraphs":["广智绍兴初，有僧清首坐。","颇亦有禅学，非但严经课。","吾祖知其人，尊之如达磨。","延归羞香饭，间亦闲相过。","祖时年已老，无孙继耕播。","耿耿常在念，不敢与人言。","此僧偶闻之，使之祷佛前。","且云韶国师，道场在玉泉。","凡人求男女，如观音应缘。","祖遂相约往，此僧遽欣然。","是夕僧坐逝，有偈人共传。","祖即焚香拜，前诺师岂负。","灵魄决不昧，请与师同去。","祖如师在日，拱手侍行步。","既至即影响，幡脚转不住。","已而得吉卜，有孙生岁暮。","人云所生孙，即是师前身。","往来无处验，虚实何足论。","识者闻之笑，愚者以为真。","可怜滕氏子，一生命穷薄。","晚逃儒事佛，两皆无所觉。","若果是此僧，无乃行路错。","聊复成此诗，一任人贬駮。"],"title":"记前身"}
