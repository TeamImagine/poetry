{"author":"卫宗武","id":133834,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["喜至生朝疾有瘳，旋裁坡老帽蒙头。","肖形雅称氅披鹤，缓步何须杖策鸠。","皓首今为七十老，黄花更有几番秋。","明年准拟抛家宅，水北山南狎野鸥。"],"title":"七十生朝制坡帽"}
