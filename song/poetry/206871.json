{"author":"黄庭坚","id":206871,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄仄平。"],"paragraphs":["能来问疾好音传，蹇步昏花当日痊。","烹鲤得书增目力，呼儿扶立候门前。","游谈取重惭犀首，居物多赢昧计然。","惟有交亲等金石，白头忘义复忘年。"],"title":"次韵外舅喜王正仲三丈奉诏祷南岳回至襄阳舍驿马就舟见过三首  其二"}
