{"author":"苏颂","id":179224,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["蒲条围坐雪添瓶，侧理糊窗炽炭明。","常对图书堆四壁，却思裘褐胜双旌。","道心生后安休息，事局闲来怕践更。","睡足定应输杜守，穷愁何必学虞卿。"],"title":"次韵柳郎中二咏  其一"}
