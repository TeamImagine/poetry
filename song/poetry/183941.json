{"author":"刘攽","id":183941,"strains":["仄平平仄仄，仄仄仄平平。","仄仄仄平仄，平平○仄平。","仄平平○○，仄仄仄平平。","○仄○平仄，平平仄仄平。","仄平平仄仄，○仄仄平平。","平仄○○仄，○平平仄平。"],"paragraphs":["著书玄尚白，送客鬼揶揄。","积水望江海，秋风吹轴轳。","贵人千骑长，紫绶左鱼符。","遗爱留南国，欢声接旧吴。","晓霜繁橘柚，过雨熟菰蒲。","安得如王子，从君飞只凫。"],"title":"送裴二知苏州"}
