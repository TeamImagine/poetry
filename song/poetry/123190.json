{"author":"吴潜","id":123190,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["怕见书空雁字连，可堪清泪落尊前。","谩因上澣休闲日，出见初秋莹浄天。","人正慕膻争似蚁，谁能换骨蜕如蝉。","细思回客吾徒尔，而我何为独不然。"],"title":"出郊用劭农韵三首  其三"}
