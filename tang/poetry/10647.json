{"author":"柳宗元","id":10647,"strains":["平仄仄平仄，仄平平仄平。","平平仄平仄，平仄仄○平。","仄仄仄仄仄，仄○仄仄平。","平平仄平仄，平仄仄平平。","仄仄平仄仄，平平仄○平。","平平仄平仄，仄仄仄仄平。","仄仄仄平仄，平平？仄平。","平平仄平仄，○仄仄平○。"],"paragraphs":["秋气集南磵，独游亭午时。","回风一萧瑟，林影久参差。","始至若有得，稍深遂忘疲。","羁禽响幽谷，寒藻舞沦漪。","去国魂已远，怀人泪空垂。","孤生易为感，失路少所宜。","索寞竟何事，徘徊只自知。","谁为后来者，当与此心期。"],"title":"南磵中题"}
