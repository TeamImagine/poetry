{"author":"陈造","id":59499,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["送春无酒未须嗟，却有新茶试大家。","便惬轻凉生小扇，独怜扑蔌下蔫花。","霜肤解箨初尝笋，怒瘿因谁拟问蛙。","嘉树著行森羽葆，翠青疏密俨排衙。"],"title":"次韵王勉夫晚春"}
