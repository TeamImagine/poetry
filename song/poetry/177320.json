{"author":"王禹偁","id":177320,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["祭庙回来略问禅，苏墙莎迳碧山前。","风疏远磬秋开讲，水响寒车夜救田。","蓝绶有香花菡萏，竹窗无寐月婵娟。","自惭政术贻枯旱，忍卧松阴漱石泉。"],"title":"中元夜宿余杭仙泉寺留题"}
