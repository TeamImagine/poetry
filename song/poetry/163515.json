{"author":"夏天民","id":163515,"strains":["仄平仄仄○仄仄，平平○仄仄○仄。","仄平仄平平○仄，仄仄平○仄平仄。","仄○平平仄平仄，平仄仄○平仄仄。","平○仄○平仄○，仄仄平平○平仄。","○平平○平仄仄，平仄仄平仄平仄。","仄平仄平仄仄仄，○平仄仄仄平仄。","仄仄仄平仄平仄，平仄平平仄平仄。","平平平平平仄仄平仄，仄平仄仄平平仄。"],"paragraphs":["仰峰昨夜三尺雪，梅花吟老坐如橛。","道人啄扉来掺别，茗碗冰胶不堪啜。","袖中枝桐半皴裂，为予载拊舒郁结。","谁裁古调多曲折，拍拍胡笳中音节。","燕山孤累心石铁，神物护持笔生舌。","杜陵老翁代佛说，长歌自击唾壶缺。","万古剑铓倒流血，毛髪森森照关月。","於乎嵇康东市计仍拙，广陵一散何尝绝。"],"title":"题汪水云诗卷"}
