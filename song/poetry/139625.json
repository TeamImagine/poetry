{"author":"陈著","id":139625,"strains":["仄平○仄仄，平平平仄○。","平平仄仄平，平仄平仄仄。","仄仄仄平平，平平平仄仄。","平○仄平平，平平仄平仄。","平平仄仄平，平平仄平仄。","平平○仄平，平平仄平仄。","平仄仄平仄，○仄○○仄。","仄仄平仄仄，平平平仄仄。","仄仄仄平平，平○平仄仄。","仄平仄平平，平平仄仄仄。","仄平○仄平，仄仄平仄仄。","平平仄仄仄，仄仄○平仄。","○平○○平，仄平平仄仄。","平平仄平平，仄○平仄仄。","○仄仄仄平，仄仄仄平仄。"],"paragraphs":["北风行黑杀，东南天柱折。","忠臣锯解头，文士刀抉舌。","我亦走危途，腥埃蒙面铁。","攀缘极棱层，双跟迸皴血。","山人邂逅惊，强颜取容悦。","班荆分菜糜，儿童笑流歠。","荼毒复荼毒，难说更难说。","十月初五夜，山林阴气合。","骨肉复何之，无从知死活。","眼光射先庐，山人火烈烈。","虎狼相往来，左右无寸挟。","吞声哭达旦，忽与妻孥接。","相持牵衣裳，透肤霜露浃。","何时是归时，细思增郁结。","且见脊令飞，绕树日千匝。"],"title":"次韵观弟避难"}
