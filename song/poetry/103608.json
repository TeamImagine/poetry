{"author":"魏了翁","id":103608,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["殗叶重葩两大门，只凭道义世昏姻。","养成气质槐为芷，发见仪容竹有筠。","自是子能为国士，何须女必嫁官人。","世衰俗薄昏成市，三复碑铭愤满巾。"],"title":"临邛张夫人之葬某既先事为之识竁今日月有时而某俨在衰绖义不获往吊又不能为文以侑虞殡命儿冲代赋"}
