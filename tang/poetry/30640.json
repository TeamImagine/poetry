{"author":"罗隐","id":30640,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["鸾音鹤信杳难回，凤驾龙车早晚来。","仙境是谁知处所，人间空自造楼台。","云侵朱槛应难到，虫网闲窗永不开。","子细思量成底事，露凝风摆作尘埃。"],"title":"淮南高骈所造迎仙楼"}
