{"author":"李彭","id":232126,"strains":["仄平仄平平，仄仄○仄仄。","仄平仄平平，平平平○仄。","仄平平平平，平仄仄仄仄。","○平仄仄仄，仄平？仄仄。","仄平仄○仄，平平○仄仄。","平平仄平平，仄仄仄平仄。","仄仄仄平平，平平平仄仄。"],"paragraphs":["问津实知津，阮屐穿几两。","束装径巑岏，呼船凌泱漭。","老余风埃颜，枯槁日日上。","屏居二十载，寡求毎自广。","眷言季行役，清音当见赏。","声华慎交绥，物色易摇荡。","得隽早归来，毋为勤掉鞅。"],"title":"次韵谢朓京路夜发寄六弟书因以督其归"}
