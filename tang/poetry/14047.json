{"author":"李贺","id":14047,"strains":["平仄仄平○仄仄，仄仄○平仄平仄。","平平仄仄仄仄平，平仄平平平仄仄。","平平仄仄平仄平，仄仄仄○平平仄。","仄平仄仄○平仄，仄仄仄平平仄仄。"],"paragraphs":["芳草落花如锦地，二十长游醉乡里。","红缨不动白马骄，垂柳金丝香拂水。","吴娥未笑花不开，绿鬓耸堕兰云起。","陆郎倚醉牵罗袂，夺得宝钗金翡翠。"],"title":"少年乐"}
