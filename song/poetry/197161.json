{"author":"苏辙","id":197161,"strains":["平仄仄平仄，仄仄○仄平。","仄平仄仄仄，仄仄仄仄平。","仄仄平○仄，仄仄平平平。","仄平平平仄，仄仄仄仄平。","平仄○仄仄，仄平仄仄平。","○仄仄平仄，平仄平平平。","仄仄仄仄平，平平仄平平。","平平仄平仄，平仄平仄平。","○平仄仄仄，仄仄仄仄平。","○仄仄仄平，仄平仄平平。"],"paragraphs":["莘老奋徒步，首与观国宾。","俨然自约束，被服韨与绅。","黾勉丞相府，接迹舆台臣。","顾嫌任安躁，未忍裂坐茵。","推置冠獬豸，谓言我比邻。","三晋固多士，肮脏存斯人。","窜责不敢辞，狂言见天真。","南方异风俗，强食鱼尾莘。","应同贾太傅，抱屈耻自陈。","犹有痛哭书，受厘定何辰。"],"title":"次韵子瞻广陵会三同舍各以其字为韵 刘莘老"}
