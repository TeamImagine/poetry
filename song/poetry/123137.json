{"author":"吴潜","id":123137,"strains":["平平平仄仄平平，仄仄平平仄仄平。","仄仄仄平平仄仄，仄平仄仄平平平。","仄平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["诸儿怜我太焦熬，我把真机告汝曹。","外白内黄常抱守，出朱入墨任纷挠。","治齐固有曹参逸，理蜀宁无诸葛劳。","毕竟食焉而怠事，天刑人祸恐难逃。"],"title":"晓儿辈"}
