{"author":"沈辽","id":189690,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平仄仄平仄，仄平仄仄仄平平。"],"paragraphs":["霜林不障北山青，淮北江南一画屏。","草舍久无年少梦，故人犹记咏归亭。","当时皖皖同朝露，不计星星向暮龄。","千里相望一驩笑，北风浩浩水泠泠。"],"title":"奉酬杨圣咨"}
