{"author":"晁说之","id":219934,"strains":["平○仄仄仄平平，平仄平平仄仄平。","仄平平仄平平○，仄仄平○仄仄平。","平仄仄平平仄仄，平○平仄仄平平。","平○仄仄平平仄，仄仄平平仄仄平。"],"paragraphs":["山茶有色笑江梅，无色江梅谢不才。","莫言无色无才思，几许才从色上来。","天际素娥能绰约，人间红袖恨徘徊。","谁将玉质酡颜醉，绛雪朱丝解不开。"],"title":"胡季和送江梅山茶来"}
