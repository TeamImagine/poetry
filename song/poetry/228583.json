{"author":"释德洪","id":228583,"strains":["仄仄仄平平仄仄，平平平仄仄平平。","仄平仄仄平平仄，仄仄平仄仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老眼朅来惊节物，闲同诸子话江乡。","试茶正要旋烘盏，煮饼且令深注汤。","忽忆海山餐荔子，更思湘水劈莲房。","夏休便可车轮去，菌蕈秋肥趁及尝。"],"title":"夏日同安示阿崇诸衲子"}
