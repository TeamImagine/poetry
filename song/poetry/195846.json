{"author":"苏轼","id":195846,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["三朝出处共雍容，岁晚交情见二公。","乘兴不辞千里远，放怀还喜一樽同。","嘉谋定国垂青史，盛事传家有素风。","自顾尘缨犹未濯，九霄终日羡冥鸿。"],"title":"题永叔会老堂"}
