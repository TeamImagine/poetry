{"author":"吕南公","id":208724,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄平平平仄仄平。"],"paragraphs":["好德年高富且康，就中多福荷穹苍。","吟哦有得能千首，议论无穷只五常。","此日乡闾获矜式，异时风化免销亡。","嗟余欲买西邻住，岁为先生祝寿觞。"],"title":"再用前韵奉赠升卿三十一丈  其二"}
