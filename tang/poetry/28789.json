{"author":"司空图","id":28789,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["西北乡关近帝京，烟尘一片正伤情。","愁看地色连空色，静听歌声似哭声。","红蓼满邨人不在，青山遶槛路难平。","从他烟棹更南去，休向津头问去程。"],"title":"淅上 二"}
