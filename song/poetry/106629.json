{"author":"程公许","id":106629,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["去国飘然一障乘，都门祖帐集华簪。","黄梅未雨热如沸，白葛当风凉满襟。","江国颇堪千里寄，蓬山遥想五云深。","论思禁闼须公等，肯念交盟数寄音。"],"title":"道山诸丈置酒饮饯秀野园以诗谢别"}
