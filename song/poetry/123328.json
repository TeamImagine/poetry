{"author":"吴潜","id":123328,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["千林新绿褪萎黄，人在它乡某水乡。","白鸟闲闲疑冷看，苍鹰扰扰正干忙。","阿婆涂抹情何在，老子瞢腾视已茫。","二顷良田元不欠，一声布谷断人肠。"],"title":"和谢惠计院二首  其二"}
