{"author":"陆游","id":34382,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["蹇驴清晓掠湖堤，缓辔迎凉帽影低。","露拆渚莲红渐闹，雨催陂稻绿初齐。","先秋叶已时时堕，失旦鸡犹续续啼。","不是老来忘睡美，戴星南亩惯扶犁。"],"title":"湖边晓行"}
