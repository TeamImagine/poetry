{"author":"张纲","id":245474,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["京兆吾宗不乏人，煌煌朱绂照簪绅。","棠阴讼简弦歌乐，莲幕才髙画诺新。","北海但知樽有酒，莱芜谁念甑生尘。","哀笳忽送秋风急，忍看遗踪万古陈。"],"title":"张彦度挽诗二首  其一"}
