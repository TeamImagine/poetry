{"author":"李纲","id":242440,"strains":["仄仄仄平平，平平○平仄。","平平仄○仄，平仄仄平仄。","仄仄平平平，○平仄平仄。","○平仄平○，仄仄仄平仄。","仄平平仄平，仄仄仄平仄。","仄仄仄平平，平平○平仄。"],"paragraphs":["理櫂适桐江，随潮过鱼浦。","山寒雪犹积，江迥月初吐。","御气凌烟霄，乘槎渡星渚。","空蒙老龙吟，髣髴翠蛟舞。","境清人自愁，夜静气尤古。","独坐不成眠，霜晴听津鼓。"],"title":"渡浙江"}
