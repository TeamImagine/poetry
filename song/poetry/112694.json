{"author":"李含章","id":112694,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["数家茅屋枕鱼矶，岁岁生涯在渺弥。","鸡犬怪人奔竹径，儿孙逢客倚柴篱。","壁悬蓑笠残烟雨，门对溪山阅盛衰。","一曲新歌一船月，夜深来往碧涟漪。"],"title":"渔家"}
