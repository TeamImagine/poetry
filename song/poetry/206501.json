{"author":"黄庭坚","id":206501,"strains":["平？仄平仄，仄仄仄○仄。","仄平平平仄，仄仄仄仄仄。","平平○仄仄，平仄平平仄。","平平仄平平，平仄○仄仄。","平平平平仄，仄仄平仄仄。","平平平仄仄，仄仄平仄仄。","仄平○仄仄，仄仄仄仄仄。","仄平仄平仄，平○仄仄仄。","平平仄平仄，平○○仄仄。","仄仄平仄平，仄仄仄平仄。","平平仄平平，仄仄仄平仄。","平平仄○平，仄平平平仄。"],"paragraphs":["森萷一山竹，壮士十三辈。","自干云天去，草芥肯下逮。","虚心听造物，颠沛风云会。","荣枯偶同时，终不相弃背。","谁云湖州没，笔力今尚在。","阿筌虽墨妙，好以桃李配。","国工裁主意，冷淡恐不爱。","子舟落心画，荣观不在外。","耆年道机熟，增胜当倍倍。","祖述今百家，小纸弄姿态。","虽云出湖州，卷置懒开对。","非公笔如椽，孰能为之大。"],"title":"再用前韵咏子舟所作竹"}
