{"author":"仲并","id":16126,"strains":["平平平仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["廼翁儒学似文翁，韵句天然无异同。","社稷堂堂推故相，家庭挺挺见遗风。","词场已擅千军敌，诗律仍惊万马空。","愿报琼瑶无好语，朝来浑欲达空筒。"],"title":"再用前韵答徐圣可  其一"}
