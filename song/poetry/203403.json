{"author":"孔平仲","id":203403,"strains":["平○仄平仄，仄平仄○○。","平平仄仄仄，仄仄平平平。","平平平仄仄，仄仄仄○○。","平平○仄平，仄仄平平平。","仄平仄仄仄，仄仄○仄平。","仄平仄仄仄，平仄平仄○。","仄仄仄平平，仄仄仄仄平。","仄仄平平平，仄仄平仄仄。","平平仄平平，仄仄平仄平。","平平仄仄仄，仄仄仄仄平。"],"paragraphs":["宵兴视星斗，侧身坐长叹。","秋风忽已至，万木鸣珊珊。","垂髫初执卷，结发乃弹冠。","功名当及时，一失何由还。","丈夫惜少壮，日月如走丸。","念躬累尚寡，筋力无所难。","白首佩黄金，意气亦已阑。","所以飞腾心，顾盼生羽翰。","诗人咏嵩高，不尔歌考槃。","胡为两未决，碌碌守一官。"],"title":"宵兴"}
