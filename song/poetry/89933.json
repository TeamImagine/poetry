{"author":"释居简","id":89933,"strains":["平仄平平仄仄平，仄平平仄仄平平。","仄平仄仄仄平仄，平仄仄平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["云与檐楹面面齐，脚头高处觉云低。","水围万雉半烟雨，天彻四垂漫畛畦。","冉冉无心犹可拊，堂堂有路亦堪梯。","若非梦泽胸中小，空倚阑干到日西。"],"title":"登齐云楼"}
