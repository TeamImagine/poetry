{"author":"王之道","id":7422,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["水外峰峦碧四环，雨多门径藓苔斑。","滞留又及炊新粟，欢喜何当见旧山。","招隠有诗来霅上，倦游无梦到云间。","西兴十里秋潮晚，坐数扁舟带月还。"],"title":"和萧山临川亭壁间留题韵"}
