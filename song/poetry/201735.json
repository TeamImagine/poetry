{"author":"彭汝砺","id":201735,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["云中楼阁绿沉沉，杖策城头望正深。","山近想瞻师子坐，风来疑听海潮音。","三乘漫设牛羊鹿，一路谁分耳目心。","祇道不增还不减，元来非古亦非今。"],"title":"寄云居觉老大禅师"}
