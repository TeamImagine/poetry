{"author":"白居易","id":17588,"strains":["平平仄仄平，仄平仄○平。","仄○○仄仄，平仄仄仄平。","平仄仄仄仄，仄平平仄○。","仄仄仄仄○，仄仄仄平仄。","平平仄仄仄，○仄仄○平。","平仄仄仄仄，平平平仄○。","平仄仄仄仄，平仄仄○平。","仄仄仄○仄，仄平仄仄平。","○平○仄平，○仄仄仄平。","仄仄仄平仄，○仄平平平。","平仄仄仄仄，平○平仄平。","平○仄仄仄，仄仄平仄平。","仄仄平仄仄，仄仄○平平。","仄仄平平○，？○平仄平。"],"paragraphs":["人生七十稀，我年幸过之。","远行将尽路，春梦欲觉时。","家事口不问，世名心不思。","老既不足叹，病亦不能治。","扶持仰婢仆，将养信妻儿。","饥饱进退食，寒暄加减衣。","声妓放郑卫，裘马脱轻肥。","百事尽除去，尚余酒与诗。","兴来吟一篇，吟罢酒一卮。","不独适情性，兼用扶衰羸。","云液洒六腑，阳和生四肢。","于中我自乐，此外吾不知。","寄问同老者，舍此将安归。","莫学蓬心叟，胸中残是非。"],"title":"对酒闲吟赠同老者"}
