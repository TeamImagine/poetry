{"author":"陈傅良","id":65884,"strains":["平平平仄平仄仄，仄仄仄仄平○平。","平平平平仄仄仄，仄仄平仄○仄平。","平平平平仄仄仄，仄○平平平仄平。","平平平仄仄仄仄，平仄仄仄○平平。","平平仄仄仄○仄，○仄仄平平仄平。","○平仄仄仄仄仄，仄仄仄○平仄平。","平平仄平平仄仄，○仄仄仄平平○。","平平仄仄仄仄○，仄仄仄仄平○平。"],"paragraphs":["西都循吏无墨绶，密令忽用为三公。","仁人遭时乃自见，不系官爵污与隆。","黄君崎岖发半白，得县吾州沧海东。","平生经术久未试，今幸小试难为功。","休声出自士论众，遗爱见于民力穷。","如君作吏岂择便，第勿谓难斯令终。","嗟余欲归归未得，观政不在渔樵中。","逢人每似卓傅传，此道万古君王同。"],"title":"送黄子闻得县瑞安"}
