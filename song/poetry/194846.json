{"author":"苏轼","id":194846,"strains":["仄仄仄仄○，平仄仄仄仄。","仄仄仄平仄，仄仄仄平仄。","平平仄仄平，仄仄仄仄仄。","仄平仄平仄，○仄仄仄仄。","○平仄平平，○仄仄平仄。","平平○仄仄，平仄仄仄仄。","平平○仄仄，平仄仄平仄。","仄○仄○平，平仄平仄仄。","平平仄平仄，仄仄平仄仄。","平平仄仄仄，○平仄仄仄。"],"paragraphs":["我友顾子敦，躯胆两俊伟。","便便十围腹，不但贮书史。","容君数百人，一笑万事已。","十年卧江海，了不见愠喜。","磨刀向猪羊，酾酒会邻里。","归来如一梦，丰颊愈茂美。","平生批敕手，浓墨写黄纸。","会当勒燕然，廊庙登剑履。","翻然向河朔，坐念东郡水。","河来屹不去，如尊乃勇耳。"],"title":"送顾子敦奉使河朔"}
