{"author":"齐己","id":42009,"strains":["仄平平○平，仄仄仄平仄。","仄○平○仄，仄平平仄仄。","平平平仄仄，仄仄仄平仄。","平仄仄平平，仄平○平仄。","平平平仄仄，仄仄平○仄。","仄仄平平○，仄平平平仄。"],"paragraphs":["圣君垂衣裳，荡荡若朝旭。","大观无遗物，四夷来率服。","清晨回北极，紫气盖黄屋。","双阙耸双鳌，九门如川渎。","梯山航海至，昼夜车相续。","我恐红尘深，变为黄河曲。"],"title":"煌煌京洛行"}
