{"author":"王禹偁","id":177787,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["风雪骑馿去入关，试期难伴贰车闲。","桃花好跃三门浪，芝草休寻六里山。","锡宴待吟春烂漫，旧房从锁石孱颜。","明年得意归来日，不见麻衣泣玉班。"],"title":"商州进士张齐说将赴春闱以诗别冯中允冯君酬和予亦次韵继之"}
