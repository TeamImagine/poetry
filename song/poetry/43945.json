{"author":"范成大","id":43945,"strains":["仄○仄平平，平仄仄仄平。","平平仄平仄，仄仄平仄平。","平平仄仄平，平平仄平平。","平仄仄○仄，平平平仄平。","○仄平平平，平平平仄平。","仄平平仄平，仄仄平平平。","仄仄仄仄仄，仄仄平平平。","仄平平平仄，平○仄○仄。"],"paragraphs":["橘中有佳人，招客果下游。","胡床到何许，坐我金碧洲。","沉沉剪彩山，垂垂万星球。","奇采日中丽，生香风外浮。","折赠黄团双，珍逾桃李投。","拆开甘露囊，快吸冰泉瓯。","热脑散五浊，岂止沉疴瘳。","未知商山乐，能如洞庭不。"],"title":"橘园"}
