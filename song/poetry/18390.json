{"author":"吴芾","id":18390,"strains":["仄平仄仄仄平平，仄仄平平仄平平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["碧云暮合首重回，正拟前村共探梅。","耐久直须看岁晚，追欢何必待春来。","山中纵有诗千首，花下谁同酒一杯。","顾我与君非面友，愿言命驾莫徘徊。"],"title":"寄江朝宗"}
