{"author":"司马光","id":176913,"strains":["仄平仄仄仄平平，仄仄平平平仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平平仄仄平平。"],"paragraphs":["苦闻小杜说扬都，当昔豪华今在无。","江势横来控南楚，地形前不瞰东吴。","万商落日船交尾，一市春风酒并垆。","得意莫忘京国友，踏尘冲雪奉朝趋。"],"title":"送杨秘丞通判扬州"}
