{"author":"孙觌","id":239032,"strains":["仄○仄平仄，仄仄平○○。","平平平仄仄，○仄仄平平。","仄平仄仄仄，平平平仄平。","仄平仄仄仄，仄仄仄仄平。","平平仄仄平，仄仄平仄○。","平平仄平仄，仄仄仄仄○。","平仄仄平平，仄平仄仄平。","仄平仄仄仄，平仄平平平。","平平仄仄仄，仄仄平仄平。","平平仄平仄，○仄平平平。","仄仄平仄仄，平平○○平。","平平仄平平，仄仄仄仄○。","仄仄仄平仄，平平仄○平。","平平仄仄平，平平仄平平。","平○仄平平，○仄仄仄平。","平平○平仄，仄仄仄仄平。","平平平仄平，平平仄平平。","仄仄仄○○，平平仄平平。","平平平仄仄，平仄仄仄平。","平平平仄平，○仄平仄平。"],"paragraphs":["古县水山国，万室蟠其中。","环成千嶂合，并合不泉通。","我公擅一壑，曾云生荡胸。","放神八极外，坐驾两腋风。","峨峨十二环，半出帘幕重。","修眉画新就，一抹翠扫空。","欣对惬平生，似为悦已容。","百金置酒地，窗户浮青红。","高陵拄笏见，采菊篱下逢。","坡陀迳千丈，横绝垂天雄。","日丽莺谷晚，沙喧燕泥融。","悠然命巾车，往往载客从。","大句琢天巧，朱弦奏三终。","溪山久寂寥，高辞擅无穷。","天王驾群英，长辔系九戎。","安知横山下，一榻似老龙。","功名方鼎来，龟祥兆飞熊。","勒石诵中兴，浯台两穹崇。","西州归谢傅，东海表太公。","千年丁令威，骑鹤还故宫。"],"title":"寄题胡茂老枢密横山堂"}
