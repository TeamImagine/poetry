{"author":"李彭","id":231991,"strains":["仄仄仄平仄，平平仄平平。","平○仄仄平，仄仄平平平。","仄仄平仄平，仄仄○○平。","仄仄平○仄，平平平仄平。","平平仄平仄，仄仄仄平○。","仄仄仄仄仄，仄平仄平○。","仄平平平仄，平平平仄平。","平平平仄仄，平平仄平平。","仄仄仄仄仄，○○仄平平。","○平○平仄，仄平？平平。","平平仄平仄，仄仄平平○。","○仄仄平平，平仄平○平。","仄○平仄平，仄仄平仄平。","平平仄仄仄，平平仄平平。"],"paragraphs":["建业有高士，幽栖閟岩扄。","时从出岫云，缥缈来青冥。","昨者修水头，伴我骑长鲸。","貌古心更古，肤清神愈清。","朝谈织乌坠，夜坐玉绳横。","辩舌不挂壁，泊然忘讥评。","峄琴孤风啸，鏖棋飞电鸣。","慈明投祖去，霜风助扬舲。","自我不见子，三占少微星。","殷勤行沙雁，素书毎丁宁。","悠悠望尘友，变态鸿毛轻。","盟血未曾干，飞语聊相倾。","少闻高士风，汗下颜甚赪。","吾言盖有激，因之见交情。"],"title":"寄侍其云叟"}
