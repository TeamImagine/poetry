{"author":"宋庠","id":2834,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["日转西轩小雾开，羲皇高兴伴风来。","层云气润犹蒸础，残电光微不应雷。","曲沼清浑鱼对跃，暮帘明灭燕双回。","凭高更结京华恨，魂遶梁园旧吹台。"],"title":"暑雨初霁"}
