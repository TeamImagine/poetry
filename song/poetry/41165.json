{"author":"陆游","id":41165,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["小筑园林浅凿池，身闲随事得游嬉。","幽花折得露犹湿，嘉木移来根不知。","小蝶弄晴飞不去，珍禽喜静语多时。","风光未忍轻抛掷，聊付诗囊与酒卮。"],"title":"初春幽居二首  其二"}
