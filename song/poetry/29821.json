{"author":"蔡如松","id":29821,"strains":["平平仄平平仄仄，仄平仄平平仄仄。","平平仄平平仄仄，平仄仄平平仄仄。","仄平仄仄仄平平，仄仄平平仄平仄。","仄平平仄仄平○，仄仄○平仄○仄。","仄○仄仄仄平平，仄仄仄平平仄仄。","仄平仄仄○仄仄，仄○仄仄平平仄。","仄平仄仄仄平平，○○仄仄平平仄。","仄平仄仄仄○仄，仄仄平平仄平仄。","平平仄仄仄平○，仄仄平平平仄仄。","平平平仄○仄仄，仄仄平平平仄仄。","仄平○仄仄仄仄，仄平仄仄平平仄。","平平平仄仄平平，仄仄○平仄仄仄。","○平仄仄平仄平，仄仄平平平仄仄。","仄平仄仄仄○仄，平仄平平平仄仄。","○平○仄仄平仄，仄仄平平平仄仄。","平○仄仄仄平平，平仄○平平仄仄。"],"paragraphs":["谁言少康真禹子，子孙九人流到此。","谁言鬼侯遭纣虐，冤魄至今灵故垒。","诞哉二说太荒唐，未识根原有初始。","我曾南自五羊回，杖屦空山问遗址。","数间古屋傍林峦，一簇偶人皆剑履。","断碑仆地苍藓没，满庭落叶秋风起。","岁时伏腊走村翁，醵钱买酒烹羊豕。","粤巫击鼓细吹角，整日歌呼乞新祉。","饥乌攫肉舞盘间，野蝶寻馨投盏里。","愚民惊怪相骇诞，巧啭笙簧萦俗耳。","那知三代去已远，鬼神岂肯歆非祀。","漳川遐僻在穷闽，北去中州几万里。","从来不及风马牛，庙食胡为而至是。","滥觞曲士妄穿凿，湍激妖狐因倚恃。","嘘烟吹雾作精变，历古冥冥无辨理。","何当济会狄梁公，为我乘时皆斥毁。"],"title":"九侯山神诗"}
