{"author":"周紫芝","id":241384,"strains":["平平仄平平，平仄平平平。","平平平仄仄仄仄，平平平仄仄○○。","仄平○仄仄仄仄，仄平仄仄○平平。","平仄仄平仄仄平平仄仄，仄仄平平仄○仄。","仄平平仄仄仄仄，平仄平○平仄仄。","仄平平仄仄仄平，○平仄仄○仄平。","平平仄平平仄仄，平仄仄平仄仄平。","平平仄仄仄仄仄，仄○平仄平仄平。","平平仄仄仄仄仄，仄仄平平仄○仄。","仄○平仄仄仄平，平仄仄平○仄仄。","仄平平仄平仄平，平仄○平仄平仄。"],"paragraphs":["侬家大江东，黄爵家江西。","江东黄爵不忍吃，江西黄爵贱如泥。","赤罂封口上有印，白绵卧酒中含脂。","君不见浯口漫郎真漫仕，万事平生不如意。","一囊红粟不一咽，千里苞苴谁复寄。","有时鲑菜念故乡，并刀落脍思饱霜。","青龟未堪聊入俗，黄爵那知亦渡江。","时平漫说尔可咀，击鲜谁遣今得尝。","残杯欲尽客欲去，臛雁烹鱼岂论此。","酒闻风味不可名，惟有此郎难著句。","九原谁唤儋耳翁，添入当年老饕赋。"],"title":"钱塘初见黄爵"}
