{"author":"卢纶","id":6909,"strains":["○平仄平○，仄仄平平仄。","平仄仄仄平，仄平○平平。","平仄平平仄，仄仄仄平平。","平仄仄○平，仄○平仄平。","仄平平平仄，平仄仄平○。","平○仄平仄，仄仄平平仄。","○仄○仄平，平平仄平仄。","平○仄平平，仄平平仄平。","平平仄○仄，仄仄仄平平。"],"paragraphs":["张翁对卢叟，一榼山村酒。","倾酒请予歌，忽蒙张翁呵。","呵予官非屈，曲有怨词多。","歌罢谢张翁，所思殊不同。","予悲方为老，君责一何空。","曾看乐官录，向是悲翁曲。","张老闻此词，汪汪泪盈目。","卢叟醉言麄，一杯凡数呼。","回头顾张老，敢欲戏为儒。"],"title":"与张擢对酌"}
