{"author":"赵抃","id":101606,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["凤沼宠荣辞禁闼，龙山安稳驻车轮。","东方渐喜威严霁，属郡争传号令新。","试数岁华如过隙，宜将世事拂前尘。","因思四十年同榜，吴越如今只两人。"],"title":"次韵郡斋即事二首  其一"}
