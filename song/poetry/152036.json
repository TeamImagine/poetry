{"author":"方一夔","id":152036,"strains":["平平仄平平，仄平仄平仄。","仄平仄平平，平平仄平仄。","平平平平平，平仄平仄仄。","平平仄仄仄，仄仄仄平仄。","平平○平平，平○平平仄。","平平平平仄，平平仄平仄。","○仄仄仄平，仄仄平仄仄。","平平仄仄仄，仄仄平平仄。","○○仄仄仄，○仄仄平仄。","平平仄○仄，仄仄平○仄。","仄平仄○仄，平仄○仄仄。","平平仄仄仄，平仄平平仄。","○仄仄平平，仄平仄○仄。"],"paragraphs":["秦皇灭诸儒，若人媚幽独。","偶来得名山，依山结茅屋。","希声陶淳风，无意蕲绝俗。","儿孙日以远，几见碧桃熟。","渔郎从何来，延缘寒溪绿。","兹游窥天秘，平生未经目。","颇见有此容，父老邀我宿。","清谈略晋魏，世路嗟翻覆。","淹留信可乐，离念苦羁束。","幡然理回棹，瑟瑟风吹足。","往来记行迹，溪路三四曲。","机心不自閟，何事惊麋鹿。","回首不逢人，白云渺空谷。"],"title":"古意四首  其三"}
