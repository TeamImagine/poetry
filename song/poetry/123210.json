{"author":"吴潜","id":123210,"strains":["仄平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄平，平平平仄仄平仄。"],"paragraphs":["远山空处断云收，一段秋光野思悠。","鹰隼不妨侵碧落，鱼凫自觉得沧洲。","桑榆晚景能多日，桂菊他乡又一秋。","聊把清尊浇眊矂，兹游还可再寻不。"],"title":"再用出郊韵三首  其二"}
