{"author":"杨万里","id":48133,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["出却金宫入梵宫，翠微绿雾染衣浓。","三年不识西湖月，一夜初闻南涧钟。","藏室蓬山真昨戏，园翁溪友得今从。","若非朝士相追送，何处冥鸿更有踪。"],"title":"戊申四月九日得请补外初出国门宿释迦寺"}
