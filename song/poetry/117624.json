{"author":"徐鹿卿","id":117624,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["明公闵雨志平民，祈祷无他只一真。","万里天高随感应，半空雷震忽亨屯。","挽回庾峤生生意，化作商霖处处均。","归斡元功调玉烛，从今三过续丝纶。"],"title":"次史君喜雨韵并呈府判"}
