{"author":"陆游","id":37878,"strains":["仄平仄仄仄，仄仄平仄仄。","平○仄仄平，仄仄仄平○。","平平仄平○，○仄仄平○。","仄平仄仄平，平平仄平仄。","仄仄平平○，仄仄仄仄仄。","平平平仄平，平仄仄仄仄。","仄平仄仄仄，平平平仄仄。","仄平仄○平，仄仄仄仄仄。"],"paragraphs":["老来日月速，去若弦上箭。","方看出土牛，已复送巢燕。","清晨觅缣衣，正午废纨扇。","北窗小雨余，盆山郁葱蒨。","病体为之轻，一笑玩笔砚。","虽无颜柳工，挥洒亦忘倦。","纸穷墨渐燥，蛇蚖争入卷。","属儿善藏之，勿遣俗子见。"],"title":"北窗试笔"}
