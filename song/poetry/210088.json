{"author":"秦观","id":210088,"strains":["仄仄仄仄平，平平仄平仄。","仄平仄仄○，仄平平平仄。","平○仄平仄，平平仄平仄。","平平仄平仄，仄仄仄仄仄。","仄仄平仄○，平仄仄平仄。","平仄仄平平，仄仄平○仄。","○仄仄仄平，仄平仄平仄。","仄平仄○平，○仄平平仄。","平平平仄仄，仄仄平平仄。","仄仄仄平平，平○仄平仄。","仄仄平平平，平仄○平仄。","仄平仄仄仄，仄仄仄○仄。","平仄仄○平，仄仄平○仄。"],"paragraphs":["昨夜梦故人，心颜少欢趣。","自嗟弃有司，却言归山路。","君王下明诏，群英翕争赴。","焦鹏共挥翮，跛鳖亦骋步。","扰扰天地间，飞鸟不知数。","何意独萧条，命与时相忤。","空复蔽马牛，不为匠人顾。","昔为土中花，行待东风煦。","今为檐下草，远矣霑秋露。","老母鬓成丝，寒妻被无絮。","岁暮多严风，𫄨绤将焉度。","觉来不复见，抚枕泪如注。","安得万顷波，活此舟中鲋。"],"title":"梦伯收文公"}
