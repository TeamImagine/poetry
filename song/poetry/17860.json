{"author":"吴芾","id":17860,"strains":["○仄○仄仄，平仄平仄仄。","仄仄仄平平，仄○平仄仄。","仄仄仄○平，仄仄平平仄。","○仄平仄仄，平仄平仄仄。","○仄○平仄，仄平○○仄。","仄仄仄平平，仄仄平仄仄。","仄仄平仄平，仄仄仄平仄。","平平平仄平，平○仄平仄。","仄○仄仄平，平平仄仄仄。","仄仄仄平平，仄仄仄仄仄。","仄仄仄平平，仄平平仄仄。","平仄仄仄平，仄仄仄仄仄。","平仄仄仄○，仄仄平平仄。","仄仄仄仄仄，平仄仄平仄。","仄平仄仄仄，仄仄平仄仄。","平仄仄仄平，仄仄平平仄。","平仄仄○平，仄平仄平仄。","仄平仄平平，平○仄平仄。","仄仄仄平平，仄仄仄仄仄。","平平平仄○，仄仄平○仄。","平平仄仄仄，仄仄平平仄。","平仄仄○平，仄平平仄仄。"],"paragraphs":["三月三十日，春去人尽惜。","我独惜春多，欲留春不得。","忆昨仕行都，亦屡逢春色。","王事多鞅掌，常苦无暇隙。","担上看桃李，负春长叹息。","每欲早归田，恨不生羽翼。","及至今得归，亦复少欢适。","平生无室庐，方且事工役。","老妻病累年，年来觉转剧。","百事总关心，十日九不怿。","把酒对东风，一春能几夕。","因念梦幻躯，处世不满百。","今日六十三，已是桑榆迫。","纵使到七十，能得几年客。","幸春有旧好，一笑常莫逆。","今既舍我归，动是经年隔。","聊复倒离樽，与春话胸臆。","我方葺园亭，随分足泉石。","准拟共东君，著此几两屐。","丁宁春早回，莫使常相忆。","今宵已拼醉，坐待东方白。","明旦各分飞，断肠芳草碧。"],"title":"丙戌送春有作"}
