{"author":"李壁","id":85488,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["琳馆清闲异马曹，红梅折得助挥毫。","眼明北客初疑杏，笑倚东风亦类桃。","露浥檀心滋鼎实，春生玉面散宫醪。","从今约略施丹粉，未害从来品格高。"],"title":"次韵张季长红梅七言三首  其二"}
