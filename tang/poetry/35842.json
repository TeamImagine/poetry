{"author":"张友正","id":35842,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","○平仄仄仄，仄仄仄平平。"],"paragraphs":["带剑谁家子，春朝紫陌游。","结边霞聚锦，悬处月随钩。","彩缕回文出，雄芒练影浮。","叶依花里艳，霜向锷中秋。","的皪宜骢马，斓斒映绮裘。","应须待报国，一刎月支头。"],"title":"锦带佩吴钩"}
