{"author":"刘长卿","id":54947,"strains":["仄仄平平平，平平平仄仄。","平平平仄仄，平仄仄○仄。","仄仄平平平，平○仄○仄。","平平○平仄，仄仄平平仄。","平仄平平平，仄平仄○仄。","平○平仄仄，平仄仄平仄。","平仄仄平平，○○仄平仄。","仄平仄平平，仄仄○仄仄。","仄仄平仄平，○平仄平仄。","○平仄○仄，仄仄○仄仄。","仄○平仄平，平仄仄平仄。"],"paragraphs":["一雁飞吴天，羁人伤暮律。","松江风袅袅，波上片帆疾。","木落姑苏台，霜收洞庭橘。","萧条长洲外，唯见寒山出。","胡马嘶秦云，汉兵乱相失。","关中因窃据，天下共忧栗。","南楚有琼枝，相思怨瑶瑟。","一身寄沧洲，万里看白日。","赴敌甘负戈，论兵勇投笔。","临风但攘臂，择木将委质。","不如归远山，云卧饭松栗。"],"title":"吴中闻潼关失守因奉寄淮南萧判官"}
