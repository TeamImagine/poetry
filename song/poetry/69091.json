{"author":"杨冠卿","id":69091,"strains":["平○仄仄仄平平，平仄○平仄仄平。","仄仄平平平○仄，仄平平仄仄平平。","平平仄仄仄平仄，平仄仄平平仄平。","仄仄平平○仄仄，平平仄仄仄平仄。"],"paragraphs":["苔封石磴遶层栏，栏外行厨荐玉盘。","座揖湖山诗兴远，气吞云海酒杯宽。","篮舆竟日有余乐，莲市只今无此欢。","我愧么微难接武，飞笺亦欲寄青翰。"],"title":"和京尚书上元日同禁从游凤山韵"}
