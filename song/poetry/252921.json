{"author":"李弥逊","id":252921,"strains":["平平仄仄平，仄仄仄平仄。","仄平仄仄仄，仄仄仄平仄。","○平平仄平，平仄仄○仄。","仄平仄平平，平○仄平仄。","平平仄仄○，仄仄仄平仄。","平平平仄平，仄仄○平仄。","平平仄仄平，平仄仄○仄。","○平仄平仄，仄仄平仄仄。","仄仄平仄○，仄仄仄○仄。","平平○平仄，仄仄○仄仄。","○平仄仄仄，平仄仄平仄。","仄○仄仄○，仄仄平平仄。"],"paragraphs":["春风亦世情，去我若驰骛。","北枝未破粉，断萼已飘素。","殷勤南郭綦，邀我整冠履。","着鞭向晴原，盘传咄嗟具。","移樽晚色间，醉入众香聚。","花浮承露盘，座绕临风树。","停杯忆昨游，香色尚深驻。","重来未旬浃，顿觉心腹露。","后会虽可期，稍稍迫迟暮。","酬花了无计，一醉其殆庶。","如何竞剪烛，雕绘觅奇句。","愿当百罚深，肯效黄金注。"],"title":"与罗邵诸公同游陈氏园分江头千树春欲暗得树字"}
