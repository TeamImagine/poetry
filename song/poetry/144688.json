{"author":"陈杰","id":144688,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["葳蕤桑梓翦为荒，翰墨横流坠绪茫。","天北有星明武曲，江南无地托文昌。","几时兴雨苏民望，何日乘云返帝乡。","我少乞灵今不梦，倚观魁宿照词场。"],"title":"陪蜀士文昌醮"}
