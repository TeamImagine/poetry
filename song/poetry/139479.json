{"author":"陈著","id":139479,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["巫山神女欲回车，滕六留云布玉华。","流水不冰翻有气，老梅虽冻自宜花。","幸逃僵死榆关戍，相伴饥眠草屋家。","种麦已迟天岂恝，一声晴意晓檐鸦。"],"title":"雪寒"}
