{"author":"葛胜仲","id":230727,"strains":["仄仄平平仄平仄，仄仄平仄仄平仄。","平平仄○仄仄平，仄仄○平仄平仄。","平仄○平仄仄平，仄仄平仄平仄平。","仄平仄仄仄仄仄，平仄仄仄平平平。","仄平平○平仄仄，仄仄○平○○仄。","仄仄仄仄仄仄平，平平平平平仄仄。","仄仄平仄平平平，平平平仄平平○。","仄平仄仄平仄仄，平○仄仄平平平。"],"paragraphs":["简许开尊杀青竹，俎有肥羜簋饛粟。","招呼未听洗盏声，故复吟哦小诗促。","能使将军赏不贫，请召宗姓仍及身。","拥炉便是入窟室，于粲洒扫情无文。","我今愁如居广柳，万斛量之应更有。","内典暂辍算海沙，群经尤慵开户牖。","政欲酣畅融心神，村郊鱼鸟皆来亲。","不忧坐上无武子，群从一一天麒麟。"],"title":"工部兄新治小阁垒土为火炉戏作劝召客"}
