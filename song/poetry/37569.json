{"author":"陆游","id":37569,"strains":["平平仄平平仄平，平平平平仄仄平。","仄○○仄仄平仄，仄仄平仄平平平。","平平仄仄平平仄，平平仄仄仄平仄。","仄平平仄仄平平，仄仄○平仄平仄。","仄仄仄平平仄平，仄仄平仄○平平。","○平平平○仄仄，平仄仄仄平平○。"],"paragraphs":["南村北村春雨晴，东家西家地碓声。","稻陂正满绿针密，麦陇无际黄云平。","前年谷与金同价，家家涕泣伐桑柘。","岂知还复有今年，酒肉如山赛春社。","吏不到门人昼眠，老稚安乐如登仙。","县前归来传好语，黄纸续放身丁钱。"],"title":"丰年行"}
