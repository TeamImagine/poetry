{"author":"吴融","id":32317,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["一分难减亦难加，得似溪头浣越纱。","两桨惯邀催去艇，七香曾占取来车。","黄昏忽堕当楼月，清晓休开满镜花。","谁见玉郎肠断处，露床风簟半欹斜。"],"title":"次韵和王员外杂游四韵"}
