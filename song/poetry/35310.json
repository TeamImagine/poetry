{"author":"梅尧臣","id":35310,"strains":["仄平仄平仄，仄仄仄平仄。","平平仄仄平，平平仄平仄。","仄仄仄仄平，仄平平仄仄。","仄平平仄平，平仄仄仄仄。","○平仄平○，仄平平仄仄。","平平仄仄平，仄仄○仄仄。","仄平仄○仄，平仄平平仄。","仄平○平平，仄平仄平仄。","仄仄仄平平，平平仄平仄。","仄平平仄平，仄仄仄○○。"],"paragraphs":["子真实吾祖，耿介仕炎汉。","权臣始擅朝，忠良被涂炭。","辇下莫敢言，上书陈治乱。","是时卿大夫，曾不负愧汗。","其文信雄深，烂然今可玩。","危言识祸机，灭迹思汗漫。","一朝弃妻子，龙性宁羁绊。","九江传神仙，会稽隠廛闬。","旧市越溪阴，家山镜湖畔。","唯余千载名，抚卷一长叹。"],"title":"读汉书梅子真传"}
