{"author":"沈辽","id":189553,"strains":["平○平仄○仄平，平仄仄○仄平平。","平仄平平仄平仄，平平仄仄平平平。","○平平平仄平仄，仄○平仄平○○。","平仄平○仄平仄，仄平○仄仄平平。"],"paragraphs":["腰间新佩临桂章，归著彩衣拜髙堂。","鸿雁知时自翔翥，骅骝得路方腾骧。","正烦弦歌治疲俗，仰看干羽来降王。","憔悴山间老迁客，不能相送出潇湘。"],"title":"奉送马令归长沙"}
