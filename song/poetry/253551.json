{"author":"李弥逊","id":253551,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["男儿死尔未应悲，可惜胸中尚有奇。","绝域英声宜早岁，楚庭高议补明时。","壮怀自感中流楫，旧爱今存岘首碑。","天独不能遗此老，盖棺两鬓未全丝。"],"title":"宝学连公挽诗  其一"}
