{"author":"陈骙","id":52320,"strains":["仄平平○仄平平，仄平平仄平仄平。","平仄仄平仄○平，仄平仄仄○平平。","平平平仄○仄○，仄仄平平仄平平。","仄仄○平仄仄○，平平仄仄平平平。","平仄仄仄平仄平，平平仄仄平平平。","仄○仄平仄仄平，仄仄仄平平平平。"],"paragraphs":["壮兮沧溟跨蛟龙，丽兮霄汉垂䗖蝀。","疑若有神施磨礲，巩然不动如华崧。","环瞻山幄凝翠空，俯睨谿纹织微风。","夜半横浮沆瀣中，朝来掩映扶桑红。","车马飒沓西复东，宏规硕利繄谁功。","竞将大年寿我公，愿与此桥俱无穷。"],"title":"临川桥歌"}
