{"author":"刘敞","id":175308,"strains":["仄平平仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["腊前芳树暑前开，笑忆周南摽有梅。","玉色还如雪中见，天香不减岭头来。","黄莺未识休频顾，粉蝶初逢亦自猜。","应与灵芝竞三秀，碧城瑶圃隔尘埃。"],"title":"四月见梅花作"}
