{"author":"王十朋","id":22865,"strains":["仄平仄仄平仄仄，平仄仄平平仄○。","平仄平平仄仄仄，平平仄仄平平平。","仄平仄平仄仄仄，平仄仄仄○平平。","仄平仄仄○○仄，仄平仄仄平平平。","平平仄仄仄仄仄，○○平仄平平○。","平平仄仄仄平仄，仄平仄仄平平○。"],"paragraphs":["上书请劔人未复，开口荐贤君又行。","堂上伊优笑绝倒，纷纷去国皆狂生。","搢绅敢言似庆历，风俗渐美如东京。","手揩老眼看除目，一迁一去知谁荣。","南昌别驾亦不恶，三王高阁寻宗盟。","吴江漫漫楚天阔，羡君一叶春舟轻。"],"title":"送王嘉叟编修"}
