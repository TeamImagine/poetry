{"author":"李弥逊","id":252983,"strains":["平平仄平平仄仄，仄仄平平仄○仄。","平平仄仄平仄○，仄仄平○仄平仄。","仄仄平平仄仄仄，仄仄仄平平仄仄。","平平○仄仄平仄，平仄○平仄平仄。","仄平平平○仄仄，仄仄平平○仄仄。","平平仄仄仄平平，平仄平平仄平仄。","仄平仄仄仄平仄，仄仄○○平仄仄。","仄平平仄○仄仄，仄仄平○仄平仄。","仄平仄仄仄平仄，仄仄平平仄○仄。","平平仄仄仄平仄，仄仄仄平○仄仄。","平平平平仄仄仄，平平平仄平平仄。","？仄平仄仄平仄，平○仄仄○平仄。"],"paragraphs":["何郎爱山知贵目，不着芒鞋踏空谷。","诛茅结竹凾丈间，坐揖崔嵬遶江绿。","我亦寻幽不惮远，半世一身随转毂。","峰峦过眼已成梦，南北空嗟髀消肉。","羡公登亭如历块，睥睨乾坤轻一芥。","春繁妩媚发奇姿，秋净孤髙见真态。","固知静者自超诣，世上憧憧良足隘。","智愚何止三十里，咫尺须论百千界。","四时秀色供盘礴，笔下云烟醉中落。","雕锼苦欲觑天巧，造物有灵应作恶。","蓬莱方壶或上下，纷纷陵谷今非昨。","倘令夸子与霄遁，胸中赖有藏山壑。"],"title":"寄题翠樊亭"}
