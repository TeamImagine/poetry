{"author":"韩元吉","id":29425,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["青鞋藜杖破层云，胜日犹能眼界新。","窣堵已摧豪士手，狻猊犹现法王身。","寺藏松竹疑无地，路接烟霄不到尘。","车马憧憧城市客，举头相望几由旬。"],"title":"清明前一日与客自光孝登般若庵观铁塔旧基因至铁狮顶"}
