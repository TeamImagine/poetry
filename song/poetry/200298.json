{"author":"孔武仲","id":200298,"strains":["○平平平平平平，○平平平仄仄平。","仄平平仄仄仄仄，仄平平仄○？平。","仄平仄平平○仄，平平○仄仄仄平。","平平平平○○仄，○平平仄平平○。","平仄○仄平仄仄，平平仄仄平仄平。","平平仄仄平平仄，仄仄平平仄平仄。","仄平平仄仄○平，○仄○平○仄仄。","平○仄平平仄仄，平仄平平○仄仄。","仄仄仄仄平仄平，仄仄仄平平仄仄。","仄仄仄○○仄仄，仄平平仄平○仄。","○○○○平平平，平平平平平平平，仄仄仄仄○平平。","○仄平平仄平仄，○仄平仄平平平。"],"paragraphs":["雍熙真人金丹成，骑龙逍遥上太清。","一时文物甚炳焕，至今高阁留峥嵘。","道山不为人间设，千秋长镇白玉京。","蓬莱诸仙当闲暇，相邀初作升天行。","宫殿相望金碧动，觚棱半引霄汉明。","锵金宝钥端门辟，四坐光芒炫奎壁。","换鹅何处得遗踪，临水当年应尽墨。","波澜入唐仍浩瀚，追蹑余尘犹十百。","味入啖蔗真渐佳，力未半途多自画。","万物莫如观所聚，我生强半初相识。","相期更乘飞云来，琪花为盘霞为杯，咽味沆瀣临丹台。","兴尽翩然欲归去，从此心骨无尘埃。"],"title":"秘阁观唐法帖呈同舍诸公"}
