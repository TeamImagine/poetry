{"author":"释德洪","id":227945,"strains":["仄平仄平仄○平，仄平仄平平平平。","平仄平平平仄平，仄平仄○仄平○。","平平仄仄仄仄仄，仄平仄仄仄○平。","仄○平仄平仄平，仄平○仄仄仄平。","仄平仄仄平平平，仄平平仄○仄平。","平平平仄平仄平，仄平平○平平平。","平平平○仄○平，平平○仄平仄平。","平平仄仄仄仄○，仄平仄仄仄仄○。","平平平平仄仄平，仄平平平仄仄平。","仄平○仄仄平平，仄仄○仄○仄平。","平平仄○仄平仄，仄平平平平仄平。"],"paragraphs":["道人貌癯骨藏年，漆瞳照人方而渊。","家住湘山湘水边，气清日应嚼芳鲜。","罗浮饭石性所在，定林饮涧老更坚。","子其徒欤宁果然，抱琴过我亦自贤。","玉徽按抑朱丝弦，借弦为舌传语言。","谁家恩怨余妒怜，绮窗莺燕春风颠。","颠风盘空搅苍烟，萧萧吹鬓人未眠。","清都绛阙断世缘，骨飞不到梦所传。","秦筝心知是响泉，置之髯须一笑掀。","蘂珠三叠舞胎仙，坐令遗世如蜕蝉。","何年醉骑紫云去，此琴枵然成弃捐。"],"title":"听道人谙公琴"}
