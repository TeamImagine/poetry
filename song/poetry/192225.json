{"author":"郭祥正","id":192225,"strains":["平平仄平平，平仄平平仄。","平平仄平平，仄仄○平仄。","仄平仄平平，○平仄平仄。","仄平仄仄仄，仄仄仄平仄。","平平仄平仄，平仄仄仄仄。","仄平○平平，仄仄仄平仄。","平平仄仄仄，仄仄平平仄。","○○平○平，仄仄平平仄。","仄平○仄仄，仄仄平平仄。","仄仄仄○平，仄仄平仄仄。","平平仄○仄，仄仄仄平仄。","平平仄平平，仄平平平仄。","仄○仄平平，平平○平仄。","平平仄仄仄，仄○平平仄。","平平平平平，仄仄仄平仄。","仄平仄仄仄，仄仄仄仄仄。","平平平仄仄，仄仄仄平仄。","平平仄○平，平平仄○仄。"],"paragraphs":["新江自南来，西与端江汇。","寒光入灵羊，一碧浸罗带。","屹然鹄奔亭，遗音溢千载。","羽仪莫可见，窈窕想姝态。","遭戕瘗同坎，襦布久不坏。","诉冤如生平，隐显一何怪。","雠人阖户戮，化质抟风快。","且将忧患辞，浩荡烟霄外。","舄飞并剑跃，类与神灵会。","物变固难穷，抚事增感慨。","周侯昔行部，美绩此尤最。","江生引为言，建平平捐罪。","宋兴跨唐虞，乾坤正交泰。","皇华命俊哲，枉横无纤芥。","琳琅斯亭篇，证古欲陈戒。","杀人贵灭口，覆族竟自败。","奸谀诛既死，潜德发幽晦。","坚珉可磨镌，荣光庶长在。"],"title":"鹄奔亭呈帅漕二公"}
