{"author":"李复","id":212464,"strains":["平仄仄平仄，仄平仄平平。","仄平平平仄，平平仄○平。","仄仄平仄仄，○平仄平平。","仄平仄仄平，仄仄平仄平。","平平平平平，平○仄仄平。","平平仄平仄，平平平仄平。","平仄平平平，平仄仄仄平。","仄仄平平仄，仄仄○平平。","仄仄仄平平，仄仄平平平。","○仄平平平，平○平平平。"],"paragraphs":["今日意何适，出游曲江湄。","野晴天澄穆，风柔物闲熙。","浅岸冰已尽，长原麦含滋。","跃鳞向日光，浴羽侵水嬉。","悠悠南山云，浮空久不移。","斓斑垅东雉，鸣呼声喔咿。","春序兹方交，春物已若斯。","眷予同来者，酌酒衣淋漓。","莫学少陵翁，泪点吞声垂。","且效陶渊明，为题斜川诗。"],"title":"正月五日游曲江"}
