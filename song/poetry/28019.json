{"author":"洪适","id":28019,"strains":["平平平仄平，平仄平平仄。","平平仄仄○，仄仄平平仄。","仄仄平仄平，○○平○仄。","平○平○仄，平平仄平仄。","平平平平仄，平平仄仄仄。","○平平仄平，仄仄仄○仄。","仄仄平平平，仄仄平平仄。","平仄仄仄○，平平仄○仄。","平平平仄平，平平仄平仄。","平仄平仄平，仄仄仄平仄。"],"paragraphs":["人生名利场，羁绊无休假。","沉迷雁鹜行，梦寐鸡豚社。","见谓游子欺，更防官长骂。","何如山中乐，松窗肆嘉话。","陈侯青云客，英声蜚日下。","当年金马门，掉鞅示闲暇。","小试芙蓉池，未整骊驹驾。","台岳十日行，樛萝若相迓。","来归探古囊，篇篇可图画。","倾耳金石声，郑卫敢争霸。"],"title":"次韵陈体仁惠诗幷示游山诗卷"}
