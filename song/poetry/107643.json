{"author":"王迈","id":107643,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["一诵洋洋大对文，便知风骨是西人。","笔头重有千钧力，字面清无半点尘。","众羽群中鸣凤喙，潜渊深处摘龙鳞。","丈夫出处关初节，归去携名寿大椿。"],"title":"送蜀名父之子程刚仲世德擢甲科二首  其一"}
