{"author":"姚合","id":19849,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["补天残片女娲抛，扑落禅门压地坳。","霹雳划深龙旧攫，屈槃痕浅虎新抓。","苔黏月眼风挑剔，尘结云头雨磕敲。","秋至莫言长矻立，春来自有薜萝交。"],"title":"天竺寺殿前立石"}
