{"author":"薛季宣","id":62885,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["介子龙蛇亦大灵，禁烟犹复雨零零。","时风未办作寒食，春事无过醉醁醽。","取士语干三礼穴，延宾为屈五经瓶。","明年此日家山路，沧漠从君看水萍。"],"title":"寒食遣兴"}
