{"author":"赵蕃","id":75034,"strains":["仄仄平平平仄仄，平平仄仄仄平平。","平平平仄仄仄仄，仄仄仄平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["问讯新篁今几长，高应出屋下侵廊。","遥怜初日弄碎影，相见午风传细香。","卧看行吟君得意，昼思宵寐我回肠。","譍门为戒须高眼，有客能来傥姓王。"],"title":"重怀思隠之作因回使寄明叔兼呈从礼景立"}
