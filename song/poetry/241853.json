{"author":"周紫芝","id":241853,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄仄平仄仄平平。"],"paragraphs":["诗翁老去得双旌，惯听清涟夜雨声。","水到浔阳心独喜，云开庐阜眼先明。","落花已是春三月，飞盖犹堪酒数行。","寄语草元窗下客，忍令辜负晓啼莺。"],"title":"杨得臣见和晓晴长句用韵奉酬  其二"}
