{"author":"吕颐浩","id":229506,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["维扬初记接英躔，日月飞驰已十年。","政路翺翔常在后，祠宫闲退蚤输先。","欲陪清会时颙首，辱惠新诗思涌泉。","幸有会稽栖隐地，约公归老钓鱼船。"],"title":"次韵卢虞卿枢密见寄之什"}
