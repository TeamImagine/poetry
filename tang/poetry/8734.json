{"author":"于鹄","id":8734,"strains":["平○仄仄平，平仄○仄平。","平平仄仄平，仄平仄平平。","仄仄仄仄○，仄平平○平。","仄仄仄仄平，仄平仄平平。","平平平仄平，仄平仄仄平。","○仄○仄平，仄平○○平。","仄仄仄仄平，仄仄仄平平。","仄○仄平平，仄仄平仄平。"],"paragraphs":["年长始一男，心亦颇自娱。","生来岁未周，奄然却归无。","裸送不以衣，瘗埋于中衢。","乳母抱出门，所生亦随呼。","婴孩无哭仪，礼经不可逾。","亲戚相问时，抑悲空叹吁。","襁褓在旧床，每见立踟蹰。","静思益伤情，畏老为独夫。"],"title":"悼孩子"}
