{"author":"刘子翚","id":15225,"strains":["平平仄仄○，平仄平仄仄。","平平仄平仄，平仄仄仄仄。","仄平平仄平，平仄平平仄。","平平仄○平，仄仄仄平仄。","仄平平仄平，仄仄平平仄。","平○仄仄平，仄仄○平仄。","○平仄仄仄，仄仄仄平仄。","仄平仄仄仄，仄仄平仄仄。","平仄平平平，仄平平仄仄。","平平仄仄○，平仄仄平仄。","仄平平平平，仄仄仄平仄。","仄平仄平平，仄仄平平仄。","平平仄平平，仄仄○平仄。","仄○平仄平，仄仄平仄仄。","平平仄○平，平○仄平仄。","平平仄仄平，仄仄平平仄。","平平仄仄平，仄仄平○仄。","平○平○仄，仄仄平仄仄。","平○仄仄平，平仄平○仄。","仄平仄仄仄，仄仄○仄仄。"],"paragraphs":["平生老子兴，浑寄幽绝处。","宁嫌一坡远，甘作十歇去。","至今清梦狂，时走松阴路。","心忻自吟哦，技痒辄披露。","那知菅蒯微，辱报瑶琼树。","胸中万斛清，忽向毫端雨。","援桴未敢再，破的已惊屡。","病身得所便，一阅神气聚。","淇竹秋棱栾，洛花春布濩。","真机不可藏，文亦肖风度。","乐哉精庐游，愧我不常与。","陋乡岂无奇，乏此追陪故。","翻然卜邻心，几逐长风翥。","但分茅半檐，不假牛十具。","刘郎个中人，幽期乃愆素。","曾无负负言，直委茫茫数。","移文太遽生，恐未明深膆。","君看旋磨蚁，琐屑安故步。","何如骥突云，轩豁随长驭。","集枯岂小欤，动者中不骛。"],"title":"竹源之集奇仲不赴萧屯以诗嘲之再用原韵"}
