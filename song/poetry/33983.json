{"author":"陆游","id":33983,"strains":["平平平仄仄平平，仄仄平平平仄平。","平仄仄平平仄仄，仄平平仄仄平平。","平平平仄仄平仄，平仄仄平平仄平。","仄仄仄平平仄仄，平平平仄仄平平。"],"paragraphs":["霏霏春雨细如丝，正是春寒欺客时。","心向宦途元淡薄，梦寻乡国苦参差。","楼前新涨绿三尺，墙外尚余红几枝。","摆拨簿书呼酒榼，南湖西塔有幽期。"],"title":"雨中遣怀二首  其二"}
