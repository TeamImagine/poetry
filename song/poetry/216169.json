{"author":"张耒","id":216169,"strains":["平平仄平仄，仄仄○平仄。","平平仄○仄仄平，平平仄仄平平仄。","○仄仄仄仄○仄，仄仄仄仄仄平仄。","平平平平仄仄○平平，平平平○仄平平。","仄平仄平平仄仄，平平仄仄平仄○。","仄平平平仄平仄，仄仄仄平平仄仄。","○平仄仄仄平平，仄○仄平○仄○。","仄平○平平仄仄，仄平仄仄平平仄。","平平仄仄平平仄，仄仄平平仄平仄。","仄仄平平仄仄仄，仄平仄平○○仄。"],"paragraphs":["酸寒杜陵老，痛饮遗身世。","云安小县麹米春，遥知美味无多子。","犹令此老气如虎，傲兀几以醉为异。","争知侯家美酒如江湖，金铛犀杓与之俱。","玉壶晓倾春水决，银槽夜滴秋雨疏。","主人文章足宾客，许致麹生来坐侧。","三杯脱帽我家风，渴如旱田占雨虹。","冷官如瓶君未见，腹惟贮水冰生面。","鸣鞭走送烦驺辔，坐对朝寒北风起。","未欲烦公大作宴，老夫自斟看深浅。"],"title":"王都尉惠诗求和逾年不报王屡来索而王许酒未送因次其韵以督之"}
