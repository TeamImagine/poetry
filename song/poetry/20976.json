{"author":"晁公溯","id":20976,"strains":["仄平仄仄仄，仄仄仄平平。","仄平仄仄平，仄仄仄平平。","仄仄仄仄○，○平平仄平。","○平仄平仄，仄仄仄仄平。","平平仄仄平，平平○平平。","仄仄平仄仄，仄平仄平平。","平平仄平仄，仄仄平平平。","仄仄○仄平，仄仄仄平平。","仄平平仄平，仄仄平仄平。","平平仄仄仄，仄仄平仄仄。"],"paragraphs":["汉家用牧守，斗酒得西凉。","圣朝盖不然，事举或言扬。","顾我误见收，分符来一方。","深知舜门辟，远见禹迹茫。","春秋祀百神，芒芒降嘉觞。","昨者为旱祷，紫檀烛神光。","高天忽飞雨，未彻金炉香。","润得三日霖，获待九秋霜。","敬归慈姥泉，导以旗旐央。","天功及帝力，与尔俱敢忘。"],"title":"师正二哥正三哥以诗贺雨次韵为谢"}
