{"author":"释居简","id":92009,"strains":["平平仄○仄，○仄○平平。","平仄仄平仄，平平平仄○。","平平平仄仄，平仄仄平平。","仄仄仄○仄，平平平仄平。","平平平仄仄，仄仄？平平。","平仄平○仄，平平仄仄○。","平平仄仄仄，仄仄仄平平。","仄仄仄平仄，平平仄仄平。","平平仄仄仄，平仄仄平平。","仄仄平○仄，平平仄仄平。"],"paragraphs":["今宵较些子，犹自胜闲时。","圆缺有常守，阴晴无定期。","伊人纷好恶，嫌镜改妍媸。","玉臼药长在，霜蟾家不移。","金波仍眩转，掌露尽华滋。","连璧何妨晚，修轮莫问迟。","才逢桂殿冷，便结庾楼知。","十事九违意，浮生几展眉。","渊明十日菊，苏子一联诗。","不是心如月，安知月不亏。"],"title":"十六夜月"}
