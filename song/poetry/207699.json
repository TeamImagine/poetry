{"author":"黄庭坚","id":207699,"strains":["平平平仄仄，○仄平平平。","仄仄仄仄仄，平平仄○○。","仄○平仄仄，平平仄仄○。","仄仄仄平平，仄仄仄○平。","仄平仄仄仄，仄仄仄平平。","平仄仄仄平，仄仄仄仄平。","仄平仄仄仄，平仄仄仄平。","平平仄平平，仄仄仄仄平。","平平仄仄仄，○仄仄平平。","平仄平仄○，仄平平○○。","平仄仄平仄，平平平○○。","平仄仄仄平，仄仄仄平平。","仄仄仄仄仄，平平平平平。","仄平仄平仄，平仄仄平○。"],"paragraphs":["仙人持玉照，留在灊西峰。","一往不返顾，尘痕废磨砻。","想当光溢匣，云山叠万重。","有井洌寒泉，照影互相容。","得名未觉晚，学士古人风。","持节按九城，乐此水一钟。","税车束上饭，谈笑考百工。","金瓶煮山腴，茗椀不暇攻。","苏侯亦静者，疏凿济成功。","排遣尘滓行，石奁清如空。","能令水源浊，鱼虾来其中。","生子岁月多，往往隠蛟龙。","玉照不见影，盘桓蜗螺宫。","一朝揭源去，枯渎草蒙茸。"],"title":"玉照泉而名之"}
