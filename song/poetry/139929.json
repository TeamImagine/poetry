{"author":"徐集孙","id":139929,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["梅花白向鬓根生，岁月蹉跎事欠成。","读过故书温有味，借来新絮冷无情。","未霜山寺昏锺劲，欲霁湖亭夕照明。","多少红尘留滞客，可曾归去力春耕。"],"title":"闲赋"}
