{"author":"李纲","id":244379,"strains":["平平仄仄平平平，平平仄仄仄仄平。","平平仄仄仄○○，平仄仄仄平平仄。","平平仄仄仄平仄，仄仄仄仄平平平。","平平○仄仄仄仄，仄仄○仄○平平。","仄平平仄平仄仄，平仄仄平平仄平。","仄平？○平平仄，仄仄仄仄仄平平。","仄平平仄仄平仄，○仄仄仄平平平。","平○平仄仄平仄，仄仄仄仄○○平。","平平平仄平仄平，仄平平仄平○平。","平平仄仄仄仄仄，平仄仄仄平○平。","仄平○○平仄仄，仄仄○平平仄平。","平○仄仄仄仄仄，仄仄仄仄○平平。"],"paragraphs":["平生最爱梁谿居，溪头紫蟹几尺余。","持矛被甲意颇横，霜后直欲陵於菟。","端然秉炬可攻取，束䌸健者归庖厨。","双螯如臂自可饱，满腹膏液凝红酥。","每倾新酿为一醉，风味窃疑他所无。","那知謪堕荒山里，乃有此物供臞儒。","客云来自九江郡，分以饷我良勤渠。","轮囷初喜入盘馔，郭索想见行泥涂。","西风江岸芦苇枯，下田粳稻香且腴。","朝魁把穟屡蜕壳，宜尔怪伟胸中都。","内黄疏封何足道，左手相持真可娱。","流膏斫雪快一嚼，不复怅望思东吴。"],"title":"食蟹"}
