{"author":"林希逸","id":119250,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平平仄平。","平仄仄平平仄仄，仄平平仄仄平平。"],"paragraphs":["当年瑞节庆虹流，冷落如今阅几秋。","鼓腹遗民犹诧说，攀髯诸老更谁留。","玉梅枝上春长在，金粟堆边云正愁。","追记鹄袍陪拜日，晓风黄伞望宸旒。"],"title":"甲寅十月十九日有感"}
