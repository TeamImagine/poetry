{"author":"周献甫","id":103733,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["买得林庐在水西，眼前幽事总相宜。","溪山处分鶑看管，梅竹添差鹤护持。","旋理小园增野趣，先留隙地作楼基。","却来界步晴岚底，收拾湄湘八景诗。"],"title":"邹震父迁居界步"}
