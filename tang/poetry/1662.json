{"author":"李白","id":1662,"strains":["平仄平平平仄平，仄平仄仄平仄○。","平平仄仄仄平仄，○平平仄平仄平。","平平仄○平，○平仄平平。","仄平平，仄平○，平平仄仄仄平平。"],"paragraphs":["琴奏龙门之绿桐，玉壶美酒清若空。","催弦拂柱与君饮，看朱成碧颜始红。","胡姬貌如花，当𬬻笑春风。","笑春风，舞罗衣，君今不醉欲安归。"],"title":"杂曲歌辞 前有一尊酒行二首 二"}
