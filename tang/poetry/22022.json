{"author":"许浑","id":22022,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["暗滩水落涨虚沙，滩去秦吴万里赊。","马上折残江北柳，舟中开尽岭南花。","离歌不断如留客，归梦初惊似到家。","山鸟一声人未起，半床春月在天涯。"],"title":"南海府罢南康阻浅行侣稍登陆而迈主人燕饯至频暮宿东溪"}
