{"author":"贺铸","id":212891,"strains":["平平仄仄仄，○仄平平仄。","仄仄平仄平，平平仄平仄。","○○平仄仄，仄仄平平仄。","仄仄○平平，○仄平仄仄。","平仄平平平仄平，平平平仄仄平平。","平平仄仄平平仄，仄仄平平仄仄平。","仄平平仄平平仄，○仄平平仄仄平。","仄平仄平仄平仄，平仄仄○平仄平。","平仄平平仄平仄，仄平仄仄仄平平。"],"paragraphs":["鸡鸣紞五鼓，驱马东华路。","月落潮上时，云披日生处。","摇摇渔艇子，挂席凌江去。","送目思悠悠，横槊聊一赋。","鸿雁南飞江北流，亭亭双塔是升州。","前朝物色今何见，白鹭平沙接石头。","石头城上清凉国，中有弥天大比丘。","右军远孙傲时者，巾钵久从莲社游。","吾亦明年及瓜代，一庵见寄外何求。"],"title":"东华马上怀寄清凉和公兼简社中王拙居士"}
