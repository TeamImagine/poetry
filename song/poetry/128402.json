{"author":"释智朋","id":128402,"strains":["仄平仄仄，平平仄平，仄平仄仄。","仄仄平平平平仄仄平，○平平平平平仄仄仄。","仄仄仄○，仄平仄仄。","平仄○平，平平仄仄，平仄平平平仄仄。","仄仄○仄，平平仄仄，平仄平仄平平仄。","仄仄平仄平仄平，平平仄平平仄平。","仄平仄平仄平平，平平仄仄平平仄仄仄。"],"paragraphs":["奋身铁色，飞崖倒戈，欠蹄少角。","得聩翁之聪而震忽雷，乘云巢之云而撒巨雹。","远若可亲，迩而愈邈。","拈死柴头，煨文武火，而起龙宫之烈焰。","以广长舌，谈真圣谛，而被天子之恩渥。","或谓为密庵破庵，跳篱蓦墉之克家。","岂知是修水黄梅，寒霜冷焰之超卓者也。"],"title":"无准和尚赞"}
