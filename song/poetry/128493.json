{"author":"高斯得","id":128493,"strains":["平平平平仄仄仄，平仄仄仄平平仄。","○平仄仄仄○平，平平仄仄平平仄。","平平仄仄仄平平，平平仄仄平○仄。","仄仄平平仄仄平，仄平平平仄平仄。","平平仄仄仄仄平，仄仄平平平仄仄。","平平平仄仄平仄，仄仄平平仄平仄。","仄平平仄仄平平，平○仄仄○平仄。","平平仄仄平○平，仄仄平平平仄仄。","仄平仄仄平○平，平仄平○平仄○。","平平仄仄平仄仄，平仄平平仄平仄。","仄平仄仄平仄仄，○仄平仄○平仄。","仄平仄仄平仄仄，仄○平平平仄仄。","平平平仄仄平平，仄仄○平仄平仄。"],"paragraphs":["杭州城西二月八，湖上处处笙歌发。","行都士女出如云，骅骝塞路车联辖。","龙舟竞渡数千艘，红旗绿棹纷相戛。","有似昆明水战时，石鲸秋风动鳞甲。","抽钗脱钏解佩环，匝岸游人争赏设。","平章家住葛山下，丽服明妆四罗列。","唤船催入里湖来，金钱百万标竿揭。","倾湖坌至人相登，万众崩腾遭踏杀。","府门一旦尸如山，生者呻吟肱髀折。","西湖自是天下景，何况遨头古今压。","一时死者何足道，且得嘉话传千叶。","谏官御史门下士，九重天高谁敢说。","溪翁聊尔作歌谣，谨勿传抄取黥刖。"],"title":"西湖竞渡游人有蹂践之厄"}
