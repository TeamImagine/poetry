{"author":"梅尧臣","id":57373,"strains":["仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["汉家旧日回中路，天子新除太守行。","牙将握刀趋远驿，羌人下马拜高旌。","云间白草开边陇，山上朱楼压郡城。","勇脱区区簿书内，壮心应欲请长缨。"],"title":"送李泾州审言  其二"}
