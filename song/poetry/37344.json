{"author":"陆游","id":37344,"strains":["平仄平平仄仄平，平平平仄仄平平。","平平平仄仄平仄，平仄仄平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["芳润园林不似贫，年光无尽逐番新。","来禽颜色不禁雨，抟黍语言如惜春。","身外岂关吾辈事，镜中已换昔时人。","神仙定未超尘俗，犹插金貂侍帝晨。"],"title":"春夏之交风日清美欣然有赋三首  其三"}
