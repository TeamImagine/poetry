{"author":"周端臣","id":89569,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["弹压江湖耸市朝，相逢人尽说风骚。","诗从南岳吟逾老，名得西山荐益高。","半世历官才幕府，午年还国尚郎曹。","儿时曾诵先生句，镜里如今已二毛。"],"title":"代上刘郎中"}
