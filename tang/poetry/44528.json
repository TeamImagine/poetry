{"author":"尹鹗","id":44528,"strains":["○平平仄，仄平○，○仄仄，平平平仄。","仄仄○平○仄，仄平平仄。","平平仄，○平仄，仄平○仄。","平仄，仄仄仄平平仄。","平平平仄，仄○平，平仄仄，仄平平仄。","仄仄平平平仄，仄平平仄。","仄平平，平仄仄，○平○仄。","仄○，平仄仄平平仄。"],"paragraphs":["三秋佳节，罥晴空，凝碎露，茱萸千结。","菊蘂和烟轻撚，酒浮金屑。","征云雨，调丝竹，此时难辍。","欢极，一片艳歌声揭。","黄昏慵别，炷沈烟，熏绣被，翠帷同歇。","醉并鸳鸯双枕，煖偎春雪。","语丁宁，情委曲，论心正切。","夜深，窗透数条斜月。"],"title":"秋夜月"}
