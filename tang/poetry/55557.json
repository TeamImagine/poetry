{"author":"李白","id":55557,"strains":["仄仄○平平，仄平仄平平。","平平仄平仄，平仄平仄平。","仄仄仄仄平，○平仄平平。","平仄平仄仄，仄平仄仄平。","仄仄仄平平，仄平仄平平。","仄平仄仄仄，○仄平平平。","仄仄平仄仄，平平○仄○。","○○仄平○，仄仄仄平平。","仄仄仄仄仄，平平仄平平。","仄仄○仄仄，平平仄平平。","平仄仄仄○，平平仄平平。","○平仄平仄，仄仄仄平平。"],"paragraphs":["羽檄如流星，虎符合专城。","喧呼救边急，群鸟皆夜鸣。","白日曜紫微，三公运权衡。","天地皆得一，澹然四海清。","借问此何为，荅言楚征兵。","渡泸及五月，将赴云南征。","怯卒非战士，炎方难远行。","长号别严亲，日月惨光晶。","泣尽继以血，心摧两无声。","困兽当猛虎，穷鱼饵奔鲸。","千去不一回，投躯岂全生。","如何舞干戚，一使有苗平。"],"title":"古风 三十四"}
