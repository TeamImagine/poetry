{"author":"卫博","id":56583,"strains":["仄平仄仄○，○仄平仄平。","平平○平仄，仄仄○平平。","仄仄仄仄平，平仄仄仄平。","仄平平平平，仄仄平平平。","仄仄○平平，平仄仄仄平。","仄仄仄仄○，仄仄仄仄○。","○平仄仄仄，仄仄○仄平。","平平仄平平，平仄平仄平。","平平仄平平，平平仄平平。","仄仄仄仄○，平仄平仄○。","仄仄仄仄仄，仄仄平平平。","仄平仄平仄，仄平仄平平。","平平仄仄平，仄仄○○平。","仄平仄平仄，仄仄平仄○。","仄平仄仄仄，平平平○○。"],"paragraphs":["剑潭百尺深，中有神物蟠。","东流并山脚，凿凿穿巑岏。","广拟一苇航，声战两耳寒。","异哉黄头郎，放棹随飞湍。","势若从天来，千仞转一圜。","百里不及眴，孰与岭道难。","长篙信敏手，岸石如剑攒。","江头惮瘏痡，谁不谋所安。","嗟嗟彼征夫，遭时弃师干。","不裹马革中，来葬鱼腹间。","壮士等死耳，此命良辛酸。","仆夫第知免，笑言杂悲欢。","宁知利害涂，倚伏如毫端。","岂无跛男子，不救为可叹。","晏安有鸩毒，怀哉宜鉴观。"],"title":"题安流亭"}
