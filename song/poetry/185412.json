{"author":"徐积","id":185412,"strains":["仄仄平平仄平仄，仄○仄仄平平仄。","仄平平仄仄平平，仄仄仄平○仄仄。","仄平仄仄平平仄，仄仄平平仄平仄。","仄仄平○仄仄平，仄仄平平仄平仄。"],"paragraphs":["见说西川好山水，此行便是秋风里。","洛阳年少本多才，马上一挥吟一纸。","凤凰羽翮非徒尔，上击浮云九千里。","枳棘须教别鸟栖，自趁春风便飞起。"],"title":"送崔主簿赴雅安"}
