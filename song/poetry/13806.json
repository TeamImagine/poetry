{"author":"宋祁","id":13806,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["共看仙山玉树秋，从簪朝笏记同游。","调元遂庆登三府，抱帙惟堪读九丘。","重印垂腰荣拥节，征鞍摩体忝为州。","如何却舐投残笔，敢与阳春接唱酬。"],"title":"祗答延州安抚吴宣徽"}
