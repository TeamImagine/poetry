{"author":"刘敞","id":175514,"strains":["仄仄平仄仄，仄平平仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平○平平仄，平平仄仄平。","仄平○仄仄，仄仄仄平平。","仄仄仄○仄，平平平仄平。","平平仄平仄，○仄仄平○。"],"paragraphs":["自古佳丽地，到今风物奇。","群山尽回抱，绿水止逶迤。","事体存都会，繁华盛昔时。","秋声雄鼓角，晓色乱旌旗。","楼观浑飞动，林峦互蔽亏。","子鹅留客饮，白纻送歌词。","太守贵如此，郎官清可知。","虚投射堂策，深恨着鞭迟。"],"title":"某往岁侍大人守丹阳粗知此郡之盛复戏成小诗呈子高"}
