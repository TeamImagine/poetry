{"author":"元稹","id":14808,"strains":["仄仄仄，仄仄仄？仄平仄。","平平平仄仄平平，平仄平平仄平仄。","仄○○仄仄○平，仄仄平平仄平仄。","仄平平仄平仄平，平平仄仄平平仄。","平平仄仄平平仄，平平仄仄○平仄。","仄平平仄仄○平，仄仄○平仄○仄。","仄仄仄，仄仄平平仄平仄。","仄平平仄仄平平，平平仄仄平平仄。","平平仄仄仄仄平，仄仄○平仄平仄。"],"paragraphs":["紫踯躅，灭紫拢裙倚山腹。","文君新寡乍归来，羞怨春风不能哭。","我从相识便相怜，但是花丛不回目。","去年春别湘水头，今年夏见青山曲。","迢迢远在青山上，山高水阔难容足。","愿为朝日早相暾，愿作轻风暗相触。","尔踯躅，我向通州尔幽独。","可怜今夜宿青山，何年却向青山宿。","山花渐暗月渐明，月照空山满山绿。"],"title":"紫踯躅"}
