{"author":"周紫芝","id":241576,"strains":["仄平仄仄平，○仄平平仄。","仄仄仄平仄，仄仄仄仄仄。","平平仄仄仄，平仄仄平仄。","仄仄仄仄平，平平仄平仄。","平平仄平仄，仄仄平平仄。","仄平平仄平，仄平仄平仄。","平平仄平仄，仄仄仄○仄。","平平平平平，仄仄仄平仄。","仄仄仄平平，仄仄平仄仄。","仄仄平平平，仄仄仄平仄。"],"paragraphs":["晏婴昔事齐，颇作君臣乐。","魏绛欲安晋，赐乐乃备作。","区区二小国，功利亦云薄。","舜德本好生，皋夔坐酬酢。","朱干舞堂陛，彩凤翔寥廓。","大哉廊庙功，礼文灿交错。","登歌奏郊社，率土被和乐。","仁声沦肌肤，有识自忻跃。","四海悉归仁，大信初不约。","不拍洪崖肩，寿亦等山岳。"],"title":"时宰生日诗六首  其五"}
