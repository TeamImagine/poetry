{"author":"葛胜仲","id":231022,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["林薄风号两日先，俄惊剪水堕遥天。","坐看山路禽飞绝，聊胜泥涂马不前。","轻点红炉呈妙意，斜飘素髪映衰年。","寒霙与我官同冷，莫笑柴扉日晏眠。"],"title":"次韵中散兄喜雪二首  其一"}
