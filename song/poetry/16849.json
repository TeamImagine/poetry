{"author":"王之望","id":16849,"strains":["平仄仄平仄，平仄仄平平。","平仄平仄仄，平平平仄平。","平平平仄仄，仄仄平仄平。","仄平仄仄平，平仄仄平平。","仄○仄仄仄，平○仄平○。","平仄仄仄仄，仄平○仄平。","平仄仄仄平，仄平平仄平。"],"paragraphs":["蓬室有姝女，颜色耀朝晖。","幽独人未识，婵娟心自知。","高堂悬宝鉴，美丑良不欺。","借君一寸光，为妾照蛾眉。","念当有所适，辞亲结罗衣。","常恐妾命薄，失身轻薄儿。","安得嬿婉人，白头同所归。"],"title":"上李丈尚书  其三"}
