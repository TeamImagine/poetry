{"author":"赵蕃","id":76514,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["户户鱼蛮子，年年雁泊人。","生资持网罟，迁徙逐冬春。","岸俗从渠变，乡邻自我亲。","殊胜倦游者，渺渺愧风尘。"],"title":"舣舟杨口叩居人以何时缚屋于此何时复去云我乃雁泊人户冬来春乃去"}
