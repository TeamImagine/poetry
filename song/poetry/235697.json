{"author":"程俱","id":235697,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["故交离合异升沉，枉直宁当问尺寻。","伏枥疲骖千里暮，当关虓虎九门深。","炎凉殊态看浮俗，衰病交侵失壮心。","一壑一丘真自足，野糜终是乐长林。"],"title":"用韵述怀"}
