{"author":"张复","id":19510,"strains":["平仄平平仄，平平仄仄平。","平平○仄仄，仄仄○平平。","仄仄○○仄，○平仄仄平。","平○平仄仄，仄仄仄平平。","仄仄○平仄，平平仄仄平。","平平平仄仄，平仄○平平。"],"paragraphs":["山静云初吐，霏微触石新。","无心离碧岫，有叶占青春。","散类如虹气，轻同不让尘。","凌空还似翼，映涧欲成鳞。","异起临汾鼎，疑随出峡神。","为霖终济旱，非独降贤人。"],"title":"山出云"}
