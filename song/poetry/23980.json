{"author":"王十朋","id":23980,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄仄平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["不须蜡屐上林端，高处登临眼自宽。","{禾罢}{禾亚}风翻梅里白，离支日照鹤顶丹。","山川满目如京洛，台榭侵云类广寒。","宾主往来俱不远，如棠不比鲁侯观。"],"title":"提舶携具过云榭知宗出示和章复用韵  其一"}
