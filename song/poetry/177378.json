{"author":"王禹偁","id":177378,"strains":["平仄仄平平，平平仄仄平。","仄平○仄仄，仄仄仄平平。","平仄○○仄，平平仄仄平。","仄平平仄仄，平仄仄○平。","仄仄平平仄，平平仄仄平。","仄○平仄仄，平○仄○平。","仄仄平平仄，平平仄仄平。","仄平平仄仄，平仄仄平平。","仄○平平仄，平平仄仄○。","仄平？仄仄，平仄仄平平。","平仄○平仄，平平仄仄平。","平○仄平仄，平仄○平平。","仄仄○平仄，平平仄仄○。","平平平仄仄，仄仄仄平○。","平仄○平仄，平○仄仄平。","仄平平仄仄，○仄仄平平。","平仄平平仄，平平仄仄平。","○平平○仄，仄仄仄平平。","仄仄平平仄，○平仄仄平。","仄平平仄仄，○仄仄○○。"],"paragraphs":["勋业与谁同，萧何第一功。","两朝行直道，万国变淳风。","微恙妨三接，辞荣动四聪。","白麻宣上阁，清洛守离宫。","让表回宸翰，朝辞泣舜瞳。","对深移五刻，官重带三公。","凤浴荀池暖，龙蟠洛邑雄。","位尊非借寇，神爽近维嵩。","导骑香尘细，肩舆晓雾笼。","下车𫛸鴂语，开宴牡丹红。","温树深严梦，甘棠蔽芾丛。","趋庭采兰子，投刺茹芝翁。","广化如灵鹫，天津似彩虹。","先皇陵树老，白傅影堂空。","春馔思山蕨，秋屏画水葓。","御泉通廨宇，禁柳映帘栊。","元老优游盛，明君眷注隆。","更须归相府，特地代天工。","永佐千年运，重颁九锡弓。","不同崔四入，正在乱离中。"],"title":"送赵令公西京留守"}
