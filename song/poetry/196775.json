{"author":"吕希纯","id":196775,"strains":["仄仄平平仄，平平仄仄平。","平平仄平仄，仄仄仄平平。","仄仄○平仄，平平仄仄○。","仄平平仄仄，平仄仄○平。","仄仄平平仄，平平仄仄○。","仄平○仄仄，平仄仄平平。","仄仄平平仄，平平仄仄平。","平平平仄仄，仄仄平平平。","仄仄平平仄，平平仄仄平。","平平仄○仄，仄仄○○仄。"],"paragraphs":["古郡千山里，高台六月凉。","开轩背城市，伏槛即林塘。","白佛当平远，乌龙插昊苍。","水风生枕簟，岚翠扑衣裳。","欲雨高峰暗，新晴瀑布长。","稻塍分锦绣，松岭奏笙簧。","自昔多贤守，于今载雅章。","承流叨继踵，主诺粗提纲。","夙乐阿兰若，端居最上方。","南津有禅侣，默坐正相望。"],"title":"千峰榭"}
