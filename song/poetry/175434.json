{"author":"刘敞","id":175434,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四照繁英拂槛开，九重芝盖赏春来。","卿云共和光华旦，瑞雾偏凝沆瀣杯。","池藻跃鱼波淡荡，林光倾日景徘徊。","淮阳闭阁头今白，梦达钧天惜未陪。"],"title":"奉和诸公御制后苑赏花钓鱼"}
