{"author":"刘克庄","id":110633,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["仓部当今第一流，艰难有诏起分忧。","城危如卵支群盗，胆大于身蔽上游。","应是孔明亲治事，岂无子美可参谋。","君行必上辕门谒，为说披蓑弄钓舟。"],"title":"送戴复古谒陈延平"}
