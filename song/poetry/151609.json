{"author":"何梦桂","id":151609,"strains":["平平仄仄平，仄仄平仄平。","平仄仄仄仄，平仄平仄○。","平仄平仄仄，仄○仄平平。","仄平仄仄平，仄仄仄仄○。","平平仄仄平，仄○平平平。","仄平○平仄，仄○仄仄平。","仄仄○平仄，○平平仄仄。","平平○仄○，平仄仄仄平。","仄平仄仄平，平仄平○平。","平平仄平平，平仄仄平平。","平平仄仄仄，平仄仄仄平。","仄仄平○仄，平仄仄仄平。","平仄平平平，仄平仄平平。"],"paragraphs":["幽人癖好山，结屋山北方。","於菟出绕屋，宁复劬秃当。","岩溜晴霡霂，野烧夕炖煌。","疗饥采紫芝，不救病发苍。","何人赋小山，静听心茫茫。","倚歌和招隠，意长曲未央。","夜梦衣云锦，乘虬朝帝旁。","钧天听未了，玄运不可常。","百年少壮心，时醉歌并凉。","层城闭青蛾，无处觅玄霜。","亡羊两得失，奚择谷与臧。","齿舌谁堕在，宁计彼软刚。","千古云山高，歃泉酹严光。"],"title":"感怀再和山房韵"}
