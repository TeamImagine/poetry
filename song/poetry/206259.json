{"author":"黄庭坚","id":206259,"strains":["平平仄仄仄，平平平仄平。","仄仄仄仄平，仄平仄仄平。","平平○平仄，仄仄平仄平。","平平仄平仄，仄仄仄平平。","平平仄平仄，仄仄仄仄○。","平平平平仄，仄仄○平平。","仄平平仄仄，仄仄○平平。","仄仄仄平仄，平平仄平平。","平平仄仄○，平仄仄○平。","仄仄仄平仄，仄平仄平平。","仄平仄仄仄，○仄平平平。","平平○平仄，平仄仄平平。","○平仄平○，仄仄○仄平。","仄平○仄仄，仄仄仄仄平。","○仄仄仄仄，仄平仄仄平。","平平仄仄仄，平仄仄仄平。","平仄仄平仄，平平仄平平。","仄仄仄平仄，○平仄仄平。","仄平平平仄，仄仄仄仄平。","平仄平平仄，仄平仄平平。"],"paragraphs":["春皇赋上瑞，来宁黄屋忧。","下令走百神，大云庇九丘。","风声将仁气，艳艳生瓦沟。","寒花舞零乱，表里照皇州。","千门委圭璧，晓日不肯收。","元年冬无泽，穴处长螟蟊。","两宫初旰食，补衮献良筹。","有道四夷守，无征万邦休。","耆年秉国论，泾渭极分流。","辍耒入班品，逸民尽归周。","股肱共一体，间不容戈矛。","人材如金玉，同美异刚柔。","正须众贤和，乃可疏共吺。","改弦张敝法，病十九已瘳。","王指要不匿，蚀非日月羞。","桑林请六事，河水问九畴。","天意果然得，玄功与吾谋。","此物有嘉德，占年在麦秋。","近臣知天喜，玉色动冕旒。","儒馆无他事，作诗配崇丘。"],"title":"常父惠示丁卯雪十四韵谨同韵赋之"}
