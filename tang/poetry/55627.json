{"author":"李白","id":55627,"strains":["仄平仄仄仄○平，仄仄平平仄仄平，仄平仄仄仄平平。","○仄仄，平平平。","平平平仄仄，平仄平平平。","仄仄仄○仄仄仄，仄平平平○仄平。","平仄仄仄仄，平仄仄仄平。","仄仄仄平仄，仄平仄平平。","仄仄仄仄平，仄平仄仄平。"],"paragraphs":["辟邪伎作鼓吹惊，雉子班之奏曲成，喔咿振迅欲飞鸣。","扇锦翼，雄风生。","双雌同饮啄，趫悍谁能争。","乍向草中耿介死，不求黄金笼下生。","天地至广大，何惜遂物情。","善卷让天子，务光亦逃名。","所贵旷士怀，朗然合太清。"],"title":"雉子斑"}
