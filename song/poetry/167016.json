{"author":"徐瑞","id":167016,"strains":["仄仄仄平仄，仄仄仄平平。","仄平平平平，平平仄仄○。","平平仄仄仄，仄仄平平平。","仄仄平仄仄，仄平仄仄平。","仄○平仄仄，仄仄仄○平。","仄平仄仄仄，平平仄平平。","平平仄仄平，仄仄○○平。","仄仄仄仄仄，仄仄平仄平。"],"paragraphs":["达士乐夷旷，俗子尚矜持。","缅怀同心人，春风久别离。","辞章五色线，绚烂逢明时。","顾我何所事，不耕复不菑。","屡空良可笑，我道固如兹。","但忧德未进，名浮亦奚为。","周游岂不佳，去去当从谁。","有酒但痛饮，莫问醇与醨。"],"title":"次仲退韵"}
