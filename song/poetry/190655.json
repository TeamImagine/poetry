{"author":"韦骧","id":190655,"strains":["仄仄○○仄，平平仄仄平。","平平仄仄仄，仄仄仄○○。","仄仄平平仄，平平仄仄平。","仄平平仄仄，仄仄仄平平。","○仄平平仄，平平仄仄平。","平平平仄仄，平仄仄○平。","仄仄○○仄，平平仄仄○。","平○平仄○，仄仄仄平○。","平仄平平仄，平○仄○平。","平○平仄仄，平仄仄○平。","平仄○平仄，平平仄仄○。","平平仄平仄，仄仄仄○平。","仄仄平平仄，平平仄仄平。","平平仄平仄，平仄仄平平。","仄仄平平仄，平平仄○○。","○平○仄仄，仄仄平平平。","仄仄平○仄，平○平仄平。","○平平仄仄，仄仄○平平。"],"paragraphs":["去望犹三夕，光华宛矣同。","炎天几及半，午夜喜当中。","爽气乾坤满，清辉宇宙通。","恍瞻银界白，遽失火云红。","庭叶霜花泛，池波雪色融。","闾阎消烈暑，寥廓散轻风。","快若离深甑，飘然出大笼。","秋毫归一鉴，宿翳却千重。","谁弄桓伊笛，徒思范蠡篷。","魁杓俄转北，箕尾渐回东。","林静疏瑶圃，桥虚卧玉虹。","余凉入幽室，暗雾泫深丛。","纬象光仍小，银河派自洪。","依希太清境，仿佛广寒宫。","鸟宿群疑定，人闲万虑空。","调琴闲对客，酌酒旋呼童。","莫语身兼世，休论萍与蓬。","且来明月下，举白听梧桐。"],"title":"和潘通甫六月十二夜月"}
