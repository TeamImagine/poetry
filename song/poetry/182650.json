{"author":"强至","id":182650,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["一日论交坐席间，肯平壮气就衰颜。","篇章漫欲窥沧海，道谊从来仰泰山。","白日声名君籍籍，青云意绪我斑斑。","元戎幕府那能久，太学诸生已望还。"],"title":"依韵和酬王明远见寄"}
