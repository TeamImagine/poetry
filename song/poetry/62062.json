{"author":"虞俦","id":62062,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["湖山梦想阻登临，柳色门前绿未深。","老去青衫谁着眼，向来白战尚寒心。","浇愁可欠杯中物，遣兴聊为洛下吟。","倒指启关春已暮，直须修禊继山阴。"],"title":"次林正甫韵"}
