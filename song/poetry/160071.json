{"author":"林景熙","id":160071,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["化鹏有便风初积，栖𫛳无端日已斜。","绝漠亦传垂死偈，故朝曾是劝忠家。","层霄梦断关山笛，深雪魂归院落花。","公论盖棺应自定，犹言遗德在东嘉。"],"title":"挽徐若翁"}
