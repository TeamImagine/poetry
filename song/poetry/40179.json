{"author":"陆游","id":40179,"strains":["仄平平仄仄平平，仄仄平平仄仄仄。","平仄仄平平仄仄，平平仄仄仄仄平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["镜湖西畔有渔扉，窃比玄英似庶几。","风月定交殊耐久，烟波得意可忘归。","曾行万里求微禄，亦伴诸公践骇机。","试问即今成底事，晨餐依旧北山薇。"],"title":"闲中自嘲"}
