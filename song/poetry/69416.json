{"author":"王炎","id":69416,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平仄仄平。","平仄仄平平仄仄，平平仄仄仄平平。"],"paragraphs":["澜翻布谷唤春晴，浩荡花风拥旆旌。","野老无知须户晓，长官着意自山行。","四郊烟火皆新集，百里污莱未尽耕。","前日惰农今力穑，闾阎闲暇政宽平。"],"title":"和留献之出郊劝农"}
