{"author":"刘克庄","id":115996,"strains":["仄仄平平平仄仄，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["再尹神皋逾两载，市无群鬭狱无冤。","至尊犹遣使传诏，细故何烦士举幡。","昨日千牙兵遶帐，今朝几个客过门。","悬知一念尤忠爱，报大臣知圣主恩。"],"title":"寄洪云岩尚书"}
