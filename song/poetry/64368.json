{"author":"罗愿","id":64368,"strains":["仄仄仄平仄，仄仄平仄平。","仄平仄仄仄，仄仄仄仄平。","仄平仄平平，仄仄平平平。","平仄仄仄仄，平平仄平平。","平平仄仄仄，平仄仄仄○。","仄仄仄平○，○平仄平平。","平平平平仄，仄仄仄○平。","仄○仄仄仄，仄平平仄平。","平平仄仄平，仄仄仄仄○。","仄○仄○仄，仄○平仄平。","平平仄仄仄，仄仄仄平平。","平仄仄仄仄，仄○仄○平。","仄仄○仄仄，平平仄平平。","仄仄仄○平，○平仄平平。","○平仄平仄，仄仄仄平平。","○仄仄平仄，仄平平仄平。","○平仄○仄，平仄平仄平。","平仄仄平仄，平仄仄平平。","平平仄平仄，仄平平平平。","平平平平平，仄○仄仄平。","○○平仄仄，仄仄仄仄平。"],"paragraphs":["去国二千里，叱驭良已勤。","到官一百日，啜菽念所欣。","使君岂常流，早岁承华勋。","螭首有故步，天香带余熏。","时清省谏纸，符竹亦再分。","属者寇虽除，遗民尚惊尘。","公来钤江右，喜气感三军。","下担见施设，果苏雕瘵群。","天姿夙已高，况复勇所闻。","属县但期约，讼庭无放纷。","村团不识吏，处处饱羹芹。","生女戒勿怒，减输劝其耘。","惠术颇次第，归心已乡枌。","小子谬从师，颇尝侍朝曛。","从容进逢掖，惨淡立红裙。","中坐要娱客，所陈金石文。","行装遂如此，何以充栋棼。","人事与天意，嗟予岂须云。","来携谏坡雨，去开崆山云。","多公能摧刚，圣虑已策勋。","行藏吾有命，所愿不忘君。"],"title":"送赣州守施司谏奉祠归吴兴"}
