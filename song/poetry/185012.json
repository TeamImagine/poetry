{"author":"黄履","id":185012,"strains":["平仄○平仄，平平仄仄○。","仄平平仄仄，平仄仄平平。","仄仄仄平仄，平平仄仄平。","○平○仄仄，仄仄○平平。","仄仄平○仄，平平仄仄平。","仄平平仄仄，○仄仄平平。","仄仄平平仄，平平仄仄平。","平平平仄仄，仄仄仄○平。","仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","○○平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。","仄仄○○仄，平平○仄平。","仄平平仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。","平仄平平仄，平平仄仄平。","平平仄平仄，仄仄○平平。"],"paragraphs":["秋雁三山度，晨鸡五点号。","节逢黄菊秀，庵陟白云高。","共泛忘忧物，聊停好善旌。","论心如淡水，得句胜连鳌。","事简曹参市，民熙李耳牢。","感辰资友露，乘暇集宾蒿。","岭郁青牛气，潮翻白鹭涛。","清时丰远览，故国喜相遭。","笑整龙山帽，闲追老鹊艘。","少陵怀北阙，靖节傲东皋。","傅亮吟登馆，刘伶醉捧糟。","行藏云出岫，物我海容舠。","支鹤鸣冲汉，庄鱼静乐濠。","日斜车转鹿，风劲服添羔。","爱景重铺席，穷欢更赋毛。","臂珍牛渚蟹，池溢马台醪。","霸气卑蜗角，尘机息兔毫。","断金心内固，挫物笔端豪。","乌府风云器，皇华柱石曹。","吾衰亦何幸，拭目叹风骚。"],"title":"次韵和全玉九日同游清凉寺过高斋"}
