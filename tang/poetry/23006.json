{"author":"张九龄","id":23006,"strains":["平仄仄仄仄，仄平平仄○。","平○仄仄仄，平仄平平平。","仄仄平平仄，平平仄平○。","仄平仄平仄，仄仄仄平平。","仄平仄平仄，仄仄仄○平。","仄仄平平仄，仄平平仄平。","？平平仄○，仄○平平平。","仄仄仄平仄，仄○平○平。","平平仄仄仄，仄仄○平平。","平仄○平仄，仄平仄仄平。","平平仄平仄，平仄平仄平。","仄仄仄仄仄，平○仄仄平。"],"paragraphs":["春令夙所奉，驾言遵此行。","途中却郡掾，林下招村氓。","至邑无纷剧，来人但欢迎。","岂伊念邦政，尔实在时清。","短才滥符竹，弱岁起柴荆。","再入江村道，永怀山薮情。","矧逢阳节献，默听时禽鸣。","迹与素心别，感从幽思盈。","流芳日不待，夙志蹇无成。","知命且何欲，所图唯退耕。","华簪极身泰，衰鬓惭木荣。","茍得不可遂，吾其谢世婴。"],"title":"巡属县道中作"}
