{"author":"释居简","id":91104,"strains":["仄平平平仄仄平，仄仄仄仄平平平。","平平仄仄仄仄仄，平平平仄○平平。","仄仄平平平仄仄，平仄平○仄平仄。","仄平仄仄仄平平，仄仄仄平平仄仄。","平平平仄仄仄平，仄平仄平平仄平。","平平仄仄仄仄仄，仄平仄仄平平仄。","平平平仄仄平仄，平仄平平仄平仄。","仄平平仄平仄平，平仄平平仄○仄。"],"paragraphs":["德人天游乐者全，亦以此乐均鱼鸢。","陶然亦复忘所乐，西湖澄澈如心渊。","管领西湖人不少，前后无如赵京兆。","至今画手画西湖，不着绿蓑人独钓。","胡为今夜月满湖，大船小船皆得鱼。","鱼登罔罟叫不得，那知老子今归欤。","滔滔京兆万人海，平地翻涛渺无盖。","活鱼之外尤活人，人在甘棠颂遗爱。"],"title":"西湖夜归观打鱼怀赵京兆"}
