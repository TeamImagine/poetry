{"author":"王季则","id":19148,"strains":["仄仄○平仄，平平仄仄平。","平平平仄仄，仄仄仄仄平。","○仄仄平仄，平平平仄○。","平○平仄仄，平仄仄○平。","仄仄平○仄，○平仄仄平。","平平○仄仄，平仄仄平平。"],"paragraphs":["北陆收寒尽，东风解冻初。","冰消通浅溜，气变跃潜鱼。","应节似知化，扬鬐任所如。","浮沈非乐藻，沿溯异传书。","结网时空久，临川意有余。","为龙将可望，今日愧才虚。"],"title":"鱼上冰"}
