{"author":"杜牧","id":21508,"strains":["平仄平平仄，平平仄仄平。","平平○仄仄，仄仄仄仄○。","仄仄平○仄，○平仄仄平。","平平○仄仄，平仄仄平平。","仄仄平○仄，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄仄平平○，平平○仄○。","平平平仄仄，仄平仄平平。"],"paragraphs":["惟帝忧南纪，搜贤与大藩。","梅仙调步骤，庾亮拂橐鞬。","一室何劳扫，三章自不冤。","精明如定国，孤峻似陈蕃。","灞岸秋犹嫩，蓝桥水始喧。","红旓罣石壁，黑矟断云根。","滕阁丹霄倚，章江碧玉奔。","一声仙妓唱，千里暮江痕。","私好初童稚，官荣见子孙。","流年休挂念，万事至无言。","玉辇君频过，冯唐将未论。","庸书酬万债，竹坞问樊村。"],"title":"奉送中丞姐夫俦自大理卿出镇江西叙事书怀因成十二韵"}
