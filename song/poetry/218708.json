{"author":"李廌","id":218708,"strains":["仄平仄平平，平仄仄平仄。","平平仄仄平，平平仄仄仄。","平平仄平平，仄仄平仄仄。","平平平仄平，仄仄仄○仄。","平仄平仄平，平仄仄平仄。","仄仄平仄平，平平平仄仄。","仄仄仄平仄，仄仄仄平仄。","仄平平仄平，平仄仄仄仄。","仄平仄仄平，平仄平平仄。","平平仄仄平，仄平仄平仄。","仄平平仄平，仄仄仄平仄。","仄平平仄仄，仄平仄平仄。","仄平仄仄仄，仄仄仄平仄。","仄仄仄平平，○平仄仄仄。"],"paragraphs":["退之以文鸣，师友得侯喜。","声名力与俱，虽尊未勇耳。","黄池距青山，孰辨都与鄙。","庵成谁振之，句出闹如市。","千仞宁我高，充实信吾美。","坐令庵内人，前车云可轨。","礼乐有先后，后进则君子。","执方而昧圆，俱野那复史。","伐柯固执柯，畴克求诸迩。","蒸之既匪薪，采焉又非芑。","近交韩与侯，步骤亦常耻。","一医消息尽，布毛自何起。","要须六月息，不息不为已。","敢问二诗人，如何得意旨。"],"title":"中隠庵和赵孺韵"}
