{"author":"谢绛","id":243817,"strains":["仄平仄仄平，○仄仄仄平。","仄仄仄仄仄，仄仄仄仄平。","平仄仄仄仄，平平平仄平。","仄仄仄平仄，仄平平仄○。","平平仄仄仄，平仄仄仄平。","仄仄平仄平，仄平平仄平。","仄仄仄○平，○仄○仄平。","○仄平仄仄，仄仄平平平。","仄仄平平平，仄仄平平平。","仄○仄平仄，仄仄平仄平。","平平仄仄仄，仄仄仄平平。","平平仄平仄，仄仄○○平。","平平仄平仄，○仄平○平。","平仄○○平，仄仄仄仄平。","平平仄仄仄，仄仄仄仄平。","仄仄仄仄平，仄平平仄平。","仄仄仄仄仄，仄仄平仄○。","仄仄平平平，平仄○○平。","平仄仄仄仄，仄仄平平平。","平平仄仄仄，平仄平仄平。","平平仄○仄，仄仄○仄平。","仄平仄平仄，○仄仄平仄。","仄平仄仄仄，仄仄仄仄平。","仄○平平仄，仄仄平仄平。","○平仄平仄，仄仄平平平。","平仄仄平仄，平仄平○平。"],"paragraphs":["圣俞一幅书，间我小隐居。","小隐讵有异，筑室数亩余。","岩壑不峻崒，田园非美腴。","所欲近丘墓，岁时来扫除。","先人梦读史，尊道本圣徒。","绝笔于此诗，子孙无忽诸。","刻石置中堂，且使过者趋。","题榜为服训，义取铭盘盂。","后岭双松亭，径术何逶迂。","下临富春渚，万象生有无。","东偏作草舍，可以施琴壶。","门前碧塘水，万本栽荷蕖。","风来触香气，长着人衣裾。","澄水泱泱流，黍稻可勿枯。","柔桑及美果，种广莫记株。","涧草不识名，野禽多异呼。","坐此易岁晏，自与人世疏。","在昔东陵侯，瓜垅犹亲锄。","杨恽谢九列，种豆南山隅。","余尝有此志，来者安敢诬。","诛茅实张本，解组当后图。","是时考槃赋，从我者骓欤。","近来傅越石，趣尚若不殊。","傥闻丘樊往，不顾升斗储。","如君美才具，日月升云衢。","安敢预招挽，粗自陈其愚。"],"title":"答梅圣俞问隐"}
