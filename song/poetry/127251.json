{"author":"方岳","id":127251,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["命穷久已付之天，草木闲兮月一川。","无地可容携锸处，有孙犹在佩觿年。","老夫耄矣耕方熟，小子识之攻益坚。","万岁石场今尔耳，当家衣钵底须传。"],"title":"石孙试童子郡广文赠之诗代赓为谢  其二"}
