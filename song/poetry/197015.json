{"author":"苏辙","id":197015,"strains":["平平仄仄仄？仄，平仄平平○仄平。","仄仄平仄仄平仄，仄平平平平仄平。","平平平仄仄仄仄，平仄仄仄○平平。","○平仄仄仄平仄，仄仄平仄平平平。","平平平仄仄仄仄，仄仄仄仄仄仄平。","平平仄仄仄仄仄，仄平平平○仄平。","平平平○平仄仄，仄仄仄仄平平平。","平平仄仄平仄仄，平仄仄仄○平平。","仄平仄仄仄仄仄，平平仄平平仄○。","平平仄平仄仄仄，仄平仄仄○平○。","仄○平○仄仄仄，仄仄仄仄仄仄○。"],"paragraphs":["谁人画此二菩萨，趺坐花心乘象狻。","弟子先后执盂缶，老僧槎牙森比肩。","山林修道几世劫，颜貌伟丽如开莲。","重崖宛转带林树，野水荒荡浮云天。","峨眉高处不可上，下有绝涧锢九泉。","朝阳未出白雾起，有光升天如月圆。","灵仙居中粗可识，有类白兔依清躔。","游人礼拜千万万，迤逦渐远如飞烟。","五台不到想亦尔，今之画图谁所传。","吾兄子瞻苦好异，败缯破纸收明鲜。","自从西行止得此，试与记录代一观。"],"title":"画文殊普贤"}
