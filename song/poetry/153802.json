{"author":"周密","id":153802,"strains":["仄仄平平仄仄平，平平平仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["犹记联镳度晓关，幽寻曾到五云山。","敢忘白石清泉约，空羡轻鸥野鹤闲。","寤寐啸歌前日事，死生契阔数年间。","当时诗草今犹在，何日重游共细删。"],"title":"次张斗南有怀方崖旧游韵"}
