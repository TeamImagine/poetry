{"author":"梅尧臣","id":57198,"strains":["仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["昔时三月在西洛，始得午桥双鳜鱼。","墨藓点衣鳞细细，红盘铺藻尾舒舒。","麟台老监分烹去，莲幕佳宾唱和初。","今日杨州使君赠，重思二十九年余。"],"title":"许待制遗双鳜鱼因怀顷在西京于午桥石濑中得此鱼二尾是时以分饷留台谢秘监遂作诗与留守推欧阳永叔酬和今感而成篇辄以录上"}
