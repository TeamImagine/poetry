{"author":"吕陶","id":186284,"strains":["平平平仄仄仄平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["应书群彦称旁求，劝驾贤公礼数优。","名出士林当赫赫，诗歌鹿野自呦呦。","云霄去路程皆远，杞梓良材干尽修。","登却龙门须变化，夺标人已在船头。"],"title":"和知府右丞秋贡燕士席上所赋"}
