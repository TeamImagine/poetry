{"author":"李乂","id":34909,"strains":["仄仄○平仄，平平仄仄平。","仄平平仄仄，平仄仄○○。","仄仄平平仄，○平仄仄平。","仄○平仄仄，平仄仄平平。","仄仄平平仄，平○仄仄平。","仄平平仄仄，平仄仄平平。"],"paragraphs":["凤辇乘春陌，龙山访故台。","北宫才尽处，南斗独昭回。","肆览飞宸札，称觞引御杯。","已观蓬海变，谁厌柏梁灾。","代挹孙通礼，朝称贾谊才。","忝侪文雅地，先后各时来。"],"title":"奉和幸长安故城未央宫应制"}
