{"author":"宋祁","id":13197,"strains":["平仄仄平平，仄仄平仄平。","○平平仄仄，○仄○平平。","平仄平平仄，○平仄仄平。","仄仄仄平仄，○平仄仄平。","平平仄平仄，平平仄○平。","仄仄平仄仄，平仄仄仄平。"],"paragraphs":["秋日苦凄凄，味若虀臼辛。","如何多感地，更送将归人。","高盖浮清旭，长缨缚素尘。","惨色动车仆，离言发坐宾。","霜珂响征马，星脂滑行轮。","契阔何所道，良饭自宠珍。"],"title":"送行"}
