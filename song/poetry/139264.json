{"author":"陈著","id":139264,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["风引归舟远翠蓬，转头三见柳花风。","伤心殆尽王摩诘，痛哭真成贾太中。","尚有鬼神知夜问，谁知兄弟坐天穷。","此时此意无人会，放读离骚太乙东。"],"title":"用前韵记梦中所感"}
