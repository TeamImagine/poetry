{"author":"刘著","id":8720,"strains":["仄仄平平仄仄平，仄平仄仄仄平平。","仄平仄平平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["入座山光秀玉柯，岸巾绝景意如何。","瘦来岂为寒松句，和寡还惊白雪歌。","地近云烟来鹤驾，檐高星斗泻银河。","悬知老子登临处，渺渺沧波月色多。"],"title":"寄题张浩然松雪楼"}
