{"author":"吴龙翰","id":155766,"strains":["○○仄平仄，仄仄平仄平。","平平仄仄仄，平仄仄仄○。","仄仄○平○，○平仄仄平。","平仄仄平仄，○仄平平○。","○平平仄仄，仄仄平仄○。","仄仄仄平仄，仄仄仄仄○。","平平仄仄仄，仄○仄仄平。","仄平仄仄平，仄仄仄○平。","平○平平仄，仄仄平平平。","仄平仄平仄，平仄○平平。"],"paragraphs":["长空有明月，与我良有情。","遥遥万里道，随我杖履行。","耿耿吟床间，相随入枕衾。","而我病风雅，长作秋蛩吟。","吟声悲入月，月色寒入吟。","月即是天眼，照我泪纵横。","垂垂草上露，尽从月眼倾。","不为富贵儿，只作苦吟人。","君看朱门邃，翠幕围阳春。","管弦沸清晓，银烛正荧荧。"],"title":"对月"}
