{"author":"马戴","id":24795,"strains":["仄仄仄平平，○平仄仄平。","仄平平仄仄，平仄仄平○。","平仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","○平平仄仄，仄仄仄○平。"],"paragraphs":["寺隔海山遥，帆前落叶飘。","断猿通楚塞，惊鹭出兰桡。","星月浮波岛，烟萝渡石桥。","钟声催野饭，秋色落寒潮。","旧社人多老，闲房树半凋。","空林容病士，岁晚待相招。"],"title":"送僧归闽中旧寺"}
