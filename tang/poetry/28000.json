{"author":"皮日休","id":28000,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["参佐三间似草堂，恬然无事可成忙。","移时寂历烧松子，尽日殷勤拂乳床。","将近道斋先衣褐，欲清诗思更焚香。","空庭好待中宵月，独礼星辰学步罡。"],"title":"寒日书斋即事三首 一"}
