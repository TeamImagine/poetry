{"author":"沈辽","id":189726,"strains":["平仄仄仄平，平○仄平仄。","平仄仄平○，○仄平平仄。","○○仄平平，平平仄平仄。","仄仄平平平，平仄○平仄。","○平平仄仄，平仄平平仄。","平平仄仄仄，平平仄○仄。","仄仄平仄仄，平平仄平仄。","仄仄平仄仄，平仄○仄仄。","平平仄仄仄，平平平仄仄。","仄平平平仄，仄平平平仄。","平仄仄仄仄，平仄○平仄。","平平仄仄仄，平平仄平仄。"],"paragraphs":["余景避世讙，栖迟在丘壑。","公子引车骑，相访南山崿。","长离舞员嵩，同为九皋鹤。","晚节虽殊途，仿佛当年乐。","间关幽鸟哢，凌乱余花落。","春风岂有意，群生自回薄。","夙昔钦二妙，联函得佳作。","顾予非季子，何足闻古乐。","葩华玩洒藻，银钩窥雅博。","故知霄鸿意，不为尘埃铄。","吾蚤拙世用，投老更衰索。","惭无锦绣叚，何由报金错。"],"title":"奉酬伯昌志国所示古调"}
