{"author":"韩愈","id":9973,"strains":["仄仄平平仄平仄，仄平仄仄平○仄。","仄平○仄仄平平，仄仄平平仄仄平。","平平平平仄仄仄，平仄仄仄平平平。","○平仄○仄平仄，仄仄平平仄○？。","平平仄仄仄○○，平平平仄平平平。","仄平仄仄仄仄仄，仄仄○仄平平平。","平平仄仄仄平仄，平仄平平平仄仄。","仄○仄仄仄仄平，平平仄仄仄仄平。","仄平仄仄平平仄，仄仄平仄○平平。","○平平平仄仄仄，平仄仄仄平仄仄。"],"paragraphs":["汴泗交流郡城角，筑场十步平如削。","短垣三面缭逶迤，击鼓腾腾树赤旗。","新秋朝凉未见日，公早结束来何为。","分曹决胜约前定，百马攒蹄近相暎。","球惊杖奋合且离，红牛缨绂黄金羁。","侧身转臂著马腹，霹雳应手神珠驰。","超遥散漫两闲暇，挥霍纷纭争变化。","发难得巧意气麤，讙声四合壮士呼。","此诚习战非为剧，岂若安坐行良图。","当今忠臣不可得，公马莫走须杀贼。"],"title":"汴泗交流赠张仆射"}
