{"author":"徐积","id":185640,"strains":["仄○平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","平仄平平仄，平平仄○平。","平平平仄仄，仄仄○平平。"],"paragraphs":["若论君颜色，琼瑶未足珍。","花中谁作偶，物外独先春。","有艳皆归朴，无妖可媚人。","江南看已厌，洛浦种还新。","日晚巫山雨，墙低宋玉邻。","施朱其已伪，傅粉亦非真。","堪把歌诗赠，何辞唱和频。","君篇为第一，便可献枫宸。"],"title":"和吕秘校观梅  其一"}
