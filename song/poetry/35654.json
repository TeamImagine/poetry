{"author":"梅尧臣","id":35654,"strains":["○平仄平○仄平，平平仄仄平仄平。","平平仄仄仄平仄，平仄仄仄仄仄○。","仄平仄仄仄仄仄，仄仄仄仄平平平。","仄平仄仄仄平仄，仄仄○○○平平。","仄仄平平仄仄○，仄平平仄平仄平。","○平仄仄平仄仄，仄○仄仄○平○。","平平平仄○○仄，仄仄平仄平平平。","仄仄仄平平仄仄，○仄仄仄平平平。","仄仄平平○仄仄，仄仄仄仄○○平。","仄平平仄仄仄仄，仄仄平平仄仄平。"],"paragraphs":["并州古来称近胡，山雄气壮民足储。","山根晋水发源处，平若皎鉴潜决疏。","渐流渐急不可测，以至{浮虎}{浮虎}鸣清渠。","岂惟俯可见毛发，况乃了了看龟鱼。","下溉平田几百顷，稻苗{禾巴}{禾亚}曾不枯。","兴亡莫问随水远，庙深草树空扶疏。","伊君持节过其下，爱此佳趣聊停车。","北望故城无旧物，泱漭野色连丘墟。","已向风前听好鸟，只畏落日闻苍狐。","晋人须识汉使美，冉冉青髯似绿蒲。"],"title":"和永叔晋祠诗"}
