{"author":"方岳","id":127820,"strains":["平平仄仄平平平，平平仄仄○平平。","平平平仄平平仄，平仄仄仄仄平平。","仄平○平仄仄仄仄仄，仄平仄仄仄仄平平平。","平仄平仄仄仄平平仄仄，仄平平平平仄仄平平平。","仄平○仄仄平仄，平仄仄仄平○平。","仄平仄平仄仄，仄平平平，仄仄仄仄平平平。","仄平○仄仄仄平仄平平仄，平仄仄○平仄。","仄平平平仄仄平○平平仄，仄仄仄○平平。","平平仄仄仄仄仄，仄仄仄仄平平○。","平平仄平平仄仄，仄仄仄仄平平平。","仄平仄仄平平仄，仄仄仄仄平平平。","仄平仄仄平仄仄，仄平平仄平平平。"],"paragraphs":["糟床夜压真珠红，摩挲醉面迎春风。","春来春去无终极，能费几箸蔓菁菘。","既无长绳可以系白日，又无大药可以玄双蓬。","何怪乎玉雪可怜之孺子，忽颓然风霜不贷之衰翁。","百年长短一丘貉，曾不芥蒂崔嵬胸。","若夫塞翁失马，楚人亡弓，此事细甚焦螟同。","使吾冠冕佩玉于庙廊之上，吾不见其为泰。","使吾披裘带索于嵌岩之下，亦不见其为穷。","诸贤自作世俗眼，此老日饮亡何中。","春秋获麟夫子没，本草不自医神农。","著书万古知何用，况复起草明光宫。","我今并欲焚老砚，一蓑鸣雨东皋东。"],"title":"元日立春"}
