{"author":"刘驾","id":26505,"strains":["平仄○○○，平平仄仄仄。","平平仄○仄，仄仄仄仄仄。","仄仄平平仄，平仄平平仄。","仄仄○平平，平平○仄仄。","平○仄仄仄，仄仄平平○。","○平仄仄○，仄仄平仄仄。","仄○仄平仄，仄仄平平仄。"],"paragraphs":["羸马行迟迟，顽童去我远。","时时一回顾，不觉白日晚。","路傍豪家宅，楼上红妆满。","十月庭花开，花前吹玉管。","君当未贵日，岂不常屯蹇。","如何见布衣，忽若尘入眼。","布衣岂常贱，世事车轮转。"],"title":"上马叹"}
