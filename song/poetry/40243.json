{"author":"陆游","id":40243,"strains":["仄仄平平平，仄仄仄仄仄。","平平○○平，平仄仄仄仄。","仄仄仄平平，仄仄平仄仄。","仄平平仄仄，仄仄○仄仄。","平仄仄平平，○○仄平仄。","仄仄平仄仄，仄仄仄仄仄。","平平仄仄仄，仄仄平仄仄。","平仄仄仄平，仄仄平仄仄。","仄平○仄仄，仄仄仄平仄。","仄平仄平平，仄仄平仄仄。"],"paragraphs":["出会稽南门，九里有聚落。","虽非衣冠区，农圃可共酌。","野实杂甘酸，草具无厚薄。","小童能击筑，一笑相与乐。","徒手出丛花，空中取丸药。","主礼虽可笑，众客亦起酢。","聊持缀宿好，未用嘲淡泊。","穷达则不同，亦践真率约。","予年过八十，故物但城郭。","作诗寄清欢，未愧华表鹤。"],"title":"岁暮与邻曲饮酒用前辈独酌韵"}
