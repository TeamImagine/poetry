{"author":"司马光","id":178516,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平仄仄，仄仄平平仄仄平。","仄仄平平仄平仄，仄平平仄仄平平。"],"paragraphs":["诛茅宋玉宅边人，知醉宜城几瓮春。","细雨短蓑渔向市，孤村极浦鼓迎神。","遍游七泽身忘倦，更赋千篇意转新。","不必沧浪羡清泚，向来缨上已无尘。"],"title":"再和伯常见寄"}
