{"author":"苏辙","id":198029,"strains":["仄平仄平仄，平○仄平平。","○平平仄仄，仄仄仄仄平。","仄仄仄○○，仄仄○○○。","平平仄平仄，仄仄平平平。","仄平仄平仄，仄平平仄平。","平平仄仄仄，仄仄○○平。","平平仄仄仄，平平仄平平。","仄仄仄仄仄，平○仄平平。","仄平平仄平，平仄仄仄平。","仄○仄仄仄，仄仄仄仄平。","仄○○○平，○○仄仄平。","仄平仄仄仄，仄仄○平仄。"],"paragraphs":["与君外兄弟，初如一池鱼。","中年云雨散，各异涧谷居。","客舍复相从，语极长唏嘘。","青衫奉朝谒，白发惊晨梳。","百年不堪把，一樽欢有余。","清言我未厌，昨夜闻除书。","淮南旱已久，疲民食田蔬。","诏发上供米，仍疏古邗渠。","要须贤使君，均此积岁储。","径乘两桨去，不待五马车。","别离难重陈，劳徕不可徐。","政成得召节，岁晚当归欤。"],"title":"送表弟程之元知楚州"}
