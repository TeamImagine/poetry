{"author":"王庭珪","id":238085,"strains":["仄仄平平仄仄平，仄平平仄仄平平。","平平平仄仄平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["坐看冰轮碾太清，赤栏桥下水先明。","光从蟾兔窟中出，人在鲸鳌背上行。","地隔里门无俗客，楼高邻笛有新声。","此时迥绝非尘境，更听天鸡第一鸣。"],"title":"草堂东桥玩月"}
