{"author":"石介","id":68258,"strains":["平平平仄仄，仄仄仄平仄。","平平仄平仄，仄仄平仄仄。","仄仄仄○○，仄仄平仄仄。","仄仄仄平○，平平仄平仄。","仄仄仄平平，仄○平仄仄。","平仄仄○仄，平平仄平仄。","仄○仄平仄，仄平平仄仄。","平仄仄平仄，仄○仄平仄。","仄平○仄仄，仄仄仄仄仄。","平平仄仄仄，仄仄仄仄仄。","仄○仄平○，仄仄○平仄。","平平平仄平，仄仄○仄仄。","○○仄平仄，平仄平○仄。","仄仄仄平○，仄平平○仄。","平平平仄平，平仄○仄仄。","仄仄仄平仄，仄仄仄仄仄。","平○仄○仄，仄平仄平仄。","仄仄平仄仄，仄平平仄仄。","平仄仄？仄，仄○仄平仄。","平仄平平平，平仄仄仄仄。","平仄○平○，仄仄仄仄仄。"],"paragraphs":["村居何所适，种木树桑梓。","田园绕家舍，远不逾十里。","款段足乘骑，代步而已矣。","但识畜驽骀，安知有骐骥。","腊月北风寒，太行山色紫。","君命急如火，城头见烽燧。","雪深马僵倒，十夫扶不起。","军法有明训，后期者诛死。","倚鞍思骏骨，抚辔念绿駬。","求之不可得，觳觫满眼泪。","旁闻负薪叟，窃语相讥刺。","居安常念危，在险如处易。","临难始求济，狼狈徒劳尔。","有备则无患，古人垂深旨。","平居无事时，华厩深秘邃。","善谷与丰草，秣饲十厩吏。","驽骀饱相枕，素餐不知愧。","伯乐能识马，每来加劝说。","飞兔与騕袅，日牵在都市。","为爱千金资，贪悋不肯置。","今日临艰难，努力自勉励。"],"title":"感兴"}
