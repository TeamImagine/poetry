{"author":"徐积","id":185451,"strains":["平平仄仄平仄平，平仄仄平平仄仄。","平平仄平仄仄仄，平平○仄仄平仄。","平仄平平仄仄○，○平仄仄平平仄。","仄仄○平仄仄平，仄仄平平仄平仄。"],"paragraphs":["南城病客方闭门，西郭檄书俄入手。","霜涛洗开醉合眼，清风吹起困低首。","诗阵须知少敢当，吟魔已遁无何有。","可笑将军不用机，示以强兵殆非诱。"],"title":"答倪令挑战之句"}
