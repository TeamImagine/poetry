{"author":"赵汝绩","id":94270,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平平仄平平。"],"paragraphs":["西山影淡水无声，知道扁舟破晓行。","我欲梦魂随去櫂，君应望眼断高城。","红莲绿水官中事，白酒黄花客里程。","从此郁孤台上月，十分知为故人明。"],"title":"送蔡廉父赴赣辟  其二"}
