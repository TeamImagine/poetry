{"author":"孔武仲","id":199199,"strains":["仄仄平○平，平平平仄平。","○仄仄仄平，仄仄仄○平。","平仄仄○仄，平仄仄平平。","平平仄○仄，○平仄仄○。","平仄仄仄○，仄○平仄平。","平平仄平仄，仄仄仄平平。","平仄仄平○，仄仄平平平。"],"paragraphs":["蔚蔚山间松，泠泠山下泉。","相遇复一时，小别已三年。","松色愈深翠，泉意自潺湲。","惟余不如昔，正忧世事煎。","安得散万虑，卷收归自然。","童颜替癯貌，绿髪换圆颠。","因召杏坛叟，去拍洪崖肩。"],"title":"自宝严入太一宫"}
