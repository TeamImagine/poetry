{"author":"唐廪","id":33022,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["逗竹穿花越几村，还从旧路入云门。","翠微不闭楼台出，清吹频回水石喧。","天外鹤归松自老，岩间僧逝塔空存。","重来白首良堪喜，朝露浮生不足言。"],"title":"杨岐山"}
