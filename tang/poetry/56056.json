{"author":"李白","id":56056,"strains":["平仄仄平仄，○平平仄平。","平平平仄仄，平仄仄平平。","○○仄仄平，仄仄仄平平。","平○平平○，仄仄仄仄平。","仄仄仄平平，仄平○仄○。","平平平仄仄，仄仄仄平平。"],"paragraphs":["何处可为别，长安青绮门。","胡姬招素手，延客醉金樽。","临当上马时，我独与君言。","风吹芳兰折，日没鸟雀喧。","举手指飞鸿，此情难具论。","同归无早晚，颍水有清源。"],"title":"送裴十八图南归嵩山二首 一"}
