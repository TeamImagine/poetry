{"author":"周紫芝","id":241399,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["文昌不作吏曹忙，赐沐归来日更长。","青士寒生庭下雨，木奴香借树头霜。","唤回短梦知何事，寻得新诗又夕阳。","遥想南窗卷疏箔，起看双鹭入鹓行。"],"title":"次韵李郎中休日不出二首  其一"}
