{"author":"白居易","id":17121,"strains":["仄仄○平仄，平平仄仄平。","平○平仄仄，平仄仄平平。","仄仄平平仄，平平仄仄平。","平○仄仄仄，仄仄仄○○。","仄仄平平仄，平平仄仄平。","仄平平仄仄，仄仄仄平平。"],"paragraphs":["陋巷乘篮入，朱门挂印回。","腰间抛组绶，缨上拂尘埃。","屈曲闲池沼，无非手自开。","青苍好竹树，亦是眼看栽。","石片抬琴匣，松枝阁酒杯。","此生终老处，昨日却归来。"],"title":"罢府归旧居"}
