{"author":"刘敞","id":175460,"strains":["平仄仄平平仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["凉月破云涵碧霄，暂怜庭宇断尘嚣。","露翻高树光明灭，风度疏篁影动摇。","惊鹊似投人处息，暗虫如恨歳华凋。","短歌薄酒清辉里，百感先秋不自聊。"],"title":"月夜独酌"}
