{"author":"陈造","id":59592,"strains":["仄仄平平仄仄平，仄平平仄平平平。","仄平仄仄仄平仄，仄仄仄平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["瞑绿园亭小雨晴，病翁双眼为谁明。","柳如张绪不殊昔，竹与子猷相对清。","门下鸟乌无客到，壁栖蛇蚓又诗成。","回头溪友千山阻，更向何人话此情。"],"title":"病起闲步"}
