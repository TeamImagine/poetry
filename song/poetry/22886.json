{"author":"王十朋","id":22886,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["雁山饱见两龙湫，洗眼新观石洞流。","欲向故乡寻白鹿，先来仙隠访青牛。","破荒喜诵刘郎句，跻险思从谢客游。","天下林泉看未足，分将身世早休休。"],"title":"游石门洞"}
