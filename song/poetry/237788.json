{"author":"刘一止","id":237788,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["五斗难堪志愿违，斜川宁与宿心期。","自持雪柏霜松操，直到鸡皮鹤髪时。","身世几番惊惧梦，功名一局半残棋。","高风独与齐山并，他日行人口是碑。"],"title":"莫奉议挽诗一首"}
