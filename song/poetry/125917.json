{"author":"宋伯仁","id":125917,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["世道巇岖可厌寻，牖名以约孰知音。","数棂秋雨千年事，一剔寒篝万古心。","山入酒卮青耿耿，风摇槐影绿愔愔。","坎爻六四君休说，笑拍阑干月满襟。"],"title":"寄题天台王主簿约牖"}
