{"author":"张镃","id":81225,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["短桥斜路入松林，何止能销利欲心。","眼悟一真清浄色，耳通千古泰和音。","尺量梢影邀僧记，竹护根茎恐鹤侵。","莫讶塼炉多宿火，春晴犹似处云深。"],"title":"苍寒堂"}
