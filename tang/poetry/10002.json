{"author":"韩愈","id":10002,"strains":["平平平○仄仄仄，仄仄仄平平仄仄。","仄平平仄仄仄○，○仄仄平平仄仄。","平平仄仄仄平仄，仄仄平平○仄仄。","平平○仄仄仄平，平平仄仄平平仄。","平平仄仄仄仄仄，仄仄平平平○仄。","仄○平○仄仄平，仄平仄仄平平仄。","仄○仄仄仄○○，平仄仄仄？平仄。","仄平平仄仄平仄，仄仄平平平仄仄。","平平平仄仄平平，仄仄平平平仄仄。","平平仄平平○仄，仄仄平平平仄仄。","仄仄平○平仄平，平平平仄平平仄。","平平平仄？平平，仄仄平平○仄仄。","○平平仄平平仄，平仄○○仄平仄。","平平仄仄仄○平，仄仄平平仄平仄。","平平仄仄平平仄，平仄平仄仄平仄。","平仄仄平仄仄平，平平仄○平平仄。","平平仄仄平平仄，平平平仄平仄仄。","平平仄仄仄平平，仄仄平仄○平仄。","平平仄平仄平仄，仄仄平仄仄平仄。","○平仄仄平仄平，仄仄平平仄○仄。"],"paragraphs":["秋灰初吹季月管，日出卯南晖景短。","友生招我佛寺行，正值万株红叶满。","光华闪壁见神鬼，赫赫炎官张火伞。","然云烧树火实骈，金乌下啄赪虬卵。","魂翻眼倒忘处所，赤气冲融无间断。","有如流传上古时，九轮照烛乾坤旱。","二三道士席其间，灵液屡进玻黎碗。","忽惊颜色变韶稚，却信灵仙非怪诞。","桃源迷路竟茫茫，枣下悲歌徒纂纂。","前年岭隅乡思发，踯躅成山开不算。","去岁羇帆湘水明，霜枫千里随归伴。","猿呼鼯啸鹧鸪啼，恻耳酸肠难濯澣。","思君携手安能得，今者相从敢辞懒。","由来钝𫘤寡参寻，况是儒官饱闲散。","惟君与我同怀抱，锄去陵谷置平坦。","年少得途未要忙，时清谏疏尤宜罕。","何人有酒身无事，谁家多竹门可款。","须知节候即风寒，幸及亭午犹妍暖。","南山逼冬转清瘦，刻画圭角出崖窾。","当忧复被冰雪埋，汲汲来窥戒迟缓。"],"title":"游青龙寺赠崔大补阙"}
