{"author":"刘宰","id":92975,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["樽酒论文弱冠前，交情老去只依然。","久荒三径无来客，细拨青灯话昔年。","少日功名谁汗简，旧游江海半华颠。","君行试问都门柳，几送银袍上九天。"],"title":"送姜君玉赴省试"}
