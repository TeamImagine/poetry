{"author":"刘一止","id":237601,"strains":["平平仄平平仄仄，仄仄平平仄？仄。","仄平平仄仄平仄，仄仄平平平仄仄。","平平仄仄平仄仄，仄平仄仄仄仄仄。","平○仄仄仄平平，○仄平平仄平仄。","○平仄仄平平平，平仄仄平平仄仄。","平平仄仄仄平仄，平仄平平平仄仄。","仄平平仄？平平，仄仄平平平仄平。","仄平平仄○仄仄，平○仄仄平仄平。","仄仄平仄平仄仄，平仄平平仄平仄。","仄○仄仄平仄平，○○平平平仄仄。"],"paragraphs":["堂名似贤人似竹，瘦节孤高照崕谷。","百年人与竹俱化，尚有诸孙来借宿。","家风爱竹余底事，至今十饭九不肉。","惟应说食诳枯肠，更写寒梢媚幽独。","王郎散带谈清虚，为竹造门颜不忸。","方英炯炯貌臞甚，门倚江干千个绿。","两家人物摠风流，石壁山前烟雨秋。","岂惟千首轻万户，胸中世袭潇洒侯。","我乃痴绝非画绝，怜此霜根贯金铁。","短绡淡墨持似公，更听哦诗声激烈。"],"title":"酬王元渤舍人方智善学士求余作墨竹一首"}
