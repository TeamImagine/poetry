{"author":"陈造","id":59462,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["回首舟餐野店栖，何殊子美咏青泥。","朅来贤将先回盼，径上诗坛许命题。","举白烂陪山简醉，凝香到有武陵迷。","异时过计今方悔，曾虑谈间彼子西。"],"title":"次诸公韵"}
