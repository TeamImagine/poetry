{"author":"王迈","id":107387,"strains":["仄平仄平平，平仄平仄仄。","仄平平仄○，仄平仄仄仄。","○平平仄仄，○仄平平仄。","仄仄仄仄平，仄平仄平仄。","平平平仄平，仄仄平平仄。","仄仄仄平平，平平平仄仄。","平○仄平平，平仄○仄仄。","仄仄仄○平，仄平仄仄仄。","平仄仄平平，平○平仄仄。","平仄仄平平，仄平平仄仄。","仄平仄仄平，平仄平○仄。","仄平仄平仄，仄仄平仄仄。","仄平仄仄仄，平仄平平仄。","仄仄仄仄平，平平仄平仄。"],"paragraphs":["水声响峥嵘，山势高嵂矹。","我居山水间，瞥焉五阅月。","看山宽眼界，听水清诗骨。","妙理在浊醪，淡交寄薇蕨。","翻书明月轩，瀹茗清泉窟。","一雨酿黄梅，连朝来不歇。","云疏漏檐光，晴意犹鹘突。","卓午睡瞢腾，起来足不袜。","搔首独无言，书空时咄咄。","天宇未清夷，世途良臲{臬兀}。","丈夫志未酬，徒有冲冠发。","俛头习科举，与俗聊汩汩。","壮图要有待，非久黔吾突。","富贵渐逼人，荣途轫须发。"],"title":"试石鼓墨得月字韵"}
