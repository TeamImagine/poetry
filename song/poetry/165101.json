{"author":"罗升","id":165101,"strains":["○○仄平仄，平平平仄平。","平平仄平仄，仄仄平仄平。","○平仄平仄，仄仄○仄○。","平平仄○平，平平仄平平。","平平仄仄仄，仄仄仄仄平。","平平仄平仄，仄仄平平平。"],"paragraphs":["三更饱甘雨，翛然凉意秋。","惊霆驾风至，气欲掀我楼。","溟蒙划轩豁，稻陇如泼油。","兵凶岁相仍，糟糠甚珍羞。","天公一反手，少缓带犊谋。","诸贤自蒿目，百亩真吾忧。"],"title":"喜雨"}
