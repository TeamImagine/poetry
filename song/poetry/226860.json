{"author":"赵鼎臣","id":226860,"strains":["仄仄平仄仄，仄平平仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["三日霖雨足，四郊牟麦稠。","日长浑似夏，风冷却疑秋。","璧水劳心曲，车轮阻道周。","桃花如烂熳，他日定来游。"],"title":"四月二十七日雨后诣府学道过辟雍不暇谒权朝美归以诗寄之"}
