{"author":"赵蕃","id":75180,"strains":["仄仄仄平平仄平，仄平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["问讯永州倪户曹，别来岁月已滔滔。","贤居幕府定余暇，舟过浯溪今几遭。","颂出次山微自显，诗成太史贬无褒。","因来打寄山中本，并以张秦翰墨豪。"],"title":"寄倪好问"}
