{"author":"陆游","id":34946,"strains":["仄仄仄，仄平平，仄仄仄仄仄仄平。","仄仄仄仄○平平，仄仄仄仄仄仄平。","平平○仄仄仄平，仄仄仄仄平平平。","平平平平平仄平，仄平平平仄仄○。","仄仄平平仄平平，○仄仄仄仄仄平。","平平仄仄平平平，仄平仄平平仄平。","仄仄○平仄平平，仄仄仄仄○平平。","平平○仄仄仄平，仄仄仄仄仄仄平。","○平平平仄仄○，平平仄仄平平平。"],"paragraphs":["鼓坎坎，角呜呜，四鼓欲尽五鼓初。","老眼不寐如鳏鱼，抚枕起坐涕泗濡。","平生空读万卷书，白首不识承明庐。","时多通材臣腐儒，妄怀孤忠策则疏。","欲剖丹心奏公车，论罪万死尚有余。","雷霆愿复寛须臾，许臣指陈舆地图。","亿万遗民望来苏，艺祖有命行天诛。","皇明如日讵敢诬，拜手乞赐丈二殳。","中原烟尘一扫除，龙舟溯汴还东都。"],"title":"闻鼓角感怀"}
