{"author":"张耒","id":216499,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["衰疲坐甑极蒸嘘，念子柯山守旧庐。","卢叟今无僧送米，董生时有吏征租。","上书自荐心应耻，扶策躬耕计未疏。","虎豹九关今肃穆，王门行看曳长裾。"],"title":"赠邠老"}
