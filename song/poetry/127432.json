{"author":"方岳","id":127432,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["十日春寒挟雨俱，新晴物色总欢娱。","花曾识面若含笑，鸟不知名时自呼。","流水短桥宜画取，煖风迟日有诗无。","傥来须蜡登山屐，村北村南路欲芜。"],"title":"约君用"}
