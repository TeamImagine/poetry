{"author":"虞俦","id":62233,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["镜里朱颜一寸埃，感时怀抱向谁开。","典衣饾饤盘心菜，贳酒留连眼底梅。","三月鶑花劳问讯，几家幡胜带能回。","新来不作温柔梦，有底诗情似玉台。"],"title":"和宋宰立春雨  其二"}
