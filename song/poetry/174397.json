{"author":"刘敞","id":174397,"strains":["仄仄平仄仄，平仄仄平平。","○平仄仄仄，仄仄平仄平。","仄平仄平仄，仄仄平平平。","仄○仄仄仄，平仄平○平。","仄仄仄平仄，仄仄仄平平。","仄平仄平仄，仄仄仄○○。"],"paragraphs":["四牡怀靡及，侵旦肃征騑。","凝霜被野草，四顾人迹稀。","水流日边去，雁向江南飞。","我行亦已久，羸马声正悲。","览物岁华逝，抚事壮心违。","岂伊越乡感，乃复泪沾衣。"],"title":"发桑干河"}
