{"author":"黄庭坚","id":207653,"strains":["平平平仄仄仄仄，○○仄平仄平仄。","仄○○仄平仄平，仄仄平平仄平仄。","仄平仄仄○仄平，○平○○仄○仄。","仄仄平○仄仄平，平平平仄平仄仄。","仄平平仄仄平平，仄仄平平仄平仄。","平平平平平仄平，平仄仄仄仄○仄。","仄仄平平平仄仄，仄仄仄○仄仄仄。","平平仄仄平仄仄，仄仄平平平仄仄。","平平平仄○平平，仄平仄仄平平仄。","仄平○仄平仄平，仄仄平平平仄仄。","平平平平仄平平，仄仄平平平仄仄。","仄平仄仄仄仄仄，仄平仄平平仄仄。","仄仄○平仄○仄，○平平仄○仄仄。","平平仄平仄仄仄，仄平仄仄仄平仄。","仄平○仄仄仄平，平仄平平仄仄平。"],"paragraphs":["阴阴花柳一百五，吹空白绵乱红雨。","已看燕子飞入帘，未有黄鶑学人语。","鬭鸡走狗轻薄儿，衣裾相鲜气相许。","半是墦闲醉饱人，还家骄色羞妇女。","顾侯邀客出城南，晓蹋天街已尘土。","春风游丝人到狂，何况客醉日当午。","著作文章名誉早，不愧汉庭御史祖。","元城茂宰民父母，境不飞蝗河渡虎。","何侯家世看丰碑，墨摹万卷心奇古。","颍阴从事江左贤，八咏楼高风月苦。","刘郎曾眠武陵源，好在桃花迷处所。","鄙夫漫有腹便便，懒书欲眠谁比数。","一笑相懽自难得，看朱成碧更起舞。","任他小儿拍手笑，插花走马及严鼓。","顾侯三酌似已多，明日花飞奈老何。"],"title":"饮城南即事"}
