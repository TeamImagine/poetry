{"author":"刘学箕","id":89320,"strains":["仄平仄仄○平平，仄平平仄平平平。","平平仄平平仄○，仄仄平仄平平平。","仄平平○平仄仄，仄仄仄仄○平平。","平平平仄仄平仄，仄平仄仄平平平。","仄平平仄仄平仄，平仄仄仄平平平。","平○仄平仄仄仄，仄仄○仄平平○。","仄平仄仄仄仄仄，仄仄仄仄平○平。","仄○仄仄平仄仄，平平仄仄○平○。","○平仄○平仄仄，仄仄仄仄平仄平。","平平平仄仄平仄，仄○仄仄平仄平。","平平平仄仄仄仄，仄仄仄仄平平平。","仄平平仄仄平仄，仄仄仄○平平○。"],"paragraphs":["夜来急雨淙飞檐，脱惊红日辉潭川。","梨花有情朝露重，柳带无力春风颠。","傍帘新燕低拂掠，入槛戏蝶相联翩。","今晨天气亦佳尔，一春未见兹晴暄。","绿阴林下笑声好，箫鼓赛社祈丰年。","金穰屡丰岂不好，米贱更苦人无钱。","太公九府法已弊，楮币印出私相权。","所司转变无善策，低昂用否难流传。","县官那更租税急，白纸不问黄榜蠲。","穷民非负实无有，里正罚责殊可怜。","吾侬虽乐此日美，釂白醉倒春风前。","却愁烟雨暗春晚，米价顿长民忧煎。"],"title":"社日喜晴分韵得前字"}
