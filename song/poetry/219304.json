{"author":"晁说之","id":219304,"strains":["平平仄平仄，仄仄平平平。","○平仄仄仄，仄仄平仄平。","仄仄平仄仄，○仄仄平平。","仄平仄仄平，仄仄仄平平。","仄○平仄仄，仄仄仄平○。","平平平仄仄，平平平仄平。","○○○仄仄，平仄仄仄平。","仄仄仄平平，○仄仄仄平。","仄仄仄平平，平平平仄平。","平平平平仄，○平仄仄仄。","平平仄平平，仄仄平仄平。","平仄仄仄仄，仄仄平平平。"],"paragraphs":["秦郎不知我，我岂知秦郎。","相逢每戏剧，此狷而彼狂。","坐有今辅弼，正色屡低昂。","逮今白发垂，悔昔少年场。","一闻溪路雨，泪与雨争行。","黄鹂千百在，斯人今则亡。","如其并老去，娱乐岂遽央。","况复有诸生，遗颂满汝阳。","瘴雾杀君时，龙门曾恸伤。","今虽苟生活，苍蝇待我傍。","谁家有歌喉，此曲宜断肠。","摅我一夕恨，与世同悲凉。"],"title":"听唱秦少游溪路雨添花词感旧作"}
