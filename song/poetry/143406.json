{"author":"舒岳祥","id":143406,"strains":["仄平仄仄仄，仄仄平仄平。","平平仄仄仄，仄仄仄仄○。","仄平平平仄，平仄○平平。","平平仄仄仄，仄仄仄○平。","仄仄仄平○，仄仄平平平。","平平仄平仄，仄仄平平○。","平仄仄平○，○○平平平。"],"paragraphs":["昔人十月菊，已恨光景衰。","今兹十月菊，瘦蘂未觉迟。","两年无官历，弦望占盈亏。","人言闰在子，节候固应违。","此物秉坚正，未怕风霜欺。","宁同此身槁，不与清香离。","香性自流传，更过梅花枝。"],"title":"十月初五日重赋菊"}
