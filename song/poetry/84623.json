{"author":"曹彦约","id":84623,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["彼美花兮宜晚春，柔姿淑艳是何人。","十分国色妆须淡，数点胭脂画未匀。","带雨容开浑是恨，出墙头望恰如真。","几时谪下蓬莱岛，霞染仙衣痕尚新。"],"title":"海棠  其一"}
