{"author":"杨亿","id":210469,"strains":["平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["兰台进秩通闺籍，熊轼临民奉诏条。","风俗重寻南越志，乡关犹隔浙江潮。","悬知坐啸讴谣洽，更想行春意气饶。","远宦逢秋少悲咤，潘郎玄鬓恐先凋。"],"title":"胡秘丞知浔州"}
