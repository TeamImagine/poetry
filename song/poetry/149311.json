{"author":"方回","id":149311,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["虚器浮名蜃结楼，潮痕才落水添舟。","医工药不关生死，詹尹蓍宁究咎休。","华盖天临批凤诰，长杨日侍射熊侯。","是人有命皆能致，终许难凭智力求。"],"title":"次韵徐子英江楼二首  其一"}
