{"author":"陈造","id":59276,"strains":["平平仄平仄，仄仄○平平。","仄仄平平仄，平平○仄平。","平平平○仄，平仄○平平。","平仄平平仄，平平仄仄平。","平平○仄仄，平仄仄平平。","仄仄平○仄，平仄仄仄平。","仄○平仄仄，仄仄仄○平。","仄仄平平仄，平平仄○○。","仄平○仄仄，仄仄仄平平。","仄仄平平仄，○平仄仄平。","平○平仄仄，仄仄仄平平。","仄仄平平仄，平平仄仄○。","仄平平仄仄，平仄仄○○。","○仄平○仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，平仄仄平平。","○仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。"],"paragraphs":["词章有余力，老色叹侵寻。","况苦漳滨卧，俄聆正始音。","新篇惊间发，平处冠来今。","修月无前手，凌云得此心。","葩华分子细，矛戟骇阴森。","玉楮何劳刻，於菟不易擒。","竞传平水市，或博乐浪金。","妙斲风无迹，穷搜海并深。","与时犹落落，逼古谩骎骎。","幞被征尘暗，临流鬓雪侵。","徐驱怜老骥，决起羡惊禽。","善价渠能许，清愁可得禁。","不无青白眼，聊费短长吟。","顷岁欣相识，高山慰所钦。","周旋窥义府，衰朽谢书林。","适越惭荒陋，依刘耐滞淫。","交情向来密，诗病几时箴。","迟子迂轩盖，呼奴洁釜鬵。","萁炉足幽趣，玉唾涤烦襟。","斗酒穷檐日，招摇得共斟。"],"title":"次韵盛教授"}
