{"author":"刘攽","id":183215,"strains":["仄平平○平仄仄，仄平仄仄平平仄。","仄平平平仄仄平，平仄平○仄平仄。","平仄平仄仄平平，○仄平平仄平仄。","平平仄○仄仄仄，平平平平平仄平。","仄○仄仄？仄平，平平平平平仄平，仄平仄仄平平平。"],"paragraphs":["老翁衰迟为日久，自知不是文章手。","紫微荧煌十二星，青阁彤庭掖垣右。","谁令孤翼此飞栖，正似枯槎犯牛斗。","诸公可亲复可望，黄锺浑宏秋水光。","但论四海矧故乡，清诗翻翻鸿鹄翔，愿言与子同升堂。"],"title":"次韵孔常父"}
