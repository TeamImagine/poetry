{"author":"饶节","id":224987,"strains":["仄仄仄仄仄，○平仄○○。","仄○平仄平，平仄平仄仄。","平平仄平仄，仄仄仄平仄。","仄○○仄○，仄仄仄平仄。","平平仄仄仄，仄仄仄仄仄。","平仄仄仄仄，仄仄平仄仄。","平平仄平平，仄仄仄平仄。","平平仄平仄，平仄仄平仄。","仄○平○平，仄仄仄仄仄。","平平仄平平，仄仄仄平仄。","平平仄仄仄，仄仄仄平仄。","仄平平仄仄，仄仄仄平仄。","平平平仄平，平平仄平仄。"],"paragraphs":["好事屡载酒，扁舟每乘兴。","况当秋气清，开我心若镜。","风漪蹙寒绿，日干下修影。","却从苍翠中，羡彼各飞泳。","翱翔数仞翼，白小一寸命。","微物有至乐，此理须自领。","君侯静无哗，敢以一言请。","人生百年尔，飞电作光景。","试看楹间悬，俯仰岁月永。","堂堂寇莱公，祀事荐时餠。","吾徒岂不老，啖蔗入佳境。","况兹诗酒习，已自破清净。","聊须明月来，褰裳踏归艇。"],"title":"次韵谢公定时夏均父招诸客泛舟游百花洲"}
