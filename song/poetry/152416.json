{"author":"方一夔","id":152416,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["下土花中第一流，移根自笑此生浮。","独依上界清虚府，满贮青冥沆瀣秋。","棱叶风翻低散乱，苍皮虫蚀老雕锼。","醉来径向高寒处，自驾青鸾拥玉虬。"],"title":"木犀  其一"}
