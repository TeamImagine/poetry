{"author":"蔡戡","id":71452,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["短褐颓然一病僧，支离瘦骨伴枯藤。","扫除习气嗟犹在，摆脱尘缘愧未能。","案上纵横堆药裹，箧中颠倒贮书縢。","青鞋布袜从兹始，试叩如来大小乘。"],"title":"病中书"}
