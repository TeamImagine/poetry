{"author":"林宗放","id":84928,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["风流不独占才名，水镜冰壶表里清。","千里溪山娱暇日，一天风雨送秋声。","饱聆玉屑霏谈麈，灿睹骊珠出管城。","卧辙遮留能几日，卷帘烟景若为情。"],"title":"和府判给事登叠嶂楼喜雨韵"}
