{"author":"姚勉","id":140644,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["吾族年来亦自奇，两年两度报瓜时。","班行笑我难安脚，州县输君省皱眉。","学不济时非有用，官能及物尽堪为。","山林肥遁方深密，梦入春池但寄诗。"],"title":"奉饯万安赞府兄长之官  其三"}
