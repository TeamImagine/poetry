{"author":"宋无","id":167278,"strains":["平仄平平○，平平仄仄平。","平平平仄仄，仄仄仄平平。","平仄○平仄，平平仄仄平。","平平平仄仄，仄仄仄平平。","○仄平平仄，平平仄仄○。","仄平平仄仄，平仄仄平平。","仄仄平仄仄，平平仄仄平。","平平平仄仄，仄仄仄平平。","○仄平平仄，平平仄仄平。","仄平平仄仄，○仄仄平○。"],"paragraphs":["南越连闽徼，东瀛贡百蛮。","军营威帅阃，记室比官班。","之子称时彦，群公誉早攀。","诗坛堪白战，幕府政朱颜。","横槊金飚动，谈兵玉帐闲。","货通夷舶富，民羡国风还。","夜柝鲸潜海，春旗豹隠山。","携琴游有暇，挈榼酒休悭。","将佐知书贵，勋名待诏颁。","孟坚词讼作，留照汗青间。"],"title":"送闵思齐浙东帅府掾"}
