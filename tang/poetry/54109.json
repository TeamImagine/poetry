{"author":"储光羲","id":54109,"strains":["仄平仄平○，平仄仄平平。","仄仄仄○仄，仄平○仄平。","仄平平仄仄，仄仄平○平。","仄仄仄平仄，平平平仄平。","平平平仄仄，仄仄仄平平。","仄仄仄平仄，○○平仄平。"],"paragraphs":["十年别乡县，西去入皇州。","此意在观国，不言空远游。","九衢平若水，利往无轻舟。","北洛反初路，东江还故丘。","春山多秀木，碧涧尽清流。","不见子桑扈，当从方外求。"],"title":"游茅山五首 一"}
