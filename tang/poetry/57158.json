{"author":"岑参","id":57158,"strains":["平仄平仄仄，仄平仄仄平。","仄仄平平平，仄○平仄平。","平平平平○，平仄平○平。","仄平仄○平，○仄平平平。","仄平仄○仄，平仄仄○平。","仄仄仄仄平，仄平平仄平。","平仄○仄仄，仄平仄平平。","平仄仄仄平，仄平平仄平。","仄平仄平仄，仄仄仄仄平。","仄○平仄○，仄仄平平平。","仄平仄平仄，仄仄○仄平。"],"paragraphs":["江上云气黑，{山旱}山昨夜雷。","水恶平明飞，雨从嶓冢来。","蒙蒙随风过，萧飒鸣庭槐。","隔帘湿衣巾，当暑凉幽斋。","麹生住相近，言语阻且乖。","卧疾不见人，午时门始开。","终日看本草，药苗满前堦。","兄弟早有名，甲科皆秀才。","二人事慈母，不弱古老莱。","昨叹携手迟，未尽平生怀。","爱君有佳句，一日吟几回。"],"title":"梁州对雨怀麹二秀才便呈麹大判官时疾赠余新诗"}
