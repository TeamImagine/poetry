{"author":"林希逸","id":119962,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["当年握手向番湖，岁晚交情不暂疏。","安乐窝中三度宿，往来溪上几回书。","凤游旧客雕零尽，龙窟新阡怅望初。","人物如公应不死，有铭有诔果何如。"],"title":"梁秘阁挽诗  其三"}
