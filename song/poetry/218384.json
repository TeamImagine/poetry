{"author":"张继先","id":218384,"strains":["仄仄平平仄，○平仄仄平。","平平平仄仄，仄仄仄平平。","平仄平○仄，平平仄仄○。","○平平仄仄，仄仄仄平平。","仄仄平平仄，平○仄仄平。","平平平○仄，仄仄仄○平。","仄仄平○仄，平平仄仄平。","平平平仄仄，平仄仄○○。","平仄仄平仄，平平仄仄平。","仄平平仄仄，○○仄平平。","仄仄仄仄仄，平平仄仄平。","仄平平仄仄，仄仄平平平。","仄○平○仄，平平仄仄平。","○平仄平仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平平仄平。","平平平○仄，仄仄仄平○。","平仄平○仄，仄平仄仄平。","平平○○仄，仄仄仄仄平。","仄仄平平仄，平平○仄平。","仄平平仄仄，仄仄仄平平。","仄仄○平仄，○平仄仄平。","平平平仄仄，仄仄仄○平。","平仄平平仄，平平仄仄平。","平平平仄仄，平仄仄平平。","仄仄平平仄，平○仄仄○。","平平仄仄仄，仄仄仄仄○。","仄仄平平仄，平平仄仄平。","○平平仄仄，仄仄仄平平。"],"paragraphs":["共饮名家酒，三杯亦未辞。","摅怀谈道妙，举笔赋新诗。","虽病仍牵率，为欢信渺弥。","疏星联远汉，绿水湛前池。","未及裴君句，惭教乐所知。","翛然清且慧，泰定默如痴。","有美新荷近，无尘皓月随。","山风来细细，银烛耿离离。","青眼便为览，朱帘莫下垂。","睡魔浑散释，吟思愈清奇。","万态付一笑，千春总片时。","此情能共适，得志任人嗤。","道重皆相契，心机独耻为。","瞿昙作良友，老圣是真师。","四海无余事，诸公足自怡。","仙岩拏钓艇，云锦种丹芝。","世俗为无谓，吾人还有宜。","红尘聊应迹，紫府去非迟。","终始怀观子，友持愧伯慈。","功成当并驾，六合恣傲嬉。","酒厌高阳价，人怀中古情。","把杯聊共乐，对景发新声。","十二分清气，三千外世荣。","天真聊所适，俗礼莫相婴。","蝉韵微微近，松声宛宛生。","林风侵坐冷，山月照人明。","籁静神尤爽，宵分气尚横。","星文玉烛焕，虎力紫亳轻。","得志非轩冕，游神必海瀛。","中元聊醉此，寓意笑虚名。"],"title":"翛然元规夜坐酌余德儒所惠酒因成联句"}
