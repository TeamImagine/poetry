{"author":"吕南公","id":208747,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一上高亭一惨然，飘流无状见风烟。","林泉本是侬家分，衣食刚为此世牵。","流水岭云能自得，樵歌谷响远相连。","来时祇恐禽鱼笑，掩敛南华第一篇。"],"title":"将归南城留别高赋亭二首  其一"}
