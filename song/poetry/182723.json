{"author":"强至","id":182723,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄平平平。"],"paragraphs":["客颜憔悴过三闾，犹喜良朋记拙疏。","忽隔重江论旧契，更言终日困新书。","宦情共减中年后，乐事难同二月初。","好在江山一樽酒，他时怀抱为君舒。"],"title":"上高明府孙世则寄书及诗依韵和酬"}
