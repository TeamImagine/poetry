{"author":"华镇","id":212114,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["六花飞压九街尘，应讶人间未觉春。","天上楼台银作屋，云中车辂玉为轮。","三秋狼戾盈仓兆，万国欢呼击壤辰。","寂寞袁门烟火冷，未知谁是扣关人。"],"title":"和都城春雪"}
