{"author":"释德洪","id":228433,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["从来鲍靓有仙风，脑满方知气自冲。","万事收藏微笑里，十虚俱集一尘中。","乾城不碍丹青色，天女何殊大小空。","满地落花春寂寂，岸巾时倚曲栏东。"],"title":"次韵集虚堂"}
