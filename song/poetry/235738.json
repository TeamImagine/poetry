{"author":"程俱","id":235738,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平平仄平平。"],"paragraphs":["切云冠弁拱长生，匝地英髦集紫清。","共喜草茅承帝问，欲倾尘雾赞皇明。","飘飘六翮鸣皋意，浩浩三眠食叶声。","正学傥言应不乏，松筠宁为四时更。"],"title":"和王给事易简殿试举人五首 试进士"}
