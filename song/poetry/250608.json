{"author":"沈与求","id":250608,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["老人明处识斜河，曾占充闾爽气多。","蚤以才名凌屈宋，戏将诗律鬬阴何。","丹台旧缀神仙籍，黄屋仍垂将相科。","礼绝座间公未晚，且提鸿笔上銮坡。"],"title":"代人作寿诗  其一"}
