{"author":"白居易","id":17089,"strains":["仄仄仄仄平，平平仄仄仄。","平平仄平仄，平○○仄仄。","平○仄仄仄，平仄平平仄。","平仄仄○○，仄平平仄仄。","○平仄平仄，平仄平平仄。","平平○平平，仄仄○平仄。","平平仄仄仄，仄仄平○仄。","平○平仄平，仄仄平○仄。","平平仄仄仄，平仄平仄仄。","仄仄○平○，仄平平仄仄。"],"paragraphs":["七月一日天，秋生履道里。","闲居见清景，高兴从此始。","林间暑雨歇，池上凉风起。","桥竹碧鲜鲜，岸莎青靡靡。","苍然古磐石，清浅平流水。","何言中门前，便是深山里。","双僮侍坐卧，一杖扶行止。","饥闻麻粥香，渴觉云汤美。","平生所好物，今日多在此。","此外更何思，市朝心已矣。"],"title":"七月一日作"}
