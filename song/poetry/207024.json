{"author":"黄庭坚","id":207024,"strains":["平仄仄平仄仄平平仄，平平平仄。","平○仄平仄仄平，平仄仄仄○平仄。","平仄平平平仄平，仄平仄仄仄仄平。","仄仄平平平仄仄，仄仄仄平平仄○。","仄○平平仄平○，仄○仄平○仄仄。","平平仄仄仄仄平，仄平仄仄仄平平。","平平平仄平仄仄，平仄平平仄仄平。","○平平平仄○仄，仄平平○仄平仄。","○仄平平仄仄平，平平平平仄仄仄。","平仄平平仄仄平，仄仄仄仄仄仄○。","仄平仄仄○○仄，仄仄仄仄平平平。","○平仄仄仄○仄，仄仄仄平平仄平。"],"paragraphs":["君不见生不愿为牛后，宁为鸡口。","吾闻向来得道人，终古不忒如维斗。","希价咸阳诸少年，可推令往挽令还。","俗学风波能自拔，我识廖侯眉宇间。","省庭无人与争长，主司得之如受赏。","东家一笑市尽倾，略无下蔡与阳城。","生珠之水砂砾润，生玉之山草木荣。","观君词章亦如此，谅知躬行有君子。","更约探囊阅旧文，蛛丝灯花助我喜。","贤乐堂前竹影斑，好鸟自语莫令弹。","北邻著作相劳苦，整驾谒子邀同攀。","应烦下榻煮茶药，坐待月轮衔屋山。"],"title":"走答明略适尧民来相约奉谒故篇末及之"}
