{"author":"释德洪","id":228184,"strains":["平仄仄平仄，仄平平仄平。","平平平仄仄，平平仄平平。","仄仄平平仄，仄平平仄平。","平平仄仄仄，仄仄仄平平。"],"paragraphs":["迷路不知远，但知寒日斜。","过溪逢菜叶，西崦有人家。","斫额惊来客，拄锄方种畬。","鸿禅效古者，当效此生涯。"],"title":"龙山亦名隐山余宣和五年十一月中澣日过焉有浙道人鸿公乞偈为作"}
