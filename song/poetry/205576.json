{"author":"李之仪","id":205576,"strains":["仄仄平平○仄平，仄仄仄仄○○平。","平平仄仄○仄仄，仄○仄仄平平平。","平平平平平仄仄，仄仄平平仄○仄。","仄平平仄仄平平，仄仄○平平仄仄。","平平平仄平平平，仄平仄○仄○平。","平仄平平仄仄仄，仄仄平仄○平平。","仄○仄仄平平仄，○仄平平平仄仄。","平平仄仄平仄仄，仄仄平平平仄仄。"],"paragraphs":["老骥无能空在闲，苜蓿既饱思行山。","谁知尺幅分向背，恍如百里随跻攀。","云烟蒙蒙心共远，草树阴阴日将晚。","一声幽鸟隔前溪，万古回春来叠𪩘。","凉风仿佛飞清霜，奉身九折忍王阳。","嗟我胡为不自爱，逐物颠倒轻余光。","爪{罒离}活计知何日，相对无言搔短发。","芒鞋竹杖清自在，皎皎吾心真匪石。"],"title":"壁间所挂山水图"}
