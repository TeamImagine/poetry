{"author":"吴融","id":32555,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["送夏迎秋几醉来，不堪行色被蝉催。","身随渭水看归远，梦挂秦云约自回。","雨细若为抛钓艇，月明谁复上歌台。","千波万浪西风急，更为红蕖把一杯。"],"title":"离岐下题西湖"}
