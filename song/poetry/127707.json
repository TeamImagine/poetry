{"author":"方岳","id":127707,"strains":["仄○仄仄仄，仄仄平平平。","仄平平仄○，仄仄平仄平。","仄平仄仄仄，仄仄平平平。","仄仄○○平，○仄平仄平。","平仄仄仄○，仄仄平○平。","平平仄仄仄，仄○仄平平。","仄○平仄平，仄仄平平平。","仄仄仄平仄，平仄平平平。","平仄仄仄○，平○仄平平。","仄仄○仄平，平平仄平平。"],"paragraphs":["挂冠与结绶，孰者为良图。","忍贫殊亦难，乃有山水娱。","一官落世网，耳目皆非吾。","以此裁量之，回也终不愚。","茅屋八九间，左右瓜芋区。","旋𥬠薄薄酒，美如步兵厨。","醉中天地宽，渺视驺侏儒。","六合日清旷，吾道宁榛芜。","何幸{亩犬}亩间，身亲见唐虞。","不学张季鹰，秋风但莼鲈。"],"title":"郑佥判取苏黄门图史园囿文章鼓吹之语为韵见贻辄复赓载  其一"}
