{"author":"方岳","id":127368,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄仄平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["亭皋渺渺叶声干，更与西风一倚栏。","鹦鹉杯深遗恨在，麒麟冢没莫烟寒。","山如有约欲排闼，诗不中书屡免冠。","采菊东篱偶然耳，有人传作画图看。"],"title":"移饮治城楼"}
