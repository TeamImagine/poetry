{"author":"陆游","id":42513,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雨气侵人暮不休，雨声逼枕冷飕飕。","方欣草木有生意，已报沟池无涸流。","避湿入檐怜病鹤，争巢逐妇叹鸣鸠。","老农自喜知时节，夜半呼儿起饭牛。"],"title":"喜雨"}
