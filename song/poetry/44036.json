{"author":"范成大","id":44036,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄平平平。","平平仄仄仄平仄，平仄平平仄仄平。"],"paragraphs":["一夜西风转酒旗，午余残暑不多时。","绿荷半蚀霜前叶，丹桂全封雨后枝。","忙里有诗偿日课，老来无赋为秋悲。","梳头小隶那知此，强向窗前数鬓丝。"],"title":"甬东道院午坐"}
