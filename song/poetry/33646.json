{"author":"陆游","id":33646,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["倚桥临水似催诗，戏伴鹅黄上柳丝。","万里西湖惊断梦，二年东阁忆幽期。","插瓶直欲连全树，簪帽凭谁拣好枝。","一味凄凉君勿叹，平生初不愿春知。"],"title":"次韵张季长正字梅花"}
