{"author":"黄庶","id":173661,"strains":["仄平平仄○，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄平平○，平平仄仄平。","平平平仄仄，仄仄仄平平。","仄仄平平仄，平平仄平平。","平平平仄仄，平仄仄平平。","平仄平平仄，平平仄仄平。","平平○仄仄，仄仄仄平平。","仄仄仄平仄，平平仄仄平。"],"paragraphs":["万兵昏雨过，暑斗插云倾。","老佞溪蛙静，真交海月生。","游氛褰幕帟，远籁起茎英。","清洗尘埃虑，幽通造化情。","酸咸时味薄，寂寞古途亨。","去象筌真意，无形写天声。","诗疑窥杜子，文欲造盘庚。","身在清风国，神游白玉城。","希夷乘浩气，沆瀣饮元精。","坐久忘昏寐，回头有启明。"],"title":"次韵和中伏坐夜"}
