{"author":"苏辙","id":198544,"strains":["仄平仄平平仄仄，仄○平仄平○仄。","仄平仄仄○仄○，平平仄仄平平仄。","平平仄仄仄○仄，平平仄仄平平仄。","平○仄平平仄仄，仄仄仄平仄平仄。","平平○平仄仄平，○平仄仄平平仄。","仄平平平仄平仄，○仄仄平仄平仄。","仄仄○平仄仄平，仄仄仄仄平平仄。","平平平仄仄仄平，仄仄平平平仄仄。"],"paragraphs":["老人怕寒愁早作，夜闻飞霰知相虐。","粟车未到泥复深，场薪欲尽心惊愕。","山川滉荡势如海，孤舟一叶知安泊。","山中故人消息断，欲问有无隔溪壑。","人言王生好事人，回船不顾山阴约。","故侯生来本贫窭，妻子至今美藜藿。","曳履长歌解忍饥，裹饭往饲今谁托。","家人来告酒可𫇴，洗盏开瓶同一酌。"],"title":"次迟韵复雪"}
