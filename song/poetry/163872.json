{"author":"仇远","id":163872,"strains":["平平仄平平，仄仄仄○平。","○○平仄平，○仄平仄平。","仄仄○仄平，仄平平○○。","仄平仄仄○，平仄平仄平。","平平仄仄平，仄仄仄仄平。","仄平仄仄○，仄平仄平平。","仄平仄仄仄，仄平平平平。","平平仄仄仄，仄仄○仄平。","平平仄平仄，仄仄平平平。","仄仄○平平，○○○平平。","平仄仄平仄，平平仄仄平。","○○仄仄平，仄仄○平平。","平平平仄平，平平仄○○。","仄平仄仄仄，仄平仄平平。"],"paragraphs":["峨峨紫阳山，翼翼素王宫。","中藏朱子书，颇有邹鲁风。","在昔三十年，我尝游其中。","一溪练带如，环以千翠峰。","朝岚与夕霏，四景日不同。","惜哉屐齿折，我舟遽云东。","子今振木铎，出为斯文宗。","诸生列馆下，待问如撞钟。","明经别同异，析理开愚蒙。","独坐三鳣堂，教思传无穷。","庠序足真乐，诗书有近功。","行当自此升，岂曰难为容。","平生韩孟交，云龙阻相从。","愿言寿道体，有书附鳞鸿。"],"title":"送杨志行赴徽州教授"}
