{"author":"郑刚中","id":252136,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平仄。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["戍兵列栅半空苍，俯瞰嘉陵万仞江。","山下不知传鼓角，天邉时见引旌幢。","岁寒木落鸟穿屋，昼静帘垂云遶窗。","教罢诸营无一事，锦腰催拍照金釭。"],"title":"仙人山寨至日"}
