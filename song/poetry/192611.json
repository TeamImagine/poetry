{"author":"郭祥正","id":192611,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["谁听袁宏夜半吟，一时倾盖便知心。","疲驽自信难追骥，秀木从来忌出林。","巧匠旁观应缩手，明珠所得已盈衿。","岭头孤唱思君和，着月梅花似缕金。"],"title":"次韵陈思道见送之什"}
