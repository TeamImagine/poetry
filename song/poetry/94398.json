{"author":"蔡沈","id":94398,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["考亭云谷孰居先，名世悠然得正传。","穷理致知须主敬，存心养性道齐贤。","凌云端拟陈三策，魂梦那知隔九泉。","后世表章尊所学，四书功足继朱宣。"],"title":"挽刘文安公"}
