{"author":"仇远","id":164222,"strains":["平仄平平仄仄平，平平仄仄仄平平。","仄平仄仄仄仄仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["游士登门索裹粮，尘埃冉冉化衣裳。","老夫也自饭不饱，童子聊沽酒共尝。","彼此身谋宁枉道，古今乐事是归乡。","家徒四壁侯千户，梦里谁能较短长。"],"title":"游士"}
