{"author":"方回","id":148164,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["小阁虚窗手自推，碧池天净镜奁开。","深涵树影无风动，骤唼鱼声似雨来。","六月今年全未热，一诗吾辈易为才。","欲呼邻友相酬唱，官禁何由致酒杯。"],"title":"屡至红云亭并苦无酒"}
