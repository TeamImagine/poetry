{"author":"洪咨夔","id":99766,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["人从万里蜀天归，御柳藏鸦絮又飞。","风细炉熏摇穗直，日长漏箭出花稀。","九重旰食图无逸，四塞宵征赋采薇。","爱国书生心更苦，夜占列象候璿玑。"],"title":"和何特夫见寄"}
