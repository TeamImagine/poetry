{"author":"张九龄","id":12982,"strains":["平仄仄平仄，平仄仄○平。","平平平仄仄，平仄平平平。","仄平仄平仄，平仄平平平。","平仄仄平仄，平○仄仄○。","平仄平○平，平平仄平平。","仄仄平仄仄，仄平○仄平。","○仄仄平平，仄平平仄平。","平仄仄仄平，仄仄平仄平。","仄仄平平仄，仄仄平仄平。","仄平平仄平，仄仄仄平平。","平仄仄平仄，○○仄仄平。","仄平仄仄○，仄仄平仄平。","平仄仄平仄，平仄平○平。","仄仄○仄平，平仄仄仄平。"],"paragraphs":["君子体清尚，归处有兼资。","虽然经济日，无忘幽栖时。","卜居旧何所，休澣尝来兹。","岑寂罕人至，幽深获我思。","松涧聆遗风，兰林览余滋。","往事诚已矣，道存犹可追。","遗子后黄金，作歌先紫芝。","明德有自来，奕世皆秉彝。","岂与磻溪老，崛起周太师。","我心希硕人，逮此问元龟。","怊怅既怀远，沈吟亦省私。","已云宠禄过，况在华发衰。","轩盖有迷复，丘壑无磷缁。","感物重所怀，何但止足斯。"],"title":"骊山下逍遥公旧居游集"}
