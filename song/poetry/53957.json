{"author":"项安世","id":53957,"strains":["平平○平平，仄平平仄平。","平平仄平仄，仄仄仄仄平。","仄仄平○平，○平仄平平。","仄平仄仄仄，仄○仄仄平。","仄仄平仄平，○仄仄平平。","○平仄平平，平○仄平平。","平平平平仄，仄仄仄仄○。","仄平仄仄平，平平仄平平。","平平仄○平，仄平仄平平。"],"paragraphs":["蓝田鲜顽玞，邓林无曲茎。","春宗九秋月，性静所烛精。","柱史颜如春，和风蓄惊霆。","两家各有子，突过阮始平。","忽念笭箵翁，淹剧卧漳城。","兴来枉华裾，情深出英琼。","沉疴为之起，不觉语至暝。","眄怀薛仲章，刚肠久逾清。","吾衰俟三贤，潜心牧修程。"],"title":"杨侍郎之侄有文刘左史之娅靖之携文见过"}
