{"author":"杜子是","id":155634,"strains":["○平仄仄仄，平平平仄平。","平平平仄仄，仄仄平平平。","仄平平仄仄，○仄仄平平。","平仄平仄仄，仄仄平仄平。","平平○仄平，平平平平平。","仄仄平平平，仄仄平平平。","仄平平平○，仄仄仄仄平。","平仄仄○仄，平仄仄仄○。"],"paragraphs":["长山绕井邑，嘐嘐天外青。","烟云无近远，水石何幽清。","半崖盘石径，如见小蓬瀛。","时节方大暑，忽若秋气生。","高亭临极巓，登高宜新晴。","俗士谁能来，野客熙清阴。","漫歌无人听，在酒共我倾。","时复一回望，心月出四溟。"],"title":"集元刺史句咏寒亭"}
