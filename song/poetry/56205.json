{"author":"张孝祥","id":56205,"strains":["仄仄仄○仄，平平仄平平。","○○仄平平，平仄平○平。","平平仄○仄，仄仄○○平。","仄仄仄仄平，仄仄仄仄○。","平平仄仄仄，仄仄仄仄平。","仄平仄平仄，仄仄仄仄平。","平仄仄仄仄，平仄平○平。"],"paragraphs":["畏暑倦长道，呼童戒宵征。","三更渡前溪，溪水清且鸣。","舟人自相唤，炬火如疏星。","俯视乱石多，仰见北斗横。","微微白露下，磔磔宿鸟惊。","竹舆出林薄，十里月渐明。","光采散草木，凉意侵冠缨。"],"title":"宵征"}
