{"author":"章甫","id":64811,"strains":["○平仄仄仄平仄，平平仄平平仄平。","○平仄仄仄仄仄，平平仄平平仄平。","平平仄仄仄仄仄，○仄平平仄平仄。","平平仄仄仄平平，平仄平平平平仄。","仄仄平平平仄○，平平仄仄平仄平。","仄○平平仄平仄，仄仄○平平仄平。"],"paragraphs":["缘坡种竹自成趣，篮舆造门今有谁。","张侯好事果绝俗，因人隔江来觅诗。","披图识面恨不早，更爱诸公妙词藻。","繁霜密雪得天全，明月清风为君好。","易足堂前方欲栽，摩挲短轴心眼开。","忽思江南读书处，碧玉如椽归去来。"],"title":"题张希颖筠坡图"}
