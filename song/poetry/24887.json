{"author":"余靖","id":24887,"strains":["仄仄○○仄，○平仄仄仄。","仄仄仄平○，仄○平平仄。","仄平平仄平，仄仄平平仄。","平平仄○○，平仄平平○。","○仄仄平仄，仄○平仄仄。","仄仄仄？平，平仄？平仄。","平平仄仄平，仄平平仄仄。","平仄仄平平，○○仄平仄。"],"paragraphs":["佛性深如海，中边见各异。","道在有无间，语论皆儿戏。","几多名利僧，妄习诸家气。","贪嗔尚缠牵，生灭何由离。","三世古今佛，岂离根本智。","舍此觅菩提，谁证菩提位。","吾师识自心，有为皆委弃。","冥坐不知年，了了忘言意。"],"title":"游山五题 赠青林庵主"}
