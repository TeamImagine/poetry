{"author":"华镇","id":211969,"strains":["平平仄○平，仄平平平平。","平平仄平仄，平平仄平平。","平平平仄仄，仄仄仄平平。","○平仄平平，平仄仄平平。","仄仄平仄平，仄平仄平平。","仄仄平仄平，仄仄仄平○。"],"paragraphs":["姜庸晓相携，采桑高城东。","新妆竞姚冶，危鬟较栊松。","袿襦无旧制，组绣有余工。","穿林逐流鶑，遵渚学惊鸿。","密叶朝露晞，远扬戾东风。","日昃蚕已饥，采采不盈笼。"],"title":"春日杂兴十五首  其七"}
