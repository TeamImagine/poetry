{"author":"葛立方","id":17543,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["怪底穷冬凛冽天，一枝香艳媚尊前。","未应黑帝专司杀，谁道青阳独斡权。","冷伴素蟾斜弄影，轻飞幺凤欲相先。","坐中人是王夷甫，幽韵清标两鬭鲜。"],"title":"周元举侍郎梅花次韵三首  其三"}
