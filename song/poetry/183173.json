{"author":"刘攽","id":183173,"strains":["仄仄平仄○，仄仄平平仄。","仄平仄平仄，平仄○平仄。","仄平○平平，○平仄平○。","仄平仄仄平，平平平平仄。","仄○仄○仄，平仄平平仄。","仄平仄仄仄，仄仄平仄仄。","平○平平平，仄仄平平仄。","仄仄仄仄平，平平平仄仄。","仄平平平仄，仄仄平仄仄。","仄○平○平，仄仄平平仄。","平仄仄平平，平平仄平仄。","平平仄平○，平仄○平仄。","○平仄仄平，仄○平仄仄。","平平仄平平，仄仄仄平仄。","仄平仄仄仄，仄仄平仄仄。","平平仄仄○，仄仄仄平仄。","平○仄平仄，○仄平仄仄。"],"paragraphs":["简服车马轻，出郭尘埃远。","况兹偶同好，慵惰重推挽。","寿宫如屯云，重门谨关键。","五城十二楼，瑶池芙蓉苑。","境深日迟永，天近春纤婉。","异花秀烨烨，弱柳垂宛宛。","初从钧天游，列帝皆龙衮。","俗骨已屡惊，凌虚翻自忖。","却逢桃源客，笑语何缱绻。","尚留樵叟棋，竞劝胡麻饭。","金醴泛余杯，芝英饵丰本。","平生此游胜，余恨相知晚。","重来恐已迷，尽兴仍忘返。","群公谪神仙，吏隠亦肥遁。","尚平夙昔志，读易明益损。","宁知五岳期，不待越崖𪩘。","何当谢羁束，相与同息偃。"],"title":"同韩持国游五岳观时原甫暨诸公先在因寄江邻几梅圣俞"}
