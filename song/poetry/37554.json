{"author":"陆游","id":37554,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["放翁真个是村翁，钓渭耕莘事不同。","蹴蹋烟云两芒𪨗，凭陵风雪一篷笼。","屡经骇浪身终免，遍阅浮沤寿未穷。","幸有春衣堪换酒，道边醉卧示神通。"],"title":"村翁"}
