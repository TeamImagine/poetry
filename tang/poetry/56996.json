{"author":"韦应物","id":56996,"strains":["平仄仄平平，仄仄仄○平。","仄平仄平仄，平仄仄仄平。","仄仄仄○仄，平平仄平平。","平平仄仄平，仄仄仄仄平。","仄平仄仄平，仄仄仄仄○。","平○仄仄仄，仄仄平仄平。"],"paragraphs":["灵药出西山，服食采其根。","九蒸换凡骨，经著上世言。","候火起中夜，馨香满南轩。","斋居感众灵，药术启妙门。","自怀物外心，岂与俗士论。","终期脱印绶，永与天壤存。"],"title":"饵黄精"}
