{"author":"许及之","id":60708,"strains":["仄平仄仄平仄仄，仄仄平平仄平仄。","仄平仄仄平仄○，仄平仄仄平○○。","平○平仄仄平平，仄仄平平仄仄平。","仄平○平仄平仄，仄仄仄仄平平仄。","平仄平平仄平仄，仄仄○平仄平仄。","仄仄平平仄仄○，仄仄平平○仄仄。"],"paragraphs":["朔风动地天欲雪，涧底孤松定皴裂。","忆梅已觉肠九回，赋诗敢爱肱三折。","帘疏香细度云前，想见娟娟媚晚烟。","主人吟哦伴幽独，醉墨不惜花袍溅。","人与寒枝共修洁，未遣调羹笛休咽。","贩马江头得句回，踏破蟾光敲镫铁。"],"title":"欲雪怀度云新种梅三次伯晖韵"}
