{"author":"许及之","id":60991,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["仙凡从昔各为乡，弱水蓬莱隔混茫。","不见麻姑呈狡狯，空教贺老号清狂。","两奁心事无人共，万点花飞有底忙。","说与东风须作主，莫教痴白妒娇黄。"],"title":"百七丈和篇有尽道温柔别有乡谁知绛阙水茫茫之句意有属也再用韵奉酬  其一"}
