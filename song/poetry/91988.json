{"author":"释居简","id":91988,"strains":["仄仄仄仄平仄平，仄平仄平平仄平。","平○仄仄平平仄，仄平仄平○平平。","○平仄仄平仄平，仄平仄仄仄平平。","仄○仄仄仄仄仄，仄平平仄平○平。","平仄仄仄平仄平，仄平平仄平仄平。","仄○平仄仄仄仄，仄仄平仄平平平。","仄平仄仄平平仄，仄平仄仄平仄仄。","仄○平仄仄平平，○○仄平平仄平。"],"paragraphs":["四月五月河港枯，下田上田龟拆涂。","山湫剑沕龙光閟，一呼便为苍生超。","油然请命朝帝阍，触翻玉女洗头盆。","女从帝傍辄大笑，紫金蛇掣暾重昏。","田穉九死皆返魂，舳舻衔尾沙水浑。","扣如虚谷有逸响，享以明德无繁文。","去年老瓦鸡豚酒，酒酣说尹终在口。","属闻今复办多多，更听醉农新咏歌。"],"title":"喜雨美王长官"}
