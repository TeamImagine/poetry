{"author":"李白","id":55829,"strains":["仄平平○平，平平平平仄。","平仄仄仄平，仄平平平○。","平仄仄平仄，仄平○○平。","平平仄仄仄，仄仄平平○。","仄平仄○平，仄仄仄平仄。","仄仄仄仄平，平仄平平仄。"],"paragraphs":["太华生长松，亭亭凌霜雪。","天与百尺高，岂为微飙折。","桃李卖阳艳，路人行且迷。","春光扫地尽，碧叶成黄泥。","愿君学长松，慎勿作桃李。","受屈不改心，然后知君子。"],"title":"赠韦侍御黄裳二首 一"}
