{"author":"李流谦","id":30985,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["向来出处有心期，未厌云霄戢翼飞。","留滞兼旬空怅望，逡巡半路偶同归。","却欣夜语仍连榻，尚忆朝回日典衣。","里闬齐年班又接，世间如我与君希。"],"title":"次韵仲甄见贻"}
