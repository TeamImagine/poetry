{"author":"文同","id":168969,"strains":["平平仄平平，仄仄仄平平。","平平仄平○，○仄平仄仄。","仄○仄平仄，仄仄仄仄仄。","仄仄仄仄仄，仄仄平仄仄。","平平仄平仄，仄○仄○仄。","平平平平仄，仄仄仄仄仄。","平平仄平平，仄仄○仄仄。","仄仄平仄平，○平平仄仄。"],"paragraphs":["孤亭入阴森，竹径北松坞。","高林动清吹，犹滴前夕雨。","解衣此危坐，左右一不许。","性本不奈杂，况复兹寡侣。","孤怀托寥旷，世虑绝参伍。","幽花为谁笑，独鸟只自语。","身闲得天全，一息了万古。","忽往而忽来，其谁知踽踽。"],"title":"独游"}
