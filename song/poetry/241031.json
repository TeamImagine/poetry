{"author":"周紫芝","id":241031,"strains":["平仄平平仄仄平，仄平仄仄仄平平。","仄平平仄平平仄，仄仄仄平平仄平。","仄仄仄平平仄仄，平仄平仄仄平平。","仄平仄仄平平仄，平仄平平仄仄平。"],"paragraphs":["湖色初分宿雾余，绿蒲深处听跳鱼。","一枝聊作乌栖树，五晓尚随人趁虚。","老矣坐曹真戏事，归欤怀旧却情疏。","未开禁钥听传漏，残梦犹堪付竹舆。"],"title":"晓起趋郡湖上作"}
