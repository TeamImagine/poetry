{"author":"郑獬","id":181808,"strains":["平仄仄平平仄仄，仄平仄仄仄平平。","平平仄仄仄平仄，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["春酒味浓殊不解，绕廊倚柱独徘徊。","苍山碧树共沈寂，明月断云相往来。","细雨忽飘溪外去，好风却傍竹间回。","朝来已有西归燕，为问庭花几日开。"],"title":"宿白雪驿"}
