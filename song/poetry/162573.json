{"author":"唐泾","id":162573,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["谁把南牙压武夫，到头还似二公无。","矢心海上逃秦爵，努力山中匿赵孤。","赤羽星沈迷辇凤，红旗风劲逐樯乌。","三神杳眇人何在，留取丹心付董狐。"],"title":"江南四忠节国之纪也歌以哀之  其三"}
