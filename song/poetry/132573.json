{"author":"张道洽","id":132573,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["数株如玉照寒塘，无日无风自在香。","谷冷难教春管领，山深自共雪商量。","已成到骨诗家瘦，不卖入时宫样妆。","乱插繁花花下醉，只应我似放翁狂。"],"title":"梅花二十首  其八"}
