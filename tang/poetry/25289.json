{"author":"刘威","id":25289,"strains":["仄仄平平仄仄平，仄平平仄仄平平。","平平平仄仄平仄，仄仄平平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["偶向东湖更向东，数声鸡犬翠微中。","遥知杨柳是门处，似隔芙蓉无路通。","樵客出来山带雨，渔舟过去水生风。","物情多与闲相称，所恨求安计不同。"],"title":"游东湖黄处士园林"}
