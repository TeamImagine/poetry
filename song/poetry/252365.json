{"author":"郑刚中","id":252365,"strains":["平仄平平仄仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["东望麟山耸若幢，碧罗盘曲注西江。","邻家蜜满蜂臣分，屋角窼成燕子双。","门设雀罗遮坐客，灯排金粟照书窗。","须还住处如僧舍，拄杖挑云到此邦。"],"title":"经月门无客客至必谓予此居萧然如僧舍"}
