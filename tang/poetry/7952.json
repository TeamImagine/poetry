{"author":"王建","id":7952,"strains":["平平仄平○仄仄，仄仄平平仄仄仄。","仄○平仄○仄平，平仄平○平仄仄。","仄平平平仄平仄，平平平○平平仄。","○平仄仄仄仄平，平仄仄平平仄平。","平平○仄仄○○，仄仄仄仄平仄平。","平仄仄平仄○仄，仄○平平仄平仄。"],"paragraphs":["人家少能留我屋，客有新浆马有粟。","远行僮仆应苦饥，新妇厨中炊欲熟。","不嫌田家破门户，蚕房新泥无风土。","行人但饮莫畏贫，明府上来何苦辛。","丁宁回语屋中妻，有客勿令儿夜啼。","双冢直西有县路，我教丁男送君去。"],"title":"田家留客"}
