{"author":"曹勋","id":12816,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["道人丰骨出埃尘，玉颊双红烂熳春。","金液密传张果老，黄庭曾授赤明民。","秋来行李林泉好，雨后云山意气新。","顾我年华已垂尽，余龄薪水愿相亲。"],"title":"送张冲举先生还山"}
