{"author":"于石","id":163718,"strains":["平仄平平平仄仄，○平仄仄仄仄仄。","仄仄平○仄仄○，平平仄仄平平仄。","平平平平仄仄仄，仄仄仄仄仄仄仄。","平平平仄仄○○，仄仄仄平平仄仄。","○仄仄仄平平平，仄仄平平平仄仄。","仄平○仄○平平，平仄仄平平仄仄。","平仄平平仄，仄仄仄平仄。","平平平仄仄，仄仄平平仄。","仄平平仄仄仄平，平仄平平○平仄。","平平仄仄仄平平，仄仄仄平平仄仄。"],"paragraphs":["之子词场无敌手，骑麟翳凤集北斗。","藉藉人间月旦评，滔滔笔下风涛吼。","方抟扶摇九万里，可速则速久则久。","文章何止拟相如，政事亦堪修冉有。","回首落日烟尘昏，满眼风寒沙石走。","老天应未丧斯文，君子固宜知所守。","刀以铦而缺，砚以钝而寿。","名高多谤毁，女妒无妍丑。","乃知明哲可保身，安用嚅唲浪开口。","悠然一笑对南山，壁上有琴樽有酒。"],"title":"答诸友"}
