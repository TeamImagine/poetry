{"author":"杨亿","id":210400,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄仄平仄仄，平平仄仄仄平平。"],"paragraphs":["黄鹂百啭宿烟疏，近郭行春独驻车。","垅上劝耕聊问讯，棠阴听讼且踌躇。","远林桑尽蚕成茧，野水萍开獭趁鱼。","几处路旁垂苦李，游人不折意何如。"],"title":"春郊即事"}
