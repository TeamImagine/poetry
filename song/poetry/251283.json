{"author":"王洋","id":251283,"strains":["平平平仄仄仄平，平平仄仄平○平。","仄○○平平仄仄，平仄○仄平仄平。","仄○仄仄仄平仄，平仄仄○平仄仄。","仄仄平仄仄○平，仄○平平仄○仄。","○仄平平仄仄○，○仄仄仄平平○。","平平仄仄仄平仄，仄仄仄仄平平平。","仄平仄仄仄平仄，仄仄平平仄平仄。","仄平仄仄平○仄，仄仄平平仄仄仄。","仄仄仄仄仄○平，平○平仄平平平。","仄平仄仄仄仄仄，仄仄仄仄○仄平。","平○仄仄仄○仄，○仄平平仄○仄。"],"paragraphs":["阶前芳草一尺齐，黄鹂始向林间啼。","一闻传声人失喜，驽马并立逢𫘝𫘨。","我思此鸟固妍好，人喜亦缘来不早。","若令春到便轻迁，厌听谁怜迹如扫。","正恐贪归有近期，三月丽景方舒迟。","园林上下弄晴昼，羡汝语默真知时。","秃鸠黑鸟有何恶，每到天阴自酬酢。","妇翁诅骂儿弹射，恨不身随羽翰落。","戒汝一物莫叹嗟，金衣公子春为家。","汝无祸福咎亦浅，况异子𫛳当日斜。","人间美恶有如许，且放黄鹂作娇语。"],"title":"闻莺"}
