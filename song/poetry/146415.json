{"author":"金君卿","id":146415,"strains":["平平仄仄仄平平，仄仄平平仄仄平。","平仄仄平平仄仄，仄平平平仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["峨峨武步对精庐，漱玉寒泉灌石渠。","醅脚满𥬠先腊酿，茗丛栖坞及春锄。","清风俦侣檐前竹，黄卷生涯架上书。","养志待时应自信，临邛人莫诮相如。"],"title":"寄题六安县徐介夫园亭"}
