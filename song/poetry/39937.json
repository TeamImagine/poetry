{"author":"陆游","id":39937,"strains":["平平平仄仄平仄，仄仄平平仄仄平。","仄仄平平平平仄，平平仄仄仄平平。","平平仄仄平平仄，仄仄平平仄仄仄。","仄仄平平平仄仄，平平仄仄仄平平。"],"paragraphs":["渔翁江上佩笭箵，一卷新传范蠡经。","郁郁林间桑椹紫，芒芒水面稻苗青。","云边筑舍分南北，陌上逢人半醉醒。","莫恨西村归路远，行前点点有飞萤。"],"title":"湖塘夜归"}
