{"author":"苏籀","id":3880,"strains":["平仄○仄平，平仄仄平仄。","平○仄平平，仄仄○仄仄。","仄仄平平○，平平仄平仄。","仄仄仄○平，平平仄平仄。","仄仄仄平平，平○仄○仄。","平平仄平仄，仄仄仄平仄。","平平仄○平，平仄仄仄仄。","仄平仄仄○，仄仄仄平仄。","仄仄平平平，平平平仄仄。"],"paragraphs":["何处闻国芗，珍木秀岩谷。","高标蕙兰枝，妙辑沈麝酷。","叶叶秋声中，霏霏早英蔌。","介特有如松，繁华岂惭菊。","勃蔚袭轩墀，薰沾满衣服。","情人擢纤指，拾蕊动盈掬。","蘼芜见离骚，苓藿入谱录。","卉裳未可更，鲍肆或争逐。","乱插琉璃瓶，于斯殊不俗。"],"title":"木樨花一首"}
