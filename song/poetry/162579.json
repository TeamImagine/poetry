{"author":"邵允祥","id":162579,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["武陵春暖浩无涯，城下楼船陌上车。","礼乐远传吴季札，衣冠旧是汉长沙。","秋高剑气横千里，夜静书声启万家。","非是避秦前日路，行人何必问桃花。"],"title":"上王平章"}
