{"author":"项安世","id":54328,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["半世驱驰未白头，无穷心事等闲休。","生前可是门阑盛，身后宁知祸患稠。","雄凤已将凰共隠，灵椿仍与桂同秋。","茫茫三海连东漕，不尽重云片雁愁。"],"title":"寒食哭承甫兄墓"}
