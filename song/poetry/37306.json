{"author":"陆游","id":37306,"strains":["平仄仄仄○，仄仄○仄仄。","仄平仄仄仄，仄仄仄仄仄。","平平仄仄仄，仄仄仄平仄。","平仄仄仄平，仄仄仄平仄。","○平仄仄仄，仄○仄平仄。","平仄仄仄平，仄仄仄平仄。"],"paragraphs":["青铁作小冠，白纻缝短褐。","右扶九节杖，左执七缀钵。","何尝有定止，到处可生活。","惟有烈士心，白刃不能夺。","相逢一笑粲，滞思得披豁。","挥袂去若飞，跂望已天末。"],"title":"赠持钵道人"}
