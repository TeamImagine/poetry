{"author":"宋祁","id":24069,"strains":["仄仄平平仄，平平仄仄平。","平平仄仄仄，○仄仄平平。","仄仄平平仄，平○仄仄平。","平平仄平仄，平仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄○仄仄仄，平仄仄平○。","仄仄平平仄，平○○仄○。","仄平平仄仄，仄仄仄○平。","？仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平平仄○仄，平仄仄平平。","平仄平平仄，平平仄○平。","平平仄○仄，仄仄仄平平。"],"paragraphs":["上帝怀明德，圆坛展盛仪。","南城七里路，三岁一郊时。","豫动森华盖，乾行俪绛螭。","山河对旒冕，辰象倚旍旗。","尔祏前增谧，皇灵下告慈。","密都俄奠玉，清庙遍尝粢。","田烛纷先置，轩营肃左移。","礼行忘景晏，恩厚觉寒迟。","紫宙天鸿洞，宾柴燎陆离。","合祛联祭秸，妥侑判纯牺。","腏食千华炬，陪祠万翠緌。","开天浮协气，亘海受洪厘。","爱日兼祥至，随风与令驰。","群心乐更始，徽册贶颛辞。","尧舜文章焕，渊云颂叹疲。","无阶效论报，敢告日孜孜。"],"title":"大礼庆成"}
