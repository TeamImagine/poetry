{"author":"张耒","id":216579,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["饮冷寒中不自知，故应病骨易尪羸。","老人素懒何妨病，太守兼容得自私。","雨汗欺风元自湿，火云挟日故行迟。","江楼清绝真孤负，正是斋居禁酒时。"],"title":"以病在告寄杨器之"}
