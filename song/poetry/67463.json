{"author":"楼钥","id":67463,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄平平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["去岁同登百尺楼，相期春晚更重游。","舟藏大壑夜俄去，桥跨清溪花自流。","五纪情亲真是梦，四山风物总成愁。","一朝千古尚何及，空使文皇叹薛收。"],"title":"吊王卿之丧次韵"}
