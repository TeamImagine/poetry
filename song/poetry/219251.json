{"author":"晁说之","id":219251,"strains":["仄仄仄平仄仄仄，仄平仄仄平平平。","仄平○仄仄平仄，仄平仄仄○平平。","仄仄仄仄○○仄，仄仄仄仄仄平仄。","仄仄仄仄平仄平，仄○仄平○○仄。","平平平仄仄平仄，仄○○平平仄仄。","仄仄仄仄平仄仄，○仄仄平平仄仄。","仄仄仄平仄平平，仄仄平平仄仄平。","平平平平平仄仄，平平仄仄平平平。"],"paragraphs":["野寺木鱼午不响，老僧乞米樵松根。","志幽思苦作诗戏，处身不忌如洼樽。","大轴视我正其欲，尚恨近体意虚辱。","报以五字陶谢家，要看素丝难纯束。","江头梅雨灭槐火，我正思公惭饭颗。","复我苦淡来恼予，叹息有能无不可。","枉是昼公出前溪，猥效苏州失故栖。","苏州风流今不见，公乎老矣谁提携。"],"title":"次韵和法琦"}
