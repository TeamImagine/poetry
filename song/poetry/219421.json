{"author":"晁说之","id":219421,"strains":["平仄平平仄仄平，平平仄仄仄平平。","平平仄仄平仄仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["伊昔中山胜事赊，初当三五便开花。","君能选色沉醉倒，我自伤心深感嗟。","聚散十年逢节序，穷通百态各天涯。","使君绮席谁同乐，莫遣灯花照鬓华。"],"title":"癸未岁余与开封解安行同知定州外县赴二帅上元之集今辛卯明州灯夕公会上见邸报解以大夫知嘉州感旧作寄"}
