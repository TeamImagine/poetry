{"author":"梅尧臣","id":35820,"strains":["仄仄仄平平，平平仄仄平。","○平仄平仄，平仄仄○平。","仄仄平平仄，平平仄仄平。","仄○平仄○，平仄仄平平。","仄仄平平仄，平平仄仄平。","平平仄平仄，仄仄仄平平。","平仄○平仄，平平仄仄平。","平○○仄○，平仄仄平○。"],"paragraphs":["捧诏出荆州，天心寄远忧。","行车践残雪，寒色犯轻裘。","祖𫐈山川阔，歌骊道路愁。","吏迎多越乘，兵卫粲吴钩。","地与蛮溪接，江通汉水流。","风宜橘林赋，俗尚竹枝讴。","樽俎思畴日，烟云感旧游。","终当劳侍从，宁久渚宫留。"],"title":"王龙图知江陵"}
