{"author":"徐积","id":185637,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["此中可恨恨无山，犹胜纷纷富贵闲。","绿野尽充公好尚，朱门安得水回环。","对云披住云边浪，踏月空行月下湾。","好戴宫纱著宫锦，时时吟去复吟还。"],"title":"寄路倅"}
