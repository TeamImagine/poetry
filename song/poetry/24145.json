{"author":"宋祁","id":24145,"strains":["平仄平平仄，平平仄仄平。","平平仄平○，仄仄仄平平。","仄仄平平○，○平仄仄平。","仄○平仄仄，平仄仄平平。","仄仄平○仄，平平仄仄平。","仄平○仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","平○仄仄仄，平仄仄平平。"],"paragraphs":["平狄方开府，镌羌旧著名。","新提建章骑，入领羽林兵。","赐橐千金重，留车两印荣。","已封头尚黑，休战髀还生。","大旆前驱影，鸣铙后队声。","𫐈坛胜算爵，客饭饫侯鲭。","山背迷榆塞，云披认蓟城。","介圭朝汉幄，扣仗侍轩营。","怅别疏华恨，勤归杕杜情。","君看画像处，麟阁近西清。"],"title":"送马军范太尉"}
