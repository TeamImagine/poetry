{"author":"谢逸","id":226730,"strains":["仄平平平仄仄平，平平仄仄仄仄仄。","平仄平平仄仄仄，仄仄平平仄平仄。","仄仄○平仄仄平，仄仄平仄平平仄。","○平平仄平平平，仄仄平平仄仄仄。","平平仄平仄平仄，仄○平平○平仄。","平平平仄平仄平，平仄仄仄○平仄。","平仄仄仄仄平仄，仄仄平平仄仄仄。"],"paragraphs":["豫章城南老子宫，阶前一柱立积铁。","云是旌阳役万鬼，夜半舁来老蛟穴。","插定三江不沸腾，切勿摇撼乾坤裂。","苍苔包裹鳞皴皮，我欲摩挲手屡掣。","旌阳挈家上天去，只留千夫应门户。","西山高处风露寒，兹事恍惚从谁语。","安得猛士若朱亥，袖往南山击猛虎。"],"title":"铁柱观"}
