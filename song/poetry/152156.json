{"author":"方一夔","id":152156,"strains":["平○平平平，仄仄仄仄仄。","平仄仄仄仄，仄平仄平仄。","平平平平平，仄仄平仄仄。","○仄仄○平，平仄○仄仄。","平平平○仄，平平仄平仄。","平平仄仄仄，仄仄平仄仄。","平平仄平平，仄仄仄仄○。","平○仄仄平，仄仄仄平仄。"],"paragraphs":["吾闻阴阳书，夏忌甲子雨。","蚕死麦复苦，果谐老农语。","人生无贤愚，扰扰同一宇。","衣食固其端，安可过取数。","哀哉元相国，胡椒满仓庾。","区区口体计，所费能几许。","晴曦御朝寒，野菜供晚茹。","君看此辈人，政自有佳处。"],"title":"雨"}
