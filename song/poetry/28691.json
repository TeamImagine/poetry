{"author":"洪适","id":28691,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。"],"paragraphs":["二难辞藻琢琼瑰，入洛当年擅轶才。","五岭达官今寂寞，九龄高躅久尘埃。","分符有此二千石，投辖中之三百杯。","衣绣还乡真罕见，戏鱼同队几驽骀。"],"title":"会黄雷州乐语口号"}
