{"author":"马之纯","id":77140,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["板木为腔冒以皮，其中宁有鹤来栖。","如何音响闻西洛，未必源流自会稽。","既被兵人都击破，却云禽鸟不鸣嘶。","分明伪妄无人辨，可笑诸人识见迷。"],"title":"潜鹤鼓"}
