{"author":"王安石","id":180048,"strains":["平○仄平平，平仄平仄平。","仄平平平仄仄仄，仄平仄仄仄仄平。","仄仄仄仄○，平仄仄仄平。","仄平仄仄平仄平，仄仄仄仄平平平。","仄平仄平平，平仄仄仄○。","平平仄○仄，仄仄仄仄平。","仄○平平仄仄仄，○○仄仄平平平。","○平○仄平，仄仄平○平。","平仄平仄仄，仄平仄平平。","平仄平平仄仄仄仄仄，仄仄仄仄平平平。","平平仄仄仄仄平，平平平平仄仄平。","仄仄仄平仄，仄仄仄仄平。","平平平平仄仄仄，仄仄平仄○平平。"],"paragraphs":["吾观少陵诗，为与元气侔。","力能排天斡九地，壮颜毅色不可求。","浩荡八极中，生物岂不稠。","丑妍巨细千万殊，竟莫见以何雕锼。","惜哉命之穷，颠倒不见收。","青衫老更斥，饿走半九州。","瘦妻僵前子仆后，攘攘盗贼森戈矛。","吟哦当此时，不废朝廷忧。","常愿天子圣，大臣各伊周。","宁令吾庐独破受冻死，不忍四海寒飕飕。","伤屯悼屈止一身，嗟时之人死所羞。","所以见公像，再拜涕泗流。","惟公之心古亦少，愿起公死从之游。"],"title":"杜甫画像"}
