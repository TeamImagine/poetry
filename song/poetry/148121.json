{"author":"方回","id":148121,"strains":["仄平平平仄，平仄○平平。","仄仄？仄仄，○仄仄○平。","仄仄平仄平，平仄平仄平。","平仄仄仄平，仄仄仄仄平。","平仄仄仄仄，平仄仄仄○。","仄仄平仄平，平仄仄平平。","仄仄仄平仄，平平平仄平。","仄仄仄平仄，仄平仄平平。","仄仄仄平仄，○平仄平平。"],"paragraphs":["夏葵时丹卉，秋菊培金蕤。","曷不蓻菽粟，犹足疗调饥。","曰予心不然，求饱何党之。","倾日与傲霜，志定节不移。","怀古睇此物，聊足慰我思。","不见恩泽侯，崇侈事台池。","失势一蹉跌，书堂荆棘滋。","岂复有绯紫，走趋列宾墀。","小圃异金谷，应无坠楼悲。"],"title":"次韵汪以南闲居漫吟十首  其六"}
