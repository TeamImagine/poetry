{"author":"楼钥","id":66319,"strains":["仄平仄仄平仄○，平平平仄○仄平。","○平仄仄仄平仄，平仄仄仄平平平。","仄平仄仄仄仄仄，平仄仄仄平平平。","仄平仄仄仄○仄，○○仄仄平平平。","仄○平平平仄平，平仄平仄仄仄○。","仄平仄仄仄平仄，仄仄仄仄平平平。","平平仄仄仄平仄，平仄仄仄平平平。","仄○平平仄平仄，平平仄仄○仄平。","仄平仄平仄平仄，平仄仄仄平平平。","仄○平仄仄平仄，仄仄仄平平○平。"],"paragraphs":["雁山本在云海中，波涛千古相撞舂。","泥沙洗尽见山骨，岩壑所在皆玲珑。","是谁一口吸水尽，平地卓立成奇峰。","至今往往有遗迹，相传渺漭何能穷。","我乘单车来自东，佳处千数一览空。","晚登四十九盘顶，旷望巨海烟蒙蒙。","群山错立不知几，朝日照耀天霞红。","是闲瑰奇定多有，鲸波掩蔽深莫通。","我无太真毁犀法，安得一闯冯夷宫。","会闻沧海变成陆，却与雁山争长雄。"],"title":"连云亭望海中诸山"}
