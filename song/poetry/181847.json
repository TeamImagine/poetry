{"author":"郑獬","id":181847,"strains":["平平仄仄平平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["精金喜入陶镕手，玉鉴直须明主知。","志士本来能许国，古人所恨不逢时。","汉成不用朱云剑，舜帝尝闻大禹辞。","莫道孤居无感激，挼挲两耳听京师。"],"title":"喜吴几道迁右正言知谏院"}
