{"author":"方岳","id":127508,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["系船孤屿重跻攀，衰草荒烟亦厚颜。","丁日不为春燕许，卯年犹放佛狸还。","诸贤所恃江千尺，此虏奚为第一间。","欲访前朝无故老，浪痕自溅藓花斑。"],"title":"登瓜步山"}
