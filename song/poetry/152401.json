{"author":"方一夔","id":152401,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["水花风叶乱萧萧，凉入秋衣怯寂寥。","桑落寒香初出市，蓼花新涨欲平桥。","半篷烟雨渔家傲，匹马关山客路遥。","拍手西风无一事，未妨横笛向耕樵。"],"title":"秋兴二首  其一"}
