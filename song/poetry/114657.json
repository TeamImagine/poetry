{"author":"刘克庄","id":114657,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["诸公衮衮几番新，留得淳熙一老民。","就枕惊回鸡搅睡，委巢飞去燕欺贫。","贪生尚惜桑榆景，排闷全凭曲米春。","赖有平生金石友，年年岁岁记陈人。"],"title":"仲晦监簿和放翁七十三吟三篇华予初度走笔□韵答之  其二"}
