{"author":"葛绍体","id":123561,"strains":["仄仄仄仄仄，平平仄平仄。","平仄○仄仄，仄仄仄○仄。","仄仄平仄平，平平仄○仄。","平仄仄仄仄，仄仄平仄仄。","仄仄仄平○，仄仄平平仄。","仄平仄仄仄，仄仄仄仄仄。","仄平平仄平，仄仄仄仄仄。","仄平仄○平，仄仄○○仄。","平仄仄平平，仄平仄平仄。"],"paragraphs":["峭绝不可步，肩舆屡颠覆。","南北三十里，上下九回曲。","两畔沿古松，虬枝乱相续。","根迸石齿裂，叶密云气宿。","或一盖高张，或万蛇奔促。","或魑魅隠见，或虎豹踯躅。","纵无游子悲，遇此亦惨目。","鼠梯侧将崩，鸟迳深更蹙。","吾道岂终穷，朅来意何欲。"],"title":"头陀岭"}
