{"author":"李正民","id":242191,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["三年持槖侍君轩，误剖麟符去日边。","暂解尘缨寻紫府，愧无棠荫在螺川。","羲之诏郡难为政，邴曼辞官不待年。","等是飘零江海客，祗应同病自相怜。"],"title":"次韵德卲见寄"}
