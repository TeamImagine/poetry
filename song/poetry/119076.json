{"author":"严羽","id":119076,"strains":["仄平仄平○，仄仄平○○。","平仄平平平，平平仄平仄。","平平仄仄仄，仄仄平仄仄。","仄仄仄平平，平平仄平○。","平○平仄平，仄仄○平仄。","平仄仄平平，平平平仄仄。","平平仄平仄，仄仄平平仄。"],"paragraphs":["稍欣入林深，已觉烦虑屏。","霜果垂秋山，归禽度岚岭。","纷纷叶易积，漠漠云欲盛。","磵户寂无人，松萝窅然暝。","惟闻山鸟啼，月出柴门静。","终岁寡持醪，延欢聊煮茗。","群书北窗下，帙乱谁能整。"],"title":"山居即事"}
