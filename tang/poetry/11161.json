{"author":"刘禹锡","id":11161,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十万天兵貂锦衣，晋城风日斗生辉。","行台仆射深恩重，从事中郎旧路归。","叠鼓蹙成汾水浪，闪旗惊断塞鸿飞。","边庭自此无烽火，拥节还来坐紫微。"],"title":"和白侍郎送令狐相公镇太原"}
