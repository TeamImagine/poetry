{"author":"钱起","id":4350,"strains":["平平平○仄，平仄仄平平。","平仄平平仄，平平仄仄平。","仄○平仄仄，仄仄仄平平。","仄仄平平仄，○平仄仄平。","仄平平仄仄，平仄仄平平。","平仄平平仄，平平仄仄平。"],"paragraphs":["玄云低禁苑，飞雪满神州。","虚白生台榭，寒光入冕旒。","粉凝宫壁静，乳结洞门幽。","细绕回风转，轻随落羽浮。","怒涛堆砌石，新月孕帘钩。","为报诗人道，丰年颂圣猷。"],"title":"禁闱玩雪寄薛左丞"}
