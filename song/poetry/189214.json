{"author":"陈尧佐","id":189214,"strains":["仄仄仄平平，平平仄仄平。","平平平仄仄，平仄仄平平。","仄仄○平仄，○平仄仄平。","平平平仄仄，平仄仄○平。","平仄平平仄，平平仄仄平。","○平平仄仄，平仄仄平○。","平仄平平仄，平平仄仄平。","平平平仄仄，仄仄仄平○。","仄仄○平仄，平平仄仄平。","平平○○仄，平仄仄平平。"],"paragraphs":["野吏厌公堂，开轩出郡墙。","残花炎帝圃，斜日尉佗乡。","叠𪩘分诸粤，重城截大荒。","耕桑蛮聚落，烟火汉封疆。","云势飘蓬岛，天形压夜郎。","扁舟闲得侣，嘉树远成行。","梅雨千林暮，春风百草香。","人家浮浩淼，鸟道没青苍。","爽垲吟魂健，虚明夏景凉。","他年重回首，牢落愧甘棠。"],"title":"野吏亭"}
