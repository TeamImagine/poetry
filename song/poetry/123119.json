{"author":"吴潜","id":123119,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["直殿风流间世才，乞恩监郡筑高台。","杖游便觉开怀抱，石甃何须辟草莱。","奎壁九重文运焕，烟峦千里画图开。","爱山必欲斯民爱，沛泽行看早晚来。"],"title":"爱山台"}
