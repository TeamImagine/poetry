{"author":"邵桂子","id":159867,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平仄平仄仄平平。","仄平仄仄平平仄，仄仄平平仄仄平。"],"paragraphs":["家住千峰落照边，移家三泖白鸥前。","东邻旧日秦侯隠，西路新巢卫叟还。","当日钓游频入梦，何事婚嫁送归田。","会须共跨青溪鹤，点易寒窗伴老仙。"],"title":"次韵方虚谷迁居"}
