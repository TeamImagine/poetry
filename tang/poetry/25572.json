{"author":"李群玉","id":25572,"strains":["仄仄平平平仄平，仄平平仄仄平平。","平平平仄仄平仄，仄仄仄平仄仄平。","平仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["独坐高斋寒拥衾，洞宫台殿窅沈沈。","春灯含思静相伴，夜雨滴愁更向深。","穷达未知他日事，是非皆到此时心。","羁栖摧剪平生志，抱膝时为梁甫吟。"],"title":"长沙紫极宫雨夜愁坐"}
