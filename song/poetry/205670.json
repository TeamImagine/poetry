{"author":"李之仪","id":205670,"strains":["平平仄仄平平仄，平仄平平平仄平。","仄仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["何郎本是风尘外，平日仍同般若因。","有底新来便如此，定缘无事不相亲。","薰莸何得同薝卜，简洁安能别孟津。","会借天河三级浪，终须流出旧精神。"],"title":"余入院二十日相知往往寄声相劳独何德固寂然无闻"}
