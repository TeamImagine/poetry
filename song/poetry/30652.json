{"author":"李流谦","id":30652,"strains":["仄平平平○仄平，○平仄仄仄仄平。","平仄平平仄平仄，平平平○平平平。","平平仄仄仄仄仄，仄仄仄仄平平平。","平○平平仄平仄，仄仄仄仄平仄平。","平平仄仄仄平仄，仄仄平仄平平平。","仄平仄仄仄仄仄，仄仄仄仄平仄平。","平平○仄仄仄仄，仄○仄仄平仄平。","平平仄平仄平仄，仄平仄平仄○平。","○○平仄平仄仄，仄平平仄平仄平。","仄平仄仄仄平仄，仄仄仄平仄仄平。","仄平仄仄仄平仄，仄仄仄仄平平平。","平平仄仄平仄仄，仄平平仄○平平。","仄平仄平仄平仄，仄仄仄仄平平平。","平平仄仄仄平○，仄仄仄○○仄平。","仄○○仄仄仄仄，仄仄平平平○平。","平平平仄仄平仄，○仄仄仄平仄平。"],"paragraphs":["晚风酣酣吹柳花，长亭送客日欲斜。","春草春波两愁极，云驰千骑谁能遮。","先生要是世所宝，大贝白璧金丹砂。","生当龙墀侍黄伞，不尔凤阁挥白麻。","州麾再把亦何事，但见桃李春家家。","后皇顾远食每旰，一节又付夔与巴。","荒山如石不可凿，要看雨露滋槁芽。","黄金作瓯覆名字，软蒲作轮驾轻车。","调和元气须此手，典谟勋烈非诞夸。","小夫朽质谢镌削，尺寸不能供负叉。","马群一顾觉差异，便遣万里奔风沙。","阿房变色人未信，勉之霄汉参飞霞。","仆夫在门辄休驾，揆力不足惭蟾蛙。","虽然此意万钧重，自矢报称其未邪。","眼看帆檝不得去，缚以微官成叹嗟。","他时黄闼眷簪舄，犹幸姓氏尘颊牙。"],"title":"送夔路费漕"}
