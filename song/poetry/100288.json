{"author":"洪咨夔","id":100288,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["宝凤衔春度玉墀，开基节后即天基。","日行黄道三辰秩，斗转苍龙万象熙。","扶起车攻常武运，做成既醉太平时。","千官拜舞东风里，欢上延英万岁卮。"],"title":"天基圣节锡宴致语口号"}
