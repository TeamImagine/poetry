{"author":"苏轼","id":193969,"strains":["平平平平仄，仄仄仄仄平。","仄平平仄平，仄仄平仄平。","仄平平仄仄，仄仄仄仄平。","平仄平平平，仄仄平仄平。","○仄仄仄仄，平仄平○○。","仄平平平平，仄仄仄平平。","仄○平仄平，平仄平仄平。","仄平○仄平，平仄仄平平。","平仄平仄平，仄仄平仄平。","仄平仄仄仄，仄仄仄平平。","平平仄仄平，仄平○平平。","仄仄○仄仄，平仄平仄平。"],"paragraphs":["言游高峰塔，蓐食治野装。","火云秋未衰，及此初旦凉。","雾霏巌谷暗，日出草木香。","嘉我同来人，久便云水乡。","相劝小举足，前路高且长。","古松攀龙蛇，怪石坐牛羊。","渐闻钟磬音，飞鸟皆下翔。","入门空有无，云海浩茫茫。","惟见聋道人，老病时绝粮。","问年笑不答，但指穴藜床。","心知不复来，欲归更彷徨。","赠别留匹布，今岁天早霜。"],"title":"游灵隠高峰塔"}
