{"author":"曾丰","id":72551,"strains":["平仄仄平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["风月性情狂莫羁，簿书今不放人嬉。","旧攻日课归干没，新负时名入坐驰。","白雪阳春挑我和，高山流水结谁知。","髭髯能美非穷者，恐到穷时莫罪诗。"],"title":"呈张彦容"}
