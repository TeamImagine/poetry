{"author":"黄庭坚","id":207645,"strains":["仄平平仄仄平平，仄仄平平仄仄平。","平平平仄○○仄，平仄平平仄○平。","平平仄仄○平仄，仄仄平平平仄仄。","仄仄平平仄仄平，平仄平平平仄仄。","平平仄仄仄仄平，仄仄平平仄平平。","平平仄平仄仄仄，平平平仄仄平平。","仄平○仄平仄仄，仄仄？？仄平平。","仄平仄平仄平仄，仄仄仄仄平平平。","平平仄平仄平仄，平平平平平仄仄。","仄仄仄平平仄○，仄平仄平○仄仄。","仄平○仄平仄平，仄仄仄平仄仄平。","仄平平平仄仄仄，仄平仄仄仄○○。"],"paragraphs":["腊梅开尽欲凋年，痛饮千江壁底眠。","江寒山瘦思亲友，归守平生二顷田。","西昌万户深篁竹，楚国无人知白玉。","欲附弦歌慰寂寥，弦断枯桐谁识曲。","樽前顾曲客姓周，学问东山继先流。","梅花恼人已落尽，真成何逊醉扬州。","我今颔底髭半白，背世□□学春秋。","此书百年锁蛛网，亦谓岁晚逢何休。","荀侯画谋取垂棘，之奇贪贤无处适。","大庾岭头烟雨中，万峰插天如剑直。","苦怀行李冰绕须，野店酒旗可试沽。","只今人才不易得，傥逢涤器试相如。"],"title":"送何君庸上赣石"}
