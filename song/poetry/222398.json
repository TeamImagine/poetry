{"author":"邹浩","id":222398,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["黄宫初气重氤氲，喜色朝来便着人。","知有归期亲望我，更无它事我思亲。","堂前献寿开金盏，岭外蒙恩戴玉宸。","一笑承颜胜六印，功名岂复羡仪秦。"],"title":"至日依韵和老杜五首  其三"}
