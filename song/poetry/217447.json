{"author":"张耒","id":217447,"strains":["仄○仄仄○，仄仄仄仄仄。","平平○仄仄，仄仄仄仄仄。","平平仄平平，仄仄仄平仄。","平平仄仄○，仄仄平仄仄。","平平仄仄仄，仄仄仄平仄。","平平仄仄平，平仄仄仄仄。","平平仄平仄，仄仄仄平仄。","平平○平仄，仄仄仄○仄。","仄仄平平仄，平仄仄仄仄。","平平仄仄仄，平仄平仄仄。","平平平仄仄，仄平仄平仄。","仄平平平仄，仄仄平仄仄。","仄○仄平仄，仄仄仄仄仄。"],"paragraphs":["我行日益深，所遇日益好。","森然过绝壁，惨淡石色老。","层峰乍崩奔，峻峡忽开导。","清溪泻两间，浅濑浮水鸟。","萦纡石路窄，构架野桥小。","娟娟翠筿寒，时见木合抱。","危亭偶平旷，是日见嵩少。","峨峨重云外，傲睨插苍昊。","坐令群山势，凌轹困籍蹈。","平生忽俗事，丘壑情所好。","无谋苟自给，薄官废幽讨。","岂无幽栖士，顾我林下笑。","会当采芝去，富贵曷足道。"],"title":"曲河驿初见嵩少"}
