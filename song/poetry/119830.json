{"author":"林希逸","id":119830,"strains":["平仄仄平平，○平仄仄平。","仄平○仄仄，仄仄仄平○。","仄仄平平仄，平平仄仄平。","平平平仄仄，平仄仄平平。","仄仄平○仄，平平仄仄平。","仄○平仄仄，仄仄仄平平。"],"paragraphs":["人意与秋高，临风意自豪。","倚栏吟未已，拔地怒方号。","露宇遥穷目，霜林见落毛。","威生来虎谷，声震似鲸涛。","六鹢飞应退，群狐惧莫嗥。","拟骑鹏翼去，万里访卢敖。"],"title":"秋高风怒号"}
