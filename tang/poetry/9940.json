{"author":"韩愈","id":9940,"strains":["仄仄仄平仄，平○仄○平。","平平仄仄仄，仄仄仄平平。","平平仄平仄，仄仄平仄平。","平平仄仄仄，仄仄仄○平。","仄平仄仄仄，平仄仄○平。","平平平平仄，仄仄平仄○。","仄仄平平平，平平仄仄平。","平平平仄平，仄仄平平○。","平平平仄仄，平仄平仄平。"],"paragraphs":["北极有羁羽，南溟有沈鳞。","川源浩浩隔，影响两无因。","风云一朝会，变化成一身。","谁言道里远，感激疾如神。","我年二十五，求友昧其人。","哀歌西京市，乃与夫子亲。","所尚苟同趋，贤愚岂异伦。","方为金石姿，万世无缁磷。","无为儿女态，憔悴悲贱贫。"],"title":"北极赠李观"}
