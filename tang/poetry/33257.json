{"author":"韦庄","id":33257,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["主人年少已能诗，更有松轩挂夕晖。","芳草似袍连径合，白云如鸟傍檐飞。","但将竹叶消春恨，莫遣杨花上客衣。","若有前山好烟雨，与君吟到暝钟归。"],"title":"题袁州谢秀才所居"}
