{"author":"曾几","id":249163,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["临川内史诏除谁，里巷传闻报客知。","金马门深曾草制，水精宫冷近题诗。","行看画省旌旗入，定把书麟笔札随。","若访毗耶旧居士，无人问疾鬓成丝。"],"title":"汪彦章内翰除守临川以诗贺之"}
