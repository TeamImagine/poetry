{"author":"梅尧臣","id":57650,"strains":["○平平仄平，平仄仄仄平。","平○平仄仄，平仄平平平。","仄平仄仄平，平仄仄仄平。","平平仄仄平，仄仄仄仄平。","平仄仄平平，仄平仄平平。","平平仄仄平，平仄平平平。","平平平○平，仄平仄仄平。","仄仄平仄仄，○平平仄平。","仄平仄仄平，平仄仄平平。","仄仄平平仄，仄平平平平。","仄仄平仄○，仄仄平仄平。","仄仄仄○仄，仄仄仄○平。","平仄平仄仄，平平平仄平。","仄平仄○仄，仄仄平平平。","仄仄仄仄仄，仄仄仄平平。","仄仄仄仄仄，○仄仄仄平。","仄仄仄仄○，仄仄仄仄平。","仄仄平平仄，仄仄平平平。"],"paragraphs":["张侯归静居，堂宇结四隅。","堂中何所有，书画罗签厨。","四堂各异名，名异义亦殊。","夷心与会真，内以道德娱。","清白及金兰，外为子孙模。","西南夜落蟾，东北朝生乌。","天门风相通，盛衰理可无。","蒨尔松桧树，间之花石株。","雨晴气候佳，邻里或来俱。","遣摘班林笋，共持香粳盂。","饭毕循径行，不使僮仆扶。","所至旧衣坐，遍历日过晡。","时遇园果熟，甘浆而粉肤。","就枝掇鲜美，咀味销冰酥。","以此乐岁月，岂是忘形躯。","礼法不我弃，劳吝不我纡。","上不愧二疏，下不泛五湖。","自有逍遥趣，幸世遭唐虞。"],"title":"寄题西洛致仕张比部静居院四堂"}
