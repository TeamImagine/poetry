{"author":"陆游","id":40752,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["村巷泥深昼掩门，倚阑搔首一消魂。","花经风雨人方惜，士在江湖道更尊。","擘浪忽看鱼对跃，入云时见鹤孤鶱。","向来莘渭今安在，叹息谁能起九原。"],"title":"春晚二首  其二"}
