{"author":"白玉蟾","id":121164,"strains":["仄仄平平仄仄平，平平平仄仄平平。","平平仄仄仄仄仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["得陇还为望蜀谋，贪心来往似江潮。","谁知一死乃所欠，若曰四休渠不消。","田氏三千人食客，元家八百斛胡椒。","更烹侍妾充殽馔，何事贫颜但一瓢。"],"title":"知足轩"}
