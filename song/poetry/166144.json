{"author":"陆文圭","id":166144,"strains":["仄仄平平仄，平平仄仄平。","○○平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。","仄○平平仄，平平仄仄平。","仄平平仄仄，平仄仄平平。","仄仄○○仄，平平仄仄平。","仄平平仄仄，平仄仄○平。","仄仄平平仄，仄平仄仄平。","仄平平仄仄，仄仄仄平平。","○仄平○仄，平平仄仄平。","平平仄平仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平平仄平。","仄平○○仄，仄仄○平平。"],"paragraphs":["凤历归明主，龙韬识老臣。","衣冠朝日月，剑履步星辰。","极品跻黄阁，斋居入紫宸。","存心妙经纬，赞化极弥纶。","道教崇簪笏，词林压搢绅。","俭慈为世宝，安乐是天民。","梦卜亲如见，祈禳立有神。","谷城黄石老，衡岳白衣人。","密勿天心契，便蕃帝渥新。","寿尊来玉醴，法乐宴崇真。","重锦颁衣袭，精糜享膳珍。","青溪合瑶草，玄圃植灵椿。","化鹤声逾远，飞凫迹已陈。","松青凋晚岁，林缟失残春。","世事柯山局，人生桑海尘。","十龄传正印，一德镂坚珉。"],"title":"挽张宗师"}
