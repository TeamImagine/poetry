{"author":"陆游","id":33681,"strains":["仄仄平仄仄平平，仄仄平平平仄平。","○仄平平平仄仄，仄平平仄仄平平。","仄平仄仄平平仄，平仄平平仄仄平。","○仄仄○○仄仄，仄平仄仄仄平平。"],"paragraphs":["便便痴腹本来寛，不是天涯强作欢。","燕子来时新社雨，海棠开后却春寒。","醉夸落纸诗千首，歌费纒头锦百端。","深院不闻传夜漏，忽惊蜡泪已堆盘。"],"title":"夜宴赏海棠醉书"}
