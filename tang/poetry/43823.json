{"author":"李涉","id":43823,"strains":["平平仄平仄平仄，平仄平平平仄仄。","平○仄○仄平平，仄仄平平平仄仄。","仄○仄仄平○仄，仄仄平平仄○仄。","平仄平平仄仄平，平平仄仄平○仄。","平仄平平仄仄○，仄平仄仄平平平。","○平仄仄仄平仄，仄平仄仄○平平。"],"paragraphs":["蓬莱岛边采珠客，西望人寰星汉隔。","千重叠浪耸云高，万里平沙连月白。","海中洞穴寻难极，水底鲛人半相识。","玄蚌初开影暂明，骊龙欲近威难逼。","辛苦风涛白首期，得珠却恨求珠时。","隋侯殁世几千载，只今薄俗空嗤嗤。"],"title":"六叹 一"}
