{"author":"张嵲","id":9099,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄平平平。","平平平仄平平仄，仄仄平平仄仄平。"],"paragraphs":["玉质清臞似列仙，人间亦合得长年。","功名不竟如壶遂，冲淡空嗟似乐天。","胡不憗遗缘国老，忧深殄瘁为时贤。","含毫谁作名臣传，要使风流后世传。"],"title":"挽张全真诗二首  其二"}
