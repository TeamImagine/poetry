{"author":"欧阳修","id":79354,"strains":["仄○平仄平平仄，平仄平平仄仄平。","○仄仄○仄平仄仄，仄平平仄仄平平。","平平仄仄○○仄，仄仄平平仄仄平。","平仄平平平仄仄，仄○平仄仄○○。"],"paragraphs":["欲将何物招嘉客，惟有新秋一味凉。","更扫广庭许宽百亩，少容明月放清光。","楼头破鉴看将满，瓮面浮蛆拨已香。","仍约多为诗准备，共防梅老敌难当。"],"title":"招许主客"}
