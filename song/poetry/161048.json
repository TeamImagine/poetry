{"author":"戴表元","id":161048,"strains":["仄平○仄平平平，平平○仄平平平。","平平平仄仄仄仄，平仄平平平仄平。","仄平仄仄仄平仄，○仄仄平平仄平。","平平仄仄仄○仄，仄仄仄仄平平平。","平平平平平仄仄，平仄平平平仄平。","平平仄仄仄仄仄，平仄仄仄○平○。","仄平平平○仄仄，○平平平平平平。","仄平仄仄平仄仄，平平仄仄○○平。","仄○平仄平仄仄，仄仄仄平平仄平。","平平仄仄○平仄，平仄○平○仄平。","仄平平○仄仄仄，仄仄平○平仄平。","仄仄○仄仄仄仄，仄仄○○仄平平。"],"paragraphs":["尔之王父东诸侯，朱门行马高修修。","严君家学又继美，年少乡书推上游。","我生苦晚百无益，犹及步趋陈太丘。","飘零不死见三世，尔复预此能言流。","风神清羸谈炙毂，生理萧条书汗牛。","今年别我忽远役，天马放靶难停留。","问渠何官县博士，横山之西江东陬。","此邦固是吴楚会，风淳土朴衣冠稠。","亦闻岩谷多古迹，最喜道途稀使驺。","公堂讲罢看山坐，香鼎茶铛相劝酬。","热官千骑岂不好，白日公庭愁督邮。","饮水茹药善自爱，岁晚相期钓沧洲。"],"title":"送程敬叔教谕赴建平"}
