{"author":"牟融","id":17991,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["僧家胜景瞰平川，雾重岚深马不前。","宛转数声花外鸟，往来几叶渡头船。","青山远隔红尘路，碧殿深笼绿树烟。","闻道此中堪遁迹，肯容一榻学逃禅。"],"title":"题寺壁"}
