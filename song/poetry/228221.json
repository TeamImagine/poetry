{"author":"释德洪","id":228221,"strains":["平平仄仄仄仄仄，平仄平平仄仄平。","平仄仄平平仄仄，仄平平仄仄平平。","平平平仄仄仄仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["驹儿堕地已汗血，毛骨萧森落眼中。","今见马群方弄影，会看雷电疾追风。","媒龙何止十倍价，凡马终当一洗空。","我是道林能赏骏，识君语妙到无同。"],"title":"和清上人"}
