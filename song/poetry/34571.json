{"author":"陆游","id":34571,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["城上长更续短更，江平天迥雁方征。","灯明纸帐雪霜色，火熟铜瓶风雨声。","浊酒未倾心已怯，细书时读眼犹明。","萧然一室平生惯，纛下何须拥万兵。"],"title":"独夜"}
