{"author":"李彭","id":233351,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["幽人喜雨静无尘，雨罢幽虫料理人。","顾我维摩方卧病，忆君徐稚是前身。","钟鸣祗树年华隔，潮上吴江月色新。","共看牵牛渡河汉，月残露脚湿纶巾。"],"title":"七夕怀徐十用去年所赋东坡清凉韵"}
