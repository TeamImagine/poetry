{"author":"元稹","id":14594,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["款款春风澹澹云，柳枝低作翠栊裙。","梅含鸡舌兼红气，江弄琼花散绿纹。","带雾山莺啼尚小，穿沙芦笋叶才分。","今朝何事偏相觅，撩乱芳情最是君。"],"title":"早春寻李校书"}
