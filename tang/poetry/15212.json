{"author":"白居易","id":15212,"strains":["仄仄仄平仄，仄○仄平平。","仄仄○仄仄，○仄仄○平。","平仄仄平仄，仄仄仄仄平。","平平仄仄仄，仄仄平仄平。","平仄平平平，○平仄仄平。","仄○仄仄仄，仄仄仄○平。","○仄仄平平，平仄仄平平。","仄○平仄仄，平仄平平平。","平仄仄仄仄，仄仄平仄○。","平平平平仄，仄○平○平。","仄仄仄仄仄，仄平平仄平。○平平平平，仄仄平仄平。","仄平仄平仄，仄平平仄平。","平仄仄仄仄，平仄仄仄平。","○平仄仄平，平仄平仄平。","仄平平○仄，平仄平平○。","平平仄平仄，平仄仄平平。","仄仄仄仄平，平平仄仄平。"],"paragraphs":["旦暮两蔬食，日中一闲眠。","便是了一日，如此已三年。","心不择时适，足不拣地安。","穷通与远近，一贯无两端。","常见今之人，其心或不然。","在劳则念息，处静已思喧。","如是用身心，无乃自伤残。","坐输忧恼便，安得形神全。","吾有二道友，蔼蔼崔与钱。","同飞青云路，独堕黄泥泉。","岁暮物万变，故情何不迁？应为平生心，与我同一源。","帝乡远于日，美人高在天。","谁谓万里别，常若在目前。","泥泉乐者鱼，云路游者鸾。","勿言云泥异，同在逍遥间。","因君问心地，书后偶成篇。","慎勿说向人，人多笑此言。"],"title":"荅崔侍郎钱舍人书问因继以诗"}
