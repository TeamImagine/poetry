{"author":"李曾伯","id":129454,"strains":["仄平平仄仄平平，平仄平平仄仄平。","平仄仄平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["数峰佳致蔼前修，心匠玲珑小更幽。","公去我来几传舍，人非物是一虚舟。","矗天柳色新条改，垂地藤阴旧迹留。","坐对黄花谁领会，犹疑蝴蝶是庄周。"],"title":"偶得希真岩壑旧隠正在小圃因赋  其一"}
