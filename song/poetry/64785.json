{"author":"章甫","id":64785,"strains":["平仄平平仄平仄，平仄平平仄平仄。","平○仄仄仄平平，平仄仄仄平平平。","平平仄平仄平仄，平○平○仄平仄。","仄仄平平仄平仄，平仄仄平平仄仄。","平仄○平平仄平，仄平平仄○平平。","平平仄仄仄仄仄，仄平平平仄仄仄。"],"paragraphs":["今岁淮南雨仍缺，官府祈求已逾月。","城中又复闭南门，移市向北人纷纷。","州前结坛聚巫觋，头冠神衣竞跳掷。","缚草为龙置坛侧，童子绕坛呼蜥蜴。","箫鼓迎神来不来，旱风终日吹黄埃。","宁知白露只数日，稻苗焦枯恐不及。"],"title":"白露行"}
