{"author":"曾巩","id":173943,"strains":["平平仄仄平平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["春来日日探花开，紫陌看花始此回。","欲赋妍华无健笔，拟酬芳景怕深杯。","但知抖擞红尘去，莫问鬅鬙白发催。","更老风情转应少，且邀佳客试徘徊。"],"title":"看花"}
