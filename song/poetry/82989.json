{"author":"吴英父","id":82989,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["襄阳刘子谪仙俦，挥斥尘寰却寓游。","醉眼芒羊天地窄，吟魂凄荡鬼神愁。","生来不带封侯骨，老去徒深活国谋。","旦暮风尘起河朔，未容埋没委山丘。"],"title":"思刘改之"}
