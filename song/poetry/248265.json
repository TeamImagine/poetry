{"author":"赵鼎","id":248265,"strains":["仄仄平平仄，平平○仄平。","平○平仄仄，仄仄仄平平。","平仄平平仄，平平平仄平。","仄平平仄仄，仄仄仄平平。","仄仄平平仄，○仄平仄平。","平平仄仄仄，仄仄仄平平。","仄仄○平仄，平平仄仄平。","平平仄○○，仄仄仄平平。"],"paragraphs":["尽室嗟何往，穷年浪自悲。","才疏身潦倒，地远迹孤危。","风雨江南岸，豺狼天一涯。","畏途端可悯，薄宦竟奚为。","已失田园计，难忘升斗资。","毋烦俗子问，有愧达人嗤。","病马思春草，惊乌遶夜枝。","登舟一长叹，此意只君知。"],"title":"登舟示邢子友"}
