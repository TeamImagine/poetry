{"author":"苏辙","id":197643,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["燕窠泥土一春衔，惭愧封侯止立谈。","旧隠尚闻存竹径，归休但要葺茅庵。","钓船梦想沿溪泛，酒盏遥思向日酣。","强欲迟留依幕府，吴公行恐召河南。"],"title":"再和三首  其二"}
