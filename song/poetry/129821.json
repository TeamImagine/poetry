{"author":"王谌","id":129821,"strains":["仄仄仄平平仄仄，仄平仄仄仄平平。","仄平仄仄平平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平仄仄平平仄平。"],"paragraphs":["借得小楼聊寄迹，夜深犹自未扃扉。","鼠摇暗壁惊人梦，萤度破窗粘客衣。","旧隠图书从水泛，后园松菊与心违。","思量应被沙鸥笑，烟雨满船胡不归。"],"title":"借楼"}
