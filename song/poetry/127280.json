{"author":"方岳","id":127280,"strains":["仄仄平平仄仄平，仄平平仄仄平平。","平平平仄平平仄，平仄平平平仄平。","仄仄仄仄平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["便觉寻春负一筹，老怀无复少年游。","茶桑天似鹅黄酒，杨柳花飞狐白裘。","试问独醒观众醉，何如一笑失千忧。","不知多少人间事，付与溪声自在流。"],"title":"又用胡尉韵"}
