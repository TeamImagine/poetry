{"author":"岑参","id":57262,"strains":["平仄○平平平仄平，仄平仄仄平平○。","○平仄仄○仄○，平仄平平平仄平。","平平仄仄平平仄，仄平○仄平平仄。","平平平平仄仄平，平平仄仄○平平。","平平仄平○仄平，平平平仄仄平平。","平平仄仄平平仄，仄仄平平平仄○。"],"paragraphs":["君不闻胡笳声最悲，紫髯绿眼胡人吹。","吹之一曲犹未了，愁杀楼兰征戍儿。","凉秋八月萧关道，北风吹断天山草。","昆仑山南月欲斜，胡人向月吹胡笳。","胡笳怨兮将送君，秦山遥望陇山云。","边城夜夜多愁梦，向月胡笳谁喜闻。"],"title":"胡笳歌送颜真卿使赴河陇"}
