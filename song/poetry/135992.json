{"author":"蔡襄","id":135992,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["古寺无人野藓滋，空庭永日雪风吹。","横柯圆若张青盖，老干孤如植紫芝。","万乘未轻蟠木器，千年终与大椿期。","须知才短为天幸，江上婆娑得所宜。"],"title":"和古寺偃松"}
