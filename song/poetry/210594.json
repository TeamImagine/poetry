{"author":"杨亿","id":210594,"strains":["平○平平仄，平○仄仄○。","仄平平仄仄，平○仄○平。","平仄平○仄，平平仄仄○。","平平○仄？，平仄仄平平。","平仄平平仄，平平仄仄平。","○平仄平仄，平仄仄平平。"],"paragraphs":["名重星垣试，官闲月寺中。","竹符千里郡，花浪一帆风。","尘隙驹从度，霞觞酒莫空。","公堂封笔塜，邮舍递诗筒。","骚客休怀楚，词臣合荐雄。","长庚谪仙骨，须入抃鳌宫。"],"title":"钱易赴蕲春"}
