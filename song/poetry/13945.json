{"author":"宋祁","id":13945,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平仄仄仄仄平平。","仄平仄仄平平仄，平仄平平仄仄平。"],"paragraphs":["秋水江南紫蟹生，寄来千里佐吴羹。","楚人欲使衷留甲，齐客何妨死愿烹。","下箸未休资快嚼，持螫有味散朝酲。","定知不作蟛蜞悮，曾厕西都博士名。"],"title":"吴中友人惠蟹"}
