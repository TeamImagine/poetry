{"author":"项安世","id":53844,"strains":["仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["鼻祖有功平水土，耳孙无宅寄邱陵。","蚤因蒙氏收微效，晚向秦皇谢不能。","逸少凭渠取舒雁，阿思为尔逐飞蝇。","王郎世契真如此，莫讶为儒却爱僧。"],"title":"次韵王醇甫藏秃笔三首  其一"}
