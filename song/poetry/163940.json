{"author":"仇远","id":163940,"strains":["仄仄仄仄平，仄平仄仄平。","平平仄平仄，平平仄平○。","仄仄仄仄平，仄仄仄平平。","仄仄仄平平，仄仄仄平平。","仄仄平平仄，？？仄平平。","平平仄平仄，仄仄○平仄。","仄平仄仄仄，平平仄平平。","○平平仄仄，仄仄仄仄平。","仄仄仄仄仄，平平仄平○。","平平平平平，仄平仄平平。","平平仄○仄，仄平平仄平。"],"paragraphs":["七十古所希，我今六十余。","干时本无策，谋生术尤疏。","就食泮水宫，学圃乏薪蔬。","凛凛座无毡，踽踽出无馿。","厌厌尊无酒，呥呥食无鱼。","官居古云冷，已矣当归欤。","缅怀二女子，夫家住桐庐。","三年千里别，旷久不得书。","日者遣一力，还家问何如。","江滨桐君山，土肥药堪锄。","山根有闲地，或容房客居。"],"title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧  其一○"}
