{"author":"李频","id":26684,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["广水遥堤利物功，因思太守惠无穷。","自从版筑兴农隙，长与耕耘致岁丰。","涨接星津流荡漾，宽浮云岫动虚空。","想当战国开时有，范蠡扁舟祗此中。"],"title":"镜湖夜泊有怀"}
