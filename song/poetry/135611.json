{"author":"张伯玉","id":135611,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["桐江㧑袂蚤三年，把臂重来讲旧篇。","陌上风尘成底事，鬓边霜雪但悠然。","虬蟠我亦思沧海，鹗荐初方上碧天。","忍把离杯又抛掷，别愁纷泊满春烟。"],"title":"罢新定至钱塘喜见孙观书记"}
