{"author":"刘克庄","id":111362,"strains":["平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平仄平仄平平仄，仄仄平平仄仄平。"],"paragraphs":["删定实惟曾大父，文忠况是老先生。","力行所学斯无愧，偶发于诗亦有声。","合止笙镛成雅奏，抉挑草木示微情。","嗟予公事君归兴，不得相从细讲明。"],"title":"题方友民诗卷"}
