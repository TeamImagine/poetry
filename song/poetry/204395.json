{"author":"黄裳","id":204395,"strains":["平仄○○平仄仄，仄仄平平仄平仄。","仄○仄仄平仄平，仄仄平平仄平仄。","仄平仄仄平仄平，仄仄平○仄平仄。","平平平仄平仄平，仄仄仄平○仄仄。","○平仄仄平○平，○仄仄平平仄仄。","仄仄平○仄平仄，仄仄平平仄平仄。","平平仄仄仄平仄，仄仄平○仄平仄。","○平仄仄仄平仄，仄仄平平仄平仄。","○仄仄○平仄平，仄仄平平仄平仄。"],"paragraphs":["文艺相从春欲暮，未去皇州散还聚。","岂期扰扰凶器场，却会高谈玩千古。","冷官辄对华省郎，亦许烹煎待宾主。","文章虽自根本来，裂破大全空缕缕。","如公自蓄胸中奇，长短岂能欺五度。","旷野群陂渴霖雨，欲叫虾蟆已窥户。","春衫未叠麦寒薄，最惬含毫斲诗句。","如公简静意尤远，卒迩清风慰遐慕。","牵率鄙兴游太虚，满我缣箱始归去。"],"title":"简元舆祠部  其一"}
