{"author":"孔武仲","id":200492,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄平平平。"],"paragraphs":["南归曾泛碧湘船，击伏临流似浩然。","平野几枯残岁草，渌波犹浸旧时天。","簿书倥偬嗟岩邑，樽酒欢娱忆少年。","尺水片云今我有，亦当风月为留连。"],"title":"湘上二首  其二"}
