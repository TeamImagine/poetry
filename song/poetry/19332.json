{"author":"胡宏","id":19332,"strains":["平平平仄○平○，仄仄○仄平平平。","仄仄仄平平仄仄，仄平平平平仄平。","仄平平平平仄仄，平仄仄平仄仄平。","平平仄仄平仄仄，仄仄○仄平平平。","仄仄平平仄平仄，仄仄平平平仄平。"],"paragraphs":["江村沙暖蒌蒿长，味比枸杞新甘香。","茁茁荻芽生近渚，紫花台莱初未尝。","白羊乌床俱在牧，茅舍竹篱是故乡。","人生未必须富贵，万里且愿身康强。","径买官场旧醅酒，共醉春风殊未央。"],"title":"同伯氏还乡"}
