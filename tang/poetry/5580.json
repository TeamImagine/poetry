{"author":"魏万","id":5580,"strains":["平仄仄仄平，仄平平平仄。","仄○平仄仄，仄仄平○仄。","○平仄仄仄，仄平仄仄○。","平平平平平，仄仄平仄平。","仄平仄○○，仄仄平平仄。","仄平平平平，仄仄仄平仄。","仄仄仄仄仄，仄○仄平平。","仄仄仄仄仄，○平平○平。","平平平仄仄，平仄仄平仄。","仄仄平平平，平平仄平仄。","平仄仄仄仄，平平○平平。","仄○仄仄仄，○○○仄平。","仄平仄仄仄，○仄平平仄。","平平仄平平，仄仄平平仄。","仄平仄平仄，仄仄平平平。","平仄○平仄，平○仄仄平。","平平仄○平，仄仄仄平仄。","平仄○平仄，仄平○仄仄。","平平仄仄仄，仄仄仄○平。","仄仄仄平平，平平○仄平。","仄平仄平仄，○仄平○仄。","○平平仄平，仄平仄平仄。","平平仄仄平，仄仄平平○。","仄仄仄仄仄，平○仄平平。"],"paragraphs":["君抱碧海珠，我怀蓝田玉。","各称希代宝，万里遥相烛。","长卿慕蔺久，子猷意已深。","平生风云人，暗合江海心。","去秋忽乘兴，命驾来东土。","谪仙游梁园，爱子在邹鲁。","二处一不见，拂衣向江东。","五两挂海月，扁舟随长风。","南游吴越遍，高揖二千石。","雪上天台山，春逢翰林伯。","宣父敬项橐，林宗重黄生。","一长复一少，相看如弟兄。","惕然意不尽，更逐西南去。","同舟入秦淮，建业龙盘处。","楚歌对吴酒，借问承恩初。","宫买长门赋，天迎驷马车。","才高世难容，道废可推命。","安石重携妓，子房空谢病。","金陵百万户，六代帝王都。","虎石据西江，锺山临北湖。","二山信为美，王屋人相待。","应为岐路多，不知岁寒在。","君游早晚还，勿久风尘间。","此别未远别，秋期到仙山。"],"title":"金陵酬李翰林谪仙子"}
