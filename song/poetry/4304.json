{"author":"邓肃","id":4304,"strains":["仄平仄仄○平仄，仄仄仄平平仄仄。","仄平平仄仄平平，平仄仄○平仄仄。","仄平仄仄仄平○，仄仄仄平平仄平。","仄平○○仄仄仄，仄仄仄○○仄平。","平仄○平平仄仄，仄仄仄平仄平仄。","仄平仄仄平平平，仄仄平平平仄仄。","○平平仄平平○，仄仄平○仄仄○。","平仄平平平仄仄，平○平仄仄平平。"],"paragraphs":["傍山怪石如蹲虎，绝顶去天无尺五。","却披丛棘下山腰，丹碧照空飞栋宇。","道人养道厌尘劳，避世只嫌山不高。","那知行空老曼倩，窃食不遗王母桃。","松桧参天门昼闭，碧玉撷蔬饭炊雪。","百年冷坐无车音，一旦偕来真恶客。","当知喧寂无殊观，出世何妨在世间。","能致吾人师作古，龙兴今日始开山。"],"title":"龙兴避难"}
