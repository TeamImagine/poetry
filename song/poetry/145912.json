{"author":"释行海","id":145912,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["藤花小朵插军持，香篆轻烟袅袅移。","山鸟不啼禅定处，池鱼偏集诵经时。","风声入户松千树，月影临窗竹一枝。","旧日寒山行道外，崖间叶上亦题诗。"],"title":"寄隆虚岩行人"}
