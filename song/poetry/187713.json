{"author":"王令","id":187713,"strains":["平平平仄平仄平，平平仄平平平平。","平○仄平仄平仄，仄仄平仄平○○。","平平仄仄○平仄，仄仄○仄○仄平。","仄仄仄平平仄仄，平仄仄仄平仄平。","仄平○平仄仄仄，仄仄仄仄平平平。","平平平○平仄仄，仄仄仄仄○○平。","仄仄○平仄仄仄，仄仄仄仄平平○。","平平平○仄平仄，○○仄○○仄平。","平平仄仄仄平仄，仄仄仄仄平仄平。","平平平平仄仄仄，平仄仄仄平仄平。","仄仄○平仄仄仄，仄仄平仄平平平。","平○仄○仄仄仄，平仄仄仄○○平。","仄平平平仄仄仄，仄仄平仄仄仄平。","仄平平平仄仄仄，平平仄仄平平○。","平平仄仄仄平仄，仄仄平？○平○。","○○仄平仄仄仄，平仄仄仄平平平。","平平平平仄仄仄，平仄仄仄平仄平。","平○平○仄平仄，仄仄仄仄平平平。","平平平仄仄平仄，平仄仄仄平仄平。","平○仄仄仄平仄，仄仄仄仄平平○。"],"paragraphs":["申申亭者名自谁，河东丈人身铭之。","方其作亭自休息，固欲申畅名其题。","虽然自奉颇幽乐，岂敢兼忽当世为。","若日所忧非所及，因以遁世无闷辞。","丈人疏髙喜自适，去不限约来无时。","门无宾僚车马绝，室有几杖衣冠欹。","夜径行招海月伴，昼榻坐与天云期。","春林喧和鸟声好，胜听俗论相哑咿。","尘埃纵尔得风力，卒不到此徒自飞。","亭前朱朱有冶态，亭下白白无俗姿。","好木留存竟见实，恶草锄拔无容茨。","尝闻景胜未易敌，须有大句相参差。","故吾经年不敢往，日望诗老力可支。","偶来为游适已晚，花梢尚有春余遗。","髙哦遶树惜时节，拾嚼红庁行逶迟。","回看北林竹万颗，寒气欲起凌人威。","清风时来助气势，寒甲夜聚言语私。","方将投间日来此，脚踏树下成交蹊。","无端尘土又为隔，明日跨马西北驰。","心思梦好定频到，不必直俟归风吹。"],"title":"题满氏申申亭"}
