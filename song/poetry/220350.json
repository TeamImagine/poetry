{"author":"晁冲之","id":220350,"strains":["○仄仄仄平，平仄仄仄仄。","仄仄仄平仄，平平仄平仄。","仄仄仄平平，平平仄平仄。","平○平仄平，仄仄平仄仄。","平仄仄仄平，平仄仄仄仄。","○仄仄平平，仄平平○仄。"],"paragraphs":["中夜雪打窗，灯暗火照屋。","袖手地炉火，缾声起丝竹。","忆我故山房，松风韵崖谷。","山空牛斗寒，寺静鱼鼓肃。","西寨鹿不归，东岭鹤独宿。","更想醉翁亭，两峰高并玉。"],"title":"拟一上人怀山之什"}
