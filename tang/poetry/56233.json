{"author":"李白","id":56233,"strains":["平仄平仄平，平平仄○仄。","仄仄平仄平，○平仄平仄。","平平○平仄，平仄仄平仄。","○○仄平平，平仄仄平仄。","仄平仄平仄，平仄○仄仄。","平仄平平平，仄平仄平仄。","仄仄○仄仄，○平仄平仄。","○仄仄平平，平仄仄平仄。","○平仄平仄，平仄仄仄仄。","仄平仄平平，仄仄仄平仄。"],"paragraphs":["东望黄鹤山，雄雄半空出。","四面生白云，中峰倚红日。","岩峦行穹跨，峰嶂亦冥密。","颇闻列仙人，于此学飞术。","一朝向蓬海，千载空石室。","金灶生烟埃，玉潭秘清谧。","地古遗草木，庭寒老芝术。","蹇予羡攀跻，因欲保闲逸。","观奇遍诸岳，兹岭不可匹。","结心寄青松，永悟客情毕。"],"title":"望黄鹤楼"}
