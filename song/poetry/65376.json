{"author":"廖行之","id":65376,"strains":["平仄仄仄仄平平，仄○平平仄平平。","平平平○仄仄仄，平仄仄仄平○平。","平平仄仄仄仄仄，仄仄仄仄○平平。","○平○仄仄仄仄，仄仄仄仄平平平。"],"paragraphs":["秋老那复雨初晴，我行西郊赏西成。","芦花飞空讶舞絮，枫叶满径纷吹萍。","香秔幸惬一饱愿，晚菊亦吐三秋英。","陂池更作嗣岁计，帝力浩浩仁群生。"],"title":"西郊即事三首  其二"}
