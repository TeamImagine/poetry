{"author":"黄裳","id":204631,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["骚雅先生得古风，恨无吟侣忽相逢。","欲陪大巧搜春景，已贾长毫插笔锋。","花下比声歌帝力，醉中联句颂花容。","斐然小子多诗癖，时遣青衣寄一封。"],"title":"谢人示诗集"}
