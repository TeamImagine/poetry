{"author":"华岳","id":98958,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["刚肠未肯报平安，拟把功名一担担。","方向杏坛逃败北，却于莲社得和南。","香同世事炎还冷，茶类人情苦始甘。","大抵久长同佛法，此心何处不瞿昙。"],"title":"呈楚南僧"}
