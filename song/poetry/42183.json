{"author":"陆游","id":42183,"strains":["仄仄○仄仄，仄平○仄仄。","仄平○平平，仄仄仄平仄。","平平仄平仄，仄仄仄平仄。","仄平平平平，仄仄仄平仄。","仄平仄平仄，仄仄仄平仄。","仄平平仄仄，平仄仄平仄。","仄平平仄仄，平○平仄仄。","平平仄仄平，○仄仄仄仄。","仄仄平平平，平平仄平仄。"],"paragraphs":["畏事如畏虎，避人如避寇。","结庐三家村，百事喜寒陋。","身闲自为贵，饭足岂非富。","素心憎狐妖，老愈恶铜臭。","视之若寒气，可使客肤腠。","即今知免矣，终岁塞门窦。","始知松倒壑，殊胜云出岫。","聊持不动心，更养未尽寿。","夜读南华篇，欣然发吾覆。"],"title":"夜坐戏作短歌"}
