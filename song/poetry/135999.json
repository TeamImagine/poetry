{"author":"蔡襄","id":135999,"strains":["仄仄平平平仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["地上多于枝上花，东楼凝望惜年华。","潮头正对伍员庙，燕子争归百姓家。","粉箨渐高山径笋，绿旗初展石岩茶。","流芳自与人兼老，樽酒相逢莫重嗟。"],"title":"上巳日州园东楼"}
