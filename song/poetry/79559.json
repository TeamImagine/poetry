{"author":"欧阳修","id":79559,"strains":["平○平平仄平仄，平○仄仄平平平。","平○仄仄仄平仄，仄仄仄平平平平。","仄平平仄平仄仄，平仄○仄平平平。","○平仄仄仄平仄，仄仄平仄○仄平。","仄仄仄仄仄平仄，仄平仄仄平○平。","平仄仄平仄仄仄，平仄平仄○平平。","平仄仄仄仄平仄，○○仄仄○○平。","平平平平仄仄仄，仄平仄仄平平平。","仄仄仄仄仄平仄，平平平仄平平○。","仄仄仄平仄仄仄，仄仄仄仄○平平。","仄平仄平仄仄仄，平仄平仄平○平。","平○仄仄仄○仄，仄仄仄仄平平平。"],"paragraphs":["吾闻阴阳在天地，升降上下无时穷。","环回不得不差失，所以岁时无常丰。","古之为政知若此，均节收敛勤人功。","三年必有一年食，九岁常备三岁凶。","纵令水旱或时遇，以多补少能相通。","今者吏愚不善政，民亦游惰离于农。","军国赋敛急星火，兼并奉养过王公。","终年之耕幸一熟，聚而耗者多于蜂。","是以比岁屡登稔，然而民室常虚空。","遂令一时暂不雨，辄以困急号天翁。","赖天闵民不责吏，甘泽流布何其浓。","农当勉力吏当愧，敢不酌酒浇神龙。"],"title":"答杨辟喜雨长句"}
