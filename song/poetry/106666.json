{"author":"程公许","id":106666,"strains":["平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["冲寒趁幞青绫被，奇事妆成白粉闱。","老怯凭高银海眩，渴因引满玉池肥。","七旬蜀道才通信，两月淮壖未解围。","澒洞忧端深似海，鬓霜争与六花飞。"],"title":"腊月二十六日部宿雪甚登天官厅后亭子"}
