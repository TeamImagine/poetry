{"author":"贯休","id":41184,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["自休自已自安排，常愿居山事偶谐。","僧采树衣临绝壑，狖争山果落空阶。","闲担茶器缘青障，静衲禅袍坐绿崖。","虚作新诗反招隐，出来多与此心乖。"],"title":"山居诗二十四首 二十"}
