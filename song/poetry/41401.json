{"author":"陆游","id":41401,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["农事元知要细评，野人有旧得寻盟。","林深未见果蔬地，舍近先闻鸡犬声。","春水筑塘谋竭作，阳坡卧犊约同耕。","老来常叹人情薄，深愧今朝倒屐迎。"],"title":"访野老"}
