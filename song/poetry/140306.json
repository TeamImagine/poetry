{"author":"王朝佐","id":140306,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["作圣阶梯义甚明，岂容惰慢倒仪形。","气将六马收衔辔，心不多歧守性灵。","上帝鉴兹恒翼翼，主翁唤醒更惺惺。","揭楣倘有希贤志，合把斋箴究考亭。"],"title":"敬轩"}
