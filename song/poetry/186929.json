{"author":"刘挚","id":186929,"strains":["仄平平平○，平仄仄○仄。","○仄平仄平，平平仄平仄。","平平平平平，仄仄仄平仄。","平平仄○平，平仄仄平仄。","平仄平○○，平仄平仄○。","仄○平仄平，仄○仄仄仄。","仄仄平仄仄，平平仄平仄。","平仄仄仄○，仄仄仄仄○。","仄○平平平，平平平仄仄。","○平仄仄平，仄仄平仄仄。"],"paragraphs":["顺风虽宜帆，颠暴亦难用。","浪拥江逆流，云狂日昏雾。","天公容飞廉，橐籥大开弄。","蛟鲸快乘时，骧首出洪洞。","舟檝多深藏，湾浦投缺空。","我行斯可时，要当审静动。","况复舟弊钝，羸师困僵冻。","时止圣所藏，欲速祸或中。","坐期天清明，连樯欣所纵。","且倾渌酒樽，慰此清夜梦。"],"title":"富池口"}
