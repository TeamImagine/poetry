{"author":"程俱","id":235422,"strains":["平仄仄仄仄，平平○仄平。","仄平仄仄○仄仄，仄仄仄仄平平平。","仄○○平仄仄仄，仄仄仄仄平平平。","仄平○○平仄仄，平平仄仄平平平。","仄平仄仄仄○仄，仄仄平仄平平平。","平平仄仄仄仄仄，仄仄仄平平仄平。","仄平平仄仄平仄，仄仄平仄平○平。","仄平仄仄仄平仄，仄仄平仄平平平。","平平仄仄平仄仄，仄仄仄仄○平平。","平仄平平平仄平仄仄，平平仄仄○平平。"],"paragraphs":["龙伯不解事，投竿牵大鳌。","逆流直上三万里，怒卷渤澥秋风潮。","适当长江入海处，屃赑掷此双岧嶤。","一山正临声利窟，来樯去橹纷{舟敖}艚。","一山独与世疏阔，突据幽险盘云涛。","飞仙播荡去不返，止有一翁身姓焦。","至今金玉作山骨，草木坚劲无夭条。","尔来寂寞几千岁，稍见游子来山椒。","吁嗟一与人境接，世故扰扰如牛毛。","安得夸娥还着鳌背上，因之置我三山高。"],"title":"焦山"}
