{"author":"韩淲","id":87480,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["省事遥知多杜门，拥炉寻睡定温温。","年来尚喜常同赋，日近还当不复言。","略去便回须管学，可行时止是丘园。","雪寒江浅潮头小，舟到泉溪春已暄。"],"title":"次韵巩帑辖"}
