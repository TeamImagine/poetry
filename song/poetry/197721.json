{"author":"苏辙","id":197721,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["送别江南春雨淫，北方谁是子知音。","性如白玉烧犹冷，文似朱弦叩愈深。","万里同舟宽老病，一杯分袂发悲吟。","明年榜上看名姓，杨柳春风正似今。"],"title":"送王适徐州赴举"}
