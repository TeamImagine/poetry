{"author":"陆游","id":37583,"strains":["仄仄仄仄仄，仄仄平平○。","平平平仄○，仄仄○平平。","平平仄仄仄，仄仄仄仄平。","平仄仄仄平，平仄仄仄平。","仄仄仄平平，平平仄○平。","平平○平平，仄仄仄仄○。","仄仄仄仄平，仄仄仄仄平。","仄仄平仄仄，平仄平平平。"],"paragraphs":["齿豁不可补，发脱无由栽。","清晨明镜中，老色苍然来。","余年亦自惜，未忍付酒杯。","抽架取我书，危坐阖复开。","万世见唐尧，夔龙获亲陪。","寥寥三千年，气象挽可回。","岂以七尺躯，顾受世俗衰。","道在无不可，廊庙均蒿莱。"],"title":"晨起"}
