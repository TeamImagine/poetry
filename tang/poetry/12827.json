{"author":"卢照邻","id":12827,"strains":["仄平仄平仄，○仄仄平平。","平仄平○仄，平平仄○○。","仄○平平仄，平平平仄平。","仄平平仄仄，仄仄仄平平。","○仄平○仄，平平平仄○。","平平平仄仄，仄仄仄平平。","平仄平○仄，平○仄平○。","仄仄平平仄，平平平仄平。","平平○仄仄，仄仄仄平平。","○仄平平仄，○平仄仄平。"],"paragraphs":["昔余与夫子，相遇汉川阴。","珠浦龙犹卧，檀溪马正沈。","价重瑶山曲，词惊丹凤林。","十年暌赏慰，万里隔招寻。","毫翰风期阻，荆衡云路深。","鹏飞俱望昔，蠖屈共悲今。","谁谓青衣道，还叹白头吟。","地接神仙磵，江连云雨岑。","飞泉如散玉，落日似悬金。","重以瑶华赠，空怀舞咏心。"],"title":"酬张少府柬之"}
