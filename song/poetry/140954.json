{"author":"许月卿","id":140954,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄仄仄仄，平仄平平平仄平。","平仄仄平仄仄仄，平平平仄仄平平。"],"paragraphs":["镜湖扁字无今古，无古无今只此心。","云入枕边堂署玉，月穷天外日镕金。","楼台髣髴水墨画，烟雾空蒙岩壑岑。","须信尚书最难读，人间无许大胸襟。"],"title":"寄顾次岳五首  其三"}
