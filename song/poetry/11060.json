{"author":"朱翌","id":11060,"strains":["仄仄仄仄仄仄○，仄○仄仄平仄○。","仄仄仄仄○仄仄，平仄平平平仄仄。","平平仄仄仄○平，仄仄平平平仄仄。","平平仄仄仄仄平，平平仄○平平仄。","仄仄○平仄仄平，平平仄仄平○仄。","仄仄仄仄仄平平，仄平仄平平仄平。","仄○仄仄平平仄，仄仄仄○平仄平。"],"paragraphs":["一日射雉六十三，命中要是人所难。","一日射虎三十六，骁勇无前谁不伏。","沙平草软雪泥干，手拓弓弦腰两镞。","祥麟选马捷若龙，翻身已堕双飞鹄。","拜贺将军箭有神，摩旗拍鼓轰相逐。","锦褾大袖挂虚堂，勇夫视之心发狂。","不如缓带毡车上，举酒割鲜殊不忙。"],"title":"观猎会图"}
