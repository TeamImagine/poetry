{"author":"苏轼","id":194464,"strains":["仄平平仄仄平仄，仄仄○平平仄仄。","仄平平仄仄○平，平平平仄仄平平。","仄平平○仄平仄，平仄○仄平平平。","○○仄仄平平仄，仄平仄仄仄平仄。","仄平平仄仄仄平，仄平○仄平仄平。","平仄仄平平仄仄，平○仄仄仄○平。","仄仄平平平仄仄，平平仄仄○平仄。","平○仄○○平平，仄仄平平平仄仄。"],"paragraphs":["大任刚烈世无有，疾恶如风朱伯厚。","小任温毅老更文，聪明慈爱小冯君。","两任才行不须说，畴昔并友吾先人。","相看半作晨星没，可怜太白配残月。","大任先去冢未干，小任相继呼不还。","强寄一樽生死别，樽中有泪酒应酸。","贵贱贤愚同尽耳，君今不尽缘贤子。","人间得丧了无凭，只有天公终可倚。"],"title":"任师中挽词"}
