{"author":"吕南公","id":208542,"strains":["仄仄仄仄仄，平平平仄平。","平平仄平仄，仄仄仄仄平。","平平平○平，平仄仄仄○。","平平仄仄○，仄仄仄平平。","仄平平仄仄，仄仄仄仄平。","平○平仄平，仄仄仄仄平。","仄仄仄仄仄，仄仄平平平。","仄平平仄○，仄仄仄仄平。","仄仄仄平○，平平仄平平。","仄仄平仄仄，平仄○仄○。"],"paragraphs":["仕则慕贵显，贫仍忧子孙。","阳穷诈恬淡，此道久满门。","嗟乎郎中心，违众辄十分。","登科未弱冠，白首两朱轓。","笑谈倾一坐，绝口势利言。","遥闻朱顿流，索水洗耳根。","服不至布絮，食不辞羔豚。","自然清白行，皎皎不可昏。","杳杳浚郊县，萧萧柏林原。","节士今已矣，谁表三尺坟。"],"title":"哭刘郎中  其二"}
