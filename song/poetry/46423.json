{"author":"梅尧臣","id":46423,"strains":["平平○平仄，平仄仄○平。","平仄仄仄仄，仄仄平仄平。","平○平平仄，仄仄仄平平。","○仄仄仄平，平仄仄○平。","仄仄仄仄仄，仄平平仄平。","平仄仄仄仄，平仄仄○平。"],"paragraphs":["高高空山木，枯死不中材。","宁答厚地力，岁久为朽灰。","昂藏儒家子，五十殒蒿莱。","空负执卷勤，明月不颔腮。","一芥禄未及，九泉无复开。","人世有若此，愚智曷论哉。"],"title":"伤何皆秀才"}
