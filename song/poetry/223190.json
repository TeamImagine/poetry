{"author":"李新","id":223190,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["不须回首汉皋亭，白髪愁催却易生。","好梦先依鸾仗去，此身聊伴剑云行。","随辀芳草真无赖，送客黄鹠似有情。","故国要知何处是，望湖楼下锦衣城。"],"title":"送钱使者三首  其一"}
