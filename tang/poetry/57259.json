{"author":"岑参","id":57259,"strains":["平仄仄平仄○平仄平，平平仄平仄平平。","○平仄仄平仄仄，平平平平○仄平。","仄平仄仄平仄仄，平仄平平仄○仄。","平○仄仄仄平平，平仄平平仄○仄。","平平仄仄平平平，仄仄平○仄仄平。","○平仄仄平平○，仄仄平平平仄仄。","仄仄平仄○平平，仄平○仄平平仄。","平仄仄平○仄平，平平平仄仄平平。","○平仄○平平仄，○仄平平○仄平。"],"paragraphs":["君不见梁孝王修竹园，颓墙隐辚势仍存。","娇娥曼脸成草蔓，罗帷珠帘空竹根。","大梁一旦人代改，秋月春风不相待。","池中几度雁新来，洲上千年鹤应在。","梁园二月梨花飞，却似梁王雪下时。","当时置酒延枚叟，肯料平台狐兔走。","万事翻覆如浮云，昔人空在今人口。","单父古来称宓生，祗今为政有吾兄。","輶轩若过梁园道，应傍琴台闻政声。"],"title":"梁园歌送河南王说判官"}
