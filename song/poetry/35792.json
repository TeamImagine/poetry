{"author":"梅尧臣","id":35792,"strains":["仄平平○仄，仄仄平平平。","平平仄仄仄，仄仄平仄平。","平仄仄仄仄，○仄仄平平。","仄平平仄平，平平平仄平。","仄平仄仄○，仄平平仄平。","仄平平仄仄，仄仄仄平平。"],"paragraphs":["种桃西庭下，有意延东风。","东风与雨至，染出枝上红。","花底有小鸟，其字曰桃虫。","既于桃得名，为桃言女工。","翦罗作舞衣，奉君欢莫穷。","举杯无愧者，避世武陵翁。"],"title":"通判桃花厅"}
