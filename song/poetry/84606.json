{"author":"曹彦约","id":84606,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["总角为儿百未更，已陪先进识英名。","惯闻似觉雄风近，因问从知看日明。","千里未迎天子诏，一同先说长官清。","吏师况有桐川旧，敢向题舆问去程。"],"title":"上湖广总领赵郎中  其一"}
