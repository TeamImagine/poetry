{"author":"李白","id":55582,"strains":["仄仄仄仄平，平平平仄平。","仄平仄平仄，仄平仄仄平。","仄仄仄○仄，平平平仄○。","平仄○平仄，平仄仄平平。","仄平平平仄，平仄平仄平。","仄仄平平仄，仄平平仄平。","○平仄仄仄，平平仄平○。","仄仄仄平平，平平仄平平。","平平仄平仄，平仄平仄平。"],"paragraphs":["恻恻泣路岐，哀哀悲素丝。","路岐有南北，素丝易变移。","万事固如此，人生无定期。","田窦相倾夺，宾客互盈亏。","世途多翻覆，交道方崄巇。","斗酒强然诺，寸心终自疑。","张陈竟火灭，萧朱亦星离。","众鸟集荣柯，穷鱼守枯池。","嗟嗟失权客，勤问何所规。"],"title":"古风 五十九"}
