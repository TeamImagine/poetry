{"author":"高似孙","id":83543,"strains":["仄平平平平，平平平○仄。","仄仄平○平，仄平○平仄平。","平平平仄平平○，仄平平平○仄。","仄平平平平，平仄平仄平。","仄仄平仄平，○仄平平平平。","仄仄平平仄平平，仄平平平仄平平。","仄仄平平仄平平，○仄仄平仄平平。","平平平平仄，平○平平平仄仄。","仄仄平平平，仄平平平○仄仄。","仄仄仄平仄平，仄平平平○○。","平平○平仄仄，仄平平平平平。","仄仄平平仄平，平仄平平○○。","仄仄平○平，平仄仄平平平平。","平仄仄平仄平仄，仄仄仄平平平仄。"],"paragraphs":["越山兮青青，江波兮喷薄。","万里兮长风，引惊澜兮去之。","夫君兮以渊为期，水何为兮劳苦。","越山兮升云，江水兮未平。","举酒兮讯君，将与余兮心倾。","若有人兮飐云旗，舞神鱼兮踏文螭。","奏水星兮叫冰夷，横壮气兮海为飞。","麋台兮生草，言如毛兮人杲杲。","夕宿兮江皋，越兵西兮如拉槁。","一沐浴兮九江，水扬波兮淙淙。","飞余桡兮雁渚，舍余珰兮渔矼。","望美人兮未来，心不怡兮难降。","有酒兮如冰，呼脍具兮鱼龙腥。","浇磊块兮洗磅礴，有老父兮愁偏醒。"],"title":"九怀 鸱夷子皮"}
