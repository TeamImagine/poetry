{"author":"余靖","id":24973,"strains":["仄平平仄仄平平，仄仄平平仄仄平。","仄仄平平平平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["感君千里远相过，晤语经旬接粹和。","上客杯盘祗炊黍，主人门巷正张罗。","海山雾暗红尘少，岭路梅黄细雨多。","日暮津亭送归恨，唯知极目望烟波。"],"title":"送江秀才归庐陵"}
