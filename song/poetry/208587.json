{"author":"吕南公","id":208587,"strains":["平平仄平平，平仄仄仄仄。","仄仄仄平平，平平仄平仄。","平平仄仄仄，平仄仄平仄。","仄仄仄平平，平平仄○仄。","仄平平平仄，平仄平○仄。","仄仄仄平平，○平仄○仄。"],"paragraphs":["为农岂非天，归计恨不早。","业已入犁锄，谋惟在粱稻。","春霜久不解，干渴满耕隩。","布谷彼何心，声声似相报。","不知兰台聚，安用樊间老。","定许叩铃斋，柴居就长道。"],"title":"道先贤良以南公出山愆期示诗见促谨依来韵奉答"}
