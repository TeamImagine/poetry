{"author":"王维","id":45836,"strains":["？平仄平仄，仄仄平平○。","仄仄平平仄，平仄仄平○。","平仄仄平平，○平仄仄仄。","平平仄仄仄，仄仄仄平仄。","平仄仄平仄，平仄仄平平。","○仄仄仄仄，仄平平仄平。","仄平仄仄仄，仄仄仄仄仄。","平仄仄仄○，仄仄平仄仄。","仄平平仄平，仄平仄平○。","平仄仄仄仄，平仄○○○。"],"paragraphs":["蟏蛸挂虚牖，蟋蟀鸣前除。","岁晏凉风至，君子复何如。","高馆阒无人，离居不可道。","闲门寂已闭，落日照秋草。","虽有近音信，千里阻河关。","中复客汝颍，去年归旧山。","结交二十载，不得一日展。","贫病子既深，契阔余不浅。","仲秋虽未归，暮秋以为期。","良会讵几日，终日长相思。"],"title":"赠祖三咏"}
