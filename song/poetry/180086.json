{"author":"王安石","id":180086,"strains":["仄仄平仄平，平仄仄平平。","平平仄○平，仄仄仄仄平。","平仄仄仄仄，仄平平平平。","仄平仄仄○，仄仄仄仄平。","○仄仄平平，仄仄仄平○。","平仄仄平平，仄仄仄仄平。","平仄平仄仄，仄○仄○○。","仄平仄○○，仄平仄平平。"],"paragraphs":["不得君子居，而与小人游。","疵瑕不相摩，况乃祸衅稠。","高语不敢出，鄙辞强颜酬。","始云避世患，自觉日已偷。","如傅一齐人，以万楚人咻。","云复学齐言，定复不可求。","仁义多在野，欲从苦淹留。","不悲道难行，所悲累身修。"],"title":"寓言九首  其二"}
