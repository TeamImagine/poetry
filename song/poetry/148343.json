{"author":"方回","id":148343,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["早欲升堂学四科，晚年万事已谈河。","花时气色晴明少，海内交游老死多。","径醉不须商可否，急归犹欲避谁何。","春衣难典黄金尽，寻紫阳溪理櫂歌。"],"title":"雨中饮宾旸次前韵二首  其一"}
