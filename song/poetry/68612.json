{"author":"文彦博","id":68612,"strains":["平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["微物达诚方愧极，雅章流惠见情深。","野夫自是甘芹味，国老何尝靳玉音。","伸纸恣窥蓝肆宝，登函频作洛生吟。","辞清墨妙真双绝，韫匵传家励子孙。"],"title":"近以蜀物寄献复以雅章为报辄课芜音仰酬来贶"}
