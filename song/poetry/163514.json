{"author":"祝从龙","id":163514,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["竹杖芒鞋短后衣，抱琴何处觅锺期。","百年烂醉乌程酒，千首新吟晋宋诗。","京洛风尘如昨日，湖山水月此何时。","近来见说人心别，不看南枝看北枝。"],"title":"题汪水云诗卷"}
