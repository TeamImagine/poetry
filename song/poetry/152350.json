{"author":"方一夔","id":152350,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["谁传春涨没溪毛，又喜朝晴暖土膏。","箬裹旋生新接树，花窠重发旧栽桃。","扫蜂上篲经营早，通燕归帘结构牢。","莫道山中勋业少，等闲善类入钧陶。"],"title":"雨霁二首  其二"}
