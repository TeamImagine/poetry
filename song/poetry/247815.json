{"author":"陈渊","id":247815,"strains":["平平平仄平平仄，○仄○平仄平仄。","平○仄仄仄平平，仄仄○平平仄仄。","仄平仄仄平平仄，仄仄平平平仄仄。","仄平平仄仄平○，仄仄仄平平仄仄。","仄平仄仄平平仄，仄○平○平仄仄。","仄平平仄仄平平，？仄平平平仄仄。","○平平仄○平仄，平平仄仄○平仄。","仄平平仄○平平，○仄平仄仄平仄。","仄平平仄仄平仄，平仄仄平○仄仄。","○平平仄仄平平，仄仄仄平平仄仄。","仄平平仄仄平平，仄仄平平平仄仄。","平平平平仄○平，○仄仄平平仄平。","仄平仄仄平○仄，仄仄平平仄仄平。"],"paragraphs":["英雄仙去形骸薧，空有遗铭卧荒草。","谁将后事付平原，石刻长随天不老。","古来笔法多神逸，断碣尘埃谁复扫。","顾无清议蔼人间，末技纵工何足道。","往年好古搜奇迹，百过曾看争坐稿。","直词无复假军容，僣逆知公能辩早。","教儿祇欲传家法，挥金可笑欧阳媪。","岂知名义重丘山，遗屦终令鲁人宝。","此碑文墨两奇伟，千载漫郎犹有考。","当时谈笑傲豺狼，首领不求明哲保。","至今心画落银钩，逸若骅骝初脱皂。","先生年来好收书，兼爱此翁忠有余。","岂惟笔力求深造，定要声名不减渠。"],"title":"季修有诗求公晦颜公书元次山碑铭既而公晦和成使病者亦赋之"}
