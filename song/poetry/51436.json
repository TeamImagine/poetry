{"author":"喻良能","id":51436,"strains":["平平仄仄仄，平平仄平○。","○平仄仄平，仄仄仄○平。","平○仄平仄，仄平○○平。","平仄仄平○，仄平仄仄平。","○仄平平平，平平仄平平。","平平仄平平，仄平平仄平。"],"paragraphs":["初寮久已往，今谁主文盟。","王公有嫡孙，见者服且惊。","胸中九云梦，笔端三折肱。","招致道山中，掉头不肯譍。","论事常山蛇，持身玉壶冰。","平生谢先容，要津真自登。"],"title":"留别王嘉叟检正  其一"}
