{"author":"冯时行","id":16418,"strains":["平仄平○○，平仄仄○○。","○○仄仄仄，平平平仄平。","仄平仄平仄，仄仄平平平。","仄○仄仄平，○仄仄仄平。","平仄平平平，仄仄○仄平。","仄仄仄仄仄，仄仄平仄平。","仄平仄仄仄，仄仄仄仄平。","仄仄仄○平，仄仄平平平。","仄仄仄○仄，仄仄平平平。","平平平仄仄，仄仄平○平。","仄仄○仄平，平仄仄仄平。","仄仄仄仄仄，平平仄平平。","平○仄仄平，仄仄平○平。","仄仄仄平仄，仄平平平平。","平平仄平仄，仄仄仄仄平。","仄仄平仄仄，仄仄平仄平。"],"paragraphs":["前日挥轻扇，今日御重衣。","重衣御则已，仍惊朝雪飞。","数峰起天末，练练生光辉。","有如老大臣，正色立玉墀。","风自山椒来，凛凛折我髭。","马上久驻目，感此良惨凄。","一昏复一晓，冉冉岁月移。","忆昨大观初，我始垂髫儿。","倏忽一弹指，面目生权奇。","今朝天上雪，宛作山中姿。","岂免三十年，侵我两鬓垂。","况此甲马动，忧端宿肝脾。","何当拨百忧，采采山中芝。","一洗稻粱气，摄身凌霏微。","春花与冬雪，俯视造化为。","去去宜努力，所幸今未衰。"],"title":"见雪"}
