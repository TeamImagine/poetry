{"author":"武衍","id":130830,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["古堞遗踪何处寻，断烟残日意沈沈。","飞湍过闸风雷怒，峭岸如山草木深。","灯火邻船喧客枕，江天漂梗碎乡心。","明朝沽酒新丰市，怊怅无人伴苦吟。"],"title":"宿吕城舟中"}
