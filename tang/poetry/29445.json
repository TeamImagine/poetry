{"author":"曹唐","id":29445,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["粉堞彤轩画障西，水云红树窣璇题。","鹧鸪欲绝歌声定，鸜鹆初惊舞袖齐。","坐对玉山空甸线，细听金石怕低迷。","东风夜月三年饮，不省非时不似泥。"],"title":"长安客舍叙邵陵旧宴寄永州萧使君五首 三"}
