{"author":"郎士元","id":5043,"strains":["仄仄仄平平仄仄，平平仄仄仄平平。","平○仄仄平平仄，仄仄平平仄仄平。","平仄仄平○仄仄，平平仄仄仄平平。","仄仄平平仄平仄，○平仄仄仄平平。"],"paragraphs":["柳陌乍随州势转，花源忽傍竹阴开。","能将瀑水清人境，直取流莺送酒杯。","山下古松当绮席，檐前片雨滴春苔。","地主同声复同舍，留欢不畏夕阳催。"],"title":"春宴王补阙城东别业"}
