{"author":"韦应物","id":57047,"strains":["平平平仄○平仄，仄仄仄平平仄仄。","仄○平平平平平，平○仄仄平仄仄。","平平平仄仄，仄仄仄平仄。","仄平○仄平仄平，仄平平仄平仄仄。","平仄平平○仄平，平平平仄仄平平。","平平仄仄仄平仄，平平平仄平仄平。","仄平平仄○平仄，仄仄平平仄平仄。","平平仄仄平仄平，仄仄平平仄平仄。","○平仄？仄平平，平仄平平仄仄平。","○平仄平○仄仄，仄仄○仄仄仄平。"],"paragraphs":["豪家沽酒长安陌，一旦起楼高百尺。","碧疏玲珑含春风，银题彩帜邀上客。","回瞻丹凤阙，直视乐游苑。","四方称赏名已高，五陵车马无近远。","晴景悠扬三月天，桃花飘俎柳垂筵。","繁丝急管一时合，他垆邻肆何寂然。","主人无厌且专利，百斛须臾一壶费。","初醲后薄为大偷，饮者知名不知味。","深门潜酝客来稀，终岁醇醲味不移。","长安酒徒空扰扰，路傍过去那得知。"],"title":"酒肆行"}
