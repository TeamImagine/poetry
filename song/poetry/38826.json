{"author":"陆游","id":38826,"strains":["仄仄平平平仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄平平平仄，仄仄平平仄仄平。"],"paragraphs":["一自门前征马嘶，此心常与断云西。","双飞空羡雉朝雊，独泣忍闻乌夜啼。","辽海昼昏尘漠漠，杜陵春到草萋萋。","孤愁可为邻姬说，只有临樽醉似泥。"],"title":"读唐人乐府戏拟思妇怨"}
