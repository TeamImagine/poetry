{"author":"陆游","id":36017,"strains":["仄仄平仄平，仄仄仄平仄。","平平平仄仄，仄仄平仄仄。","仄○○平仄，平仄仄平仄。","平平仄平仄，仄仄仄仄仄。","平平仄平仄，仄仄仄平仄。","○仄仄平平，平平仄平仄。"],"paragraphs":["岁旱连夏秋，客袂厌尘土。","欣然成一笑，爱此清夜雨。","瓦檠堕灯烬，铜椀起香缕。","心清病良已，境寂句欲吐。","东溪久枯涸，想像素蛟舞。","分喜到沟池，游鱼命俦侣。"],"title":"雨夕"}
