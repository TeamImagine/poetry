{"author":"苏轼","id":195965,"strains":["仄仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平平仄仄仄，仄仄仄平平。","平仄仄平仄，平平仄仄平。","仄平平仄仄，○仄仄平平。","仄仄平平仄，平○仄仄平。","平平仄平仄，仄仄仄平平。"],"paragraphs":["隠约安幽奥，萧骚雪薮西。","交加工结构，茂密渺冥迷。","引叶油云远，攒丛聚族齐。","奔鞭迸壁背，脱箨吐天梯。","烟筿散孙息，高竿拱桷枅。","漏阑零露落，庭度独蜩啼。","扫洗修纤笋，窥看诘曲溪。","玲珑绿醽醴，邂逅盍闲携。"],"title":"戏作切语竹诗"}
