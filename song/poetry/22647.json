{"author":"王十朋","id":22647,"strains":["平仄平平仄仄仄，仄仄平仄○平平。","仄平平平仄平仄，仄仄○平平仄○。","平平平仄仄仄平，仄○仄仄平仄平。","仄平平○仄平仄，平仄仄平平仄○。","平○仄平仄仄仄，仄仄平仄平○仄。","○平仄仄仄仄仄，仄仄平仄平平○。","○平仄仄平仄仄，仄仄仄仄平平平。","仄平○仄仄平仄，仄仄○仄平平平。"],"paragraphs":["唐宋诗人六七作，李杜韩柳欧苏黄。","近来江西立宗派，妙句更推韩子苍。","非坡非谷自一家，鼎中一脔曾已尝。","丈人珍重赠全集，开卷烂然光焰长。","诗如此公固足贵，赐出仁者尤难忘。","兼金白璧不足道，愿宝兹集为家藏。","鲰生幸脱场屋累，老境欲入诗门墙。","古诗三百未能学，句法且学今陵阳。"],"title":"陈郎中赠韩子苍集"}
