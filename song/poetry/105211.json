{"author":"杜范","id":105211,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["昨夜同云犹未合，晓来一色变山河。","料应天上梅花早，吹落人间柳絮多。","酒兴自怜今老矣，诗肠无奈此情何。","银杯逐马天阶路，何似寒江伴钓蓑。"],"title":"得雪称贺马上得五十六字"}
