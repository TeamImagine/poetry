{"author":"韩驹","id":237067,"strains":["○平仄仄平平仄，仄仄平仄仄平仄。","平平仄仄平仄平，○平仄仄○平仄。","仄平○仄仄平平，仄仄平平仄仄平。","仄平仄仄仄平仄，仄仄平平仄仄平。","仄平仄○平平仄，仄仄○平仄平仄。","仄仄○○平仄平，○○仄仄○平仄。","仄平平仄仄○平，仄仄平平仄仄平。","○？○平平仄仄，仄平仄仄仄○平。"],"paragraphs":["长安北走彭原路，白苇黄茆列亭戍。","山形渐险溪水流，行人可肯回车去。","岂知中有古邠州，十里沙平水漫流。","雁飞蔽野葡萄晓，马放连云苜蓿秋。","次卿卧听朝鸡久，请试从来拨烦手。","未许相如喻蜀归，且看魏尚临边守。","杂花撩乱草鲜明，二月春风卷旆旌。","燕寝凝香无一事，乐哉饮酒莫论兵。"],"title":"送许少卿出守邠州"}
