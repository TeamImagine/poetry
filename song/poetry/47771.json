{"author":"杨万里","id":47771,"strains":["平平仄仄仄平平，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["君诗日日说归休，忽解西风一叶舟。","黄鹤楼前作重九，水精宫里过中秋。","职亲六阁仍金马，喜入千屯看木牛。","绣斧光华谁不羡，一贤去国欠人留。"],"title":"送周元吉显谟左司将漕湖北三首  其一"}
