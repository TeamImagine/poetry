{"author":"黄滔","id":33664,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄平平仄仄仄，平平平仄仄平平。","平平仄仄仄平仄，平仄平平平仄平。"],"paragraphs":["未吃金丹看十洲，乃将身世作仇雠。","羁游数地值兵乱，宿在孤城闻雨秋。","东越云山却思隐，西秦霜霰苦频留。","他人折尽月中桂，惆怅当年江上鸥。"],"title":"旅怀"}
