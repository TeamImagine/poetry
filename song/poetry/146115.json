{"author":"王拱辰","id":146115,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["安乐窝中名隠君，腹藏经笥富多闻。","一廛水竹为生计，三径琴觞混世纷。","婉画旧尝辞幕府，少微今已应星文。","了心便是栖真地，何必烟霞卧白云。"],"title":"和尧夫先生安乐窝中好打乖吟"}
