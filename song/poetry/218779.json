{"author":"李廌","id":218779,"strains":["平○平○仄仄平，○平仄平仄仄平。","平平仄仄平平仄，仄平平仄平平平。","仄仄平平平，仄平仄○仄。","平平仄平○平仄，平仄○平仄平仄。","仄平仄仄仄平平，○平仄○○平平。","平平仄平仄○仄，仄仄○仄仄仄○。","平平仄仄平平平，仄平平仄平平平。","仄平仄仄仄平平，仄平○仄仄平平。"],"paragraphs":["流浪沧浪二十年，三江五湖一钓船。","江神海若谙忠信，此身常在蛟龙渊。","欲渡黄河滨，小儿语相玩。","鲸鲵嗜人正饕餮，忠信难凭彼方悍。","我尝夜泛子胥湾，钱塘大浪如银山。","崇明海门水如墨，况此相望一苇间。","为吾鼓桨为君歌，气凌河伯惊鼋鼍。","醉披紫绮傲风波，济川迟暮奈天何。"],"title":"自陕州渡黄河歌"}
