{"author":"梅尧臣","id":46279,"strains":["仄仄仄仄仄仄○，仄仄仄仄平平平。","平平平仄仄平平，仄仄仄仄仄仄平。","仄平平仄○平○，○平仄平平仄平。","平平平仄仄平平，平平平仄○平平。","平○仄仄仄仄平，平平仄仄○仄○。","仄○平仄仄○平，仄仄仄仄平平平。","平仄平仄平平平，平平仄仄平平平。","平○平仄平仄平，仄仄仄仄平平平。"],"paragraphs":["食藕莫问浊水泥，嫁婿莫问寒家儿。","寒儿黧黑面无脂，骥子纵瘦骨骼奇。","买臣贫贱妻生离，行歌负薪何愧之。","高车来驾建朱旗，铜牙文弩擐犀皮。","官迎吏走马万蹄，江潮昼起横白霓。","旧妻呼载后乘归，悔泪夜落无声啼。","吴酒虽美吴鱼肥，侬今豢养惭猪鸡。","园中高树多曲枝，一日挂与桑虫齐。"],"title":"会稽妇"}
