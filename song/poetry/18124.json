{"author":"吴芾","id":18124,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄仄。","仄仄仄平平仄仄，仄仄平仄仄平平。","平平平仄平平仄，平仄平平仄仄平。"],"paragraphs":["驿骑骎骎犯露霜，定知遐俗喜生光。","千官弩矢迎郊外，百姓壶浆夹道旁。","要使远谋安井邑，尽令诸将守封疆。","更将余力筹边策，归日收功坐庙堂。"],"title":"送人出使  其二"}
