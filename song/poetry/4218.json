{"author":"邓肃","id":4218,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万里炎洲政郁蒸，阿香捶鼓忽砰轰。","云驱铁骑千山合，雨挽银河一夜倾。","龟坼有田皆灌灌，猬毛无稻不生生。","高楼破晓朱帘卷，六合无尘万象清。"],"title":"喜雨二章  其一"}
