{"author":"贺铸","id":213427,"strains":["仄仄平平仄仄平，平平仄仄仄平平。","平平仄仄平平仄，仄仄平仄平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["岁律峥嵘腊尽头，风吹朔雪到南州。","三湖簸荡鲛鼍恐，七泽迷漫狐兔愁。","狂客定回青雀舫，猎儿初试皂貂裘。","江楼伏槛迎新霁，群玉峰前练带流。"],"title":"雪后同吴达夫慎献玉登黄鹤楼"}
