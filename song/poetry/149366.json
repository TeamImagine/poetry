{"author":"方回","id":149366,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["即是黄鶑紫燕时，稍晴肯放百花迟。","酒来尚许颜红借，春好何容鬓雪知。","扶杖可从灵寿赐，闻琴肯作孟尝悲。","山深粗有延年药，归老松根掘兔丝。"],"title":"追用徐廉使参政子方申屠侍御致远张御史鹏飞元日倡酬韵六首  其四"}
