{"author":"洪适","id":28296,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平平仄平。","平仄平平平平仄，平平仄仄仄平平。"],"paragraphs":["星文陨石应皇华，鹊语参差雨洗车。","忽报商人缄苇箧，初疑闽产杂官茶。","栽培况乃三冬月，真赝难分千叶花。","宁使双坛且虚左，空吟轻日护香霞。"],"title":"闽商货千叶牡丹疑其非而却之并怀蓝宪所许"}
