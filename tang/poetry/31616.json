{"author":"郑谷","id":31616,"strains":["平○平仄平，平仄仄平平。","仄仄平平仄，平平平仄平。","仄平平仄仄，平仄仄○平。","仄仄平平仄，平平仄仄平。","仄平○仄○，○仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平○。","仄仄平平仄，平平仄仄平。"],"paragraphs":["迂疏虽可欺，心路甚男儿。","薄宦浑无味，平生粗有诗。","澹交终不破，孤达晚相宜。","直夜花前唤，朝寒雪里追。","竹声输我听，茶格共僧知。","景物还多感，情怀偶不卑。","溪莺喧午寝，山蕨止春饥。","险事销肠酒，清欢敌手棋。","香锄抛药圃，烟艇忆莎陂。","自许亨途在，儒纲复振时。"],"title":"咏怀"}
