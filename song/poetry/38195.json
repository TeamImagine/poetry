{"author":"陆游","id":38195,"strains":["平平仄仄○仄平，仄平仄仄仄仄平。","平平平仄仄仄仄，仄仄仄仄平仄○。","平平仄仄仄平仄，仄仄仄平平仄仄。","平平仄平平仄平，平仄仄平平仄仄。","平○仄仄仄仄平，平平平仄仄平平。","仄仄平平○仄仄，仄平仄仄仄平平。"],"paragraphs":["平生爱客如爱书，力虽不逮意有余。","门前车马久扫迹，老病又与黄卷疏。","人情冷暖可无问，手不触书吾自恨。","今年入秋风雨频，灯火得凉初可近。","年过七十眼尚明，天公成就老书生。","旧业虽衰犹不坠，夜窗父子读书声。"],"title":"读书"}
