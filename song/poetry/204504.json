{"author":"黄裳","id":204504,"strains":["平平仄仄○平平，仄平平○○平平。","平平仄平仄仄仄，仄仄平平仄平仄。","平平仄仄平仄平，仄平仄仄平○平。","仄平平仄平平平，仄仄平平平仄平。","仄仄平平平仄仄，平平仄仄平平仄。","仄仄平仄○平平，仄仄○平仄平仄。","仄平仄仄平平仄，仄仄仄平平仄仄。","平平仄仄仄仄仄，仄仄○平仄○仄。","平平○仄平仄平，仄仄仄仄平平平。","仄仄平平平仄仄，仄平平仄仄平平。","平平仄仄仄仄平，平平仄仄平平○。","平仄仄平仄仄仄，平平仄仄平平○。","平平平平仄○仄，仄仄平平仄平仄。","仄平平仄平平平，仄平平仄○平平。","仄平仄仄平平仄，仄仄平○○仄仄。","仄仄仄仄平○平，仄平平平○仄平。","仄仄仄平仄平仄，？仄仄平平仄平。","平仄平平○仄仄，平平平仄平平平。","仄仄○仄仄○仄，仄平仄仄○○平。","平仄仄仄平仄○，仄平仄仄○○○。","平仄平平仄平仄，平平仄仄平平仄。"],"paragraphs":["青春可爱如才华，使人诗思如杨花。","飘然去来不可系，又似春云霭然起。","惟人适性而乐生，子云闭户非其情。","亦曾郊上为游人，两袖香风双眼明。","叶下鶑鶑儿女语，声声似唤游人住。","忽睹狂蝶过他枝，一带深黄又飞去。","倒樽取醉花枝侧，我是主人春是客。","胸襟不贮世俗事，酒力相攻易相失。","青铜三百惭子悭，乃至解佩穷清欢。","万事亨途谁满意，百年生计自开颜。","樽前兀兀坐者谁，颓然醉倒春风间。","歌者自歌舞者舞，尘机不动天真闲。","呼童伸笺走吟笔，醉字欹斜不能立。","楚狂韩子倾余才，感春章句如花开。","兕觥入手滔滔泻，此后摇毫如骏马。","数子苦醉俱分飞，夕阳含山空翠微。","乃自曲肱卧芳草，蝴蝶与周何所疑。","红杏风来吹我起，黄粱成饭还多时。","醉亦如醒梦如觉，勿于四者分毫厘。","聊与物化天地中，愿君与我闲相从。","郊上之游速为报，春风欲放桃花老。"],"title":"春日寄友人"}
