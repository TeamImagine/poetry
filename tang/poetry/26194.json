{"author":"温庭筠","id":26194,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["石路无尘竹径开，昔年曾伴戴颙来。","窗间半偈闻钟后，松下残棋送客回。","帘向玉峰藏夜雪，砌因蓝水长秋苔。","白莲社裹如相问，为说游人是姓雷。"],"title":"寄清源寺僧"}
