{"author":"邓肃","id":4418,"strains":["仄仄仄平仄，仄仄仄平平。","仄平平仄仄，平平仄仄○。","平平平仄仄，仄仄仄平○。","平平仄仄仄，仄仄仄仄平。","平仄○仄仄，○仄仄仄○。","仄仄平平仄，仄仄仄平平。","仄仄平平仄，平仄仄平○。","平仄仄平仄，平平仄平平。"],"paragraphs":["荔子有佳品，乃在府城东。","我来方秀发，黄云几万重。","遥知香味色，已具碎花中。","凭栏一念足，不食意自充。","人世如梦耳，当体色即空。","谓是为真实，便可侑千锺。","谓是为非实，真饱亦何从。","虚实两无有，楼高雨蒙蒙。"],"title":"荔子"}
