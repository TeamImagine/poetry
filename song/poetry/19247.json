{"author":"顾松年","id":19247,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["行行何处慰吟观，负郭平湖万顷宽。","两寺钟声烟外听，六朝山色镜中看。","难追鸥鹭朋俦密，颇怪鱼龙窟宅寒。","请濯尘缨自兹始，为辞云水向长安。"],"title":"过练湖"}
