{"author":"释居简","id":91576,"strains":["平○仄○平，○仄仄仄平。","仄平平平仄仄仄，仄仄仄仄○仄平。","仄平平平仄平仄，仄仄平仄平平○。","平平仄仄平，平平平仄平。","仄仄仄平仄，仄仄○平平。","仄平仄○仄仄平，仄仄仄仄平仄平。","仄仄○仄仄仄平，仄平仄仄平平平，仄仄仄仄○仄平。","平平平平○○平，仄仄仄仄平平平。","○平仄仄○仄平，仄仄平仄平平平。","平平仄仄仄仄平，仄○仄仄平平仄。","平平仄仄平平仄，平○平平仄○仄，平仄仄平平平平。","平平平仄平平平，仄平平仄仄仄平。","平平仄仄平平○，仄平平仄平平平。"],"paragraphs":["嘉兴陆长官，遗我尺素书。","报云钧天诏九地，夺我好友张雪湖。","雪湖翩翩上天去，下视尘滓知何如。","因依未去时，泠然山泽癯。","万象困搜搅，撚断苍髯须。","十年不调闭户居，铁石不受烟火腴。","辟俗如辟豕负涂，后来稍稍低簪裾，百步掩鼻犹反趋。","官高金多娇妻奴，蠛蠓乱眼才斯须。","填门只有长者车，北海尊酒无时无。","明朝一饭欠宿储，印泥指爪嗟鸿鹄。","精明定化为兰菊，纫称骚人陆离佩，英泛绿尊浇魁雷。","骚人之腹秋蝉清，吐芳腾馥日日新。","纷纷郁郁仍轮囷，散为天地无边春。"],"title":"闻雪湖张签判讣"}
