{"author":"陆游","id":38003,"strains":["平平仄仄仄平平，仄仄平平仄仄平。","平仄平平仄平仄，仄平仄仄仄平平。","仄平平仄平平仄，仄平平平仄仄平。","仄仄仄平平仄仄，平平仄仄仄平平。"],"paragraphs":["山重水复怯朝寒，一卷窗间袖手看。","朱担长瓶列云液，绛囊细字拆龙团。","数峰移自侏儒国，一研来从黯淡滩。","要识放翁顽钝处，胸中七泽著犹宽。"],"title":"庵中晨起书触目四首  其一"}
