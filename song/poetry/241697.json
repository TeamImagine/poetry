{"author":"周紫芝","id":241697,"strains":["仄平平仄仄平平，仄仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["欲倾杯酒话平生，又觧孤舟作晓行。","有友五人那忍别，去家三岁若为情。","一时但恐无耆旧，四海谁言有弟兄。","归路若随清梦到，江南虽远不多程。"],"title":"将赴兴国别同社五君子"}
