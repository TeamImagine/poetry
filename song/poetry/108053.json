{"author":"江表祖","id":108053,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["碧瓦丹棱转盼成，一亭聊复寄闲情。","人如水墨画中立，山向烟芜尽处横。","舟入柳阴冲鹭去，檐依波面荫鱼行。","题诗每愧临流意，吟苦那知白发生。"],"title":"题资福院平绿轩"}
