{"author":"王嵒","id":1479,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["淡云残雪簇江天，策蹇迟回客兴阑。","持钵老僧来咒水，倚船商女待搬滩。","沙翘白鹭非真静，竹映繁梅奈苦寒。","阮籍莫嗟歧路异，旧山溪畔有渔竿。"],"title":"残冬客次资阳江"}
