{"author":"宋祁","id":13921,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["鸭陂清浪撼城隅，此地班春忝细书。","琪树老来抛禁省，玉绳低处认皇居。","君轩恋结萧萧马，客素愁凭六六鱼。","相阁裁章怜旧物，为曾簪笔从雕舆。"],"title":"祗答太傅邓国张相公"}
