{"author":"张籍","id":13515,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["长安寺里多时住，虽守卑官不苦贫。","作活每常嫌费力，移居祗是贵容身。","初开井浅偏宜树，渐觉街闲省踏尘。","更喜往还相去近，门前减却送书人。"],"title":"移居静安坊答元八郎中"}
