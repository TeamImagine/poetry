{"author":"张耒","id":216379,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一水悠悠断复连，卸帆终日小滩前。","青旗招饮篙工醉，五两敧风贾客眠。","树色远分芳草路，鸟行斜断夕阳天。","渔舟惯伴危樯宿，馈我霜鳞不用钱。"],"title":"泊舟候水"}
