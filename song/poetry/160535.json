{"author":"黄庚","id":160535,"strains":["平仄平平仄仄平，仄平平仄仄平平。","平平平仄仄平仄，仄仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["踪迹何拘似白云，不专丘壑避红尘。","田堪耕稼即莘野，水可钓鱼皆渭滨。","无碍滞心宁择地，有幽闲处便容身。","一筇忽入青山去，岂是终南捷径人。"],"title":"随隠为祝南山赋"}
