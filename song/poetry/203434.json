{"author":"孔平仲","id":203434,"strains":["平平仄仄仄仄平，仄仄仄仄平平平。","平平平仄平仄仄，仄平平平仄仄仄。","仄平平平仄平平，平平仄仄仄仄平。","仄○平仄仄仄平，○仄平仄平平平。","仄○仄仄仄仄○，仄仄仄仄平平平。","仄平仄仄平仄平，平平○仄仄仄平。","○平平仄仄平仄，仄平平仄平平仄。"],"paragraphs":["青毡作帽黑药靴，进退飒飒生风沙。","胡歌胡舞胡两跪，问胡何为乃至此。","象胡之人假为之，朱颜的皪秀两眉。","手操弓矢仰视天，如见飞雁驰平川。","主称此乐直万钱，坐客竞饮黄金船。","世人见识无百年，追欢收快贵目前。","当时披发祭于野，自非辛有谁知者。"],"title":"阴山七骑"}
