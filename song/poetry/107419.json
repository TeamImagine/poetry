{"author":"王迈","id":107419,"strains":["仄平仄平仄，仄仄仄仄仄。","平仄仄仄○，○仄仄○仄。","仄仄平仄仄，仄仄仄○仄。","平平○平仄，平仄仄仄仄。","仄平平仄平，平平仄平仄。","仄仄平仄平，仄平仄平仄。","平仄仄仄平，平仄仄平仄。","仄○仄仄平，平平仄平仄。","仄仄平仄平，仄平仄平仄。","○平平仄平，平平仄平仄。","仄○平平平，○仄平平仄。","仄平仄○平，○仄平平仄。","仄仄仄仄平，仄仄○○仄。"],"paragraphs":["画工亦无数，好手不可遇。","非是画事难，难得画中趣。","况写佳士照，又不比行路。","庄生颇工此，为我扫尺素。","俨然山泽臞，诗肩瘦凫鹭。","老色虽上颜，庾尘莫能污。","生画甚迫真，余子等孩孺。","得钱散酒家，无心问婚娶。","醉被风雪欺，术招鬼神妒。","长安多贵人，朱门富纨绔。","使闻生之名，当即悬金募。","我贫亦如生，正以诗穷故。","一画博一诗，两手相分付。"],"title":"赠传神庄士仪"}
