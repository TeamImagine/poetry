{"author":"晁迥","id":112772,"strains":["平仄平○仄，仄平平仄平。","仄平平仄仄，仄仄仄仄平。","平仄平平仄，平平仄仄平。","仄平平仄仄，平仄仄平平。","仄仄平平○，平平仄仄○。","平仄平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["仙御来相慰，解颜良会稀。","病蠲宜养素，趣远欲忘机。","惩躁能无渐，延龄或可祈。","影摇珠箔细，声泛细筝微。","委恨余班扇，流欢入楚衣。","陶潜知梦稳，韩寿畏香飞。","气爽苍龙阙，凉生白虎闱。","健资鸡距笔，偷撼兽镮扉。","松下琴心逸，江东鲙缕肥。","宿怀真隠处，终约与同归。"],"title":"清风十韵"}
