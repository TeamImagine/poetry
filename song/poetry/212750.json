{"author":"李复","id":212750,"strains":["平平仄仄仄平平，仄仄平平仄仄平。","仄仄平平平仄仄，平平仄平仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["东郊日日唤春催，得意晴天浩荡来。","病客强因寒食起，新花不为老人开。","尘埃边叟抛书卧，鼓吹山翁倒载回。","欲问湖光几时浄，试容扶杖独徘徊。"],"title":"梁元彬招池上府会辞之以诗"}
