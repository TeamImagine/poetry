{"author":"陆游","id":33993,"strains":["仄仄平平仄仄平，平平平仄仄平平。","仄平仄仄仄平仄，平仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["蹴踘墙东一市哗，秋千楼外两旗斜。","及时小雨放桐叶，无赖余寒开楝花。","明月吹笙思蜀苑，软尘骑马梦京华。","懽情减尽朱颜改，节物催人只自嗟。"],"title":"三月二十一日作"}
