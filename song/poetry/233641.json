{"author":"李彭","id":233641,"strains":["平平仄仄平○平，平○平仄平平平。","仄平○仄平仄仄，仄仄平平○仄平。","平平仄平平仄仄，平仄仄平平○平。","仄平仄仄仄仄仄，仄仄平平平仄平。","平○仄仄仄平仄，仄仄平平平仄平。","仄平仄仄仄仄仄，仄仄○平平仄平。","仄平平仄仄平仄，仄仄○平平仄平。","仄平仄○平仄平，平平仄仄仄仄平。","平平仄仄仄仄仄，平○仄○平仄○。","仄仄平仄仄仄平，仄○仄○平平平。","仄仄平平○仄仄，仄仄平仄平平平。"],"paragraphs":["开元御极垂衣裳，登三咸五凌羲皇。","白环重译银瓮出，卜夜遨游离未央。","香车鬬风秦与虢，罗帕覆鞍真乘黄。","赭袍错落缀北斗，步辇优游含缕觞。","寜王玉笛上霄汉，御路花光争月光。","汝阳羯鼓绢帽稳，打彻参旌低建章。","太真霑醉玉欹侧，力士传呼声渺茫。","翠钗挂冠红粉妆，金貂贳酒白面郎。","君臣玩狎乐莫比，清禁喜闻宫漏长。","若令姚宋坐庙堂，袖中谏疏神扬扬。","万里桥边行幸处，后世龟鉴怀苞桑。"],"title":"唐明皇夜游图"}
