{"author":"释德洪","id":229271,"strains":["仄仄平仄仄仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["大地无一法可见，云庵露万象中身。","顽空消殒明方极，肉眼遮藏觑不亲。","苦口老师归寂日，知恩弟子庆生辰。","罏香长伴青灯晓，赛却灵山法供真。"],"title":"云庵生辰十一首  其一○"}
