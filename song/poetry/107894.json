{"author":"陈郁","id":107894,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平仄仄，仄仄平平仄仄平。","仄仄平平仄平仄，平平仄仄仄平平。"],"paragraphs":["坐窗长记别时愁，欲讯平安尚未由。","客袂重来惊日久，义怀高甚薄云浮。","论心句好能令喜，到骨贫深不足忧。","更向吟边策勋业，江湖近日欠清流。"],"title":"赠勉周济川"}
