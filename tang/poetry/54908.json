{"author":"刘长卿","id":54908,"strains":["○平○仄仄，平仄仄平平。","平仄平平仄，平平仄仄平。","仄平平○仄，仄仄仄○平。","平仄平○仄，平平仄仄平。","仄平平仄仄，○仄仄平平。","平仄平○仄，平平仄仄平。","仄○平仄仄，平仄仄平平。","仄仄平○仄，平平仄仄平。"],"paragraphs":["王师劳近甸，兵食仰诸侯。","天子无南顾，元勋在上游。","大才生间气，盛业拯横流。","风景随摇笔，山川入运筹。","羽觞交饯席，旄节对归舟。","莺识春深恨，猿知日去愁。","别离花寂寂，南北水悠悠。","唯有家兼国，终身共所忧。"],"title":"湖南使还留辞辛大夫"}
