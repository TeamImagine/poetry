{"author":"徐鹿卿","id":117595,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平仄仄仄仄平平。","平平平仄平平仄，仄仄平平仄仄平。"],"paragraphs":["南极星高月一弓，天将好事庆仙翁。","朝中诏遣鲜于使，境上民争正献公。","葵藿倾阳清瘴雾，旗幢盖海飏薰风。","梅关南北俱和气，祝寿欢声两处同。"],"title":"寿提举陈秘丞  其一"}
