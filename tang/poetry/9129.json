{"author":"林藻","id":9129,"strains":["平平平仄仄，仄仄仄○平。","仄仄○平仄，平○仄○平。","平平平仄仄，○仄仄平平。","○仄○平仄，平平仄仄○。","仄平○仄仄，平仄仄平平。","仄仄平平仄，平○仄仄平。"],"paragraphs":["强吴矜霸略，讲武在深宫。","尽出娇娥辈，先观上将风。","挥戈罗袖卷，擐甲汗装红。","轻笑分旗下，含羞入队中。","鼓停行未整，刑举令方崇。","自可威邻国，何劳骋战功。"],"title":"吴宫教战"}
