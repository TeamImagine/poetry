{"author":"韩偓","id":32059,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一手携书一杖筇，出门何处觅情通。","立谈禅客传心印，坐睡渔师著背蓬。","青布旗夸千日酒，白头浪吼半江风。","淮阴市里人相见，尽道途穷未必穷。"],"title":"江岸闲步"}
