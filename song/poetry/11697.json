{"author":"胡寅","id":11697,"strains":["平平仄○仄，平仄平仄仄。","平仄仄仄平，仄仄仄平仄。","○平仄仄仄，仄仄仄平仄。","平平仄平平，仄仄仄平仄。","平平平仄仄，仄仄仄○仄。","仄平○仄平，仄仄仄平仄。","仄平仄平仄，平仄仄平仄。","仄仄仄仄平，○仄仄仄仄。","仄平仄○平，仄○仄平仄。","平平仄仄仄，仄仄仄平仄。","仄仄○○平，平仄仄平仄。","平平仄仄仄，仄仄仄平仄。"],"paragraphs":["遐归获胜践，风日清广宙。","途𪩘意未阑，景绝愿初副。","回峦豁大壑，万古贮天漏。","无人识秋河，此地一源透。","镕银谁戏剧，𢭏玉供喷漱。","未知三峡桥，与此孰雄陋。","却来据盘石，云气满襟袖。","指顾组练军，汹涌出左右。","八元坐收功，独听九韶奏。","摧岩决涧手，笑我泫寒溜。","出入更回头，云水莽迷覆。","归瓶注小瀑，雪乳尚真鬭。"],"title":"观柳源瀑布"}
