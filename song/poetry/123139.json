{"author":"吴潜","id":123139,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["豢成凋郡力难任，雪上加霜两鬓侵。","四五更头猿鹤梦，数千里外鹡鸰心。","老来倍觉光阴促，休去方知意味深。","陶白邵诗消遣具，晚窗无事且微吟。"],"title":"岁晏无聊收叔氏讯"}
