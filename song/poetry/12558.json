{"author":"曹勋","id":12558,"strains":["仄平平仄平，平仄○平仄。","平平仄平仄，仄仄仄仄仄。","平平仄仄平，平仄仄平仄。","○平仄仄仄，平仄○仄仄。","仄仄○平○，仄仄仄仄仄。","平平仄平仄，平平平仄仄。","仄平仄仄○，平平仄平仄。"],"paragraphs":["我初游赤城，松竹空函丈。","师时奉诸佛，略不乏供养。","兹游再见之，谈笑益夷旷。","横披慰老眼，罂粟煎夜饷。","不以三生缘，遂作一指想。","新蕉展时雨，风銮鸣昼讲。","勉旃自爱重，公才定龙象。"],"title":"选上人素履精修仆先识于崇信岑寂之时重来见之作诗为赠"}
