{"author":"华岳","id":98987,"strains":["仄平仄仄仄平平，平仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["欲归未去两纷拏，何事回天力未加。","九牧谁为十羊主，百冠当念一人髽。","肘边有石心虽切，腰下无钱手谩叉。","千万有人逢伯乐，为言龙种尚盘车。"],"title":"悉事"}
