{"author":"王洋","id":251503,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["法海空门老伏波，婺源槐市病维摩。","道无同异要当尔，命有穷通可奈何。","两目再清张籍在，一经传子鳯毛多。","饱闻行业书乡社，得失功名付浩歌。"],"title":"与长老夜话出故人俞宋护书予至山之日俞书适至书中又相问讯感而赋诗二篇俞郊居婺源草堂蔬圃教子读书乡人重之闻近苦目疾殊可念  其二"}
