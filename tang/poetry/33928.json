{"author":"徐夤","id":33928,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高卧东林最上方，水声山翠剔愁肠。","白云送雨笼僧阁，黄叶随风入客堂。","终去四明成大道，暂从双鬓许秋霜。","披缁学佛应无分，鹤氅谈空亦不妨。"],"title":"山寺寓居"}
