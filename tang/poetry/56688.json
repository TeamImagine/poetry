{"author":"韦应物","id":56688,"strains":["平平仄平仄，平○仄平平。","仄平平平仄，平仄平平平。","仄平仄平仄，仄仄平平○。","仄仄仄平仄，平仄仄仄仄。","平仄平平○，平仄仄仄平。","仄平仄仄仄，仄仄平仄平。","仄仄○平仄，平仄仄平平。","仄平仄平仄，平平仄平○。","平仄仄平仄，仄平平仄平。","仄平平仄仄，平仄平平○。"],"paragraphs":["高词弃浮靡，贞行表乡闾。","未真南宫拜，聊偃东山居。","大藩本多事，日与文章疏。","每一睹之子，高咏遂起予。","宵昼方连燕，烦吝亦顿祛。","格言雅诲阙，善谑矜数余。","久跼思游旷，穷惨遇阳舒。","虎丘惬登眺，吴门怅踌躇。","方此恋携手，岂云还旧墟。","告诸吴子弟，文学为何如。"],"title":"赠丘员外二首 一"}
