{"author":"丘葵","id":162501,"strains":["仄平仄仄仄平平，平仄仄平平仄平。","仄仄平平平仄仄，平平仄仄仄平平。","仄平仄仄平仄仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["一裘一葛一纶巾，包裹父生师教身。","不见分毫裨世界，空遗八十有年人。","老无闻道安可死，间得读书惟一贫。","四万八千毛孔里，从头看得总皆仁。"],"title":"八十"}
