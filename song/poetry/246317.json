{"author":"吕本中","id":246317,"strains":["平仄○平仄仄平，仄仄平平平仄平。","平仄○平仄仄仄，平平仄仄平仄仄。","仄○平仄仄平平，仄仄平平○○仄。","平平○仄平仄平，○平仄仄平仄○。","仄平仄仄仄平仄，平仄仄仄○平平。","平平平仄仄平仄，仄仄仄○平仄仄。","平平○仄○平平，平仄平平仄平仄。"],"paragraphs":["尊酒相逢十载前，绿发红颜俱少年。","尊酒相逢十载后，皮黄肉皱俱白首。","叔如鸿鹄但高飞，侄似麕鼯更深走。","南来行李初一逢，长安旧第冰雪中。","闭门不识故人面，豪气直欲轻元龙。","平生为道不为食，少小所期皆目撃。","何时相就过江南，同访曾游旧泉石。"],"title":"京师赠大有叔"}
