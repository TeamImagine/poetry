{"author":"程俱","id":235728,"strains":["仄仄平平仄仄平，平平仄仄仄平平。","仄仄平仄平平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["兀坐空哦服九华，衰颓深觉负黄花。","但令无事长相见，敢叹百年生有涯。","雉堞晓登千嶂抱，縠波秋净一溪斜。","归来更展新诗卷，醉墨淋漓似老鸦。"],"title":"戊午岁九日复与叔问登城楼再用前韵作"}
