{"author":"徐鹿卿","id":117646,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["文星照耀大江滨，春色无边上藻芹。","千载鲁宫覃美化，百年洛学嗣清芬。","但同南国歌申伯，敢效东坡寿卯君。","谁谓广文官舍冷，眼前突兀厦连云。"],"title":"寿冯宫教  其二"}
