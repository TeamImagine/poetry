{"author":"曹唐","id":29405,"strains":["平平仄仄仄平平，平仄仄平仄仄平。","平仄仄平平平仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["殷勤相送出天台，仙境那能却再来。","云液每归须强饮，玉书无事莫频开。","花当洞口应长在，水到人间定不回。","惆怅溪头从此别，碧山明月闭苍苔。"],"title":"仙子送刘阮出洞"}
