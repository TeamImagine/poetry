{"author":"张弋","id":94330,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["庐山解夏洪山去，自到山边叶已飘。","鸿雁影多怜塞近，交朋书少觉身遥。","屡游骑惯将军马，不饮还封道士瓢。","心忆清吟更岑寂，玉京谁与话寒宵。"],"title":"汉东郡斋夕坐"}
