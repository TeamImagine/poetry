{"author":"刘敞","id":175395,"strains":["平仄平平仄仄平，仄平平仄仄平平。","仄平仄仄平平仄，平仄仄平平仄平。","平仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["南极微阳中夜新，碧池风物晓来春。","鼓鼙似动鱼龙伏，旌旆不惊鸥鹭驯。","东阁于今待贤士，西曹不意吐车茵。","博阳气度平津学，虽贱犹堪颂得人。"],"title":"至日宴水上呕吐先醉上府公"}
