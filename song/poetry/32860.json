{"author":"陆游","id":32860,"strains":["仄平仄仄仄，平仄仄平仄。","仄仄仄仄平，仄仄平仄仄。","仄平仄平平，仄仄平○仄。","仄○仄仄平，仄仄仄仄仄。","平平仄仄仄，仄仄○平仄。","平平仄仄仄，平仄平仄仄。","平平○平仄，○仄仄仄仄。","仄平○仄平，仄仄仄仄仄。"],"paragraphs":["酒无独饮理，常恨欠佳客。","忽得我辈人，岂计晨与夕。","少年事虚名，岁月驹过隙。","自从老大来，一日亦可惜。","糟丘未易办，小计且千石。","頺然置万事，天地为幕帟。","人生如刀砺，磨尽要有日。","不须荷锸随，况问几两屐。"],"title":"酒无独饮理"}
