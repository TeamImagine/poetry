{"author":"张耒","id":216012,"strains":["平平平平仄平仄，平平平平仄仄仄。","平仄仄平平仄平，平平平平平仄平。","平平○平仄平仄，平仄平平仄平仄。","仄平仄仄平仄平，仄仄仄平平○平。"],"paragraphs":["群儿鞭笞学官府，翁怜痴儿傍笑侮。","翁出坐曹鞭复呵，贤于群儿能几何。","儿曹相鞭以为戏，翁怒鞭人血流地。","等为戏剧谁后先，我笑谓翁儿更贤。"],"title":"有感三首  其二"}
