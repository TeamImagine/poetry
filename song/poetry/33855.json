{"author":"陆游","id":33855,"strains":["平平仄平仄仄仄，平仄○平仄平仄。","仄仄平仄○仄仄仄平平，仄仄平仄平仄仄仄平仄。","平仄仄平平仄仄，仄平平平仄平仄。","仄平仄仄仄仄平，平仄平平仄平仄。","仄平仄平平仄平，仄仄平仄平平○。","平仄○平平○仄，平平仄仄仄○○。","平仄平平平仄仄，仄仄仄平平仄仄。","平平仄仄仄○平，仄仄仄平平仄仄。"],"paragraphs":["人生宦游亦不恶，无奈从来宦情薄。","既不能短衣射虎在南山，又不能鬬鸡走马宴平乐。","惟有钓船差易具，问君胡为不归去。","片云雨暗玉笥峰，斜日人争石旗渡。","渡头酒垆堪醉眠，白酒醇酽鲈鱼鲜。","菰米如珠炊正熟，莼羮似酪不论钱。","翁唱菱歌儿舞櫂，醉耳那知朝市闹。","城门几度送迎官，睡拥乱蓑呼未觉。"],"title":"长歌行"}
