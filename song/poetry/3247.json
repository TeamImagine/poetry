{"author":"陈与义","id":3247,"strains":["仄仄仄○○，仄仄仄仄平。","仄平仄仄平，仄仄仄平平。","仄○平仄平，仄仄○仄平。","仄平平平仄，平仄○平平。","仄仄仄○仄，仄平仄平○。","平平仄平仄，平仄仄仄平。","平仄仄仄仄，仄仄仄仄平。","仄平仄仄仄，仄仄平仄平。","平平仄平平，仄平仄平平。","平平仄○仄，仄仄仄平平。"],"paragraphs":["赤日可中庭，树影敛不开。","烛龙未肯忙，一步九徘徊。","梦中惊耳鸣，欲觉闻远雷。","屋山奇峰起，欹枕看云来。","变化信难料，转头失崔嵬。","虽然不成雨，风起亦快哉。","槐叶万背白，少振十日埃。","白团岂办此，掷去羞薄才。","蜻蜓泊墙阴，近人故多猜。","墙西岂更热，已去却飞回。"],"title":"夏日"}
