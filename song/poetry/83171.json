{"author":"陈文蔚","id":83171,"strains":["平平仄平仄，○平仄平仄。","仄平仄仄平，仄仄平平仄。","平平仄○平，仄仄平平仄。","仄平平仄平，平平平仄仄。","仄仄平仄平，仄仄平平仄。","仄平仄平仄，平○平仄仄。","平仄仄平平，仄仄平○仄。"],"paragraphs":["家家趁寒食，看花雒城里。","孰知我辈人，屐去登山齿。","千峰据其高，一览无余美。","小溪山下来，青烟林末起。","俯瞰阛阓居，总在尘埃底。","洒樽遽移下，诗兴良未已。","因念读书人，故事为重纪。"],"title":"寒食后一日赵国兴携具拉游清风峡登一览亭分韵赋诗以尘埃已逐双溪去为韵得已字"}
