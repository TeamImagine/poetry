{"author":"张祜（三）","id":46780,"strains":["仄仄○平○，平平仄仄平，平平平仄仄，仄仄仄○平。","仄仄平平仄，○平仄仄平。","平平平仄仄，平仄仄平平。","仄仄○平仄，平平仄仄平。","仄○平仄仄，平仄仄平○。","仄仄平平仄，平平仄仄平。","仄平平仄仄。","平仄仄平平。","仄仄○平仄，平平仄仄平。","平平○仄仄，仄仄仄○平。","仄仄平平仄，平平仄仄平。","平平平仄仄，平仄仄平平。","仄仄平○仄，○平仄仄平。","○平仄平仄，平○仄平平。"],"paragraphs":["日月中华正，星辰上国偏，经纶今四海，讨伐旧三边。","失道非无素，乘时不偶然。","安刘机在早，诛吕计须权。","礼乐胜残后，干戈止杀前。","未闻晁氏戮，初幸贾生缘。","善马来何利，穷兵去甚坚。","国雠因破虏。","民耗是求仙。","忍愤中郎节，残形太史编。","冲融当魏邴，腼衍自昭宣。","故老心徒切，先皇道益悬。","元成真渐地，哀少卒崩天。","七庙倾王莽，三公败董贤。","兴亡岂无诫，为看借秦篇。"],"title":"读《西汉书》十四韵"}
