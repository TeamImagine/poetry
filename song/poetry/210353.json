{"author":"杨亿","id":210353,"strains":["平仄平平仄，平平仄仄平。","仄平平仄仄，○仄仄平平。","平平平平仄，平平仄仄平。","平平平仄仄，平仄仄平平。","仄仄平平仄，平平仄○平。","平平○平仄，平仄仄平平。"],"paragraphs":["戎辂巡河右，天威詟鬼方。","五营开细柳，三令凛飞霜。","氛祲消千里，声名耀八荒。","灵旗风助顺，黄道日呈祥。","偃革边关静，回銮海县康。","欣陪从臣末，归跸奉高骧。"],"title":"奉和御制契丹出境将议回銮五言六韵诗"}
