{"author":"李新","id":222924,"strains":["仄平平平平仄仄，平平仄仄平仄仄。","平平仄○平仄平，平仄平平仄平仄。","○平平平仄平仄，仄仄平平仄平仄。","仄平○仄仄○仄，平仄平平平仄仄。"],"paragraphs":["紫骝萧萧车辘辘，为君掩泪歌别曲。","城头月堕钟鼓残，安得轮方马无足。","离灯荧荧向人冷，便是归来照孤影。","与君从此永相望，星在青天泉在井。"],"title":"送远曲"}
