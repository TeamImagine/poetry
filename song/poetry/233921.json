{"author":"王庭秀","id":233921,"strains":["平○仄○平，平仄○仄仄。","平平仄平仄，仄仄平平仄。","平○仄平仄，仄平仄平仄。","平平仄平仄，仄仄仄○仄。","仄仄平平平，平平平仄仄。","平平仄仄仄，平仄平○○。","仄仄平仄平，平平仄○仄。","平○仄平仄，平仄平平仄。","仄仄仄平平，平平仄平○。","平○仄平仄，平仄仄平仄。","仄仄平平平，平平仄平仄。","仄仄平仄仄，○仄平仄○。","○平平○仄，仄仄平仄仄。","平平平仄平，仄仄仄平○。","平平平仄仄，平仄仄平○。","平平仄○仄，仄仄平仄○。"],"paragraphs":["城中十顷湖，云水相演漾。","春风破冰谷，拍岸新流涨。","平铺鸭头绿，澹沲葡萄酿。","朱甍媚孤屿，梵宇丽相向。","万瓦生清晖，千花联锦帐。","晨曦照炯炯，芳气浮泱泱。","日暮姿态妍，烟霞渺空旷。","谁将水仙镜，聊借诗人仗。","卧护五羊城，追怀老诗将。","微吟示清野，鏖战得闲放。","变化无端倪，虚无落名状。","坐令湖上景，胜绝神宇王。","当时经行地，藻丽随屦杖。","斯人今则亡，物色亦摧丧。","它年牛马走，曾拜丈人行。","尘埃久漂泊，岁月成漫浪。"],"title":"同舍弟泛舟西湖登昼锦堂步至紫翠亭望懒堂景物怀故龙舒先生"}
