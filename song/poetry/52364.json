{"author":"释宝昙","id":52364,"strains":["仄仄平平仄仄平，平平平仄仄平平。","仄平平仄平平仄，平仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["病见春山四打围，茅檐华发只晖晖。","不愁书册无人语，强把杉枝为客挥。","意在未妨身更远，林疏自是月先归。","百年人物如公少，试问何缘道则肥。"],"title":"再韵谢晁郎中二首  其一"}
