{"author":"沈遘","id":185091,"strains":["仄仄○平平，平平仄平平。","平平仄仄平，平仄平仄平。","平平仄仄仄，平仄仄平○。","仄平仄○○，仄仄平仄平。","平平仄平○，平平仄平平。","平平仄平仄，仄仄平平平。","○平○平○，平仄平○平。","○仄○平平，平仄平○平。","仄仄平仄仄，仄仄仄仄平。","平仄仄○仄，平平仄平平。","平平仄平平，平仄平仄○。","平仄仄仄仄，平平仄仄平。","平○平仄平，仄仄○平平。"],"paragraphs":["渤海三神山，蓬莱隠嵯峨。","仙人桂叶舟，浮矣明月波。","惊尘不可到，飞鸟不能过。","世人但传闻，欲往为奈何。","胡然古荒王，甘心事欺𫍡。","于今祷祠迹，往往存山阿。","当时燕齐间，方士肩相摩。","遗俗颇沦胥，官不严禁诃。","子去为邑尹，施舍各有科。","兹实系教化，无宜反媕婀。","平生学诗书，仁术尝切磋。","毋曰百里小，民人岂不多。","谁当之武城，敢复闻弦歌。"],"title":"五言蓬莱山送徐仲微赴蓬莱令"}
