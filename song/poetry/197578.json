{"author":"苏辙","id":197578,"strains":["仄○平仄仄，仄仄平平○。","平仄仄平仄，平平仄仄○。","平平平仄仄，仄仄仄平平。","仄仄仄平仄，平○仄仄平。","仄平平仄仄，平仄仄平平。","仄仄平平○，平平仄仄平。","仄平○仄仄，平仄仄平平。","○仄平平仄，平平仄仄○。","仄平平仄○，仄仄仄平平。","仄仄○平仄，平平仄仄平。"],"paragraphs":["闸空非有碍，水静为谁兴。","开闭偶然异，喧豗自不胜。","渊停初镜净，势转忽云崩。","脱隘尚容与，投深益沸腾。","玉山纷破碎，陈马急侵陵。","挟版千钧重，浮舟万斛升。","岸摇将落木，鱼困或投罾。","汹涌曾谁止，萧条远欲凝。","力争知必折，少待亦何能。","一发临流笑，微言早服膺。"],"title":"放闸二首  其二"}
