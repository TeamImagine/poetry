{"author":"梅尧臣","id":57370,"strains":["仄仄平平仄，平○仄仄平。","仄平平仄仄，仄仄仄○平。","仄仄平平仄，平平仄仄平。","平平仄平仄，仄仄仄平平。","仄仄○平仄，平平仄仄平。","平平○仄仄，○仄仄平平。","仄○平平仄，平平仄仄○。","仄平平仄仄，平仄仄平平。","平仄平平仄，平平仄○○。","平平平仄仄，平仄仄平平。"],"paragraphs":["伯仲俱邦栋，朝廷倚以隆。","出为周九牧，入是汉三公。","岁易星辰转，天均雨露同。","威声满河北，事业出山东。","赋压临邛马，文高益部雄。","英灵当自伏，教化已先通。","彀骑花川隘，壶浆锦里空。","道途来笮马，都邑贵郫筒。","刀梦殊祥后，锋车急占中。","春江须爱赏，花凤在梧桐。"],"title":"送宋端明知成都"}
