{"author":"张元干","id":5734,"strains":["平平仄○平，仄仄仄仄仄。","仄平平平平，平仄仄仄仄。","仄平平仄平，仄仄仄仄仄。","仄○平仄仄，仄仄仄平仄。","平○仄仄仄，仄仄平平仄。","仄仄仄平仄，仄平平仄仄。","仄仄○平平，平平○仄仄。","仄平平仄平，平仄○平仄。","仄仄仄仄仄，仄平仄平仄。","仄平平平平，仄仄平仄仄。","仄○○仄平，平仄仄平仄。","仄平仄仄平，仄仄仄仄仄。","平平平仄平，仄仄仄平仄。","○仄○平平，仄○平平仄。","仄平平平平，仄仄平仄仄。","平平仄平仄，仄仄平仄仄。"],"paragraphs":["天骄毒中原，国势苦日削。","一为虚声摇，颠沛几失脚。","翠华栖海隅，此戏亦太虐。","忽闻哀痛诏，迸泪向寥寞。","何当速悔祸，四海安耕凿。","乃者浙西帅，望风先即却。","坐令临安城，开关犹白著。","只今锋镝余，冤鬼号冥漠。","赏罚二大柄，倒持示微弱。","岂无英雄人，戴宋心未薄。","有如沈使君，忠义等筹略。","始终誓复仇，志愿久已确。","浮家来水村，避乱畏矰缴。","行矣收功名，远过麒麟阁。","气投平生欢，事付今夕噱。","吾衰世无用，鼓勇徒矍铄。"],"title":"过白彪访沈次律有感十六韵"}
