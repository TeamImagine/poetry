{"author":"魏了翁","id":102932,"strains":["平平平平仄平仄，仄仄○平仄平仄。","仄平平仄平平平，仄○平仄平平平。","仄平平平仄平仄，○仄平平仄平仄。","仄仄平平○仄平，平平仄○平平平。","仄平平仄仄○仄，仄仄平平仄平仄。","仄○仄仄平仄平，仄平仄仄平平平。","仄平平仄平平仄，仄仄平平仄平仄。","平平仄仄仄平○，平平仄仄平平平。","平○平平仄平仄，平仄平平仄平仄。","平平仄仄仄平平，平○○平仄仄○。","仄平平仄平仄仄，仄仄仄平仄平仄。","平平仄仄仄平○，平平仄仄平平平。","平平○仄仄，仄仄仄平○。","平仄平，平平平。"],"paragraphs":["金街隆隆晓钟动，倚马禁门续残梦。","梦惊风雨摇江霏，恍如秋浦哦诗时。","觉来丝丝理前绪，犹记平塍蟹鱼句。","是日江风吹倒山，船头白浪高黏天。","两家儿女揽衣出，草草杯盘作生日。","自从幞被趋帝京，二年不见波涛惊。","不知风色今安否，但见朝朝侍明主。","银鞍白马上晴空，鸣鞘戒仗天无风。","朝回为君庆初度，才上心来到秋浦。","君今去作什邡侯，归兴如山不可留。","只虞江上风色恶，不似帝城镇懽乐。","高楼大第插云霓，烟花眩眼明春晖。","吾侪且可饮，勿问尚书期。","为我歌，毋庸归。"],"title":"杨仲博生日"}
