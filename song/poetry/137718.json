{"author":"贾似道","id":137718,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["温温玉立绿阴中，不犯芳菲逐万红。","折尽长淮多暇日，簪联四座足春风。","应如庆历梅花瑞，况有昌黎属句工。","问得君王乞身去，移根栽傍曲栏东。"],"title":"芍药  其二"}
