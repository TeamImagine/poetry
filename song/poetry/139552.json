{"author":"陈著","id":139552,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["幕府新开紫气临，红莲绿水照初心。","宦游受用家庭训，公退寻盟湖海吟。","傍塔山居真吏隠，酌碑潭饮当官箴。","自矜出谷儿嬉老，一面春风得最深。"],"title":"似郑宗平"}
