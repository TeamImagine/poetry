{"author":"李之仪","id":205645,"strains":["仄仄仄○仄，仄仄仄仄平。","仄○仄平平，仄平仄○平。","平平仄仄仄，仄仄仄仄平。","仄仄仄平平，仄平○仄平。","仄平仄仄仄，平仄○平平。","平○仄仄仄，○仄仄平平。","平平○仄平，仄仄平仄平。","平仄仄平○，仄仄平平平。","平仄仄仄仄，仄○○平平。","平○仄仄平，仄仄平平平。"],"paragraphs":["早饮欲过午，感此去路遥。","解衣酒家床，主人喜相招。","逡巡出饾饤，劝我饮一瓢。","举手谢殷勤，宿酲犹未消。","报言雪满野，征辔相无聊。","何如酩酊去，更可忘今朝。","年来颇解官，径欲随所邀。","端愧五浆期，未觉群心摇。","偷薄日益窘，妙论轻鸿毛。","何当受一廛，醉倒同渔樵。"],"title":"三家店主人劝饮"}
