{"author":"韩元吉","id":29409,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乌鹊无声夜向阑，空庭插竹巧谁看。","长生殿里金钗暖，百子池边五缕寒。","梦破清风吹雨脚，醉余新月上林端。","闲来不辨论时节，賸喜秋花共夕餐。"],"title":"七夕亚之置酒再用前韵"}
