{"author":"赵汝腾","id":130234,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄仄平仄仄平。","仄仄仄平平仄仄，仄平仄仄仄平平。"],"paragraphs":["涌泉亭畔坐蒙茸，手指三江抚万松。","石鼓生云深有意，珠骊吐水密无踪。","禽声人语同时乐，林影日华相映重。","邂逅一樽开笑口，菊萸犹笑不从容。"],"title":"涌泉亭"}
