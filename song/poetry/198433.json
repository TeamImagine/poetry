{"author":"苏辙","id":198433,"strains":["平平仄○仄，仄仄仄平仄。","平仄仄平平，平仄仄平仄。","平平平平仄，平仄仄○仄。","仄平仄仄仄，平仄仄平仄。","仄仄平平平，平○仄平仄。","平平仄仄仄，平平仄仄仄。","仄仄仄平平，○平仄平仄。","仄平仄仄仄，仄仄仄平仄。","平平仄○○，平仄仄平仄。","仄仄平仄平，仄仄仄平仄。","平○仄仄仄，平平仄仄仄。","仄仄仄仄仄，平仄○仄仄。","平平仄仄仄，平仄仄○仄。","平平○仄平，仄仄平○仄。"],"paragraphs":["阳淫不收敛，半岁苦常燠。","禾黍饲蝗螟，粳稻委平陆。","民饥强扶耒，秋晚麦当宿。","闵然候一雨，霜落水泉缩。","荟蔚山朝隮，滂沱雨翻渎。","经旬势益暴，方冬岁愈蹙。","半夜发春雷，中天转车毂。","老夫睡不寐，稚子起惊哭。","平明视中庭，松菊半摧秃。","潜发枯草萌，乱起蛰虫伏。","薪槱不出市，晨炊午未熟。","首种不入土，春饷难满腹。","书生信古语，洪范有遗牍。","时无中垒君，此意谁当告。"],"title":"立冬闻雷"}
