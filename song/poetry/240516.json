{"author":"周紫芝","id":240516,"strains":["仄○平○平，平仄仄平○。","平平仄平仄，平仄平仄仄。","平平仄仄仄，仄○仄平仄。","仄仄平仄平，仄仄仄○仄。","平○仄平仄，平仄仄平仄。","仄平平仄平，平平仄平仄。","仄仄仄○平，仄仄○仄仄。","仄平仄平平，仄仄仄平仄。","仄仄平仄平，平仄平仄仄。","平平仄仄平，仄仄平仄仄。","平○仄平平，仄仄平仄仄。","仄平○平平，平仄仄仄仄。"],"paragraphs":["倚空山崭岩，平地石龃龉。","修途绕危磴，千里无寸土。","山高不见日，雾重自成雨。","入壁天始明，出壁日过午。","青苍断崖谷，开豁见天宇。","稻田棋局方，梯山种禾黍。","道傍两三家，稍稍闻笑语。","始知在人寰，邂逅得徒旅。","倦仆饥欲啼，游子欢自许。","携孥老一廛，白髪无处所。","何当把春犁，望月耕陇亩。","闭门了残年，危磴不复取。"],"title":"出石壁"}
