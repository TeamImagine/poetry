{"author":"李石","id":20297,"strains":["平○仄仄平，仄仄仄仄仄。","仄平仄仄仄，仄仄仄平仄。","平平仄○平，仄仄平仄仄。","平仄平仄仄，仄○仄平仄。","平平仄○仄，平仄仄平仄。","平平仄○平，仄仄平仄仄。","仄平仄平平，仄仄仄仄仄。","平平仄平仄，平仄平仄仄。","平平仄平平，仄仄仄仄仄。","平仄仄平平，仄平仄平仄。"],"paragraphs":["清和气始交，候火未可炽。","雨师偶失职，焰焰使人畏。","东湖冷如冰，舍此谁止沸。","猊吻呀不吐，浊泥点枯翠。","农田不难料，焦灼凛生意。","西南有重屯，百万方振臂。","自今数秋成，一饱傥可冀。","蛟龙卧慵懒，朱鸟夸羽翅。","吾生老文园，肺渴不自慰。","安得挽天河，并为洗兵气。"],"title":"忧旱"}
