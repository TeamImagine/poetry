{"author":"谢慥","id":209233,"strains":["仄平仄仄平○平，仄平仄仄平仄平。","仄平仄仄平平仄，平平平仄平○平。","仄○仄平平，仄仄平平平。","平平仄仄仄仄平，平平仄仄平平○。","平平○仄平仄○，仄仄平平平仄○。","仄仄平平平仄平，仄○仄仄平平平。","仄平仄仄平平○，平平仄仄平平平。","仄平平仄平平平，平平平仄平平平。","仄平仄仄仄平○，平○仄仄平仄平。","仄仄○仄平平平，仄仄仄仄平平平。","仄○仄仄平仄平，仄仄平仄平○平。","仄平仄平仄平平，仄平平仄仄仄○○○。"],"paragraphs":["越山岝{山/客}凌苍穹，北山独秀夸卧龙。","集贤学士辞青琐，高牙新拥千骑雄。","昼看卧龙峰，夕隠蓬莱宫。","双旌倒影射日红，心闲不厌来山中。","排虚屏障环四封，翠积琉璃千万重。","乍见烟霞西复东，倏听海鼓鸣冬冬。","照湖一望光悠溶，寒波百里秋瞳眬。","茂林修竹交青葱，峥嵘楼阁疑天通。","使君况复气摩空，高吟万字才不穷。","醉倒犹索黄金锺，下笔凛凛生清风。","幸当圣世民俗丰，莫惜樽俎频雍容。","但忧政成被追锋，白云幽鸟不得长相从。"],"title":"送程给事知越州"}
