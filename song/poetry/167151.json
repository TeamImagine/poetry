{"author":"宋无","id":167151,"strains":["仄平仄平平○仄，仄平○平仄○仄。","平仄仄仄平平平，平平仄平仄平平。","平仄平仄○平平，仄平平仄平仄平。","平○仄仄平平平，仄平仄仄平平平。","平○仄仄平平仄，仄仄平平平仄仄。","平平仄仄平平仄，平平仄○仄平仄。","仄平平仄仄仄○，平仄平○平仄平。","平仄平，平平平。","平平平仄平仄平，○○仄仄○○○。","平仄平，平仄○。"],"paragraphs":["露华洗天天堕水，烛光烧云半空紫。","西施夜醉芙蓉洲，金丝玉簧咽清秋。","鼙鼓鞭月行春雷，洞房花梦酣不回。","宫中夜夜啼栖乌，美人日日歌吴歈。","吴王国破歌声绝，鬼火青荧生碧血。","千年坏冢耕狐兔，乌衔纸钱挂枯树。","髑髅无语满眼泥，曾见吴王歌舞时。","乌夜啼，啼为谁。","身前欢乐身后悲，空留瑟怨传相思。","乌夜啼，啼别离。"],"title":"乌夜啼"}
