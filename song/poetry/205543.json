{"author":"李之仪","id":205543,"strains":["仄平仄仄平，仄平○平平。","○平平平仄平仄，平○仄仄平平平。","仄平仄仄仄仄仄，平仄平仄平平平。","仄○○平仄仄仄，仄仄平仄○平平。","平平平平仄仄仄，○平平仄仄平平。","○平平仄仄仄仄，平平仄仄平平平。","平○仄仄仄仄○，平仄仄仄平平平。","平平仄仄仄平仄，仄○仄仄平平平。","平平平仄仄平仄，○仄仄仄平平平。","仄平仄平仄仄○，平平仄仄平平平。","仄仄平平仄平仄，仄仄仄仄○平平。","○平仄仄仄仄仄，仄○平仄平平平。","平平平仄平仄平仄，仄平仄○仄仄仄仄○。","平○仄平仄仄仄平仄，平平仄○平平平。"],"paragraphs":["酌君白玉杯，送君正黄梅。","长安风沙眯人眼，君行暂诣黄金台。","剧辛已老乐毅去，荆棘平地多龙媒。","九重深沉四海远，快便谁许参云雷。","黄金台高不易上，并州雄节几尘埃。","当时勋业皎白日，余风表表皆雄才。","龙睛豕腹实异相，肝膈上下罗琼瑰。","丹青万物大门婿，妙论尔汝无嫌猜。","同时舒卷一门盛，将见烈火生寒灰。","十年早飞不足叹，青云自此亨途开。","我暂追随极天末，有酒取醉长追陪。","离亭雨足绿蔽眼，健帆危挂寒风催。","黄金台不知几千尺，劝君窣衣直上首莫回。","时和岁丰亦足被君赐，还须远过青山隈。"],"title":"送郑产庄"}
