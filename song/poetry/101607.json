{"author":"赵抃","id":101607,"strains":["平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["田原多稼才丰日，橘柚逢霜正熟初。","鉴水烟波乘兴远，兰舟风月助吟余。","安知贺老惟修道，未必羲之祗嗜书。","谁道蓬莱宫尚小，玉皇香案吏来居。"],"title":"次韵郡斋即事二首  其二"}
