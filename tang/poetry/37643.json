{"author":"谭用之","id":37643,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄仄平平仄平。"],"paragraphs":["江上阴云锁梦魂，江边深夜舞刘琨。","秋风万里芙蓉国，暮雨千家薜荔村。","乡思不堪悲橘柚，旅游谁肯重王孙。","渔人相见不相问，长笛一声归岛门。"],"title":"秋宿湘江遇雨"}
