{"author":"李正民","id":242238,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。"],"paragraphs":["紫陌同寻上苑春，升沉荣谢事难论。","时危重叹青毡失，老去空惊白髪新。","共待声名继裴马，更崇风义比雷陈。","自惭持橐终无补，拟乞麾符寂寞滨。"],"title":"次韵汪汝直同年"}
