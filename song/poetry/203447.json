{"author":"孔平仲","id":203447,"strains":["○平仄仄仄，仄仄仄平平。","平平仄仄仄，平仄仄平平。","仄平○仄仄，平仄仄仄平。","平平仄平仄，平平仄仄仄。","仄平仄平仄，仄仄仄仄仄。","平平仄平仄，仄仄平平○。"],"paragraphs":["空城夜已寂，一雁度云端。","汀洲亦可止，何不怯霜寒。","岂非防暗祸，惊矫失自安。","孤音诉明月，天高路漫漫。","以鹑置怀袖，比汝乏羽翰。","蒙恩傍温暖，岂念宵征难。"],"title":"孤雁"}
