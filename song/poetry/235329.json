{"author":"程俱","id":235329,"strains":["平仄仄○仄，平平仄平平。","平○仄仄平，仄平仄平○。","仄仄平仄仄，平平仄平平。","仄平平平○，仄仄仄仄○。","仄仄平仄仄，平平○仄平。"],"paragraphs":["蓬藋没三径，藤蔂上瓜庐。","时闻步屧声，款关问何如。","定坐无杂语，文章较精粗。","马融辞东观，抗脏与世疏。","顾此穷巷士，华颠空著书。"],"title":"秋夜写怀呈常所往来诸公兼寄吴兴江仲嘉八首  其二"}
