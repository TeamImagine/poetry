{"author":"岑参","id":57485,"strains":["平仄平○仄，平平仄仄平。","平平○仄仄，平仄仄平平。","○仄○平仄，平平仄仄平。","平平○仄仄，平仄仄平平。","仄仄平平仄，○平○仄平。","仄平○仄仄，仄仄仄平平。"],"paragraphs":["亭晚人将别，池凉酒未酣。","关门劳夕梦，仙掌引归骖。","荷叶藏鱼艇，藤花罥客簪。","残云收夏暑，新雨带秋岚。","失路情无适，离怀思不堪。","赖兹庭户里，别有小江潭。"],"title":"六月三十日水亭送华阴王少府还县"}
