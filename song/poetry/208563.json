{"author":"吕南公","id":208563,"strains":["仄○仄平仄，仄平○仄平。","仄平仄平平，平仄平仄平。","仄仄仄平仄，平平仄平平。","仄○仄仄平，仄仄平仄平。","仄仄仄仄仄，仄○平仄平。","平平仄平平，仄仄仄仄平。","仄仄仄仄仄，平平仄平平。","仄平仄平○，平仄平平平。","仄仄仄仄仄，平平仄平平。","平○仄仄平，○仄平平平。"],"paragraphs":["忽过乱峰曲，隔林闻水声。","止车问樵夫，知是飞瀑鸣。","下步入幽径，萧然觅澎渹。","仰看百尺崖，倒泻霜雪明。","乍近骨肉健，久留毛发惊。","疑身是雷仙，满耳鼓不停。","六月地赤渴，平川露干汀。","此源一何长，奔注常淫盈。","利泽固不浅，邦人昧嗟矜。","徒闻晏豫时，相与怜凄清。"],"title":"麻姑山诗 至瀑布崖前"}
