{"author":"韦骧","id":190311,"strains":["平仄平平平仄仄，仄平仄仄仄平平。","平仄仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["天子需贤虑逸遗，诏书间岁出丹墀。","嗟予衮衮成无状，羡子飘飘正得时。","能将必先期敌胜，善占当自照心疑。","相将岐路青云近，莫厌萧条更下帷。"],"title":"闻诏寄鲁成之兄弟"}
