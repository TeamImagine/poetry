{"author":"车柬","id":143164,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["才说升真意豁然，此行却喜结仙缘。","步穿空翠云生脚，仰看飞流雪满肩。","控鹤不来春寂寂，卧龙无底月娟娟。","飘然便作乘风想，不待丹成到九天。"],"title":"宿冲佑观"}
