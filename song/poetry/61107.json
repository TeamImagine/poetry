{"author":"许及之","id":61107,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["传闻有约过包山，节遇天祺得暂闲。","便有啼鶑迎柳外，不妨飞蝶导花间。","东吴壮观随潮长，西洛风光指日还。","独恨微臣无补报，勋名分寸盍跻攀。"],"title":"同寮约过包山因问讯玉津牡丹再次韵呈子仪侍郎"}
