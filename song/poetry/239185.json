{"author":"孙觌","id":239185,"strains":["平平仄平仄，仄仄平仄平。","仄○仄平仄，仄仄仄平平。","○平仄平仄，仄仄平平平。","平仄平仄仄，仄仄平平平。","仄平平平仄，仄仄仄仄平。","平平仄平仄，仄平仄平平。"],"paragraphs":["群魔起为祟，百堵掀作灰。","那闻五花叶，但见一莓苔。","将军道南宅，万础蟠金堆。","天瑞黄鹤下，地涌青莲开。","老仙逃僧去，大士问疾来。","龙天拥猊坐，百蛮奋春雷。"],"title":"都统刘侯筑新第不居供佛其中号布金庵遣骑入泉南迎山老主之"}
