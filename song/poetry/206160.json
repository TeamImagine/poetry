{"author":"黄庭坚","id":206160,"strains":["平平仄仄平，平仄平仄仄。","仄平仄平仄，仄仄仄平仄。","仄平平仄仄，平仄○仄仄。","平仄平仄平，○平平仄仄。","仄○平仄平，仄仄平仄仄。","○平仄仄仄，仄仄仄○仄。","平平仄仄仄，平仄平○仄。","仄平仄平平，仄仄仄平仄。","仄平仄○仄，仄仄仄仄仄。","仄平仄仄仄，仄仄仄平仄。","仄仄仄平仄，仄平仄平仄。","平平○平仄，仄仄平仄仄。"],"paragraphs":["西风挽不来，残暑推不去。","出门厌靴帽，税驾喜巾屦。","道山邻日月，清樾深牖户。","同舍多望郎，闲官无窘步。","少监岩壑姿，宿昔廊庙具。","行趋补衮职，黼黻我王度。","归休饮热客，觞豆愆调护。","浩然养灵根，勿药有神助。","寄声旧僚属，训诂及匕箸。","尚怜费谏纸，玉唾洒新句。","北焙碾玄璧，谷帘煮甘露。","何时临书几，剥芡谈至暮。"],"title":"和答外舅孙莘老"}
