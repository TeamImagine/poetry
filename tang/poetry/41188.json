{"author":"贯休","id":41188,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["支公放鹤情相似，范泰论交趣不同。","有念尽为烦恼相，无私方称水晶宫。","香焚薝卜诸峰晓，珠掐金刚万境空。","若买山资言不及，恒河沙劫用无穷。"],"title":"山居诗二十四首 二十四"}
