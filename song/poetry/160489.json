{"author":"黄庚","id":160489,"strains":["平仄平平仄仄平，平平平仄仄平平。","仄平平仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["祇说清谈晋业虚，兰亭之乐后来无。","一时人物已陈迹，千古山林空画图。","钟带夕阳来远寺，碑和春雨卧平芜。","昭陵玉匣犹难保，笔意从谁认鼠须。"],"title":"兰亭会饮观晋帖"}
