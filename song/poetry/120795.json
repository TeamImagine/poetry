{"author":"毛珝","id":120795,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["关心岁月似惊波，少日无成奈老何。","别久帝京知事少，住长客舍识人多。","典衣酤酒杯难满，借壁题诗字易磨。","早信出门无遇合，故山只合守樵柯。"],"title":"关心"}
