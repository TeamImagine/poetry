{"author":"王伯淮","id":17352,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["九锁松门夜不关，蓬莱分境到尘寰。","仙风鹤驾来天表，白昼云旗下世间。","古洞得泉消俗病，名山有药驻童颜。","何当常对先生面，愿借飞凫日往还。"],"title":"呈德厚宫主先生"}
