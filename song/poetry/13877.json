{"author":"宋祁","id":13877,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["祖帟难留十里筵，亭皋衰柳但长烟。","班骓不及来时路，黄鹄空惊去后弦。","曾是松心同岁晚，怒无梅信发春前。","南楼漫作凭高计，望尽天涯更有天。"],"title":"送客不及"}
