{"author":"方岳","id":127588,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["暖酣翠袖倚清妍，露洗轻红待举鞭。","娇懒不知春二月，风流堪聘晋诸贤。","天生富贵家何在，花有神仙谱未编。","谁锁二乔深院落，只将愁思过年年。"],"title":"次韵海棠  其一"}
