{"author":"张蕴","id":133383,"strains":["平仄平平仄，平仄仄平仄。","平仄仄平平，平平仄平仄。","○仄平平平，平平仄○仄。","平○平○平，仄平仄平仄。","平○仄仄平，平仄仄平仄。","仄○仄平平，平平仄○仄。","○○仄仄○，平○仄平仄。","仄仄仄○平，仄仄平平仄。","平平平仄平，仄仄仄仄仄。"],"paragraphs":["今夕知何夕，吾意亦良适。","明月满船蓬，清风动帷席。","过雨前溪浑，停云半空白。","衰荷无娇红，老梧有枯碧。","频更烛对棋，仍把酒浇石。","岁行变暄凉，朋情慨离索。","相思日以长，孤吟夜方寂。","露下客衣单，草际萤光奕。","年年修玩心，一醉不得惜。"],"title":"溪上"}
