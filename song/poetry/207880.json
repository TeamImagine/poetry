{"author":"黄庭坚","id":207880,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["浮蛆琰琰动春醅，张仲临津许鲙材。","盐豉欲催莼菜熟，霜鳞未贯柳条来。","日晴鱼网应曾晒，风软河冰必暂开。","莫误晓窗占食指，仍须持取报章回。"],"title":"张仲谟许送河鲤未至戏督以诗"}
