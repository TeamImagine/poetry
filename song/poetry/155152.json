{"author":"邓剡","id":155152,"strains":["仄平仄平平，仄仄平仄仄仄。","仄平○仄平，仄仄○平仄。","仄平仄平仄，平仄仄仄仄。","平平平仄平，平仄仄仄仄。","仄仄平仄○，平仄仄仄仄。","仄仄○仄平，平○仄平仄。","仄仄仄平○，？仄仄平仄。","平平○仄仄，○仄仄平仄。","平平平仄平，仄仄仄平仄。","仄仄仄平平，仄平平仄仄。","仄平平平仄，仄○平仄仄。","平仄○仄平，仄仄平仄仄。","平平仄平仄，仄平仄平仄。","仄平仄仄平，平仄平平仄。","平平仄平仄，仄仄仄平仄。","仄平○仄平，仄仄平仄仄。","平○仄平仄，仄仄平仄仄。","仄平仄平仄，仄仄○平仄。","平平○平○，仄平仄平仄。","平平平平平，平平仄平仄。"],"paragraphs":["忆公泪悬河，九地无此事泻。","想公骑赤龙，请命苍梧野。","世人醉生死，翻笑独醒者。","焉知千载英，精爽皎不夜。","义士无废兴，时运有代谢。","念昔丧乱初，公骑使君马。","奋袂起勤王，忼慨泪盈把。","须臾三万众，如自九天下。","灯棋书檄交，笑语杂悲咤。","捧土障洪河，一绳维大厦。","至哉朝宗性，百折终不舍。","身北冠自南，血碧心肯化。","颜钩凛忠劲，杜诗蔚骚雅。","晋阳骨肉冤，东市刀兵解。","精诚揭天日，气魄动夷夏。","丈夫如此何，一死尤足怕。","田横老宾客，白发余息假。","有时梦岩电，意悟当飘洒。","非无中丞传，杀青自谁写。","魂归哀江南，千秋俎乡社。"],"title":"挽文文山"}
