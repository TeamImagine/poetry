{"author":"刘弇","id":209721,"strains":["平平仄平仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["中庭熨泠事多违，像设俄惊穗作帏。","风雨夜花连子失，铅黄朝镜觉鸾非。","一篇潘赋空赍恨，数鼓庄盆未息机。","俯仰便成今昔异，瓶银簪玉意何归。"],"title":"邓县君挽辞二首  其二"}
