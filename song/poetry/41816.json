{"author":"陆游","id":41816,"strains":["仄仄仄平平，仄平仄平平。","仄仄仄仄平，仄○仄○平。","平平仄仄仄，平仄○平平。","○仄仄仄仄，平平仄平平。","仄仄仄平平，仄平○仄平。","仄○仄平平，仄仄仄平平。","平仄仄仄○，仄仄仄○平。","仄平仄仄平，平平仄平○。"],"paragraphs":["上世本为农，辍耕业诗书。","我少学不成，固应返其初。","冥冥不自揣，乡校参群居。","中岁偶拔擢，清班久趑趄。","典奏入南宫，细书长石渠。","及其乞身归，旧业已丘墟。","衰疾或小间，力尚给荷锄。","寄声谢故人，毋为笑迂疏。"],"title":"幽居记今昔事十首以诗书从宿好林园无俗情为韵  其二"}
