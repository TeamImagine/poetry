{"author":"晁补之","id":214306,"strains":["○平仄仄仄，平平仄○平。","仄仄平平平，仄平仄○平。","平平平仄仄，仄仄平仄平。","仄仄仄仄仄，仄平仄平平。","平平仄○仄，仄仄○平平。"],"paragraphs":["庭前两古柏，凌霄灿其英。","问此谁荣枯，雪霜见其情。","荣枯何足计，有酒还自倾。","熟寐暂展转，觉来一蝉鸣。","归休但如此，便足了平生。"],"title":"饮酒二十首同苏翰林先生次韵追和陶渊明  其七"}
