{"author":"苏辙","id":197887,"strains":["平平平仄仄，平仄仄○仄。","仄平仄仄仄，仄仄仄仄仄。","平平仄平平，仄仄仄仄仄。","平○仄平平，○仄仄仄仄。","平仄仄仄平，仄仄仄平仄。","平平仄仄○，仄仄仄仄仄。","平平仄平平，仄仄仄○仄。","仄平平仄平，仄仄平平仄。","仄平仄平平，仄仄仄○仄。","仄平平仄○，仄仄○平○。"],"paragraphs":["人生逾四十，朝日已过午。","一违少壮乐，日迫老病苦。","丹心变为灰，白发粲可数。","惟当理鉏耰，教子蓺稷黍。","谁令触网罗，展转在荆楚。","平生手足亲，但作十日语。","朝游隔提携，夜卧困烝煮。","未歌棠棣诗，已治刍灵祖。","士生际风云，富贵若骑虎。","奈何贫贱中，所欲空龃龉。"],"title":"次韵子瞻端午日与迟适远三子出游"}
