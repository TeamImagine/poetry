{"author":"白居易","id":16352,"strains":["○平平仄仄，平平平仄仄。","仄平平仄仄，平仄平平仄。","仄○平平○，○仄平仄仄。","仄平平仄平，○平仄平仄。","平平仄仄仄，平○仄仄仄。","仄仄仄仄平，平平○仄仄。"],"paragraphs":["留春春不住，春归人寂寞。","厌风风不定，风起花萧索。","既兴风前叹，重命花下酌。","劝君尝绿醅，教人拾红萼。","桃飘火焰焰，梨堕雪漠漠。","独有病眼花，春风吹不落。"],"title":"落花"}
