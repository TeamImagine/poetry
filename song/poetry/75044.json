{"author":"赵蕃","id":75044,"strains":["平仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["家世风流翰墨林，政和佛祖务传心。","浮辞肯作齐梁体，古调直谐韶濩音。","入社敢期陪唱属，赠言从此得参寻。","惠然更辱高轩过，不问春溪绿涨深。"],"title":"曾郢州携和诗见过次韵谢之"}
