{"author":"李之仪","id":205282,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["涔涔梅雨涨江滨，耿耿僧房借钵人。","秀色惊回随念到，孤怀赢得暂时新。","何妨一笑空诸有，更觉三摩浄六尘。","忧患年来倍伤感，送君衰泪不容贫。"],"title":"再次韵奉送禹钦且坚再来之约  其一"}
