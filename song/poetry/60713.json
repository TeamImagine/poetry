{"author":"许及之","id":60713,"strains":["仄平仄平仄平仄，平仄平平仄平仄。","仄平仄平平仄仄，平仄仄平平仄仄。","仄平仄仄仄平平，仄仄平平仄平仄。","○平○仄平○平，平仄平平平仄仄。","仄平仄仄仄平平，仄仄平○仄平仄。","平平○仄平仄○，仄仄平○平仄仄。","仄平平仄仄平○，仄仄仄平平仄仄。","平平仄仄仄仄仄，平仄平平平仄仄。","仄○仄仄仄平平，仄平仄仄平平仄。","平仄平○平仄仄，平仄仄仄○○仄。"],"paragraphs":["赋花必花指喻指，花若堪谀亦堪毁。","转庵赋梅工赋影，祇竟吕刑元是甫。","节逄五日赋榴花，拟别甘酸亦良苦。","犹之论画先论形，形似丹青谁不使。","岂知雪里有芭蕉，满壁沧溟本非水。","方皋相马群自空，梓匠挥斤风即矩。","续弦何处觅鸾胶，起死底须求凤髓。","榴花可玩不可食，昌{蜀欠}无甜人自喜。","肯将粉泪匹红巾，眼高一世坡仙取。","花事方殷催结局，还许殿后吟些子。"],"title":"再次转庵催结局韵"}
