{"author":"黄文雷","id":144411,"strains":["仄仄仄仄仄，平平○平仄。","平平仄平仄，仄仄仄○平。","仄平仄平仄，仄仄平平平。","平平仄仄平，仄仄平平平。","○仄平仄仄，平平仄平平。","仄仄仄仄○，仄仄平仄仄。"],"paragraphs":["典午固薄德，南风扇群污。","痴儿各翻覆，血刃起相屠。","老羝作人语，海上生羊鱼。","山东二百州，白日栖群胡。","更擅年代足，文皇受乾符。","泰少否则长，岂亦天意欤。"],"title":"读史感兴  其三"}
