{"author":"员兴宗","id":21836,"strains":["平仄仄仄平，仄仄仄仄平。","仄仄仄仄平，仄仄平平平。","平平仄平仄，平仄平平平。","仄仄仄平平，仄仄○平平。","平平仄仄仄，平仄平平平。","平仄平仄○，仄仄○平平。","仄平仄仄仄，平平仄平平。","平仄仄仄仄，仄仄仄仄平。","仄仄仄仄平，仄仄平平平。","仄平仄仄仄，仄仄平平平。","仄仄仄仄仄，仄仄平平平。","平○仄平仄，仄仄平平○。","仄平平平仄，仄仄平平平。","仄？仄仄仄，平平仄平平。","仄仄仄仄平，平仄○平平。","平○○平平，平仄平仄平。"],"paragraphs":["山月照我形，水月澡我神。","对月泪已波，尚想亭之人。","高怀寓玄照，清晤逃时纷。","老我竟谁怜，岁月空峥嵘。","寒光注夜夜，琼树舒冥冥。","而子于是间，逸抱回天真。","我时走浩荡，乾坤渺虚营。","文字挂众陋，一纵不可循。","子起笑谓言，世念违红尘。","忘言亦忘默，第饮千杯醇。","藉我月下草，枕我亭边云。","游将蹑天去，寸步逶迤亲。","故人今何许，白日仍西倾。","悼往迹已迈，趋交意弥屯。","尚尔一径迷，烟草空亭亭。","何当三千秋，归鹤惊四邻。"],"title":"题山月水月二亭"}
