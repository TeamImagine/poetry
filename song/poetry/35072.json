{"author":"梅尧臣","id":35072,"strains":["仄○仄仄平，平仄仄○平。","仄仄○平仄，仄平平仄平。","○平仄平仄，平仄平平平。","仄平平仄平，仄仄平仄平。","平平○仄仄，仄仄仄平○。","仄平平仄仄，平仄仄仄平。","仄平平仄仄，仄仄平平平。","平平仄平仄，仄○平平平。","平仄仄仄仄，仄平○仄平。","仄仄仄○仄，仄仄仄仄平。","仄仄仄平仄，平仄仄○平。","仄平仄平仄，仄仄平平仄。","仄仄○仄仄，仄仄平仄平。","○○平仄平，仄仄平平○。","仄仄仄平仄，平仄仄仄平。","平平仄平○，仄仄平仄平。","○平仄平仄，仄仄平仄平。","平仄仄平仄，仄仄○仄平。","仄平仄平仄，仄仄平仄平。","平仄仄仄仄，仄平平仄平。"],"paragraphs":["我庭有素鸡，翎羽白如脂。","日所虑狂犬，未尝忧孽狸。","暝栖向檐隙，朝啄循阶基。","每先乌鸟鸣，不失风雨时。","虽吾囷廪薄，尚汝稻粱遗。","昨宵天气黑，阴物恣所窥。","潜来衔搏去，但觉声音悲。","开门俾驰救，已过墙东陲。","呵叱不敢食，夺然留在兹。","涌血被其颈，嗋呷气甚危。","皓臆变丹赤，霜翅两离披。","悯心欲之活，碎脑安能治。","委瘗从尔命，孰忍姜桂为。","犹看零落毛，荡漾随风吹。","念始托兹地，蒙幸信可知。","充庖岂云患，度日无苦饥。","如何遇凶兽，毒汝曾不疑。","斯事义虽小，得以深理推。","邓生赐山铸，未免终馁而。","人道尚乃尔，怆焉聊俛眉。"],"title":"伤白鸡"}
