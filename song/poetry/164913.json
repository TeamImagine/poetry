{"author":"谢翱","id":164913,"strains":["仄○平平，平平仄仄。","平平仄平，平仄仄仄。","仄仄平仄，仄平平平。","仄平平仄，仄仄仄平。","平仄平平，仄平仄仄。","仄仄平平，平平平仄。","平平仄仄，平○仄平。","仄仄仄仄，○仄平○。"],"paragraphs":["我操南音，爰{酉多}我酒。","风摧我裳，冰裂我手。","薄送于野，曷云同归。","自贻伊阻，不得奋飞。","持此盈觞，化为别泪。","昔也姬姜，今焉憔悴。","山高水远，无相见时。","各保玉体，将死为期。"],"title":"续琴操哀江南 我操南音四之三"}
