{"author":"潘良贵","id":8026,"strains":["平仄平平平仄平，仄平仄仄仄平平。","仄平仄仄仄仄仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["天与孤高花独新，世间草木信非伦。","影涵水月不受彩，气傲冰霜何待春。","冷淡自能驱俗客，风骚端合付幽人。","往来百匝堦除里，顿使心无一点尘。"],"title":"梅花  其一"}
