{"author":"萧立之","id":132173,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。"],"paragraphs":["混辟无穷运以刚，积阴打底有微阳。","驱驰道路年光晚，收拾身心意味长。","三日南风天不雨，一编周易鬓微霜。","乾坤只在梅花上，梅不能言心自香。"],"title":"至日次韵"}
