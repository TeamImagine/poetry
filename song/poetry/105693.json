{"author":"岳珂","id":105693,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["去年冬暮拜弓招，槐夏重承接画朝。","锡马敢期先雨露，冥鸿自愧点烟霄。","沙墀有路瞻唐表，瓦缶何堪溷舜韶。","归郡定应迟六月，却从故迹问凌歊。"],"title":"四月二十日被以郡事入奏之命再赋二首  其二"}
