{"author":"金厚载","id":24600,"strains":["仄仄仄平平，○○仄仄○。","仄平○仄仄，平仄仄平平。","仄仄平平仄，○○仄仄平。","平平平仄仄，仄仄仄平○。","仄仄平○仄，平平仄仄平。","平平平仄仄，仄仄仄平平。"],"paragraphs":["寂寂曙风生，迟迟散野轻。","露华摇有滴，林叶袅无声。","暗翦藂芳发，空传谷鸟鸣。","悠扬韶景静，澹荡霁烟横。","远水波澜息，荒郊草树荣。","吾君垂至化，万类共澄清。"],"title":"风不鸣条"}
