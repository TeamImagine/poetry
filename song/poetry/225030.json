{"author":"饶节","id":225030,"strains":["平平仄仄仄，平○仄平平。","平平仄仄仄，仄仄仄平平。","平仄仄平仄，○平仄仄平。","平平仄平仄，仄仄平仄平。","仄平仄仄仄，平平仄○平。","仄平仄仄平，平平仄平平。","仄仄平仄仄，仄仄平仄平。","仄○仄仄○，仄仄仄平平。","平仄仄仄仄，平仄仄仄平。","仄○仄平平，仄仄仄仄○。","仄○平平仄，仄仄○仄平。","仄平仄平仄，仄○仄仄平。","平仄平仄平，仄平平仄平。","仄平仄平平，仄平仄仄平。"],"paragraphs":["人生一涉世，波澜渺无穷。","凡儿似得计，兀兀自穷能。","惟有盛名下，颇招众嫉攻。","开关或延敌，政使臧亦凶。","古人故不尔，山泉养正蒙。","我非阮嗣宗，何时见阿戎。","濯濯春月柳，谡谡松下风。","似闻未著冠，笔力百夫雄。","余子窘不足，渠乃忌太丰。","比从道人游，警悟世谛中。","试观名斋意，已见应世工。","圣贤在方策，制行固不同。","惟有虚己游，万川同一东。","此名可书绅，愿言谨厥终。"],"title":"虚舟斋诗为王深叔作"}
