{"author":"李柘","id":172593,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["东西水去吼雷霆，左右山排剑戟陈。","天固无心开宇宙，地如有意限江闽。","榆关北辨夷兼夏，剑阁西分蜀与秦。","到底乾坤同一视，舟车何处不通津。"],"title":"分水岭"}
