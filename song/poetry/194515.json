{"author":"苏轼","id":194515,"strains":["○平平○仄平仄，○仄平平仄平仄。","平○平仄○仄平，仄仄仄平平仄仄。","平平仄平平仄仄，○仄仄○平仄仄。","○平仄仄仄平平，仄仄平平平仄仄。","仄平仄仄仄○仄，仄仄平○平仄仄。","平平○仄平仄平，仄仄仄平平仄仄。"],"paragraphs":["临皋亭中一危坐，三见清明改新火。","沟中枯木应笑人，钻斫不然谁似我。","黄州使君怜久病，分我五更红一朵。","从来破釜跃江鱼，只有清诗嘲饭颗。","起携蜡炬遶空室，欲事烹煎无一可。","为公分作无尽灯，照破十方昏暗锁。"],"title":"徐使君分新火"}
