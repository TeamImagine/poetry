{"author":"朱长文","id":196845,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["绝境良辰少两全，搘筇莫倦到山巅。","清谈已可忘樽俎，真乐何劳听管弦。","才子就题黄绢语，高僧多讽碧云篇。","孤舟欲去更回首，天半楼台生晚烟。"],"title":"重九与子通游虎丘谒祖印大师三首  其一"}
