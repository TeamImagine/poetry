{"author":"白居易","id":17758,"strains":["仄仄平平仄，平平仄仄平。","仄平平仄仄，仄仄仄平○。","仄仄平平仄，平平仄仄平。","仄平平仄仄，平仄仄○平。","平仄平○仄，平平仄仄平。","仄平平仄仄，平仄仄平平。","仄仄仄平仄，平平平仄平。","平平平仄仄，仄仄仄○平。"],"paragraphs":["忆在苏州日，常谙夏至筵。","粽香筒竹嫩，炙脆子鹅鲜。","水国多台榭，吴风尚管弦。","每家皆有酒，无处不过船。","交印君相次，褰帷我在前。","此乡俱老矣，东望共依然。","洛下麦秋月，江南梅雨天。","齐云楼上事，已上十三年。"],"title":"和梦得夏至忆苏州呈卢宾客"}
