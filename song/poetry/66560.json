{"author":"楼钥","id":66560,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄仄平平仄平。","仄仄平平仄平仄，平平平仄仄平平。"],"paragraphs":["四山过雨翠光流，境胜心闲自点头。","野鸟叫春多格磔，晚风吹鬓故飕飗。","三年几作旧山梦，一笑喜成今日游。","独叹寒泉本无意，强随机械走溪沟。"],"title":"游香山次王正言韵"}
