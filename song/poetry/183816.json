{"author":"刘攽","id":183816,"strains":["平平仄仄仄平平，平仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["长裾欲敝二毛侵，他日闻君东武吟。","骐骥老成方得路，梧桐焦尾始知音。","蓬莱著作芸香馥，楚泽弦歌笛竹深。","七十封侯殊未晚，相看感激壮夫心。"],"title":"送张器著作"}
