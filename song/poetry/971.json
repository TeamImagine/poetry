{"author":"阮思道","id":971,"strains":["仄仄○平仄，平平仄仄○。","平平平仄仄，平仄仄平平。","仄○平平仄，平平仄仄平。","平平平仄仄，平仄仄平平。","仄仄平平仄，平○仄仄平。","○平平仄仄，平仄仄○平。","仄仄平平○，平平仄仄平。","仄平平仄仄，仄仄仄平平。"],"paragraphs":["北阙重旌表，西斋盛讨论。","高阳旬爽里，通德郑玄门。","选胜开松院，凭幽敞竹轩。","灵泉飞洞壑，花树蔽郊原。","露滴栖松鹤，风传隔岭猿。","庭兰香醉步，山月冷吟魂。","客爱清尘虑，僧怜避俗喧。","几时清赏玩，啸咏与琴樽。"],"title":"题义门胡氏华林书院"}
