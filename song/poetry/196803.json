{"author":"朱长文","id":196803,"strains":["仄平平仄仄，平仄平平平。","平○仄仄○，仄仄平○平。","仄仄仄○平，平仄仄仄平。","平平仄○仄，○仄平仄○。","仄○平平平，平仄仄平平。","○平平仄仄，仄仄仄平平。","仄仄仄仄平，平仄○仄平。","仄仄仄平○，平平仄平平。","仄平仄○仄，仄仄仄仄平。","平平平仄仄，平仄仄○○。"],"paragraphs":["采兰无复养，婴此终天悲。","家空弱妹长，恐失桃夭时。","翠蔓倚长松，之子得所随。","衔杯款相遇，掺袂伤暂离。","洞庭春风高，杨柳绿江湄。","柴门归独掩，桂楫暮何之。","眷眷厚有余，佳什犹在兹。","散帙渴精论，言诗伫良规。","惜哉片帆去，快若驷马驰。","东皋多乐事，归计勿迟迟。"],"title":"次韵李子功留别之作"}
