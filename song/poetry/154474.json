{"author":"董嗣杲","id":154474,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["秋老江城起戍尘，山收西日掩云津。","留连光景多无酒，俛仰风埃独有身。","旷野雁填遗阵阔，虚沙船发落痕新。","故园松菊犹三迳，梦过烟霞水石邻。"],"title":"思归"}
