{"author":"陆游","id":40657,"strains":["仄平仄仄仄，仄仄平平○。","仄平仄平仄，仄仄平仄平。","平平仄平仄，仄仄仄仄平。","平平○仄仄，仄仄○仄○。","仄平仄平平，平仄平平平。","仄平仄○仄，仄仄仄平平。","平平仄仄平，仄仄仄仄平。","仄仄仄平平，仄仄平仄平。"],"paragraphs":["楚人记草木，桂在椒兰中。","我怀小山句，妙绝穷化工。","唐人作山水，亦以桂配松。","丹葩间绿叶，锦绣相叠重。","不知始何时，岩桂开秋风。","楚人所称者，委弃等蒿蓬。","呜呼各有时，士岂怨不逢。","我作桂堂诗，广子云梦胸。"],"title":"寄题庐陵王晋辅先辈桂堂"}
