{"author":"宋太宗","id":112003,"strains":["仄仄平平○平仄，平仄平平仄仄仄。","平平平仄仄平平，仄仄平○仄仄仄。","○平平仄○平平，仄仄平平仄仄平。","仄仄平平○仄仄，平○平仄仄平○。","仄○平平仄平仄，仄○平○○仄仄。","平仄○平仄仄平，平○平仄仄平仄。","平平仄仄仄平平，平○○仄仄○平。","仄仄仄平平平仄，仄平平仄仄平平。","仄仄平平平仄仄，平仄平○平仄仄。","平○仄○仄平平，仄仄○平仄仄仄。","平平仄仄仄平平，平平○仄仄平平。","平仄仄平平平仄，仄平平仄○仄○。","平平仄仄平仄仄，平平平仄平仄仄。","仄仄平○仄平○，仄仄平平平平仄。","平平仄仄仄平平，仄仄？？仄仄○。","○○仄仄平○仄，平平仄仄仄○平。"],"paragraphs":["大丈夫兮兼文武，君子能仁潜喜怒。","强明非是尽周旋，满眼真如不自取。","三春花卉正芬芳，发作痴迷我也狂。","道德修来长不断，云从龙变解舒张。","海浪无涯百川水，厚重高深难比拟。","今古犹来世界宽，忻闻为善恶为耻。","舟车有利便通津，斟量难事日其新。","勿笑我心孜孜化，贵为人主不尊身。","共爱巅峰高岌岌，烦恼之中常急急。","先王典教是吾师，可以相宗后法则。","逍遥物外乐熙熙，松椿长养万年基。","鹏翥引他鹪虻怒，凤皇争与燕雀期。","心猿意马须自缚，斯言之理还不若。","僻学邪闻似虚空，日月贞明闲销铄。","阿谀顺旨察来情，瞽者忩忩不可行。","亲亲友爱慈敦睦，凡言俗态谩缠萦。"],"title":"缘识  其三一"}
