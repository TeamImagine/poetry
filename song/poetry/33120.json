{"author":"陆游","id":33120,"strains":["仄仄平平平，仄仄仄仄仄。","平○仄平○，平平仄平仄。","平○仄仄仄，仄仄仄仄仄。","仄仄仄仄平，平平仄平仄。","仄平平平仄，平仄平仄仄。","仄平仄平仄，平仄仄仄仄。","仄平仄仄平，○仄仄平仄。","仄平平仄仄，仄仄○仄仄。","平平仄平仄，仄仄仄平仄。","平仄平仄平，仄仄仄仄仄。"],"paragraphs":["薏实炊明珠，苦笋馔白玉。","轮囷𣃁区芋，芳辛采山蔌。","山深少盐酪，淡薄至味足。","往往八十翁，登山逐奔鹿。","可怜城南社，零落依涧曲。","面余作诗瘦，趋拜尚不俗。","病夫益倦游，颇愿老穷谷。","是家吾所慕，食菜如食肉。","时能唤邻里，小瓮酒新漉。","何必怀故乡，下箸厌雁鹜。"],"title":"野饭"}
