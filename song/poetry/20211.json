{"author":"陈长方","id":20211,"strains":["平平平仄仄平平，平仄平仄平平平。","仄仄平平仄平平，仄仄仄仄平平平。","仄平○仄仄平平，平仄仄仄平平平。","平平仄仄仄平平，平平仄平仄仄平。","仄仄仄仄○仄平，平○仄平平平○。","仄平平仄平平平，仄平○平平仄平。","○仄平平仄平平，仄仄仄平仄仄平。","平仄仄仄平平平，平仄仄仄平平平。","平平仄仄平平平，平平仄仄仄平平。","平仄仄仄平平平，仄平仄仄平平平。","平平仄○平平平，仄○平仄平平平。","仄平仄仄平平仄，平平平平平仄仄。"],"paragraphs":["阿衡专美有商初，谁氏仿佛前规橅。","汉末诸君愤城狐，外召绍卓为韩卢。","毒流三辅被京都，𫓧锧至乃诛无须。","纷纭少定泪坞诛，诸君自名谷与孤。","海内各各援鼓桴，才如粟毛争驰驱。","孔明高卧南阳庐，视之过前初若无。","三顾幡然去枌榆，实类有莘彼丈夫。","玄德没地存孤雏，昏暗仅比曹丕奴。","扶之立国西南区，君臣内外靡咨吁。","兹事可直桐宫居，孔明乃古阿衡徒。","何人欲并齐夷吾，是将鱼目方璠玙。","九原可作谁归与，呜呼斯人真起予。"],"title":"孔明"}
