{"author":"孔平仲","id":203942,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["久病情怀已索然，况当景气似秋天。","书窗静滴芭蕉雨，吟砌轻笼薜荔烟。","云结繁阴低远岫，风排白浪满平川。","多愁无计堪消遣，斗酒浇成一觉眠。"],"title":"即事"}
