{"author":"李正民","id":242071,"strains":["仄平仄平仄，平仄平○平。","仄○仄仄仄，仄仄平平○。","仄仄仄平仄，仄仄仄仄平。","平仄仄○仄，仄仄仄○平。","仄平仄平○，仄仄平仄平。","仄仄仄平仄，平○仄平○。","平仄仄仄仄，仄平平仄平。","平仄仄仄仄，仄仄仄仄平。","仄仄仄○仄，仄仄平平平。","平平仄平○，仄仄○平平。"],"paragraphs":["海隅有乔木，枝叶多离披。","庇荫数亩地，郁郁凌云霓。","岁久渐生蠹，蠹盛木乃衰。","朝蠹食其叶，暮蠹食其枝。","蠹虫日滋长，食饱肌肉肥。","众叶渐零落，枝干亦枯萎。","僵仆大道侧，但存干死皮。","群蠹尽羽化，鼓舞四散飞。","蠹各得其所，此木谁怜之。","吾嗟守株叟，抱膝空伤悲。"],"title":"枯木叹"}
