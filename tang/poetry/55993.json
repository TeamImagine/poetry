{"author":"李白","id":55993,"strains":["仄平仄平仄，仄平仄仄平。","仄平仄平平平平，仄平仄仄平仄平。","平○平仄仄平仄，平平仄○平仄平。","平平仄仄仄平仄，仄平仄仄平仄○。","仄平平仄平仄仄，○仄仄平平○仄。","平仄仄平仄○平，○仄仄平仄平仄。","平平仄平仄，平平仄平平。","平○仄仄仄平仄，仄平仄仄○平平。","仄仄仄平仄，仄仄平仄平。","仄平仄仄仄，平平仄仄平。","○平仄仄仄平仄，平平仄仄平平平。","仄仄仄仄仄，○平仄平○。"],"paragraphs":["太公渭川水，李斯上蔡门。","钓周猎秦安黎元，小鱼{夋兔}兔何足言。","天张云卷有时节，吾徒莫叹羝触藩。","于公白首大梁野，使人怅望何可论。","既知朱亥为壮士，且愿束心秋毫里。","秦赵虎争血中原，当去抱关救公子。","裴生览千古，龙鸾炳文章。","悲吟雨雪动林木，放书辍剑思高堂。","劝尔一杯酒，拂尔裘上霜。","尔为我楚舞，吾为尔楚歌。","且探虎穴向沙漠，鸣鞭走马凌黄河。","耻作易水别，临岐泪滂沱。"],"title":"留别于十一兄逖裴十三游塞垣"}
