{"author":"苏辙","id":197833,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄平平。"],"paragraphs":["水竹遮藏自一川，日高茅屋始炊烟。","犬牙舂米新秋后，麦粒烝茶欲社天。","冠盖只今成弃物，杉松他日记栽年。","定应笑我劳生在，卯睡闻呼衣为颠。"],"title":"复次烟字韵答黄大临庭坚见寄二首  其一"}
