{"author":"岳珂","id":105731,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["往年曾佩双湖组，古刹犹题三塔湾。","堕雁重寻湖浩渺，断虹浑记水回环。","两州隔涉名无改，二纪栖迟老复还。","病衲虽无分别想，经行莫作少年看。"],"title":"嘉定丁卯余守槜李召还郡人见饯于三塔湾偶至此寺因名有感"}
