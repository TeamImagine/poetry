{"author":"宋祁","id":24074,"strains":["仄仄平平仄，平平仄仄平。","？平平仄仄，仄仄仄平平。","仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","平平平仄○，平仄仄平平。"],"paragraphs":["诏跸回清籞，宸旒驻紫烟。","矞云霏汉幄，法曲度文弦。","猎翠雄风度，凝香甲帐褰。","仙葩浮羽葆，藻卫缛芝廛。","式宴千锺酒，迷魂七日天。","宸章纡宝思，休咏掩楼船。"],"title":"奉和御制后苑赏花诗"}
