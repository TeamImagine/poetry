{"author":"许及之","id":61024,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["连朝晴霁有何营，静对修篁照眼青。","旌节花迎门外客，发扬荷傍水边亭。","双呼鸠语元无据，一个蝉声已可听。","鹊鹊飞来还送喜，吉丁新句遣家丁。"],"title":"酬常之"}
