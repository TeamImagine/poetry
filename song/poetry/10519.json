{"author":"朱松","id":10519,"strains":["仄仄平平仄仄平，仄平平仄仄平平。","仄平仄仄仄平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["俛仰尘埃的自羞，稍看寒饿复谁忧。","小儿造物巧相戏，穷鬼逐人殊未休。","我所不知烦子算，世如无取更何求。","服箱挹酒真么么，那用区区问斗牛。"],"title":"赠言命张生"}
