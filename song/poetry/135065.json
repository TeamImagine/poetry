{"author":"邵雍","id":135065,"strains":["平仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["闲与宾朋饮酒杯，杯中长似有花开。","清谈才向口中出，和气已从心上来。","物外意非由象得，坐间春不自天回。","施之天下能如此，天下何忧不放怀。"],"title":"举酒吟"}
