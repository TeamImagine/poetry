{"author":"陈与义","id":3276,"strains":["仄○平平仄仄平，仄○仄仄仄仄○。","○平○仄平仄仄，仄平仄仄平平平。","○平仄仄仄仄仄，平○平仄平仄平。","平平仄仄仄平仄，仄平○平平仄○。","仄平仄仄平仄仄，仄仄仄仄平平平。","平平平平平仄仄，仄平仄仄平○平。","仄仄平平仄仄仄，仄平仄仄○平平。","仄○○○○平仄，平仄仄仄○仄平。","仄仄平平仄仄仄，仄平○仄平平平。"],"paragraphs":["五更风摇白竹扉，整冠上马不可迟。","三家陂口鸡喔喔，早于昨日朝天时。","行云弄月翳复吐，林间明灭光景奇。","川原四望郁高下，荡摇苍茫森陆离。","客心忽动群鸟起，马影渐薄村墟移。","须臾东方云锦发，向来所见今难追。","两眼聊随万象转，一官已判三年痴。","只将乘除了吾事，推去木枕收此诗。","写我新篇作画障，不须更觅丹青师。"],"title":"初至陈留南镇夙兴赴县"}
