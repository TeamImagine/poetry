{"author":"释行海","id":145882,"strains":["仄仄仄平平仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不忍送君杨柳津，隔江相忆始相亲。","未能款曲论心事，翻似寻常识面人。","一枕落花终夜雨，十年芳草故乡春。","栽松若有青山剩，借结茅庐作近邻。"],"title":"送石居上人归别业"}
