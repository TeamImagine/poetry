{"author":"刘一止","id":237615,"strains":["平仄仄平平仄仄，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["今古宦游长作客，每逢佳处欲忘年。","颇将幻境观尘世，始信臞儒是列仙。","野邑分桥山带色，晚云藏寺水黏天。","公身未属烟波管，莫向津头买钓船。"],"title":"次韵宋希仲侍郎见贻一首"}
