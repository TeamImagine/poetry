{"author":"王建","id":7908,"strains":["○平仄平平，仄仄平仄○。","○○平仄平，仄仄平仄平。","仄平平○平，仄平平○○。","平平仄平平，仄仄平仄平。","仄仄仄平平，平平仄平平。","仄仄平仄仄，仄仄○平平。","○仄平仄平，仄○仄平平。","仄平○仄平，仄仄平仄○。","平仄平仄○，仄平平○○。","平平仄○平，仄仄平仄平。"],"paragraphs":["长年好名山，本性今得从。","回看尘迹遥，稍见糜鹿踪。","老僧云中居，石门青重重。","阴泉养成龟，古壁飞却龙。","扫石礼新经，悬幡上高峰。","日夕猿鸟合，觅食听山钟。","将火寻远泉，煮茶傍寒松。","晚随收药人，便宿南涧中。","晨起冲露行，湿花枝茸茸。","归依向禅师，愿作香火翁。"],"title":"七泉寺上方"}
