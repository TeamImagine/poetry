{"author":"卢仝","id":13754,"strains":["平平仄平平仄平，仄平仄仄仄平平。","平平平仄平平平，仄仄平仄○？平。","？平仄仄仄仄平，平仄仄仄平仄平。","○○平仄平仄仄，仄平平平平仄○。","平仄○，平平平。","○仄仄平仄，○○仄仄平。","仄○仄平平仄仄平仄，仄仄平仄○平平。","仄仄○仄仄平仄，仄仄○平仄平仄。","平平仄仄平仄平，仄仄平平平仄仄。","平平仄仄平仄平，仄平仄仄平平仄。"],"paragraphs":["谁家女儿楼上头，指挥婢子挂帘钩。","林花撩乱心之愁，卷却罗袖弹箜篌。","箜篌历乱五六弦，罗袖掩面啼向天。","相思弦断情不断，落花纷纷心欲穿。","心欲穿，凭栏干。","相忆柳条绿，相思锦帐寒。","直缘感君恩爱一回顾，使我双泪长珊珊。","我有娇靥待君笑，我有娇蛾待君扫。","莺花烂熳君不来，及至君来花已老。","心肠寸断谁得知，玉堦幂历生青草。"],"title":"楼上女儿曲"}
