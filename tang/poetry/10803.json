{"author":"刘禹锡","id":10803,"strains":["仄仄仄仄仄，仄平○仄平。","平平仄平仄，平仄仄仄○。","平仄平仄仄，○平平仄平。","平平仄仄仄，仄仄仄仄平。","平仄仄平仄，仄平仄○○。","○平○仄平，仄仄仄平平。","平平仄仄仄，平仄仄平平。"],"paragraphs":["漠漠复霭霭，半晴将半阴。","春来自何处，无迹日以深。","韶嫩冰后木，轻盈烟际林。","藤生欲有托，柳弱不自任。","花意已含蓄，鸟言尚沈吟。","期君当此时，与我恣追寻。","翻愁烂熳后，春暮却伤心。"],"title":"洛中早春赠乐天"}
