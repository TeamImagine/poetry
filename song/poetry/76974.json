{"author":"赵蕃","id":76974,"strains":["平仄平平平仄平，仄平仄仄仄平平。","平平仄仄仄仄仄，平仄平平平仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["谁道江南春有寒，未经社日衣能单。","桑麻过雨日夜长，桃李因风高下残。","旧说中州政如此，了知瘴气不能干。","天公似悯斯民病，故体淳熙诏令宽。"],"title":"暖甚去绵衣"}
