{"author":"沈辽","id":189351,"strains":["○仄仄平仄，仄○仄平○。","平平平仄仄，平仄仄平平。","仄仄○平仄，平平仄○平。","仄平仄仄平，仄平平仄○。","平平仄仄仄，仄○仄仄平。","○仄仄平仄，平仄仄平平。","平平仄仄仄，仄仄平平平。","仄○平平仄，平仄仄平平。"],"paragraphs":["庭柳日衰落，已听暮蝉吟。","吾州西郭外，谁感故人心。","卧病观元化，悠悠信难谌。","不为物所迁，固知幽趣深。","情来念不浅，道丧理亦沉。","相望五千里，江汉水涔涔。","神游不可到，短梦安能寻。","不如东归翼，华髪满瑶簪。"],"title":"寄南屏师"}
