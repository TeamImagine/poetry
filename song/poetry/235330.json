{"author":"程俱","id":235330,"strains":["仄○平仄仄，平○仄○平。","平平仄平仄，仄仄平平平。","平平仄平平，仄仄仄仄平。","平平仄平仄，仄仄平平平。","○平仄仄平，○仄平平平。"],"paragraphs":["外监嗟已远，吾犹识其孙。","森然见孤韵，辨作悬河翻。","低头向萤窗，有类鹤在樊。","雠书五千卷，字字穷根源。","颇携未见书，过我樵无烟。"],"title":"秋夜写怀呈常所往来诸公兼寄吴兴江仲嘉八首  其三"}
