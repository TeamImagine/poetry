{"author":"苏轼","id":193875,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["季子应嗔不下机，弃家来伴碧云师。","中秋冷坐无因醉，半月长斋未肯辞。","掷简摇毫无忤色，投名入社有新诗。","飞腾桂籍他年事，莫忘山中采药时。"],"title":"汪覃秀才久留山中以诗见寄次其韵"}
