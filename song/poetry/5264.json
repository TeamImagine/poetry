{"author":"释正觉","id":5264,"strains":["平仄平○，仄仄平平平。","平平平仄，平平平平平。","仄平仄仄，平仄平平。","平仄仄平平平仄，平平仄仄仄平平。","仄仄仄平，平平仄平。","仄平仄平平平仄平仄，仄仄平仄平仄仄平平。"],"paragraphs":["岩壑之间，草木之阳春。","江湖之上，风烟之精神。","发须野雪，眉目秋津。","渊默入寒蟾之窟，圆明养老蚌之珍。","步步入尘，门门出身。","莫愁指端兮焦尾之曲，可意钩上兮赤稍之鳞。"],"title":"禅人并化主写真求赞  其六"}
