{"author":"权德舆","id":9511,"strains":["平平平仄平，平仄○平平。","平平仄平仄，仄仄平○○。","仄仄仄平仄，仄平？仄仄。","仄仄仄平平，仄○平仄仄。","平平平仄平，仄仄仄平○。","平○仄平仄，仄仄平仄平。","仄平平平仄，仄仄平平仄。","仄仄平平平，平平仄平仄。","仄仄仄平平，仄平平仄平。","平平平仄○，仄仄仄平平。","仄仄平仄仄，平平仄平仄。","仄仄仄平平，平平平平仄。","仄仄仄平平，仄平平仄平。","○○平平仄，仄仄仄○平。"],"paragraphs":["南宫烟景浓，平视中南峰。","官闲似休沐，尽室来相从。","日抱汉阴瓮，或成蝴蝶梦。","树老欲连云，竹深疑入洞。","欢言交羽觞，列坐俨成行。","歌吟不能去，待此明月光。","好逑蕴明识，内顾多惭色。","不厌梁鸿贫，常讥伯宗直。","予婿信时英，谏垣金玉声。","男儿才弱冠，射策幸成名。","偃放斯自足，翛然去营欲。","散木固无堪，虚舟常任触。","大隐本吾心，喜君流好音。","相期悬车岁，此地即中林。"],"title":"酬南园新亭宴会璩新第慰庆之作时任宾客"}
