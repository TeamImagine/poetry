{"author":"宋祁","id":24180,"strains":["仄仄仄仄仄，平平平仄平。","仄平平仄仄，平仄仄○平。","仄仄平平仄，平平仄仄○。","○平平仄仄，平仄仄平○。","仄○平平仄，平平仄仄平。","平平仄平仄，平仄仄平平。","仄仄平平仄，平平仄仄平。","平平仄仄仄，○仄仄平平。"],"paragraphs":["本自草茆贱，非贪箕斗名。","客心摧似橹，官谤沸如羹。","昼役回肠数，秋扶病体轻。","长年书转忘，多露涕先横。","已分嘲扬吃，频遭詈楚伧。","矜毗两蜗角，荣辱一棋枰。","越蟹丹螯美，吴莼紫线萦。","他年五斗米，犹足代寒耕。"],"title":"抒怀呈同舍"}
