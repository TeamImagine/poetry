{"author":"姚合","id":19512,"strains":["仄仄平平仄，平平仄仄平。","平仄平仄仄，仄仄○○平。","仄仄平○仄，平平仄仄平。","仄平平仄仄，平仄仄平平。","平仄平平仄，平平仄仄平。","○平平仄仄，仄仄仄平平。","○仄平○仄，平平仄仄平。","仄平平仄仄，仄仄仄平平。"],"paragraphs":["授钺儒生贵，倾朝赴饯筵。","麾幢官在省，礼乐将临边。","代马龙相杂，汾河海暗连。","远戎移帐幕，高鸟避旌旃。","天下屯兵处，皇威破虏年。","防秋嫌垒近，入塞必身先。","中外恩重叠，科名岁接连。","散材无所用，老向琐闱眠。"],"title":"送狄尚书镇太原"}
