{"author":"许及之","id":60963,"strains":["平平仄仄仄平平，仄仄平平仄仄平。","仄仄平仄平仄仄，仄平仄仄仄平平。","平平仄仄仄平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["过庭有子即同登，学圃承家岂足称。","刻画无盐容更丑，宠光蕙草句全胜。","名场自此一投足，宦路不须三折肱。","累月笞儿吾岂敢，短檠犹可课秋灯。"],"title":"送解省元赴南宫"}
