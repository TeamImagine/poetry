{"author":"刘禹锡","id":11103,"strains":["仄仄平平平仄平，仄平平仄仄平平。","平平平仄仄平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["长爱街西风景闲，到君居处暂开颜。","清光门外一渠水，秋色墙头数点山。","疏种碧松通月朗，多栽红药待春还。","莫言堆案无余地，认得诗人在此间。"],"title":"秋日题窦员外崇德里新居"}
