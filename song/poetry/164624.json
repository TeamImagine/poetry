{"author":"白珽","id":164624,"strains":["仄平仄平仄，仄仄仄○平。","平仄平平仄，仄仄仄仄平。","平○仄平仄，仄仄平平平。","○平平仄仄，○仄仄平平。","平平仄仄○，仄平平平平。","○平仄平仄，仄仄仄仄平。","仄仄仄仄平，仄平仄平平。","仄○仄仄平，仄仄平仄平。","○平仄○仄，仄仄○平平。","仄仄仄仄仄，仄仄平平平。","仄仄仄仄平，平仄仄平○。","平平平仄仄，平平仄○平。","仄仄仄仄平，仄仄仄仄仄。","平平仄仄平，仄仄平平平。"],"paragraphs":["孔明庙前柏，手版贼其枝。","枯秭无生气，众目炫一时。","何如孔公笏，铁面含霜姿。","虺蛇何足道，正气屡奸欺。","祥符庆历间，岂无纤人斯。","闻之胆为落，不在彼在兹。","圣学亿万年，圣源浩无涯。","八传得巨源，愤学求似之。","遗经与遗物，保护如婴儿。","万里去复远，见者咸赍咨。","况此一尺槐，千载孔林思。","非无原壤杖，非无少正铍。","用舍各有时，小大各有施。","畴能起段公，共赋甘棠诗。"],"title":"击蛇笏"}
