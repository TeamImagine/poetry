{"author":"高斯得","id":128472,"strains":["仄平仄平平，平平仄仄平。","仄仄仄平平，平平仄平平。","平平平仄仄，平平仄平平。","○平仄仄仄，仄平平仄平。","仄平仄仄仄，仄仄仄仄平。","仄仄平○仄，仄平平仄○。","仄仄仄平平，平平平平平。"],"paragraphs":["问翁几何年，翁年七十余。","尚作蠹书虫，嗟翁一何愚。","旋增通典缺，旋修阜陵书。","毫芒集阅尽，白编还卷舒。","五诗讽被底，柳集诵日晡。","玩物能丧志，圣贤言皦如。","赋受有奇偏，谁能为耘锄。"],"title":"读书"}
