{"author":"王之道","id":7463,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["咿喔邻鸡夜向阑，晓风骄挟晓霜寒。","吹灯强取残书读，拨火重寻远信看。","绿蚁已应浮腊瓮，青丝行复送春盘。","旅怀欲倩高鸿寄，凭仗新诗付笔端。"],"title":"夜泊官牌夹口大风追和陈去非岁晚感怀"}
