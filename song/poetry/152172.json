{"author":"方一夔","id":152172,"strains":["仄仄仄仄平，仄仄仄平仄。","平平仄○仄，仄仄仄平仄。","仄平仄平平，仄仄平仄仄。","仄○仄平平，仄仄仄平仄。","仄○平仄平，仄仄○仄仄。","仄平仄平仄，仄○平仄仄。","仄○仄平仄，仄仄仄平仄。","仄仄平平平，平○仄平仄。"],"paragraphs":["五日学作诗，十日学书纸。","书成自称好，对客发微泚。","尔来草书人，作态工侧媚。","譬如老孙娘，不病要儿齿。","我空诗未工，苦瘦如我字。","有诗使人写，适兴聊尔尔。","宿缘喜多学，未用进于技。","试问宜休民，何如觅青李。"],"title":"寄友直借古书"}
