{"author":"白居易","id":17191,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["楼阁高低树浅深，山光水色暝沈沈。","嵩烟半卷青绡幕，伊浪平铺绿绮衾。","飞鸟灭时宜极目，远风来处好开襟。","谁知不离簪缨内，长得逍遥自在心。"],"title":"菩提寺上方晚眺"}
