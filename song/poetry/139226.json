{"author":"陈著","id":139226,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["军屯多似撒星沙，夜月犹闻奏月笳。","尚有空囊随杜甫，幸无复壁累王涯。","草根木实逃生饭，石室泥龛到处家。","天下苍生是谁误，当年悔不坏庭麻。"],"title":"闻西兵复至又为逃隠计二首  其二"}
