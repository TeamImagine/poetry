{"author":"周必大","id":50299,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["先生岂比习池徒，薄酝仍惭校尉厨。","献粣聊将追粔籹，𫗦糟只欲伴屠苏。","削肌知自何人手，灌顶疑尝释氏醐。","必许寻花兼问柳，敢辞挈榼更提壶。"],"title":"戊子岁除以粣代酒送邦衡邦衡有诗见戏仍送牛尾狸次韵"}
