{"author":"李纲","id":243025,"strains":["平仄平平平仄仄，仄仄平平仄平仄。","平平平仄仄○平，仄仄平平平仄仄。","仄平平仄仄平平，仄仄仄仄仄仄○。","仄平仄仄仄平仄，○平仄仄平平平。","○平仄仄平平仄，平仄平平仄平仄。","○平仄仄仄平平，仄仄平平仄○仄。","仄平平仄平仄平，○仄仄仄平平平。","仄○仄仄仄平仄，仄仄仄仄平○○。","仄平平仄仄平仄，平仄平平平仄仄。","○平仄仄仄仄平，仄仄平○平仄仄。","平平仄仄平仄○，仄仄平？仄仄○。","仄平○仄仄平仄，仄仄○平平仄平。","○○仄仄平平仄，仄仄平平仄平仄。","仄平平仄仄平平，○仄平平平仄仄。","仄平仄仄仄仄平，平仄平仄○○○。","平仄平平平仄仄，平仄仄仄平平平。"],"paragraphs":["神化茫茫端莫测，不雨逾时忽盈尺。","谁云幽默志难通，一念周圆诚已格。","井枯河竭欲飞尘，麦秀渐渐实半娠。","翠虬潜伏杳无处，遗蝗出地方鳞鳞。","观音妙智悲慈主，为洒杨枝作甘雨。","应怜祷禬罄勤渠，致遣神人梦中语。","雨旸之数虽有时，迟速亦可精神移。","世间万法尽心造，报若影响宁难期。","不知今夕复何夕，千里风云来阵墨。","驱雷掣电雨建瓴，似赴前期初不忒。","威神自在谁复如，噀酒投髗术已疏。","有秋颇足慰民望，可喜更须烦史书。","衣冠北渡连墙堵，旅食经时念终窭。","已欣霖雨起蟠龙，更庆天兵擒猛虎。","迩来世事不挂心，惟有忧国思犹深。","安得年丰群盗息，归助击壤尧民音。"],"title":"次韵王尧明喜雨古风"}
