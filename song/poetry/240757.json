{"author":"周紫芝","id":240757,"strains":["平仄平平仄仄平，平平平仄仄平平。","仄平仄仄仄仄仄，仄仄仄平平仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["贫病相牵各异乡，心随南雁与翺翔。","感君三绝出妙手，慰我九回萦别肠。","山色为人分浅黛，泉声何事碎鸣珰。","千岩万壑山阴路，谁与临流共一觞。"],"title":"次韵元杰听谿亭见寄"}
