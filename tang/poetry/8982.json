{"author":"武元衡","id":8982,"strains":["仄仄仄平仄，平平○仄平。","平平平仄仄，平仄仄平平。","平○平平仄，仄平平仄平。","仄平平仄仄，仄仄仄平平。","平仄○仄仄，仄平○仄平。","○平平仄仄，仄○仄○平。","平仄仄平仄，平平○仄平。","平平仄平仄，仄仄平平○。","平仄平仄仄，仄平平仄平。","仄平平仄仄，仄仄仄○平。","平仄平仄仄，仄平平仄平。","平平仄平○，○仄仄平平。"],"paragraphs":["鼎铉昔云忝，西南分主忧。","烟尘开僰道，旌节护蛮陬。","任重功无立，力微恩未酬。","据鞍惭齿发，责帅惧春秋。","高德闻郑履，俭居称晏裘。","三刀君入梦，九折我回辀。","时景屡迁易，兹言期退休。","方追故山事，岂谓台堦留。","遐抱清净理，眷言兰杜幽。","一缄琼玖赠，万里别离愁。","巴岭云外没，蜀江天际流。","怀贤耿遥思，相望凤池头。"],"title":"酬李十一尚书西亭暇日书怀见寄十二韵之作"}
