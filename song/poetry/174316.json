{"author":"刘敞","id":174316,"strains":["仄平平仄仄，仄仄仄仄仄。","仄仄○仄平，仄平仄平仄。","仄平仄仄○，平仄平仄仄。","平仄○仄平，仄仄仄平仄。","平平仄仄仄，仄仄仄仄仄。","仄仄平平平，平平仄○仄。","平平仄仄仄，仄仄○仄仄。","平平仄平仄，平仄○仄仄。"],"paragraphs":["闭门无所事，岁月忽已极。","岂敢空绝交，出门谅安适。","是非敛外虑，文字堆四壁。","尧舜参在前，孔孟凛居侧。","昆仑默泛览，万里在瞬息。","夐古时幽寻，千年仅顷刻。","悠悠富贵士，此趣犹未得。","胡为逐车马，辛苦牵事役。"],"title":"闭门二首  其一"}
