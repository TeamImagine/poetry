{"author":"魏野","id":188562,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["弃𦈡东入武牢关，帝里经年岂是闲。","鶂退暂知淹凤藻，鹏残即看上鳌山。","讨论想慰门人意，谈笑应开翰长颜。","唯我块然谁共处，终朝门掩竹林间。"],"title":"和王衢见寄兼呈董行父"}
