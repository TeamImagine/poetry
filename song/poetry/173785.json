{"author":"曾巩","id":173785,"strains":["仄平平平平仄仄，仄仄仄仄○○○。","仄平仄仄平仄仄，平平仄仄平平平。","平平仄平仄平仄，仄仄仄仄平平平。","仄平仄平仄仄仄，仄平仄仄平○平。","○平平平仄○仄，仄仄○仄平仄平。","仄平仄仄仄仄仄，仄平仄仄平平平。"],"paragraphs":["郑生双瞳光欲溢，我意海月藏其中。","齿清发绀心独老，秋崖直耸千年松。","来趋学宫业文字，进退佩玉何玲珑。","一朝束书别我去，马蹄脱若风中蓬。","当今文人密如栉，子勿浪漫西与东。","处身不可不择处，一跳万里无还踪。"],"title":"送郑秀才"}
