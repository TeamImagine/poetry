{"author":"陆游","id":39665,"strains":["平平仄平仄，仄仄仄平仄。","仄平○○仄，仄仄仄仄仄。","平平○仄仄，平平仄平仄。","仄仄平仄仄，○仄○仄仄。","平平仄仄仄，仄仄仄仄仄。","平平仄平平，仄仄平仄仄。","仄仄平仄仄，仄仄平○仄。","仄仄○平平，平仄仄平仄。","仄仄仄仄仄，仄仄仄○仄。","平仄仄平平仄仄平仄平，仄○平平仄仄平平平。"],"paragraphs":["村东买牛犊，舍北作牛屋。","饭牛三更起，夜寐不敢熟。","茫茫陂水白，纤纤稻秧绿。","二月鸣搏黍，三月号布谷。","为农但力作，瘠卤变衍沃。","腰镰卷黄云，踏碓舂白玉。","八月租税毕，社瓮醲如粥。","老稚相扶携，闾里迭追逐。","坐令百世后，复睹可封俗。","君不见朱门玉食烹万羊，不如农家小甑吴粳香。"],"title":"农家歌"}
