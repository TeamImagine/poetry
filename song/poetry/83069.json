{"author":"敖陶孙","id":83069,"strains":["仄仄平平平平平，○平仄平平仄平。","仄○仄仄仄仄，仄平仄仄平仄仄仄平○平。","平仄平平平平仄平，仄平仄仄仄平。","仄仄平平仄仄平，平平○平仄平。","仄平仄平平平平，仄平仄平仄平。","仄平仄仄仄平平，仄平仄仄平平。","仄○平○○仄仄仄平，仄仄仄仄平仄仄。","仄仄仄平平平平，仄仄仄平仄平平仄平仄仄仄。","仄仄仄○仄仄平，平仄仄○仄平。","仄平仄平平，仄仄仄平。","平仄平平○仄平，仄仄仄平平平。","平平仄平○平平，仄平仄平平○。","仄仄仄平仄仄平，仄平仄平平仄。","平仄仄○○平，平仄仄○○仄。","仄平平平仄仄平，○平仄平仄平。","仄平仄○○仄平，平仄仄仄仄平平。","仄平平○仄仄仄平，仄平仄平仄○。","仄平○○仄平○仄平，仄仄平仄○平。","仄仄平平仄平仄平，平○仄仄仄平。"],"paragraphs":["若有人兮江之皋，搴珠树兮纫落毛。","既轻举以远睐，众流靡靡兮汩独与吾相遭。","余惧夫人之仙幻兮，指逵术以要之。","忽改容而善步兮，纷还折之得宜。","斥姬满之荒淫兮，服尧禹之所趋。","载神鼎以自随兮，出夔魍以惊愚。","予虑夫参重以贾踣兮，曰此耿耿之故也。","闵一世之滔滔兮，谓彼不吾即而吾亦为此惧也。","岁贸贸其婉晚兮，天浩浩其雨霜。","反而顾余兮，被发内狂。","前九疑之丧道兮，后渭浐之无梁。","微夫子之亢衡兮，几人鬼之披攘。","望兔迹之咫尺兮，仡驰骛之坚彊。","车轧轧其相摩，肩促促其相望。","欲抽心而改错兮，虑夫子之我惩。","忽风后其降予兮，天老字予以嘉名。","独怦怦其不自得兮，泪流轼之纵横。","幸哀其中道之离立兮，若示之以正通。","纵世人之不吾与兮，吾将卒以自明。"],"title":"赠缙云陈志仲主簿楚语一篇"}
