{"author":"孟郊","id":13215,"strains":["仄平○仄仄，平平○仄平。","仄平仄平平，仄仄平○平。","○仄仄○仄，仄仄○仄○。","平仄仄仄○，平平仄仄平。","仄仄平仄平，仄平○平平。","平平仄仄仄，平仄平平平。","平仄平仄仄，仄仄仄仄平。","仄○○○仄，仄仄平平平。","仄仄仄仄平，平平平平平。","仄平平仄仄，平仄○平平。","仄仄仄仄平，平仄平○平。","平平仄○仄，平仄平平○。","仄仄仄平仄，平平○平平。"],"paragraphs":["昔多相与笑，今谁相与哀。","峡哀哭幽魂，噭噭风吹来。","堕魄抱空月，出没难自裁。","齑粉一闪间，春涛百丈雷。","峡水声不平，碧沲牵清洄。","沙棱箭箭急，波齿龂龂开。","呀彼无底吮，待此不测灾。","谷号相喷激，石怒争旋回。","古醉有复乡，今缧多为能。","字孤徒髣髴，衔雪犹惊猜。","薄俗少直肠，交结须横财。","黄金买相吊，幽泣无余漼。","我有古心意，为君空摧颓。"],"title":"峡哀 一"}
