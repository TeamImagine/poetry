{"author":"邵雍","id":124293,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["买卜稽疑是买疑，病深何药可能医。","梦中说梦重重妄，床上安床叠叠非。","列子御风徒有待，夸夫逐日岂无疲。","劳多未有收功处，踏尽人间闲路岐。"],"title":"闲行吟  其三"}
