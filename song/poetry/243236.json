{"author":"李纲","id":243236,"strains":["平平仄仄仄平平，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["吴兴别去久飘蓬，清梦时游苕霅中。","十里荷开生色画，四围波泛水晶宫。","喜君再拥朱轓贰，顾我今成白髪翁。","傥幸寛恩听归去，定须相访五湖东。"],"title":"张子公再得湖倅因书寄之"}
