{"author":"王洋","id":251508,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["问宅无成复问津，青衫长是照青蘋。","生涯异日知何地，性命如今正属人。","蝼蚁命轻难报国，虫鱼买绝拙谋身。","五年湖海成何事，只得冠缨不染尘。"],"title":"伯氏再以前韵即事复继韵"}
