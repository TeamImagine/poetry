{"author":"白居易","id":15437,"strains":["仄仄仄平平，仄平仄○仄。","仄仄仄○平，仄平平仄仄。","平平平平仄，平仄平平仄。","平○仄平平，平平平仄仄。","○平仄仄仄，仄仄平平仄。","平仄仄仄平，平○仄平仄。","仄○平仄仄，仄仄平平仄。","平仄仄平平，仄平仄○仄。","○○仄平仄，平仄平平仄。","仄仄平仄平，平仄平平仄。","平平仄平仄，仄仄平仄仄。","仄仄平平平，平仄平平仄。","平平仄平仄，平仄平平仄。","平平仄仄平，○仄○平仄。","仄平平仄仄，仄仄○○仄。","○仄平仄○，仄平平○仄。"],"paragraphs":["忆始识君时，爱君世缘薄。","我亦吏王畿，不为名利著。","春寻仙游洞，秋上云居阁。","楼观水潺潺，龙潭花漠漠。","吟诗石上坐，引酒泉边酌。","因话出处心，心期老岩壑。","忽从风雨别，遂被簪缨缚。","君作出山云，我为入笼鹤。","笼深鹤残悴，山远云飘泊。","去处虽不同，同负平生约。","今来各何在，老去随所托。","我守巴南城，君佐征西幕。","年颜渐衰飒，生计仍萧索。","方含去国愁，且羡从军乐。","旧游疑是梦，往事思如昨。","相忆春又深，故山花正落。"],"title":"寄王质夫"}
