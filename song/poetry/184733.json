{"author":"范纯仁","id":184733,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["贤愚虽间契稠重，科籍同兼甲子同。","省敛劭农明主意，霁威问俗古人风。","阳和煦物先春到，膏泽随车大旱中。","感旧知恩谁最笃，塞垣憔悴一衰翁。"],"title":"王圣美太丞奉使西来喜而有赠"}
