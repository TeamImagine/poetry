{"author":"曾丰","id":72691,"strains":["仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平平仄仄仄仄，平仄仄平仄仄平。","仄仄平仄平仄仄，平平仄仄仄平平。"],"paragraphs":["巨灵开辟遗遐观，沙界之濒碧水环。","外国连天疑信里，前山点地有无间。","眼前群有自起灭，心与太空相往还。","至止归欤何所得，心犹有剩觉空悭。"],"title":"题南海神祠前观澜亭"}
