{"author":"陆游","id":34029,"strains":["平平仄平仄，平仄仄仄仄。","平平仄仄仄，○仄平仄仄。","仄平平平仄，○仄仄平仄。","平平仄仄仄，仄仄仄平仄。","○仄仄仄平，仄仄平仄仄。","平平○仄平，仄平仄平仄。"],"paragraphs":["檐高雨声壮，堂豁雾气入。","飞萤照画栋，相逐光熠熠。","向来经春旱，苍耳暗原隰。","微官又厚责，抚事百忧集。","三日雨不休，四野苖尽立。","登高思赋诗，簿书缚人急。"],"title":"雨夜二首  其二"}
