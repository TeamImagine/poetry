{"author":"陈师道","id":213708,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["六月西湖早得秋，二年归思与迟留。","一时宾客余枚叟，在处儿童说细侯。","经国向来须老手，有怀何必到壶头。","遥知丹地开黄卷，解记清波没白鸥。"],"title":"寄侍读苏尚书"}
