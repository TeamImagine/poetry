{"author":"黄滔","id":33701,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["纷纷墨敕除官日，处处红旗打贼时。","竿底得璜犹未用，梦中吞鸟拟何为。","损生莫若攀丹桂，免俗无过咏紫芝。","两岸芦花一江水，依前且把钓鱼丝。"],"title":"寓题"}
