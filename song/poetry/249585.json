{"author":"郭印","id":249585,"strains":["仄平仄平仄，平仄平仄平。","仄仄仄平平，仄仄平仄○。","仄平○○仄，仄仄平平平。","平平○仄平，平平仄平平。","仄仄仄平仄，平平平仄平。","仄仄仄平仄，仄仄平仄平。","平仄仄仄仄，平平仄平○。","仄仄平平仄，仄仄平平平。","仄仄仄平仄，仄平平仄平。","平平平仄仄，仄平平仄平。"],"paragraphs":["棘闱倦羁束，何异韝上鹰。","突兀有高楼，寸目堪远凝。","雨残空正霁，暑尽秋初澄。","西山横一天，奇峰矗层层。","素约念樵子，烟霞同曲肱。","口腹在尘土，摆脱良未能。","嵩岱久隔绝，氛霾尚薫烝。","唯有岷峨秀，宇宙夸崚嶒。","或怅碧云合，或瞻红日升。","危栏朝暮意，拉君时一登。"],"title":"蜀州试闱豋楼西山巍然可爱因用试举子股肱萧曹诗肱字韵赋诗一篇呈同舍"}
