{"author":"王之道","id":7155,"strains":["仄平仄仄仄，仄平仄○平。","平平仄仄仄，平仄平○仄。","仄仄仄仄平，平仄仄仄平。","平仄仄平仄，仄仄○○○。","仄○○平平，平平仄平平。","○平仄平仄，仄仄平平平。","平仄仄平平，平平仄平平。","仄仄仄仄平，平平仄平○。","仄仄仄仄平，仄仄仄仄平。","平仄仄平平，仄平○仄平。","仄平仄仄仄，平平仄平平。","平仄仄平平，仄仄平仄平。","仄平仄平仄，仄仄平平平。","仄平仄仄仄，仄平仄平平。"],"paragraphs":["去年夏六月，我来自临安。","滂沲一夜雨，原隰俱弥漫。","俛仰忽再秋，秋旱畎浍干。","嘉谷槁垂尽，万口空长叹。","我从相山来，朝云起巑岏。","油然遍寰宇，半道濡征鞍。","亭午至君家，檐声落惊湍。","诘旦视大田，青青已堪看。","会见百室盈，陋巷饱一箪。","何独解君忧，我心其少寛。","袭芳富卉木，秋炎苦摧残。","柯叶顿欣荣，秀色良可餐。","速宜置尊酒，一洗儒生酸。","我虽不解饮，醒狂佐君欢。"],"title":"秋日访程元明喜雨而作"}
