{"author":"赵蕃","id":75237,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["世纷往往竞趋奇，半额真同慕广眉。","我已自知成忤俗，公今岂亦故违时。","解鞍屡辱留连饮，出袖仍蒙惠好诗。","异县绝疏亲且故，相从且免问为谁。"],"title":"次韵魏饶州用蕃唱酬诗卷最后一篇韵见赠之作"}
