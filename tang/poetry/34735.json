{"author":"张说","id":34735,"strains":["仄平○仄仄，平仄仄○○。","平仄平平仄，平平仄仄平。","平○仄仄仄，平仄仄平○。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。"],"paragraphs":["圣情留曩镇，佳气翊兴王。","增戟雄都府，高车转太常。","川横八练阔，山带五龙长。","连帅初恩命，天人旧纪纲。","饯涂飞御藻，阖境自生光。","明主征循吏，何年下凤皇。"],"title":"奉和圣制赐崔日知往潞州应制"}
