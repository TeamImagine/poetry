{"author":"邹登龙","id":103702,"strains":["平平○平○，平仄平仄仄。","○平○○平，平平仄仄仄。","○○仄仄平，平平仄平仄。","平仄仄平仄，仄仄仄平仄。","○○仄平平，仄平仄平仄。","仄仄仄平仄，平仄平仄仄。","仄仄仄平平，平平仄平仄。"],"paragraphs":["洪河相绵缠，嘉宅良可卜。","苍松荫长蹊，丛梅馥四屋。","过庭白水流，飞鸣漱寒玉。","游目俯灵景，抱杖委繁俗。","长吟畅幽怀，理琴展清曲。","岂不企凌厉，而乃伤局促。","吉士抗遐踪，幽幽聚灵族。"],"title":"咏怀"}
