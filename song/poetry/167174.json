{"author":"宋无","id":167174,"strains":["平平平仄仄平平，平仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["波流云散碧天空，鱼雁沈沈信不通。","杨柳昏黄晚西月，梨花明白夜东风。","秋千庭院人初下，春半园林酒正中。","背倚栏杆思往事，画楼魂梦可曾同。"],"title":"次友人春别"}
