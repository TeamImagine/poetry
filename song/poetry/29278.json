{"author":"韩元吉","id":29278,"strains":["仄仄平仄平仄平，仄仄平平平仄平。","仄平平仄仄平仄，平仄平仄平○○。","平平仄仄平仄仄，仄平仄仄平仄○。","仄平○仄平仄仄，平仄仄仄平平平。","平平平平仄仄仄，仄仄仄仄平平平。","仄仄平平平仄仄，仄仄仄仄平平○。","○平平平仄仄仄，平仄仄仄平平平。","仄○仄平仄平仄，平仄平○平平平。","平平平仄仄仄仄，平仄仄仄平平平。","仄平平仄平仄仄，平仄仄仄平平平。","仄平仄仄仄平仄，仄仄仄仄平平平。","○○仄仄仄仄仄，○仄仄仄平平平。","平平平仄仄平仄，平仄仄仄平○平。","仄平平仄仄仄仄，平平平仄平○○。"],"paragraphs":["昨日风雨今日晴，绿水桥南春水生。","使君元夕罢高宴，亭午邀客花间行。","危亭直上花几许，水仙夹径梅纵横。","不须沈水薰画戟，帘幕自有香风清。","门前纷纷鸟鹄乱，隠几坐爱寒江明。","忆昨淮南戎马动，岂谓景物还新正。","遗民归公十万口，鼙鼓日日严刀兵。","眼看指麾尽摩抚，闾里愁叹成欢声。","酬功端合侍玉辇，安得坐啸江干城。","景龙灯火公尚记，耆旧出语儿童惊。","我来两月滥宾客，况有别驾能诗名。","相从一笑说万事，重费美酒勤杯觥。","东风摇荡入烟柳，歌管错杂催离情。","诏书征拜那可后，为公前马遥相迎。"],"title":"方务德元夕不张灯留饮赏梅务观索赋古风"}
