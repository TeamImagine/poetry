{"author":"杜甫","id":2859,"strains":["仄仄仄平平，仄平平仄平。","平平仄仄○，仄仄仄仄平。","○仄○○平，仄平仄仄○。","仄仄平平仄，平仄○平平。","平仄仄平仄，平平平仄平。","○平仄平仄，平仄平仄○。","仄仄仄仄平，仄平仄仄平。","仄仄仄平仄，平仄仄仄平。","○仄仄仄仄，仄平平仄平。","平平仄仄仄，仄平○仄平。","仄平仄仄○，平仄仄仄平。","平平仄仄仄，○仄平仄○。"],"paragraphs":["去水绝还波，泄云无定姿。","人生在世间，聚散亦暂时。","离别重相逢，偶然岂定期。","送子清秋暮，风物长年悲。","豪俊贵勋业，邦家频出师。","相公镇梁益，军事无孑遗。","解榻再见今，用才复择谁。","况子已高位，为郡得固辞。","难拒供给费，慎哀渔夺私。","干戈未甚息，纪纲正所持。","泛舟巨石横，登陆草露滋。","山门日易久，当念居者思。"],"title":"送殿中杨监赴蜀见相公"}
