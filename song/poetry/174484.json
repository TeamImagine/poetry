{"author":"刘敞","id":174484,"strains":["平平仄平仄，平○仄仄平。","平平仄仄仄，仄仄平平平。","仄平仄平仄，仄仄平平○。","平仄仄仄仄，平平平平○。","仄平仄仄平，平仄平仄平。","仄平仄仄仄，○仄平仄平。","平仄平平平，平○仄平平。","平平仄平仄，仄平仄平○。","仄仄○仄仄，仄平仄平平。","仄平平仄仄，仄仄平仄平。","平仄平仄平，仄平平仄平。","仄○仄仄平，仄仄平平平。"],"paragraphs":["君家颍川上，时论数八龙。","声华自照映，远与高阳同。","季慈又青出，秀气凌秋空。","安步可远到，何为菰芦中。","会稽自禹来，山水天下雄。","古人每独往，胜事殊未穷。","聊欲因弦歌，登临极江东。","超然语高迈，令人愧樊笼。","我昔更此邑，稚年尚儿童。","迩来成梦寐，自笑成秃翁。","安得方寸金，换君腰下铜。","越吟不自然，极目南飞鸿。"],"title":"送韩七寺丞知萧山"}
