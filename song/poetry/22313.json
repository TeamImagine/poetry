{"author":"王十朋","id":22313,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","○仄仄平○仄仄，仄○平仄仄○平。","仄平仄仄平平仄，平仄平平仄仄仄。"],"paragraphs":["老去生涯集百忧，一身萍泛剡溪头。","钓鱼温水同侯喜，旅食新丰类马周。","长铗有时思海味，短檠终夜照离愁。","也知四海皆兄弟，能似天生羽翼不。"],"title":"寄梦龄昌龄弟"}
