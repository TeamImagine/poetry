{"author":"庞谦孺","id":27918,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["三载皇舆驻武林，宫前新柳渐成阴。","西湖风月愁难度，艮岳峰峦梦枉寻。","老马惊思归汴路，寒江吼激破胡心。","白蘋洲上怀乡久，夜夜啼鹃卧未深。"],"title":"答何中丞伯寿"}
