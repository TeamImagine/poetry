{"author":"贺铸","id":213015,"strains":["平仄平○平，○平仄○仄。","平平平平平，仄仄○仄仄。","仄○平仄平，平仄仄平平。","○平仄仄仄，平仄仄平平。","○○平平仄，平平仄○仄。","平仄仄平平，平平仄平仄。","○仄仄平○，仄平平仄平。","平平仄平仄，平仄仄平○。","平平仄平仄，仄仄○平仄。","○仄仄平○，平平仄平仄。","平平仄仄平，平仄仄平平。","仄仄平平仄，平平仄仄平。"],"paragraphs":["霜晓无轻飔，长淮浄如眼。","招携南山游，老子兴不浅。","不从千步桥，飞度一渔舠。","中流鼓素檝，鲂𫚈欻惊跳。","禅叟延游客，匆匆问行色。","千里远京关，浮骖去安适。","长啸指沧浪，濯缨湔我裳。","朱门曳裾地，槐柳自成行。","多年困靴板，未立中人产。","沈痼迫衰迟，求田咄何晚。","神丸傥驻延，投此寄余年。","凿室邻杨氏，然薪系太玄。"],"title":"游盱眙南山示杨介"}
