{"author":"刘学箕","id":89467,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["年年江上见梅时，忆著西湖处士诗。","香暗影疏清到骨，水边篱下雪融枝。","可知寒谷先回律，会是东皇肯与私。","竹迳松扉留作伴，莫教风伯肆狂吹。"],"title":"和林处士梅诗八首  其一"}
