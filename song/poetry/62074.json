{"author":"虞俦","id":62074,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["溪上园亭处处新，想君屡费橐中银。","鶑窥绣户烦三请，蝶遶花梢知几巡。","恨不即时谋载酒，恐因暇日得寻春。","只愁又隔同年面，却欠尊前似主人。"],"title":"戏简林子长  其一"}
