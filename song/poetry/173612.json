{"author":"黄庶","id":173612,"strains":["平仄仄仄仄，仄仄仄平仄。","仄平仄平仄，○仄平平仄。","仄平平仄仄，仄仄仄仄仄。","仄平仄仄仄，平○仄平仄。","仄仄仄仄仄，仄仄平仄仄。","仄平仄平仄，仄平仄仄仄。","仄仄○仄仄，仄仄平仄仄。","平平仄仄仄，仄平仄仄仄。","平平仄仄仄，平仄平仄仄。","平平仄仄平，○仄平平仄。","平仄仄仄平，仄平仄平仄。"],"paragraphs":["诗昔甫白在，造化困刀尺。","我生几年后，浪自镌顽石。","对花虽把笔，好句恨莫得。","耒阳与采石，孤坟没荆棘。","几欲肉白骨，再插风雅翼。","海为一杯酒，地为一领席。","醉坐吟万物，语出埋霹雳。","乾坤髓可掬，鬼神泪可滴。","人生贵适意，身是天地客。","糟床不可干，吟纸须强擘。","花落若解医，有金费千镒。"],"title":"对花"}
