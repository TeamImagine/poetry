{"author":"陆游","id":42090,"strains":["平平仄○仄，平仄仄○仄。","○○仄仄平，仄○平平仄。","平平平仄仄，平仄平仄仄。","仄平○○仄，平仄○仄仄。","仄平仄平仄，平仄仄仄仄。","平平仄平仄，平仄仄○仄。","仄仄平仄平，平仄平○仄。","平平○平仄，平仄仄平仄。"],"paragraphs":["霜风利如割，霜叶净如扫。","正当十月时，我行山阴道。","场功俱已毕，欢乐无壮老。","野歌相和答，村鼓更击考。","市垆酒虽薄，群饮必醉倒。","鸡豚治羹胾，鱼鳖杂鲜薧。","但愿时太平，邻里常相保。","家家了租税，春酒寿翁媪。"],"title":"道上见村民聚饮"}
