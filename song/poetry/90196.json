{"author":"张方平","id":90196,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["乱石峥嵘散粟堆，飞湍奔泻万山开。","轰空急若雷车过，振壑倾疑地轴摧。","银汉势从天际落，云涛声破海门来。","迸泉叠𪩘平生爱，欲转岩隈首重回。"],"title":"乱石溪"}
