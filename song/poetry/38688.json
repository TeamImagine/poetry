{"author":"陆游","id":38688,"strains":["仄仄平平平仄仄，仄平仄仄仄平平。","仄平仄仄仄平仄，平平仄平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["忆昔初辞鹓鹭行，慨然誓墓老耕桑。","蓼汀夜宿梦魂爽，梅坞暮归襟袖香。","穷巷每多闲日月，小儿时诵古文章。","吾侪穷死从来事，敢变胸中百炼刚。"],"title":"岁暮书怀二首  其二"}
