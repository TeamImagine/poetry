{"author":"司马光","id":176525,"strains":["平仄仄平仄，仄平○仄平。","平平平平仄，仄仄平平平。","平平仄仄仄，仄仄平平平。","○平仄仄平，○仄平仄平。","平平仄仄仄，平平仄平平。","仄仄仄平平，仄平仄仄平。"],"paragraphs":["畴昔共登仕，尔来三十秋。","常晞丝绳直，窃耻鸱夷柔。","蹄涔学钜海，螘垤依崇丘。","行之不自疑，亲寡憎怨稠。","于今不亟去，沦胥恐同流。","努力买良田，远追沮溺游。"],"title":"又和秋怀"}
