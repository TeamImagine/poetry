{"author":"释长吉","id":170600,"strains":["仄平平仄平，平平仄平仄。","平平○仄仄，平平仄○仄。","平○仄平平，平○○仄仄。","仄仄仄平平，平仄仄平仄。","○平仄仄平，仄仄平○仄。","仄仄○平仄，平平平仄仄。","仄仄仄平平，仄平平仄仄。","仄仄仄仄平，平平仄平仄。"],"paragraphs":["结庐江上栖，江云日为侣。","江山相掩映，清辉满庭户。","沙暝见归禽，潮回闻去橹。","落景一帘风，残雪半江雨。","中餐啜露葵，午坐烹茶乳。","少室传花旨，南华齐物语。","隠几赜渊源，篆香随玉麈。","爱此坐忘归，东峰月华吐。"],"title":"题清辉堂"}
