{"author":"吕岩","id":42459,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["本末无非在玉都，亦曾陆地作凡夫。","吞金食气先从有，悟理归真便入无。","水火自然成既济，阴阳和合自相符。","炉中炼出延年药，溟渤从教变复枯。"],"title":"七言 四十"}
