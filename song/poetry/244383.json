{"author":"李纲","id":244383,"strains":["平平平仄仄仄○，仄○○仄○平仄。","○平○仄仄平平，平仄仄仄平平仄。","平平仄仄平平仄，○○仄平仄平仄。","仄平平仄仄平平，仄仄平平仄平仄。","平平仄仄平仄平，平○仄仄平○平。","○平平仄仄平仄，仄仄平仄平平平。","平平仄仄平平平，仄仄平○仄仄平。","仄仄平平仄平仄，仄○平仄仄平○。"],"paragraphs":["蓬莱宫殿日月长，广廷泛洒如无帚。","临轩亲貌玉花騘，天骥自出天人手。","惊鸿欲起无羁皂，如闻朔风动秋草。","奋身骧首举双蹄，意态天然始知巧。","时危反掌同永嘉，胡骑飒沓陵中华。","当时宸笔散烟雾，往往流落群臣家。","雄姿倜傥精权奇，此画惟应识者知。","怅望崆峒转仙仗，忍传耆旧把天衣。"],"title":"周中元赋御画騘马次其韵"}
