{"author":"陆游","id":39250,"strains":["仄仄平仄平，仄仄平○仄。","平○平仄仄，仄仄仄仄仄。","平平仄仄平，○仄仄平仄。","○平平仄仄，仄仄仄仄仄。","平平仄仄仄，仄仄仄仄仄。","平○平仄平，平仄仄平仄。","平平仄仄仄，平仄仄仄仄。","平平仄仄平，仄仄仄平仄。"],"paragraphs":["十日春雨霪，百疾投间作。","呻吟虽甚苦，饮啖尚自若。","筋骸则已疲，正气亦消铄。","行年垂八十，所恃岂在药。","魔军累百万，指顾可尽缚。","君看仁义师，何至用韬略。","川云忽破散，平地见日脚。","无人画此翁，缥渺立孤鹤。"],"title":"病起遇晴有作"}
