{"author":"滕岑","id":67793,"strains":["平仄○仄仄，平仄平仄平。","平平仄平平，仄平仄平平。","仄○仄仄○，仄仄仄平平。","平仄平仄平，仄仄平仄平。","平平仄仄仄，仄仄仄仄平。","仄○平平仄，平○平仄平。"],"paragraphs":["今我思故里，身不能奋飞。","登高眺山川，孰知予心悲。","却思大化中，万类本无依。","何者为我庐，是处皆可归。","幽忧不自释，齿发日变衰。","不如倾兹酒，杯行无固违。"],"title":"和陶渊明饮酒诗  其四"}
