{"author":"郭祥正","id":192584,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["乘云亲到紫皇家，不是人间旧物华。","四座散香春结盖，一墀栽玉晓生花。","入盘仙李皆含露，出鼎𫘨金尚带砂。","偶对吟笺追昔事，犹疑鸾凤数行斜。"],"title":"追和紫霞翁记梦二首  其一"}
