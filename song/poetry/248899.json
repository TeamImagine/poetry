{"author":"曾几","id":248899,"strains":["平仄仄○平，平平平仄仄。","平平仄仄仄，仄仄仄平仄。","○平○平仄，仄仄○仄仄。","平仄仄仄○，平平平仄仄。","平平○平仄，仄仄仄仄仄。","仄仄○平平，○平仄平仄。","平平仄平仄，仄仄仄平仄。","平仄○○平，平平仄平仄。","平平仄○仄，平仄仄平仄。","仄平○○平，平仄平仄仄。","仄○仄仄仄，仄仄平仄仄。","仄仄仄仄平，平平仄○仄。"],"paragraphs":["官属邃中书，朝班高太府。","陈卿棹臂去，偃仰一茅宇。","临池看鱼乐，坐树听鸟语。","修竹手所栽，薪萌争上土。","天开重新运，圣作万物睹。","会合如风云，吹嘘者龙虎。","陈卿落闲处，问孰与为伍。","毛颖传中人，渠侬适成五。","诗章出咳唾，流派考宗祖。","仲严更献酬，胸次非小户。","览观不暇给，烂若花药圃。","可畏韵险艰，浮梁袅相拄。"],"title":"陈卿又和三首而仲通判亦三作严教授再赋皆有见及语予不可以无言故复次韵"}
