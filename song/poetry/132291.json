{"author":"陈宗礼","id":132291,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["往事镌镵一梦同，游人聊此可从容。","神仙已逝境犹在，洞府虽深户不封。","阅遍古今云木老，洗空尘土石泉舂。","此怀清白堪超世，何必星精特地逢。"],"title":"偕彭雅林游翠即席求和"}
