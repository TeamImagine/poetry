{"author":"张籍","id":13264,"strains":["平平○平仄仄平，平平仄仄平平平。","仄平平仄仄○仄，平平平仄○平平。","仄仄平平仄○仄，平平平仄平仄仄。","仄平仄平平仄平，平仄仄平仄仄仄。","仄平平平仄仄仄，平平仄平平仄仄。","仄平仄平平仄平，平平仄平平仄仄。"],"paragraphs":["黄头鲜卑入洛阳，胡儿执戟升明堂。","晋家天子作降虏，公卿奔走如牛羊。","紫陌旌幡暗相触，家家鸡犬惊上屋。","妇人出门随乱兵，夫死眼前不敢哭。","九州诸侯自顾土，无人领兵来护主。","北人避胡多在南，南人至今能晋语。"],"title":"永嘉行"}
