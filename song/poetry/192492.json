{"author":"郭祥正","id":192492,"strains":["仄仄仄平仄，平平○平平。","平平平仄仄，平仄仄平平。","仄仄仄○仄，平平平仄平。","仄仄平○仄，平平仄仄平。","平○平仄仄，平仄仄平平。","仄仄平平仄，平平仄仄平。"],"paragraphs":["历览古都会，金陵冠南州。","天开锺阜倚，江转玉绳流。","异代有兴废，前贤归冢丘。","草没乌衣巷，尘埋结绮楼。","城空龙虎踞，台罢凤凰游。","默想秦淮月，曾悲玉树秋。"],"title":"追和李白金陵月下怀古"}
