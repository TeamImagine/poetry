{"author":"李端民","id":22025,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["寓居萧寺便为家，问舍求田事未涯。","平昔孤踪犹可表，少年豪气不须夸。","雪消野径生春荠，风动荒林噪晚鸦。","极目悠然千里思，祇将诗句傲烟霞。"],"title":"题上方壁"}
