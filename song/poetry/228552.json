{"author":"释德洪","id":228552,"strains":["平仄平平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。"],"paragraphs":["词刃平生工斫伐，探怀每欲取公侯。","朅来世事懒经意，醉看湘山不转头。","忽忆归吴泛千里，偶然尽室载孤舟。","却将挥翰风雷手，且钓华亭万顷秋。"],"title":"周庭秀爱湘中山水之胜定居十余年宣和五年夏五月忽思吴中别余于湘上作此送之"}
