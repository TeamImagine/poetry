{"author":"强至","id":182749,"strains":["仄平仄仄仄平平，仄仄平平仄仄平。","仄仄平平平仄仄，平仄仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["治声一月满长安，直上星枢耸具观。","空策危言惊主易，能施行事似公难。","诏辞浩荡留邦国，庙略纵横出肺肝。","拜庆亲闱双白首，更传盛事入衣冠。"],"title":"贺吴枢府诗"}
