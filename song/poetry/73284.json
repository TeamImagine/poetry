{"author":"赵蕃","id":73284,"strains":["仄仄平平仄仄仄，平仄仄仄仄仄仄。","平平仄仄仄平平，平仄仄仄平仄仄。","平平平仄平仄平，仄仄平仄仄平仄。","平平仄平平○○，仄平平仄平平仄。","仄平仄平仄平仄，平仄○○仄仄仄。","仄仄仄仄平仄平，仄仄仄仄平平仄。","仄平仄仄仄平平，仄仄平仄仄平仄。","平平平平仄仄平，仄仄○平仄平仄。"],"paragraphs":["我自庐山十五载，犇走坐受世迫隘。","今年一梦落星湾，遥赏意短终不快。","褰裳高步千仞冈，下视城郭等蓬块。","阴风远来龙噫吟，大江东下波滂湃。","远游止为两眸计，扶杖深叹造物大。","五老自是吾故人，一笑却恨浮云碍。","欲搜短句记来游，倚槛孤啸上方外。","康州涪翁我所师，借问遗碑悉安在。"],"title":"落星寺"}
