{"author":"仲并","id":16062,"strains":["仄○平仄平平平，平仄仄平平仄平。","仄仄平平平仄仄，平仄平平仄○仄。","仄仄○○仄仄平，平平○仄仄仄平。","仄平平平仄仄○，仄平仄○平平平。","仄仄仄仄仄平仄，仄仄平仄平平平。","仄平平平仄平仄，仄平仄○仄平平。","○仄平平仄仄仄，仄○仄仄平平平。","仄仄平平平仄仄，平平仄平仄仄平。","平平○仄仄平仄，○○平仄平仄仄。","仄仄平仄○平仄，平仄○仄平仄平。","平平○仄平○仄，仄仄仄平平仄平。","仄平仄仄仄○仄，仄平平仄平平平。","平平平平平仄仄，○平○平平仄平。","仄仄仄平○仄仄，平平平仄平平平。","仄平平平仄仄仄，○平仄○平平平。","仄仄平平平仄仄，平平平仄平平仄。"],"paragraphs":["洞庭之野排千岩，陈子卷帘非爱山。","震泽之流清没底，陈子凭栏不观水。","杰阁横空一事无，终年传习唯父书。","乃翁平时束五传，绝人伟论惊诸儒。","至宝不受久埋没，近者私记刊吴都。","搢绅骈肩快先睹，一言价重百车渠。","正派源流要有自，二难秀发名家驹。","少小辛勤门户计，皇天有知子不孤。","于今三十五经立，亹亹雄辩来起予。","不但家法传群纪，经学当与心法俱。","溪山相对无浪语，宝此一编时卷舒。","自怜早岁已漂泊，乃翁邀我来僧庐。","于今埙篪弦诵地，当时从容谈笑余。","契阔死生三十载，萍浮蓬转常崎岖。","子能箕裘万事足，其他得丧争锱铢。","凛凛清氛端可想，神游仿佛归来欤。"],"title":"陈行之得之因震泽旧居辟小阁面列洞庭山客有名以尊经者江都仲某为长句以纪之"}
