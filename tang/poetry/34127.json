{"author":"徐彦伯","id":34127,"strains":["平平平○仄，仄仄仄仄平。","仄平平仄仄，平平仄仄平。","平仄○仄平，平仄仄仄平。","仄平仄平仄，平平仄仄平。","平平平平仄，仄仄平仄平。","○平○仄仄，平仄仄平平。","○仄仄平平，仄平平仄平。","仄○仄平仄，平平平仄平。","平仄○仄平，平平平○平。","仄平平平仄，平仄？平平。","平仄○仄仄，平仄仄仄平。","平仄仄平仄，仄仄平仄平。"],"paragraphs":["颓光无淹晷，逝水有迅流。","绿苔纷易歇，红颜不再求。","歌笑当及春，无令壮志秋。","弱年仕关辅，簃门豁御沟。","敷愉东城际，婉娈南陌头。","荷花娇绿水，杨叶暖青楼。","中有绮罗人，可怜名莫愁。","画屏绕金膝，珠帘悬玉钩。","纤指调宝琴，泠泠哀且柔。","赠君鸳鸯带，因以鹔鹴裘。","窗晓吟日坐，闺夕秉烛游。","无作北门客，咄咄怀百忧。"],"title":"拟古三首 三"}
