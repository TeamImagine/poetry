{"author":"方岳","id":127416,"strains":["平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄平仄平平。"],"paragraphs":["山蹊一色轻明玉，遮尽青青印屐苔。","元夕不知今日是，春愁政用此时来。","年华鼎鼎双蓬鬓，身世悠悠一酒杯。","好事断无人问字，竹门隔坞不须开。"],"title":"元夕雪用韵"}
