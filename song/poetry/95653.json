{"author":"苏泂","id":95653,"strains":["平平仄平仄，平○仄仄仄。","仄仄平仄平，平平仄○仄。","平平仄仄仄，平○平平仄。","平平仄仄平，仄仄平○仄。","仄平仄仄平，平仄仄平仄。","仄平平平仄，○仄平平仄。","平平仄平仄，平仄仄平仄。","仄平仄仄平，仄仄平平仄。"],"paragraphs":["闲居寡人事，栖迟倦所务。","雅志归去来，青山越中住。","爻辞玩往圣，门荫资先祖。","虽云隠遁情，尚眷诸亲故。","岁时酒一尊，聊乐我东土。","采莲樵风径，看竹兰亭路。","心亨体攸适，干禄靡希遇。","百年傥有程，庶近严光墓。"],"title":"归越中所居"}
