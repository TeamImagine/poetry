{"author":"史浩","id":19538,"strains":["仄仄平平仄○仄，仄仄平平仄平仄。","仄平平○仄仄平，仄仄平○平仄仄。","？平仄仄平仄平，仄仄平仄平平平。","平仄仄平仄仄仄，仄平仄仄平平平。","平平○平平仄仄，仄平仄仄仄平仄。","仄平仄仄仄仄平，平平仄仄平平○。","平平平仄平平平，仄仄仄仄平仄○。","平平平仄仄仄仄，仄仄平平平仄平。","平仄平○○仄仄，仄仄○平平仄○。","平平○平仄仄仄，仄○仄仄平平仄。","仄平仄仄○仄平，平平仄仄平平平。","仄仄○？平平仄，平平仄仄平平平。","平平平仄仄仄仄，平平○仄平仄仄。","○平平仄仄平平，仄仄仄平仄平仄。","仄平仄仄平平平，仄○仄仄仄平平。","○平仄平平○仄，平仄平平○仄仄。"],"paragraphs":["粟蕊抟金叶凝碧，独在秋林逞颜色。","岂知东溟史氏居，别有奇标人不识。","嫦娥侍女盈万千，一一姿貌皆无前。","为厌此花忒淡薄，渥丹乞与春争妍。","媒滋燕脂霜染蒨，殖根只向广寒殿。","几尘俗韵不可干，清凉唯许金风扇。","何年移到蓬莱乡，钜万索直谁敢偿。","盘纡栏槛久不曜，一日名飞群国香。","豪贵争看期缩地，载酒迟来烦鼓吹。","园丁闻之竞采撷，夜深不使花神睡。","接枝换骨离四明，飘飘爽气排妖氛。","遂令禁篽成真赏，余馨賸馥常氤氲。","芙蓉寒菊不足数，包羞正似无盐女。","从渠摇落动秋声，独步唯兹遍寰宇。","我尝对此倾葵金，却思四海状元心。","殷勤劝花宜且住，寒士人人折得去。"],"title":"走笔次韵胡中方赏丹桂之什"}
