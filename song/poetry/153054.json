{"author":"俞德邻","id":153054,"strains":["平平仄平仄，仄仄仄平仄。","平平仄平平，平仄仄○仄。","平平仄仄平，平平仄仄仄。","平平仄仄○，平平仄平仄。","仄仄仄仄平，仄仄平仄仄。","平平仄平○，仄仄仄仄仄。","仄仄仄仄仄，仄仄仄仄仄。","仄仄○○平，仄平平仄仄。","平平仄仄平，平仄平○仄。","平平○平平，仄○仄平仄。"],"paragraphs":["凉飚涤残暑，霁宇蔼清气。","悠然采黄华，谁望白衣至。","江州老使君，怀人寤不寐。","清尊远送将，惊呼候门稚。","一醉得我生，五斗宁复计。","衰荣本无期，出处各有意。","醒者彼自醒，醉者彼自醉。","醒醉更相嗤，死生同一寄。","嗟嗟戏马台，千古夸胜地。","谁知柴桑翁，醉中有真味。"],"title":"次韵陈静佳治中九日见寄"}
