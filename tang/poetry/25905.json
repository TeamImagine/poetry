{"author":"贾岛","id":25905,"strains":["平仄平平仄，○平仄仄平。","○○平仄仄，平仄仄平平。","仄仄平平仄，平平仄○平。","平平平仄仄，平仄仄平平。","平仄平平仄，平○仄仄平。","平○○仄仄，○○仄平○。"],"paragraphs":["何处初投刺，当时赴尹京。","淹留花柳变，然诺肺肠倾。","避暑蝉移树，高眠雁过城。","人家嵩岳色，公府洛河声。","联句逢秋尽，尝茶见月生。","新衣裁白苎，思从曲江行。"],"title":"再投李益常侍"}
