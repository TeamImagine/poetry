{"author":"范成大","id":43168,"strains":["仄仄仄平平仄○，仄平仄仄平平仄。","仄○平仄仄平平，仄仄仄平平○仄。","平平仄仄平平平，仄仄平平平仄平。","仄平仄仄○平仄，仄仄平平○仄平。","仄仄平平仄平仄，仄仄平平仄平仄。","仄○平仄仄平平，平平仄仄○平仄。","平平○仄平仄平，平○○平仄平平。","仄仄平平仄平仄，仄仄仄平○仄平。"],"paragraphs":["六月火云高偃蹇，使君有意怜焦卷。","一封红篆驿金龙，雨气倏随炉燎满。","风师避路雷车鸣，石破天惊檐溜倾。","不知稻本颇苏否，但觉溪声如百霆。","税驾朱旛未云久，造化功成屈伸肘。","我评兹事与天通，知公小试调元手。","清坛深夜宾众真，前驱霓旌后飚轮。","定有灵官识仙伯，报道紫皇思侍臣。"],"title":"知郡检计斋醮祷雨登时感通辄赋古风以附舆颂"}
