{"author":"刘克庄","id":115605,"strains":["仄仄仄平仄仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["不羡上公被雉衮，宁为野老著牛蓑。","素无文思加衰竭，薄有时名合折磨。","幸老舍人工润色，逢新天子建中和。","子来犹自商歌在，旧友何须裹饭过。"],"title":"竹溪评余近诗发药甚多次韵  其五"}
