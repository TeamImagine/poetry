{"author":"朱淑真","id":245925,"strains":["仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄平平平仄仄平。"],"paragraphs":["正阻行程江岸间，江头三日系归船。","水光激浪高翻雪，风力推沙远涨烟。","拔闷喜陪尊有酒，供厨不虑食无钱。","雕章见及唯虚辱，勉强赓酬愧斐然。"],"title":"江上阻风"}
