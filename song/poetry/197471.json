{"author":"苏辙","id":197471,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["长怪名卿亦坐曹，忽乘五马列旌旄。","才多莫厌官无事，郡小不妨名自高。","庶子定应牵赋咏，醉翁聊复继游遨。","试寻苦战清流下，要识经纶帝业劳。"],"title":"送吕希道少卿知滁州"}
