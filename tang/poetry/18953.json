{"author":"鲍溶","id":18953,"strains":["平平平仄仄，平仄仄平平。","仄平仄仄仄，仄仄平平平。","仄仄○仄仄，平平平仄平。","仄○平仄仄，○仄平○平。","仄仄平○仄，平平仄○仄。","仄平平平仄，平仄仄仄○。","仄仄仄仄仄，仄仄○平平。","平平仄仄仄，○仄平平平。","仄仄仄仄仄，平平仄平平。","平平仄平仄，平仄仄仄平。","仄仄仄平平，平○仄平平。","平平仄平平，仄仄平平○。"],"paragraphs":["征人歌古曲，携手上河梁。","李陵死别处，窅杳玄冥乡。","忆昔从此路，连年征鬼方。","久行迷汉历，三死毡衣裳。","百战身且在，微功信难忘。","远承云台议，非势孰敢当。","落日吊李广，白首过河阳。","闲弓失月影，劳剑无龙光。","去日始束发，今来发成霜。","虚名乃闲事，生见父母乡。","掩抑大风歌，裴回少年场。","诚哉古人言，鸟尽良弓藏。"],"title":"苦哉远征人"}
