{"author":"陆游","id":33090,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["磔磔寒禽无定栖，纤纤小雨欲成泥。","松鸣汤鼎茶初熟，雪积炉灰火渐低。","一气推移均野马，百年蒙覆等醯鸡。","青山黄叶兰亭路，忆唤邻翁共架犂。"],"title":"雨中睡起"}
