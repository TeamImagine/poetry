{"author":"赵蕃","id":73861,"strains":["仄平仄平仄仄平，仄平仄仄平平平。","平平平平仄平仄，仄平？仄仄仄仄。","仄平平平仄仄平，仄平仄仄平平平。","平仄平平仄平仄仄仄，平仄平平○仄仄。"],"paragraphs":["昔人种田不种花，有花只数西湖家。","祇今西湖属官去，卖花迺亦遍户户。","种田年年水旱伤，种花岁岁天时禳。","安得家家弃花只籴米，尘甑炊香胜旖旎。"],"title":"见负梅趋都城者甚夥作卖花行"}
