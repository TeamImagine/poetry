{"author":"虞俦","id":61919,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["幸叨持橐侍甘泉，敢意恩荣慰暮年。","紫绶金章光照地，丝鞭玉勒喜朝天。","儿曹莫起无鱼叹，人世难为跨鹤仙。","报国无功还自愧，直须及早决归田。"],"title":"除兵部侍郎赐带趁朝参"}
