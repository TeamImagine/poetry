{"author":"周密","id":153645,"strains":["平平平仄平，仄仄仄仄仄。","平仄平仄平，仄仄平仄仄。","仄平仄平仄，平仄仄仄仄。","仄仄平仄平，仄仄平仄仄。","平平仄○平，仄平仄平仄。","平仄平仄仄，平仄平仄仄。","仄仄平仄平，平仄仄仄仄。","平平平○平，仄○仄平仄。","平仄仄平平，仄仄仄平仄。","仄仄仄仄平，仄仄仄平仄。"],"paragraphs":["渊明千载人，太白一世士。","天子呼不来，大吏征不起。","十诗九言酒，宁抱冻饿死。","是岂真醉邪，寓意聊尔耳。","翁今歠其醨，反骚笑湘水。","翁醉非物欲，翁醉非势利。","物不能醉翁，翁所谓自醉。","惟翁知其天，醉吟醒时事。","堪续醉时歌，可补醉乡记。","请诵小阮诗，庶识醉翁意。"],"title":"题族伯自醉翁吟稿"}
