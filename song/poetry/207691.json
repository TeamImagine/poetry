{"author":"黄庭坚","id":207691,"strains":["平平○仄平仄仄，仄仄仄仄平仄○。","平平仄仄仄仄平，平○仄平○仄仄。","平平平平仄仄平，仄平仄仄平仄仄。","仄平仄仄仄平仄，仄○仄仄○仄平。","平平仄仄仄平仄，平平○平平仄○。","仄仄仄平平仄平，仄仄仄仄平平平。","平仄仄平○平平仄平仄，平平仄平平仄仄。"],"paragraphs":["韩生沈鸷非悍勇，笑出胯下良自重。","滕公不斩世未知，萧相自追王始用。","成安书生自圣贤，左仁右圣兵在咽。","万人背水亦书意，独驱市井收万全。","功成广武坐东向，人言将军真汉将。","兔死狗烹姑置之，此事已足千年垂。","君不见丞相商君用秦国，平生赵良头雪白。"],"title":"淮阴侯"}
