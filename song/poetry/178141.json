{"author":"赵湘","id":178141,"strains":["仄仄平平平平仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["留客强歌还强醉，送春多雨又多风。","五更池馆孤灯尽，三月江城一夜空。","青鉴照髭疑有白，子规啼树已无红。","相逢赖得明年约，应向花前慰断蓬。"],"title":"送春"}
