{"author":"袁说友","id":70438,"strains":["平平仄仄平平仄，仄仄平平仄○仄。","仄平仄仄仄仄仄，平仄仄仄仄平仄。","平平仄仄平○仄，仄仄平平平仄仄。","仄平○仄仄平仄，仄仄○平仄○仄。"],"paragraphs":["残蝉古路无人迹，瑟瑟西风已三日。","杜门却扫处一室，颠倒笔砚理书帙。","平生但恐辜吟笔，薄宦云浮奚固必。","客来相与入诗律，一叶庭柯恍如失。"],"title":"小饮"}
