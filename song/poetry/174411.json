{"author":"刘敞","id":174411,"strains":["仄仄平仄仄，仄平○○平。","平平仄平仄，仄仄仄仄平。","仄仄仄○仄，仄平仄平○。","平○平仄仄，○仄○平平。","平平仄仄仄，平仄○仄○。","○平○平仄，平仄平平平。","平仄仄仄仄，平仄○平平。","仄仄平仄仄，○平仄平平。","仄平仄平仄，○仄平平平。","平○仄平仄，○仄○平平。"],"paragraphs":["味薄时共笑，野人犹相高。","春田有余暇，馈我杞与蒿。","酌酒谢其意，采之亦诚劳。","城中多好事，过半称贤豪。","杯肴具五鼎，珠玉轻一毫。","将之献门下，皆有千金褒。","何故背此计，而反从吾曹。","淡泊徒自乐，膏芗未能叨。","信知老农美，颇欲耕东皋。","因闲有余力，从尔观芟薅。"],"title":"野人致枸杞青蒿"}
