{"author":"赵抃","id":101585,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["素萼清香并酒卮，主人勤意嘱留诗。","为逢蜀国新开日，却忆江南旧赏时。","春密未通桃李信，腊残都放雪霜姿。","先公旧植亭栏外，肯构重来见本枝。"],"title":"钤兵王合使素芳亭赏梅花"}
