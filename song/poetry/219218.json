{"author":"晁说之","id":219218,"strains":["平平仄仄平，仄仄仄平仄。","仄仄仄仄仄，仄仄平平仄。","仄平平仄平，平平○仄仄。","仄○平仄平，仄仄平平仄。","仄仄仄仄仄，仄仄平仄仄。","○仄平仄平，仄仄平仄○。","平平平平仄，仄仄平平仄。","平仄平平仄，平平平仄仄。"],"paragraphs":["平生阮步兵，口不道臧否。","每笑谢著作，自是雌黄口。","闭门秋草多，金风摇白昼。","忽传黄纸书，校艺群公后。","执雁有楚越，佩剑无左右。","难画浑沌眉，遽识齐宿瘤。","彭城陈夫子，笑我颜何厚。","为语陈夫子，人生无不有。"],"title":"无己初除正字以诗寄之"}
