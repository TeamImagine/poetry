{"author":"李乘","id":224326,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄仄平仄仄平平。","仄平仄仄平平仄，平仄平平仄仄平。"],"paragraphs":["老后名山付卧游，偶携谢屐此寻幽。","每思南岳嘲周子，何暇东林访惠休。","苔护出生苍石老，竹供延客碧云秋。","主僧不用贪行脚，祇此林间可白头。"],"title":"慧聚杂题 西斋"}
