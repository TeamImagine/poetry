{"author":"晁说之","id":219895,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["同时先后避风尘，异县相看意更亲。","不武可知难陷阵，片文安得易容身。","游兵去喜添新恨，燕子来惊问故人。","何处有诗能自胜，赖君揖客赏阳春。"],"title":"子强赋诗还张簿与予唱和诗卷复用韵谢之"}
