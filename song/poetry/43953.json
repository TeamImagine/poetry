{"author":"范成大","id":43953,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["契阔相逢一笑欢，当年森桂共骖鸾。","试谈旧事醒村酒，仍趁新晴暖客鞍。","梅粉都皴啼宿雨，柳黄不展噤春寒。","从今鼎鼎多幽事，仍喜蛙声不在官。"],"title":"与游子明同过石湖"}
