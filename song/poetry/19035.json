{"author":"陈棣","id":19035,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["扰扰胶胶度岁年，只应今夕暂休闲。","又闻玉烛更新籥，那得金丹驻旧颜。","是处碧烟闻爆竹，谁家红玉拥颓山。","挥毫不作惊人语，句法由来似梦间。"],"title":"再次韵  其二"}
