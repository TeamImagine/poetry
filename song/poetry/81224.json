{"author":"张镃","id":81224,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄仄平。"],"paragraphs":["堂成初喜豢髯龙，肯梦当年十八公。","宝树未穿烟际雪，钧天先听日边风。","成丹得所从春首，栖鹄无声过夜中。","谁遣墙阴接芝径，月晴应是费拖筇。"],"title":"寒堂梦松"}
