{"author":"苏辙","id":197073,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄仄平仄仄平。"],"paragraphs":["山绕兴州万叠青，池开近郭百泉并。","昔年种柳人安在，累岁开花藕自生。","波暖跳鱼闻乐喜，人来野鸭望船鸣。","西还过此须终日，为问使君行未行。"],"title":"兴州新开古东池"}
