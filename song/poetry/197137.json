{"author":"苏辙","id":197137,"strains":["仄仄平平仄仄平，平平平仄仄平平。","平平仄仄平平仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["闻有高居直百金，西山南麓北山阴。","园通济水池塘好，花近洛川颜色深。","人去节旄分重镇，客来猿鹤感幽吟。","潩溪雨过西湖涨，归兴萧然定不任。"],"title":"傅钦之学士济源草堂"}
