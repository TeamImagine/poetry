{"author":"独孤及","id":4940,"strains":["仄仄平仄平，仄仄仄平仄。","仄○仄○○，仄仄平仄仄。","仄平仄平仄，仄仄平○仄。","平平平平平，仄仄平仄仄。","○平平平仄，仄仄仄平○。","平平仄仄平，仄仄仄平仄。","仄平仄仄仄，○仄仄仄仄。","平平仄平平，平仄平仄仄。","平平仄平○，平仄平○仄。","仄○仄仄仄，仄仄平仄仄。","仄平○平仄，平仄平仄仄。","仄仄平平○，平仄平仄仄。","平仄仄仄○，○○平平仄。","仄平仄仄平，平仄仄仄仄。","仄○平平仄，仄仄仄○仄。","仄○仄平平，仄仄○仄仄。"],"paragraphs":["少读黄帝书，肯不笑机事。","意犹负深衷，未免名迹累。","厌贫学干禄，欲徇宾王利。","甘为风波人，岂复江海意。","担簦平台下，是日饮羇思。","逢君道寸心，暂喜一交臂。","绪言未及竟，离念已复至。","宁[陵]望南丘，云雨成两地。","途殊迹方间，河广流且驶。","暮帆望不及，览赠心欲醉。","爱君如金锡，昆弟皆茂异。","奕赫连丝衣，荣养能锡类。","君子道未长，深藏青云器。","巨鳞有纵时，今日不足议。","唯当加餐饭，好我袖中字。","别离动经年，莫道分首易。"],"title":"酬梁二十宋中所赠兼留别梁少府"}
