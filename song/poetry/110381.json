{"author":"刘克庄","id":110381,"strains":["仄○平平仄平仄，平仄平平仄平仄。","仄平平仄仄仄平，仄平平仄○仄仄。","平平平平仄仄仄，仄平○仄仄仄仄。","仄平仄仄平仄平，仄仄平仄平平仄。","仄平平仄平平平，平平平仄仄仄○。"],"paragraphs":["世传灵渠自秦始，南引漓江会湘水。","楚山忧赭石畏鞭，凿崖通堑三百里。","篙师安知有史禄，割牲沈币祀渎鬼。","我舟阁浅怀若人，要是天下奇男子。","只今渠废无人修，嗟乎秦吏未易訾。"],"title":"铧觜"}
