{"author":"萧立之","id":131935,"strains":["仄○仄平仄仄平，平平仄平平仄平。","平平仄仄○平平，仄平平平平仄平。","仄平仄○仄○仄，仄仄平平○平仄。","仄○仄仄仄仄平，仄仄○平仄平仄。"],"paragraphs":["太空有云不可羁，君家有轩云所栖。","黄埃压帽听朝鸡，坐轩人闲琴一枝。","眼前白衣与苍狗，万事悠悠且杯酒。","是间不涴俗子尘，客有敲门急摇手。"],"title":"题侯氏云轩"}
