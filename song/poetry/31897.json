{"author":"姜特立","id":31897,"strains":["仄仄仄平平，仄平平仄仄。","平平平平仄，仄平平仄仄。","平○仄？平，仄仄仄平仄。","平平仄平○，仄仄仄平仄。","平平○仄仄，仄仄○仄仄。","平平仄平平，平○○平仄。","平平平平平，仄仄平仄○。","仄仄平平平，平仄平平仄。","仄平仄平仄，仄仄平仄仄。","平仄平平平，平平仄平仄。","平仄仄平平，○平平仄仄。","平平○○仄，仄仄仄仄仄。","平平仄平仄，仄平平仄平。","仄平仄平平，仄仄平仄仄。","平○仄○平，仄仄平平仄。","平平仄仄仄，仄仄平○仄。","平平仄平平，○平○仄仄。","仄○○平平，仄○仄平仄。","仄仄仄仄平，仄仄平平仄。","仄平平仄仄，平仄仄平仄。","仄仄仄○仄，平仄平○仄。"],"paragraphs":["岳牧用词人，古今诚罕有。","君侯东南隽，锦心仍绣口。","生从谢脁城，日对敬亭阜。","梅翁丈人行，味古若玄酒。","君能兼众作，活法参已久。","今兹守双溪，诗思如河剖。","前追东阳侯，近继南涧叟。","璀璨珊瑚钩，盘屈蛟螭钮。","往来互酬赠，觉我殊秽丑。","砂砾投公筐，珠玑落吾手。","苏李隔遥天，王刘同魏圃。","风骚难并世，道义况有取。","高篇许编缀，泰华侪部娄。","不辞附冥鸿，庶以图不朽。","君王爱其才，复易吴门守。","韦郎五字句，寂寞今其耦。","森{卓戈}尚高门，凝香犹故牖。","想当吟哦时，妙思出齑臼。","只恐凤诏催，去作仙班首。","载赓清庙颂，千古换星斗。","得句勿相忘，时寄山中友。"],"title":"送虞察院"}
