{"author":"程公许","id":106401,"strains":["○平仄仄平平平，仄平平平仄○○。","平平平仄平平仄，平平仄仄平平平。","仄仄仄仄平仄平，仄平平○仄平平。","平平平平仄平平，仄平平平○，平仄平仄○平平。","平仄仄仄仄仄○○平，平仄平仄平仄○。","仄平○平仄平平，○仄平○仄仄平。","仄平仄仄平仄平，平平仄仄仄仄平。","○平仄仄平仄仄仄平，平平仄○平仄○○平。","仄平仄○○仄平，平平仄平平平○，平○仄仄平仄平。","平平仄仄平仄平，平平仄仄仄仄平。","平平仄平仄仄平，仄仄仄仄○平平。","仄平○仄平仄平，仄仄仄仄平仄平。","仄平仄仄仄平平，○平平○平仄平仄平。","仄平仄仄仄仄平，仄仄○○○仄平。","平平○仄仄仄平，仄仄平仄平仄平。","平○仄仄仄仄平仄，平平仄平平平○仄平。","平仄仄平仄仄平，平仄仄仄平仄○。","仄平仄平平○仄平平，平平平仄仄仄平仄平。"],"paragraphs":["临邛自昔多仙才，鹤鸣神丹夜昭回。","唐鸿都客尤奇俊，飞神碧落超蓬莱。","宋采石战强敌摧，少微褒封自公台。","玄风寥寥閟寒灰，那知轩髯张，心印今复传云来。","儒释老氏鼎立如三才，凡囿形数由剸裁。","授非其人委烟埃，如碧云张亦异哉。","几年愿见心渴梅，吾徒笑我老尚孩。","三生髣髴同侍劫刃台，羊肠百折何独行虺隤。","赤城醮盟三月斋，青云有梯攀崔嵬，星冠禹步旋斗魁。","天门荡荡金碧堆，章函历上九虎开。","津梁爽灵帝所哀，瞬息命令传风雷。","帝宸留侍非不佳，眷此浊海多劫灾。","力扶道法授沉埋，三千功行之积仙可阶。","世人汩没井底蛙，各主其教相抵排。","吾师思以一理该，与我心契无复猜。","何当岁晚弃置尘累，栖岩一龛烟云相与侪。","芝术可庖露可杯，商略道蕴生死裁。","左携羡门安期右洪崖，超尘沙劫驭气凌九垓。"],"title":"寄谢碧云张高士"}
