{"author":"李光","id":236118,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["日日孤村对落晖，瘴烟深处忍分离。","追攀重见蔡明远，赎罪难逢郭子仪。","南渡可忧鸢共堕，北辕应喜雁相随。","马蹄惯踏关山路，他日重来更送谁。"],"title":"予得罪南迁朝廷枢密院凖备差遣张君送伴凡八十日予嘉其勤于其行也作诗送之  其一"}
