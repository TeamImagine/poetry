{"author":"陆游","id":39505,"strains":["平仄平平仄仄平，仄平仄仄仄仄平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["逢著园林即款扉，酌泉煮笋欲忘归。","杨花正与人争路，鸠语还催雨点衣。","古寺题名那复在，后生识面自应稀。","伤心六十余年事，双塔依然在翠微。"],"title":"与儿辈泛舟游西湖一日间晴阴屡易"}
