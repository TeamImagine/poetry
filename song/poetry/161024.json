{"author":"戴表元","id":161024,"strains":["仄仄平平仄平仄，平仄平平仄平仄。","仄○仄仄仄平平，仄仄平平平仄仄。","仄平仄仄仄平平，仄平平仄仄仄平。","仄平平仄仄平仄，仄○仄仄仄平平。","平平平仄平仄仄，平平仄仄○仄仄。","仄平平平○平平，平平平○仄平仄。","仄平平平平仄平，平平仄仄平平○。","平平平平平仄平，仄平仄平○仄平。"],"paragraphs":["昨日天寒不成醉，今日天寒不成寐。","醉迟得酒可强欢，寐少愁多频发喟。","紫竿苇炬闹荒城，役夫遥作鹳鸭鸣。","拥衾高枕未云苦，熟听但觉令人惊。","乌孙黄鹄飞不返，辽城白骨填未满。","朔风萧萧吹成旗，居人何如去人远。","丈夫无成霜满须，沙场万里星河疏。","南墙诗翁穷据炉，北窗少年犹读书。"],"title":"夜寒行"}
