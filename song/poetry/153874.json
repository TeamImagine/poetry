{"author":"周密","id":153874,"strains":["平平平仄仄平平，仄仄平平仄仄平。","平仄平仄平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄平仄平平。"],"paragraphs":["江湖游遍到长安，自写名山作画看。","蝉腹祇便风露饱，鹤心偏喜水云宽。","袖中六甲三关式，肘后千金九炼丹。","更约小窗松月夜，素琴重为作猗兰。"],"title":"赠李若虚"}
