{"author":"司马光","id":176891,"strains":["平平平仄平，○仄仄平○。","仄仄平平仄，仄平平仄平。","平平○仄仄，平仄仄平平。","仄仄○平○，○○仄仄平。","仄平平仄仄，平仄仄平平。","仄仄平平仄，平平仄仄平。","平平仄平仄，平仄仄○平。","仄仄平平仄，平平仄仄平。","仄平平仄仄，仄仄仄平平。","平仄○平仄，仄平○仄平。"],"paragraphs":["先生嫌俗宾，犹与故乡亲。","不惜烟霞地，暂容缰锁身。","林庐深有径，鸡犬四无邻。","蔌蔌暗花堕，苍苍古柏春。","饭炊松粒细，盘采蕨芽新。","静觉精神健，闲知气味真。","谿泉冷毛髪，山翠湿衣巾。","竹色消酲易，林声破梦频。","客轮来去辙，驿路古今尘。","明日空回首，白云应笑人。"],"title":"三月十五日宿魏云夫山庄"}
