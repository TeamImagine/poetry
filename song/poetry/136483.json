{"author":"胡仲弓","id":136483,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["路入天南更向西，春风匹马赴瓜期。","折将官柳送行客，归及山梅结果时。","池上凤凰身未到，滩头㶉𫛶事先知。","徐君曾下陈蕃榻，况是林宗早见推。"],"title":"次郭吉甫梅仙之官广右"}
