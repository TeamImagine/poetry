{"author":"赵蕃","id":73813,"strains":["平平平仄平平仄，仄平平平仄平仄。","仄平仄仄平仄仄，仄仄平平仄平仄。","平平仄平仄仄仄，仄仄平平平○仄。","平○仄仄仄平○，平仄平平平仄仄。","仄平平仄平○平，仄○平○仄仄平。","○平仄仄仄仄仄，平仄仄仄平平○。","仄仄平平平仄仄，仄仄仄平○仄仄。","仄平仄仄仄平平，○仄○○平仄仄。"],"paragraphs":["天生尤物为民瘵，荔枝奔腾自南海。","后来始说闽部采，亦有风人刺丁蔡。","嗟哉万安十室邑，橘比江陵梨号蜜。","尝闻旧日事苞苴，千数私家公百十。","莫侯为令知其然，罢献初从使者先。","其余诟病置不问，贫友或乞捐餐钱。","忆昨追随秋政热，不但近公如玉雪。","别来已忽露为霜，当念相如多病渴。"],"title":"寄莫万安"}
