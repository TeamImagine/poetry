{"author":"苏舜钦","id":90336,"strains":["平平仄仄仄，平平仄平平。","仄平仄仄仄，○仄平平平。","仄仄平仄仄，仄平平平平。","仄仄仄仄仄，仄○平仄平。","仄平仄仄仄，平仄仄仄平。","平平仄仄仄，仄仄平仄平。","平仄仄平仄，仄仄仄仄平。","仄仄仄平仄，仄仄平平平。","仄仄仄仄仄，仄仄仄仄平。","仄平平○平，平仄仄仄平。","平仄仄仄仄，平仄仄平平。","仄仄仄仄仄，○仄○○平。","仄仄仄○仄，平平仄○平。","平平平平平，仄仄仄仄平。","平仄仄○仄，仄仄仄仄平。","平仄仄平仄，仄○平平○。","仄平仄平仄，仄平○平平。","仄平平平平，仄仄仄仄○。","仄仄仄仄仄，○仄仄仄平。","平仄平仄平，平？仄平平。"],"paragraphs":["春阳泛野动，春阴与天低。","远林气蔼蔼，长道风依依。","览物虽𫏐适，感怀翻然移。","所见既可骇，所闻良可悲。","去年水后旱，田亩不及犂。","冬温晚得雪，宿麦生者稀。","前去固无望，即日已苦饥。","老稚满田野，斲掘寻凫茈。","此物近亦尽，卷耳共所资。","昔云能驱风，充腹理不疑。","今乃有毒厉，肠胃坐疮痍。","十有七八死，当路横其尸。","犬彘咋其骨，乌鸢啄其皮。","胡为残良民，令此鸟兽肥。","天岂意如此，决荡莫可知。","高位厌粱肉，坐论搀云霓。","岂无富人术，使之长熙熙。","我今饥伶俜，闵此复自思。","自济既不暇，将复奈尔为。","愁愤徒满胸，嵘峵不能齐。"],"title":"城南感怀呈永叔"}
