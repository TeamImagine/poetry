{"author":"萧立之","id":131944,"strains":["平平○仄平平仄，仄仄平平平仄仄。","平平仄○平仄仄，仄仄平平平仄仄。","平○平仄仄仄平，仄仄仄平仄平仄。","平平平仄仄仄○，○平仄仄仄平仄。","仄平仄仄平仄仄，仄仄平平仄平仄。","○平○仄平○仄，仄仄仄平平仄仄。","平仄仄仄仄仄仄，仄仄平平仄平仄。","仄平平○仄仄仄，平○平○仄平仄。","仄平仄仄仄仄仄，平仄平平○仄仄。"],"paragraphs":["西风吹老寒香圃，瘦碧林塘秋几许。","官闲饮思生渴吻，载酒联翩无客主。","亭深城远地自寒，雁鹜不来藓苔古。","秋枰争道较一胜，长缨飒飒翠裾舞。","百年有几开口笑，底用研桑枉心膂。","吟情正属杯中物，暮色已催城上鼓。","嗟予负愧斗粟恋，出位乖逢镬焦苦。","向来胸中亦磊磈，书传消磨着尘土。","径须大白得我醉，归卧黄䌷听夜雨。"],"title":"砥柱亭同寮分韵得雨字"}
