{"author":"陆游","id":38624,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["魏野林逋久已仙，放翁寄傲镜湖边。","松根偃蹇支琴石，岩窦潺湲洗药泉。","半禄扫空虽在我，残年健甚岂非天。","遥遥桑苎家风在，重补茶经又一编。"],"title":"开东园路北至山脚因治路傍隙地杂植花草六首  其二"}
