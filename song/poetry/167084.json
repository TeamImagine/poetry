{"author":"东必曾","id":167084,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平平仄平。"],"paragraphs":["噀绿郊原春事深，治生幽趣豁尘襟。","声声禽语耕人意，种种花开老圃心。","桑叶渐舒梯欲整，麦苗暗长路难寻。","日长虽有荷鉏倦，薄暮归来常醉吟。"],"title":"春日田园杂兴"}
