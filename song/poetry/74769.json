{"author":"赵蕃","id":74769,"strains":["仄仄平平仄，平平平仄平。","仄平○仄仄，仄仄○平○。","仄仄平平仄，平平仄仄平。","平平○仄仄，仄仄仄平平。","仄仄平平仄，○平仄仄平。","平平仄○仄，仄仄仄平平。","仄仄平平仄，平平仄仄平。","○○平仄仄，仄仄仄平平。"],"paragraphs":["畏暑常疑病，逢凉还作诗。","岸巾看镜懒，步履过廊迟。","草树消陈意，江山发令姿。","裴徊如自得，徙倚竟何为。","厚禄书多断，长贫志未移。","无官带难缓，有竹俗能医。","不遇徒成赋，归来亦漫辞。","行藏随所遇，造物岂无欺。"],"title":"雨后"}
