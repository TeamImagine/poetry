{"author":"陆游","id":36060,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["晓出东城数帜红，蒙茸狐貉拥衰翁。","郊墟歉岁萧条后，风雪穷冬惨淡中。","耐辱己惭非士节，端忧未办济民穷。","诞欺成俗真当惧，谁挽天河一洗空。"],"title":"晓出东城马上作"}
