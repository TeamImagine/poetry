{"author":"释道潜","id":203064,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["薄云疏雨作还休，白帝撩人巧变秋。","天地此身均逆旅，江湖几度共离忧。","暮声断续钟连磬，夜气浮沈浦与洲。","圆峤方壶吾未羡，敢烦骚客为冥搜。"],"title":"同周元翁著作范明远秘校西湖夜泛各赋一首"}
