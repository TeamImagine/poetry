{"author":"陈棣","id":19111,"strains":["仄平仄仄平，平仄平仄平。","○平仄○平，平平仄仄平。","仄平仄平平，平平仄○○。","平平仄平仄，仄平平仄平。","仄平平平平，仄仄仄仄平。","仄仄仄平平，？平仄平平。","仄○仄仄仄，仄平平仄平。","平平仄平仄，仄仄平仄平。","平仄仄仄平，仄仄平平平。","○仄仄仄平，平仄仄仄平。","平仄仄平○，仄○仄平平。","仄仄仄○仄，仄平平平平。"],"paragraphs":["建安七子文，骚雅生赘疣。","除苛起膏肓，公为第一流。","满朝竞飞翔，惟公独淹留。","平生一严武，几成鞭虎头。","定知诗穷人，到骨未肯休。","执友自青云，蹭跳老沧洲。","破除世万事，曲生聊可谋。","危言竟何补，软语祇自羞。","成此一段奇，政坐多牢愁。","收拾万丈光，千古射斗牛。","开卷想清标，凛如对霜秋。","闭户味膏馥，妄言希骅骝。"],"title":"读少陵诗"}
