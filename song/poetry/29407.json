{"author":"韩元吉","id":29407,"strains":["平仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["窗外幽花无数生，乱红相映不知名。","长条自转风前影，别壑还添雨后声。","闭户苦无佳客语，披书聊慰古人情。","诗成步逐山腰月，相对茅檐夜色清。"],"title":"晓霁再用前韵二首  其一"}
