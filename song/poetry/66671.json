{"author":"楼钥","id":66671,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["古来乐府近来无，笔力如君却有余。","日恐遗音亡正始，喜闻新作过黄初。","不夸艺苑徒工瑟，应免侯门久曳裾。","更向江西诗窟去，他年时寄一行书。"],"title":"书吴梦予古乐府后"}
