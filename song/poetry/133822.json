{"author":"卫宗武","id":133822,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["咎消无妄福来宜，喜气津津溢秀眉。","桂子昨方移别种，桐孙今见长新枝。","金章鱼佩须传祖，玉果犀钱梦得儿。","我欲去为汤餠客，却惭未赋老坡诗。"],"title":"贺南塘得孙诗"}
