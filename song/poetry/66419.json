{"author":"楼钥","id":66419,"strains":["仄仄仄平平仄仄，平仄平平仄平仄。","仄平平仄仄○平，仄平○仄平平仄。","仄平仄仄仄平平，仄仄平平平仄仄。","平平仄仄仄平平，平仄仄平仄平仄。","平平仄仄平仄平，○仄平平平仄仄。","○○平平仄平仄，仄○平平○仄仄。","○仄仄仄仄仄平，仄仄仄平平仄仄。","仄平仄仄平平平，仄仄平平仄仄仄。","仄仄仄仄平平平，平仄平仄平平平。","仄平仄平平平平，仄仄平平仄仄平。","平平平仄仄平○，仄仄仄仄平平平。","平平○平仄仄仄，仄平仄○平平平。","仄平平仄平平仄，○仄平平平仄仄。","○平仄仄仄○仄，仄平平平仄平仄。"],"paragraphs":["五载杜门居海角，无复翻阶赋红药。","自怜荒径菊犹存，夕餐空待秋英落。","眼明喜见绿丛丛，始也抽苗今满握。","扶筇着意养孤芳，荆棘旁连细开斫。","天香入骨徐吐芬，中有秋风非外铄。","传闻南堂有佳种，愿过屠门思大嚼。","颇亦有意欲见之，此意未容儿辈觉。","乃知便许移芳根，不止园官供小摘。","要令寿客来骈肩，何用潭水求延年。","有时采之东篱边，不觉南山在眼前。","渊明千载幸同调，老我此际方悠然。","西风吹花日夜急，散金坐看开田田。","两诗先到衡门下，思向平台寻戏马。","从君九日去行乐，莫为登高泪盈把。"],"title":"秋雨兀坐王原庆携孙吉父菊花倡和见过有分遗之意次韵"}
