{"author":"黄庭坚","id":207684,"strains":["平仄仄仄平，仄仄仄平仄。","○○仄平仄，仄仄平仄仄。","仄平仄平仄，平仄仄平仄。","平平仄平仄，平仄平仄仄。","仄平平仄平，仄平仄平仄。","平仄仄平平，○仄平仄仄。","○平仄仄仄，平仄○平仄。","平○仄○平，仄仄仄仄仄。","仄仄平仄平，仄仄平平仄。","○仄仄仄仄，仄平仄仄仄。","○平仄平平，平仄仄仄仄。","仄平平仄平，？仄仄仄仄。","平平仄仄平，仄仄仄仄仄。","平仄仄平○，仄平○仄仄。"],"paragraphs":["拘士笑大方，俗吏缚文律。","当其擅私智，辙覆千里失。","鸟飞与鱼潜，明哲善因物。","欣然领斯会，千百无十一。","蒯缑装太阿，付驺斩刍秣。","风雨晦冥时，中夜鸣不歇。","张公下世久，安得叹埋没。","齐王好吹竽，楚客善鼓瑟。","卫妇新上车，戒御无笞服。","教母灭灶突，徙薪始入室。","三言至丁宁，于理盖已密。","主人皆笑之，迺在未适节。","庄生亦有言，外物不可必。","无地与挥斤，眷然思郢质。"],"title":"拘士笑大方"}
