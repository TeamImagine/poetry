{"author":"陈著","id":139220,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["畴昔随班舞御香，如今忍冻坐山房。","台云谁取书黄瑞，宫日空舒刺绣光。","懒把酒杯心自醉，闲欹肱枕意何长。","晚窗闭眼消详易，赖有生生不断肠。"],"title":"长至日山家偶成"}
