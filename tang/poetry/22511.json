{"author":"李商隐","id":22511,"strains":["仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平○。","平仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄○○仄仄，平仄仄平平。"],"paragraphs":["皎洁终无倦，煎熬亦自求。","花时随酒远，雨后背窗休。","冷暗黄茅驿，暄明紫桂楼。","锦囊名画揜，玉局败碁收。","何处无佳梦，谁人不隐忧。","影随帘押转，光信簟文流。","客自胜潘岳，侬今定莫愁。","固应留半焰，回照下帏羞。"],"title":"灯"}
