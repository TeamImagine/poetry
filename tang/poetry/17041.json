{"author":"白居易","id":17041,"strains":["仄平仄平仄，○平平仄仄。","仄平仄平平，仄平仄仄仄。","平平仄○仄，平仄○仄仄。","仄仄仄平○，平平仄平仄。","平仄仄平平，平平仄平仄。","平平仄平仄，平仄平○仄。","平平仄仄仄，仄仄平平仄。","仄仄仄○平，平平仄平仄。","平平仄○仄，平仄平平仄。","○平○仄平，平○平仄仄。","平平仄平仄，仄仄平仄仄。","仄仄仄仄平，仄平○仄仄。"],"paragraphs":["我知世无幻，了无干世意。","世知我无堪，亦无责我事。","由兹两相忘，因得长自遂。","自遂意何如，闲官在闲地。","闲地唯东都，东都少名利。","闲官是宾客，宾客无牵累。","嵇康日日懒，毕卓时时醉。","酒肆夜深归，僧房日高睡。","形安不劳苦，神泰无忧畏。","从官三十年，无如今气味。","鸿虽脱罗弋，鹤尚居禄位。","唯此未忘怀，有时犹内愧。"],"title":"咏怀"}
