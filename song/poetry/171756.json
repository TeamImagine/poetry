{"author":"杜柬之","id":171756,"strains":["仄仄仄仄仄，○平仄平平。","平平○仄平，仄仄仄仄平。","平平仄平仄，仄仄平平平。","仄平仄仄仄，平平平仄平。","平平平仄○，仄仄○平平。","仄仄仄仄仄，平平仄平平。","仄仄仄仄○，仄平平仄平。","○平仄仄仄，仄仄平平平。","平○○仄平，平○平平平。","○平仄仄仄，○仄仄平平。"],"paragraphs":["念我蓄一栉，间关走西东。","携持三十年，出处靡不同。","朝梳带残月，暮理含清风。","户枢既日运，何由生蠹虫。","今晨无故折，脆响犹春葱。","物理有定数，吾生得无穷。","即事感百虑，抚躬悲一翁。","空囊乏赆铁，闹市多良工。","鸾胶堕渺茫，秋扇惭初终。","从渠老齿豁，称我醉颅童。"],"title":"云安玉虚观南轩感事二首  其二"}
