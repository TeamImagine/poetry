{"author":"陆游","id":34670,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["浩歌曵杖出柴扉，不管三更露湿衣。","拟看林梢残月上，偶逢浦口断云归。","惊鸿脱网寒相倚，饥鹘思巢夜亦飞。","却掩北窗谁晤语，聊凭香碗洗尘鞿。"],"title":"夜半读书罢出门徙倚久之归赋长句"}
