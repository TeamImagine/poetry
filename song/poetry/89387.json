{"author":"刘学箕","id":89387,"strains":["平仄仄仄平仄仄平仄平仄仄，仄平仄仄仄平仄。","平○平仄平仄平，仄仄仄○平仄仄。","平平仄仄仄仄平，仄仄仄仄仄仄平。","仄仄仄仄仄仄○，仄仄平○平○平。","平平仄仄仄仄仄，平平仄○仄平仄。","仄平平○仄○平，平仄平○平仄仄。","仄仄仄○平仄○，仄○○平仄平仄。","平○平仄平仄○，仄○平仄平仄平。","仄○平○仄仄仄，仄仄平仄平平平。","仄平仄仄仄仄仄，○仄平仄平○平。","平○仄仄仄仄仄，仄仄仄仄平仄平。","仄仄仄仄仄平仄，○平仄仄平仄平。","仄平○仄仄平仄，平仄仄○平仄仄。","平○仄仄平平平，平仄仄平○仄仄。"],"paragraphs":["君不见去年六月田作龟兆拆，祷祠乞雨遍村陌。","时当饥馑民不聊，谷贵有钱无处籴。","今年六月岁幸丰，十日一雨五日风。","市积粟米价不长，有谷无钱人更穷。","吁嗟此道孰识测，街头细听老农说。","往年兵兴锡赍多，官会颁行姑济急。","旧会既收新会降，所司称提苦无策。","朝廷明许同见钱，便当流转同货泉。","不应州县首逆旨，榜示墙壁徒纷然。","库头令卖小印龊，输纳租税私相权。","非钱买龊用不得，执币啧啧烦有言。","遂令百姓愈惶惑，行之与否谁使然。","小臣空负济时术，阊阖九重无路入。","何当奏计承明庐，倾倒贾生长太息。"],"title":"夏雨叹"}
