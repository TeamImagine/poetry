{"author":"李壁","id":85501,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平平仄平。","仄仄平平仄平仄，平平仄仄仄平平。"],"paragraphs":["重将倦翼羾天关，流浪深惭佛眼看。","名宿青灯仍燕坐，故人白雪自幽弹。","西江一吸还居士，寒涕双垂任懒残。","应笑区区话陈迹，秋风吹老碧芦滩。"],"title":"湛庵出示宪使陈益之近作且蒙记忆再次韵一首适王令君国正携酒相过断章并识之有便仍以寄陈也"}
