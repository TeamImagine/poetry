{"author":"曾巩","id":173822,"strains":["仄仄仄仄○，平平仄平仄。","仄仄仄平平，平平仄平仄。","仄平平仄○，仄仄平平仄。","○平仄仄仄，仄仄仄仄○。","仄平仄仄仄，仄仄平平仄。","平平仄○平，仄仄仄仄仄。","平平仄平平，仄仄仄平仄。","平平仄仄仄，平仄仄仄仄。","○○平平○，仄仄平仄仄。","仄仄仄仄平，平仄○仄仄。"],"paragraphs":["弃地瓦砾间，兹桐偶谁树。","忆见拥西墙，俄成划烟雾。","得时花叶鲜，照影清泉助。","当轩蔽赤日，对卧醒百虑。","惜哉禀受弱，妄使鸾凰顾。","商声动犹微，秀色触已沮。","低摧乱繁条，逼迫畏清露。","暄晴幸未阕，飘落傥可拒。","噫号冲飙回，激射阴霰聚。","此势复可言，瞪视空薄暮。"],"title":"桐树"}
