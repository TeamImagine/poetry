{"author":"王安石","id":180199,"strains":["仄平平平仄，○仄仄仄仄。","平○仄○仄，仄仄平仄仄。","仄○平平平，平仄仄仄仄。","平平仄平平，平仄仄仄仄。","平平仄平仄，○仄仄平仄。","平○仄平平，平仄仄仄仄。","仄平平平仄，平平仄平仄。","平仄平仄仄，仄仄仄○仄。","平平仄仄平，仄仄仄○仄。","仄平平平仄，仄仄○平仄。","平平仄平○，平仄平仄仄。","平平仄平仄，仄仄平仄仄。","仄平仄仄仄，仄仄平平仄。","平仄仄仄仄，平仄平平仄。","仄平平仄仄，仄仄仄平仄。","仄○平仄仄，仄仄平平仄。","平平仄○仄，仄仄○平仄。","平平仄仄仄，○仄仄仄仄。","平平仄仄仄，仄仄○仄仄。","仄仄仄平○，平平仄平仄。","○平平平仄，仄仄仄平仄。"],"paragraphs":["始吾居扬日，重问每见及。","云将自亲侧，万里同讲习。","子行何舒舒，吾望已汲汲。","穷年梦东南，颜色不可挹。","仁贤岂欺我，正恐事维絷。","严亲抱忧衰，生理赖以给。","不然航江外，天寒北风急。","无乃山路恶，仆弱马行涩。","孤怀未肯开，岁物忽如蛰。","朅来高邮住，巷屋颇卑湿。","蓬蒿稍芟除，茅竹随补葺。","苟云御风气，尚恐忧雨汁。","故人莫在眼，屡独开巾笈。","忠信盖未见，吾敢诬兹邑。","出关谁与语，念子百忧集。","眺听聊自放，日暮城头立。","徐归坐当户，使者操书入。","时开识子意，如渴得美湆。","骊驹日就道，玉手行可执。","旧学待镌磨，新文得删拾。","重登城头望，喜气满原隰。"],"title":"得曾子固书因寄"}
