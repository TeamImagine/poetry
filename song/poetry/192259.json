{"author":"郭祥正","id":192259,"strains":["？仄仄仄仄，仄○平平平。","平平仄平仄，平仄平平平。","仄仄平仄仄，仄平仄○平。","平平仄平平，仄仄平仄○。","仄平平仄平，平平仄平平。","仄仄平仄仄，平平仄平平。","仄仄仄平仄，仄平平仄平。","仄仄平平平，平仄平平平。","平平仄仄平，仄平仄平平。","仄仄平仄仄，平○仄平平。"],"paragraphs":["怜我酷嗜茗，远分名山泉。","兹山固多锡，泉味甘尤偏。","幸遇佳客便，十缸附轻船。","开缸漱清泠，不待同茗煎。","想君民事休，时时造泉边。","入碾龙凤碎，浮瓯乳花圆。","一啜未能止，七杯夸玉川。","两腋生清风，飞逐蓬莱仙。","江心与谷帘，较之孰为妍。","欲报吾子惠，仍思陆生贤。"],"title":"谢胡丞寄锡泉十瓶"}
