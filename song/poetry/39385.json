{"author":"陆游","id":39385,"strains":["仄仄仄平平，平仄仄仄平。","仄仄平平平，仄仄仄○仄。","○仄仄仄仄，仄平仄平平。","仄平仄仄平，仄仄仄仄平。","平平仄仄仄，仄仄仄平平。","仄平仄仄平，平平○仄平。","仄仄仄仄平，？仄仄仄平。","平平仄平仄，仄平○平平。"],"paragraphs":["仲夏入都门，堂瓦忽已霜。","史馆方抡才，我亦厕其傍。","三日败一笔，手胝视芒芒。","吏来督日程，炙冷不及尝。","今辰偶少静，扫地欲焚香。","市声塞我门，驺呼过我墙。","鄙性不耐喧，戃恍意欲狂。","天生两穷耳，只堪听啼螀。"],"title":"今日史课偶少暇戏作五字"}
