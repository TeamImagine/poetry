{"author":"苏舜钦","id":90428,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["春暮曾无属物心，野行聊得据鞍吟。","路经废苑情通古，水遶苍山意共深。","残日花间浮暖艳，断云楼外卷轻阴。","骚人自昔伤𫛸鴂，休苦风前送好音。"],"title":"春暮初晴自御宿川之华严寺"}
