{"author":"吴泳","id":103959,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一百年前老辩才，复褰绦带下山来。","松杉溜雨惊龙起，篁竹生风唤鹤回。","戒行浄通林水观，语言香落宝花台。","更看坡颍留诗处，月堕山空眼豁开。"],"title":"端平改元阳月同弟某自南山过龙井山僧饶舌话辩才近事且以某兄弟为坡颍当有所识因赋"}
