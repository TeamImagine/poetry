{"author":"沈与求","id":250605,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["怅望扬州千朵盛，数枝聊足慰淹留。","相逢月下陪真赏，一醉花前得胜游。","凿落细斟金晕侧，盘盂斜飐玉光浮。","春衫并色浑无赖，映带霜毛笑隐侯。"],"title":"某蒙学士兄相要陪赏芍药花多白者月色相射光彩映发殆玉盘盂之苗裔耶维心有诗辄次其韵"}
