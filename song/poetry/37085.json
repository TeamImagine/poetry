{"author":"陆游","id":37085,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["新换单衣细葛轻，翛然随处得闲行。","绿阴浦口维舟处，霁日场中打麦声。","醉叟卧途知酒贱，耕农满野喜时平。","老来无复雕龙思，遇兴新诗取次成。"],"title":"舟行过梅市"}
