{"author":"孙觌","id":238987,"strains":["仄仄○平○，仄平○仄平。","平平平仄平，平仄仄仄平。","平平仄仄平，仄仄仄平平。","平仄仄平仄，平平仄仄平。","平平仄仄仄，仄仄○平仄。","平仄仄仄平，○仄○仄仄。","仄平仄仄平，仄仄平平平。","平平平○仄，○仄仄仄平。","平平仄仄仄，平平仄平仄。","仄仄仄仄平，仄平仄平仄。","仄仄○平平，仄仄平平平。","仄○平平仄，○仄○○平。"],"paragraphs":["治国如烹鲜，驭民如牧羊。","薫狐芦自焚，投鼠器必伤。","曹侯百世师，狱市寄全齐。","天下本无事，庸人勿扰之。","危机蹈潜弩，恶吏冠虓虎。","飞走岂不高，摇足堕网罟。","使君古太邱，妙割无全牛。","班春千骑晓，长啸万壑秋。","棠阴日转午，风檐翠交舞。","问道舍盖公，诵诗选何武。","渭水占熊罴，万里笞羌夷。","试磨南山石，更草中兴碑。"],"title":"题象守坐啸堂"}
