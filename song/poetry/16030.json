{"author":"张牧","id":16030,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["结束青山向日还，得书南望意悠然。","少宽二老庭帏念，粗了生平灯火缘。","去路虽遥心已近，短篇欲就意难圆。","不妨静洗笙歌耳，稳接江涛到枕边。"],"title":"出舍在浙江亭得父书开示题诗于亭"}
