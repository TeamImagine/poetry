{"author":"项安世","id":53329,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["头白初行郢水边，故城千载尚依然。","岂无戍卒持钲鼓，应有居人沸管弦。","今日桑麻成沃野，几家茅竹散平川。","停车欲问当时事，红日翩翩下翠烟。"],"title":"还过郢城"}
