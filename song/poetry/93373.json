{"author":"戴复古","id":93373,"strains":["仄平平平平仄仄，仄仄仄○平仄仄。","仄平仄仄仄○平，仄平仄仄平平平。","平平仄平平仄仄，仄仄仄仄仄仄平。","平平仄仄平平仄，仄仄仄○平仄仄。","仄○仄仄仄平仄，？仄仄平平仄仄平仄。","仄平平平○仄仄，仄平平平平仄仄。","仄平平○仄仄平，仄平仄平平仄平，仄○仄仄仄仄平。","平平平平平仄仄，仄平平仄仄仄仄。","仄平平仄仄平平，仄平仄仄○平仄。","平平仄仄平平平，仄仄平○仄平仄。","仄平仄平仄仄仄，平仄平平仄○仄。","仄仄○仄仄仄○，平平仄仄平平仄。","仄仄平○平仄仄，平○仄仄平平仄。","平平平仄○仄仄平仄○仄平平，○仄平平仄平平仄仄。"],"paragraphs":["采芝商山秦四皓，象戏橘中为四老。","我疑此画即其人，有时以酒陶天真。","丹青不知谁好手，作此饮态妙入神。","摩挲半世江湖眼，古锦轴中舒复卷。","细将物色辨人物，迺是晋时刘毕与陶阮。","一琴无弦横膝上，一琴团团明月样。","一人持杓坐瓮边，一人手携文一编，是中必写酒德篇。","诸君伤时强自遣，麹生风味况不浅。","五胡妖气蔽神州，誓江不救中原乱。","新亭举目愁山河，万事何如一樽满。","一杯一杯醉复醉，天地陶陶尽和气。","道术相忘礼法疏，形骸懒散无机事。","此画流传知几载，生绡剥落精神在。","何人为我更作杜陵饮中八仙歌，将与冰壶主人为此对。"],"title":"赵尊道郎中出示唐画四老饮图滕贤良有诗亦使野人著句"}
