{"author":"苏轼","id":193761,"strains":["平仄平平仄仄○，平○仄仄仄平平。","仄平平仄平○仄，平平平平仄仄○。","仄仄仄平○仄仄，○○○仄仄平平。","仄平平仄平平仄，仄仄平平仄○平。","平仄仄平平仄仄，平平仄仄仄平平。","仄平仄○平○仄，仄仄平平仄仄平。","仄仄仄○平仄仄，仄平平仄仄平平。","平平仄仄平平仄，仄仄平平？仄平。"],"paragraphs":["投绂归来万事轻，消磨未尽只风情。","旧因莼菜求长假，新为杨枝作短行。","不祷自安缘寿骨，深藏难没是诗名。","浅斟杯酒红生颊，细琢歌词稳称声。","蜗壳卜居心自放，蝇头写字眼能明。","盛衰阅过君应笑，宠辱年来我亦平。","跪履数从圯下老，逸书闲问济南生。","东风屈指无多日，只恐先春𫛸鴂鸣。"],"title":"和致仕张郎中春昼"}
