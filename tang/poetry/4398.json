{"author":"钱起","id":4398,"strains":["○平○仄平平仄，平仄平○仄仄○。","仄仄仄平平仄仄，平平仄仄仄平○。","○平平仄平平仄，仄仄平平仄仄平。","仄平仄仄平平仄，仄仄平平仄仄平。"],"paragraphs":["王孙兴至幽寻好，芳草春深景气和。","药院爱随流水入，山斋喜与白云过。","犹嫌巢鹤窥人远，不厌丛花对客多。","醉来倚玉无余事，目送归鸿笑复歌。"],"title":"仲春宴王补阙城东小池"}
