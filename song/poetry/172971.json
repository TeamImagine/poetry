{"author":"朱诰","id":172971,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["落魄尘埃七十翁，平生梦想此山中。","未应凡骨逢黄老，犹幸垂髫识莫公。","泉涧泠泠皆佛法，竹符叶叶总神功。","刀圭欲问吾仙祖，一洗尘劳万虑空。"],"title":"朱子庵"}
