{"author":"李廌","id":218675,"strains":["平仄仄平仄，平仄平仄仄。","仄仄仄平平，平平仄平仄。","仄仄平仄平，仄仄仄平仄。","平平仄仄仄，仄仄仄平仄。","平仄平仄平，仄仄平仄仄。","平平仄仄仄，仄仄仄仄仄。","○○仄○平，仄仄仄仄仄。","平平仄平仄，平仄仄平仄。","仄平平平仄，仄仄仄仄仄。","平仄平平仄，仄平平仄仄。","仄平仄仄平，平平平仄仄。"],"paragraphs":["犀视月通角，蝉想丸目入。","果裸祝螟蛉，天风化阴鶂。","物变知品殊，尚可易形质。","真人友造化，故与物为一。","持此诚与神，可贯金与石。","何为辄入木，厌世未肯出。","衣冠俨如生，隠若陆顾笔。","非同木居士，聋俗竞禳祓。","又非罗公远，戏隠逞幻术。","疑是青羊老，合江聊示迹。","薄游附驿车，灵宫居二室。"],"title":"木文真人章圣朝合州进到其事甚怪至京其木中人呼万岁者三诏赐崇福宫"}
