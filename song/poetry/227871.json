{"author":"释德洪","id":227871,"strains":["平平仄仄平○仄，平仄仄平平仄仄。","仄平仄仄仄平仄，平仄平○仄○仄。","平仄平平仄仄○，仄平○仄仄平平。","平平平仄平平仄，仄仄仄平平仄平。","平平仄仄平平仄，○平平平仄○仄。","仄平仄仄仄仄仄，仄仄平平平仄仄。","平平仄仄仄平仄，仄仄平平仄仄仄。","平平仄仄平平平，仄仄平仄平平仄。","仄平仄仄仄平平，平仄平平仄仄平。","仄平仄平仄平仄，仄仄平平仄仄平。","仄平仄仄平仄仄，仄仄仄○仄仄仄。","仄平平仄仄平平，平仄平平平仄仄。"],"paragraphs":["新诗夜读寒更尽，兄弟尽容窥所蕴。","此诗未暇数奇趣，谈笑先看押难韵。","家在筠溪白石滩，后堂分得玉千竿。","遥知华屋青灯夜，想见对床风雨寒。","湘山晓学愁眉浅，思归凭高意凝远。","贯珠妙语肯寄我，暴富人惊呼北阮。","何时促诏紫宸对，草制千言倚马待。","才高合在明光宫，忍令流落江湖外。","我渔意不在金鳞，湘浦华亭一样春。","苑头佐舟未干没，问法僧来寂寞滨。","古师政与人意合，有问自应忘所答。","一波才动众波随，光遍千灯无坏杂。"],"title":"次韵思禹思晦见寄二首  其一"}
