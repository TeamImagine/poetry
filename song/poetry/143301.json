{"author":"真山民","id":143301,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["敢咎章缝解误人，甘于闲处著闲身。","腹中书在温仍熟，梦里诗成记不真。","引鹤徐行三迳晓，约梅同醉一壶春。","今朝有喜谁知得，新换衔头号散民。"],"title":"闲中"}
