{"author":"张茂先","id":225631,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["五峰岩窦倚层峦，偷暇登临到此山。","泉石静中无俗客，楼台深处锁禅关。","凭高林野依稀尽，望阔云天缭绕还。","回首夕阳归去路，红尘随马转溪湾。"],"title":"五峰岩"}
