{"author":"林希逸","id":119240,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老树菌生铺兔目，断蹊泥湿印牛蹄。","山僧渡水双携履，野客归村独杖藜。","群鸟争枝声上下，孤松夹涧影东西。","行吟注意搜诗料，欲近前溪路忽迷。"],"title":"郊行即事二首  其二"}
