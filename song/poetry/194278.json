{"author":"苏轼","id":194278,"strains":["平平平仄平仄仄，仄仄仄平平仄仄。","平平仄仄平仄○，仄仄平○仄平仄。","平平仄平仄平仄，○仄仄仄仄○仄。","仄平仄仄仄平平，仄仄平平○○仄。","平平仄仄平仄仄，仄仄仄仄平仄仄。","平平仄仄○平平，○仄平平仄平仄。"],"paragraphs":["先生堂上霜月苦，弟子读书喧两庑。","推门入室书纵横，蜡纸灯笼晃云母。","先生骨清少眠卧，长夜默坐数更鼓。","耐寒石砚欲生冰，得火铜瓶如过雨。","郎君欲出先自赞，坐客敛衽谁敢侮。","明朝阮籍过阿戎，应作羲之羡怀祖。"],"title":"夜过舒尧文戏作"}
