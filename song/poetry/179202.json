{"author":"苏颂","id":179202,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平仄仄平。"],"paragraphs":["道骨仙风擅世华，肯将璠玉混泥沙。","潜郎未老辞朝路，傲吏归来学道家。","逸似子荆将漱石，清如中散本餐霞。","应思平日市朝客，缰鏁拘挛正可嗟。"],"title":"和吴仲庶龙图寄德仁致政比部二首  其一"}
