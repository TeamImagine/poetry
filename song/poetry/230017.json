{"author":"苏过","id":230017,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["欲载扬雄老一区，清名不耀力难摹。","但知穮蔉勤吾事，要以凶丰畀后图。","有子人人壮门户，新诗句句琢珉瑜。","夜光明月毋轻付，误认空空叩鄙夫。"],"title":"次韵程秀才求作其先人埋铭"}
