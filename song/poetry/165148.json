{"author":"钱仲鼎","id":165148,"strains":["仄仄仄平，仄○仄平。","仄仄平仄，平仄仄平。","平平平平，仄仄平○。","仄仄仄仄，平仄仄平。","平仄平平，平平仄平。","仄平仄平，仄仄仄平。","仄仄仄仄，平仄仄平。","仄平平平，仄仄仄仄。","仄仄仄平，仄仄仄平。"],"paragraphs":["在昔洛阳，雪深丈余。","士也高卧，来令尹车。","今年吴淞，雪复何如。","积素一色，鸥鹭有无。","之子江皋，修亭是居。","有琴有书，有酒有鱼。","赏静独眺，聊以自娱。","挹兹清风，凛凛起予。","此景此图，再卷再舒。"],"title":"题赵鸥波高士图"}
