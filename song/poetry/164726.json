{"author":"谢翱","id":164726,"strains":["平仄平○仄，平平仄仄平。","平平平仄仄，○仄仄平平。","仄○平平仄，平○仄仄平。","平平平仄仄，平仄仄平平。","仄仄平平仄，平平○仄仄。","仄平平仄仄，仄仄仄平平。","仄仄○平仄，平平仄仄平。","平平仄平仄，仄仄仄○平。"],"paragraphs":["轩后悲苍剑，神娥下玉箫。","攀髯初失梦，遗蜕尚凌歊。","碧堕升棺影，青分产柱苗。","山精依鹿竹，天雨湿鸡翘。","有约成孤愤，无人重久要。","豢龙因姓氏，使鹤语轩轺。","冉冉将终老，冥冥不可招。","无书寄青雀，有恨在中条。"],"title":"仙华山招隠"}
