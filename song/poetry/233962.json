{"author":"宋京","id":233962,"strains":["平平平仄平平仄，仄平○仄平平仄。","仄仄○○仄仄平，平仄○平仄平仄。","平平平仄仄平仄，仄平平仄平平仄。","仄仄平平仄仄平，○平仄仄平平仄。","○平仄仄仄○平，仄平仄仄平平平。","仄平仄仄仄平仄，仄仄仄平平仄平。","平平仄仄平平仄，仄仄○平平仄仄。","○平仄仄仄平平，仄仄平平○平仄。"],"paragraphs":["资州城郭云山里，北岩正在云山底。","翠壁嵌空抱日明，飞阁横斜矗天起。","游人祇解爱城郭，不知山底幽人乐。","六月全无暑气生，三冬亦有林花落。","苍楠卧月影如轮，乳泉溅瀑波生鳞。","利名付与百忙者，早晚自由无事身。","红莲幕下青城客，五斗留人归未得。","衙回不用展山图，直到岩边看秋色。"],"title":"大观庚寅冬游资州北岩"}
