{"author":"张镃","id":81310,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["短笺欣见小龙蛇，谏省初颁越岭茶。","甆缶秘香蒙翠箬，蜡封承印湿丹砂。","清风洒落曾谁比，正味森严更可嘉。","堪笑云台方忍睡，强行松径嚼新芽。"],"title":"许深父送日铸茶"}
