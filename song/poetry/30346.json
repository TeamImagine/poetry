{"author":"李吕","id":30346,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["每念先游尝慨叹，于君先世最周旋。","神驹堕地真千里，老木蟠空已百年。","此去汉庭应籍甚，向来蜀产久萧然。","锦衣归日烘晴昼，应与莱衣巧鬭鲜。"],"title":"送杨道父赴廷试"}
