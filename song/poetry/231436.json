{"author":"侯彭老","id":231436,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["朝来煮菜往鞭牛，已觉江边雪意休。","习习东风收雨脚，暄暄晓日绽云头。","尊前未放梅花老，鬓上先看柳带柔。","及取春花时一醉，莫教沈瘦更清秋。"],"title":"人日立春"}
