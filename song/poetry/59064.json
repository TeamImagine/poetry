{"author":"陈造","id":59064,"strains":["仄仄仄○平？平，仄仄○仄○平平。","仄仄仄仄平仄平，仄平仄仄仄仄平。","平平仄仄平平平，仄仄平仄平平平。","平平仄仄平仄平，平仄平仄平○平。","仄○仄仄平平平，平仄仄仄平平平。","仄平仄仄仄平○，仄仄平仄平平平。","仄平平仄平平仄，仄仄仄仄平平平。","平平平平仄○平，○仄仄平平平平。"],"paragraphs":["俗子败兴蚊咂肤，独赖胜士相嬉娱。","彼异趣者嗤我迂，岂知木茂水不枯。","繄山韫玉渊怀珠，二子豪爽仍廉隅。","才名角立风义俱，诗笔为我翻重湖。","雨膏雾沐春模糊，佳节尚忍孤云腴。","古来左角计赢输，但有丘陇埋烟芜。","愿言公等常娱予，不辱裋褐荣琼琚。","山雌卑飞未妨臞，更用鸟乌歌吾吾。"],"title":"陈学正孙学录有诗复次韵"}
