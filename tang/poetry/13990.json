{"author":"李贺","id":13990,"strains":["平○平仄○○仄，平平平仄仄平仄。","平平仄仄仄平平，仄仄仄平平仄仄。","仄平仄仄○仄平，平仄仄平○仄平。","平平仄仄平仄平，○平仄仄仄○平。","平平○平仄平仄，平仄仄平平仄仄。","平平仄仄仄平平，平仄仄平平仄仄。"],"paragraphs":["梁王台沼空中立，天河之水夜飞入。","台前鬬玉作蛟龙，绿粉扫天愁露湿。","撞钟饮酒行射天，金虎蹙裘喷血斑。","朝朝暮暮愁海翻，长绳系日乐当年。","芙蓉凝红得秋色，兰脸别春啼脉脉。","芦洲客雁报春来，寥落野篁秋漫白。"],"title":"梁台古愁"}
