{"author":"吕本中","id":246690,"strains":["平平仄平平，平平○平○。","○平仄○仄，仄仄平平○。","仄仄仄平仄，○平平仄平。","平平仄仄仄，平平平仄平。","仄仄○平仄，仄仄平平平。","仄仄仄平仄，平平平仄平。","○平平平平，仄仄仄仄平。","平平平平仄，○仄○平平。","平仄仄平仄，○○○平平。","仄○仄平仄，仄仄仄平平。","平○仄○仄，仄仄仄仄平。","仄平平平仄，平仄平○平。","仄仄平○平，仄仄○平平。","仄平仄仄仄，仄平平仄平。"],"paragraphs":["平明渡西江，西山正崔嵬。","中流欲浪作，细雨随风回。","促櫂赴前浦，颇为风雨催。","寒沙引细路，人家山半隈。","密雨荫修竹，久旱无莓苔。","晚入翠微寺，诸峰环抱来。","其西洪崖居，百代所仰怀。","何年蛟龙怒，更击深山开。","悬瀑泻洪井，喷噫藏风雷。","客行少休息，暂此得徘徊。","城中二三老，咫尺不得陪。","岂无陵风翰，邀致山中台。","涧水清且寒，可以当余杯。","独来不敢久，恐为神物猜。"],"title":"离洪州渡西江至翠微寺紫清宫"}
