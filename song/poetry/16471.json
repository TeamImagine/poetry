{"author":"冯时行","id":16471,"strains":["仄平仄仄平平仄，仄仄平平平仄仄。","仄仄平平平仄仄，仄仄平仄仄平仄。","平平仄仄仄平仄，平仄仄平平仄仄。","平平仄平仄平平，平仄平仄仄平仄。"],"paragraphs":["向来一纪登临意，白发颓龄才一至。","阮哭穷途真可笑，孔小天下或如是。","平生历览廓无碍，方称老怀疏不致。","安能却妆住云霄，更不婆娑下平地。"],"title":"游峨眉"}
