{"author":"皇甫冉","id":5162,"strains":["平平平仄仄，仄仄仄平平。","○仄平平仄，平平平仄○。","平平仄仄仄，○仄仄平平。","仄仄平○仄，平平仄仄平。","平平平仄仄，平仄仄○平。"],"paragraphs":["惊湍流不极，夜度识云岑。","长带溪沙浅，时因山雨深。","方同七里路，更遂五湖心。","揭厉朝将夕，潺湲古至今。","花源君若许，虽远亦相寻。"],"title":"赋得荆溪夜湍送蒋逸人归义兴山"}
