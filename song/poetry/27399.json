{"author":"徐璋","id":27399,"strains":["仄平平仄平仄平，平平仄仄平仄平。","仄仄平○平仄平，仄仄仄仄平仄平。","仄仄平仄仄○平，仄○平仄平仄平。","仄平平仄仄仄平，仄仄仄平平仄平。","仄仄平平仄○平，平平仄仄平平平。","仄仄仄仄仄仄平，仄○仄仄仄仄平。","仄平平仄仄仄平，仄平平仄仄仄平。","○○○仄平平平，仄平平仄平平平。"],"paragraphs":["揭阳多士天下都，声名籍籍南海隅。","往往能骑龙马驹，唾手可捋於菟须。","大食刀斫赤瓠壶，绿沈弓迸金仆姑。","太阿何止敌万夫，四海可归舆地图。","一举旌旗到三吴，全军接上甘泉书。","不比白面谢石奴，汉庭挺出万卷儒。","至尊含笑御玉虚，此时贤杰气焰舒。","更看相踵升亨衢，凤池鸡省争凫趋。"],"title":"送举人"}
