{"author":"冯楫","id":7944,"strains":["仄仄平平仄，仄平仄○平。","仄仄仄平仄，仄平平仄仄。","仄平仄仄仄，仄仄平仄平。","仄平平平仄，仄仄平仄平。","仄仄仄仄仄，仄○仄仄平。","仄仄仄○仄，平平仄○平。","仄平仄仄○，平仄平平平。","仄仄平仄仄，平仄仄平平。","仄仄平仄仄，仄仄仄平平。","仄平仄平仄，仄仄仄平平。","仄仄仄仄仄，仄仄仄仄平。","仄仄仄仄平，平仄仄仄平。","仄仄仄平平，平仄仄平平。","平平仄仄仄，平仄平仄平。"],"paragraphs":["我赋耽痂癖，有财贮空虚。","不作子孙计，不为车马速。","不充玩好用，不买声色娱。","置锥无南亩，片瓦无屋庐。","所得月俸给，唯将赎梵书。","万里遣迎介，崎岖涉长途。","奉安大刹中，开示诸迷徒。","庶几披阅者，咸得入无余。","古佛为半偈，尚乃舍生躯。","我今以财施，痛楚不侵肤。","以我较古佛，苦乐万倍殊。","所以不惜财，非是禀性愚。","借问借财人，终日较锱铢。","无常忽地到，宁免生死无。"],"title":"施经偈"}
