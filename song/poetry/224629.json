{"author":"洪刍","id":224629,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["闻说新楼冠旧名，国人纵观一城倾。","层甍迥出晴空外，美景还将乐事并。","潭底鱼龙惊倒影，梁间燕雀贺前楹。","他年秋夜堪乘兴，小坐匡床待月生。"],"title":"新楼"}
