{"author":"陆游","id":41384,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十里城南禾黍村，白头心事与谁论。","惰偷已坠先人训，迂拙仍辜圣主恩。","病退时时亲蠹简，兴来往往出柴门。","斜阳倚杖君知否，收点鸡豚及未昏。"],"title":"南堂杂兴八首  其六"}
