{"author":"司马光","id":176506,"strains":["平仄仄平平，平平仄○仄。","仄○平仄仄，仄仄平仄仄。","○平仄仄仄，平平仄平仄。","平平仄○仄，平仄仄平仄。","平平平仄仄，○仄平平仄。","仄仄仄平平，平平仄平仄。"],"paragraphs":["江上有奇山，群峰矗如翦。","昔闻齐刺史，置酒升绝𪩘。","其人有惠政，嘉名自兹远。","君来踵其迹，词牒日清简。","骊驹时入谷，胜地穷搜选。","问俗复怀人，非徒事游衍。"],"title":"齐山诗呈王学士"}
