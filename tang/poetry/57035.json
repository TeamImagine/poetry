{"author":"韦应物","id":57035,"strains":["仄仄仄平平，平仄仄仄平。","仄平平仄仄，平仄仄平平。","平平仄仄○，平仄仄仄平。","仄○仄仄仄，平仄仄平平。","平○仄平仄，平平仄仄平。","平平仄○仄，仄仄仄平平。"],"paragraphs":["走马上东冈，朝日照野田。","野田双雉起，翻射斗回鞭。","虽无百发中，聊取一笑妍。","羽分绣臆碎，头弛锦鞘悬。","方将悦羁旅，非关学少年。","弢弓一长啸，忆在灞城阡。"],"title":"射雉"}
