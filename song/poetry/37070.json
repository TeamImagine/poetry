{"author":"陆游","id":37070,"strains":["平平仄仄平，仄仄仄仄仄。","仄平仄○仄，平平仄平仄。","平○仄仄平，仄仄仄平仄。","平平仄平仄，仄仄仄仄仄。","仄平仄平仄仄仄，仄平仄仄平平仄。","仄仄仄仄平仄○，○平仄仄平平仄。"],"paragraphs":["今年彻底贫，不复具一肉。","日高对空案，肠鸣转车轴。","春荠忽已花，老笋欲成竹。","平生饭蔬食，至此亦不足。","孰知读书却少进，忍饥对客谈尧舜。","但令此道粗有传，深山饿死吾何恨。"],"title":"蔬食"}
