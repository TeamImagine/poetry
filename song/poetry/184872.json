{"author":"范纯仁","id":184872,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["宠荣逾分自颠跻，珍重高人早拂衣。","山郡经时无好客，铃斋终日敞闲扉。","琼瑶获报欣情重，酒醴将诚愧物微。","道义充盈文笔健，应容残朽再亲依。"],"title":"到汉东和张伯常六首  其二"}
