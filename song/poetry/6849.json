{"author":"郑钢","id":6849,"strains":["仄仄仄平仄，平平仄○仄。","平平仄○平，平平平仄仄。","仄仄平仄平，平○仄平仄。","○平仄仄仄，仄仄平平仄。","○仄仄平仄，仄平仄仄仄。","仄仄仄仄仄，平平仄○仄。","仄仄○平仄，○仄仄仄仄。","仄平仄仄仄，仄仄平平仄。","仄平仄平平，仄平仄○仄。","仄平平平平，平仄仄平仄。","仄仄仄仄平，平平仄平仄。","仄仄○仄平，○○○○仄。"],"paragraphs":["迳转得幽谷，云岩屹相向。","谽谺偃重檐，弯环依叠嶂。","缅想融结初，镌镵自天匠。","了无斧凿迹，但觉盘根壮。","深可数千尺，广逾八九丈。","洞穴既窈窕，松门亦昭旷。","廓舍三千界，中列五百像。","巨楠布幢盖，翠蔓垂帷帐。","木灵不知名，境幽或难状。","我时驰征轺，奔走倦尘鞅。","获此一段奇，欣然惬微尚。","欲去兴未阑，行行重回望。"],"title":"题资州东岩"}
