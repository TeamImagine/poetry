{"author":"刘克庄","id":115743,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["自是乾坤间气生，吾犹识此万人英。","博求骏骨千金致，忽割牛心四座惊。","古有诗人悼房琯，今无壮士哭田横。","遥知岳市新华表，过者徘徊下马行。"],"title":"丞相信庵赵公哀诗五首  其四"}
