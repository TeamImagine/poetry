{"author":"苑咸","id":53836,"strains":["平平仄仄仄○平，平仄平平仄仄○。","○仄平平○仄仄，仄○○仄仄仄平。","平平仄仄○平仄，仄仄平平○仄平。","○平平仄平平仄，仄仄平平仄仄平。"],"paragraphs":["莲花梵字本从天，华省仙郎早悟禅。","三点成伊犹有想，一观如幻自忘筌。","为文已变当时体，入用还推间气贤。","应同罗汉无名欲，故作冯唐老岁年。"],"title":"酬王维"}
