{"author":"赵湘","id":178066,"strains":["仄仄平仄，仄平仄平。","平仄平仄，平仄仄○。","仄仄仄平，仄平仄平。","平仄平平，平平仄平。","仄仄平仄，平平○平。","平仄仄仄，仄仄○平。","仄仄仄平，仄仄平平。","平仄仄平，平○仄平。","平仄平○，平平○平。","仄仄平平，仄○仄平。","仄仄仄平，仄仄仄平。","仄平仄平，○平仄平。","平平平平，仄平平平。","平平仄平，○仄仄○。","平仄平仄，平平平平。","○仄仄仄，平平仄平。","仄平仄仄，○仄仄平。","○仄平仄，平仄○平。","平平平仄，仄仄仄平。","仄平仄平，平平○平。","仄仄平仄，○仄平平。","平仄仄仄，仄仄仄平。","平仄平仄，仄平仄平。","平仄仄仄，平仄平平。","仄仄平○，仄平○平。","仄仄仄仄，仄平仄平。","仄平仄仄，仄仄平平。","仄仄平仄，仄○平○。","平平○平，仄平平平。","○平仄平，平仄平平。","仄平仄○，仄仄仄平。","仄仄仄平，平平仄平。","仄平仄平，仄○仄○。","平平平平，仄仄平平。","平仄仄○，平平仄平。","平仄平仄，仄平仄○。","平仄平平，仄平平平。"],"paragraphs":["帝有天命，四方是宣。","祥有时数，元极则传。","爱物在皇，恶盈在天。","惟彼庐墟，安宁有年。","土沃无蠹，民骄且专。","穷侈勿度，宄猾相肩。","彼孽既盈，厥兆斯绵。","天子眷之，丞相竦然。","佥曰畴当，刘侯其贤。","帝命钦哉，布教甚玄。","俭以示之，信以布之。","侈焉猾焉，禁之制之。","惟公拳拳，是民咨咨。","惟民未知，其恶去迟。","公恐公惧，吾知天时。","将及弗度，明年果饥。","雨师不顾，其岁莫支。","回禄仍怒，公豫其知。","虽凶虽焰，弗祷弗祈。","厥民既羸，爰求其私。","始恻天变，相议而辞。","公始俭我，我莫肯随。","公始廉我，谓公启威。","公实爱我，而莫之知。","洎禀公教，里闾相师。","易侈以俭，猾庸悔追。","逮夫次岁，百物咸宜。","雨奋于毕，火藏于离。","民歌且谣，四郊怡怡。","教民肃祗，功德流滋。","史臣弗遗，后世是资。","孝绩未彰，征于帝畿。","腹心肾肠，帝将布其。","民之怀仁，亦孔之微。","公不我留，赍咨涕洟。","来既云暮，去惟是思。","湘采民谣，播于声诗。"],"title":"送驾部刘侯赴阙诗"}
