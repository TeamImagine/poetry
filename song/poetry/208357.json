{"author":"释灵源","id":208357,"strains":["仄仄仄仄仄平仄，平平仄仄平平平。","仄平平仄平平仄，仄平平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["昔日对面隔千里，如今万里弥相亲。","寂寥滋味同斋粥，快恬谈谐契主宾。","室内许谁参化女，眼中休去觅瞳人。","东西南北难藏处，金色头陀笑转新。"],"title":"寄黄鲁直"}
