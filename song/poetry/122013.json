{"author":"白玉蟾","id":122013,"strains":["平平平平平，仄仄平平仄。","仄仄○平平，平平仄仄仄。","平平○仄○，平平仄仄平。","平仄仄平○，仄仄仄平平。","平平仄平仄，平平仄仄仄。","平平○仄仄，仄平仄仄仄。","仄仄平平平，平平仄仄平。","○平仄仄平，仄仄仄仄平。","仄平平仄仄，○仄平平仄。","仄仄平仄平，仄仄平平○。"],"paragraphs":["渊明归西天，不作东林社。","不见张昌宗，无人举此话。","谁家栽绿荷，薰风漾碧波。","波底水晶空，化出玉姮娥。","嫣然冷无语，冰肌卧晓雨。","东君如夏日，此花不受暑。","一点天然香，随风入画堂。","折之置坐隅，窈窕弄玉郎。","忽然心绪变，如睹佳人面。","寄语明月楼，莫贮双飞燕。"],"title":"白莲诗"}
