{"author":"冯山","id":191343,"strains":["仄平仄○仄，仄○仄仄仄。","平平仄平仄，仄仄平仄仄。","仄○平平仄，平仄平仄仄。","仄仄平仄平，平平仄平仄。","平平仄平仄，平仄仄仄仄。","仄仄仄仄仄，仄仄仄○仄。","○平平仄仄，平平仄○仄。","平○仄平仄，仄仄仄平仄。","仄平平仄仄，仄仄平仄仄。","仄平仄○仄，○仄仄平仄。","○○平仄平，平平仄平仄。"],"paragraphs":["宝峰首相聚，锦屏袂一判。","音容阻良觌，岁月嗟易换。","我观潼江曲，君尉泸水岸。","到处逢酒徒，无人作诗伴。","南风洒襟袖，佳句适我愿。","汶蜀几万里，信息偶中断。","三轩风雅会，萧条各分散。","孤吟少俦侣，众喙易嘲囋。","念君同所嗜，路近声可唤。","唱酬实相眷，牵率岂辞惮。","亹亹郊籍心，无为簿书乱。"],"title":"答江安尉鲜于顷野翁"}
