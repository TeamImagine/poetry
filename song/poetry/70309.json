{"author":"沈继祖","id":70309,"strains":["仄平○仄平平平，仄平○仄平仄仄。","平平仄仄仄○平，平仄○平仄○仄。","平平仄平仄平平，仄平仄仄仄○仄。","平平平仄平仄平，平仄仄平仄平仄。","仄○仄平平仄平，仄○平平平仄仄。","平仄仄仄仄仄平，仄○平平平仄仄。","平平平平仄平平，平○仄仄仄仄仄。","平平仄○仄仄仄，平平仄仄平平仄。","仄平平仄仄平平，○平仄仄仄平仄。","仄平○仄平仄仄，仄仄平平○仄仄。","仄平仄仄平仄平，仄仄仄仄平仄仄。","仄平仄仄仄○平，○平仄仄平平仄。","仄平平仄仄平○，仄仄○平平仄仄。","平○平仄仄平仄，仄仄平平平仄仄。","平仄仄仄○○平，仄仄平仄仄仄仄。","○平平平平仄平，仄仄仄平平仄仄。","仄平平仄仄仄平，仄仄平仄平仄仄。","仄仄仄仄平○平，仄仄仄平仄○仄。","平平仄仄仄仄平，平仄仄平仄平仄。","平平○仄仄平平，平仄平平○仄仄。","仄平平平仄平平，仄平仄仄平平仄。","平平仄仄仄平平，仄仄仄平平仄仄。","仄平仄仄仄仄平，仄仄○平平仄仄。","仄平平仄仄平平，仄仄平平平仄仄。","仄平仄仄平仄平，平平仄仄平仄仄。","平平仄平平平平，仄平仄仄仄仄仄。","平平仄○仄平○，仄仄仄平仄平仄。","仄○仄平仄仄仄，○仄平平仄平仄。","平平仄平平平平，○仄仄仄平仄仄。","仄仄平平仄仄平，仄平仄平仄○仄。"],"paragraphs":["寿皇燕翼贻孙谋，寘公从橐良有以。","龙蟠虎踞帝王都，居守重任不轻畀。","神州陆沉五终星，有雠未复己三世。","经营江表诚急先，移镇上流实隆委。","议和但苟朝夕安，岁输金缯殊未已。","无事坐养百万师，所虑民贫财益匮。","胡雏何知蓄狂谋，天其启我或在此。","荆州昔号用武国，曹瞒落笔惊刘备。","况今吴蜀势连衡，乘时振槁悉披靡。","料人当要知料己，上策由来当自治。","实边至计耕与桑，祖逖未可成败议。","祖宗德泽在遗黎，中原自有壶浆至。","我公恩信结人深，岂独长城贤万里。","尝闻机会不容发，尚父宵征奚暇寐。","诸葛手握将相权，愿改吾短不自恃。","其心休休能有容，即是古人勋业地。","往时韩富屡守藩，以养威望须历试。","一旦大用无间言，列圣用人有深意。","虽然五大不在边，端委面槐乃公位。","玄龄如晦不言功，持效于君兼众美。","大江之西有癯儒，半生混迹渔樵里。","兵书一箧老无功，耿耿但余忧国泪。","一官漫仕不疗饥，五斗折腰安敢耻。","沮漳时倚仲宣楼，往事成尘谁复纪。","此生幸识元紫芝，今为晏御尤自喜。","冯驩欲歌归来乎，绕朝有策不用耳。","函关请封一丸泥，赞普可招尺书纸。","我思古人不可见，空对孤灯慕青史。","公能挈之于沉渊，犹拟楯墨书檄字。","举似孙郎帐下儿，或能道人意中事。"],"title":"上章帅侍郎  其二"}
