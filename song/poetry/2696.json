{"author":"宋庠","id":2696,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["东家华衮屡垂褒，倾耳幽兰郢唱高。","雪苑曳裾惭赋客，春塘飞笔见诗豪。","千金秦市文终贵，九奏钧天梦自劳。","他日海槎如犯斗，愿将孤迹托星曹。"],"title":"谢齐屯田见惠诗什"}
