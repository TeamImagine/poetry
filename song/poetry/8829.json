{"author":"张嵲","id":8829,"strains":["○○仄仄仄，○仄仄平平。","仄仄平平○，平平仄仄平。","仄○平○仄，平○平仄○。","平仄仄平仄，平平平仄平。","平○平仄仄，平仄仄平平。","仄○平仄仄，仄仄仄平平。","○平仄平仄，仄仄仄平平。","仄仄平平仄，平○仄仄平。"],"paragraphs":["行穿密竹尽，胜概集斯亭。","地远岚光重，冬温草木青。","俯鉴含空水，还观山作屏。","岩溜有时歇，松声无暂停。","遐思南涧作，仿佛识仪刑。","世缘因岁阔，静习与心冥。","离人慕肥遁，驻屐恋岩扄。","不似投荒柳，悲吟涕泪零。"],"title":"南涧亭诗"}
