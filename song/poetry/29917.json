{"author":"汪大猷","id":29917,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平仄。","仄平仄仄平平仄，仄仄平平仄仄平。"],"paragraphs":["居士当年谪九江，高怀往往寓篇章。","多言世上风波恶，不似闲中气味长。","千载声名虽莫及，一时踪迹偶相望。","若容俗驾追遗矩，待看南山结草堂。"],"title":"题乐天居士诗集后时谪居庐山"}
