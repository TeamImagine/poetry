{"author":"邵雍","id":124595,"strains":["平平仄仄仄平仄，仄仄仄平平仄平。","平仄平平仄平仄，平平仄仄仄平平。","仄平仄仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["行年六十有三岁，二十五年居洛阳。","林静城中得山景，池平坐上见江乡。","赏花长被杯盘苦，爱月屡为风露伤。","看了太平无限好，此身老去又何妨。"],"title":"老去吟  其二"}
