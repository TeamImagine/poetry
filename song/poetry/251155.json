{"author":"王洋","id":251155,"strains":["仄平仄仄仄，仄仄仄仄仄。","仄平仄平平，平仄○仄仄。","平仄仄平平，○仄仄仄仄。","仄仄仄仄平，平平仄仄仄。","平平仄平平，仄仄平仄仄。","仄○仄仄平，仄仄仄仄仄。","平仄○仄平，平平仄平仄。","仄平平仄仄，仄仄平平仄。","○仄仄平平，平平仄平仄。","仄平○仄平，仄仄平平仄。","平平仄平仄，仄仄仄平仄。","平平仄仄平，平仄仄平仄。"],"paragraphs":["楚人问晋勇，答曰好以暇。","后人或疑之，针也其说驾。","吾意政之余，观此得用舍。","晋士傥不然，安能一战霸。","韩君令安成，不待期月化。","始如逆走丸，卒若快啖蔗。","为政行辟人，修梁插飞架。","异时常病涉，举邑佥矜诧。","王子吐琳琅，文章助光价。","绿波凝暮朝，晧月迷清夜。","谁云困兵革，不可事耕稼。","聊书以记之，来者可凭借。"],"title":"安成令以长桥图来且示王民瞻记喜其有成因成短章"}
