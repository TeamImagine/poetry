{"author":"吴栻","id":205119,"strains":["平仄仄平平仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["飞锡道人知几年，青蛇白兔亦茫然。","焚香且上五花殿，煮茗更临双鹤泉。","今日别栽庭下柏，当时曾种社中莲。","证明佛事真何事，聊策藤枝结胜缘。"],"title":"灵岩  其三"}
