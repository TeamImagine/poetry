{"author":"释德洪","id":228512,"strains":["平平仄仄仄平仄，仄仄仄平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["和风冻雨上元后，断岸橘洲春水生。","村寺独归江路熟，竹篱谁系小舟横。","偶成诗句长哦罢，谩折梅花一嗅清。","想见连床成夜语，此篇先慰远来情。"],"title":"上元后候季长不至作此寄之"}
