{"author":"夏竦","id":232767,"strains":["平平仄仄平平仄，仄仄平平仄○○。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平○。","仄平仄仄平平仄，仄仄平平仄仄平。","平仄仄平平仄仄，○平平仄仄平平。","平平仄○平平仄，？仄平平仄仄平。","仄仄平平平仄仄，仄平平仄仄平平。"],"paragraphs":["元真密诲惟畴德，耀魄灵猷务降衷。","仙里肇禋尊妙道，国阳严配报层穹。","百神右序储蕃祉，群后寅威仰圣风。","声震山渊逾日际，泽流根叶遍区中。","考熙茂范登虞舜，积累遥源属帝鸿。","柔远九垠书轨混，凝休千载帝天通。","赓歌紫禁唐文盛，苐颂青缃汉德融。","盛业巍巍心翼翼，古今能事集皇躬。"],"title":"奉和御制恭谢天地礼成"}
