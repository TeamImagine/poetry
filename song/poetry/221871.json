{"author":"穆修","id":221871,"strains":["仄仄平平仄，○平仄仄平。","仄○平仄仄，平仄仄平平。","仄仄○平○，平平仄○平。","○○仄平仄，仄仄仄○平。","仄仄○平仄，平平仄仄仄。","平平平仄仄，平仄仄平平。","仄○○平仄，○○仄仄平。","平○平○仄，仄仄仄平平。","仄仄平平仄，平○仄仄平。","平平平仄仄，仄仄仄平○。"],"paragraphs":["喜得师消耗，从僧问不休。","苦吟成白髪，多病寄沧洲。","道气闲尤胜，书锋晚更遒。","相思二千里，阻别十三秋。","六合劳生耳，休追万事不。","云萝荒旧隐，知友落新丘。","想叹欧生逝，应闻李氏忧。","寻思祗如此，必竟欲何求。","未即无言问，方期勿药瘳。","终为嵩少约，筑室共夷犹。"],"title":"赠适公上人"}
