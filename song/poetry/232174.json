{"author":"李彭","id":232174,"strains":["仄仄平平仄，仄平平平平。","平平仄平仄，仄仄平平平。","仄仄仄仄仄，○仄仄仄平。","平平平仄平，仄仄平平平。","平平仄仄仄，○平○仄平。","仄平仄平平，平平仄平平。","仄仄仄仄仄，仄平平仄○。"],"paragraphs":["董子侯官秀，养真匡山阴。","琼田蓺金糓，绛雪飞瑶林。","种杏令虎守，偿稻见本心。","淮南鸡犬仙，舐鼎升瑶岑。","寒泉冽旧井，遗风犹至今。","我来澡须眉，凭虚欲骎骎。","税驾不忍去，遂歌梁父吟。"],"title":"董真人炼丹井"}
