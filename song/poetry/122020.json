{"author":"白玉蟾","id":122020,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["螓首蛾眉天上人，不知何事到红尘。","神霄蘂笈今谁侍，紫府琪花不敢春。","无梦去陪王母宴，前生多是紫虚身。","寄言寻取蓬莱路，风送双鸾上太旻。"],"title":"赠紫华侍经周希清"}
