{"author":"陆游","id":41858,"strains":["仄平平仄仄平平，仄仄平平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["九衢车马困炎曦，正是山中散发时。","秋近梧桐已摇落，阴生蟋蟀最先知。","稻陂水白宁忧旱，灶突烟青幸续炊。","谁谓吾庐太岑寂，茶瓜亦有野人期。"],"title":"今岁六月望后一日立秋故比常年凉意差早"}
