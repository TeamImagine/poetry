{"author":"方岳","id":127235,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["蚁丘得丧事无涯，冷眼难瞒老作家。","公等功名千里马，山居鼓吹两池蛙。","牛羊野迳通村近，虎豹天关去国赊。","本是秋风钓竿手，故吾犹在复何嗟。"],"title":"次韵郑总干  其四"}
