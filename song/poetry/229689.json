{"author":"廖刚","id":229689,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["孤标邂逅揖仙翁，白髪青衫道不穷。","敛板薄尝清世禄，拂衣早慕古人风。","芝兰一室纷嚣外，冰玉诸郎顾盻中。","何幸新诗先枉教，真游应许叩鸿蒙。"],"title":"次韵奉酬黄承务见寄"}
