{"author":"胡宿","id":36108,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["天台封诏紫泥馨，马首前瞻北斗城。","人在函关先望气，帝于京兆最知名。","一区东第趋晨近，数刻西厢接昼荣。","正是两宫裁化日，百金双璧拜虞卿。"],"title":"淮南发运赵邢州被诏归阙"}
