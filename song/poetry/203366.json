{"author":"孔平仲","id":203366,"strains":["仄平仄平平，平仄仄平仄。","仄仄平○平，平平仄○仄。","平平仄平仄，仄仄平仄仄。","仄仄仄平平，平平仄平仄。","○平仄平仄，仄仄仄平仄。","仄平平仄仄，仄仄仄仄仄。","仄○仄仄仄，仄仄平仄仄。","平平○○仄，平仄仄仄仄。","仄平仄仄仄，仄仄仄平仄。","平平仄仄仄，仄仄○仄仄。","平平仄平仄，仄仄仄仄仄。","○平仄仄平，仄仄平平仄。","平平仄平平，平仄仄平仄。","○平平仄平，仄仄平仄仄。","仄○仄仄平，仄仄○平仄。","○平仄仄仄，仄仄平平仄。"],"paragraphs":["半旬滞西陵，霖雨注船屋。","昨日风更豪，江边拔长木。","初宵尚哮吼，海水皆倒蹙。","向晚稍萧条，飞廉想遭戮。","重云扫阴晦，皎皎见星宿。","大哉天地内，变化反手速。","我行不惮早，畏此潮信足。","刀鱼颇轻捷，舟子短结束。","十夫共一𫇛，喜噪比趋陆。","船头列火炬，幕下烧绛烛。","蛟龙睡方醒，水陆骇窜伏。","吟哦未及终，已在吴堤曲。","青山绕逶迤，楼阁媚初旭。","钱塘虽旧游，梦想尝在目。","便当跨月轮，俯耳听清瀑。","重阳复不远，共采岩前菊。"],"title":"和常父初五日渡江"}
