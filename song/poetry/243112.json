{"author":"李纲","id":243112,"strains":["平平平平○仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平○仄平平。","平平仄仄○平仄，仄仄平平仄仄平。"],"paragraphs":["山崦溪湾三四家，竹篱茅舍暮烟斜。","仙村自种田田玉，梅径疑开处处花。","近渚冰销迷浴鹭，远村烟暝数栖鸦。","年年值雪长为客，对此凄然感岁华。"],"title":"善权即事十首  其四"}
