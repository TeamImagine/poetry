{"author":"曹冠","id":31316,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平平仄平。","仄仄平平平仄仄，平平平仄仄平平。"],"paragraphs":["杖藜乘兴纵幽寻，野寺松篁蔼翠阴。","流水潺湲如有恨，白云舒卷本无心。","龙钟谁识天津叟，高卧曾为梁甫吟。","静奏瑶琴聊自适，祇应风月是知音。"],"title":"涵碧亭  其三"}
