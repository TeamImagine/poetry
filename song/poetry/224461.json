{"author":"洪朋","id":224461,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["顾曲周郎不姓庞，也寻马祖到禅窗。","谈功不见令人瘦，句法重来受我降。","今日茶香聊对榻，异时酒泛满盈缸。","相期直到无心处，仿佛还须似帝江。"],"title":"次韵叙别和答"}
