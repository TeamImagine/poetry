{"author":"秦观","id":209915,"strains":["平平仄仄仄平平，仄仄平平仄仄仄。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["阴阴古殿注修廊，海伯川灵俨在傍。","一代衣冠埋石窆，千年风雨锁梅梁。","碧云暮合稽山暗，红芰秋开鉴水香。","令我免鱼繇帝力，恨无歌舞奠椒浆。"],"title":"谒禹庙"}
