{"author":"陈师道","id":213768,"strains":["仄平仄仄平平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["扣门赏竹任推排，兴尽归舟挽不回。","平世山林成偃蹇，新年词句得参陪。","醒心正赖挥毫疾，误笔仍须送喜来。","书省不应烦乳媪，一时除目尽英才。"],"title":"酬应物见戏"}
