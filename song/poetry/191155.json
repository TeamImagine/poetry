{"author":"韦骧","id":191155,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["当时折桂共云梯，四十余年迹久睽。","白首为郎方接武，绣衣出使又分携。","放船汴水寒犹浅，跋马都门日欲低。","远想清风播仁闻，融融先满浙东西。"],"title":"送孙圣微同年赴浙漕  其一"}
