{"author":"牟𪩘","id":150365,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["除却壶中日月长，不知何处是真常。","等闲铅汞自生死，从古薰莸更臭香。","粪扫袍边觅锺吕，步虚曲里换伊凉。","何当月朗风清夜，唤出胎仙舞一场。"],"title":"和梅遇二诗  其一"}
