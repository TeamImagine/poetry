{"author":"吕岩","id":42606,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["无心独坐转黄庭，不逐时流入利名。","救老只存真一气，修生长遣百神灵。","朝朝炼液归琼垅，夜夜朝元养玉英。","莫笑老人贫里乐，十年功满上三清。"],"title":"别诗二首 一"}
