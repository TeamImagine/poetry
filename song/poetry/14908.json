{"author":"王铚","id":14908,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["野服芒鞋步步同，天寒酒薄客情浓。","身如萍水同千里，路入烟萝更几重。","沧海清江共今古，黄花红叶杂秋冬。","暝云自与千峰合，送我归鞍寺寺钟。"],"title":"九月二十七日与客游龙山"}
