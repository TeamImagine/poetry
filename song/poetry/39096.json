{"author":"陆游","id":39096,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["僧院轩窗酒市楼，过门自入不须留。","恰来竹下寻棋局，又向沙边上钓舟。","诗放不能谐律吕，书狂犹足走蛟虬。","秦碑禹窆风烟外，一吊兴亡万古愁。"],"title":"出游"}
