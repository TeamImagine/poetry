{"author":"葛胜仲","id":230630,"strains":["仄仄平仄○，平平仄平平。","平平仄平仄，○仄平仄平。","平平仄○仄，仄仄仄仄平。","仄平仄○仄，仄仄平平平。","平仄仄仄仄，平平○仄平。","仄仄仄仄？，○平仄平平。","平仄仄仄仄，平平仄平平。","平仄仄○仄，仄平平仄平。","平仄仄平仄，平仄平平平。","平平仄仄仄，仄仄平平平。","平平仄仄仄，○仄仄仄平。","仄仄仄仄仄，仄仄平平平。","仄仄平平仄，平仄平平平。","平平仄仄仄，平仄○平平。","平平仄仄平，仄平仄平平。","仄平平仄仄，仄○仄平平。","仄仄仄仄仄，平○平仄平。","平仄仄平仄，仄平平仄平。","仄○平仄仄，仄仄○平平。","平平○仄仄，仄仄仄仄平。","平平仄平仄，仄仄平平平。","仄○仄仄仄，仄仄平平平。","○平仄平○，平仄平平平。","平平平仄仄，平仄仄仄平。","仄仄仄平仄，平平仄平平。","仄仄仄平仄，仄仄平平○。","平平仄○仄，仄仄平平平。","仄平仄仄仄，仄仄平仄平。","仄平仄仄仄，平仄平○平。","平平？平仄，仄仄仄仄平。","平平仄平仄，平仄平○○。","仄○仄仄○，平仄平平平。","仄仄仄平仄，仄仄○平仄。","平平仄平仄，仄仄平平平。","平平仄仄平，仄仄仄仄平。","平平仄平仄，平仄平平仄。","平平仄仄仄，○平平仄平。","平平仄平仄，仄○仄平○。","平仄仄平仄，仄仄平○平。","平仄仄平仄，仄仄仄仄平。"],"paragraphs":["昔子游鲁中，飘然起幽栖。","翛翛一书簏，长物无所携。","辛勤涉长道，足趼面目黧。","自言寡闻识，走俗多沉迷。","今不勇自奋，蹉跎将噬脐。","类渇欲石髄，如蒙想金篦。","来簉胄子席，求言学端倪。","嗟予浅闻道，太仓之一稊。","松菊有荒径，桃李无成蹊。","胡能使糓似，每每頳颜低。","晨昏不予舍，三岁改摄提。","对案但苜蓿，有黍多无鸡。","一笑为流啜，甘若羊新刲。","秋霜八九月，𫄨绤临风凄。","宁甘范叔寒，不求故人绨。","夜窗经与史，短檠照栖栖。","靡曼一不顾，端如金日䃅。","嘉子甚年少，老成同齿𫠜。","照庭真玉树，饤座称佳梨。","为文颇挺拔，绝去翰墨畦。","声华出诸彦，籍籍喧青齐。","遂收济北荐，谓即辞蒿藜。","如何尚龃龉，时命多乖暌。","方今天子圣，隆学古与稽。","美化浃辽夏，文星动娄奎。","郡邑各黉宇，夏屋华榱题。","师儒自廷授，望实多金闺。","大烹极鼎味，岂复嗟盐齑。","月书季有考，升舍兹其梯。","吾邦矧多士，擅富浙水西。","文华灿星斗，光彩腾虹霓。","似闻与二难，同起公堂跻。","侃侃共辉映，乳酪兼酥醍。","文高各扬迈，质美皆悬黎。","生资固不凡，器用况已犀。","先生力推引，同志无倾挤。","亨涂可自致，如车资𫐄𫐐。","明年抜寒俊，一封下芝泥。","乡校伫宾贡，跋马登隋堤。","谈笑取通显，岂直组与圭。"],"title":"寄友卿窄韵一首"}
