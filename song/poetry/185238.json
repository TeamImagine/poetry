{"author":"王安国","id":185238,"strains":["平平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["三灵山下新安水，潇洒人间画不如。","收得市朝忙日月，归来田里老樵渔。","君能知命忘机久，我愧于时触事疏。","从此卜邻同笑傲，何须强著解嘲书。"],"title":"赠三灵程道人"}
