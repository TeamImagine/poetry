{"author":"彭汝砺","id":201777,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["逐处烟岚照水村，谁家草色接衡门。","山藏曲圃非尘路，花满幽蹊似故园。","海燕鬭风轻笑语，林鶑带雨巧飞翻。","天时似有清明意，自作新歌慰旅魂。"],"title":"西口值风"}
