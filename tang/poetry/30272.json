{"author":"方干","id":30272,"strains":["仄平仄仄平平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["地灵直是饶风雨，杉桧老于云雨间。","只讶窗中常见海，方知砌下更多山。","远泉势曲犹须引，野果枝低可要攀。","若把重门谕玄寂，何妨善闭却无关。"],"title":"题澄圣塔院上方"}
