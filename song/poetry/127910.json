{"author":"方岳","id":127910,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["倦眼忽惊三月暮，杜鹃啼处绿阴多。","春今且住为佳耳，雨不能晴将奈何。","红紫只催人老大，苍浪莫怨命蹉跎。","贫中政自难留客，赖有诗情尚不磨。"],"title":"晚春"}
