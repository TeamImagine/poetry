{"author":"李叔与","id":116819,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["溪园雪凝古梅枝，我逐归云子到时。","交一臂间迟面见，乃千里外话心期。","人缘至此犹难合，天意其然欲对移。","拟办瘦藤闻束担，有何山水未经诗。"],"title":"寄杨休文"}
