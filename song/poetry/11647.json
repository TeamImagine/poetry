{"author":"胡寅","id":11647,"strains":["仄仄仄平平，○平○仄仄。","平仄○平平，仄仄○○仄。","仄平仄仄仄，仄仄仄仄仄。","平平仄平平，仄仄平仄仄。","仄仄平平○，平仄平仄仄。","平平仄仄仄，仄仄平平仄。","平平平仄平，平仄平仄仄。","平平仄平平，仄仄平平仄。"],"paragraphs":["细皱卷寒波，轻明笼白雾。","何以相徘徊，岁晚正凝沍。","枕欹一尺竹，被展几幅布。","贤哉楮先生，不以贫不顾。","夜玉围红绡，羞涩强自赋。","书生说富贵，志士安贫素。","风惊银海潮，春在明月库。","先生睡方浓，不觉糟床注。"],"title":"和韩司谏叔夏乐谷五吟 纸帐"}
