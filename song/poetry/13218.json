{"author":"宋祁","id":13218,"strains":["平平仄○平，平仄仄○仄。","仄仄仄平平，平平仄仄仄。","仄仄仄平平，平平仄平仄。","仄平平平仄，仄仄仄○仄。","平平平仄平，平平仄平仄。","平平仄平仄，平仄○○仄。","平平仄仄平，平仄平平仄。","平平仄平仄，仄平仄平仄。","平仄○仄平，平平仄平仄。"],"paragraphs":["黎明走苍山，千仞势如削。","北斗挂西巅，徘徊久未落。","驿道转岩肩，人烟聚岑脚。","太虚交昏旦，颢气自喷薄。","阳光排暗升，阴氛值明郤。","翔禽散乔枿，啼狖思空壑。","逢隈雾尚屯，投险泉争跃。","生平好山意，每遭事婴缚。","安得乘冷风，穷跻叩寥廓。"],"title":"晓过二里山"}
