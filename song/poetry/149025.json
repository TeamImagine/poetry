{"author":"方回","id":149025,"strains":["平平仄仄仄平平，平仄仄仄仄仄平。","平仄平平平仄仄，仄平平仄仄平平。","平平仄仄仄平仄，仄仄仄平平仄平。","仄仄平平仄仄仄，平平平仄仄平平。"],"paragraphs":["乾淳以后学无师，嘉绍厌厌士气衰。","何等淫辞南岳稿，不祥妖谶晚唐诗。","三风盍遣郑声放，一日忽惊周鼎移。","欧九登庸柳七弃，昭陵曾筑太平基。"],"title":"送紫阳王山长俊甫如武林五首  其一"}
