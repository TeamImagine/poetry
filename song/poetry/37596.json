{"author":"陆游","id":37596,"strains":["仄仄仄仄仄，仄平平仄平。","仄仄仄仄平，仄仄平平平。","平仄○仄仄，平仄○仄平。","平仄仄仄仄，仄仄平平平。","仄平仄仄仄，○仄平仄平。","仄平仄平平，○仄仄平平。"],"paragraphs":["结屋不袤丈，著身还有余。","破壁作小窗，亦足陈吾书。","无酒当饮水，无肉当饭蔬。","知止乃不殆，此语良非虚。","古人造道处，正自无绝殊。","愿君勿它求，且复爱吾庐。"],"title":"二爱  其一"}
