{"author":"陈渊","id":247899,"strains":["平平仄仄平，平仄仄平仄。","平平仄○平，仄仄平○仄。","平平仄仄仄，仄仄仄平仄。","平平仄平平，平仄仄平仄。","平平仄仄仄，仄仄平平○。","仄仄平平平，仄仄仄平仄。","平平○仄仄，仄仄平平○。","平仄仄平平，平平仄平仄。","○平仄平仄，仄仄平平仄。","仄平仄平平，仄○仄平仄。","平平仄平平，平仄平仄仄。","仄仄仄平○，平平平仄○。"],"paragraphs":["茅檐手可攀，修竹出檐上。","寒蟾漏疏明，碎影罗屏障。","情知月色好，达览在虚旷。","东家富池台，端坐不能访。","山林足寓目，细大初无相。","但使人心安，景物自清畅。","霜风中夜作，曲沼金翻浪。","禽鸟断飞鸣，杉松起酬唱。","燎炉宿残火，尚可温新酿。","数杯遣沉冥，万虑一时放。","谁能外形骸，于世无所仰。","晤语一亭间，颓然齐得丧。"],"title":"小轩观月呈兴宗叔"}
