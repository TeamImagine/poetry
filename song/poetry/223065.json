{"author":"李新","id":223065,"strains":["仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["入谷清光寒刮眼，远分苍树遶楼台。","急锵环珮谿流迅，晚下牛羊雪迹开。","山影不随云影转，竹声长作雨声来。","野梅弄色何人爱，空抱幽香没草莱。"],"title":"往银山深道亡寺观暮投宿民居"}
