{"author":"李处权","id":8487,"strains":["仄平仄平仄平平，仄仄平平平仄平。","平平仄仄○平平，仄平仄仄平仄平。","平仄平仄平仄仄，仄仄平平平仄仄。","○平仄仄仄平平，仄仄○平仄平仄。","平平仄仄仄平仄，仄仄平平平仄仄。","平仄仄仄平平仄仄○平，仄仄平平○○仄。"],"paragraphs":["老渔取鱼倍知津，设网提纲疑有神。","船头兀坐如鸱蹲，忽然一举千百鳞。","涎沫盈筥趋早市，掌握铜腥俱是利。","陂湖漠漠水连天，尽欲留为子孙计。","书生白首困嚅嗫，世乱身危舟一叶。","君不见孟尝门下客三千，此日冯驩正弹铗。"],"title":"观渔"}
