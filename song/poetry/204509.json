{"author":"黄裳","id":204509,"strains":["仄○平平仄○仄，仄仄平平仄平仄。","平平平，平仄仄。","仄仄○平平仄平，仄平仄仄○平仄。","仄仄平，平仄仄。","仄仄平平平仄仄，仄平平仄○平仄。","仄仄平平平仄仄，仄仄平平平仄仄。","仄仄平○仄仄平，仄平平仄平○仄。","平平仄仄平○平，仄仄○平仄平仄。","仄仄平平仄仄平，平仄仄平平仄仄。","仄平仄仄平平仄，仄仄平平仄○仄。","仄仄平平平仄平，平平平平仄平仄。","平○平仄○平平，平仄平平平仄仄。","○平○仄○○平，仄仄仄平平仄仄。","平仄平，仄平平。","仄仄平○仄仄平，仄仄仄平平仄平。","仄○仄仄平平仄，平仄平平仄仄平。","仄○仄仄平平仄，○仄仄平平仄仄。","仄平平仄平平仄，平仄平○仄○仄。"],"paragraphs":["逸兴东西自难卜，快可追风白花足。","巾飘飘，蓑蔌蔌。","每引三杯通道瓢，即陈一阕离尘曲。","独忘怀，人注目。","恐是秦渔来混俗，落花流水难拘束。","几度桃花春又复，戏玩人生荣与辱。","石火光中寄此生，故山休问归迟速。","东秦别后无行踪，忽见回辕自西蜀。","二十光阴一转头，新白已能班旧绿。","偶怀起灭寒生粟，盖亦超然坐观独。","便望云山归去来，无生之师在岩谷。","由禅而入从真修，休效诸山编语录。","如来藏里磨尼珠，走上玉炉光断续。","螺髻明，鹊巢惊。","向死生中脱死生，象罔得之方始灵。","扫除物我双何有，怀抱乾坤一混成。","十三位上窥忧喜，正法眼开无处避。","是时人道真仙子，方尚图中旧行止。"],"title":"赠天台禅鉴"}
