{"author":"赵蕃","id":73269,"strains":["平平仄○平，仄仄仄平仄。","平平平仄仄，平仄平仄仄。","平平仄仄仄，平仄仄平仄。","平平仄平仄，仄仄平平仄。","○平仄平平，仄仄仄仄仄。","○仄仄平仄，仄仄平仄仄。","平○仄平平，仄仄○平仄。","仄平仄仄平，平仄平仄仄。","平平仄平仄，平仄平仄仄。","仄仄平仄平，平平仄平仄。"],"paragraphs":["鸡鸣戒柴车，月落到林寺。","先生方睡美，童子惊客至。","晨霜粲屋瓦，初日照平地。","虽非赞公宿，似是超师谊。","分携属秋风，倏忽竟此岁。","相望不为远，数见良不易。","公行立朝班，我政亲农耜。","自兹出处殊，宁使心迹异。","欢华一朝宠，风节千古事。","要令松谷名，因公表于世。"],"title":"谒文叔于松谷"}
