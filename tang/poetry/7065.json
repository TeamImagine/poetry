{"author":"韩濬","id":7065,"strains":["平○○平仄，平平仄仄平。","仄平平仄仄，平仄仄平平。","平仄○平仄，平平仄仄平。","○○平仄仄，平仄仄平平。","仄仄平平仄，平平仄仄平。","○平平仄仄，平仄仄平平。"],"paragraphs":["朱骑传红烛，天厨赐近臣。","火随黄道见，烟遶白榆新。","荣耀分他日，恩光共此辰。","更调金鼎膳，还暖玉堂人。","灼灼千门晓，辉辉万井春。","应怜萤聚夜，瞻望及东邻。"],"title":"清明日赐百僚新火"}
