{"author":"吴虎","id":172861,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["玉楼高倚汉昌城，处士闲居不可名。","天际山青疑泰岱，云边木落见长庚。","开帘晓挹晴光满，策杖秋吟爽气迎。","我欲巢云向西竺，何时风月话三生。"],"title":"题玉翠楼"}
