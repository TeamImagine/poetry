{"author":"储光羲","id":54083,"strains":["平仄平仄仄，平平平平平。","平平仄仄平，仄仄平仄平。","仄平仄仄平，仄仄○平平。","平仄仄仄仄，○平仄平平。","平仄仄仄仄，平仄平仄○。","平平平仄仄，仄仄平平平。","仄仄仄平平，仄平仄仄平。"],"paragraphs":["山北饶朽木，山南多枯枝。","枯枝作采薪，爨室私自知。","诘朝砺斧寻，视暮行歌归。","先雪隐薜荔，迎暄卧茅茨。","清涧日濯足，乔木时曝衣。","终年登险阻，不复忧安危。","荡漾与神游，莫知是与非。"],"title":"樵父词"}
