{"author":"韩琦","id":90844,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["坏圃萧踈有废台，登高留客此徘徊。","几年埋没荒榛满，今日崔巍宴席开。","一境山川俱入眼，重阳风物尽宜杯。","坐中不劝犹当醉，菊蕊浮香似拨醅。"],"title":"登抱螺台"}
