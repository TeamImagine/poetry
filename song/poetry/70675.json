{"author":"袁说友","id":70675,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["夜入山阳鹢首东，单车出郭更匆匆。","欲知势扼三江近，政以城高百尺雄。","此恨终天身未老，何人抵掌气凌空。","连云细草秋风下，把酒长吁问化工。"],"title":"过楚州用霍希文韵"}
