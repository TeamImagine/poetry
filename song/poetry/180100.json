{"author":"王安石","id":180100,"strains":["仄仄仄仄仄，平平仄○平。","平仄仄仄仄，平平仄平平。","仄仄仄仄○，仄仄仄仄平。","平平仄仄仄，仄仄仄平平。","平平平仄平，平仄仄仄平。","平平仄仄平，仄仄仄○平。","○仄平仄平，○平仄平平。","仄仄仄仄仄，仄平仄平平。"],"paragraphs":["虎豹不食子，鸱枭不乘雄。","人恶甚鸟兽，吾能与成功。","爱有以计留，去有势不容。","吾谋适合意，几亦齿奸锋。","时恩沦九泉，褒取异代忠。","堂堂社稷臣，近世孰如公。","空使苗裔孙，称扬得诗翁。","一读亦使我，慨然想余风。"],"title":"圣俞为狄梁公孙作诗要予同作"}
