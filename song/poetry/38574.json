{"author":"陆游","id":38574,"strains":["仄仄仄平平，仄○平平平。","仄平仄平平，平仄○平平。","平平仄○仄，仄仄仄平平。","平平平仄仄，仄仄仄平平。","平平平○仄，平仄仄仄平。","仄平仄仄仄，平仄平仄平。"],"paragraphs":["舍北有渔矶，下临清溪流。","柳阴出朱桥，莲浦横兰舟。","莼丝二三亩，采掇供晨羞。","鱼虾虽琐细，亦足赡吾州。","人生常如此，安用万户侯。","绿蓑幸可买，金印非所求。"],"title":"读苏叔党汝州北山杂诗次其韵十首  其五"}
