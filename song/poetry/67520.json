{"author":"楼钥","id":67520,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","仄平平仄仄平仄，仄仄仄平仄仄平。","平仄平平平仄仄，仄平平仄仄平平。"],"paragraphs":["归来乡曲大家闲，同社仍欣取友端。","无事衔杯何不可，有时会面亦良难。","少曾环坐坐长满，赖有主盟盟未寒。","琴弈相寻诗间作，笑谈终日有余欢。"],"title":"次韵十诗 棋会"}
