{"author":"汪藻","id":236680,"strains":["平平仄仄○○仄，平仄平平仄平仄。","仄平仄仄平仄平，平仄仄平平仄仄。","平平仄仄仄平仄，仄仄平平仄○仄。","平○仄仄平仄仄，○仄平平○平仄。","平平仄仄平仄仄，仄仄○平平仄仄。","仄○平仄平仄平，仄仄平平平仄仄。","仄○平仄仄平仄，平仄平平平仄仄。","平平仄○仄仄仄，平仄平平仄仄仄。","仄平○仄仄平平，平仄○平平仄仄。"],"paragraphs":["谁开大屋沈沈者，门外垂杨拂车马。","主人四十持节归，高卧绿阴啼鸟下。","冥冥一径傍花入，忽有清池照深夏。","鱼吹落日知镜净，荷受微风看珠泻。","夫君少有湖海气，欲驷长鲸无地跨。","故将能事惊世人，坐向云端差万瓦。","稍培幽桂出窗底，时放青山来竹罅。","人言此兴极不浅，天遣公忙那肯赦。","要须更作辋川图，他日思归聊对画。"],"title":"过吴明叟新居"}
