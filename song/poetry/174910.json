{"author":"刘敞","id":174910,"strains":["仄○仄仄仄仄平，平平平○○平仄。","平平仄平仄平仄，○平○仄平平仄。","平平○仄○仄仄，平仄○平仄平○。","仄平平仄平仄○，平仄平平仄平仄。","平仄仄○仄平平仄仄平，○仄○平仄平仄。"],"paragraphs":["日中骤雨海上来，悬流滂沱正奔猛。","坳堂旧干不濡足，回头穿凿成方井。","炎凉更代如恍惚，明晦回环不俄顷。","地形天事无久长，何况人情足驰骋。","君不见张耳陈余刎颈交，中道相捐岂终永。"],"title":"大雨行"}
