{"author":"叶适","id":78464,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["鸦带初阳照广津，兔随斜月满亏轮。","瑞登韩笔名尤重，喜动欧吟事转神。","不道奇毛妒霜雪，应知雅意合松椿。","龟年鹤岁犹嫌少，献与尊堂别纪春。"],"title":"和王宗卿白兔诗"}
