{"author":"晁冲之","id":220348,"strains":["仄平平仄仄，仄平仄○仄。","仄平平○○仄平，仄仄仄平平仄仄。","平仄平仄仄仄仄，仄仄○平平仄仄。","平平仄仄仄仄平，仄仄○平仄平仄。","平平仄仄平仄仄，平平○仄平平仄。","○平仄仄平仄平，仄仄○○平仄仄。","平仄仄仄平仄仄仄平平，仄○仄仄平平平。","仄平平仄仄仄仄，平平仄仄○平平。","平平仄仄○平仄，○平平仄平平平。","仄仄仄仄平平平仄平仄，仄仄仄平平仄仄。","仄平平仄仄仄平，仄仄平平仄平仄。"],"paragraphs":["大星何历历，小星烂如石。","掖垣崔嵬横紫微，十二羽林森北极。","今夕何夕月欲没，虎抱空关龙厌直。","峥嵘北斗着地垂，手去瓠瓜不盈尺。","严陵醉卧光武傍，浮楂正值天孙织。","王良挟策飞上天，傅说空骑箕尾立。","君不见茂陵弃子欲登仙，自将壮士终南边。","忽然遭窘出玺绶，归来下诏除民田。","阿瞒急示乘舆物，鲜卑仍弃珊瑚鞭。","又不见古来垂堂戒华屋，敌国挟辀戎接毂。","白龙鱼服误网罗，孔雀金花被牛触。"],"title":"古乐府"}
