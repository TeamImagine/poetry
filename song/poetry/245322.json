{"author":"张纲","id":245322,"strains":["仄平平仄仄平平，平仄平平仄仄平。","仄仄平平平仄仄，平平平仄平平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["老来心事不禁春，风物相撩入眼新。","苦索吟哦成底急，且休拘束任吾真。","有钱买酒须饶醉，无事看山莫厌频。","忧国只今夔契在，应容衰疾伴樵人。"],"title":"伤春"}
