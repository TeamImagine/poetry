{"author":"李处权","id":8552,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["孤烟落日对衔杯，此观人间亦伟哉。","树色远从江浦合，潮声低咽海门廽。","衣冠喜有承平气，宾客惭无赋咏才。","城阙郁葱人望幸，五云将拥翠华来。"],"title":"伟观堂"}
