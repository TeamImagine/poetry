{"author":"司马光","id":178338,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["丈夫那肯浪低眉，薄宦空添鬓里丝。","泸水归来山浩荡，都门辞去菊离披。","黄鸡白酒五陵乐，杜曲樊川九糓宜。","复见夫君行直道，崆峒气俗未应衰。"],"title":"送白都官归长安"}
