{"author":"刘摰","id":187080,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["风惊梧叶觉秋还，万丈归心到北山。","已许生平江海上，坐求功业簿书间。","颇闻都护刊铜柱，更喜将军入玉关。","朝野清明无一事，相从那使酒樽闲。"],"title":"次李秬新秋韵二首  其二"}
