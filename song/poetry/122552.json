{"author":"周弼","id":122552,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["梧叶萧萧墓草长，梦魂曾断九回肠。","空闻绛帕离章水，谁见黄旗入洛阳。","鸦噪暮园江阪迥，龙盘春戍石城荒。","赤乌不识桑田变，犹自凄凄守白杨。"],"title":"孙伯符墓下"}
