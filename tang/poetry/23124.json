{"author":"张九龄","id":23124,"strains":["平平平仄仄，平仄平平平。","平仄仄平仄，平平平仄平。","平平○仄仄，仄仄仄平平。","○仄平平仄，平平平仄平。","平平仄平仄，仄仄仄平平。","仄仄平平仄，平平仄仄平。"],"paragraphs":["清风阊阖至，轩盖承明归。","云月爱秋景，林堂开夜扉。","何言兼济日，尚与宴私违。","兴逐蒹葭变，文因棠棣飞。","人伦用忠孝，帝德已光辉。","赠弟今为贵，方知陆氏微。"],"title":"和苏侍郎小园夕霁寄诸弟"}
