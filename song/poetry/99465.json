{"author":"洪咨夔","id":99465,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["塞尘没没马萧萧，世事今朝异昨朝。","为羡白鸥何浩荡，却思斥𫛩亦逍遥。","平沙露碛江波敛，远树明堤野雾销。","快着扁舟归教子，胜渠满屋贮胡椒。"],"title":"次及甫韵送致远别"}
