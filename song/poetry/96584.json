{"author":"陈宓","id":96584,"strains":["○仄仄平平，仄仄仄平仄。","仄仄仄平仄，平仄仄平仄。","平仄仄平仄，仄仄仄平仄。","平仄仄仄平，仄平仄○仄。","○○仄平仄，平仄仄○仄。","平平仄仄平，平仄仄平仄。","仄平平仄仄，仄仄仄平仄。","仄平仄平平，仄仄○仄仄。","平平仄仄平，仄平仄○仄。"],"paragraphs":["长孺濮阳人，十世士于卫。","矫制发仓廪，河内被恩霈。","辞令守东海，卧阁动经岁。","田蚡与卫青，未尝屈其贵。","张汤每遭骂，刀笔忝廷尉。","无知五百人，阑出实何罪。","犯颜为力谏，武帝不知愧。","十年死淮阳，不入禁闼内。","呜呼社稷臣，傅爰岂其配。"],"title":"读史偶题"}
