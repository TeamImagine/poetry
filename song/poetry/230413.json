{"author":"许景衡","id":230413,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["尘埃簿领判悠悠，瘦马寻春到海头。","已是二毛侵老境，尚能一笑得英游。","谁言前辈风流尽，我觉名家世业优。","但得此心常了了，岂知州县是淹留。"],"title":"赠吴惇仁"}
