{"author":"毕仲游","id":209120,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["不带书来倦日长，诗传新语似襄阳。","工夫不比唐风集，气味如闻汉著香。","醉酒典衣吾已老，赐袍夺锦子行将。","凭诗更作骚人体，为说幽兰静处芳。"],"title":"和赵达夫入试院"}
