{"author":"蔡肇","id":219073,"strains":["平平仄仄平平仄，仄仄平平平仄仄。","平平仄仄仄○平，仄仄平平○平仄。","平平仄平平仄仄，仄仄平平仄仄仄。","仄平仄仄仄仄平，仄平○仄○平仄。","○平平○平平仄，仄仄平平仄平仄。","仄平平平平仄仄，仄平仄仄○平仄。","○平仄仄仄○平，仄仄平○仄平仄。","仄平仄仄仄平平，仄平仄平仄平仄。"],"paragraphs":["羌兵昔出皋兰路，欲铲新城无聚土。","烟烽照夜气如霞，铁马连群歕成雨。","东西两关同日破，股掌婴儿绝哺乳。","鼓声十日拔帐归，至今犹说防城苦。","当时诸将无奇策，不敢弯弓向胡语。","橐驼西来金帛去，孽狐小鼠犹跳舞。","王师八月尽防秋，惴惴军兴恐编户。","腐儒不用辄忧边，庙堂有人制尊俎。"],"title":"再答文潜"}
