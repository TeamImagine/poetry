{"author":"秦观","id":209811,"strains":["平平仄仄仄仄平，仄平仄仄平平平。","仄仄仄仄仄仄平，平仄仄仄平平平。","平平平仄平平仄，仄仄平平仄平仄。","平仄○平仄仄平，仄仄平平平仄仄。","仄仄平平仄仄平，仄仄平平仄仄○。","平平仄仄○○仄，平仄平○仄仄平。","仄平平仄○平○，○仄平平○仄仄。","平仄平平仄仄○，平平仄仄平平仄。","仄○仄仄仄平平，仄仄仄平平仄平。","仄平仄仄平○仄，仄仄仄平平仄平。","平平平平仄仄仄，○仄平平仄平仄。","仄平仄仄仄○○，仄仄仄○平仄仄。"],"paragraphs":["人生异趣各有求，系风捕影祇怀忧。","我独不愿万户侯，惟愿一识苏徐州。","徐州英伟非人力，世有高名擅区域。","珠树三株讵可攀，玉海千寻真莫测。","一昨秋风动远情，便忆鲈鱼访洞庭。","芝兰不独庭中秀，松柏仍当雪后青。","故人持节过乡县，教以东来偿所愿。","天上麒麟昔漫闻，河东鸑鷟今才见。","不将俗物碍天真，北斗已南能几人。","八砖学士风标远，五马使君恩意新。","黄尘冥冥日月换，中有盈虚亦何算。","据龟食蛤暂相从，请结后期游汗漫。"],"title":"别子瞻"}
