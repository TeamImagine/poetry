{"author":"王之道","id":7559,"strains":["平平仄仄仄平平，仄仄平平仄仄平。","仄仄仄平平仄仄，平仄仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["朝来虹影散青红，旱气旋随夜雨空。","颃颉竞看飞石燕，蠉蠕应快洗桃虫。","旧闻人说天心觧，今见时和岁事丰。","五谷穣穣无几日，敢将豚酒谢穹窿。"],"title":"和江和仲司理喜雨"}
