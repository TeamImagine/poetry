{"author":"刘攽","id":182974,"strains":["平平仄平平，○仄仄平仄。","平平平平平，平仄仄平仄。","仄平仄平平，仄仄平平仄。","仄仄平仄○，仄○仄平仄。","平仄平平仄，平平○仄仄。","平平仄平○，仄仄平平仄。","平仄仄仄平，仄仄平仄仄。","仄仄仄仄平，仄仄仄平仄。","仄仄仄平平，○平平仄仄。","仄仄仄仄仄，平平平仄仄。","仄仄仄平平，仄平仄仄仄。"],"paragraphs":["沧波浩无涯，泱漭际朝日。","安知鲛鱼渊，而有邑居室。","便风送来颿，夙昔多人物。","始信天地间，见闻岂云悉。","惆怅蓬莱说，胡为浪自黜。","夷倭与侏离，九译迷仿佛。","书问顾已同，纸墨存落笔。","俛仰六十年，举指不任屈。","好事见君家，闻诗初未失。","杜邺富小学，平通知祖述。","鄙老独何能，执书几涕出。"],"title":"王四十处见舅氏所录外祖与日本国僧诗并此僧诗书作五言"}
