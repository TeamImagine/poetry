{"author":"方岳","id":127419,"strains":["仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平平，仄仄平平平仄平。","平仄仄平平仄仄，仄平仄仄仄平平。"],"paragraphs":["雪林篱落行清晓，毕竟山人太耐寒。","酒圣坐来春泛泛，梅仙飞去玉珊珊。","草塘唤就荷葭坞，竹径生成花药栏。","诗敌只愁成小怯，迩来自觉笔头干。"],"title":"明日登后山用韵"}
