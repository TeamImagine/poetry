{"author":"皎然","id":40040,"strains":["平平平仄仄，仄仄平平平。","仄仄仄平仄，平平平仄平。","○平平仄仄，平仄仄平平。","仄仄平仄仄，平平仄平平。","平平仄平仄，仄仄○平平。","仄仄平○仄，平平仄仄平。","平平平仄○，平○平平平。","平仄平平仄，平平仄仄平。"],"paragraphs":["双峰开凤翅，秀出南湖州。","地势抱郊树，山威增郡楼。","正逢周柱史，来会鲁诸侯。","缓步凌彩蒨，清铙发飕飗。","披云得灵境，拂石临芳洲。","积翠遥空碧，含风广泽秋。","萧辰资丽思，高论惊精修。","何似锺山集，[征]文及惠休。"],"title":"同颜使君真卿李侍御萼游法华寺登凤翅山望太湖"}
