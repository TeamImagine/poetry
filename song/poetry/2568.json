{"author":"宋庠","id":2568,"strains":["仄仄平平仄，仄平仄仄○。","平平平仄仄，平仄仄平平。","仄仄平○仄，平平仄仄平。","平平仄仄仄，○○仄平○。","仄仄平平仄，平平仄仄平。","仄平平仄仄，平仄仄平仄。","平仄平平仄，平平仄仄平。","仄平平仄仄，○仄仄平平。"],"paragraphs":["积德皇阶厚，诒孙宝训长。","祺宫前祝祉，猗殿此开祥。","即夕铜吹律，先时日抱光。","由来七鬯主，更重室家王。","瑞荚随辰满，仙兰备浴芳。","已知周卜永，方验宋宗彊。","京甸欢余霈，宸帷溢庆觞。","史臣虽弱翰，行及纪元良。"],"title":"皇子庆诞奏御"}
