{"author":"陈造","id":59044,"strains":["仄平仄仄仄仄平，仄仄仄仄仄仄平。","仄仄仄仄仄仄仄，仄仄仄仄平平平。","仄平平仄平平仄，○仄平平平仄仄。","仄仄仄○平仄平，平平平仄平平仄。","平平平仄仄平平，仄平仄仄仄○平。","仄平平平仄仄仄，平仄平仄○○平。","仄平平仄平仄仄，○仄平平仄平仄。","平平○仄○仄仄，仄仄平平○平仄。","仄平平仄仄仄平，仄仄仄仄平平平。","平仄仄仄仄仄仄，仄平仄○平平平。"],"paragraphs":["令君藻翰辈古先，脱口一可乐石刊。","盍令珥笔草大册，底用韵语谈槐安。","一诗为吊湖边石，深感崇宁全盛日。","玉烛叶和黄道明，天扶休运非人力。","丰碑端合颂虞周，远来近悦绝叹愁。","有君无臣古所恨，歼佞嬉笑乘胶舟。","鸩心饴口谀圣主，漕石移花闹南土。","玲珑苍石中路弃，不见奸𪫺欧刀死。","此心安得此石顽，感物抱恨甘终天。","平日志愿裹马革，杖扶鬻茹吾衰年。"],"title":"次韵杨宰花石纲遗石"}
