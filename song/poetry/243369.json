{"author":"张先","id":243369,"strains":["平仄平平平仄平，仄平平仄仄平平。","仄平平仄仄仄仄，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["春后银鱼霜后鲈，远人曾到合思吴。","欲图江色不上笔，静觅鸟声深在芦。","落日未昏闻市散，青天都净见山孤。","桥南水涨虹垂影，清夜澄光照太湖。"],"title":"吴江"}
