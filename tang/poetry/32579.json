{"author":"吴融","id":32579,"strains":["平平仄平平仄仄，仄仄平平平仄仄。","仄仄○平仄仄○，仄○仄仄○平仄。","平○○仄○平平，平平仄仄平平平。","平平仄仄仄仄仄，仄仄仄仄平平平。","仄仄平平平仄仄，仄仄平平仄平仄。","仄平平仄仄仄○，平平平仄平平仄。","平平仄○平平平，平仄仄平平仄平。","仄仄○平仄平仄，平仄○仄平平平。","平平○仄仄平仄，○平仄仄平○仄。","仄○○仄平平平，仄○仄平平平○。","仄仄平平仄仄仄，仄○平仄仄平平。","仄平平仄仄平仄，平仄仄平○仄平。","仄平平仄仄平仄，平平仄仄仄平平。","平平平仄仄平仄，平平平仄仄平仄。","仄平○仄仄平○，仄仄平平仄○仄。","○仄○仄○仄仄，○平仄仄平仄仄。","平平仄平仄仄平，仄仄平平仄仄平。"],"paragraphs":["危栏压溪溪澹碧，翠袅红飘莺寂寂。","此日长亭怆别离，座中忽遇吹芦客。","双攘轻袖当高轩，含商吐羽凌非烟。","初疑一百尺瀑布，八九月落香炉巅。","又似鲛人为客罢，迸泪成珠玉盘泻。","碧珊瑚碎震泽中，金锒铛撼龟山下。","铿訇揭调初惊人，幽咽细声还感神。","紫凤将雏叫山月，玄兔丧子啼江春。","咨嗟长史出人艺，如何值此艰难际。","可中长似承平基，肯将此为闲人吹。","不是东城射雉处，即应南苑鬬鸡时。","白樱桃熟每先赏，红芍药开长有诗。","卖珠曾被武皇问，熏香不怕贾公知。","今来流落一何苦，江南江北九寒暑。","翠华犹在橐泉中，一曲梁州泪如雨。","长史长史听我语，从来艺绝多失所。","罗君赠君两首诗，半是悲君半自悲。"],"title":"赠李长史歌"}
