{"author":"文同","id":168401,"strains":["平平仄仄平平仄，仄仄平平仄平仄。","平平仄仄平仄仄，仄平仄平○平仄。","平平○平仄？○，仄平平平平仄仄。","仄○平平平仄仄，平平平平仄平仄。","仄仄仄，仄平仄。","平平仄仄平仄仄，平○仄仄平仄仄。","平○仄仄仄仄仄，仄平平平平仄仄。"],"paragraphs":["华堂合乐轰春昼，凤叫龙嘶画鼍吼。","琼猊压地开组绣，美人舞兮献君寿。","红婆娑兮翠蚴蟉，雪翻花兮风入柳。","曳轻裾兮扬彩绶，金鸾飞兮玉麟走。","入急破，大垂手。","香檀扎扎江雨骤，情凝力定方举袖。","烟收雾敛曲彻后，锦盈车兮珠满斗。"],"title":"大垂手"}
