{"author":"朱槔","id":10796,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["九日黄花笑白头，分将牢落付林丘。","半川暝色聊偿梦，别岭秋声旋寄愁。","江国经年成浪语，匡庐入手是真休。","未能免俗须登陟，睨视元龙百尺楼。"],"title":"九日与客语慨然有庐山之兴"}
