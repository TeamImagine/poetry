{"author":"林景熙","id":160175,"strains":["平平仄仄平，仄仄仄平仄。","平平○仄平，平仄仄平仄。","平平○平平，仄平○仄仄。","○仄仄○平，平平仄平仄。","仄平平○仄，仄仄仄平仄。","平平仄仄平，仄仄仄平仄。","仄仄平平平，平平仄○仄。","平平平平平，平仄仄仄仄。","平仄仄仄平，平仄平平仄。","平平仄○平，平平平仄仄。"],"paragraphs":["葵榴入眼明，得酒慰衰齿。","胡为浪自悲，怀古泪纷委。","湘江沈忠臣，越江沈孝子。","沈骨不沈名，清风两江水。","或云非正命，是昧舍生理。","归全岂发肤，所惧本心毁。","哭父天为惊，忧君国将毁。","于焉偷吾生，何以立戴履。","修短在百年，芳秽垂千纪。","之人死犹生，滔滔真死矣。"],"title":"端午次韵怀古或疑屈原曹娥死非正命是不知杀身成仁者也并为发之"}
