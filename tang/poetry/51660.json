{"author":"延寿","id":51660,"strains":["仄仄仄平仄仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["下雪窦游上雪窦，过云峰后望云峰。","如趋仙府经三岛，似入天门彻九重。","无日不飞丹顶鹤，有时忽起隐潭龙。","祇因奉诏西归去，此境何由得再逢。"],"title":"游上雪窦诗"}
