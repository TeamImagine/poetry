{"author":"叶适","id":78228,"strains":["仄○○平仄，平仄仄平平。","平平仄仄仄，平仄仄仄○。","仄平平仄平，仄仄仄仄平。","平平平○仄，平平仄○○。","平平仄仄仄，平仄仄平平。","平○仄？仄，仄仄平平○。","平○平平仄，仄仄平平平。","平○仄平平，○仄仄仄平。","仄平仄○平，仄仄平平平。","仄平仄平仄，○平仄平平。","仄仄○○仄，仄仄仄○平。","平平仄平仄，仄平仄平○。","平平平仄仄，仄仄平平平。","○平仄仄仄，仄平仄平平。","○平仄○仄，仄仄平○平。","仄平○仄仄，仄仄平仄平。","平仄仄仄平，平仄平仄平。","平平仄○仄，仄仄○平平。"],"paragraphs":["侧闻中塘好，曾赋劝游篇。","凌江入枉浦，聊复信所传。","化工何作强，耿耿不自怜。","山山高相映，坞坞曲相穿。","林光百道合，花气十村连。","风迎乱𫘟騀，日送交婵媛。","天回徂阴后，地转升阳前。","初如别逃秦，疏附耻独贤。","又疑未兴周，掩拥欣俱全。","惜哉见之晚，重寻畏雕年。","一省三叹息，十步九折旋。","诗家诧梅事，槁干陋肥鲜。","常于寒角晓，爱彼明冰悬。","疏枝涩冷艳，小窗露孤妍。","吟悲炙留嗛，句喜珠离渊。","忽兹过众甫，欲彀羞断弦。","无以寄美人，千室炊暮烟。","明朝指行处，雾雨空迷田。"],"title":"余顷为中塘梅林诗他日来游复作"}
