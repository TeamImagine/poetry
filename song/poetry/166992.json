{"author":"徐瑞","id":166992,"strains":["平平平○仄，平仄仄平平。","仄仄仄仄○，平○仄平平。","仄平平仄仄，平仄平仄平。","平平仄平仄，平平仄平平。","平平仄仄仄，平仄○平平。","仄平平？仄，○仄仄仄平。"],"paragraphs":["方湖涵深碧，移种水芙蕖。","壤沃不待培，周回已芬敷。","岂惟花实美，根叶尤所须。","今年种菱芡，明年种菰蒲。","生涯日已广，而不劳耘锄。","月明撑舴艋，长啸足自娱。"],"title":"田园  其九"}
