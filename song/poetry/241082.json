{"author":"周紫芝","id":241082,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["分作经年别，还成一笑同。","看君须点漆，羞我鬓吹蓬。","共醉宁非梦，缘诗各坐穷。","相逢又惊散，往往似征鸿。"],"title":"德庄别后以诗见寄再游钱塘始见之次韵奉答且以叙将别之意"}
