{"author":"廖刚","id":229654,"strains":["仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["几年重几曾为客，今日黄花特地愁。","北阙欢娱云杳蔼，南州消息雁沉浮。","惊人节物应无奈，浪迹生平可但休。","倚剑长吟楼阁暮，淡烟寒月不胜秋。"],"title":"重九书怀"}
