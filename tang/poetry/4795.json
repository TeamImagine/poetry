{"author":"韩翃","id":4795,"strains":["○平仄仄仄○仄，仄仄平平仄平○。","平平仄仄平仄平，平仄仄平○仄仄。","仄仄平平仄仄平，平平仄平平仄平。","仄仄平仄仄平仄，仄仄○平仄仄平。","平仄○平平仄仄，平平仄仄平平仄。","仄平仄仄仄平平，○仄平平平仄仄。"],"paragraphs":["长头大鼻鬓如雪，早岁连兵剑锋折。","千金尽去无斗储，双袖破来空百结。","独恋郊扉已十春，高阳酒徒连此身。","路傍谁识郑公子，谷口应知汉逸人。","儿女相悲探井臼，前功岂在他人后。","劝君不得学渊明，且策驴车辞五柳。"],"title":"送别郑明府"}
