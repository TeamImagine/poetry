{"author":"宋祁","id":13882,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["恳避严庐十拜章，一麾重许出东方。","批成诏凤多焚草，戏入仙禽不乱行。","丽正书编争授简，荆州象笏别持囊。","绛帷有客悲秋早，预怯临流奉祖觞。"],"title":"中山公损疾二首  其二"}
