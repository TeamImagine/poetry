{"author":"陆游","id":33265,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["笑唤枯笻蹋夕阳，探春聊作静中忙。","高枝鹊语如相命，幽径梅开秪自香。","苔蚀断碑惊世换，钟来废寺觉城荒。","谪仙未必无遗恨，老欠题诗到夜郎。"],"title":"昭德堂晚步"}
