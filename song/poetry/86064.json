{"author":"韩淲","id":86064,"strains":["仄仄仄平仄，平平仄平平。","平平平仄平，仄仄平仄平。","平平仄仄仄，平仄平平平。","平平平仄平，平仄平仄平。","平平仄仄仄，仄仄平仄○。","○平仄仄平，仄仄平平平。","平平仄平仄，○仄平仄平。","○○仄仄仄，仄仄○仄平。"],"paragraphs":["翠麓转危径，清涟媚方池。","钟鱼鸣宝坊，窣堵高不危。","凭轩眼力尽，晴色烟凄迷。","秋原禾黍登，佳处端在兹。","斋余作茗事，昼寂香篆迟。","当年伏虎师，此地尝岩栖。","高风动寥邈，胜迹穷险巇。","回桡日已暮，怅望空自知。"],"title":"道场山山上有伏虎师宴坐岩寺中方池清深可爱"}
