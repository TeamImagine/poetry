{"author":"皮日休","id":27963,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["佳树盘珊枕草堂，此中随分亦闲忙。","平铺风簟寻琴谱，静扫烟窗著药方。","幽鸟见贫留好语，白莲知卧送清香。","从今有计消闲日，更为支公置一床。"],"title":"夏景无事因怀章来二上人二首 二"}
