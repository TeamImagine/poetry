{"author":"刘才邵","id":250753,"strains":["仄仄仄平平，仄仄仄仄仄。","平平○平平，仄仄○平仄。","仄平仄○平，平仄仄平仄。","平平平仄平，平仄仄仄仄。","平○仄仄仄，仄仄仄仄仄。","○平仄平平，平仄○仄仄。","仄○平仄平，仄仄平○仄。","仄仄仄仄平，仄仄平平仄。","仄仄平平平，仄仄平平仄。","平平平仄平，平仄平平仄。","平平仄○仄，仄仄仄○仄。","仄○平仄平，仄仄○平仄。","平平平仄○，仄仄○仄仄。","仄平仄平平，仄仄平仄仄。","平○平仄仄，仄仄平平仄。"],"paragraphs":["旱气彻坤舆，井水几欲沸。","乡邦正嗷嗷，度日长于岁。","肯来款柴门，高义警衰替。","时方游郡城，尘驾未及税。","逢迎阙主礼，走报乏候吏。","空怜意频繁，宗契敦鲁卫。","久闻吾子贤，不耻鹑衣敝。","大璞固已奇，或就资良器。","袖有泸溪诗，价敌千金字。","霜余秋日严，春到江山丽。","勤勤欲相勉，句句有深味。","要当穷益坚，固岂患无位。","田园虽已空，甑堕从脱弃。","立贤本无方，数路今不废。","方观群策用，坐使昆夷喙。"],"title":"次韵赠刘晞扬"}
