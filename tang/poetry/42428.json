{"author":"吕岩","id":42428,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["返本还元道气平，虚非形质转分明。","水中白雪微微结，火里金莲渐渐生。","圣汞论时非有体，真铅穷看亦无名。","吾今为报修行者，莫向烧金问至精。"],"title":"七言 九"}
