{"author":"项安世","id":53428,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["几日真成去道洲，如今未发已先愁。","一城对酒犹疏阔，千里题诗底唱酬。","雁不到君濂字水，鱼应过我直名州。","登临若有相思句，西北风吹送似休。"],"title":"赠黄县尉二首  其二"}
