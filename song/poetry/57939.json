{"author":"梅尧臣","id":57939,"strains":["平仄平仄平，仄仄仄仄平。","○仄仄平平，仄仄仄仄平。","仄平平仄仄，仄仄仄仄平。","平仄仄仄仄，仄平仄仄平。","仄仄仄平仄，○仄平仄平。","仄平仄○平，平平平○○。","平平仄仄平，○仄仄仄平。","仄平平平仄，○仄平平○。","仄仄仄○仄，仄仄仄仄○。"],"paragraphs":["雄雉飞上天，牝雉白日鸣。","驱逐凤皇雏，百鸟不出声。","岂无雕与鹗，至死莫得争。","孤鹤独不惧，使风羽翼成。","鹤性本君子，嘹唳通太清。","至今有其孙，踉跄田中行。","明时与稻粱，重节亦贵名。","尔无冲天力，且与鹙鸧并。","慎勿啄泥秽，坐使白鹭轻。"],"title":"赠狄梁公十二代孙国宾"}
