{"author":"晁公溯","id":21003,"strains":["平平仄平平，仄仄仄平仄。","仄平仄○仄，平平仄平仄。","仄○仄平平，仄仄仄平仄。","仄仄○仄平，平平平平仄。","平平平仄平，○仄平○仄。","平平仄仄仄，○仄平仄仄。","仄仄平仄○，平仄仄仄仄。","平平仄仄仄，平平仄仄仄。","仄平仄仄平，仄仄平仄仄。"],"paragraphs":["西风夜惊林，木叶下寒浦。","大江未收潦，黄流尚奔注。","起看曙光开，忽已暗烟雾。","霭霭空谷云，冥冥秋江雨。","昏霾天际山，暝入云间树。","跳波乱沸白，行旅皆断渡。","况复悲远行，扶疾在道路。","严程不可缓，端为斗米误。","有田傥可归，破甑谁复顾。"],"title":"恭南道中有感"}
