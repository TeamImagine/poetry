{"author":"华岳","id":99005,"strains":["仄仄平平仄仄平，仄平平仄仄平平。","仄平仄仄仄平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["欲向津头问镆铘，一潭秋水漫烟霞。","画屏对客景藏景，芳树压溪花照花。","有策廷争惭贾谊，无功庙食笑张华。","夜深霹雳轰双剑，惊起延平十万家。"],"title":"南剑水阁"}
