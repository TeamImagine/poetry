{"author":"邓肃","id":4276,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["愁见孤城万马屯，山行飘若出尘樊。","临池想凤心皆妄，据槛观鱼道更尊。","笑吸百川淋酒渴，旁看三峡倒词源。","人生适意须觞咏，世事升沉不足论。"],"title":"凤池小饮"}
