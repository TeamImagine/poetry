{"author":"皎然","id":40038,"strains":["仄平平仄仄，仄仄仄仄仄。","仄仄平平平，平平仄平仄。","仄平平平仄，仄仄仄平仄。","仄平仄仄仄，仄仄平仄仄。","仄○仄平平，仄平平平仄。","仄仄仄平仄，平平平平仄。","平平仄平平，平仄仄仄仄。","仄仄○平仄，仄○○平仄。","○平仄仄平，平仄○仄仄。","仄仄○仄平，平平仄平仄。"],"paragraphs":["庾公心旷远，府事局耳目。","遂与南湖游，虚襟涤烦燠。","始知皇天意，积水在亭育。","细流信不让，动物欣所蓄。","万顷合天容，洗然无云族。","峭蒨瞩仙岭，超遥随明牧。","知公爱澄清，波静气亦肃。","已见横流极，况闻长鲸戮。","中洲暂采蘋，南郡思剖竹。","向夕分好风，飘然送归舳。"],"title":"奉和陆使君长源夏月游太湖"}
