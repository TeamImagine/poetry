{"author":"郑清之","id":100674,"strains":["平平仄仄仄仄平，？平平仄平平平。","平平仄平仄平仄，仄平仄仄平平○。","仄仄平平仄平○，仄平平仄平平平。","平平仄仄平仄仄，仄平仄仄平平平。","平平○仄仄平仄，仄仄仄仄○平平。","平平仄平仄平仄，仄平仄仄平平平。","仄平仄○仄仄仄，仄平仄仄平平平。","仄平仄仄○仄仄，仄仄仄仄○○○。","仄平仄仄仄仄仄，平平平仄平仄平。","仄仄仄仄仄平仄，平仄仄仄○平平。","仄○仄平平仄仄，仄仄平平仄○平。","仄平平仄仄平仄，平仄仄仄平平平。","○平平仄仄平仄，仄仄平仄平平平。","仄平平仄仄平仄，仄平○仄○平平。"],"paragraphs":["生平未省读食经，蟛蜞何事干荀卿。","霜螯带糟老饕赋，素鳞斫鲙晶盘行。","政欲莼鲈饱归兴，肯嫌蛙蛤讥南烹。","谁言厚味多腊毒，坐疑匕箸生戎兵。","缁尘浪欲滓银海，所赖烱烱留元精。","飞蛾扰灯室光暗，很蟆食月天公惊。","我今所患在目睫，口非得罪曹缄铭。","一身百体兼所养，六凿未可分重轻。","讵容贵目乃贱口，无端肠胃甘檗冰。","就令辟谷即仙去，何异馁鼠乘飞翎。","我闻养生先实腹，幸乏明珠买娉婷。","稻鱼粗可足生理，饥梦不到侯门鲭。","更畦菘薤自锄灌，肯与鸡鹜争余赢。","笑揩双目保亡恙，况无传笔如丘明。"],"title":"目眚忌食戏成"}
