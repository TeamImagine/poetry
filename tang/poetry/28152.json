{"author":"陆龟蒙","id":28152,"strains":["平平平仄○，仄仄平仄仄。","平○仄平仄，平仄平仄仄。","平平仄平仄，仄仄平仄仄。","仄仄仄平平，平平仄平仄。","平平仄平仄，仄仄平平仄。","平平仄仄平，仄仄○平仄。","平平仄平仄，仄仄平平仄。","仄仄平仄平，平平仄○仄。","平平平仄○，仄仄平仄仄。","仄仄仄仄○，平平仄平仄。","仄平仄仄仄，仄仄平平仄。","平仄仄平平，平平仄平仄。"],"paragraphs":["名山潭洞中，自古多秘邃。","君将接神物，聊用申祀事。","镕金象牙角，尺木无不备。","亦既奉真官，因之徇前志。","持来展明诰，敬以投嘉瑞。","鳞光焕水容，目色烧山翠。","吾皇病秦汉，岂独探幽异。","所贵风雨时，民皆受其赐。","良田为巨浸，污泽成赤地。","掌职一不行，精灵又何寄。","唯贪血食饱，但据骊珠睡。","何必费黄金，年年授星使。"],"title":"奉和袭美太湖诗二十首 投龙潭"}
