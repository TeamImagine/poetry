{"author":"郭祥正","id":191778,"strains":["平平平○平仄仄，平仄平平仄平仄。","平平仄仄平仄平，仄平仄仄平平仄。","平○仄仄平平平，仄仄平平仄平仄。","平平○仄仄○○，平仄○平平仄仄。","仄平仄，平平仄，平平仄仄平平仄。","○仄平平平仄平，平平仄仄平○仄。","仄平平仄平仄○，仄平平仄平平平。","仄仄平平平○平平仄，仄仄仄仄仄仄平平平。","平○仄仄仄平仄，仄仄仄仄平平平。","○○仄仄平平仄，仄平仄仄平○平。","平○仄仄仄仄仄，仄仄仄仄平平平。","平平仄，仄仄平，○仄仄仄平平平。","平平仄○平○平，仄○平仄平平平。","仄平仄仄平仄平，平○平仄仄平平，仄平仄仄平平平。"],"paragraphs":["南昌城中潘令宅，清逸楼高二千赤。","斜飞四角河汉躔，密排万瓦鸳鸯碧。","楼中至乐无人知，扫尽寰区别名迹。","霜华吹月雁横空，湖水浸天秋一色。","橹声断，渔歌起，西山却在芦花里。","行客纷纷嗟白头，缨尘不解沧浪洗。","爱君年少先拂衣，古人归去无今时。","上有明明垂衣之尧舜，下有错落戴主之皋夔。","湟中不用一箫取，缭绕驿道通犍为。","更看牧马天山草，澡心雪耻幽燕儿。","朝廷大业昔未有，志士独往吾何讥。","陶彭泽，阮步兵，回首晋道方飘零。","丝桐欲弹悲思盈，岂如潘令逢升平。","倚栏一醉弦索鸣，红绡燃蜜烂华星，玉人舞彻东方明。"],"title":"寄题洪州潘延之家园清逸楼"}
