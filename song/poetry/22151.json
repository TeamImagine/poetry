{"author":"王十朋","id":22151,"strains":["平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["先子于公分颇深，晚年出处恨商参。","虽修北海通家好，未遂香山会老心。","尽道吉人俱未艾，谁知凶讣遽相寻。","三年落尽思亲泪，今日登门又满襟。"],"title":"陈景公挽词  其二"}
