{"author":"高似孙","id":83599,"strains":["平仄仄平平，平○仄仄平。","仄平平仄仄，○仄仄平平。","仄仄平平仄，平平仄仄平。","○平平仄仄，平仄仄平平。","仄仄○○仄，平平仄仄平。","平○平仄仄，仄仄仄○平。","平仄平平仄，平○仄仄平。","仄平平仄仄，仄仄仄平○。"],"paragraphs":["非是拜庞公，何繇识此峰。","自唐无两见，如汉有高踪。","径吐归来菊，山连种老松。","轻飞云似健，精炼玉为容。","鹤要亲题竹，猿常认击筇。","花深多不见，叶响却相逢。","天最知陶亮，人难揖戴颙。","一来非小事，吝到此皆溶。"],"title":"鹿郎中山居"}
