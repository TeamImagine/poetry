{"author":"严维","id":5626,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["年来白发欲星星，误却生涯是一经。","魏阙望中何日见，商歌奏罢复谁听。","孤根独弃惭山木，弱质无成状水萍。","今日更须询哲匠，不应休去老岩扃。"],"title":"书情献相公"}
