{"author":"汪元量","id":163322,"strains":["仄平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄仄平仄，平仄仄平平仄平。","平仄平平仄平仄，仄平平仄仄平平。"],"paragraphs":["越王台上我同游，越女楼中君独留。","燕子日长宜把酒，鲤鱼风起莫行舟。","江山有待伟人出，天地不仁前辈休。","何处如今觅巢许，欲将心事与渠谋。"],"title":"柴秋堂越上寄诗就韵柬奚秋崖"}
