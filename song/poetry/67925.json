{"author":"杨冠卿","id":67925,"strains":["平仄平平平，仄平仄平平。","仄平仄仄平，平平○仄平。","仄平仄平仄，仄平○仄平。","平平平仄平，平○仄仄平。","仄平平平平，仄仄平○○。","仄仄仄平平，仄平仄仄平。","仄仄平平平，仄平仄平平。","平平仄平仄，仄仄平平平。"],"paragraphs":["阿{弥/女}呕心儿，佩囊有奚奴。","杜陵短褐翁，抄诗听小胥。","我生味风雅，古人思与俱。","家无儋石储，谁其供指呼。","主翁居专城，雁鹜纷庭除。","记史饱余闲，愿言假一夫。","授以乌丝栏，副之玉蟾蜍。","晴窗扫桐叶，细字蝇头书。"],"title":"从李使君假记室吏"}
