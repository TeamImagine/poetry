{"author":"陈与义","id":3412,"strains":["仄平平平仄，平仄仄仄平。","平仄仄仄仄，仄仄○平平。","平平仄平仄，仄仄平仄平。","仄平仄平仄，平仄仄仄○。","仄平？平仄，平仄平○平。","平平仄平仄，仄仄平仄平。","平平仄平平，仄仄平平平。","仄仄仄○仄，平仄仄平平。"],"paragraphs":["故园非无路，今已不念归。","秋入汉水白，叶脱行人悲。","东西与南北，欲往还觉非。","勿云去年事，兵火偶脱遗。","可怜竛竮影，残岁聊相依。","天涯一尊酒，细酌君勿催。","持觞望江山，路永悲身衰。","百感醉中起，清泪对君挥。"],"title":"同左通老用陶潜还旧居韵"}
