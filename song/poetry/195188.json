{"author":"苏轼","id":195188,"strains":["平平平仄仄平仄，平仄平平仄○仄。","平○仄仄仄平平，仄○仄平平仄仄。","仄平○平仄仄平，仄平平仄仄○平。","○仄平平仄○仄，仄平仄仄平○平。","平平平平仄平○，仄平仄仄平平仄。","仄平平仄仄平仄，平仄平平仄平仄。","仄平仄○仄○仄，仄平平仄平平仄。","仄平仄仄○平平，仄仄平平仄平仄。","仄仄平平仄平仄，仄仄○平平仄仄。","平平仄仄仄平平，仄仄平平仄○仄。"],"paragraphs":["斯人何似似春雨，歌舞农夫怨行路。","君看永叔与元之，坎轲一生遭口语。","两翁当年鬓未丝，玉堂挥翰手如飞。","教得滁人解吟咏，至今里巷嘲轻肥。","君家联翩尽卿相，独来坐啸溪山上。","笑捐浮利一鸡肋，多取清名几熊掌。","丈夫自重贵难售，两翁今与青山久。","后来太守更风流，要伴前人作诗瘦。","我倦承明苦求出，到处遗踪寻六一。","凭君试与问琅邪，许我来游莫难色。"],"title":"次韵王滁州见寄"}
