{"author":"刘挚","id":187232,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三径长篱依断崖，筑堂能向紫溪开。","案头日有青精饭，堈面常浮白玉醅。","坐对云山飞鸟没，笑看花木早春回。","高情不厌城中客，更许时时杖履来。"],"title":"二月二日过吴德仁二首  其二"}
