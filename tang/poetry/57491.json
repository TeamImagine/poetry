{"author":"岑参","id":57491,"strains":["仄仄平平仄，平平仄仄平。","平平仄仄仄，仄仄仄平○。","仄○平平仄，平平仄仄○。","平平○仄仄，仄仄仄○平。","平仄平平仄，平平○仄平。","平平平仄仄，平仄仄仄平。","仄仄○平仄，平○仄仄平。","○平仄仄仄，平仄仄○○。"],"paragraphs":["授钺辞金殿，承恩恋玉墀。","登坛汉主用，讲德蜀人思。","副相韩安国，黄门向子期。","刀州重入梦，剑阁再题词。","春草连青绶，晴花间赤旗。","山莺朝送酒，江月夜供诗。","许国分忧日，荣亲色养时。","苍生望已久，来去不应迟。"],"title":"送严黄门拜御史大夫再镇蜀川兼觐省"}
