{"author":"沈与求","id":250539,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["杖藜寻胜款禅扃，归去扁舟伴月明。","卧树低摧山脚转，跳鱼拨刺𫇛牙惊。","烟埋桥影双霓断，风熨溪光一镜平。","聚落半空无市井，在亡灯火短长更。"],"title":"游城山夜归泛舟南溪"}
