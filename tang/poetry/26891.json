{"author":"李郢","id":26891,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["村桥西路雪初晴，云暖沙乾马足轻。","寒涧渡头芳草色，新梅岭外鹧鸪声。","邮亭已送轻车发，山馆谁将候火迎。","落日千峰转迢遰，知君回首望高城。"],"title":"送刘谷"}
