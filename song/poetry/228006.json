{"author":"释德洪","id":228006,"strains":["仄仄平平平仄仄，仄平○平仄○仄。","仄仄仄平平仄平，仄仄仄平仄仄仄。","平平仄仄○仄仄，○平仄平仄仄仄。","平仄○平仄仄平，仄仄平平仄平仄。","仄平平仄平平平，仄仄平平平仄仄。","平○仄仄平○仄，平平仄平仄仄仄。","平平平仄仄仄平，平仄平平○仄仄。","仄○平平平仄仄，仄仄平平仄平仄。","仄○仄平平仄平，仄仄○平仄平仄。","平仄平○平仄平，仄平仄仄平○仄。"],"paragraphs":["伞盖山前曾卓锡，晋安王初造禅室。","水火定成人未知，部曲不前马辟易。","床边卧虎如睡犬，王虽及门不敢入。","冰雪亲瞻道德容，再拜平生愿心息。","两泉俱出雌雄龙，玉壳灵龟蛇五色。","聦禅笑傲贤王喜，鱼龟乃能就掌食。","高风干没五百年，依旧云山如夙昔。","雨中来游春已老，忽见江南少年客。","坐中偶生乡井心，想见禅山倚天碧。","清境幽闲欣可名，偶然得句因题壁。"],"title":"游白马寺逢安心上人"}
