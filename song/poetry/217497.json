{"author":"张耒","id":217497,"strains":["仄○仄平仄，平平仄平平。","平平平仄仄，○仄平仄平。","平平仄仄仄，○仄仄平平。","平平平平仄，平仄平平平。","仄平平仄平，仄仄○平平。","仄平仄仄仄，平仄仄仄平。"],"paragraphs":["彩胜耀朝日，欢言立新春。","朝阳披宿霭，颇觉天地温。","蔬盘簇细甲，相劝御芳辛。","谁云冰霜底，微绿还陈根。","我居双老槐，对耸苍龙鳞。","岁穷益惨淡，何以慰老人。"],"title":"辛未立春"}
