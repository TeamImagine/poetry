{"author":"刘敞","id":175306,"strains":["仄仄平平仄仄平，平平仄仄仄平平。","仄平平仄平平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["四十宾兴七十归，清风远与古人稀。","未如彭祖犹为天，颇似桐乡得所依。","何路可能奔远日，此生无复待乌衣。","故寻庭树丁宁诲，东望吴门涕自挥。"],"title":"伯父挽词"}
