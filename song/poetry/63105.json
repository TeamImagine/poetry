{"author":"薛季宣","id":63105,"strains":["平平仄○平平平，平平平仄○○平。","平平仄仄平仄平，仄平仄仄平平平。","仄平仄仄平平仄，仄平仄仄○○仄。","平仄仄○○仄平，仄平○仄平平平。","平平仄仄○平仄，仄仄○平仄○仄。"],"paragraphs":["春飞紫燕秋飞鸿，双成阿母长相逢。","谁家窈窕窥绿窗，藕花菡萏清池风。","璧珰翡翠双明月，宝钗玉钏衣如雪。","年可四三当有情，语音娇软疑卿卿。","天公一笑回金电，不似当初不相见。"],"title":"拟古"}
