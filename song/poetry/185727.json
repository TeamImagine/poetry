{"author":"徐积","id":185727,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不辨时人直与迂，浊缨且喜近淮居。","朝衣脱后常耽睡，野史修时或借书。","恨乏青山供采药，爱看白鸟伺吞鱼。","东园卖酒花开近，待看诗翁倒载车。"],"title":"和路朝奉新居  其七"}
