{"author":"卫宗武","id":133674,"strains":["仄平平仄仄仄仄，平仄平平仄平仄。","平平仄仄○仄平，仄仄平平○平仄。","平○仄仄仄平平，平平平○平平仄。","○平仄仄仄仄平，仄仄○平平仄仄。","仄平仄仄仄仄平，平平仄仄平平仄。","平平平仄仄平仄，仄仄平平平仄仄。","平平平仄仄仄平，仄仄平平仄○仄。","○○仄仄平仄平，仄平仄仄平平仄。","平平仄仄仄平平，平仄平平○仄仄。","平平仄仄仄○平，仄仄平平平仄仄。","仄平仄仄仄平仄，平仄仄○平仄仄。","平平仄仄仄平平，仄仄平○仄○仄。"],"paragraphs":["古来乔木产墓宅，新甫之俦匪凡质。","风梳雨沐三百年，耸壑昂霄过千尺。","孤标屹立独擎天，繁柯偏重常倾日。","苍皮剥落节理坚，挺挺长虬初蜕骨。","我来屡见此崛奇，摩挲老眼增双碧。","吁嗟松槚几迁易，拱者芟夷新者茁。","青青惟此贯四时，物换人非饱更历。","栽培意有天地根，不然守护资神物。","须知硕果不徒存，天佑吾宗当默识。","公侯复始此其符，衮衮人英须辈出。","伟才未许万牛挽，香叶拟留孤凤集。","千秋要与此山存，世世宗盟共封植。"],"title":"宣妙坟院古柏"}
