{"author":"高斯得","id":128479,"strains":["仄平平平平仄平，仄平仄仄平平平。","平平平仄仄平仄，平仄平平○仄平。","仄平仄仄仄仄仄，平平平仄○○平。","仄平仄仄○平仄，仄○○仄平平○。","仄平仄仄平仄仄，平平○仄平平平。","平平平仄仄平仄，○仄○平平仄平。","平平平平平仄仄，仄仄平仄平平平。","仄平平仄仄平仄，仄仄平平平仄平。","平平平平仄仄仄，平平平仄平平平。","平平仄仄仄○○，仄平仄平平○平。","仄平○仄○仄仄，仄仄平平平仄平。","○平仄仄仄○仄，仄仄平仄平平○。"],"paragraphs":["昔披朝霞寻洞天，五峰矗汉高巑岏。","灵君营魄去千岁，秋桂春萝空锁寒。","古心未死不忍去，摇摇风纛空中悬。","五年失脚堕时网，梦思重到无由缘。","朅来出守山水郡，公余颇得穷幽偏。","丹丘仙客旧心赏，骑鹤过之同晤言。","诗妍青林华煜煜，气老幽涧松桓桓。","问余君土信奇绝，孰与吾山多紫烟。","桐江缗鱼炯志节，缑山笙鹤夸神仙。","能衡铁炭识轻重，众山部娄真如拳。","羽人闻此深领会，笑指双台催棹船。","题诗莫作世间语，会有剜剔青苔看。"],"title":"刘友鹤以诗赠别次韵送之"}
