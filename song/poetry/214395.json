{"author":"晁补之","id":214395,"strains":["平仄仄仄仄，仄仄仄仄○。","平仄仄仄平，平仄○平○。","平仄仄仄仄，仄平○仄○。","平仄仄仄○，仄○仄平平。","仄平平仄仄，仄仄仄平平。","平仄仄仄平，仄平平仄平。","仄平仄仄○，仄仄仄平平。","仄仄仄平仄，仄平仄平平。","平平仄仄仄，平仄仄平○。"],"paragraphs":["朝入一几纵，暮入一几横。","黄卷值昔人，欢与相逢迎。","孙子谢口语，阮生劳目睛。","登亦岂必喑，籍犹未能盲。","学非经世具，所贵自知明。","仁义有不然，失时悲战泓。","一生屐几量，况欲俟河清。","动与道弥远，静于理逾精。","君能问舍往，吾亦卖刀行。"],"title":"次韵彦远相州道中二首  其二"}
