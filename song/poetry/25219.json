{"author":"王十朋","id":25219,"strains":["平平平仄仄平平，仄仄平平仄仄平。","平仄平平仄仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["灵源东接雁池遥，裂石崩崖下九霄。","云断青天倚长剑，月明泉室挂生绡。","江声雨势三秋急，雪片冰花五月饶。","休勒移文北山去，他年来赴石梁招。"],"title":"大龙湫"}
