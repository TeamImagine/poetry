{"author":"陆游","id":34557,"strains":["平仄仄平仄，平仄平平平。","仄平仄仄仄，仄○仄仄○。","平平仄平平，仄仄○平平。","平仄平仄仄，平平平仄○。","平平○仄仄，仄仄平平平。","仄仄仄平仄，平仄仄仄平。","仄○平仄仄，平仄○平平。","平平仄仄仄，平仄仄仄平。","平平仄仄仄，仄仄仄平平。","仄仄仄仄仄，仄平仄平平。"],"paragraphs":["衰病作书祟，常恨无新功。","兔瓯供茗粥，睡思一洗空。","郊居近城闉，漏鼓传冬冬。","缃帙开烂漫，牙籖纷疉重。","朱黄参笔墨，照映灯花红。","鲁壁汲冡秘，天遣慰困穷。","衮衣窥藻火，宗庙听笙镛。","端居得至乐，生世岂不逢。","藜羮冷未啜，短褐忘严冬。","拜手谢造物，不须黑头公。"],"title":"冬夜读书甚乐偶作短歌"}
