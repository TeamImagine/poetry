{"author":"周紫芝","id":240938,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["相思一日九回肠，多谢来书细作行。","镜里有霜怜我老，鼎中无脔付君尝。","衰颜本自羞连璧，佳句仍惊得夜光。","五鳯楼高无此手，曹刘真是及肩墙。"],"title":"次韵陈季陵阅猥藁见寄"}
