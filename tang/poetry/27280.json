{"author":"于𣸣","id":27280,"strains":["仄○仄平平，平平○仄仄。","○平仄平仄，平仄平○仄。","○平仄平仄，平平仄平仄。","仄仄仄平平，仄平平仄仄。","平平平仄仄，仄仄平○仄。","仄仄仄平平，仄仄平○仄。"],"paragraphs":["雉扇合蓬莱，朝车回紫陌。","重门集嘶马，言宴金张宅。","燕娥奉卮酒，低鬟若无力。","十户手胼胝，凤凰钗一只。","高楼齐下视，日照罗衣色。","笑指负薪人，不信生中国。"],"title":"古宴曲"}
