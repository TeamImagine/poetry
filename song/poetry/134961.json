{"author":"释文珦","id":134961,"strains":["平平○○仄，○仄平仄平。","仄仄平平仄，仄仄平仄平。","平平仄仄仄，仄仄平平平。","仄平仄仄仄，仄平仄平平。","平平仄仄仄，仄仄○平平。","仄仄平○仄，仄○仄仄平。","平平仄仄平，平平仄平仄。"],"paragraphs":["为鱼当深潜，深潜身可肥。","勿以风涛便，踊跃图奋飞。","风涛或遽止，处陆胡能归。","汝骸既已腊，泣河计还非。","生荣与死辱，二者相因依。","富贵而亢极，后患亦岂微。","功成泛五湖，鸱夷独知几。"],"title":"枯鱼过河泣"}
