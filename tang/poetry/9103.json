{"author":"颜粲","id":9103,"strains":["平平○仄仄，平仄仄平平。","仄仄平平仄，平平仄仄平。","○平平仄仄，仄仄仄○平。","仄仄平○仄，平平平仄○。","仄○平仄仄，仄仄仄○平。","仄仄平平仄，平平仄仄平。"],"paragraphs":["悲秋将岁晚，繁露已成霜。","遍渚芦先白，霑篱菊自黄。","应钟鸣远寺，拥雁度三湘。","气逼襦衣薄，寒侵宵梦长。","满庭添月色，拂水敛荷香。","独念蓬门下，穷年在一方。"],"title":"白露为霜"}
