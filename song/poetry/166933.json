{"author":"徐瑞","id":166933,"strains":["平平平仄仄仄仄，平仄平平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["敲门惊怪有此客，清似金茎秋露盘。","名骥已超千里疾，老松甘卧故山寒。","共商今古须臻极，远溯风骚不作难。","从此频频相料理，案头苜蓿对阑干。"],"title":"正月十五日月湾偕胡茂元来访别后用月湾韵寄赠茂元"}
