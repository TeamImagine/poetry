{"author":"刘学箕","id":89369,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平仄平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["园成日以待东风，绿李黄梅已间丛。","种竹自期千户等，举杯谁伴八仙同。","机忘鸥鸟情相狎，兴适琴书趣独穷。","坎止流行随所寓，乐天知命一闲翁。"],"title":"书怀"}
