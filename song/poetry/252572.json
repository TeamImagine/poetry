{"author":"洪皓","id":252572,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平平平平平仄仄，平平平仄仄平平。"],"paragraphs":["黄金捍拨紫檀槽，推引柔荑品调髙。","妃子和亲瞻马首，乐天送客驻江皋。","一时听罢嗟流落，千古声存诉切嘈。","青冡青衫芜没久，宁知孤旅更萧骚。"],"title":"彦清弹琵琶有感"}
