{"author":"强至","id":182149,"strains":["仄平○平仄仄仄，平仄○仄仄仄平。","平平仄仄仄平仄，仄仄仄仄平平平。","平平仄仄仄平仄，○仄仄仄○平平。","仄平仄？仄仄仄，仄仄平仄平平平。","仄仄仄仄仄平仄，○仄仄仄平平平。","仄平仄仄平平仄，仄仄仄仄仄仄平。","平平仄平仄平仄，仄仄○仄仄仄平。","平平仄仄仄仄仄，平仄仄仄○仄平。","仄平仄仄仄平○，平平仄仄平平平。","仄平仄仄仄仄仄，仄平平仄○平平。","平平平○仄仄仄，仄仄平仄平仄平。","仄平平平仄平仄，仄仄平仄平平平。"],"paragraphs":["水官司冬不举职，天地当凛气辄温。","顽风伺隙倒天令，扫荡不使繁云屯。","阴崖邃谷殆穷腊，空有雪意乘朝昏。","宿荄老玘亦借便，欲泄阳气芽株根。","往往百怪窃窥视，思以沴疫伤群元。","赖吾太守为民切，百拜默与上帝言。","臣因视民问农计，亟雪犹可望有年。","知民所欲弗帝告，安用备位称守藩。","至诚一发动天听，霄垠地堮俄琼璠。","混然上下共一色，直疑元气犹胚浑。","狂风埋藏反失势，却授威柄还水官。","既云丰年在冬雪，豫拟痴腹盈朝餐。"],"title":"和礼之喜雪十二韵"}
