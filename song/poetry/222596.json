{"author":"毛滂","id":222596,"strains":["仄平仄○平平仄，平平平平仄○仄。","平平仄平平仄仄，仄仄仄仄平平仄。","仄仄仄平仄平平，平仄平平仄平仄。","平平仄平○仄平，平○平仄○仄平。","○仄仄仄仄平仄，平平仄○○仄平。","仄平仄○仄○仄，平仄仄仄平平○。","仄仄平平仄○仄，平仄平平○仄仄。","平平仄○平仄平，仄仄平平仄○仄。","平平平仄仄平平，仄仄平平仄仄平。","仄仄仄平仄平仄，○○仄仄平平平。","仄平平仄平平仄，仄平仄仄○平仄。","平仄平仄仄平平，仄○仄平○○仄。","仄仄平仄平平平，平平平平仄平平。","平平仄平仄平仄，平平仄仄平仄平。","仄平平平仄仄仄，仄平仄平平仄仄。","平平仄○仄仄仄，仄仄仄仄仄仄仄。","平平平平仄平平，平平○仄平仄平。","仄仄平平平仄仄，仄○仄仄平平平。","平平平平○仄仄，仄仄平平平仄仄。","仄平平平仄○平，仄仄平平仄平仄。","仄仄仄平○仄平，仄平平平仄平平。","仄平平平仄平平，平平仄仄平平○。"],"paragraphs":["冻云不凝层冰活，阿香推车上空阔。","龙蛇梦惊鳞甲暖，霰雪影断清光夺。","玉帝手持发生机，驰召东风俾回斡。","东风驾言正月头，先驱持律吹九州。","劳苦万物抱憔悴，嘘呵太和如汗流。","草根暖回土膏动，僵冷尽起寒威收。","习习熙熙远相属，原隰龙鳞吹小绿。","韶光渐深人不知，但见新新自相续。","珠玑零露日缤纷，要助东风力作春。","向使不来慰枯槁，正应合抱皆樵薪。","眼明初破玄冥黑，咄嗟万物回颜色。","何但桃李著荣华，未遗兔葵并燕麦。","万物之命悬东风，谁云兰台敢争雄。","披襟受之不容易，群公不有归我公。","我公人英国尚父，代天与天通肺腑。","夔龙土苴直唾弃，有作自令物鼓舞。","为时生公岂非天，身任重大宁偶然。","气压千官山不动，德行四海春无边。","东风功成看万汇，雨露涵濡宁惜费。","我公经纶亦如春，惠养元元作元气。","万口祝公如一辞，愿公颜朱髪常黟。","那知东风共无边，年年会与青春期。"],"title":"东风辞"}
