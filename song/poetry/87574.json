{"author":"韩淲","id":87574,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["老来谁不惜光阴，世态消磨鹤发深。","化道喜经蘧瑗岁，遇文应动太公心。","极思吟啸知如旧，且愿丰登得似今。","闻道田园足强健，云山深处好书琴。"],"title":"伯皋丈届七十寄诗庆之"}
