{"author":"范纯仁","id":184547,"strains":["仄仄平平仄，仄仄○平平。","平平仄平仄，平仄仄平平。","仄○仄○仄，仄平平仄平。","平平仄平仄，平仄平平平。","平平仄仄仄，仄仄平平平。","平平仄仄平，平仄○平平。","平仄平仄仄，○仄平平平。","○平○平平，平平仄平平。","平平仄仄仄，仄○平仄平。","仄平仄仄平，○仄平○平。"],"paragraphs":["世德锺良士，爽气横清秋。","公才辅经术，文价伏时流。","近从计廷召，斩为梁苑游。","京都利名地，趋谒先公侯。","高情远俗尚，壮丽资冥搜。","清尊破旅颜，黄菊迎归舟。","佳藻盈大轴，遗我蠲穷愁。","正声和群心，明珠炫双眸。","词高不可继，惠重终可酬。","愧君乐善怀，行义愚当修。"],"title":"陈东父示及新文"}
