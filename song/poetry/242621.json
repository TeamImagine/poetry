{"author":"李纲","id":242621,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["春院沈沈昼掩关，坐看云起面前山。","静中图史尤多味，身外功名已厚颜。","匣砚细磨鸲鹆眼，茶瓯深泛鹧鸪斑。","簿书粗了无余事，更有何人似我闲。"],"title":"春昼书怀"}
