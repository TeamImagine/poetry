{"author":"蔡戡","id":71403,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["年来习气尚书生，喜得珠玑箧笥盈。","不羡奇葩争妩媚，且看丽藻鬭新清。","禅心欲向花前定，佳句难酬座上英。","知是诗人故相恼，只愁无处问家兄。"],"title":"偶得兄字再成一诗"}
