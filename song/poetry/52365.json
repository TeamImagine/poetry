{"author":"释宝昙","id":52365,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["故著文书尽底围，要看江汉濯秋晖。","眼明自可穷诸妄，语妙何妨为一挥。","今日西州成故里，它年东阁许同归。","胸中衮衮平生事，身瘦缘渠不得肥。"],"title":"再韵谢晁郎中二首  其二"}
