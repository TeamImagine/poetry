{"author":"李处权","id":8561,"strains":["仄平平仄仄平平，仄仄平平仄仄○。","平仄仄平平仄仄，仄平平仄仄平平。","仄平仄仄仄平仄，仄仄仄平平仄平。","仄仄平平平仄仄，○平○仄仄平仄。"],"paragraphs":["五年踪迹似浮萍，岂料全家入画屏。","春去水田方漫漫，晓来山雾却冥冥。","可怜北客鬓毛白，尚喜主人眸子青。","凖拟丰年多酿酒，正宜长醉不宜醒。"],"title":"简彦庸兄弟"}
