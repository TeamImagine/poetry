{"author":"吕陶","id":186421,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄仄。","平仄仄平平仄仄，平平平仄仄平平。"],"paragraphs":["九疑山色望中青，似与湘江展翠屏。","终日掩关澄俗虑，有时开卷读仙经。","谈端往往该穷达，酒兴悠悠混醉醒。","南去北归皆惜别，更嗟衰鬓尚飘萍。"],"title":"道州何道士相会于途次匆匆告归余亦北还作诗致远别之意"}
