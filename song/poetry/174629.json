{"author":"刘敞","id":174629,"strains":["平平仄平仄，仄仄仄仄仄。","仄仄仄仄仄，平仄平平仄。","平平仄○平，平仄仄仄仄。","平平平仄平，平仄○仄仄。","平仄平平平，平平仄平仄。","平平○○仄，仄仄仄仄仄。","平平仄仄仄，仄仄平仄仄。","平平平仄平，仄仄平仄仄。","仄平仄平仄，仄仄○平仄。","平仄平○平，平平仄平仄。"],"paragraphs":["春阳转为旱，惠泽积不泄。","稼穑亦已晚，泉涌为之竭。","吁嗟叫苍天，阊阖不可越。","精诚凭土龙，神化空恍惚。","今旦微风来，朝阴度城阙。","霏霏堕疏润，稍稍漏白日。","尘埃暂埽地，草树才沐发。","终宜云汉枯，尚喜雷电发。","帝方复威令，世莫患妖魃。","宁作成汤时，弥年困饥渴。"],"title":"小雨"}
