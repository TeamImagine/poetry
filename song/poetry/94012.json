{"author":"戴复古","id":94012,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["诏书催赴紫宸班，九奏君王乞挂冠。","日暮倒行非我事，急流勇退有何难。","地灵不隠金砂胜，秋水长流玉涧寒。","好把山林寄图画，试教天下故人看。"],"title":"曾云巢同相勉李玉涧不赴召"}
