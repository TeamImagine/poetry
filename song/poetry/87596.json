{"author":"韩淲","id":87596,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["舟车亦过水村来，猿鸟无惊自不猜。","化雨江西贵先觉，宣风广右属行台。","诗书发冢人千里，桃李成蹊酒一杯。","雪岸舣蓬春动处，寻诗野老亦清哉。"],"title":"曾广漕见过"}
