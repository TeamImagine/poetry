{"author":"范成大","id":44237,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["圃芋今年紫，篱枫昨日丹。","开炉修故事，听雨说新寒。","橘社重游阻，楸行再拜难。","此时西望眼，衰涕不胜弹。"],"title":"十月朝开炉偶书余病归二年未能拜埽松楸曩常以此日侍先兄游洞庭并写悲感之怀"}
