{"author":"刘宪","id":23967,"strains":["仄仄平平平，平平仄仄○。","平仄○平仄，平平仄仄平。","平平平仄仄，仄仄仄平平。","仄仄平平仄，○平仄仄平。","仄○平仄仄，○仄仄平平。","○仄平平仄，平平仄○平。"],"paragraphs":["北斗枢机任，西京肺腑亲。","畴昔王门下，今兹御幸辰。","恩光山水被，圣作管弦新。","遶坐熏红药，当轩暗绿筠。","摘荷才早夏，听鸟尚余春。","行漏今徒晚，风烟起观津。"],"title":"奉和幸礼部尚书窦希玠宅应制"}
