{"author":"黄庚","id":160523,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["天容凝碧换秋容，残暑泠然一洗空。","梧叶多应愁夜雨，葛衣渐觉怯西风。","十分冷淡砧声外，一片凄凉雁影中。","兴动莼鲈欲归去，季鹰心事恰相同。"],"title":"秋思"}
