{"author":"邓肃","id":4389,"strains":["仄仄平平仄，平仄仄平仄。","平仄平平平，平平平仄仄。","仄仄仄平平，平仄平平仄。","仄仄仄平仄，仄仄平○仄。","仄仄仄平平，仄平仄仄仄。","平平平仄平，仄仄平仄仄。","仄平仄仄平，仄平仄仄仄。","仄平仄仄○，平仄平平仄。","平平仄平仄，仄仄平平仄。","平平仄仄仄，仄仄仄平仄。"],"paragraphs":["我涉江东路，平地雪盈尺。","明日登芙蓉，晴天开晓日。","朅自婺源来，阴雨连朝夕。","瘦马逼云际，又断檐间滴。","顾我亦何人，市朝欲扫迹。","平生诗酒交，落井仍下石。","那知涉畏途，乃烦造化力。","要知万里行，人谪非天谪。","衡云霁韩愈，海市呈苏轼。","君知此理不，鬼物护狂直。"],"title":"偶成"}
