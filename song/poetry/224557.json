{"author":"洪刍","id":224557,"strains":["平○平仄平，仄平平平平。","平平平仄仄，仄仄仄平平。","平仄仄平仄，仄仄仄平平。","仄仄平平平，仄○平仄平。","仄平仄仄仄，○仄○○平。","仄平仄仄仄，仄仄平平平。","仄平仄平平，平仄平平平。","仄仄仄平仄，仄平○仄○。"],"paragraphs":["君从淮上来，手持阿髯诗。","尘埃欣拂拭，得此带经倪。","珠璧岂投暗，按剑有余悲。","愿保青云姿，勿叹黄绶卑。","太山驻翠辇，行草封禅仪。","汉皇傥借问，润色非君谁。","我非国侨贤，惭负延陵知。","缟带敢虚辱，赠言当纻衣。"],"title":"赠倪涛少府"}
