{"author":"梅尧臣","id":46226,"strains":["平平仄仄仄，平平仄平平。","平平仄平仄，仄仄平平平。","平仄仄平仄，仄仄仄平平。","平仄仄仄仄，仄仄平平平。","仄平仄平仄，仄仄○平平。","平○仄仄仄，平仄平平平。","仄平平仄平，仄平仄平平。"],"paragraphs":["青天有右目，昏明不常开。","常时翳云气，古鉴生莓苔。","秋夜特清彻，乃顾渐西回。","灵兔不𢭏药，是夜无纤埃。","与君玩流景，置酒临层台。","单衣湿白露，鸣雁方南来。","以言欢未终，雁声一何哀。"],"title":"秋夜同永叔看月"}
