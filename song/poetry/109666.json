{"author":"阳枋","id":109666,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄仄仄仄平平仄，仄仄平平仄仄平。"],"paragraphs":["十乘由夔入钓鱼，饮江无马雁安居。","瞿唐催要金城壁，即墨争迎铁裹车。","八阵旌旗蛇势整，九关风月虎符虚。","白盐万丈齐天石，揭日奇功大字书。"],"title":"贺田都统再帅夔  其一"}
