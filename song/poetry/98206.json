{"author":"赵汝鐩","id":98206,"strains":["平平仄仄平平仄，仄仄平平仄仄平。","平仄平平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["云藏日影微吞吐，道是晴来又似阴。","秋色涵空醒醉眼，雁声到耳引归心。","暴流决岸危桥断，古木堆烟远寺深。","自料短才无用处，任缘不复觅知音。"],"title":"登楼野望"}
