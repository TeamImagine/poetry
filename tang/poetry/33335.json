{"author":"韦庄","id":33335,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄平仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["六七年来春又秋，也同欢笑也同愁。","才闻及第心先喜，试说求婚泪便流。","几为妒来频敛黛，每思闲事不梳头。","如今悔恨将何益，肠断千休与万休。"],"title":"悔恨"}
