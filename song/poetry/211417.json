{"author":"刘跂","id":211417,"strains":["平仄平平平仄平，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄仄平仄仄平平。","仄平平仄平平仄，仄仄平平平仄平。"],"paragraphs":["曾曳长裾何处门，楚声悲壮不堪闻。","侵陵急景东都雪，触忤新愁南浦云。","未信书生歌岳岳，要令天子禅云云。","少年持许今安在，拭目翱翔鸳鹭群。"],"title":"用公允韵送介叔东归"}
