{"author":"史弥坚","id":97936,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["月色花光正可人，笙歌会处喜津津。","跨鳌海上文章客，揽辔天隅礼乐臣。","丹碧屏间三月暮，玻璃杯里一团春。","暂听紫燕黄鹂语，更捧红云侍玉宸。"],"title":"宴黄状元大任"}
