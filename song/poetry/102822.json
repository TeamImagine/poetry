{"author":"魏了翁","id":102822,"strains":["平平仄仄仄，仄仄仄平平。","仄仄平仄平，平仄平○平。","仄平仄○仄，仄仄仄仄○。","仄仄平○仄，仄仄仄仄平。","○仄○平平，平仄平仄平。","仄仄仄仄平，平仄平○平。","平平○平仄，仄仄平仄平。","仄平平平○，平仄平平平。","仄平平仄平，仄仄仄仄平。","平平仄平平，○○○平平。","平仄仄仄仄，仄仄仄平平。","平仄仄仄仄，仄平仄平平。","○○仄仄○，仄仄平平平。"],"paragraphs":["陈侯海内秀，满腹贮明玑。","十岁能属文，提笔登王畿。","上嘉鲁论对，亟授九品衣。","二十隮膴仕，昱昱五采翚。","三十搴殊科，寻闯师氏闱。","四十复见征，云步何峩巍。","蓬莱三千丈，径上陵紫微。","顾怀蕲春胜，骢马黄金鞿。","我来今二年，几度与客违。","于君再为寮，临分重依依。","风节耐岁晚，富贵特晨晞。","前后继二吕，迄今借光辉。","相期久远看，努力追前徽。"],"title":"送陈大著知蕲州分韵得辉字"}
