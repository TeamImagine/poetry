{"author":"李处权","id":8394,"strains":["仄○平仄平，○仄平仄平。","仄○平平仄，仄仄仄平平。","平平仄仄仄，仄○平平平。","仄平仄仄平，仄仄平平平。","仄仄平平仄，仄仄仄仄仄。","仄平○仄仄，仄仄○○平。","平平平仄仄，仄仄平平○。","平仄仄仄仄，仄仄平仄平。","仄仄仄仄平，平平仄平平。","仄仄仄仄○，仄仄平平平。","平平仄平仄，仄仄仄仄平。","平平○平平，仄仄平仄○。"],"paragraphs":["昔闻刘伯伦，荷锸常自随。","又闻陶元亮，自作挽歌辞。","人生一大梦，未了黄粱炊。","有初必有终，此理夫何疑。","大阮吾宗杰，德事见所施。","后凋难老质，寿考当期颐。","开阡营兆域，预卜青乌期。","无乃大蚤计，究竟良不痴。","一旦与世辞，于焉乃真归。","庶几达者观，永谢高人嗤。","山川蕴嘉气，雨露竹柏滋。","于公更高门，驷马来不迟。"],"title":"叔父作寿藏"}
