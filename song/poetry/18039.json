{"author":"吴芾","id":18039,"strains":["平仄平平仄仄平，仄仄仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["天界仁贤镇一方，坐令歉岁作丰穰。","尽锄海上鲸鲵迹，顿肃庭中雁鹜行。","万室共知歌邵杜，千年重喜见龚黄。","修龄已逐阴功长，不待邦人献寿觞。"],"title":"赠萧守  其二"}
