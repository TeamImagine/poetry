{"author":"宋庠","id":2635,"strains":["仄仄平平仄，平平仄○平。","平平平仄仄，平仄仄平平。","仄仄平平仄，平平平仄○。","平平平仄仄，仄仄仄平平。","平仄平平仄，平○仄仄平。","平平平仄仄，仄仄仄平平。"],"paragraphs":["北沼凉归早，西轩火正流。","萤光偏爱夜，蛩语最知秋。","好月因云暗，清风为树留。","烟来昏翠幕，雾下失沧洲。","河转疑天侧，星回恨岁遒。","惟余双鹤唳，不减到林丘。"],"title":"夜出芙蓉堂"}
