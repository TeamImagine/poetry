{"author":"王庭珪","id":238292,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["收科天陛几年余，犹似扬雄寂寞居。","霄汉又生新羽翼，侯门应许曳长裾。","暂游岭海非凡客，却上蓬瀛行秘书。","何日扁舟下螺浦，会看丹诏有新除。"],"title":"刘君鼎主簿登第累年家贫犹待阙欲游章贡谒梁提刑作诗送之"}
