{"author":"释正觉","id":5173,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["云水千僧共默耕，烦君乞食出山行。","蕨薇夜雨萌寒麓，桃李春风织锦城。","空谷一呼同响应，圆珠众色合光明。","上方此去分香饭，为我先须见浄名。"],"title":"云上人持钵乞颂"}
