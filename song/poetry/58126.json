{"author":"张栻","id":58126,"strains":["平仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平平仄平平。","仄平仄仄平平仄，仄仄平平仄仄平。"],"paragraphs":["方帽冲泥有客来，九衢俗眼莫惊猜。","一樽相对十年外，两脚新从万里回。","壮志未随衰鬓改，孤怀良为故人开。","雪中细放梅花发，不用匆匆羯鼓催。"],"title":"和查仲文雪中即席所赋"}
