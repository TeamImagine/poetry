{"author":"释善珍","id":122735,"strains":["仄平仄仄仄平平，仄仄平平仄仄平。","仄仄仄平仄平仄，仄平平仄仄平平。","仄平仄仄平平仄，平仄平平仄仄平。","仄仄仄平仄平仄，平平仄仄仄平平。"],"paragraphs":["远游少负长卿才，晚亦乘车衣锦回。","正喜瘴溪鳄移去，又惊辽海鹤归来。","秘书入社花簪帽，宾客分司酒满杯。","莫怪一麾不辞远，吟诗要上郁孤台。"],"title":"挽刘常簿赣州"}
