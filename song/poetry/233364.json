{"author":"李彭","id":233364,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","平仄平平平仄仄，平平平仄仄平平。","平平仄仄仄平仄，平仄仄平平仄平。"],"paragraphs":["绝壑平生深遁逃，相期推毂敌英豪。","绿葵白薤堪扶老，黄帽青鞋非养高。","薰浴悬知惭管葛，经纶何敢望崔毛。","新诗如对故人面，清夜不眠鸡屡号。"],"title":"周明府国镇寄诗有招隐之意次韵以报之"}
