{"author":"刘敞","id":174429,"strains":["○平仄平仄，仄仄平平○。","平仄仄平○，仄平平仄平。","平平仄仄仄，平仄平平○。","平仄○○仄，平○仄平平。","平平平仄仄，仄仄○平平。","仄仄平仄平，平平平仄平。"],"paragraphs":["闻君异乡客，岁暮江淮间。","山雪夜多兴，桂枝春可攀。","南风玩啙窳，浮俗矜游闲。","安所弹长铗，何当问刀环。","天伦眉最白，子舍衣仍斑。","勿学髠接舆，佯狂因不还。"],"title":"深甫往固陵"}
