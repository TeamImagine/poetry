{"author":"陈与义","id":3292,"strains":["○仄仄仄○，仄仄仄仄平。","平平○仄仄，仄仄○○平。","平平平平仄，仄仄仄仄平。","平平仄仄仄，平仄仄平平。","仄仄平平仄，平仄仄仄平。","仄仄仄仄平，平仄仄平平。","仄仄仄平平，仄仄平平○。","仄仄仄○仄，仄仄平平平。"],"paragraphs":["庭树日日疏，稍觉夜月添。","推愁了此段，卷我三间帘。","黄花墙阴远，白发露气严。","平生六尺影，随我送凉炎。","踏破千忧地，投老乃自嫌。","尚想采石江，宫锦映霜蟾。","夜半赋诗成，起舞鱼龙兼。","办此讵难事，取快端宜廉。"],"title":"秋夜咏月"}
