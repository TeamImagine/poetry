{"author":"白玉蟾","id":121235,"strains":["平仄平平仄仄平，平平仄仄仄平平。","仄平仄仄仄平仄，仄仄仄仄平平平。","仄仄仄平仄平仄，仄仄平平平仄仄。","平平仄仄仄平平，仄仄平平平仄仄。"],"paragraphs":["骄魃羞明晓失威，前村落罢雨丝丝。","四方万里共明月，五岳六辅生凉飔。","我亦白云一逋客，幸不龙门遭点额。","寻常袖手不为霖，直恐风生天地黑。"],"title":"久旱得雨晚凉得月奉似鹤林"}
