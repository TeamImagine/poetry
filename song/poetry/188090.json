{"author":"王令","id":188090,"strains":["仄平仄仄平平仄，平仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["故人有意真怜我，灵荈封题寄荜门。","与疗文园消渇病，还招楚客独醒魂。","烹来似带吴云脚，摘处应无糓雨痕。","果肯同尝竹林下，寒泉应有惠山存。"],"title":"谢张和仲惠宝云茶"}
