{"author":"陆游","id":39876,"strains":["平仄平平仄仄平，仄平仄仄仄平平。","平平仄仄平平仄，平仄平平平仄平。","仄仄平平平平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["高会挥金愧二疏，食贫只似布衣初。","终年老健缘储药，随分穷忙为著书。","吊古何时过梁宋，题诗且欲遍衡庐。","不须更拟乘风去，水有烟帆陆笋舆。"],"title":"闲游四首  其二"}
