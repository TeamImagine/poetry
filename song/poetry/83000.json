{"author":"敖陶孙","id":83000,"strains":["平仄仄平平平平平仄平，仄平仄平仄平平。","○○仄仄仄平仄，仄仄仄仄平平平。","平平仄仄仄平仄，仄○仄仄平平平。","平平仄平平仄仄，仄平○○平仄平。","平平仄仄仄○仄，仄平平平仄仄平。","平平仄仄仄平仄，仄○仄仄平平平。","仄平仄仄仄仄仄，仄○仄仄○○○。","平平仄平仄平仄，仄仄平仄平平平。","仄平仄平仄仄仄，仄仄仄仄平平平。","仄平○仄仄仄仄，仄仄仄仄仄平平。"],"paragraphs":["君不见朱门煌煌多近臣，豹胎煮蘼蜡为薪。","庭中盛设泼寒戏，炙手欲近还嗔人。","谁知曝背茆檐下，欲献要是山林真。","儿童抑搔皮肉软，日轮过中方欠伸。","悬鹑结驷两相笑，百年俱成一窖尘。","先生自是冷官样，要看入火红麒麟。","撚须自作咏雪句，秘思蚤与相如亲。","蒲团拥裘结僧坐，别有𫄨绤君南邻。","愿回六龙照后土，施与万国无边春。","屑琼镂玉入肺腑，拍手一笑未吾贫。"],"title":"次韵冯孔武雪中简闻人簿乞炭"}
