{"author":"苏轼","id":193823,"strains":["○平仄平仄，平仄仄仄平。","平平仄平仄，仄仄仄仄平。","仄平平仄平，仄仄平平○。","平平仄平仄，仄仄○平平。","仄仄平平平，平平仄○平。","○平仄平仄，仄平仄平平。","仄平仄平仄，仄仄平平平。","仄仄仄仄仄，○○平仄平。"],"paragraphs":["三吴雨连月，湖水日夜添。","寻僧去无路，潋潋水拍檐。","驾言徂北山，得与幽人兼。","清风洗昏翳，晚景分秾纤。","缥缈朱楼人，斜阳半疏帘。","临风一挥手，怅焉起遐瞻。","世人骛朝市，独向溪山廉。","此乐得有命，轻传神所歼。"],"title":"五月十日与吕仲甫周邠僧惠勤惠思清顺可久惟肃义诠同泛湖游北山"}
