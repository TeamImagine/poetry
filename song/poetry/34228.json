{"author":"陆游","id":34228,"strains":["仄仄平平仄仄平，平平平仄仄平平。","平平仄仄仄平仄，仄仄仄平○仄○。","仄仄仄平○仄仄，平平仄仄仄仄平。","平平平○○○仄，仄仄平平仄仄仄。"],"paragraphs":["濯锦江边罨画楼，金鞭曾护犊车游。","纷纷万事反乎覆，落落一身淹此留。","刻烛赋诗空入梦，倾家酿酒不供愁。","探春歌吹应如昨，亦有朋侪记我不。"],"title":"冬暖颇有春意追忆成都昔游怅然有作"}
