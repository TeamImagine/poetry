{"author":"于观文","id":171592,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["东堂令史报来时，仙桂云攀第九枝。","乍听言音犹似梦，却思公道即无疑。","寒门仿佛春将到，幽径朦胧月渐移。","残漏声中鞭马去，纻袍重戴已相随。"],"title":"省试中式记梦"}
