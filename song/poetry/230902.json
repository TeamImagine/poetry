{"author":"葛胜仲","id":230902,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["儒学推称第一流，乞言堪入告嘉猷。","长闲气味安三径，难老光阴傲十洲。","谈理清风生玉麈，覆名殊宠谢金瓯。","方瞳大隐年兄弟，营道应居最上楼。"],"title":"次韵正臣朝议见寄二首  其二"}
