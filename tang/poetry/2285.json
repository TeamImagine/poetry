{"author":"皇甫曾","id":2285,"strains":["仄仄平平仄，平○仄仄平。","平平仄仄仄，平仄仄平平。","仄仄平平仄，平平仄仄平。","平○仄仄仄，平仄仄平平。","仄仄○平仄，平平仄仄平。","仄平平仄？，平仄仄○平。","○仄平平仄，○平仄仄平。","○平仄平仄，○仄仄平平。"],"paragraphs":["欲向幽偏适，还从绝地移。","秦官鼎食贵，尧世土阶卑。","戟户槐阴满，书窗竹叶垂。","才分午夜漏，遥隔万年枝。","北阙深恩在，东林远梦知。","日斜门掩暎，山远树参差。","论道齐鸳翼，题诗忆凤池。","从公亦何幸，长与珮声随。"],"title":"春和杜相公移入长兴宅奉呈诸宰执"}
