{"author":"释德洪","id":227781,"strains":["仄平仄仄平平○，平平仄仄平仄平。","平平平仄仄平仄，平仄仄仄平平平。","平平仄仄仄仄仄，仄平平仄平平平。","平平平仄平仄仄，○○仄仄平平平。","仄平平平仄平仄，仄仄仄仄平○平。","平平仄仄仄平仄，平仄仄仄平○平。","仄平仄平仄平仄，平○仄仄○平平。","仄平仄仄仄平仄，平平仄仄平平平。","平平仄仄○仄仄，仄平平仄○○○。","平平仄仄平仄仄，仄仄仄仄平○平。","仄平仄仄仄仄仄，仄平仄仄○平平。","平平仄仄仄仄仄，平仄仄仄平仄○。","仄仄平仄平仄仄，仄○平仄平平平。","仄平仄仄仄平仄，仄平仄仄○○平。","仄平平仄仄平仄，平○仄仄平○平。","仄平仄平平仄仄，平○仄仄平仄平。","平平仄仄仄平仄，○仄仄仄平平○。","平平○仄仄平仄，平仄仄仄○平○。"],"paragraphs":["汝江软碧摇寒空，环江玉色罗五峰。","神奇融结孕千载，于是代出文章公。","荆公道德辈孔孟，致君勋业伊周同。","君侯才气真不减，行看接武隆休功。","妙龄人夸好风节，气压颍汝何其雄。","曾经大笔战文阵，豪俊莫敢撄其锋。","老师硕儒玉堂上，争看洒笔回春工。","果然一日盖天下，声名熠燿驰华戎。","都城立石传万口，士林矜气横长虹。","岩僧废弃谁比数，亦复诵咏懽填胸。","迹微自恨不及识，向风每觉劳双瞳。","天公恤此慕善者，因遣识面山水中。","坐令平昔心变灭，譬如尘净余清铜。","自夸问道陕西老，道人况亦参禅宗。","与君于法实昆弟，姑留十日游从容。","拙诗别君无崄句，何从赏我双颊红。","他年揖让对明主，回顾此会成虚空。","蹄轮冠盖塞门巷，容我剧笑应无从。"],"title":"赠王圣侔教授"}
