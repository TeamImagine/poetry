{"author":"李纲","id":243054,"strains":["平仄平平仄仄平，平平仄仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["霜落风髙万里枯，孤鸿窅窅下平湖。","行藏谁会倚栏意，啸咏聊为终老娱。","寒日溪山相掩蔼，暮云楼阁半虚无。","何人妙解丹青事，画作辋川烟霭图。"],"title":"冬日登小阁有感呈子美提举奉议  其一"}
