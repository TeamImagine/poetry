{"author":"陆游","id":36110,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。"],"paragraphs":["欲挂衣冠万事轻，不妨小住向山城。","绿尊耐久常相伴，雪鬓才生便放行。","拂枕时时觅幽梦，倚阑日日听新莺。","夕阳更有欣然处，来看青郊雨后耕。"],"title":"睡起至园中"}
