{"author":"刘克庄","id":111610,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平仄平仄，平平平仄仄平平。","仄平平仄平平仄，仄仄平平仄仄平。"],"paragraphs":["参透黄陈向上关，肯将风月乞杨蟠。","君才不忝图书府，吾老安能笔砚间。","有鄙拙歌叩牛角，无清平调动龙颜。","暮年多被蒲轮赚，岂独申公罢遣还。"],"title":"又和八首  其五"}
