{"author":"释莹彻","id":171473,"strains":["平平仄平仄○平，平平平○仄平平。","仄平仄仄仄仄仄，仄仄仄仄平仄平。","仄仄平平平，仄平仄仄平。","仄平仄平平，仄仄平平平。","仄平平平平仄仄，仄平平平仄平仄。","平平平仄平仄平，仄仄○仄平平仄。","仄平平仄仄仄平，平○仄平平仄平。","○平仄仄仄仄仄，平平仄仄平平平。","平仄平，仄仄平平平，仄仄○平仄。","平平平平仄平平，○平○仄平○仄。","仄平仄仄平仄平，仄仄仄仄仄平仄仄○。"],"paragraphs":["新鶑傍檐晓更悲，孤音清吟啭柔枝。","口边血出语未尽，岂是怨恨人不知。","不食枯桑椹，不衔苦李花。","偶然弄枢机，宛转凌烟霞。","众雏飞鸣何局促，自觇游鳞啄枯木。","玄猿何事朝夜啼，白鹭长在汀洲宿。","黑雕黄鹤岂不高，金笼玉钩伤羽毛。","三江七泽去不得，风烟日暮生波涛。","飞去来，莫上高城头，莫下空园里。","城头饥乌食腥膻，空园燕雀争泥滓。","愿为结舌含白云，五月六月一声不可闻。"],"title":"新鶑歌"}
