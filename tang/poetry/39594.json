{"author":"拾得","id":39594,"strains":["平仄仄○平，仄仄仄仄仄。","仄仄仄平平，○平仄仄仄。","仄仄仄仄平，平平仄仄仄。","平○仄仄○，平平平仄仄。","仄仄仄平平，仄仄仄仄仄。","平平仄平平，仄平仄平仄。","平仄平仄仄，仄仄仄仄仄。","○仄仄平平，仄仄仄○仄。"],"paragraphs":["嗟见世间人，个个爱吃肉。","椀楪不曾干，长时道不足。","昨日设个斋，今朝宰六畜。","都缘业使牵，非干情所欲。","一度造天堂，百度造地狱。","阎罗使来追，合家尽啼哭。","𬬻子边向火，镬子里澡浴。","更得出头时，换却汝衣服。"],"title":"诗 二"}
