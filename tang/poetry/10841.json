{"author":"刘禹锡","id":10841,"strains":["仄仄仄仄平平○，平平仄仄平平平。","仄平平平仄平仄，○平仄仄仄仄○。","平平平平○平平，平平仄仄平仄平。","平平平仄仄平平，仄仄仄仄平平平。","平○仄平仄仄仄，平平仄○平平仄。","仄平平平仄仄○，仄仄仄平○仄平。","平○仄平平平仄，○平仄仄仄○平。"],"paragraphs":["白日左右浮天潢，朝晡影入东西墙。","昔为儿童在阴戏，当时意小觉日长。","东邻侯家吹笙簧，随阴促促移象床。","西邻田舍乏糟糠，就影汲汲舂黄粱。","因思九州四海外，家家只占墙阴内。","莫言墙阴数尺间，老却主人如等闲。","君看眼前光阴促，中心莫学太行山。"],"title":"墙阴歌"}
