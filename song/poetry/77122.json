{"author":"马之纯","id":77122,"strains":["平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["居士室中天女现，生公台上雨华悬。","只因妙语倾人听，非有真花堕我前。","却似文章称锦丽，亦如咳唾说珠圆。","不知谁向痴人道，令望虚空眼欲穿。"],"title":"雨花台"}
