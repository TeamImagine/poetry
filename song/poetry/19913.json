{"author":"史浩","id":19913,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["喜见洪都二散人，直疑吴许是前身。","看梅始识林和靖，载酒还寻贺季真。","铁柱擎天龙已蛰，星坛近斗月为邻。","思归却有他年约，来庆吾登九十春。"],"title":"羽客熊叶二师言归铁柱以五十六言饯之"}
