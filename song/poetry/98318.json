{"author":"王遂","id":98318,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["过尽人间百草芳，尚留寒菊对风光。","月华已下中天白，香树初摇满院凉。","金粟远看千尺影，犀皮近种百年香。","圣朝二桂真双玉，王谢犹当着紫囊。"],"title":"木犀答二吴书  其一"}
