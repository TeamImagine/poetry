{"author":"释德洪","id":227920,"strains":["仄平仄○平，平仄平仄仄。","仄○平仄○，平平平仄仄。","仄平仄仄仄，平仄○仄仄。","○平仄平平，仄仄平平仄。","仄平○仄○，平仄仄平仄。","仄平仄平仄，仄平仄平仄。","平平仄平仄，平仄平仄仄。"],"paragraphs":["稻田翠浪翻，风叶朝露滴。","按行阡陌间，归来袍袴湿。","駮云漏日脚，窗户空翠入。","当年走京尘，日莫驰山驿。","此生弹指间，强半是悲戚。","朅来效支遁，买山老闲寂。","君真许询辈，诗语时见及。"],"title":"次韵朝阴二首  其二"}
