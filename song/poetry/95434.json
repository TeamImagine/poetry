{"author":"释梵琮","id":95434,"strains":["仄仄仄，仄平仄。","仄平仄仄仄平平，仄仄平平平仄仄。","平仄○，仄仄仄。","仄仄○，平仄仄。","仄仄仄平平，仄仄平平仄。","仄平仄仄平平仄，平平仄平平仄仄。","仄平仄仄平仄○，仄○仄仄○○仄。","平平仄仄平平仄，仄平平仄○仄仄。","平平仄仄仄平平，仄仄仄平平仄仄。"],"paragraphs":["拄杖子，最超绝。","到头到尾黑鳞皴，凛凛风生坚似铁。","同我行，共我歇。","恣纵横，任拖拽。","搅动碧潭龙，打落天边月。","有时拄到千峰顶，千峰万峰俱迸裂。","有时撺入荒草中，潜藏影迹难分别。","芭蕉有屈无人雪，大随提起重漏泄。","而今老大懒扶持，信手拗来成两橛。"],"title":"拄杖歌"}
