{"author":"程公许","id":106644,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["涨绿平堤万里桥，安舆欲去此迟留。","了知薪尽无余火，犹复情痴认刻舟。","终古不磨方寸恨，深恩未有一分酬。","回头菽水中年乐，拥袂汍澜涕莫收。"],"title":"过万里桥辛巳春仲二十五日送别先君于此俛仰四年不胜感怆"}
