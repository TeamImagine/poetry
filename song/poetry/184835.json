{"author":"范纯仁","id":184835,"strains":["平平仄仄仄平平，○仄平平○仄平。","仄仄平平平仄仄，仄○仄仄仄平○。","仄平平仄平平仄，仄仄平平○仄平。","仄仄仄平平仄仄，仄平○仄仄平平。","平平仄仄○○仄，仄仄○平仄仄平。","平仄仄平平○仄，○平○仄仄平○。"],"paragraphs":["年来遇景彊追攀，长恐身衰兴易阑。","八十康宁天下少，四并聚会古为难。","客尘随念须频拂，世网萦人且自宽。","布政未能跻乐俗，爱贤犹喜共清欢。","湖光映雪凝深碧，野色当轩展素纨。","心似白公何虑脚，燕堂深暖小安禅。"],"title":"和微之以足疾不赴西湖赏雪"}
