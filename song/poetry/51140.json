{"author":"宋孝宗","id":51140,"strains":["仄仄仄仄仄，平平平仄○。","仄○仄平○，仄○平仄平。","平仄平平仄，平仄平○平。","平平平平平，平仄仄平平。","平平平平平，仄仄仄平○。","平平平仄○，仄仄○平平。","平平平仄仄，仄仄○仄平。","平平平平仄，仄仄仄平平。","平仄平仄仄，○仄仄平平。","仄仄平平平，仄仄○平平。"],"paragraphs":["志士惜日短，愁人知夜长。","摄衣步前庭，仰观南雁翔。","淳景随形运，流响归空房。","清风何飘飘，微月出西方。","繁星依青天，列宿自成行。","蝉鸣高树间，野鸟号东厢。","纤云时髣髴，渥露沾我裳。","良时无停景，北斗忽低昂。","常恐寒节至，凝气结为霜。","落叶随风摧，一绝如流光。"],"title":"赐赵士忠二首  其二"}
