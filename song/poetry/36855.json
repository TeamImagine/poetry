{"author":"陆游","id":36855,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万里秦吴税驾迟，还乡已叹鬓成丝。","城边绿树山阴道，水际朱扉夏禹祠。","项里杨梅盐可彻，湘湖莼菜豉偏宜。","图经草草常堪恨，好事他年采此诗。"],"title":"戏咏山阴风物"}
