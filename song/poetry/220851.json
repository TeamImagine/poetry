{"author":"邹浩","id":220851,"strains":["仄仄平平仄仄平，平平仄仄仄平平。","仄平平仄仄平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百錬终成绕指柔，何人劲节拟横秋。","目前轩冕自来去，堂上诗书尝讲求。","风度绮疏香漠漠，月移苔砌竹幽幽。","将军此意生平事，不似空言不到头。"],"title":"慎夺堂"}
