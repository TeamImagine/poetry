{"author":"梅尧臣","id":57579,"strains":["平仄○仄仄○平，仄平平仄仄平平。","仄平仄平平仄仄，仄仄平仄平平平。","平平仄仄仄平仄，○仄仄仄平仄平。","平平仄仄仄仄仄，平仄仄仄平平平。","仄平仄仄平平仄，○平仄仄平仄平。","仄○仄仄仄平仄，○仄仄仄○仄平。","平仄仄平平平仄，平仄平仄仄○平。","仄仄平仄仄仄仄，仄平平仄平○平。"],"paragraphs":["时世重古不重新，破图谁画四胡人。","臂鹰捧盘犀利水，铁锁师子同麒麟。","翘翘雉尾插头上，深目钜鼻青搭巾。","涂朱点绿笔画大，筋骨怒露蛮祠神。","茜袍白马韩公子，从何得此来秘珍。","定应海客远为赠，中国未睹难拟伦。","公子自言吴生笔，吴笔精劲瘦且匀。","我恐非是不敢赞，退归书此任从嗔。"],"title":"观韩玉汝胡人贡奉图"}
