{"author":"石殷士","id":38225,"strains":["平平○仄仄，仄仄仄平平。","仄仄平平仄，平平仄仄平。","仄平平仄仄，平仄仄○○。","平仄平平仄，平平仄仄平。","仄平平仄○，○仄仄平平。","平仄平平仄，平○仄仄○。"],"paragraphs":["尧年听野老，击壤复何云。","自谓欢由己，宁知德在君。","气平闲易畅，声贺作难分。","耕凿方随日，恩威比望云。","篑桴均下调，和木等南薰。","无落于吾事，谁将帝力闻。"],"title":"闻击壤"}
