{"author":"杨公远","id":151238,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["李白曾来问姓名，宣平疑是古初平。","负薪出处天将曙，沽酒归时月又生。","鸡啄遗丹非有意，瓢悬老树寂无声。","寒泉满沼依然在，静夜长涵星斗明。"],"title":"游南山次刘晓窗韵二首  其二"}
