{"author":"虞俦","id":61986,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["寒侵病骨笑支离，炉拨通红小放围。","风运六花侵几席，云移万杵碎琼玑。","从渠穷巷回车辙，休羡朱门点舞衣。","造物想怜为学苦，分光先许到书帷。"],"title":"和陶学长雪诗"}
