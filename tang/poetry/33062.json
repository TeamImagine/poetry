{"author":"郑准","id":33062,"strains":["仄平平仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["雨来风静绿芜藓，凭著朱阑思浩然。","人语独耕烧后岭，鸟飞斜没望中烟。","松梢半露藏云寺，滩势横流出浦船。","若遣谢宣城不死，必应吟尽夕阳川。"],"title":"题宛陵北楼"}
