{"author":"曹诚明","id":171632,"strains":["平平○仄平仄平，平平仄○平平平。","平平仄仄仄平仄，平平仄仄平平平。","仄平平平平仄仄，平平仄仄○平平。","仄仄平平仄仄仄，仄仄平平平仄平。","仄○○平平仄仄，仄仄平仄平平○。","○平仄仄仄平仄，平平仄仄平平平。"],"paragraphs":["天风吹我来洞天，青山九折溪回环。","金堂玉室在何处，天坛石洞余千年。","凤鸣朝阳凡鸟息，猿啼夜月空林寒。","万仞云开涌翠壁，六月秋生飞玉泉。","振衣长歌登绝顶，俯视浮世纤尘闲。","吟成一笑欲飞去，千岩万壑生云烟。"],"title":"游大涤"}
