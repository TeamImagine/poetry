{"author":"饶节","id":224986,"strains":["仄仄仄平平，仄仄仄平平。","仄平平仄平，○○仄○平。","平平仄仄○，仄仄仄仄平。","仄平仄仄仄，平仄仄仄平。","仄○○仄平，平平○仄平。","仄平仄仄仄，仄平平仄平。","平平平平平，仄仄仄仄平。","○仄仄仄平，仄平平仄平。","○平仄仄○，仄仄仄平平。","平○仄仄仄，平仄平仄平。"],"paragraphs":["我客汴之滨，梦寐大刀头。","幸逢刘伯伦，衣冠少其流。","胡床白羽扇，语稳气不浮。","异时果下马，仿佛遍九州。","每思张翰鲈，为登王粲楼。","食贫节益苦，异哉居拙谋。","宣州虽多贤，禄仕恐未优。","长女嫁及时，大儿婚可求。","长才不自献，澹与众人俦。","君其吏隠欤，吾亦沧海游。"],"title":"次韵刘时可刘将赴宣州幕"}
