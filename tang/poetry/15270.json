{"author":"白居易","id":15270,"strains":["仄仄仄平平，平平平仄仄。","平平平仄仄，仄仄平平仄。","平平仄仄仄，仄仄平平仄。","平仄○仄平，仄平仄仄仄。","平○平仄仄，平仄平○仄。","仄仄仄平平，○平平仄仄。","平平仄仄仄，仄仄平○仄。","平平平仄平，平平仄平仄。"],"paragraphs":["雁齿小红桥，垂檐低白屋。","桥前何所有，苒苒新生竹。","皮开坼褐锦，节露抽青玉。","筠翠如可餐，粉霜不忍触。","闲吟声未已，幽玩心难足。","管领好风烟，轻欺凡草木。","谁能有月夜，伴我林中宿。","为君倾一杯，狂歌竹枝曲。"],"title":"题小桥前新竹招客"}
