{"author":"虞俦","id":62054,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平仄仄，平仄平平仄仄平。","仄仄平平平仄仄，平平平仄仄平平。"],"paragraphs":["小儿曼倩尽狂奸，试掉雷车与破悭。","慰我农民须早计，怜渠岁事颇相关。","斋盂并日浑忘味，诗债如山只欠还。","谢令冥顽推不去，毫丝无补亦胡颜。"],"title":"连日祷雨犹未应也数语漫述皇恐之意呈簿尉  其二"}
