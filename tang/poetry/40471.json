{"author":"子兰","id":40471,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["论道穷心少有朋，此时清话昔年曾。","柿凋红叶铺寒井，鹄坠霜毛着定僧。","风遰远声秋涧水，竹穿深色夜房灯。","出门尽是劳生者，只此长闲几个能。"],"title":"与道侣同于水陆寺会宿"}
