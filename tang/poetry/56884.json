{"author":"韦应物","id":56884,"strains":["仄仄仄仄平，平平仄平仄。","○仄仄平平，平平仄平仄。","平○○平仄，平平仄平仄。","仄仄○仄平，○仄○仄仄。","平平仄○仄，仄仄平平仄。","仄○平平平，平平仄仄仄。","平○○平仄，平仄○平仄。","仄仄仄平平，仄仄平平仄。","平平平仄仄，仄仄平平仄。","仄平平仄平，平仄平平仄。","平平平仄平，仄平平平仄。","仄○平平仄，平仄○平仄。"],"paragraphs":["仲月景气佳，东林一登历。","中有故人诗，凄凉在高壁。","精思长悬世，音容已归寂。","墨泽传洒余，磨灭亲翰迹。","平生忽如梦，百事皆成昔。","结骑京华年，挥文箧笥积。","朝廷重英彦，时辈分珪璧。","永谢柏梁陪，独阙金门籍。","方婴存殁感，岂暇林泉适。","雨余山景寒，风散花光夕。","新知虽满堂，故情谁能觌。","唯当同时友，缄寄空凄戚。"],"title":"东林精舍见故殿中郑侍御题诗追旧书情涕泗横集因寄呈阎澧州冯少府"}
