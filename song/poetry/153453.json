{"author":"刘辰翁","id":153453,"strains":["平仄平平仄，平平仄仄○。","仄平平仄仄，仄仄仄平平。","○仄平平仄，平平仄仄○。","平平平仄仄，平仄仄平○。","仄仄○平仄，平平仄仄平。","平平○仄仄，○仄仄平平。"],"paragraphs":["高下花成谷，烟绵草际空。","以香为世界，布馥是春风。","骀荡蛛丝外，颠狂蝶梦中。","汀洲仙药市，天地锦薰笼。","澧浦遗余绿，昌州绝世红。","余芳犹可藉，应恨耿匆匆。"],"title":"春景 春风花草香"}
