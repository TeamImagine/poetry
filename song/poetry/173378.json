{"author":"文同","id":173378,"strains":["○仄平平平○平，平仄仄仄仄平仄。","仄平仄仄仄仄仄，仄仄仄○仄平仄。","仄平平平仄平仄，仄仄仄仄平仄仄。","仄平仄仄仄平仄，仄仄仄平平仄仄。","平平平平仄平○，仄○平平平仄仄。","仄平○○仄平仄，平仄○○仄平仄。"],"paragraphs":["行父须生公相家，修洁不类在纨绮。","岂惟浩荡爱古学，实亦纵横晓时事。","孟州之民尔何幸，一旦得此贤半刺。","定知未几政清简，日日案头诗满纸。","河阳花开酒休{讠尼}，太行云飞楼好倚。","若因行县至盘谷，为访其间隠君子。"],"title":"送吕希彦司门通判河阳"}
