{"author":"强至","id":182435,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["摇落秋旻一望长，浮空颢气白如霜。","楼头待月郡城晚，水底有天江国凉。","却恨人生如寄客，未容年少即衰郎。","除非烂醉酬清景，莫惜千金换斗浆。"],"title":"秋日咏楼感怀二首  其二"}
