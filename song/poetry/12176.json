{"author":"胡寅","id":12176,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["能向词江挹彼清，爱君诗句早知名。","百家悬镜知妍丑，一字提衡有重轻。","画话岂淹三友益，简才方廓四聪明。","肯临蔀屋相辉映，自愧常谈只老生。"],"title":"和单普二首  其一"}
