{"author":"李彭","id":232197,"strains":["平仄仄平平平仄仄，仄仄平平平仄仄。","平平平仄仄仄平，平仄平平仄平仄。","仄仄仄仄仄仄平，仄平仄仄平平仄。","仄仄仄平仄平仄平，仄平仄仄仄仄平。","仄平平仄仄○仄，仄平平仄平○○。","平平平仄仄平仄，平平平仄平平仄。","仄平仄平仄仄平，仄仄平平平仄仄。","仄平仄仄仄仄平，仄仄平平仄仄平。","仄平平平平仄仄，平平仄仄平仄○。","平仄平○平仄仄，仄仄平平仄平仄。","平平仄仄○平○，仄仄仄仄○平仄。"],"paragraphs":["君不见吴良斋郡吏，敛板居高随掾史。","诸郎元日寿府君，觞酒谀言败人意。","口角击节五马贤，鳆鱼百辈为君赐。","又不见江左之禇渊，此鱼一尾售数千。","丈夫须髪果如戟，但知堪炙宁论钱。","平生刚直卧江汉，非吴非禇何由羡。","疗饥渐台亦可悲，味比疮痂良可贱。","谓言此物不拟尝，饷我因君累十觞。","汉阴槎头推不御，徐州秃尾甘走藏。","藜苋觞中初未识，已觉盘餐惨无色。","凭君遣使更函封，莫令子羽吟头责。"],"title":"食鳆鱼戏呈夏侯"}
