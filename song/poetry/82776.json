{"author":"刘过","id":82776,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["白傅庭前正解船，梦中忽已过番川。","红尘冉冉行天上，黄道骎骎近日边。","石洞歙溪俱可砚，山肥徽路总堪田。","把茅便欲侨居去，奈此功名未了缘。"],"title":"入徽州"}
