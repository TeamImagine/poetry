{"author":"杨亿","id":210813,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，○平仄仄○。","平平仄○仄，平仄仄平平。","仄平平平仄，平平仄仄○。","○平平仄仄，平仄仄平平。"],"paragraphs":["爽籁生遥圃，斜晖落半岑。","微芒浮草际，零乱起墙阴。","武子窗尘积，隋家苑树深。","灯光透疏隙，珠彩射清浔。","野燐宵争出，星榆晓共沈。","长门秋漏永，偏照泪涔涔。"],"title":"萤"}
