{"author":"郑侠","id":201156,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["节钺依前向钓台，祥烟喜气两崔嵬。","民思父母无穷已，天借星辰有去回。","千里袴襦还众煖，三山楼阁为谁开。","须知道路先腾说，又见清凉古佛来。"],"title":"仲常龙图自广中移师闽"}
