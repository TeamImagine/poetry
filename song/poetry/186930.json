{"author":"刘挚","id":186930,"strains":["平平仄仄平，平平仄平平。","仄平仄平仄，平仄平平○。","仄仄仄○仄，平平平仄平。","平平仄○仄，平○○平平。","仄仄仄○仄，仄仄○仄平。","平平仄仄仄，仄仄仄平平。","仄○仄平平，仄平平仄平。","平平仄平仄，仄仄平仄平。","仄平平仄仄，仄平平平平。","仄平平平仄，平○○平平。","仄平仄平仄，平平仄平平。","平平平仄○，仄仄平仄平。"],"paragraphs":["湖光漾碧霄，飘然一方舟。","绿窗屡还复，檀桨双夷犹。","雨色芰荷晚，风香蘋藻秋。","凫鸥解相信，随桡过前洲。","落落二三子，载酒相与游。","清言惬素尚，大笑忘幽忧。","洞庭醉渊明，剡溪浮子猷。","人生似飘瓦，所愿非所求。","濯缨渔父达，佩兰骚人愁。","不须吴姬婉，莲间听淫讴。","鄙哉遁功业，方为五湖游。","吾曹诗酒中，此乐为最优。"],"title":"泛舟"}
