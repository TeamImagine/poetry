{"author":"方回","id":148290,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["磴石梯飚俯去鸿，湖江左右海西东。","冥冥烟雾已难辨，杳杳楼台犹未穷。","摇翠步莲来陌上，褰红指笋出舆中。","谁知夜静狐狸吼，粉黛还如旧六宫。"],"title":"至日后吴山城隍庙"}
