{"author":"周紫芝","id":241748,"strains":["平平仄仄平平平，平平○仄仄平平。","平平仄仄仄仄仄，平平○仄平平○。","平仄○平平仄仄，仄仄○平仄平仄。","平○仄仄○平平，平仄平仄平平○。","平平仄仄平平仄，平平平仄平○○。","仄○平平平仄仄，仄平仄仄平平平。","平平平平仄仄仄，仄平仄仄平平平。","平平仄仄仄平仄，仄平平仄○○平。"],"paragraphs":["江东五月榴花红，江西三月满花丛。","东花窘束少态度，西花重叠红蒙茸。","谁翦燕支山下草，乞与殷红照林杪。","移栽我欲过江东，衔子鸿鹄今成空。","红巾半蹙为谁苦，芳心何止千重重。","试遗红妆歌一曲，此花此曲何由逢。","春光都无十日事，不成夜雨还朝风。","红芳莫遣忽飞去，断肠烟雨空溟蒙。"],"title":"千叶石榴盛开为赋一诗"}
