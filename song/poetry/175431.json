{"author":"刘敞","id":175431,"strains":["平仄平平平仄平，平平平仄仄平平。","平平仄仄平平仄，平仄仄平平仄平。","平仄平平仄仄仄，仄平仄仄仄平平。","仄平平仄平平仄，平仄平平平仄平。"],"paragraphs":["池水无波清照心，庭柯交让绿成阴。","游鱼自与江湖阔，翔鸟不期山谷深。","身外悠悠日复夜，世间扰扰古犹今。","寄愁天上从吾乐，高卧聊为招隐吟。"],"title":"涵虚阁昼卧"}
