{"author":"韦应物","id":56761,"strains":["平平仄平仄，仄仄仄平平。","仄仄平平仄，仄平平仄平。","平○平仄仄，平仄仄平平。","仄仄平平仄，平仄仄平平。","○平仄平仄，仄仄平平○。","仄仄仄平仄，仄仄平平平。","仄仄平仄仄，仄仄仄平平。","仄○仄平仄，平平○仄平。","仄平仄仄仄，仄仄○平平。"],"paragraphs":["声华满京洛，藻翰发阳春。","未遂鹓鸿举，尚为江海宾。","吴中高宴罢，西上一游秦。","已想函关道，游子冒风尘。","笼禽羡归翼，远守怀交亲。","况复岁云暮，凛凛冰霜辰。","旭霁开郡阁，宠饯集文人。","洞庭摘朱实，松江献白鳞。","丈夫岂恨别，一酌且欢忻。"],"title":"送刘评事"}
