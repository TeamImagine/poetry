{"author":"周行己","id":223949,"strains":["平平仄平仄，仄仄仄平仄。","仄仄仄平仄，仄平平平仄。","平仄仄平平，平平仄平仄。","平仄平平平，平仄○仄仄。","平平仄仄平，仄仄平仄仄。","平平仄仄平，仄平仄仄仄。","仄仄仄仄○，仄仄仄仄仄。","仄仄仄平平，仄仄仄仄仄。","仄仄平仄平，仄仄仄平仄。","仄平仄平仄，仄仄仄平仄。","仄平仄○平，平○平仄仄。","仄仄平平平，平平○仄仄。","仄仄平仄平，平平仄平仄。"],"paragraphs":["蛟龙吐云气，雾豹出文采。","许颍有佳士，翰林风流在。","吾道固多艰，明时屡危殆。","嘉谷生螟蝗，稊稗劳取采。","平生数万言，未料寒与馁。","天生济世才，发挥必有待。","伯乐一顾重，岂不价百倍。","展足造青云，会见绝四海。","顾我茅苇姿，谬欲渐兰茝。","达人固多可，借誉饰驽猥。","丈夫一相知，胸中何磊磊。","愿作南山松，青青期不改。","此事虽一时，风流激千载。"],"title":"敬赠李方叔"}
