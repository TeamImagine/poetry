{"author":"赵蕃","id":73474,"strains":["仄仄仄平仄，平平平仄平。","平平仄仄仄，○仄○平平。","平平平仄平，平仄仄仄平。","仄平平平○，平仄平仄○。","平平仄平平，○仄平仄平。","平平仄平平，仄仄平平平。","平平仄仄仄，仄仄○仄平。","平仄仄仄平，仄仄平仄平。","仄仄仄仄○，仄○平仄平。","○○平仄仄，仄仄仄平平。"],"paragraphs":["淅沥夜来雨，萧条林下秋。","因之忆我弟，重以思吾俦。","农工方鼎来，蚕事已告休。","得无阴寒妨，知复多寡收。","微官本为贫，中道成倦游。","洪波政稽天，险路新摧辀。","吾俦与我弟，既喜应见忧。","忧我困一箪，喜我归故丘。","付与有定分，短长宁自谋。","相期黄发保，共勉素风修。"],"title":"寄徐斯远并成父弟"}
