{"author":"郭印","id":249659,"strains":["仄仄平仄平，仄平平平仄。","平仄仄平平，平平仄平仄。","平○仄平平，平平仄平仄。","平仄平仄平，仄仄仄仄仄。","仄仄平仄平，仄平平仄仄。","仄平仄平平，○仄仄平仄。","平○平仄仄，仄仄平仄仄。","仄仄仄平平，平平○仄仄。","仄仄仄仄平，仄仄平平仄。","仄仄平仄平，仄仄平○仄。","平平仄○○，平平仄平仄。","平仄平○仄，仄仄○平仄。","平平仄○○，平○平仄仄。","仄平仄仄平，仄仄仄○仄。"],"paragraphs":["我本丘壑姿，脱巾为谋食。","随牒几推迁，铜章领岩邑。","初期窃余闲，焚香弄书册。","文法何苦多，日力不暇给。","讼纸秋叶翻，使符星火急。","自怜拙追科，难复济繁剧。","秋毫殊未试，直道聊抆拭。","白眼已纷纷，丹心犹汲汲。","要令四万家，实惠涓尘及。","怒骂奚足云，此意天应识。","西斋靓且深，于焉少游息。","幽独谁相对，古壁苍崖立。","高人喜过从，玄论挥八极。","世情一笑休，欲语不如默。"],"title":"山斋"}
