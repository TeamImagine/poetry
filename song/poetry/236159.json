{"author":"李光","id":236159,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["虹敛江空正寂寥，苦无灯火夜萧萧。","暮潮和雨归沧海，华月穿云上碧霄。","沙路微行尘不到，柴门深闭客难招。","一杯黎酒还成醉，羁枕时闻犬度桥。"],"title":"七月既望雨后对月招邻人夜饮不至独酌成诗一首以写一时之景"}
