{"author":"陈与义","id":3582,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["万里衣冠京国旧，一船风雨晋康城。","灯前颜面重相识，海内艰难各饱更。","天阔路长吾欲老，夜阑酒尽意还倾。","明朝古峡苍烟道，都送新愁入橹声。"],"title":"康州小舫与耿伯顺李德升席大光郑德象夜语以更长爱烛红为韵得更字"}
