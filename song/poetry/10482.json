{"author":"朱松","id":10482,"strains":["仄平仄仄仄，仄仄仄仄仄。","○平仄平平，仄仄○仄仄。","仄仄平平平，平仄平仄仄。","仄平仄平平，平仄平仄仄。","平○平平仄，平○平仄仄。","仄平○平仄，仄仄平仄仄。","○仄仄平仄，○平仄平仄。","仄○平平仄，仄仄平仄仄。","○仄平仄平，○平仄仄仄。","平平仄仄平，仄○○仄仄。","平平仄○○，仄仄仄平仄。","平平平平仄，仄仄仄平仄。","仄平仄平仄，仄仄仄仄仄。","○平仄平平，仄仄平○仄。","仄仄○○仄，平仄平○仄。","仄平仄平仄，仄仄仄平仄。"],"paragraphs":["我生少所可，靡靡世一律。","如君素心人，指不三四屈。","久与宵人游，归卧常自失。","效尤起媮心，阿意增美疾。","低回强酬酢，高论形敢出。","缅怀参同子，蚤入伊洛室。","闻道既先我，论诗又奇崛。","纵横谈天口，卓荦扛鼎笔。","胜我何足云，论交敢自必。","桓公肯见规，寡过行有日。","书来约过从，一笑破萧瑟。","新凉宜灯火，永夜勘书帙。","岂无一尊酒，少促软语膝。","更呼小丛歌，未怕官长诘。","跂予占骑气，千岭秋回郁。","着鞭及清境，滟滟月华溢。"],"title":"寄陈蹈元"}
