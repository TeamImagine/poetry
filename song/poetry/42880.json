{"author":"范成大","id":42880,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["百尺西楼十二栏，日迟花影对人闲。","春风已入片时梦，寒食从今数日间。","折柳故情多望断，落梅新曲与愁关。","诗成欲访江南便，千里烟波万叠山。"],"title":"二月三日登楼有怀金陵宣城诸友"}
