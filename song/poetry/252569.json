{"author":"洪皓","id":252569,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["小亭偪仄仅容身，开宴添樽有主人。","爽垲何妨当九夏，芳菲可惜过三春。","休嗟芍药随风陨，待看葵花向日新。","万里远来逢一饱，粗胜夫子厄于陈。"],"title":"小亭落成都官有诗次韵以谢  其二"}
