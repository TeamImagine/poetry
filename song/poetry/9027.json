{"author":"张嵲","id":9027,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["十年漂转鬓成丝，细话平生万事非。","却忆青灯初罢酒，俄闻鐡骑已成围。","当时痛饮今谁在，从此羁游与愿违。","客里别君还岁晚，江湖寥廓泪堪挥。"],"title":"送别"}
