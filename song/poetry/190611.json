{"author":"韦骧","id":190611,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["晓风吹雨过溪南，春色晴光三月三。","燕觜啄泥方汲汲，杏梢欹水正酣酣。","樽庖冷落俱能耐，刀笔萦仍岂自甘。","珠阁帘堂应好在，待教门外系归骖。"],"title":"上巳日赣川忆东湖  其二"}
