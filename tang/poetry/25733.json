{"author":"贾岛","id":25733,"strains":["仄仄平仄仄，仄仄仄平仄。","○平平平仄，平○仄仄仄。","仄○仄仄仄，仄仄○平仄。","仄仄平平仄，平平仄仄仄。","平平仄平仄，仄○仄平仄。","平仄仄仄平，仄平平仄仄。","○平平仄仄，平仄平平仄。","平仄○平平，平仄仄平仄。","○平仄仄仄，仄仄平仄仄。","仄仄仄平○，仄○平○仄。","仄平仄平仄，仄仄平仄仄。","平○平○平，平平仄仄仄。"],"paragraphs":["隙月斜枕旁，讽咏夏贻什。","如今何时节，虫虺亦已蛰。","答迟礼涉傲，抱疾思加涩。","仆本胡为者，衔肩贡客集。","茫然九州内，譬如一锥立。","欺暗少此怀，自明曾沥泣。","量无趫勇士，诚欲戈矛戢。","原阁期跻攀，潭舫偶俱入。","深斋竹木合，毕夕风雨急。","俸利沐均分，价称烦嘘噏。","百篇见删罢，一命嗟未及。","沧浪愚将还，知音激所习。"],"title":"重酬姚少府"}
