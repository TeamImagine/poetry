{"author":"赵文昌","id":186557,"strains":["平仄平平○仄仄，仄仄平平○仄仄。","仄平平仄仄平平，仄平仄仄平平仄。","平平仄仄仄平仄，○仄仄平平仄仄。","平平仄仄平仄平，仄仄平平仄仄仄。","仄平平仄仄○仄，仄仄平平仄平仄。","○平平仄仄仄仄，仄平仄仄平平仄。","仄平仄仄平仄仄，仄仄平平仄平仄。","仄平平仄仄平仄，仄平仄平仄平仄。","平仄○○仄平仄，平仄仄平○仄仄。","平平仄仄平平平，平仄平平仄平仄。","平平平仄仄仄平，仄仄平○仄平仄。","平仄仄仄仄仄仄，仄仄仄平平仄仄。","○平仄仄仄平平，仄仄仄平仄仄仄。","平平仄仄平仄平，仄仄仄平平仄仄。","○平○仄平平仄，平仄○平仄仄仄。"],"paragraphs":["天目山前分两乳，一脉西来缠右股。","溯流疑是武陵源，入山绝似盘之阻。","椒峦隐隐入霄汉，从此去天才尺五。","飞泉汇作千丈潭，下有蛟龙潜水府。","玉芝瑶草净如拭，不见尘寰一抔土。","三神山远未易到，洞天只在溪之浒。","道人宴作疑不动，一榻云烟几寒暑。","乍逢佳客喜盈颊，上山下山若飞虎。","龟腹燕颔好颜色，凫舄御风轻步武。","蘋蘩蕴藻盈倾筐，砧几腥膻不登俎。","赢刘颠蹶问不知，那识人间有簪组。","嗟予碌碌退不勇，窃食大官无寸补。","回头四十九年非，白发手搔不可数。","山禽唤我归去来，口未及言心已许。","长安冠盖多豪杰，谁肯论交到尔汝。"],"title":"天目山"}
