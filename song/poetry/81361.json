{"author":"张镃","id":81361,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["剩喜居园野趣成，今春添得四桥横。","猿猴渐解擎书策，鹦鹉新能唤佛名。","酒旆静垂墙杏雨，茶铛闲试砌莎晴。","连年固自穷幽讨，新试频伽一两声。"],"title":"书事"}
