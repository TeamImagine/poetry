{"author":"刘攽","id":183896,"strains":["平平平仄平仄平，仄仄仄平平仄平。","仄仄平平仄仄仄，仄平平仄平仄平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["田家秋收朝不归，客子到门休马蹄。","偶倩樵儿远相问，倏乘黄犊仍有携。","白头萧飒映纱帽，薄酒清泠将臛鸡。","幽兴每于山野尽，为君一醉判如泥。"],"title":"长城逢周鼎"}
