{"author":"王禹偁","id":177712,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["病中何事忽开颜，记是诗称小状元。","粉壁乍悬龙虎榜，锦标终属鹡鸰原。","青云随步登花塔，红雪飘衣醉杏园。","还有一条遗恨处，不教英俊在吾门。"],"title":"赠状元先辈孙仅"}
