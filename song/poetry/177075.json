{"author":"司马光","id":177075,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["霜露苍苍宰树高，累茵列鼎重鸿毛。","蒹葭自幸犹依玉，髋髀何能学奏刀。","才薄无由禆覆焘，命奇不得报劬劳。","平生念此心先乱，蓼蓼难分莪与蒿。"],"title":"和钱学士呈邵兴宗"}
