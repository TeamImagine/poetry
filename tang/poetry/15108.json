{"author":"白居易","id":15108,"strains":["仄仄仄○○，平平平平平。","平仄仄平仄，平仄仄○○。","平仄仄仄仄，仄平平仄平。","仄平○平仄，平仄仄仄平。","仄○平平仄，平仄平仄○。","仄仄仄仄○，仄仄○平平。","仄仄仄平平，○仄仄平平。","仄仄仄仄平，○仄仄仄平。","平平平仄平，平平○平平。","平仄平仄仄，仄仄○平平。"],"paragraphs":["渭水绿溶溶，华山青崇崇。","山水一何丽，君子在其中。","才与世会合，物随诚感通。","德星降人福，时雨助岁功。","化行人无讼，囹圄千日空。","政顺气亦和，黍稷三年丰。","客自帝城来，驱马出关东。","爱此一郡人，如见太古风。","方今天子心，忧人正忡忡。","安得天下守，尽得如袁公。"],"title":"旅次华州赠袁右丞"}
