{"author":"张守","id":246004,"strains":["仄平仄仄○平平，仄平仄仄平仄平。","仄平仄仄仄平仄，仄仄平仄平○○。","平平仄仄仄仄仄，仄平仄平平仄平。","○平平仄仄平仄，平○仄仄仄仄○。","平平仄仄○平平，仄仄仄仄○平平。","平○○○仄仄仄，仄仄仄仄平平○。","○平○平仄仄仄，○平○仄平○仄。","仄仄仄仄仄平仄，仄仄○仄○仄平。","仄平平仄仄○仄，？平仄仄○平仄。"],"paragraphs":["早禾饱熟收山场，晚禾硕茂青吐芒。","五风十雨作丰岁，一饱何以酬苍苍。","牛遭疠疫大半死，挽犁岂夸人力强。","妻儿翁媪共耕凿，勤劳有此一稔偿。","人言谷贱三农伤，我喜不乏三军粮。","邉骑长驱自送死，卒致一怒烦君王。","将军输忠士贾勇，献俘献捷来相望。","忍令战士有饥色，努力收敛输太仓。","勿言无以饱妻子，湏知饿死胜兵死。"],"title":"丰岁行"}
