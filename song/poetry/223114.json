{"author":"李新","id":223114,"strains":["仄仄平仄仄平平，仄仄○平○仄平。","平仄仄平平仄仄，仄平平仄仄平平。","仄平平仄平平仄，平仄○平仄仄○。","平仄平平○平仄，仄平平仄仄平平。"],"paragraphs":["玉翰飞出汉江东，蜀道三年兴已穷。","城郭宛然人未老，笑谈终日座生风。","汴云归去觚棱近，珠佩收来汉月空。","衰草寒苕更惆怅，乱鸦无数失征鸿。"],"title":"呈恩主户部郎中  其一"}
