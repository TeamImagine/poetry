{"author":"彭汝砺","id":201420,"strains":["仄仄平平仄，仄平平仄平。","○平平仄仄，平仄仄平平。","○仄平平仄，平平仄仄平。","仄平平○仄，平仄仄平平。","平仄平平仄，○平仄仄平。","○平平仄仄，仄仄仄○平。","仄仄仄仄仄，平平平仄平。","仄平平仄仄，○仄仄平平。","仄仄平平仄，平○仄仄平。","仄平平仄仄，平仄○平平。","仄仄平平仄，平平仄仄○。","平平平仄仄，仄仄仄平平。"],"paragraphs":["纵目江南路，系船淮上村。","长芦云作阵，高柳石为根。","浪逐江风急，潮连海水浑。","雪霜千骑散，钲鼓万兵屯。","蒲藻鱼游处，泥沙鸟篆痕。","参差邻画舫，咫尺想空门。","贝叶有秘语，韦编无近言。","漫瞻双去翼，空饰两朱轓。","好在弥天释，何如炙輠髠。","浊清罗酒斝，南北看风幡。","敬信无非事，精微讵可论。","孤忠天未弃，尚合辱垂恩。"],"title":"长芦阻风"}
