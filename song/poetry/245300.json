{"author":"张纲","id":245300,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["奉倩伤情爱所钟，佳人难再岂天穷。","登台曾是吹箫侣，对影今为舞镜雄。","虚案故应愁午饭，小窗谁与伴春风。","夜深它帐遥闻语，莫怨朝来无是公。"],"title":"友人哭内作诗次韵"}
