{"author":"方回","id":148359,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["每从水际上山巅，历磴攀梯欲到天。","北岱南嵩前后阁，东吴西楚去来船。","诗牌字没先朝藓，梵磬声飘下界烟。","□□登临定分首，不知重会是何年。"],"title":"南山寺潇洒阁呈川无竭二首  其二"}
