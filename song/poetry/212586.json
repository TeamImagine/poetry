{"author":"李复","id":212586,"strains":["平平平○平平平，平平仄仄平平平。","仄平平仄平平平，平仄平平仄平平。","平平仄仄平平仄，仄仄仄平平仄平。","仄仄仄○仄仄仄，平平平平仄平仄。","平平仄仄仄平平，仄平仄仄平平仄。","仄平仄平仄平仄，平仄平平仄平仄。","仄仄仄仄仄○平，仄仄仄平○仄仄。","仄仄平○仄仄平，平仄平○仄平仄。","平平平仄平仄○，平平平仄平平仄。","仄平平仄仄仄仄，仄仄○平仄平仄。","仄仄平平仄仄仄，○平平平○平仄。","平平仄仄平仄平，仄仄仄仄仄平仄。","平仄仄仄平仄仄，仄仄○○平仄仄。","仄平仄仄仄平仄，仄平平○平仄仄。","平平○○平仄仄，平仄平平○仄仄。","仄仄仄仄平仄平，仄仄平平平仄仄。","平平仄仄仄○仄，仄仄平○仄平仄。","平仄○○仄平平，仄平仄平平仄仄。"],"paragraphs":["华林园中千金堤，铜龙吐水天泉池。","八公山下刘安台，城郭周围杂花开。","流金宝剑为秦出，彩鹢羽觞浮洛来。","着处祓除务是日，西关千人万人出。","修修美竹带林高，激湍远照崇山碧。","主人济南旧词伯，芸阁铅丹事书册。","载酒展席俯长流，一饭未尝留俗客。","拂地低回舞袖翻，箫管哀吟动魂魄。","天晴初暖云自娇，风柔徐动花无力。","气酣倾倒不自惜，屡顾空尊有愁色。","岂学飞蚊一饷乐，论文清心听鸣镝。","诗坛誓众军令严，立表下漏不容刻。","神意惨淡諠谑寂，叠简摇毫辞举白。","欲征故事入新语，挚虞追叹惭束皙。","山阴衣冠交履舄，千载风流传不息。","茧纸墨妙龙凤飞，远近家鸡皆敛翼。","明年此会恐难得，俯仰之间已陈迹。","来者兴叹感斯文，后之视今今视昔。"],"title":"上巳成季召会于西溪会上赋诗须多韵仍用故事或旧诗十事已上未终席而成违者浮以三大白罚者四人予与成季免焉"}
