{"author":"丘葵","id":162503,"strains":["仄仄平平平仄平，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["一物生生无尽时，落花啼鸟总天机。","三千界内知音少，九十日余回首非。","世事只今看烂熟，诗人自古爱芳菲。","年年岁岁送春去，何日春能送我归。"],"title":"送春"}
