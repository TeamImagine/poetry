{"author":"钱惟演","id":189097,"strains":["仄仄仄平平，○○仄平仄。","平仄仄平平，平平仄平仄。","○平平仄仄，○仄平平仄。","平○仄平平，平平仄平仄。","平平平仄仄，仄仄平平仄。","○平平仄○，仄仄平平仄。","○仄平平平，仄仄平平仄。","仄仄平仄平，平平仄平仄。"],"paragraphs":["㔉得古云根，苍苍藓痕布。","丛倚状峰岚，霏微起烟素。","参差衡霍列，巉崒虬龙聚。","挥扇动林风，飞香暗岩户。","谁言盈尺内，自有青霄路。","相君机务闲，玩此怀真趣。","兴似东山归，境对曹溪悟。","美矣仁智心，良哉圣明辅。"],"title":"和司空相公假山"}
