{"author":"释元肇","id":117266,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["蓬莱仙客兴无酬，汗漫来游海上州。","明月满山歌踏踏，红尘入市笑休休。","钓竿不用空遮日，诗句时能一掉头。","醉后抱琴归去也，人间知是几春秋。"],"title":"和白玉蟾韵"}
