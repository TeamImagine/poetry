{"author":"王十朋","id":23158,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["野处名园境界赊，夷坚博物似张华。","参天先种柳州柳，照眼兼看花县花。","即席赋诗袍夺锦，论文对酒脸生霞。","自惭衰病陪行乐，策杖登城脚欲麻。"],"title":"二月朔日同嘉叟蕴之访景卢别墅用郡圃栽花韵即席唱和  其二"}
