{"author":"陆龟蒙","id":28374,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春龙争地养檀栾，况是双林雨后看。","迸出似毫当垤{土臬}，孤生如恨倚栏干。","凌虚势欲齐金刹，折赠光宜照玉盘。","更得锦苞零落后，粉环高下挶烟寒。"],"title":"奉和袭美闻开元寺开笋园寄章上人"}
