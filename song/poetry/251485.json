{"author":"王洋","id":251485,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["给孤园下化丛林，堂上雷音振海音。","十六师兄同本愿，三千法界一慈心。","有时去作人间雨，无事不闻斋后禽。","怅望四年留五日，自知清浊易分襟。"],"title":"赠闻老"}
