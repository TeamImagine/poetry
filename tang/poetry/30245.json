{"author":"方干","id":30245,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["垂杨袅袅草芊芊，气象清深似洞天。","援笔便成鹦鹉赋，洗花须用桔槔泉。","商于避世堪同日，渭曲逢时必有年。","直恐刚肠闲未得，醉吟争奈被才牵。"],"title":"赠中岩王处士"}
