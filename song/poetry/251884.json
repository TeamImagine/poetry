{"author":"郑刚中","id":251884,"strains":["平平仄仄仄，平仄仄平仄。","仄○仄平平，仄仄仄平仄。","平平仄平仄，仄仄仄○仄。","平平仄仄○，仄仄仄平仄。","仄仄仄仄平，仄仄仄平仄。","仄仄仄仄平，平仄仄平仄。","仄仄仄平仄，平仄平平仄。"],"paragraphs":["藜羹饭脱粟，穷达未须计。","日中困炎曦，到枕即昏睡。","营营百为扰，合眼尽遗弃。","翛然一榻间，烂熟见真意。","欲识太古风，去此不多地。","我愿四海平，圭窦永无事。","夏卧法曹簟，冬梦公孙被。"],"title":"午睡"}
