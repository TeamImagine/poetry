{"author":"朱熹","id":54737,"strains":["○○仄仄仄，仄仄平平平。","仄仄仄平平，仄仄○平平。","平平仄仄仄，仄仄平平平。","平平仄仄仄，平平仄平○。","平平仄仄○，○仄平平平。","仄平平平仄，仄仄仄仄平。","平仄平平平，仄仄平平平。"],"paragraphs":["淹留阅岁序，契阔心怀忧。","独卧寄僧闾，一室空山秋。","徘徊起顾望，俯仰谁为俦。","伊人远赠问，孤根亦绸缪。","芳馨不我遗，三载娱清幽。","愧无琼琚报，厚意竟莫酬。","瞻彼南陔诗，使我心悠悠。"],"title":"谢人送兰  其二"}
