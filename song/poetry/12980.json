{"author":"曹勋","id":12980,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["向来小筑久锄荒，更觉闲中日月长。","山脚孤烟迷市井，冈头斜照下牛羊。","乘槎未喜闲侵汉，骑鹤何求再上扬。","简寂新诗清有素，雨随击节助浪浪。"],"title":"台城杂诗七首  其四"}
