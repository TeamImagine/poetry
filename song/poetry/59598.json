{"author":"陈造","id":59598,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["左顾衰翁底取斯，转头归马又西驰。","賸催阿买抄新稿，大胜斋房纪瑞芝。","乐岁人家皆有酒，高秋天气总宜诗。","霜花露菊留迎客，预戒西成省控持。"],"title":"再次韵马主簿二首  其二"}
