{"author":"文同","id":168856,"strains":["平平平平仄仄平，仄仄仄仄平平平。","平○仄仄仄平仄，仄仄仄仄平平平。","平平仄平仄平仄，仄仄仄仄○平平。","平平平平仄平仄，仄仄仄仄平○平。"],"paragraphs":["寒鸠劬劬屋上鸣，欲使此雨何时晴。","山中有客抱幽郁，日日起望东方明。","今朝晚霞发光焰，喜极再拜当西楹。","须臾云阴又蒙没，遣我涕泪流沾缨。"],"title":"久雨"}
