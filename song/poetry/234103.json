{"author":"张扩","id":234103,"strains":["仄平仄仄仄仄平，平平○平仄○平。","仄平仄仄仄平仄，○仄平平平仄平。","仄平平仄仄平平，○平○仄平○○。","仄○○平仄仄仄，仄仄仄○仄仄○。","仄平平平平仄仄，平仄平平平仄平。","平平平○仄仄仄，平仄仄仄平平平。","仄○○平仄平仄，仄仄平仄平仄平。"],"paragraphs":["野人败壁屋数椽，枯肠如龟复如蝉。","未忧饱死笑方朔，且要臞形追列仙。","故园千本箨龙儿，轻靁殷户争蜿蜒。","冻泥封根手自𣃁，一箸可当百味鲜。","朅来曹南风土恶，虀饭酸呕羊酪膻。","君家何从得此品，新馥惠我惊馋涎。","便当过门乞余炙，未信羮釡声轑然。"],"title":"谢范信中钤辖惠笋炙"}
