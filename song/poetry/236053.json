{"author":"李光","id":236053,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["窗间列岫郁嵳峨，一寸遥岑已是多。","跨海空青叠寒玉，浮天浓绿艳修蛾。","漫传五岳归图画，坐想千岩见咏歌。","从此闭门闲觅句，直将世事付依阿。"],"title":"和胡德晖增明轩诗"}
