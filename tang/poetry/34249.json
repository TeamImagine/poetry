{"author":"骆宾王","id":34249,"strains":["仄○平仄仄，仄仄仄平平。","平仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平○仄仄仄，○○仄○平。","仄仄平平仄，○仄仄仄平。"],"paragraphs":["二庭归望断，万里客心愁。","山路犹南属，河源自北流。","晚风连朔气，新月照边秋。","灶火通军壁，烽烟上戍楼。","龙庭但苦战，燕颔会封侯。","莫作兰山下，空令汉国羞。"],"title":"夕次蒲类津"}
