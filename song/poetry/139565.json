{"author":"陈著","id":139565,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，仄平平仄仄平平。","仄平仄仄仄平仄，仄仄平平平仄平。"],"paragraphs":["寺枕丹霞五月凉，藕花数朵碧漪塘。","梵天幻出水云锦，法雨洗空时世妆。","七宝池边分得种，大乘经里喷来香。","是花是色只如是，笑拍阑干何有乡。"],"title":"次韵弟观咏丹山池荷  其一"}
