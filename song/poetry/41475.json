{"author":"陆游","id":41475,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["摇落园林探借春，耄期诗酒肯输人。","狂时湖海犹嫌迮，达处羲农亦未淳。","木叶蔽身如盛服，藜羹加糁即常珍。","巢由尚隠唐虞代，漫道桃源是避秦。"],"title":"小圃醉中作"}
