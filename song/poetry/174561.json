{"author":"刘敞","id":174561,"strains":["平仄○仄仄，仄仄仄仄仄。","○平○仄平，○仄○○仄。","仄平平仄仄，仄仄仄仄仄。","平仄仄仄○，仄仄仄平仄。","平平平平平，平仄平仄仄。","仄仄仄仄平，平仄平仄仄。","仄○仄平仄，平仄平仄仄。","平平仄仄仄，○仄仄平仄。","仄仄仄平仄，平仄仄○仄。","仄仄○平平，仄仄仄仄仄。","仄平仄平平，仄平仄○仄。","仄仄平仄平，平仄○仄仄。","仄平仄平仄，平仄仄平仄。","平平平仄平，仄仄平○仄。"],"paragraphs":["吾昔评橄榄，不在百果后。","其材中栋梁，其实过橙楱。","俗人多未识，至美或莫售。","材以远见遗，实以苦为诟。","华堂娱嘉宾，甘脆陈左右。","此物万里来，真味宁免陋。","欲观绝伦效，宜与危事遘。","江鱼肆潜毒，顷刻辄僵仆。","昔酒发狂醒，千日尚沈瞀。","性命如危弦，一绝不可救。","幸能服刀圭，咄嗟反其旧。","此亦天下奇，能使夭者寿。","岂殊鲁连子，谈笑解纷鬭。","功成归海滨，不愿千乘富。"],"title":"橄揽"}
