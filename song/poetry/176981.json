{"author":"司马光","id":176981,"strains":["平平仄仄仄平平，平仄平平仄仄平。","平仄平平仄仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["儒冠蔼蔼从平津，东阁由来盛众宾。","终始何尝忘教育，高卑曾不间疏亲。","共陪樽俎无虚日，空喜谿山得主人。","白雪屡歌殊未和，自知羞愧后车尘。"],"title":"和始平公贻一二宾僚"}
