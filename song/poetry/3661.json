{"author":"陈与义","id":3661,"strains":["平平仄仄仄，平仄平仄仄。","仄仄仄仄平，仄仄仄仄仄。","仄平平○仄，仄仄仄平仄。","仄仄仄○仄，○仄仄仄仄。","仄仄仄平平，仄平○平仄。","平平仄仄平，平仄平仄仄。","仄平○仄仄，平仄仄平仄。","仄平平平仄，仄仄仄仄仄。","仄仄仄仄平，仄仄仄平仄。","仄平仄仄仄，仄仄平仄仄。","仄平平仄仄，仄仄仄仄仄。","仄○仄仄仄，仄仄仄仄仄。","仄仄仄○平，○仄仄平仄。"],"paragraphs":["洪河岂不壮，余润弥九里。","海内所咏歌，在德不在水。","德人经行地，可敬及蒲苇。","况有水如此，浪去剧雪委。","念昔涉涛江，怒鼍如山峙。","天风怖杀人，舟定舷有泚。","惕然三夜梦，沙砾下飞矢。","至今逢沟壑，敢照不敢洗。","忽诵涉汝诗，五字拟苏李。","快言击汰事，想见鱼掉尾。","十年疑此乐，始误斗柄指。","便当策我足，岁月忽转徙。","未办志和舟，且洗子荆耳。"],"title":"再和"}
