{"author":"杨时","id":215195,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄仄。","仄仄平平平仄仄，仄平平仄仄平平。"],"paragraphs":["苍藤秀木遶空庭，叠石层峦拥画屏。","混沌凿开幽窍远，巨灵分破两峰青。","云藏野色春长在，风入衣襟酒易醒。","采玉遗踪无处问，拟投簪绂学仙经。"],"title":"游玉华洞"}
