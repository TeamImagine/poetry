{"author":"韩淲","id":87409,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["眼底年华此一时，相逢意气得追随。","清风朗月闲倾酒，流水高山漫赋诗。","我已衰迟君莫问，君宜光大我深知。","人间万事邯郸梦，海内交游不记谁。"],"title":"别子似"}
