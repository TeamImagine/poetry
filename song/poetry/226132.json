{"author":"洪炎","id":226132,"strains":["平○仄仄仄，平仄平平平。","仄仄仄仄仄，平平仄平平。","平平仄仄仄，仄仄平仄○。","仄仄仄平仄，平平平仄平。","平平平仄仄，○平仄平平。","仄○仄仄仄，仄仄仄平平。","仄仄仄仄仄，○仄平仄平。","○平仄仄仄，平仄○平平。","平○仄平仄，仄○仄平平。","仄仄仄平平，仄仄仄仄平。"],"paragraphs":["风吹古渡口，云满都梁山。","执热厌偪仄，幽寻上孱颜。","清泉似石乳，滴沥岩窦间。","乞此一瓢饮，为祛千载烦。","山灵知我意，殷然下层峦。","散空作急雨，抉石出甘寒。","一酌荡齿颊，三咽萦肺肝。","轻躯变滞骨，尘鞅思灵关。","来当踏云至，去当御风还。","再拜谢神休，幸汝不我悭。"],"title":"游都梁山"}
