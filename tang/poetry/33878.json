{"author":"徐夤","id":33878,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["龙蛰蛇蟠却待伸，和光何惜且同尘。","伍员岂是吹箫者，冀缺非同执耒人。","神剑触星当变化，良金成器在陶钧。","穰侯休忌关东客，张禄先生竟相秦。"],"title":"龙蛰二首 一"}
