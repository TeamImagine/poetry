{"author":"陈著","id":139235,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["时难何必苦嗟吁，自有山庄只自如。","行担应携杏花谱，闭门堪著竹林书。","行观尘外乘风鹤，坐看人闲减水鱼。","宇宙平安终有日，却从旧卜大门闾。"],"title":"次韵董伯和二首  其二"}
