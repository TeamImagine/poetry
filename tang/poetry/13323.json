{"author":"张籍","id":13323,"strains":["仄仄平仄平，平平仄○平。","仄○平平仄，平仄仄平平。","平平平仄○，仄平○仄平。","○平仄平平，仄仄平仄平。","平平仄平仄，平仄平平○。","平平仄平仄，仄仄仄仄平。","仄仄平仄仄，仄○仄仄平。","仄仄平平仄，仄平仄仄平。","平仄平仄○，仄仄平○○。","平仄仄仄平，平仄平仄○。"],"paragraphs":["历历天上星，沉沉水中萍。","幸当清秋夜，流影及微形。","君生衰俗间，立身如礼经。","纯诚发新文，独有金石声。","才名振京国，归省东南行。","停车楚城下，顾我不念程。","宝镜曾坠水，不磨岂自明。","苦节居贫贱，所知赖友生。","欢会方别离，戚戚忧虑幷。","安得在一方，终老无送迎。"],"title":"赠别孟郊"}
