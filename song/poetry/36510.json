{"author":"陆游","id":36510,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["信步闲行遍四邻，拥篱老稚看纶巾。","人随世换朋侪少，志与年衰感慨频。","梅送冷香横雪岸，雁翻孤影下烟津。","丰年何地酬君赐，剩向旗亭作醉人。"],"title":"并山东南闲步至野人吴氏居乃归"}
