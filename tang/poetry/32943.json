{"author":"杜荀鹤","id":32943,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["时清祗合力为儒，不可家贫与善疏。","卖却屋边三亩地，添成窗下一床书。","沿溪摘果霜晴后，出竹吟诗月上初。","乡里老农多见笑，不知稽古胜耕锄。"],"title":"书斋即事"}
