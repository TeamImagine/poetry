{"author":"吴芾","id":18375,"strains":["仄平平平仄仄平，仄平仄仄仄平○。","平平平仄平○仄，仄仄平平仄仄○。","平仄○平平仄仄，仄平仄仄仄平○。","仄平仄仄平○仄，○仄平平平仄平。"],"paragraphs":["拟为红蕖棹绿波，那知一夜作霶{雨/沱}。","风狂俄失云中树，雨涨全无水面荷。","寻壑胜游先自减，泛湖乐事又多磨。","老怀自度无闲处，且向尊前强笑歌。"],"title":"大雨后湖上有感"}
