{"author":"王安石","id":180437,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["朱颜使者锦貂裘，笑语春风入贝州。","欲报京都近消息，传声车马少淹留。","行人尽道还家乐，骑士能吹出塞愁。","回首此时空慕羡，惊尘一段向南流。"],"title":"道逢文通北使归"}
