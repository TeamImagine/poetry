{"author":"黄庭坚","id":206287,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["三雨全清六合尘，诗翁喜雨句凌云。","垤漂战蚁余追北，柱击乖龙有裂文。","减去鲜肥忧玉食，遍宗河岳起炉薰。","圣功惠我丰年食，未有涓埃可报君。"],"title":"次韵张昌言给事喜雨"}
