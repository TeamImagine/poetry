{"author":"林岊","id":78630,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["老鹤回翔去几年，至今岩壑此名传。","跻攀分寸疑无路，飞入方壶却有天。","白象绿狮呈怪石，神泉深洞隠真仙。","细看滴乳流脂处，不是青田是玉田。"],"title":"青田岩"}
