{"author":"宋太宗","id":1637,"strains":["平平仄仄仄○平，平仄平平仄仄平。","仄仄仄平平仄仄，○平仄仄仄○平。","仄平仄仄平平仄，仄仄平○仄仄平。","平仄仄○平仄仄，平平○仄仄平平。","仄仄平平仄仄○，平○仄仄仄平平。","平○平仄平平仄，平仄平平仄仄平。","仄仄仄○平仄仄，平○平仄仄○○。","平平仄仄平平仄，仄仄平○仄仄平。"],"paragraphs":["逍遥理路达三清，非是寻常取次名。","此语不宗凡见识，笼罗大象显昭明。","傍通照料周遮远，异境凡从智慧生。","言丈室中谁口默，真心传受一般平。","大道逢来是宿缘，终期定可访真仙。","山中修炼非州郡，城里无荒隠市鄽。","秘术岂教容易得，幽深还许递相传。","超凡入圣浑闲事，问取人间十洞天。"],"title":"逍遥咏  其二"}
