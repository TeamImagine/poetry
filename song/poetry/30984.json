{"author":"李流谦","id":30984,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["百战残兵但揭竿，每闻风鹤意先阑。","怀中鼠腊元非璞，味外盐梅不止酸。","细读知君应掩口，苦吟笑我已刳肝。","中天赫日临无际，一点萤飞宿草寒。"],"title":"次子友竿字韵"}
