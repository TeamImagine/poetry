{"author":"虞俦","id":61934,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["暮鹊投林意自深，向来一诺抵千金。","面看逆旆有归色，足望穷途无好音。","岁晚更怜霜点鬓，夜寒除是月知心。","政应老死何须惜，或有遗书备访寻。"],"title":"旅怀上石似之郎中  其三"}
