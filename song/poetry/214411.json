{"author":"晁补之","id":214411,"strains":["平仄仄平平平，仄平仄仄平平仄。","仄仄平平仄○仄，○平仄仄仄仄仄。","仄平仄仄仄平仄，○平仄仄仄仄仄。","仄平？仄○仄○，平平平仄仄仄仄。","仄○仄仄仄平仄，仄平仄仄平仄仄。","平平仄仄仄平仄，仄仄仄平平仄仄。","仄平仄○平仄平，平平平仄平仄○。","仄○○仄仄平仄，仄仄仄平平仄仄。","○平仄仄仄仄平，仄平平平仄○平。","平平仄仄仄仄平，平平仄仄仄仄平。","平平仄仄仄仄平，平○仄仄仄仄平，仄平仄仄仄仄平。","平仄平平仄仄平平仄，○仄平平○仄仄。","○平仄仄平仄仄，仄○○仄○仄仄。","○平平仄仄仄仄，平仄平平仄平仄。","仄○平平仄平仄，仄仄仄○平仄仄。","平平平仄平，平仄仄仄仄仄平。","仄仄平仄仄仄仄，平○仄平平仄平。","仄平平仄平平仄，仄仄仄平平仄仄。","○平仄仄平仄平，仄仄平平仄平仄。"],"paragraphs":["君不见庐陵公，往为学士修书日。","诏畀千金访遗逸，遗文逸字往往出。","故都易姓几兵火，量臀鼎腹细诘诎。","道人岣嵝空有闻，丘陵仙鬼事恍惚。","共和十鼓记亡一，峄山肉在无复骨。","云阳八体又瓜剖，至使汉童讹尉律。","世儒诡正何足臧，公家安取千轴藏。","仲尼犹及史之阙，有马借人吾敢忘。","题签甲乙颍水阳，后来胡君癖膏肓。","倾家自构琬琰堂，搜罗近出补厥亡。","荒林圮冢见未尝，南观禹穴计渺茫，闭门睥睨在一床。","常恨平生好古家无力，骑马蹊田观断刻。","中郎二字烦走驿，率更三日劳野食。","长年囊褚况易掷，儿作摹朱妇遮壁。","愿从胡君丐无有，十百数中聊取仂。","胡君今逸民，盱眙不见十五春。","坐令铅椠老壮士，朝廷岂无忧国人。","曩时豪气今谁在，会面只谋千日醉。","听君汗漫驰古先，世事无何付蝉蜕。"],"title":"胡戢秀才效欧阳公集古作琬琰堂"}
