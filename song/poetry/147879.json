{"author":"方回","id":147879,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄仄平仄仄平。"],"paragraphs":["狂颇如豪拙似痴，人难忍者我能之。","六旬老境三椽屋，四海虚名万首诗。","不惜黄金偿酒债，犹将白髪缀花枝。","儿孙十辈谁家有，心事唯应造物知。"],"title":"郡送桃符戏书"}
