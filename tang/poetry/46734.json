{"author":"张祜（二）","id":46734,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["小亭移宴近云端，十里山图马上看。","青壁远光凌鸟峻，碧湖深影鉴人寒。","诗成病愈生犀角，酒引娇娃活牡丹。","归去不须愁暮雨，高唐神女属仙坛。"],"title":"陪杭州郡使䜩西湖亭"}
