{"author":"强至","id":182505,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["未有功名与世传，且驱怀抱向诗篇。","昔曾篆刻工童伎，今敢风骚领将权。","愧匪穷经臻圣处，妄推闻道在君先。","还知苦意微吟否，不已犹云博奕贤。"],"title":"昨日以鄙诗示王君遽辱赠篇过有推饰辄依元韵奉答"}
