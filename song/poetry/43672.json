{"author":"范成大","id":43672,"strains":["仄平仄平仄，仄平平仄平。","仄仄○仄平，仄仄平平平。","仄平平仄平，仄仄仄仄平。","仄仄仄平仄，仄平○平平。","仄仄仄仄平，仄仄平仄平。","仄仄○平平，平仄仄仄平。","仄平仄平仄，仄仄平○平。","平○仄平平，平平仄平平。"],"paragraphs":["峡山偪而峻，峡泉湍以埼。","峡草如毨毛，峡树多樛枝。","峡禽惟杜鹃，血吻日夜啼。","峡马类黄狗，不能长鸣嘶。","峡晓虎迹多，峡暮人迹稀。","峡路如登天，猿鹤不敢梯。","仆夫负嵎哭，我亦呻吟悲。","悲吟不成章，聊赓峡哀诗。"],"title":"初入峡山效孟东野"}
