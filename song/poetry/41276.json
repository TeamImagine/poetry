{"author":"陆游","id":41276,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["数间破屋住荒郊，暑雨时须自补茅。","多病篇章无杰思，长闲樵牧有新交。","荒唐但向先师愧，肮脏宁辞薄俗嘲。","偶有会心成独笑，一林春笋放烟梢。"],"title":"书南堂壁二首  其一"}
