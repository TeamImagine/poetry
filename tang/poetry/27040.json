{"author":"曹邺","id":27040,"strains":["仄仄平仄仄，仄平仄平平。","仄平仄仄仄，仄仄仄平平。","平平仄平仄，仄仄仄平仄。","○平平仄仄，仄仄仄仄平。","平仄仄仄仄，平平仄平平。","平○仄仄平，仄仄平仄平。","○仄仄仄仄，平平仄平平。","平平仄平仄，仄仄○仄平。","平○仄平仄，平仄平仄平。","平平仄平仄，仄仄仄仄○。"],"paragraphs":["上国花照地，遣君向西征。","旁人亦有恨，况复故人情。","单车欲云去，别酒忽然醒。","如何今夜梦，半作道路程。","边士不好礼，全家住军城。","城中鼓角严，旅客常夜惊。","中有左记室，逢人眼光明。","西门未归者，下马如到京。","还应一开卷，为子心不平。","殷勤说忠抱，壮志勿自轻。"],"title":"送进士李殷下第游汾河"}
