{"author":"邵雍","id":124588,"strains":["平仄仄平平仄平，平平平仄仄平平。","平平平仄仄仄仄，平仄仄平平仄平。","仄仄仄平仄仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["安有太平人不平，人心平处固无争。","棋中机械不愿看，琴里语言时喜听。","少日挂心唯帝典，老年留意只羲经。","自知别得收功处，松桂隆冬始见青。"],"title":"旋风吟二首  其一"}
