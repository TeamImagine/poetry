{"author":"廖融","id":1025,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["琪木扶疏系辟邪，麻姑夜宴紫皇家。","银河旌节摇波影，珠阁笙箫吸月华。","翠凤引游三岛路，赤龙齐别五云车。","星稀犹倚虹桥立，拟就张骞搭汉槎。"],"title":"梦仙谣"}
