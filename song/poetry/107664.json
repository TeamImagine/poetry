{"author":"王迈","id":107664,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平平仄，平平仄仄仄平平。","仄平平仄平平仄，仄仄平平仄仄平。"],"paragraphs":["殿陛程文被十行，要搜鲠论献朝堂。","点头只欠饶三好，强项须教受一章。","耿耿古心增肮脏，茫茫俗眼笑荒唐。","大官羊肉非吾羡，一箸藜羹劣可尝。"],"title":"和林养正龟符惠诗"}
