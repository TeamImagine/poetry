{"author":"白玉蟾","id":121129,"strains":["仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["夕阳花木丹青活，烟月山林水墨昏。","碧缕倦飞萦宝鼎，红波惊涨溢金樽。","掀髯醉接君谟笔，击缶吟招子美魂。","因逐尚方双舄至，亦随桃李入春园。"],"title":"大都督制侍方岩先生召彭白饮于州治之春野亭因和苏子美韵"}
