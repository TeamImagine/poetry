{"author":"王炎","id":69901,"strains":["平仄平平仄○平，平○仄仄平平平。","平○平仄仄仄仄，仄仄仄平平仄平。","平平仄○仄平仄，仄平平仄平平平。","平平仄仄仄平仄，仄平平仄平○平。","○○○仄平仄○，仄平仄仄○平平。","仄平仄仄平○仄，仄仄○平平仄○。"],"paragraphs":["花气浓于百和香，郊行缓臂聊翺翔。","壶中春色自不老，小白浅红蒙短墙。","平畴翠浪麦秋近，老农之意方扬扬。","吾侪饱饭幸无事，日翻芸简寻遗芳。","闲中更觉春昼长，酒酣耳热如清狂。","自怜藿食徒过计，袖手看人能蹶张。"],"title":"谷雨后一日子大再有诗次其韵"}
