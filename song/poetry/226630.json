{"author":"谢逸","id":226630,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平仄仄，仄仄平平仄仄平。"],"paragraphs":["漠漠薰风锦旆翻，彩衣聊复殿名藩。","行藏有道朱弦直，表里无瑕白玉温。","燕寝妙香凝碧缕，夜谈孤月落金盆。","试将执拂拈槌手，行秉玄圭侍至尊。"],"title":"送朱世英  其二"}
