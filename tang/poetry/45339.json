{"author":"郑愔","id":45339,"strains":["仄仄○平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","仄平○仄仄，平仄仄平平。"],"paragraphs":["鸟籀遗新阁，龙旗访古台。","造书臣颉往，观迹帝羲来。","睿览山川匝，宸心宇宙该。","梵音随驻辇，天步接乘杯。","旧苑经寒露，残池问劫灰。","散花将捧日，俱喜圣慈开。"],"title":"奉和幸三会寺应制"}
