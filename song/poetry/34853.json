{"author":"陆游","id":34853,"strains":["○仄平○○，仄平仄平仄。","仄平仄仄仄，仄仄仄仄仄。","○平仄仄平，仄仄仄平仄。","平平平仄仄，仄仄仄平仄。","平仄平仄仄，仄仄仄仄仄。","○平仄平仄，仄仄○○仄。","○平○平平，仄仄平仄仄。","平○仄平平，仄仄仄平仄。"],"paragraphs":["燎火朙中庭，老槐泣残雨。","白头奉祀事，恐惧剧仰俯。","三终乐在悬，再拜肉升爼。","谁言千载后，恍若到邹鲁。","吾国虽褊小，大社胙茆土。","如何俨章绶，日夜临棰楚。","藏书如丘山，及物无一羽。","吾其可怜哉，去去老农圃。"],"title":"上丁"}
