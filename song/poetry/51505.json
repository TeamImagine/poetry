{"author":"喻良能","id":51505,"strains":["○平仄平平仄平，仄○仄平仄平○。","平仄仄平仄仄仄，○仄○平平仄○。","○平平仄仄平仄，平平○仄平平仄。","平平平仄仄平平，仄仄仄平仄仄仄。","平平平仄平仄平，仄仄平○仄仄平。","仄平○○○平仄，平平仄仄○平平。","仄平平仄平平仄，平平仄○平平仄。","平平仄仄仄仄平，仄仄平平平仄仄。","仄仄仄○仄仄平，平仄○仄平平平。","仄平仄仄平○仄，○仄平平仄仄平。"],"paragraphs":["中书一挥千万言，有如水悬吕梁间。","奔逸绝尘不可及，蹇欲从之良独难。","如君文字可华国，胡为犹在南湖侧。","樊川昌谷纵多才，欲以比君那可得。","君家红杏连白榆，似向君王得鉴湖。","水光溶溶浸山色，楼台上下如冰壶。","磬湖萧瑟逢秋令，男呻女吟贫非病。","阿奴碌碌仅自全，伯氏今亡嗟短命。","恨我不如大小山，徒尔思苦仍辞艰。","既无击钵挥毫敏，空愧诗筒数往还。"],"title":"次韵茂恭见寄"}
