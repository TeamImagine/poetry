{"author":"刘敞","id":174388,"strains":["仄平仄平仄，平仄平仄仄。","仄仄平仄平，平平平仄仄。","平平仄平仄，仄仄仄平仄。","仄仄仄仄平，仄平仄仄仄。","平平平平仄，○仄平仄仄。","仄仄仄平平，平平仄平仄。"],"paragraphs":["歳华一何速，春物俱已老。","绿柳低映墙，皋兰生满道。","郊居止幽旷，野色慰怀抱。","入鸟不乱群，闭门但郤埽。","平生佯狂性，更觉高卧好。","不及古之人，吾谁玩芳草。"],"title":"春晚小园"}
