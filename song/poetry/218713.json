{"author":"李廌","id":218713,"strains":["平平平平平，平平仄平仄。","仄平平平平，仄仄仄平仄。","仄仄仄仄仄，平仄仄○仄。","仄平仄○仄，平仄仄平仄。","平平仄仄仄，仄仄平仄仄。","仄平平仄仄，仄仄平○仄。","仄○仄仄仄，平仄平仄仄。","平平仄仄仄，仄仄仄仄仄。","仄仄仄平平，平平仄平○。"],"paragraphs":["初逾千峰时，千峰各呈秀。","抵兹嵩高前，始觉众山陋。","恃此一柱力，天地敢分剖。","四维既张弛，穹壤托高厚。","卿云羃上国，秀色连楚薮。","众峰无耸峭，配此真培𪣻。","固将倍十百，何止吞八九。","余身一草木，乃欲擅去取。","出类复何言，聊贻涧滨叟。"],"title":"过具茨诸山始达嵩少"}
