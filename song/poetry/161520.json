{"author":"陈普","id":161520,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["一朝积雨豁然收，待我凝眸百尺楼。","远远修眉明碧落，棱棱瘦骨出清秋。","同姿远岸遥生霭，一意寒江亦露洲。","此即化工无信息，天机衮衮不曾留。"],"title":"雨霁山皆秋色"}
