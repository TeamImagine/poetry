{"author":"方回","id":150183,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["将军报国寸心丹，满眼儿孙尽好官。","一品已颁新印绶，九重犹许旧衣冠。","碑存岘首怀羊祜，箭著浮图恨贺兰。","公论百年应自定，且留忠节后人看。"],"title":"挽吕襄阳"}
