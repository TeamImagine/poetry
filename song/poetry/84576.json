{"author":"曹彦约","id":84576,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["况也来从班马傍，泛舟千里尚醲香。","庭虽过鲤元无异，桴偶乘由得问强。","亲见治民如治眼，归谈勤贼定勤王。","翻思父子寒如此，孤负珠玑富墨庄。"],"title":"况子沿檄来归舟过淮右绣衣左国录赠行以诗因及衰朽次韵奉酬三首  其一"}
