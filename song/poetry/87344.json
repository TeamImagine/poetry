{"author":"韩淲","id":87344,"strains":["仄仄平平仄仄平，平平平仄仄平平。","平平平仄平平仄，仄仄平仄仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["一榻云居十七年，茶山香火了闲缘。","随身竿木初无地，到手钤槌亦信天。","唤起两贤谁种竹，来寻北郭我烹泉。","尘尘刹刹众生浊，消得禅宗建法筵。"],"title":"茶山赠远老"}
