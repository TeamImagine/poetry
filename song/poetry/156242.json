{"author":"文天祥","id":156242,"strains":["平平仄仄仄平平，平仄平平仄仄平。","平仄仄仄平仄仄，平平平仄仄平平。","平平仄仄平平仄，仄仄平平仄仄平。","平仄仄平平平仄，仄平平仄仄平平。"],"paragraphs":["三生石上结因缘，袍笏横斜学米颠。","渔父几忘山下路，仙人时访岭头船。","乌猿白鹤无根树，淡月疏星一线天。","为我醉呼添蒙澒，倦来平卧看云烟。"],"title":"周苍崖入吾山作图诗赠之"}
