{"author":"曹彦约","id":84558,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["便从场屋了经纶，看取朝家诏选抡。","天赋忠良须努力，人生温饱岂荣身。","鼎来时事方忧国，到底儒冠不误人。","青紫拾来余事耳，直应尊主庇斯民。"],"title":"鹿鸣小集奉饯赴省诸公"}
