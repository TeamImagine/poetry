{"author":"刘辰翁","id":153511,"strains":["○仄仄平平，平○仄仄平。","仄平平仄仄，仄仄仄平平。","仄仄平○仄，○平仄仄平。","○○平仄仄，仄仄仄平○。","仄仄平平仄，平平仄仄平。","仄平○仄仄，仄仄仄平平。"],"paragraphs":["荷外雨潇潇，舟如泊断桥。","忽惊红粉乱，又见绿珠跳。","万叶明苍水，轻风问步摇。","疏疏霑羽盖，点点溅鲛绡。","玉露明金掌，红妆湿翠翘。","珮痕留不得，立地使魂销。"],"title":"夏景 绿荷雨跳珠"}
