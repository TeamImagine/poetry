{"author":"虞俦","id":62237,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["堂馈流涎玉面狸，也知臭腐出神奇。","分无竹叶浮酥面，尚想梅花映雪肌。","渠幸腊前能漏网，人言春后亦非时。","吾侪口腹真余事，莫倚雄豪浪赋诗。"],"title":"和汉老弟牛尾狸韵"}
