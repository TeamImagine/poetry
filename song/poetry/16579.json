{"author":"冯时行","id":16579,"strains":["平仄平平仄仄平，仄平平仄仄平平。","仄平平仄仄平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["安用区区五斗为，竹篱茅屋唤人归。","闭门高卧不通客，倚树长吟懒系衣。","秋稻水干还筑圃，春蚕桑尽欲鸣机。","山云野树吾家物，身瘦何妨道自肥。"],"title":"思归"}
