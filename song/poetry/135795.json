{"author":"蔡襄","id":135795,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["溪馆初寒似早春，寒花相倚醉于人。","可怜万木雕零尽，独见繁枝烂熳新。","清艳夜霑云表露，幽香时过辙中尘。","名园不肯争颜色，的的夭红野水滨。"],"title":"耕园驿佛桑花"}
