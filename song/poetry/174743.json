{"author":"刘敞","id":174743,"strains":["平平仄平平，平仄仄仄仄。","仄仄平仄平，平平○平仄。","平平仄平仄，仄仄仄○仄。","仄仄平平○，平平仄平仄。","平○仄平仄，仄仄仄平仄。","平仄仄仄平，仄平仄仄仄。","仄仄平仄平，○平仄平仄。","平○仄平仄，仄仄仄平仄。","平平仄○平，仄仄仄平仄。","仄平仄平平，仄仄仄仄仄。","仄平仄仄○，仄仄仄○仄。","平仄○仄仄，平○仄仄仄。","仄平仄平仄，平仄仄平仄。","平平仄平仄，平仄仄平仄。","平仄仄仄平，平平仄平仄。"],"paragraphs":["东风破穷阴，农者亦望歳。","宿雪滋巳消，骄阳更为沴。","玑衡运元化，律吕导和气。","四序宜平分，斯人尚憔悴。","关中大兵后，所向半凋敝。","荆棘独至今，眷言可涕泣。","忆昨辞紫宸，从容画民事。","焦劳见颜色，旷荡洒恩惠。","开仓出其陈，履亩夺浮议。","乃知圣神心，独在舜禹际。","所忧吏不称，未足效兼济。","安得三日雨，滂沱泽厚地。","百昌奋皆作，吾亦免于戾。","吁嗟望云汉，冥漠想萍翳。","交泰及此时，群生岂终否。"],"title":"渴雨示府僚"}
