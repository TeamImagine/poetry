{"author":"韩驹","id":237177,"strains":["仄平仄仄仄平平，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["北风吹日昼多阴，日暮拥阶黄叶深。","倦鹊绕枝翻冻影，飞鸿摩月堕孤音。","推愁不去如相觅，与老无期稍见侵。","顾藉微官少年事，病来那复一分心。"],"title":"和李上舍冬日书事"}
