{"author":"释慧空","id":10066,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平仄仄，仄仄平平仄仄平。","仄仄平平仄平仄，仄平平仄仄平平。"],"paragraphs":["从容中道绝功勋，野鹤昂藏不类群。","双眼炯如潭底月，一身闲似岭头云。","撮来大地如粟粒，放去龟毛重九斤。","三载相依话畴昔，我初无说子无闻。"],"title":"和彦正居士见寄并勉定兄及再和梦石  其二"}
