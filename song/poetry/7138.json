{"author":"王之道","id":7138,"strains":["仄仄平平仄，仄平仄平平。","仄平仄○仄，仄仄平平平。","仄○平平仄，平平仄平平。","平仄仄平平，仄仄平平平。","平平○仄平，平平仄平平。","仄平平仄平，平平○仄平。","平平平仄仄，仄平仄○平。","平○平仄○，仄平仄平平。","平平仄○仄，仄仄仄仄平。","仄平平平平，平平○平平。"],"paragraphs":["宿雁惊江渚，饿彪啸林丘。","不知雪如许，但怪风飕飗。","起看堂前柳，枯梢戛鸣球。","安得万家春，解我饥寒忧。","旋支折脚铛，移灯视床头。","发蒙余半缾，聊温三四瓯。","鸣肠时一沃，曲身渐和柔。","遥应原野间，锦衾覆厘麰。","农夫庤钱镈，指日望有秋。","愿言开同云，东郊从春游。"],"title":"癸酉閠十二月朔旦入夜雪复作静言岁歉斯人艰食展转不能寐强沃一杯径醉因成此诗"}
