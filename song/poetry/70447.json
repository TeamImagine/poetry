{"author":"袁说友","id":70447,"strains":["平平平仄平平○，平平平仄仄仄○。","平平仄仄平平仄，○仄仄仄平仄平。","平平仄○○平平，仄平仄平仄仄平。","平○仄仄仄仄平，仄仄仄仄平○平。","平平仄仄平平平，○仄仄仄平仄平。","平平仄仄平平平，仄○平仄平仄○。","仄○仄仄平平平，平平仄仄平仄平。","仄仄仄平○平仄，仄平平仄平○仄。"],"paragraphs":["江南黟歙千峰长，盘纡融结百鸟颃。","钟灵孕秀山之玉，中有石墨时伏翔。","曹公万斤如赢粮，士龙二螺石髓香。","人间那得掣笔郎，此物我亦成空囊。","松煤仅贮陈玄光，磨楯未办文檄梁。","知公腹稿夸成章，梦中盈袖方椟藏。","仲将一点容升堂，佳哉秀句来一方。","愧我学书临池旁，幸公琼报毋相忘。"],"title":"谢惠补之送梁杲墨"}
