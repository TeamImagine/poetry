{"author":"陈起","id":116427,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["情同义合亦前缘，得此兰交慰晚年。","旋𦶟古香延夜月，试他新茗瀹秋泉。","君停逸驾谈何爽，客寄吟编句极圆。","可惜病翁初止酒，不能共醉桂花前。"],"title":"适安夜访读静佳诗卷"}
