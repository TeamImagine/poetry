{"author":"孔平仲","id":203510,"strains":["平平平仄平平平，仄平仄平平仄○。","○平仄仄仄仄仄，平仄仄仄平平平。","仄平○平仄平平，平平○平○仄平。","平平仄仄仄平仄，仄仄平○仄仄平。"],"paragraphs":["江头杨柳春依依，主人此时伤别离。","留连祖席日欲晚，风弄绿影摇金卮。","手攀长条赠君归，纷纷闲愁如絮飞。","人生聚散似鱼雁，此柳春深有几枝。"],"title":"折杨柳"}
