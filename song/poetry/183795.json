{"author":"刘攽","id":183795,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["山外浮云横翠微，海边初日上朝晖。","我无小鲁悠悠志，那欲乘风去去飞。","上客高吟挥玉麈，佳人半醉舞罗衣。","昏鸦独鹤何劳问，合暝投林各有依。"],"title":"岳云亭  其一"}
