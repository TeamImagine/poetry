{"author":"陆游","id":37454,"strains":["平平仄仄仄仄平，仄○仄仄平仄平。","仄平平仄仄平仄，仄仄平仄平仄平。","○平平仄仄仄仄，仄平平仄仄仄仄。","○○平仄仄仄仄，平平平仄平平平。","仄仄平平仄平仄，仄平仄仄平平平。","仄仄仄仄平平○，仄仄仄仄○平平。"],"paragraphs":["城南杜五少不羁，意轻造物呼作儿。","一门酣法到孙子，熟视严武名挺之。","看渠胸次隘宇宙，惜哉千万不一施。","空回英概入笔墨，生民清庙非唐诗。","向令天开太宗业，马周遇合非公谁。","后世但作诗人看，使我抚几空嗟咨。"],"title":"读杜诗"}
