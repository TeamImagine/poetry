{"author":"刘弇","id":209369,"strains":["平平平○仄平仄，仄仄？平仄平仄。","平平仄仄仄平平，仄仄平平仄平仄。","仄仄平平平仄仄，仄平仄平仄平仄。","仄平仄仄○平平，仄仄○平○仄○。"],"paragraphs":["秋风来从越天末，痛洗玻璃出明月。","云陴隠起玉龙眠，下有舂容万涛雪。","独茧之纶欹一叶，半酣老渔棹歌发。","客心寸许了无多，底事临风吹欲折。"],"title":"秋日仪真即事十首  其一"}
