{"author":"郑愔","id":45347,"strains":["平仄平平仄，平平仄仄平。","仄平平仄仄，平仄仄平平。","平仄○平仄，平平仄仄平。","平平平仄仄，平仄仄平平。","仄仄平平仄，平平仄仄平。","○平平仄仄，平仄仄○平。"],"paragraphs":["诗礼康成学，文章贾谊才。","巳年人得梦，庚日鸟为灾。","书草藏天阁，琴声入夜台。","荒阶罗驳藓，虚座网浮埃。","白马宾徒散，青乌陇隧开。","空怜门下客，怀旧几迟回。"],"title":"哭郎著作"}
