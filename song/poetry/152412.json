{"author":"方一夔","id":152412,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天阙谁推破旱雷，蚁封鼠壤一时开。","云飞远岫无心出，春逐行人有脚来。","桂窟旧游空雨露，棘闱前度没蒿莱。","短衣傥逐前麾去，解向淮头破贼回。"],"title":"次韵稼隠上徐云岫喜复贡举"}
