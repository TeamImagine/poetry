{"author":"苏辙","id":197458,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["从事年来鬓似蓬，破车倦仆众人中。","作诗仅比穷张籍，得马还从老晋公。","夜起趋朝非所事，晓骑行乐定谁同。","惯乘款段游田里，怯听骎骎两耳风。"],"title":"谢张安道惠马"}
