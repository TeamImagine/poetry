{"author":"郑清之","id":100428,"strains":["平平仄平平仄仄，○平仄仄平平仄。","仄仄仄仄仄平平，仄平平平平仄仄。","仄平仄○仄仄平，仄○○仄平仄仄。","○平仄平仄仄仄，仄平平仄仄仄仄。","平平仄仄○平仄，平仄仄平○平仄。","仄仄平平仄仄仄，仄仄平平仄平仄。","仄平仄仄○平平，平仄○平仄平仄。"],"paragraphs":["伊祁作春私帝力，司花女课千机织。","月四十五以为功，化工何尝停半息。","老梅偃蹇傲众芳，一钱轻视程不识。","和羹肯为媚灶计，望林祗笑欲炙色。","莓苔被服当文绣，冰雪定交过金石。","静乐先生大雅韵，始信清名不虚得。","政须草圣传新篇，安得张颠首濡墨。"],"title":"和赵静乐梅韵  其一"}
