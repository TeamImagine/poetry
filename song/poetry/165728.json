{"author":"黎廷瑞","id":165728,"strains":["仄仄平平仄仄平，平平平仄仄平平。","平平仄仄平○仄，仄仄平平仄仄平。","仄○平平平仄○，仄平○仄平平平。","平平○仄○平仄，仄仄平平仄仄仄。"],"paragraphs":["藓石莓墙屋数楹，年年来赛社公灵。","儿童趁节欢如沸，父老伤春涕欲零。","海燕边鸿何日了，夏松殷柏为谁青。","村醪如蜜犹堪醉，莫遣东风两眼醒。"],"title":"里中社"}
