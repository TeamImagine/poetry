{"author":"李宗谔","id":199417,"strains":["平平仄平仄，仄仄仄平平。","仄仄平平仄，平○平仄平。","平平○仄仄，仄仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，仄平平仄平。","仄平○仄仄，仄仄仄○平。","仄仄平平仄，平平仄仄平。","平平○仄仄，平仄仄平平。","平仄平平仄，平○仄仄平。"],"paragraphs":["华林有胡氏，孝义共知名。","宅对千峰秀，家传双桂荣。","书楼藏六籍，讲席聚诸生。","官序新春拜，门闾往岁旌。","儿孙多力学，兄弟亦躬耕。","一院松篁影，满山猿鹤声。","傍溪挑蕨煮，就树采茶烹。","客恋琴樽乐，僧依水石清。","官途空扰扰，尘世自营营。","他日林泉约，何当遂此情。"],"title":"咏华林书院"}
