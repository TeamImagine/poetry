{"author":"赵汝愚","id":71210,"strains":["仄平仄平平，平平平仄平。","平仄平仄平，仄仄平仄平。","平平平仄平，平平仄○平。","平平平仄平，仄仄平平平。","平平仄○仄，仄仄仄平平。","平○仄仄平，仄仄○平○。","平○仄仄平，仄仄平平平。","平平仄平仄，仄仄平平平。","平平仄平仄，平仄平平平。","仄平○平平，仄仄平平平。","○○仄仄仄，仄仄平平平。","仄平仄仄平，仄仄仄仄平。","仄平平仄平，仄仄平仄平。","仄○平仄平，仄仄平仄平。","仄仄平平平，仄平仄平○。","平仄仄平仄，○平仄平平。","仄仄仄仄○，仄仄○平平。"],"paragraphs":["鲁侯作南门，春秋书不时。","嗟予春暮来，复遣秋暮归。","岩岩龙固山，迢迢括苍溪。","孤城煨烬余，栋宇烟尘飞。","悠悠客行路，一夕固藩篱。","城中十万家，奠枕将何期。","宾僚贾马俦，邑下循良师。","经营有余地，所就逾前规。","西风散黄菊，天宇澄清晖。","浩歌留飞仙，击鼓惊冯夷。","分题杂险怪，醉墨翻淋漓。","别来册府英，往往梦见之。","恍然今夕游，似梦疑复非。","夜深灯火阑，露下星斗移。","父老呼童儿，挽裳或褰衣。","来饮史君酒，听歌史君词。","有泪不忍弹，恐遂行人悲。"],"title":"神秀楼落成"}
