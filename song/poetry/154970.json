{"author":"宋蒲寿宬","id":154970,"strains":["仄平仄平仄仄仄，仄平仄平仄平仄。","仄平仄仄仄仄仄，仄仄仄仄平仄仄。","平平仄仄平平仄，仄仄仄仄仄仄○。","仄平仄仄平仄平，○○仄仄○平平。","平平仄仄平平仄，平仄○平仄平仄。","平仄仄仄平平仄，平平仄仄仄仄仄。","平平仄仄平仄平，○仄平仄平仄平。","仄平平仄平仄平，平○仄○平平平。","平仄仄平平○○平平仄，仄平○仄平仄仄。","平平仄仄平平平，仄平仄仄平平平。"],"paragraphs":["读书读心不读迹，以言易言竟何益。","射弓射志不射箭，以力假力何足羡。","因蹄得兔蹄安用，以虎视石虎则中。","设科取艺良已拘，分毫得失如摴蒱。","微官况复多绳墨，千里思驰困羁勒。","生女嫁属他人屋，生男不出出许国。","堂堂八尺无创瘢，如斗金印栀蜡颜。","一条秋水持赠君，腰间愿看生风云。","君不见唐家将相娄师德，也曾应诏红抹额。","挝钟饮酒皆儿嬉，握拳透爪真男儿。"],"title":"送沈保叔国谕试艺右庠"}
