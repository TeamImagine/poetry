{"author":"周南","id":85080,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["旧学虚蒙一字褒，暮年曾得拜江皋。","丹砂雅意成前约，玩印连章避左曹。","事业略曾随手见，死生应叹有身劳。","只今蜕迹西林去，始得先生蚤退高。"],"title":"挽秘撰赵郡运子固"}
