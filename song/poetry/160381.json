{"author":"黄庚","id":160381,"strains":["仄平仄平仄，平平○仄平。","平平平仄仄，仄仄平平○。","仄平仄平仄，仄仄平仄平。","仄平仄平仄，平○仄仄平。","平平○仄仄，仄仄平仄平。","平仄仄平仄，平平○平平。","仄平仄平仄，仄仄平平平。","仄仄仄仄平，○平仄平平。","平仄平平仄，仄仄○仄平。","○平仄仄平，仄○平平平。","仄平平仄仄，仄○平平平。","仄仄仄仄平，仄仄平平平。","仄仄○○仄，仄仄平平平。"],"paragraphs":["鬼工凿山骨，何年驱六丁。","飞霞边石洞，缥缈开珠庭。","永怀谢仙伯，坐断山水城。","我来事幽雅，登临委客情。","松风驱溽暑，自觉毛骨清。","猿鹤亦仙意，人生空营营。","石麟卧荒草，问是谁家茔。","野老对我言，其人昔公卿。","金玉埋黄壤，送日冠盖倾。","兴衰变百年，所重非修名。","乃知钟鼎贵，不如芝薇馨。","所以世外人，返老还孩婴。","倚杖空叹息，洞口云冥冥。"],"title":"游谢仙岩飞霞观岩下李参政墓"}
