{"author":"戴表元","id":161034,"strains":["仄仄○平平○平，仄平平仄平平平。","平平○仄仄○仄，仄仄平仄平平平。","仄平○平仄平仄，○仄平平仄平仄。","平平仄仄平仄仄，仄仄平平平仄仄。","平平仄仄○仄平，平平仄仄平平平。","平平仄仄○仄仄，仄仄仄仄平平平。","平仄平平平仄仄，仄平仄仄平平仄。","平平仄平平仄○，仄平仄仄平○仄。"],"paragraphs":["我昔如君初冠时，见君垂角儿童嬉。","君今长大一如我，但少头上斑斑丝。","诵书如流日千纸，更出清言洗纨绮。","明珠在侧真自失，挟册茫洋吾老矣。","人言四十当著书，春风半负黄公垆。","僮奴哂笑妻子骂，一字不给饥寒躯。","儒学无成农已惰，履穷始悔知无奈。","人生少年还易过，请君努力无如我。"],"title":"少年行赠袁养直"}
