{"author":"李端","id":7455,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["汉家采使不求声，自慰文章道欲行。","毛遂登门虽异赏，韩非入传滥齐名。","云归暂爱青山出，客去还愁白发生。","年少奉亲皆愿达，敢将心事向玄成。"],"title":"卧病闻吉中孚拜官寄元秘书昆季"}
