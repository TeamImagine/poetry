{"author":"李昭玘","id":225528,"strains":["平平平仄平，仄仄平仄平。","平平仄仄仄，平仄平平平。","平平仄仄○，仄仄平仄平。","仄平仄平仄，仄仄平仄平。","平平仄平仄，仄仄仄平平。","平平仄仄仄，仄仄平平平。","仄平平仄平，仄仄○平平。","平平仄平仄，仄仄平平○。","仄仄仄平仄，平平平仄○。","仄平平仄平，仄仄○平平。"],"paragraphs":["昂昂千里驹，逸气吞九区。","东驰越夕兔，西走穷朝乌。","关山一息过，踯躅疑有无。","快哉穆天子，远驾周四隅。","嘶声想云海，弄影有天衢。","昆丘距赤水，度足才须臾。","眷言刍粟恩，岂敢论形躯。","雄心忽摧顿，倦步成踌躇。","日暮路途远，天寒毛鬣疏。","此时垂耳心，可复轻疲驽。"],"title":"昂昂千里驹"}
