{"author":"葛立方","id":17739,"strains":["仄仄平平○，平仄仄仄○。","仄仄平仄？，○仄仄○仄。","○仄仄仄平，仄仄仄平仄。","平平仄平平，平仄仄平仄。","仄平平仄仄，仄仄平平仄。","仄平平仄仄，仄仄仄○仄。","仄仄仄平平，仄仄○仄仄。","平○仄仄仄，平仄平仄仄。","平平仄平仄，仄仄仄平仄。","仄仄仄平仄，仄仄仄仄仄。","仄平平平仄，仄仄仄仄仄。","仄仄平仄平，仄仄○平仄。","平平○仄仄，平仄仄仄仄。","仄○平仄仄，平平仄○仄。"],"paragraphs":["破贼须缗钱，箕敛困郡县。","孰若严矩矱，溟海恣煎炼。","僚采课惰勤，息入计亏羡。","连艘走群商，金帛委神甸。","小人堪底用，吏鞅縻卑贱。","怪来符似火，法制适中变。","省览几牛腰，十日了未遍。","凫行摘纸尾，挥扫同掣电。","盈车笔摧颖，溢匣印销篆。","壮士缚朱墨，食废枕弗奠。","忍饥危肠吼，失睡两眼眩。","我本丘壑姿，素乏封侯面。","胡为浪自苦，刚作五斗恋。","会当还此笏，归云送苍弁。"],"title":"题盐仓壁"}
