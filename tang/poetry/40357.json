{"author":"皎然","id":40357,"strains":["仄平平仄平○平，平平平仄仄平仄。","平平平仄○仄仄，平平平平仄平仄。","仄平平平仄仄平，平平仄仄平平平。","○平仄仄○平仄，○仄平平仄仄○。","仄仄仄平平仄仄，平平仄仄仄仄○。","仄平平仄平仄○，平仄平平仄○仄。"],"paragraphs":["昔年攀桂为留人，今朝攀桂送归客。","秋风桃李摇落尽，为君青青伴松柏。","谢公南楼送客还，高歌桂树凌寒山。","应怜独秀空林上，空赏敷华积雪间。","昨夜一枝生在月，婵娟可望不可折。","若为天上堪赠行，徒使亭亭照离别。"],"title":"裴端公使君清席赋得青桂歌送徐长史"}
