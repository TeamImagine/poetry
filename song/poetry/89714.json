{"author":"赵汝譡","id":89714,"strains":["仄平仄平仄，平仄仄仄平。","平仄仄平平，○平仄平平。","仄平仄仄仄，仄仄○平平。","仄○○仄仄，平仄平平平。","仄仄仄仄仄，平平平平平。","仄平仄仄平，仄仄平平平。","平平仄仄平，平○仄仄平。","仄平平仄仄，仄平仄仄平。","平仄仄平仄，仄○仄平平。","平平仄平仄，仄仄仄平平。","仄平仄平平，平仄平平平。","○仄仄平仄，仄仄平平平。"],"paragraphs":["捍川始成邑，巡甸遂建都。","千载倚修堤，三吴达高涂。","卫军弛马牧，令尹司官湖。","濬中深有蓄，丰外坚无虞。","往者水冒没，伤哉人愁吁。","雨常夏潦盈，旱必秋田枯。","民功念久隳，邦患谂预图。","忽惊华构敞，岂为纵览娱。","溪落露鲂鲤，草长戏鸥凫。","丹霞出云表，翠𪩘亘天隅。","缅怀谢公言，希迹岩栖徒。","且复与闾里，共守桑麻区。"],"title":"南湖书院"}
