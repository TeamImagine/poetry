{"author":"文天祥","id":156166,"strains":["平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["闲云舒卷无声画，醉石敲推一色棋。","试问挂瓢栖碧洞，何如幞被卧彤闱。","梦中芳草还成路，别后黄花又是时。","羞杀今年堂上燕，片心寄与雁南飞。"],"title":"翰林权直罢归和朱约山韵"}
