{"author":"王庭珪","id":237862,"strains":["仄平仄平平，仄仄仄平仄。","仄○平平平，仄仄平仄仄。","平平仄○○，仄仄平平仄。","仄仄○平仄，平平仄平仄。","仄平仄平仄，平平仄仄仄。","平平仄平平，仄仄平仄仄。","○○仄平平，平仄平仄仄。","平平仄○仄，仄○平仄仄。"],"paragraphs":["贼锋绕章南，杀气动秋色。","主将初无谋，突出谁与敌。","君门九重深，羽卫生旗戟。","我欲献奇计，何由吐丹臆。","万言一杯水，平生几两屐。","时虽急搜贤，毁誉皆失实。","顷闻向衡州，奸盗俱惕息。","人材有如此，宰相安可失。"],"title":"次韵张虔州兼呈向宣卿"}
