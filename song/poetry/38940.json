{"author":"陆游","id":38940,"strains":["平平仄○平，仄仄平仄仄。","平平仄仄仄，平仄平仄仄。","仄○仄平平，○仄○平仄。","仄平仄平仄，仄仄仄○○。","仄平平仄仄，平仄仄仄仄。","平平仄仄仄，平仄平仄仄。","平平仄平仄，平仄仄平仄。","平平仄平平，平仄仄仄仄。","仄平仄○平，仄仄仄仄仄。","仄仄平平平，○仄仄平○。"],"paragraphs":["门前客三千，帐下兵十万。","人生可意事，随手风雨散。","不如一编书，相伴过昏旦。","岂惟洗贫病，亦足捍患难。","老夫垂八十，岩电尚烂烂。","孤灯对细字，坚坐常夜半。","吾儿幸能继，书亦未残断。","安知不遭时，清庙荐玉瓒。","不然老空山，亦足化里闬。","我死斯言存，观者有追叹。"],"title":"秋夜读书"}
