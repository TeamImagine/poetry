{"author":"舒岳祥","id":144178,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["积翠林塘十亩阴，雨中不觉变流音。","江山万里登楼眼，宇宙千年隠几心。","有客不来还日暮，掩书无语自春深。","倚阑欲数排檐竹，故故飞花点袖襟。"],"title":"一春四十日天气未佳花事行复已矣太息成吟"}
