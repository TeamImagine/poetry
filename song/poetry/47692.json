{"author":"杨万里","id":47692,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["今代稽山贺季真，前身江左谢宣城。","向来诏策无双手，已逼云霄尺五程。","银杏木瓜分我否，鸳鸯野鸭莫渠惊。","玉皇香案方虚伫，看即征黄侍紫清。"],"title":"送詹进卿大监出宣城"}
