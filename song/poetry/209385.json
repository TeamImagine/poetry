{"author":"刘弇","id":209385,"strains":["平平仄仄平○仄，仄仄平平仄平仄。","平平平仄仄平平，仄仄平平平仄仄。","平仄平平仄平仄，仄仄仄平平仄仄。","仄平平仄○平平，○仄仄平平仄仄。"],"paragraphs":["流溪一泻惊磨垢，夜系蒙冲玉湖口。","青灯明外稍知村，白鸟飞边初辨斗。","风死波闲坐来久，短发欲搔慵着手。","一泓清泪堕吴云，横管叫秋龙子瘦。"],"title":"夜泊玉湖口"}
