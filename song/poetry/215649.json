{"author":"吴可","id":215649,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["蜀魄悲鸣楚国春，试凭清些与招魂。","柔肠欲断云横岭，幽梦初回月挂村。","客舍花光随野水，故园柳色负柴门。","饱闻锦里无穷乐，早晚归来访子孙。"],"title":"次韵刘元举子规"}
