{"author":"陈侗","id":184352,"strains":["仄平平○仄平平，仄仄平平仄仄平。","平仄平平平仄仄，仄平平仄仄平平。","仄平仄仄平○仄，平仄平平仄仄○。","仄仄平平平仄仄，仄平平仄仄平平。","平平仄仄平○仄，平仄○平仄仄平。","仄仄平平仄平仄，仄○仄仄仄平平。"],"paragraphs":["夕郎乡思满江皋，昼锦东归意气豪。","侯国台门牙戟盛，使君楼艓隼旟高。","琐窗暮入曾批敕，仙殿晨趋罢染毫。","曲水春风修禊饮，卧龙山雨望秋涛。","番禺已有金汤惠，秦望应先衮綍褒。","莫恋蓬莱便栖志，伫看拂拭吕虔刀。"],"title":"送程给事知越州"}
