{"author":"罗椅","id":132424,"strains":["平仄平平仄仄平，平平仄仄仄平平。","仄平平仄平平仄，平仄平平仄仄仄。","仄仄平平仄平仄，仄平平仄仄平平。","平平平仄平平仄，仄仄平平仄仄平。"],"paragraphs":["骚客诗翁死有灵，君行亦足慰飘零。","甫云来共长沙醉，原谓何如泽畔醒。","一瓣谁堪续香供，四诗今拟当埋名。","黄花红叶秋天晚，想见潇湘野鹜汀。"],"title":"读曾景建四诗"}
