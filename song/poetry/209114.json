{"author":"毕仲游","id":209114,"strains":["仄仄平平仄仄平，仄平平仄平平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["收拾闲官作伴来，百年怀抱为君开。","高标不数慈恩塔，迥眺如登单父台。","料有神明扶岌嶪，恍疑星斗接崔嵬。","不妨痛饮相牵率，待把生涯付酒杯。"],"title":"过天清寺"}
