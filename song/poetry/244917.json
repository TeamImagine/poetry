{"author":"李纲","id":244917,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["端木飞花片片匀，天风不动玉成尘。","葭灰有意迎新律，梅蘂多情漏早春。","更觉西山饶爽气，不妨东阁会嘉宾。","十年不见浑如梦，休怪儿童笑语频。"],"title":"冬至日雪二首  其二"}
