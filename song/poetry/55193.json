{"author":"朱熹","id":55193,"strains":["平平平仄仄，平平仄平平。","○平平仄仄，仄仄平平平。","平平仄仄仄，平仄仄仄○。","平○仄仄仄，仄平仄平平。","仄仄仄平平，平○平平平。","平平仄○仄，仄仄平平平。","平仄仄仄平，仄仄平○平。","平平仄平仄，仄仄平平平。","平平仄平仄，仄仄平平平。","仄平仄○仄，平仄仄仄仄。"],"paragraphs":["隆冬凋百卉，江梅厉孤芳。","如何蓬艾底，亦有春风香。","纷敷翠羽帔，温靘白玉相。","黄冠表独立，淡然水仙装。","弱植愧兰荪，高操摧冰霜。","湘君谢遗楪，汉水羞捐珰。","嗟彼世俗人，欲火焚衷肠。","徒知慕佳冶，讵识怀贞刚。","凄凉柏舟誓，恻怆终风章。","卓哉有遗烈，千载不可忘。"],"title":"赋水仙花"}
