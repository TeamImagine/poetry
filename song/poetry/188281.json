{"author":"魏野","id":188281,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["早年声誉压群公，耻与浮华鬭竞同。","似我枉教縻好爵，如君方信是冥鸿。","轩车少见权门下，图籍多于秘阁中。","岂独圣朝无贺监，退藏自怯达尧聪。"],"title":"寄赠河中表兄李渎"}
