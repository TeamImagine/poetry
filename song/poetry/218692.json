{"author":"李廌","id":218692,"strains":["平仄仄仄仄，○平仄○仄。","平仄仄○平，仄仄仄平○。","平平仄平仄，仄仄平仄○。","平平仄平仄，平○仄平仄。","平仄仄○平，仄仄平仄○。","○○仄平仄，？仄○仄仄。","平○仄仄仄，平平仄仄仄。"],"paragraphs":["山客水不觌，烝云日如甑。","陵陆混泥沙，黯惨度朝暝。","晨霞送晴色，喜见天面莹。","江光剑归匣，云收四山静。","高阁眺空无，复见前日胜。","回思困涂潦，戃恍如昔病。","登临勿太息，秋风渐焱劲。"],"title":"又九月十四日登秋风阁以余霞散成绮澄江静如练为韵分得余静二字  其二"}
