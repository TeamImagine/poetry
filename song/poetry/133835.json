{"author":"卫宗武","id":133835,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["良朋有约著书催，未到愁云拨不开。","丹穴孤云宜间见，青溪只鹤喜重来。","有谁剖玉明荆璞，愧我无金筑隗台。","郑校子衿佻达久，拟延尼父铸颜回。"],"title":"借丹岩韵贻青溪"}
