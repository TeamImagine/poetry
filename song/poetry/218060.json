{"author":"释行瑛","id":218060,"strains":["平○平，仄仄仄，仄仄平平平仄仄。","平平仄仄仄仄平，○仄平平平仄仄。","仄平仄仄平平仄，平仄平○仄○仄。","仄○○仄平仄平，仄仄平平仄仄仄。","仄平仄，仄○平平仄仄仄。"],"paragraphs":["乌长飞，兔不住，暑往寒来朝复暮。","朱颜未改白发生，三界茫茫何处去。","本源自性无凋变，千圣皆从影中现。","不离当处常湛然，觅则知君不可见。","忽然见，倒骑牛兮入佛殿。"],"title":"偈十六首  其二"}
