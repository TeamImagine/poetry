{"author":"鲍溶","id":19024,"strains":["仄平仄平平，平仄平仄平。","平平仄仄仄，平仄仄仄平。","平平平仄○，○仄仄平平。","○仄仄仄仄，○平平平平。","平○平平仄，平仄平平○。","○仄仄平平，平平平○平。","○仄仄平仄，仄平平仄平。","仄平仄○仄，仄仄平○平。","仄平仄仄平，仄仄仄仄平。","仄平○平仄，仄仄平○平。"],"paragraphs":["北风送微寒，徒侣勤远征。","忧人席不煖，残月马上明。","飘飘岐路间，长见日初生。","重嶂晓色浅，疏猿寒啼清。","人间多岐路，常恐终身行。","回见四方人，车轮无留声。","空谷亦堪隐，下田非懒耕。","古人有遗训，饱食非亲荣。","我生礼义乡，少小见太平。","圣贤犹羁旅，况复非其名。"],"title":"岐路"}
