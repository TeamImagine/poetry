{"author":"沈辽","id":189527,"strains":["平仄平○仄仄平，仄仄平仄仄仄平。","平仄仄仄仄仄仄，平平仄仄仄平平。","仄仄平平仄○仄，平平平仄仄平平。","平仄○平仄仄仄，平仄仄仄平平平。"],"paragraphs":["前日岩间欲结庐，下眺江水百步余。","春水溅溅出乳窦，青山白石半洿涂。","不到津头已三月，谁知江水涨天墟。","遥望横流不敢济，岩口已有人罾鱼。"],"title":"观大水望朝阳岩"}
