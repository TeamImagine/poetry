{"author":"仇远","id":164137,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平仄。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["年过耳顺欲何如，臂膝酸寒齿髪疏。","千里驱驰还倦矣，数椽卜筑合归与。","山衔落日谁能系，海涨平田自可锄。","寄语虎林诸道伴，江湖处处有鲈鱼。"],"title":"怀盛元仁"}
