{"author":"仇远","id":163952,"strains":["平平平仄○平平，仄平仄仄○仄平。","○○平仄仄平仄，仄平仄仄平平平。","仄仄仄平平仄仄，平仄仄平○仄仄。","平平仄仄○仄仄，仄仄平平仄○仄。","平平仄仄○平○，仄仄仄仄平平○。","平平仄平仄平平，仄仄仄仄○平平。"],"paragraphs":["前山排闼如虬奔，后山拥壁如虎蹲。","三间茅屋白云里，一群野鹿青松根。","世上好山谁不喜，纱帽可能长隠几。","诗人见石犹下拜，况是孤高有如此。","终南捷径从渠行，少室素价元非轻。","呼童下山汲清泠，我欲洗耳听猿声。"],"title":"题范譓卿爱山吟境图"}
