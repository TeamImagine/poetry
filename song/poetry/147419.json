{"author":"方回","id":147419,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄仄平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["西风一叶未为稠，积雨寒添客思秋。","试以物情观燕垒，可无心事寄菟裘。","砚何堪办三钱水，竹岂能逾十稔楼。","真是先生有归兴，不应如我雪盈头。"],"title":"次韵张慵庵立秋有怀"}
