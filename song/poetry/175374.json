{"author":"刘敞","id":175374,"strains":["仄仄仄平平仄○，仄平仄仄○平平。","仄○仄仄仄平仄，仄平平平仄平平。","仄平仄平平平仄，平仄平平仄仄平。","仄仄仄平仄平仄，仄平平仄○平平。"],"paragraphs":["上府爱才天下闻，两君素出将军门。","欲正大冶慰民望，豫排寒风作春温。","不烦束缊资游说，聊复游贤报国恩。","自笑野人卧穷巷，负暄方拟献天阍。"],"title":"贺司马君实何济川得宠公炭"}
