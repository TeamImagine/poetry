{"author":"方回","id":149398,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄平平。"],"paragraphs":["吞若虞翻梦里爻，古人不死与神交。","成名永保传青简，临事终当藉白茅。","足可一瓢居陋巷，岂堪二膳养东胶。","龟藏六用泥中乐，未信时人蝘蜓嘲。"],"title":"用前韵酬孟君复二首  其一"}
