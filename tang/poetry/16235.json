{"author":"白居易","id":16235,"strains":["仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄平平平。"],"paragraphs":["世名检束为朝士，心性疏慵是野夫。","高置寒灯如客店，深藏夜火似僧炉。","香浓酒熟能尝否，冷澹诗成肯和无。","若厌雅吟须俗饮，妓筵勉力为君铺。"],"title":"闲夜咏怀因招周协律刘薛二秀才"}
