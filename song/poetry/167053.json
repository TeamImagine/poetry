{"author":"徐瑞","id":167053,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平仄仄，平仄平平仄仄平。","仄仄仄平平仄仄，平平平仄仄平平。"],"paragraphs":["何人笔削晋东西，岂是王家父子痴。","可奈秋风吹破屋，谁怜夜月拣寒枝。","载书共羡知几早，怀土空惭见事迟。","欲理瘦筇寻五柳，摩挲方竹已成规。"],"title":"王子贤疲于役移家彭泽示诗索和"}
