{"author":"项安世","id":53050,"strains":["仄仄仄仄平，平仄仄平仄。","平平平仄平，仄仄仄仄仄。","平仄仄仄仄，仄仄仄○仄。","仄仄平仄平，○平仄平仄。","平平仄平平，仄仄平仄仄。","仄仄平仄平，仄仄平仄仄。"],"paragraphs":["侃侃太史孙，风谊美于玉。","生才天岂虚，此士世所属。","秦槌不敢赠，孔道以相告。","一世须大舆，长途要坚毂。","神天极虔恭，万姓吾骨肉。","念此心迹融，永以天下福。"],"title":"送范少约二首  其二"}
