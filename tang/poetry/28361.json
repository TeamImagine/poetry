{"author":"陆龟蒙","id":28361,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["𢭏成霜粒细鳞鳞，知作愁吟喜见分。","向日乍惊新茧色，临风时辨白萍文。","好将花下承金粉，堪送天边咏碧云。","见倚小窗亲襞染，尽图春色寄夫君。"],"title":"袭美以鱼笺见寄因谢成篇"}
