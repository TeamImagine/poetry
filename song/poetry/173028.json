{"author":"梁白","id":173028,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["烟霞缥缈锁仙乡，万卷诗书一草堂。","孝义声华辉北阙，门闾烜赫照南方。","千寻瀑布侵肌冷，四季闲花扑鼻香。","正是人间无敌处，王公诗版砌虹梁。"],"title":"题徐氏金湖书院"}
