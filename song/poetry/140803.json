{"author":"姚勉","id":140803,"strains":["平平仄仄平仄仄，仄仄平平仄平仄。","○平仄仄仄平平，○仄平平平仄仄。","平平○仄平平平，平平仄仄○平平。","仄平平仄○平仄，仄仄仄仄平平平。","平平仄仄平仄仄，仄仄平平○仄仄。","平平仄仄仄平平，仄仄仄平平仄仄。","平平仄仄仄平○，仄仄平平仄仄平。","仄○仄平○仄仄，平平平仄○○平。"],"paragraphs":["春秋自有胡氏学，尽束诸家上高阁。","当时小试锦江城，横翼秋风天一鹗。","祇今冠带圜桥门，孤罴兀坐空狐群。","近来文气颇卑苶，要使四海宗雄文。","余生志愿游璧水，竟隔蓬莱三万里。","虽然末第偶成名，俗骨自怜凡可鄙。","君今换骨向时中，六馆名流自不同。","宰相状元三舍选，斋前碑字看填红。"],"title":"送胡季{弜攵}入太学"}
