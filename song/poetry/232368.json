{"author":"蒋堂","id":232368,"strains":["平平仄平平，平仄平仄仄。","平平平○仄，平仄仄平仄。","仄○仄平平，○仄平平仄。","仄平○平平，仄仄仄平仄。","仄平平仄平，平仄平平仄。","平平仄平仄，平平仄平仄。","平仄仄仄平，平平仄平仄。","仄仄仄仄○，平平仄平仄。","仄仄仄仄仄，平平仄平仄。","平○平平平，平平○○仄。","平仄平仄仄，平平仄○仄。","仄仄仄○平，平平仄仄仄。","平仄仄平仄，仄仄平仄仄。","○仄仄平平，○仄仄○仄。","平平仄平仄，仄仄○仄仄。","平仄仄仄平，平平仄平仄。","仄平仄平平，平平平仄仄。","平仄仄平仄，平○仄平仄。","仄仄仄平平，仄仄平平仄。","平仄平仄平，平平仄平仄。"],"paragraphs":["东南亘群山，形气成断续。","兹山穷崭绝，孤峙越之腹。","郁苍瞰城闉，胜秀为民福。","所宜禁樵苏，主者在严肃。","不知平昔时，谁氏来班录。","私庖计薪爨，无时伐良木。","官膳利货财，弥年翦修竹。","忽忽事斧斤，丁丁响川谷。","万叶坏密幄，千竿倒寒玉。","轮囷无完枝，檀栾鲜遗族。","戕贼殊未厌，峰峦翠将秃。","鹤侣怨且惊，云容惨以恶。","非唯挫生意，仰乃伤雅俗。","王者有仁恩，行苇亦沾沐。","嗟嗟若人者，忍不思化育。","今予剖信符，于兹憩丹毂。","谓山岂无灵，胡为人所黩。","呼吏对泉石，申禁护林麓。","庶几养翘英，勿使罹残酷。","来者贤使君，斯言愿为复。"],"title":"闵山"}
