{"author":"唐彦谦","id":31374,"strains":["仄仄仄平平，平平仄○仄。","平平仄平仄，平仄○平仄。","仄○仄平仄，平仄仄平仄。","平平仄平仄，平仄仄平仄。","平平仄平仄，○平平仄仄。","平仄仄平仄，仄仄仄平仄。","仄平仄平仄，？平平仄仄。","平平仄仄平，平仄仄平仄。","仄仄仄仄仄，仄仄仄平仄。","平平仄仄平，仄仄平平仄。","仄仄仄平平，平平仄平仄。","平○仄仄仄，平仄仄仄仄。","○平平仄平，平仄平仄仄。"],"paragraphs":["落日下遥峰，荒村倦行履。","停车息茅店，安寝正鼾睡。","忽闻扣门急，云是下乡隶。","公文捧花柙，鹰隼驾声势。","良民惧官府，听之肝胆碎。","阿母出搪塞，老脚走颠踬。","小心事延款，□余粮复匮。","东邻借种鸡，西舍觅芳醑。","再饭不厌饱，一饮直呼醉。","明朝怯见官，苦苦灯前跪。","使我不成眠，为渠滴清泪。","民膏日已瘠，民力日愈弊。","空怀伊尹心，何补尧舜治。"],"title":"宿田家"}
