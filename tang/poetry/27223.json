{"author":"高骈","id":27223,"strains":["仄仄平仄仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["小隐堪忘世上情，可能休梦入重城。","池边写字师前辈，座右题铭律后生。","吟社客归秦渡晚，醉乡渔去渼陂晴。","春来不得山中信，尽日无人傍水行。"],"title":"寄鄠杜李遂良处士"}
