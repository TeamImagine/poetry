{"author":"白居易","id":15470,"strains":["仄平仄平仄，仄仄平仄仄。","平○仄平平，仄平仄仄仄。","平平仄平仄，平仄平平仄。","仄仄仄○平，平○仄平仄。","平○仄平仄，仄仄平平仄。","平仄仄○平，平○仄平仄。","仄平仄平仄，仄仄平平仄。","平平仄仄平，平平○仄仄。"],"paragraphs":["众心爱金玉，众口贪酒肉。","何如此溪翁，饮瓢亦自足。","溪南刈薪草，溪北修墙屋。","岁种一顷田，春驱两黄犊。","于中甚安适，此外无营欲。","溪畔偶相逢，庵中遂同宿。","醉翁向朝市，问我何官禄。","虚言笑杀翁，郎官应列宿。"],"title":"宿溪翁"}
