{"author":"欧阳修","id":79420,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["凌晨小雨压尘轻，闲忆登高望禁城。","树色连云春泱漭，风光着草日晴明。","看榆吐荚惊将落，见鹊移巢忽已成。","谁向儿童报归日，为翁寒食少留饧。"],"title":"出省有日书事"}
