{"author":"方岳","id":127450,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["绿阴芳树鸟啼春，与客相携发兴新。","半落杏花初过雨，微酸梅子已生仁。","每寻诗去必迁坐，稳跨牛归不问津。","筋力尚堪蓑笠在，莫欺老子发如银。"],"title":"春日杂兴  其一四"}
