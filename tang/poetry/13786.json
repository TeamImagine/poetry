{"author":"卢仝","id":13786,"strains":["仄仄平仄仄，仄仄平仄平。","平仄仄仄平，仄○平平平。","平平仄平仄仄仄，仄仄平仄平平平。","仄平平仄仄仄，仄仄仄，○平仄。","平仄仄平仄平平，平○平，平平平仄平平平。","平仄○平平仄仄，平平仄仄平平平。","仄○仄仄仄，平仄平平平。","仄仄仄平仄，仄仄平平平。","平平仄平仄，平仄平仄平。"],"paragraphs":["自识夫子面，便获夫子心。","夫子一启颜，义重千黄金。","平原孟尝骨已土，始有夫子堪知音。","忽然夫子不语，带席帽，骑驴去。","余对醁醽不能斟，君且来，余之瞻望心悠哉。","零雨其蒙愁不散，闲花寂寂斑堦苔。","不如对此景，含笑倾金罍。","莫问四肢畅，暂取眉头开。","弦琴待夫子，夫子来不来。"],"title":"走笔追王内丘"}
