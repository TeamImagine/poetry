{"author":"京镗","id":69111,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄仄仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["鼎湖龙驭去无踪，三遣行人意则同。","凶礼强更为吉礼，夷风终未变华风。","设令耳与笙镛末，只愿身糜鼎镬中。","已办淹留期得请，不辞筑馆汴江东。"],"title":"留金馆作"}
