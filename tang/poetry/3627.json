{"author":"杜甫","id":3627,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["闻道长安似弈棋，百年世事不胜悲。","王侯第宅皆新主，文武衣冠异昔时。","直北关山金鼓振，征西车马羽书迟。","鱼龙寂寞秋江冷，故国平居有所思。"],"title":"秋兴八首 四"}
