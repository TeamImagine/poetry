{"author":"张九成","id":6356,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["与公相别五经年，忧患流离理固然。","怅望故园江渚外，还惊横浦瘴烟边。","喜闻金节专南海，行看锋车上九天。","顾我不才仍老矣，只思归棹五湖船。"],"title":"闻沈元用帅南海喜而有作"}
