{"author":"孙应时","id":82354,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["扁舟祖饯出西陵，千里经行小作程。","樽俎笑谈多雅故，江湖霜日久晴明。","只今斗室寒厅夜，任听回风急雪声。","天报双亲占后福，绝交何畏孔方兄。"],"title":"恭次家大人初抵海陵官舍元韵  其一"}
