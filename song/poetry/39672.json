{"author":"陆游","id":39672,"strains":["仄平平平平，平仄仄仄仄。","仄仄仄平仄，仄仄仄仄仄。","平平仄仄仄，○仄平平仄。","平仄平仄平，平仄○仄仄。","仄平仄仄平，仄仄仄仄仄。","仄仄平仄平，仄平仄仄仄。","仄○平仄仄，平仄○仄仄。","仄平平仄平，仄仄○仄仄。","仄○○仄仄，平仄平平仄。","仄仄平仄平，平○仄平仄。"],"paragraphs":["我登青城山，云雨顾在下。","月色缟岩谷，欲睡不忍舍。","明朝下半岭，颇怪哀湍泻。","山麓云未归，平地泥没踝。","乃知宿处高，所恨到者寡。","有客谈泰山，昔尝宿石室。","夜分林采变，旸谷看浴日。","九州皆片尘，盛夏犹惨栗。","我闻思一往，安得飞仙术。","但愿齐鲁平，东封扈清跸。"],"title":"客有言泰山者因思青城旧游有作"}
