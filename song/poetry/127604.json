{"author":"方岳","id":127604,"strains":["仄仄平平仄仄平，平平仄仄仄平平。","仄平仄平平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄平平。"],"paragraphs":["五月梅晴暑正袢，杨家亦有果堪攀。","雪融火齐骊珠冷，粟起丹砂鹤顶殷。","并与文园消午渴，不禁越女蹙春山。","略如荔子仍同姓，直恐前身是阿环。"],"title":"效茶山咏杨梅"}
