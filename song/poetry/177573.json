{"author":"王禹偁","id":177573,"strains":["仄仄仄平平，平平仄○○。","仄平平仄仄，仄○仄平平。","仄仄平平仄，平平仄仄平。","平平○仄仄，仄仄仄平平。","平仄平平仄，○平仄仄平。","仄平○仄仄，平仄仄○平。","平仄○平仄，平平仄仄平。","○平平○仄，○仄仄○平。","平仄平○仄，平平仄仄仄。","平平平仄仄，仄仄仄○平。"],"paragraphs":["表海镇峥嵘，枢臣辍禁庭。","两蕃申族帐，七县造图经。","密勿君恩异，循良祖德馨。","旌旗驱驿路，鼓角出郊坰。","归梦寻温树，行尘动福星。","上仪三道判，排设十间厅。","风静衙门戟，霜寒郡阁铃。","看山楼号白，封社土分青。","花好诗难惜，梨甘酒易醒。","征还都几日，莫爱妓娉婷。"],"title":"送寇谏议赴青州"}
