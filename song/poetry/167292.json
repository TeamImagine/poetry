{"author":"宋无","id":167292,"strains":["仄仄平平平仄平，平平平仄仄平平。","仄平平仄仄平仄，平仄平平平仄平。","仄仄仄平平仄仄，平平仄仄仄平平。","平平平仄平平仄，仄仄仄平仄仄平。"],"paragraphs":["霸业销沈烟树浓，吴王台殿梵王宫。","屧廊人去土花碧，香径僧归秋叶红。","飓母射岩风动地，蛟精徙穴雾迷空。","明朝江郭重回首，寺在翠微苍霭中。"],"title":"灵岩寺上方"}
