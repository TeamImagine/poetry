{"author":"苏轼","id":195071,"strains":["平平仄平仄，平仄平仄平。","仄仄仄平仄，仄仄仄仄平。","平○仄平平，仄仄平仄平。","平平仄平仄，仄仄平平平。","○平平仄仄，仄仄仄平平。","仄仄仄○平，平仄平平平。","仄平平仄仄，仄仄平○平。","仄平仄平仄，仄仄仄仄平。","仄仄仄○仄，仄仄平仄平。","平平○平平，仄仄○平平。"],"paragraphs":["仙人子真后，还隠吴市门。","不惜十年力，治此五亩园。","初期橘为奴，渐见桐有孙。","清池压丘虎，异石来湖鼋。","敲门无贵贱，遂性各琴樽。","我本放浪人，家寄西南坤。","敝庐虽尚在，小圃谁当樊。","羡君欲归去，柰此未报恩。","爱子幸僚友，久要疑弟昆。","明年过君西，饮我空瓶盆。"],"title":"寄题梅宣义园亭"}
