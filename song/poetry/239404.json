{"author":"孙觌","id":239404,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["惊沙扑面犬羊腥，坐啸胡床却五兵。","未忍焚庐攻腐鼠，要须劈水脍长鲸。","收身且护千金璧，琢句尤夸五字城。","筑室挂冠真漫耳，麒麟图画有高营。"],"title":"丰绩堂"}
