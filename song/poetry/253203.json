{"author":"李弥逊","id":253203,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄仄仄仄平平仄，仄仄平平仄仄平。"],"paragraphs":["载酒何人过子云，传呼鸡犬亦惊奔。","门无车马苔侵径，坐近池台竹覆尊。","好月邀人留晚照，疾雷催雨过前村。","独醒楚子真多事，共醉愚溪百尺浑。"],"title":"德甫知丞过筠庄谿亭为待月之会戏呈席上诸友"}
