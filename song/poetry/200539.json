{"author":"孔武仲","id":200539,"strains":["平仄仄平平，平平○仄○。","平平平仄仄，仄仄仄○平。","平仄○平仄，平平仄○平。","仄平仄仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["舟在此溪滨，披图看愈亲。","须知堂上客，便是画中人。","潇洒苍葭映，舂容碧浪春。","秀山旁发派，秋浦净为邻。","飞鹭来窥影，游鱼可数鳞。","饮阑须卷去，聊以辟京尘。"],"title":"王文玉出清溪图以示坐客"}
