{"author":"许彦国","id":212405,"strains":["平平仄仄平○仄，仄仄○平仄平仄。","平平平仄○仄平，仄仄仄平平仄仄。","平平仄仄平仄○，平平仄仄平平平。","平平仄仄仄平仄，平平仄仄平平平。","○平仄仄平平仄，仄仄平平仄○仄。","平平仄仄仄平平，平仄仄平平仄仄。","平平仄仄仄平平，仄仄○平仄仄平。","平仄平平平仄仄，仄○平○仄平平。","平平仄仄平平仄，仄仄○平仄平仄。","○平○仄仄平○，仄仄平平平平仄。"],"paragraphs":["鸿门玉斗纷如雪，十万降兵夜流血。","咸阳宫殿三月红，霸业已随烟烬灭。","刚强必死仁义王，阴陵失道非天亡。","英雄本学万人敌，何须屑屑悲红妆。","三军败尽旌旗倒，玉帐佳人坐中老。","香魂夜逐剑光飞，清血化为原上草。","芳心寂寞寄寒枝，旧曲闻来似敛眉。","哀怨徘徊愁不语，恰如初听楚歌时。","滔滔逝水流今古，楚汉兴亡两丘土。","当年遗事总成空，慷慨尊前为谁舞。"],"title":"虞美人草行"}
