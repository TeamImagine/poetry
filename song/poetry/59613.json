{"author":"陈造","id":59613,"strains":["仄仄平平仄仄平，平平平仄平平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["步屧巉岩屏骑旌，松风茵露为谁轻。","已无桃李擅春事，忽有鸟乌啼晚晴。","羽客不妨同水厄，宿酲端解败诗情。","开缄又拜同寮赐，锦段中含掉尾鲸。"],"title":"再次韵答许节推二首  其二"}
