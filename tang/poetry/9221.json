{"author":"权德舆","id":9221,"strains":["仄仄平仄仄，仄仄平平仄。","平仄仄平平，仄○○仄仄。","平平仄平仄，平仄仄平仄。","仄仄仄仄○，○平平仄仄。","平平平仄仄，仄仄仄平仄。","仄仄仄平平，平平仄平○。","平平仄平○，平○平○仄。","平仄仄平平，仄○仄平仄。","平平平仄仄，平仄○平仄。","平仄平平平，平平仄平仄。"],"paragraphs":["达士无外累，隐几依南郭。","茅栋上江开，布帆当砌落。","支颐散华发，欹枕曝灵药。","入鸟不乱行，观鱼还自乐。","何时金马诏，早岁建安作。","往事尽筌蹄，虚怀寄杯杓。","邦君驻千骑，清论时间酌。","凭槛出烟埃，振衣向寥廓。","心源齐彼是，人境胜岩壑。","何必栖冥冥，然为避矰缴。"],"title":"奉和李大夫题郑评事江楼"}
