{"author":"郭印","id":249732,"strains":["○平仄仄平，仄仄仄平仄。","平平仄平平，仄平平仄仄。","平平仄○平，平仄平仄仄。","仄平平仄平，仄仄平平仄。","仄仄仄○仄，仄仄仄平仄。","仄仄仄平平，仄仄平平仄。"],"paragraphs":["疏池养白莲，故作夏时景。","田田绿初齐，便成清净境。","虽无藕如船，风味同玉井。","水仙何处来，露浥晨妆靓。","苦乏社中友，永日对孤影。","爽气入人怀，酩酊为之醒。"],"title":"池莲"}
