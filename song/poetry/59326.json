{"author":"陈造","id":59326,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["君自才高与世疏，我顽能使此溪愚。","医师久已肱三折，赋客枵然屋四隅。","莫道十年同好恶，相过一笑间忧虞。","胸中圭角今余几，诗胆由来已破觚。"],"title":"次韵元卿二首  其一"}
