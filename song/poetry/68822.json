{"author":"文彦博","id":68822,"strains":["仄平仄仄平平仄，仄仄平平仄平平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["近知雅会名真率，率意从心各任真。","颜子箪瓢犹自乐，庾郎鲑韭不为贫。","加笾只恐劳烦主，缉御徒能困倦宾。","务简去华方尽适，古来彭泽是其人。"],"title":"近闻有真率会呈提举端明"}
