{"author":"仇远","id":164195,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["归去来兮意趣长，幽居远隔水云乡。","花粘石几吟诗笔，风度溪房煮药香。","把酒有时思太白，下车何日见元方。","云萍暂聚还分散，可是先生铁石肠。"],"title":"和子野郊居见寄  其三"}
