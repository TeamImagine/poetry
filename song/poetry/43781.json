{"author":"范成大","id":43781,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["抗尘怀抱若为宽，绕屋蛙声亦在官。","岩桂无香秋遂晚，江鲈有约岁将寒。","文书散乱嘲痴绝，灯火凄清语夜阑。","病倦百骸非复我，但思禅板与蒲团。"],"title":"西楼夜坐"}
