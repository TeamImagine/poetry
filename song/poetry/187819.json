{"author":"王令","id":187819,"strains":["仄仄平仄仄，平仄平仄平。","仄仄平○平，仄仄仄仄平。","平仄仄平仄，仄仄仄○○。","○平仄平仄，○仄仄仄平。","仄仄○平平，平仄仄仄平。","仄仄仄仄平，仄平○仄平。","平仄○○仄，平○仄平平。","○仄平仄仄，仄仄○平平。"],"paragraphs":["稍稍江上雨，声入窗壁寒。","悄悄舟中人，曲肘自枕眠。","安卧不成寐，起坐浩长叹。","离家日逾百，行路忽巳千。","昔与燕俱来，今见北雁还。","道里苦不通，寄书如弃捐。","风水相喷薄，归期渺无端。","空令秋夜梦，反复如循环。"],"title":"蕲口道中三首  其二"}
