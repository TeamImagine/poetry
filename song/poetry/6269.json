{"author":"张九成","id":6269,"strains":["仄仄仄仄平，仄仄平仄仄。","平平仄仄仄，仄仄○平仄。","仄平仄仄平，仄仄仄平仄。","仄仄仄仄平，仄仄平平仄。","仄○仄仄○，仄○平仄仄。","平平仄仄仄，○平平平○。","仄仄平仄平，仄平○平仄。","平仄○仄仄，仄仄仄仄仄。","平平仄平仄，仄平平仄仄。","平仄仄仄仄，平仄平仄仄。","仄仄仄平平，仄仄仄○仄。","平平仄平平，平仄仄仄仄。"],"paragraphs":["大道若坦涂，践履何早晚。","榛荆蔽不扫，日夜劳勤垦。","圣门一以披，即日到堂阃。","但办不已心，此道谁云远。","譬如积水陂，万顷才一建。","胡为不勇决，长年成连蹇。","百事皆已余，一心正吾本。","人欲如火聚，急避勿缱绻。","超然领斯会，故乡今已返。","嗟我困不学，终日徒衮衮。","羡子有渊源，浚治令深稳。","斯文付诸公，容我老息偃。"],"title":"次陈一鹗韵"}
