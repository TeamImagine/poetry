{"author":"徐瑞","id":166912,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["薄俗难谐祇自知，百年几见费心思。","平生鲍叔深怜我，后代扬云不并时。","春雨情怀惟有酒，男儿岁月但供诗。","汀洲草长东风软，一笑旗亭又语离。"],"title":"用仲退韵别周南翁"}
