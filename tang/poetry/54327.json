{"author":"王昌龄","id":54327,"strains":["平○平仄仄，仄平仄仄平。","仄平平平平，平仄仄平平。","仄仄仄平仄，○平平仄仄。","平平平平平，平仄仄仄平。","仄仄平仄仄，○平平○平。","○平仄仄仄，平仄平平平。"],"paragraphs":["岩间寒事早，众山木已黄。","北风何萧萧，兹夕露为霜。","感激未能寐，中宵时慨慷。","黄虫初悲鸣，玄鸟去我梁。","独卧时易晚，离群情更伤。","思君若不及，鸿雁今南翔。"],"title":"秋山寄陈谠言"}
