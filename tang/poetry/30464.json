{"author":"罗邺","id":30464,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["废苑墙南残雨中，似袍颜色在蒙茸。","微香暗惹游人步，远绿才分鬬雉踪。","三楚渡头长恨见，五侯门外却难逢。","年年纵有春风便，马迹车轮一万重。"],"title":"芳草"}
