{"author":"李彭","id":232176,"strains":["平平仄仄仄平仄，仄平平仄平平仄。","平平仄仄仄平平，仄仄仄平平仄仄。","仄平平平仄仄平，仄平仄○平仄平。","仄平仄仄平仄仄，仄仄仄○平平平。"],"paragraphs":["鹍弦鐡拨世多有，玉筝银甲嗟凡陋。","平生绿绮醒心泉，净洗耳根端不朽。","炼师霜髭已满颐，履霜坐弹霜叶飞。","腐儒冻馁非所惜，物物愿荷皇天慈。"],"title":"听程道士琴"}
