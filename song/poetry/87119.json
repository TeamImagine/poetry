{"author":"韩淲","id":87119,"strains":["仄仄平平仄仄平，仄平平仄平平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["得雨逢秋一醉同，老身随处为从容。","笑花斋外言谈久，桂树门边步武通。","漫挟两儿常兀兀，既来三友莫匆匆。","夜凉共踏朦胧月，赢取归桥满袖风。"],"title":"同郑一过方斋又往山堂初夜微风雨作步至城外"}
