{"author":"胡宿","id":36112,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["十日春风隔翠岑，秪应繁朵自成阴。","樽前可要人颓玉，树底遥知地侧金。","花界三千春渺渺，铜槃十二夜沈沈。","雕槃分𥮾何由得，空作西州拥鼻吟。"],"title":"忆荐福寺牡丹"}
