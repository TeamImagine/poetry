{"author":"王十朋","id":23893,"strains":["仄平平仄仄平平，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["一同年友七乡人，劝酒那容耳不闻。","尚齿自惊多白发，论文堪笑有红裙。","诗篇共约题孤屿，游宦犹疑在五云。","此会此时宁易得，明朝风月两州分。"],"title":"至福唐会乡人丁镇叔张器先甄云卿项用中赵知录薛主簿同年孙彦忠草酌试院"}
