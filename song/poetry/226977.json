{"author":"赵鼎臣","id":226977,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆昔先公一束书，起家儋石向来无。","子孙但欲传仓库，婚嫁何曾议郑卢。","孝弟一门贫自乐，科名三世喜相呼。","更须力献平津策，夺取龙头慰老夫。"],"title":"奇将赴廷试用韵"}
