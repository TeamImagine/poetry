{"author":"释慧空","id":10067,"strains":["平平仄仄仄仄仄，仄仄仄仄平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["贫家只有四立壁，分岁那进豪右群。","方办五言酬绝唱，又传秀句入深云。","应机杀活生谭笑，信手方圆斫斧斤。","无以险崖多困我，须防官府有新闻。"],"title":"和彦正居士见寄并勉定兄及再和梦石  其三"}
