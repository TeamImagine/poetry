{"author":"戴叔伦","id":6415,"strains":["仄平○仄○，仄仄平仄○。","平平仄仄仄仄仄，仄平仄仄平平平。","平仄平平仄平仄，○平仄仄平平平。","○平平仄平○平，平平平○平平平。","仄仄仄平平仄仄，仄平平平○○平。","仄仄平平仄仄仄，平平仄仄平平平。","平平仄平○仄平，平平仄仄平○○。","仄○仄○○平仄，仄仄平平平仄平。"],"paragraphs":["出门行路难，富贵安可期。","淮阴不免恶少辱，阮生亦作穷途悲。","颠倒英雄古来有，封侯却属屠沽儿。","长安车马随轻肥，青云宾从纷交驰。","白眼向人多意气，宰牛烹羊如折葵。","䜩乐宁知白日短，时时醉拥双蛾眉。","扬雄闭门空读书，门前碧草春离离。","不如拂衣且归去，世上浮名徒尔为。"],"title":"行路难"}
