{"author":"谢逸","id":226556,"strains":["仄仄仄平仄，仄仄平○平。","仄平仄平仄，平平平仄平。","平平平平仄，仄平仄平平。","平仄仄平平，仄仄平平平。","平仄仄平仄，仄仄平平○。","平仄仄平○，仄平平仄平。","仄平○仄仄，仄平仄仄平。","仄仄平平仄，仄平平仄平。","仄仄平○平，平仄平仄平。","仄平○仄仄，仄○平仄平。","平平仄仄仄，平平平仄平。"],"paragraphs":["耿耿抱孤韵，寂寂扃柴扉。","束书卧环堵，交游车马稀。","风流佳公子，妙龄秉天机。","邀予步层台，目送孤鸿飞。","山影漾清渚，翠色侵人衣。","渔浦晚烟暝，霁雰蒙夕晖。","静言思叔子，怅然澹忘归。","坐有庖丁手，奏刀心术微。","万象含毫端，缣素聊一挥。","古来胜达士，欻如朝露晞。","吾人各勉力，毋为邹湛讥。"],"title":"拟岘台  其一"}
