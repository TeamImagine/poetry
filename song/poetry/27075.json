{"author":"许必胜","id":27075,"strains":["仄仄平平平，平仄平○仄。","平平仄平仄，仄仄○平仄。","平○仄仄平，仄仄平仄仄。","○平仄平平，仄平仄平仄。","平平平仄平，仄仄平平仄。","仄仄仄平平，平平○平仄。","平仄平仄平，仄仄○平仄。","仄平平仄仄，仄仄仄平仄。","○○仄○平，平平仄平仄。"],"paragraphs":["雨脚天东来，惊鸟烟中起。","须臾四山合，万象空蒙里。","孤行念远村，见树联自喜。","浪游岂无因，遇山则知止。","棱棱云外峰，与我心终始。","日暮宿田家，田歌正清美。","何以途路心，历乱如流水。","始疑车马上，未必见君子。","行当弄轻舟，随风问兰芷。"],"title":"舟行"}
