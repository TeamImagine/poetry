{"author":"温庭筠","id":26230,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["皎镜方塘菡萏秋，此来重见采莲舟。","谁能不逐当年乐，还恐添成异日愁。","红艳影多风袅袅，碧空云断水悠悠。","檐前依旧青山色，尽日无人独上楼。"],"title":"题崔公池旧游"}
