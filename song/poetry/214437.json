{"author":"晁补之","id":214437,"strains":["平仄仄平平○仄○仄平，仄○○仄仄仄平。","仄仄仄仄平仄仄仄平平，仄平平平仄仄平。","平平○平仄仄仄平仄，○○平仄仄平仄。","平平仄仄平仄仄，平仄仄平○仄仄。","○仄平平仄平仄，仄仄平平仄平仄。","平平平平○仄仄，仄仄平平平仄仄。","平平仄仄○仄仄，仄仄平○平仄仄。","仄平仄仄仄仄仄，仄仄平平仄平仄。","仄仄仄仄平仄平，平平平仄平仄平。","平平平仄仄仄○，○平仄平平○平。","仄仄平平平仄平，仄平○平平仄平。","仄仄平平仄仄○，仄○仄仄仄仄平，仄平仄平平仄仄。"],"paragraphs":["君不学冯驩弹铗从薛公，贷钱烧券悦市佣。","又不学鲁连约矢射聊城，笑夸田单取美名。","何为空郊独坐一茅屋，深如鱼潜远蛇伏。","荒檐野蔓幽莫瞩，窥户下投如坠谷。","其外桑麻杂蔬菽，白水寒山秀川陆。","秋风萧萧吹苜蓿，晚日牛羊依雁鹜。","朱书细字传老子，蠹穴蜗穿无卷轴。","我来不暇问出处，但爱君居伯夷筑。","九月九日秋气凉，芙蓉黄菊天未霜。","登高能赋岂我长，从君此庵时相羊。","不用糟丘讥腐肠，酒酣犹能歌楚狂。","我敬先生不敢量，二三子者亦自强，洁身乱伦非所望。"],"title":"邓御夫秀才为窟室戏题"}
