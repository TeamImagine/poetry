{"author":"苏轼","id":195418,"strains":["仄平仄仄平，仄仄平仄平。","仄仄仄○仄，平平仄平平。","平平仄仄平，仄仄仄平平。","仄仄仄平仄，仄仄○仄平。","仄平平平仄，平仄仄仄○。","平平仄仄仄，仄仄平○平。","平仄○平仄，平仄仄仄平。","仄仄平仄仄，仄仄○仄平。"],"paragraphs":["老人八十余，不识城市娱。","造物偶遗漏，同侪尽丘墟。","平生不渡江，水北有幽居。","手插荔支子，合抱三百株。","莫言陈家紫，甘冷恐不如。","君来坐树下，饱食携其余。","归舍遗儿子，怀抱不可虚。","有酒持饮我，不问钱有无。"],"title":"和陶归园田居六首  其四"}
