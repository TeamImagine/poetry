{"author":"王迈","id":107466,"strains":["仄仄平平平，平仄平平仄。","仄仄仄仄平○平，仄仄仄平仄仄仄。","平平平仄仄，平仄仄平平。","○平仄仄仄仄仄，仄○仄○平仄平。","平仄平平平仄仄，○仄仄仄仄仄仄。","仄平仄平仄仄仄，仄平平平平仄仄。","平平平，仄平平，平平仄仄仄平平。","仄平仄仄平仄仄，仄仄平平仄仄平。","仄平平，平仄仄，仄平平○平○仄。","平平仄仄仄平平，仄仄平平仄平仄。","仄平平仄仄平平，平仄○平平平平。","仄○仄仄仄平仄，仄仄○平仄仄平。"],"paragraphs":["杞梓非凡材，骐𫘧非凡马。","朴樕不入公输门，赏骏岂无伯乐者。","龙泉真宝剑，焦尾亦名琴。","张华有眼识紫气，子期解听流水音。","凡物时为之否泰，横宝在道众所爱。","十年读书得一友，送之西征吾意快。","梅花馨，雪花明，仙霞直上逼云津。","别君不作儿女语，万卷诗书早致身。","柳绵飞，榆荚舞，软红尘中花如雨。","逢君一笑上青楼，破费黄金买金缕。","那时君已在瀛洲，而我正为京华游。","便教后举入黄甲，早是输君此一筹。"],"title":"黄君任景伊西上"}
