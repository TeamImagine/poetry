{"author":"周文璞","id":94970,"strains":["仄平平平，平平平仄。","仄平仄平，平○平○。","仄仄平平，仄仄平○。","平平平平，仄平平平。","平仄仄仄，平○仄平。","平仄仄仄，平平仄平。","仄平平平，平平平平。","仄○仄平，仄仄仄平。","平仄仄平，平平仄平。","平平平平，平平仄平。"],"paragraphs":["有亭央央，高丘之傍。","父兮母兮，坚深埋藏。","厦屋凄凉，宰木成行。","春秋蒸尝，酒浆牛羊。","身体俯伛，虽劳弗彰。","心志瞀乱，虽烦弗扬。","欲求幽阴，茫茫洋洋。","两间四方，实系我肠。","何以照之，明神后皇。","凡今之人，谁同慨伤。"],"title":"敬思堂四言"}
