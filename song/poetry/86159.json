{"author":"韩淲","id":86159,"strains":["仄仄仄仄仄，仄平平仄平。","平平仄仄仄，平仄仄仄平。","仄平仄平仄，○仄仄仄平。","仄仄仄平平，平仄仄仄平。","平平○仄平，平仄平平平。","仄平仄仄仄，平○平仄平。","平仄仄平仄，仄平仄仄○。"],"paragraphs":["结绶二十载，屡为尘事婴。","蹉跎入两鬓，霜雪亦渐盈。","旷然仕京国，颇以岁序惊。","寂寞起凉飔，时菊忽已荣。","依丛思浊醪，余馥襟神清。","乐幽惬理性，贫蹇安物情。","休沐得殊赏，感兹宠辱轻。"],"title":"对菊读韦苏州诗"}
