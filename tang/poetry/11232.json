{"author":"刘禹锡","id":11232,"strains":["仄平仄仄仄平平，仄仄平平仄仄平。","仄仄平平平平仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["雨余独坐卷帘帷，便得诗人喜霁诗。","摇落从来长年感，惨舒偏是病身知。","扫开云雾呈光景，流尽潢污见路岐。","何况菊香新酒熟，神州司马好狂时。"],"title":"酬皇甫十少尹暮秋久雨喜晴有怀见示"}
