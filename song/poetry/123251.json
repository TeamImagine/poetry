{"author":"吴潜","id":123251,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["腊中三白瑞非虚，不虑无冰鲁史书。","薹长新蔬蒙赐后，根舒宿麦受恩初。","凭陵败絮寒能重，扑蔌斜窗晓渐疏。","林杪穷猿应禁口，猢孙乞食向公狙。"],"title":"九十用喜雪韵四首  其二"}
