{"author":"黄庚","id":160377,"strains":["仄仄仄平仄，仄仄○○平。","平平仄平仄，仄仄平平平。","仄平仄○平，平仄平平平。","平平仄○仄，平仄平仄平。","平平平仄仄，仄平仄○平。","仄平仄仄平，仄仄平平平。"],"paragraphs":["二八入宫掖，一笑轻三千。","云阶渺何许，步步生金莲。","绣鞋不胜春，风若凌波仙。","荣华一回首，荆棘生我前。","君恩花上露，妾心井中泉。","井泉誓不波，下照青青天。"],"title":"潘淑妃"}
