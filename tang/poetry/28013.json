{"author":"皮日休","id":28013,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["池上低摧病不行，谁教仙魄反层城。","阴苔尚有前朝迹，皎月新无昨夜声。","菰米正残三日料，筠笼休碍九霄程。","不知此恨何时尽，遇着云泉即怆情。"],"title":"华亭鹤闻之旧矣及来吴中以钱半千得一只养之殆经岁不幸为饮啄所误经夕而卒悼之不已遂继以诗南阳润卿博士浙东德师侍御毘陵魏不琢处士东吴陆鲁望秀才及厚于予者悉寄之请垂见和"}
