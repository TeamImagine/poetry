{"author":"张颉","id":178690,"strains":["仄仄平平仄仄平，平平仄仄仄平平。","平平仄仄仄仄仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["旧令龙溪有去思，移家喜与土风宜。","人传张籍妙乐府，我识王维真画师。","火米夏收畬稻早，海椒春放瘴花迟。","客查不到天无雁，赖有輶轩可寄诗。"],"title":"寄答张五丈夔明府"}
