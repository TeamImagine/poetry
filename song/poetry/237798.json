{"author":"刘一止","id":237798,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["回翔三纪到丹泉，始觉深归雨露边。","黄霸声名初不减，吾丘智略孰居先。","勤劳再见云横岭，志业空惊雪满颠。","愁绝故山三径晚，不堪持酒酹风烟。"],"title":"周元举侍郎挽诗一首"}
