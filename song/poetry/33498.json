{"author":"陆游","id":33498,"strains":["平平仄平平仄平，平平平仄仄平平。","○仄仄仄平平仄，仄平仄仄○仄○。","○平仄仄平平平，○平○仄仄仄平。","平平仄仄平仄平，仄仄仄仄○平平。","平○平平仄○平，平仄平平仄平平。","平平仄仄平平平，平平平平仄？平。"],"paragraphs":["江头女儿双髻丫，常随阿母供桑麻。","当户夜织声咿哑，地炉豆{艹点}煎土茶。","长成嫁与东西家，柴门相对不上车。","青裙竹笥何所嗟，插髻灿灿牵牛花。","城中妖姝脸如霞，争嫁官人慕高华。","青骊一出天之涯，年年伤春抱琵琶。"],"title":"浣花女"}
