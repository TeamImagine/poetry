{"author":"高翥","id":97394,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["醉眼横斜看菊枝，又成客里过佳期。","去年行路犹持酒，今日登高懒赋诗。","老泪怕从衣袖见，闲情但有帽檐知。","阿髯故国才归得，岁岁须来举一卮。"],"title":"蕺山登高"}
