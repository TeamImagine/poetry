{"author":"释德洪","id":227817,"strains":["仄○平仄仄平仄，○仄仄平平仄仄。","平平平仄仄平平，仄○○仄平平○。","仄平仄仄平仄仄，仄仄平平○仄仄。","平仄平平平仄仄，仄平平仄平平仄。","平平仄仄仄仄仄，平仄仄平仄平仄。","仄○平仄仄平○，仄仄仄平平仄仄。","仄仄平○仄仄○，仄仄平平平仄仄。","仄平平平平仄仄，○平仄仄平平仄。","仄平平平平仄仄，仄仄平平平仄仄。","仄○仄仄仄平平，平平仄仄平平仄。"],"paragraphs":["政和官焙雨前贡，苍璧密云盘小凤。","京华谁致建溪春，睿思分赐君恩重。","绿杨院落春昼永，碧砌飞花深一寸。","门下宾朋还毕集，碾声惊破南窗梦。","高情爱客手自试，春雾脚萦雪花涌。","聚观诗胆已开张，欲啜睡魔先震恐。","我有僧中富贵缘，此会风流真法供。","定花磁盂何足道，分尝但欠纤纤捧。","七杯清风生两腋，月胁澄魂谁与共。","戏将妙语敌甘寒，诗成一吊卢仝冢。"],"title":"郭祐之太尉试新龙圑索诗"}
