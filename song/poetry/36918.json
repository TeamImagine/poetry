{"author":"陆游","id":36918,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["身见高皇再造初，名场流辈略无余。","旧书科斗才存字，薄业蜗牛仅有庐。","迂士岂堪新贵使，少年自与老人疏。","荒园寂寂堆霜叶，抱瓮何妨日灌蔬。"],"title":"老怀"}
