{"author":"徐瑞","id":166940,"strains":["仄平仄仄仄仄仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["早年厌俗不免俗，老去求闲未遂闲。","学道已输先得髓，读书空愧仅窥班。","逍遥我欲游尘外，屈曲渠能自世间。","目断汉庐烟树老，悠悠白鸟独飞还。"],"title":"用仲退韵寄芳洲"}
