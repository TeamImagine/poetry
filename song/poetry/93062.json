{"author":"刘宰","id":93062,"strains":["平平○仄平，平仄仄仄仄。","平○平仄平，平仄平平○。","仄仄平平○，仄仄平仄仄。","仄仄仄○仄，平平平仄仄。","仄平平仄平，○仄仄仄仄。","仄仄仄仄仄，仄仄平○仄。","仄仄平○平，仄仄仄平○。","平平仄平仄，平仄平仄仄。","仄平平仄仄，平仄○平仄。","仄仄仄平平，平平仄平平。","仄平仄仄仄，平平仄仄仄。","平平仄平仄，平仄仄平仄。","平平仄平平，仄平平仄仄。","仄仄仄仄仄，平○仄○仄。","平○○仄平，仄仄仄仄仄。"],"paragraphs":["微生叹数奇，衰疾久见面。","遥闻乡大夫，今日潘怀县。","列宿罗胸中，可但书万卷。","抚字究衷曲，诛求无俗见。","已多锺子知，且上北海荐。","顾以疾自歉，往见身如绊。","缅想沧浪台，吏退足清燕。","诗坛建旗鼓，来往纷俊彦。","未修维梓敬，徒起临渊羡。","邂逅得披承，英风起衰懦。","腼颜谢不敏，多言几诞谩。","归来饬泓颖，秋暑尚严惮。","居然得新诗，大篇惊趣办。","瑟缩缀苦语，缄题寄回便。","何当重扣门，一奏白石粲。"],"title":"和丹阳徐文度令君"}
