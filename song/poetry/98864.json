{"author":"华岳","id":98864,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄仄平平仄平。","仄仄平平仄仄仄，仄平平仄仄平平。"],"paragraphs":["去年清富屡求诗，今日凭阑约翠微。","山带野花堪入画，水环汀草欲成围。","一园黄菊有余食，两顷白云无限衣。","说与尘寰守钱虏，不劳魂梦到禅扉。"],"title":"清富楼  其二"}
