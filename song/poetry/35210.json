{"author":"梅尧臣","id":35210,"strains":["仄平平仄仄，平○平仄仄。","平平仄仄仄，平仄平平○。","仄仄平平平，仄平平仄仄。","仄仄平仄平，平○仄仄仄。","平○平仄仄，仄仄平平仄。","平仄仄平平，平平仄平仄。","○仄平仄○，平平仄平仄。","○仄仄平仄，仄平平仄○。","平仄仄平平，平平仄○仄。","仄平平仄平，平仄平平仄。"],"paragraphs":["结交时未久，情亲心已照。","氛埃外自遣，风月还同调。","复与任浮沉，未尝趋近要。","以此虽处贫，宁防俗者诮。","今将辞我去，尽日来谈笑。","穷巷敞茅茨，高言出廊庙。","且作朱韨行，聊能发光耀。","当亦就铜墨，远之江海徼。","山郭寂无喧，云川不妨钓。","所嗟胡越人，千里烦登眺。"],"title":"彦国通判绛州"}
