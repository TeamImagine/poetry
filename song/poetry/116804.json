{"author":"盛世忠","id":116804,"strains":["仄平平仄仄平平，仄仄平仄仄仄平。","平仄仄平平仄仄，平平平仄仄平平。","平平平仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["少年湖海误加鞭，久戍归欤暂息肩。","时有故山来梦里，更无愁绪到吟边。","晨餐全仰数畦菜，岁计尤逋二顷田。","闲倚瘦筇长啸处，此身疑是结绳前。"],"title":"今是行呈刘以道"}
