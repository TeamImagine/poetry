{"author":"刘敞","id":175393,"strains":["平仄平平平仄平，平平仄仄仄平平。","平平仄仄平平仄，仄平平平平仄平。","仄仄平平平仄仄，仄平平仄仄平平。","仄仄仄仄平平仄，平仄平平仄仄平。"],"paragraphs":["山下回溪溪上峰，清辉相映几千重。","游鱼出没穿青荇，断蝀蜿蜒奔白龙。","尽日浮云横暗谷，有时喧鸟语高松。","欲忘旅思行行远，无奈春愁处处浓。"],"title":"过思乡岭南茂林清溪啼鸟游鱼颇有佳趣"}
