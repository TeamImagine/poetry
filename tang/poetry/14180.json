{"author":"元稹","id":14180,"strains":["仄仄平平仄，仄仄平平平。","平仄平平仄，平仄仄平平。","平仄平仄仄，仄平平仄平。","仄平○平？，仄平平仄○。","仄仄平平仄，仄○仄仄平。","○平仄仄仄，平仄平仄平。","仄仄平○仄，平平平仄平。","仄平平仄仄，仄仄○仄平。","仄仄○平仄，平平○仄平。","平仄仄平仄，仄仄○平平。","仄仄平仄○，○平平仄平。","○仄平仄仄，平平仄平平。"],"paragraphs":["自入西州院，唯见东川城。","今夜城头月，非暗又非明。","文案床席满，卷舒赃罪名。","惨凄且烦倦，弃之阶下行。","怅望天回转，动摇万里情。","参辰次第出，牛女颠倒倾。","况此风中柳，枝条千万茎。","到来篱下笋，亦已长短生。","感怆正多绪，鸦鸦相唤惊。","墙上杜鹃鸟，又作思归鸣。","以彼撩乱思，吟为幽怨声。","吟罢终不寝，冬冬复铛铛。"],"title":"西州院"}
