{"author":"汪炎昶","id":167677,"strains":["平平仄仄仄平平，仄仄平平仄仄平。","仄仄平仄平仄仄，平平仄仄仄平仄。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风中雾屦拂银湾，满贮烟霞洞府宽。","物外山供情宛转，吟边海让思弥漫。","岫云影压龙湫暝，涧瀑声吹鹤梦寒。","唤醒海棠花畔约，不堪饶舌有丰干。"],"title":"程森甫见示同伯几游雪矼观海棠之作伯几尝与余有此约次韵寄之"}
