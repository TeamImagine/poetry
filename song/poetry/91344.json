{"author":"释居简","id":91344,"strains":["平仄平平仄仄平，平平平仄仄平平。","仄平平仄仄平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾并篮舆上峭巍，先将鸾尾扫烟霏。","步从归鸟上头去，云在倚阑低处飞。","古锦尚余前日句，秋荷重制北山衣。","蓬莱直与人间远，犹得清苕访采薇。"],"title":"问讯陆秘读"}
