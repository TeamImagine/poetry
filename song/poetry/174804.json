{"author":"刘敞","id":174804,"strains":["仄平○平仄，○仄仄仄平。","平平仄平仄，仄仄平平○。","平○仄仄平，仄平仄平平。","平平仄仄仄，仄仄平仄平。","平平平平仄，仄仄平仄平。","仄仄平仄平，平平仄平○。","仄仄仄仄仄，○○仄平平。","仄○仄平仄，○仄平平○。","仄仄○仄○，仄平○仄○。"],"paragraphs":["北风吹飞雨，中夏变早寒。","浮云满天地，坎井成波澜。","秋兴集我怀，旅愁散无端。","阳光旦自匿，后土何得干。","嗟君贫非病，所寄瓢与箪。","陋巷无杂宾，商歌激清弹。","甚愿裹薄饭，相从餍朝餐。","亦思造旸谷，相与晞朝冠。","力弱泥潦深，乃知行路难。"],"title":"雨中寄徐二"}
