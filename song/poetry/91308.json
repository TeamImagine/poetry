{"author":"释居简","id":91308,"strains":["仄平平仄○，仄仄仄平仄。","仄○平仄平，仄仄仄平仄。","平平仄平仄，仄仄平仄仄。","仄平仄平仄，仄仄仄仄仄。","仄平平仄平，平○仄平仄。","平○仄平平，平平仄仄仄。","○○仄平仄，平仄仄平仄。","仄平平仄仄，平平仄平仄。","平平仄平平，平仄仄平仄。","仄仄仄仄仄，仄仄仄仄仄。","平平仄仄仄，平仄仄平仄。","仄仄○仄平，仄仄仄仄仄。","仄平仄平仄，仄平○平仄。","平○平平平，平仄仄平仄。","平平仄平平，仄仄仄平仄。","平仄仄仄平，仄仄仄平仄。","平平仄平仄，仄仄平仄仄。","○平平仄平，仄平○仄仄。","平平仄仄仄，仄平仄○仄。","仄平仄平平，平仄仄平仄。"],"paragraphs":["故家骚雅传，翼翼见芳继。","况如孙仲谋，不败乃翁事。","圭残入裒拾，璧断归次第。","自成一家学，忍使只字弃。","若翁喻蜀时，名胜各超诣。","初从汉西京，绵绵振末裔。","相如子云后，经术奋多士。","岿然今陇蜀，渊乎古洙泗。","冯刘振风霆，刘李渺涯涘。","况复有小李，隽永出大胾。","翁来试掉鞅，平地快奔驷。","逸驾相后先，六月乃一税。","渭南问风俗，剑南看形势。","岷峩连蓬婆，风赋达骈俪。","雕镌到微茫，抉剔逮菑翳。","连络数十城，八万四千偈。","彬彬奂文采，烂烂存表制。","分甘成暗投，效颦更拙计。","琼琚报木李，美齐诏当世。","乃今得琼琚，何以答佳惠。"],"title":"谢陆少监分惠渭南剑南家集"}
