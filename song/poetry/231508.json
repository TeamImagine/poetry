{"author":"谢薖","id":231508,"strains":["平平仄平平，○仄仄平平。","仄平平仄仄，仄仄平平平。","仄仄仄仄平，仄仄仄○平。","仄仄仄平仄，平平仄平平。","仄平平仄平，仄仄仄平平。","仄○仄仄○，仄仄平仄平。","平平仄仄仄，仄仄仄平平。","○仄平平平，平平仄仄平。","仄仄仄仄○，仄仄平○平。","平平仄仄仄，平平仄平平。","仄仄仄平仄，平○平仄平。","平平仄仄仄，平平仄平平。","仄平平仄仄，平平仄平平。","仄平平平仄，仄仄○平○。"],"paragraphs":["吾生后渊明，颇亦念黄虞。","要知千载外，所学非殊涂。","兀坐对圣贤，抚卷一长吁。","彼智自明哲，惟狂益昏逾。","一源同滥觞，派别乃差殊。","我观载籍中，世事何所无。","痴人不识古，谓与古人俱。","相望何遥遥，清都视积苏。","咄此不可献，讽诵聊相愉。","嗟哉子柳子，文章盖群儒。","速进自贻戚，南冠成絷拘。","天孙不与巧，溪神亦为愚。","读书虽满腹，何曾救饥劬。","乃知伾文辈，要路难齐驱。"],"title":"追和柳子厚二诗 读书"}
