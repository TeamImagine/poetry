{"author":"周必大","id":50685,"strains":["仄平平平仄仄平，平○仄仄仄平平。","仄平仄仄平平仄，仄仄平平仄仄○。","仄仄○平平仄仄，○平平仄仄平平。","平平仄仄平平仄，平仄平平仄仄平。"],"paragraphs":["墨谈名高笔有花，胸中五色补皇家。","谏书夜奏常焚稿，讲舌时干每赐茶。","秘祝重寻丹灶火，长生元笑紫河车。","新诗有味知何似，双井春来试白芽。"],"title":"次韵章茂献谢茶"}
