{"author":"李白","id":55939,"strains":["平○平仄平，平仄仄平仄。","平平平仄平，仄仄平平仄。","平平仄平仄，仄仄平平仄。","平平仄○平，仄仄仄平仄。","平平仄仄仄，仄平○仄仄。","仄仄平平○，平仄仄平仄。"],"paragraphs":["尝闻庞德公，家住洞湖水。","终身栖鹿门，不入襄阳市。","夫君弄明月，灭景清淮里。","高踪邈难追，可与古人比。","清扬杳莫睹，白云空望美。","待我辞人间，携手访松子。"],"title":"寄弄月溪吴山人"}
