{"author":"释道潜","id":203272,"strains":["平平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平仄。"],"paragraphs":["曾台累榭蔚相望，古木连云出缭墙。","可但陶朱能计略，须知猗顿亦材良。","松风菊露滋清夜，楚舞吴歌奉宴觞。","好在诸郎俱挟册，起家儒术未应忘。"],"title":"游叶城韩氏东园"}
