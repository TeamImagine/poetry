{"author":"张孝祥","id":56293,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["公如韩子定飞仙，更喜门人老玉川。","莫说诗筒频度岭，即看侯弁去朝天。","飞龙位正云霄近，集凤楼高采色鲜。","我欲扁舟君记否，但教归去杂民编。"],"title":"再用韵作五公诗"}
