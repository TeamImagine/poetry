{"author":"陈元晋","id":109186,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["岁月遒于赴壑蛇，功名政要及年华。","平淮犹自须裴度，钓渭那能老子牙。","舞袖巧悬嫌地褊，酒杯相属记天涯。","期君酣战秋风里，鼓率衔枚阵不哗。"],"title":"庆涂权尉三首  其二"}
