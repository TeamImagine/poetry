{"author":"王庭珪","id":237848,"strains":["平平仄仄平仄平，平平仄仄平仄平。","平平仄平仄平仄，平仄仄仄平平平。","仄○平平○平仄，仄仄仄○平仄○。","平平仄仄平仄仄，仄仄仄平平仄平。","平平平仄仄平仄，仄平平仄平平平。","仄平平平仄仄仄，仄平平仄平平平。","平平仄平平仄仄，平仄仄仄○○平。","仄○仄仄仄平仄，平仄○平平仄仄。","仄仄○平仄仄平，仄仄仄平○仄平。","仄平○仄仄仄平，平仄平平平仄○。","平○仄平仄仄仄，仄平○仄平平平。"],"paragraphs":["庐陵地控虔与洪，孤城斗绝吴楚东。","连年贼兵塞官路，烽火照夜旌旗红。","治中来时正逢此，自请按行山谷中。","禾州吉水方震动，缚取两渠来衅钟。","凶徒披靡拜麾下，愿持田器为良农。","凯歌归陈破贼状，捷书飞入甘泉宫。","甘泉侍臣知姓氏，天子往往闻其风。","谓当到阙问边事，边上如今尘不起。","但把长笺造鳯栖，莫说渡河挑马棰。","此公淹久佐一州，安用州民遮道留。","州中老人错料事，此公行立螭坳头。"],"title":"庐陵行"}
