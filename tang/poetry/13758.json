{"author":"卢仝","id":13758,"strains":["平仄仄仄平仄仄，平仄平仄○○平。","仄仄平平平平仄，仄仄仄仄仄仄平。","仄仄○仄仄平仄，仄仄仄仄平仄○。","仄仄仄仄平平仄，仄仄仄仄平平平。","仄平平仄平，仄平仄仄平○平。","仄平平仄仄仄仄，仄仄平仄○平平。"],"paragraphs":["虫豸腊月皆在蛰，吾独何乃劳其形。","小大无由知天命，但怪守道不得宁。","老母妻子一挥手，涕下便作千里行。","自顾不及遭霜叶，旦夕保得同飘零。","达生何足云，偶然苦乐经其身。","古来尧孔与桀跖，善恶何补如今人。"],"title":"冬行三首 一"}
