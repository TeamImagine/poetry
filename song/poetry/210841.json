{"author":"杨亿","id":210841,"strains":["○仄平平仄，平○仄仄平。","平平仄平仄，平仄○平平。","仄仄平平仄，平平仄仄平。","平平平仄仄，平仄仄平平。","仄仄○平仄，○平仄仄平。","平平○仄仄，平仄仄平平。","平仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","○平仄平仄，○仄仄平平。"],"paragraphs":["闻说华林院，名将阙里偕。","生徒似东鲁，书籍胜西斋。","俎豆儒风盛，埙箎乐韵谐。","门闾双桂茂，编秩九流排。","讲学搴纱幕，题诗挂粉牌。","荀陈传旧族，游夏结同侪。","红实洲生橘，清阴世种槐。","夜蟾穿户牖，晴瀑泻岩崖。","远客来千里，新恩出两阶。","横经定何日，凭此寄幽怀。"],"title":"咏华林书院"}
