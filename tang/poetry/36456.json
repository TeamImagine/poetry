{"author":"李建勋","id":36456,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["湘寺闲居亦半年，就中昨夜好潸然。","人归远岫疏钟后，雪打高杉古屋前。","投足正逢他国乱，冥心未解祖师禅。","炉烟向冷孤灯下，唯有寒吟到曙天。"],"title":"寺居陆处士相访感怀却寄二三友人"}
