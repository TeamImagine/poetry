{"author":"高翥","id":97464,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["西出吴门步屧轻，浮屠唤客入山行。","石从试剑何年裂，池自通泉尽日平。","烟径远传僧磬响，云龛深锁佛灯明。","移舟更宿枫桥寺，要听疏锺半夜鸣。"],"title":"虎丘寺"}
