{"author":"舒岳祥","id":143833,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄仄仄仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["乘桴欲看日生东，借子门前一席风。","白石凿余云补穴，青峰开处月浮宫。","持螯斫鲙万事足，踞壳食蜊千劫空。","剩欲作诗招酒社，恐君户小趣难同。"],"title":"约平叔高秋泛海"}
