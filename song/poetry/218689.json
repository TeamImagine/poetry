{"author":"李廌","id":218689,"strains":["仄平平平仄，平仄仄仄仄。","平平仄仄仄，平仄仄○仄。","平平○平仄，仄仄仄平仄。","平平仄平平，平仄仄平仄。","平平平平仄，仄仄○仄仄。","平平仄○仄，仄仄平仄仄。","仄仄仄仄仄，平仄仄仄仄。","平平仄仄仄，平仄仄仄仄。","仄平平仄平，仄仄仄仄仄。","平平仄○仄，仄仄仄仄仄。","仄仄仄平○，平仄仄仄仄。","仄平仄平仄，平仄仄平仄。"],"paragraphs":["老桐初无异，憔悴辈散木。","良材固自信，终岁委空谷。","孤根听霜霰，厥命寄樵牧。","虽云具宫征，谁意望琴筑。","天公怜冤愤，霹雳驱怪伏。","蛟龙出苍干，电火燃裂腹。","造物一愍吊，为惠在反复。","神驰变废物，瞻赏改旧目。","裂为君子琴，日奏太古曲。","因知物兴废，尚尔转祸福。","志士抱孤操，来者恍未卜。","壮年昧筹算，奚用定荣辱。"],"title":"霹雳琴"}
