{"author":"韩偓","id":32131,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["折枪黄马倦尘埃，掩耳凶徒怕疾雷。","雪密酒酣偷号去，月明衣冷斫营回。","行驱貔虎披金甲，立听笙歌掷玉杯。","坐久不须轻矍铄，至今双擘硬弓开。"],"title":"老将"}
