{"author":"曾巩","id":174014,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["隆名盛位知难久，壮字丰碑亦易亡。","枣木已非真篆刻，色丝空喜好文章。","岘山汉水成虚掷，大厦深檐且秘藏。","好事今推霅溪守，故开新馆集琳琅。"],"title":"寄孙莘老湖州墨妙亭"}
