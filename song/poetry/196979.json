{"author":"苏辙","id":196979,"strains":["平○仄○仄仄平，仄平仄仄仄平平。","○平仄仄平仄仄，仄仄平平平仄平。","平平仄仄仄仄仄，平仄仄仄平平○。","仄仄仄平仄平仄，○仄仄仄○○平。","仄平仄仄仄仄仄，仄仄仄仄平平平。"],"paragraphs":["江中石屏滟滪堆，鳖灵夏禹不能摧。","深根百丈无敢近，落日纷纷凫雁来。","何人磊落不畏死，为我赤脚登崔嵬。","上有古碑刻奇篆，当使尽读磨苍苔。","此碑若见必有怪，恐至绝顶遭风雷。"],"title":"滟滪堆"}
