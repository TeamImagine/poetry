{"author":"曾巩","id":173763,"strains":["仄平平平仄，平仄仄仄平。","平平仄仄仄，仄仄○仄平。","平平仄平仄，仄仄○平○。","平仄仄○仄，平○仄平平。","仄仄平○平，仄平仄平平。","仄仄○仄仄，平平仄平平。","平平仄平仄，平平仄○平。","平平仄平仄，仄仄仄仄平。","平平平仄仄，仄仄仄平平。","平仄平仄仄，平○仄仄平。","平仄仄平仄，平仄仄仄平。","平平平仄仄，平○仄平平。","平○仄平仄，平平仄平平。","仄仄平仄仄，平平○平平。","仄仄仄○仄，仄平仄平平。","平○仄仄○，仄仄仄仄平。","仄仄仄平仄，平平仄平平。","仄仄仄仄仄，仄仄仄仄○。"],"paragraphs":["买田南山下，禾黍忽已秋。","糟床待此注，岂止衣食谋。","穷阴迫霜霰，不可迟揪收。","吾党二三子，晨行已寒裘。","久苦城中嚣，至山谅优游。","况已除险秽，新堂置岩幽。","窗轩众峰出，阶墀水淙流。","良材未成种，草树亦已稠。","寒花开照耀，谷鸟乐啾啁。","心与珍境接，佳兴固已遒。","而况馈朝夕，甘美日可搜。","黄鸡肥落俎，清酤湛盈瓯。","时鲜鲙冰鲫，余滋拆丹榴。","此味何以侑，文辞颇赓酬。","昼务诫遗滞，夜工督舂揄。","因观稼穑劳，始觉奉养优。","此乐讵非幸，人生复何求。","送子固自起，往意不可留。"],"title":"舍弟南源刈稻"}
