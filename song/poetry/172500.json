{"author":"卢刚","id":172500,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄平仄平平。"],"paragraphs":["摩挲石刻拜方兴，误国从初恨老秦。","十六州归仍遗虏，百余年事语谁人。","出师表在今如始，堕泪碑存旧似新。","江水江花岂终极，风光一任转青春。"],"title":"灵岩感怀"}
