{"author":"陈梦庚","id":118067,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["自一而三散万殊，学惟定力是功夫。","十分谨处持槃水，万理䌷来似辘轳。","痴叔床空唯易在，濂溪阁冷有图无。","希天穷到渊渊地，子肯闲来拥地炉。"],"title":"题钱明仲汲古堂"}
