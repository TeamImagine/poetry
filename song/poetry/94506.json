{"author":"度正","id":94506,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["汉威西被浃炖煌，已觉边尘不复扬。","一别可堪论世事，异乡聊共举空觞。","只愁山月嫌清淡，不怕江梅笑醉狂。","惯涉风波神不动，流行坎止未须荒。"],"title":"南平教授勾子甲见访于益昌自言正在华阳时渠方待试石室屡过县斋勾重庆人将至苍溪又访舟中且以佳篇为赠次韵谢之二首  其二"}
