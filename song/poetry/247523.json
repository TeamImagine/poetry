{"author":"释显万","id":247523,"strains":["平平仄仄仄，仄仄仄平平。","仄平仄平仄，平仄仄平平。","○○平仄仄，仄仄平平○。","仄平○平仄，平平仄○平。","平仄仄○平，仄仄平平平。","仄平平仄仄，仄仄平平平。","平平仄平仄，仄仄○平平。","平仄仄平仄，平平仄平平。","仄仄仄○仄，平平仄平平。","仄平○仄仄，平○仄○平。","仄仄仄平仄，平平仄平平。","○平仄仄平，平仄平平平。"],"paragraphs":["苏君善养志，以孝格神明。","一朝蜕尘鞅，通籍赤霞城。","相看疑梦寐，去若鹅毛轻。","玉笙堕哀响，烟髦错霓旌。","丹井愈沈屙，橘叶通仙灵。","至今华屋底，想像双眉青。","云装挹飞袖，蕊佩敲风鸣。","兹事既茫邈，无阶接蓬瀛。","掬月漱吟齿，餐霞寿颓龄。","蕴真思远托，何从保长生。","汉武梓棺朽，秦皇鲍鱼腥。","空山鹤未归，花发春冥冥。"],"title":"苏仙宅"}
