{"author":"赵蕃","id":76624,"strains":["仄仄平平仄，平○仄仄○。","平平仄平仄，仄仄仄平平。","仄仄平平仄，平平仄仄平。","仄平平仄仄，仄平仄平平。","仄仄平○仄，平平仄仄平。","仄平平仄仄，仄仄仄平平。","仄○平平仄，平○仄仄平。","○平仄仄○，○仄仄平平。","仄仄平平仄，平平仄平平。","平平仄平仄，仄仄仄平平。"],"paragraphs":["动地风初作，披空雪遽铺。","幽能吐山岳，远至卷江湖。","蔼蔼才迷屋，纷纷遂塞途。","月疑常挂晓，日为不成晡。","徙倚诗难状，凭陵酒易无。","近人憎犬跃，在野想鹰呼。","势重微摧压，滋深快洗苏。","当忧竹柏折，且救蕙兰枯。","顺喜遵时令，寒宁恤贫躯。","年丰物无疠，此外亦何须。"],"title":"雪"}
