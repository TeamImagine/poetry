{"author":"向宗旦","id":191683,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["洞府穹隆罩碧津，云扃岫幌谢嚣尘。","泉声激激撞群玉，乳溜垂垂挂万巾。","绝景多藏穷僻处，胜游少有放闲人。","剥苔洗壁三遗刻，惆怅难兄笔尚新。"],"title":"被诏还阙过碧落洞观元伯兄留题怅然久之兼成拙诗以纪胜概"}
