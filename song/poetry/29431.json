{"author":"韩元吉","id":29431,"strains":["平平平仄仄平平，仄仄平平平仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["连天松影转崔嵬，夹道桃花迤逦开。","便觉胸中有东海，不知脚底是三台。","闲云自作千峰雨，流水真成万壑雷。","唤起吹笙王子晋，夜深乘月上琼台。"],"title":"自天封登华顶将自桐柏以归土人谓之望海尖"}
