{"author":"张道洽","id":132579,"strains":["平仄平平仄仄平，平平仄仄平平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["才有梅花便不尘，和霜和月为精神。","风流晋宋之间客，清旷羲皇以上人。","年后腊前无尽意，水边林下自然春。","万花锦绣东风闹，难浼翛翛玉雪身。"],"title":"梅花二十首  其一四"}
