{"author":"陈造","id":59394,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["色辞他日慰凄凉，别去吴山楚水长。","蚁国槐安消几梦，鹤归华表恐千霜。","安排久餍冷官饮，软语重登君子堂。","所惜将迎无暇日，妨人诗律悟濠梁。"],"title":"京口呈张合学  其二"}
