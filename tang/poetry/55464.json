{"author":"孟浩然","id":55464,"strains":["仄平仄仄仄，仄仄平平平。","平仄平平仄，仄平平仄平。","仄平平仄仄，平仄仄平平。","仄仄仄平仄，○平平仄平。","仄平平○仄，平仄仄○平。","仄仄平平仄，平平仄仄平。"],"paragraphs":["返耕意未遂，日夕登城隅。","谁道山林近，坐为符竹拘。","丽谯非改作，轩槛是新图。","远水自嶓冢，长云吞具区。","愿随江燕贺，羞逐府僚趋。","欲识狂歌者，丘园一竖儒。"],"title":"和宋太史北楼新亭"}
