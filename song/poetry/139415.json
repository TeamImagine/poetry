{"author":"陈著","id":139415,"strains":["仄仄平平仄仄平，仄平仄仄仄平平。","仄平平仄仄平仄，平仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平平仄平。"],"paragraphs":["絮帽蒙头太白峰，忽然霹雳起虚空。","遁庵强出本心退，荼毒高迁好样同。","南北云山十年梦，东西浙水一家风。","无边福量如何说，龙象都归禽纵中。"],"title":"送同少野赴华藏寺二首  其一"}
