{"author":"朱翌","id":11140,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，平仄平平仄仄平。"],"paragraphs":["沙合南台会有期，沙边筑屋俯清漪。","宋香陈紫丹成后，渭绿湘斑族盛时。","长者时怀流水念，老兄元爱白云知。","一尘不到忘言处，云在青天水在池。"],"title":"题水云亭刘升道福唐所居"}
