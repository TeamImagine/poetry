{"author":"俞德邻","id":153185,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寂历劳生叹转蓬，百年强半走西东。","从师谩学屠龙技，报国元无汗马功。","二顷有秋生计足，三杯近卯客愁空。","儿童相见从相笑，两鬓丝丝一老翁。"],"title":"正月十日理发三首  其二"}
