{"author":"方回","id":148346,"strains":["平仄仄仄仄，仄仄仄仄平。","平平平仄平，仄仄平仄平。","仄仄仄平平，仄仄仄仄○。","仄○○仄仄，仄仄仄仄平。","平仄仄仄仄，仄仄平平平。","仄仄仄○仄，平仄仄平平。","平仄仄仄仄，仄仄仄平平。","平仄平仄仄，平平平仄平。","平平○仄仄，仄平平仄平。","仄平仄仄平，仄平平仄平。"],"paragraphs":["今日定复热，月落色亦红。","东方垂欲明，忽被林雾浓。","已有牧牛儿，出没黯淡中。","暗行三十里，兀兀视马鬃。","天宇悉已白，始见真秋容。","宿鹭起空际，鸣雀出林丛。","何所最可喜，稻熟岁粗丰。","人世强食弱，生生终不穷。","干戈汹海宇，幸存兹老农。","古来几魏徵，死为田舍翁。"],"title":"杨村秋晓"}
