{"author":"白居易","id":17494,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["五年三月今朝尽，客散筵空独掩扉。","病共乐天相伴住，春随樊子一时归。","闲听莺语移时立，思逐杨花触处飞。","金带缒腰衫委地，年年衰瘦不胜衣。"],"title":"春尽日宴罢感事独吟"}
