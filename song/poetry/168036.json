{"author":"韩维","id":168036,"strains":["平平仄仄仄平平，仄仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["如公举世几何人，八十年龄自在身。","处俗不绕诸有相，持心肯受一微尘。","逢僧便出衣中宝，待士多陈席上珍。","火宅未须生厌苦，不离当处岂非神。"],"title":"答李正议见贻"}
