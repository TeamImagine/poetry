{"author":"汪元量","id":163098,"strains":["平平平仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["崖山禽得到燕山，此老从容就义难。","生愧夷齐尚周粟，死同巡远只唐官。","雪平绝塞魂何往，月满通衢骨未寒。","一剑固知公所欠，要留青史与人看。"],"title":"文山道人事毕壬午腊月初九日"}
