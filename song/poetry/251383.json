{"author":"王洋","id":251383,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["去年秋日百神求，岁度春风尚未优。","补贴稀疏三日泽，栽培饱满一年秋。","已干桑柘蚕多饱，待济舟航水接流。","云雨筭来多少力，夕阳处处听渔讴。"],"title":"喜雨"}
