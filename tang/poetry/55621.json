{"author":"李白","id":55621,"strains":["仄仄仄平○平仄，平仄仄平仄○仄。","仄仄平平平仄平，平平仄仄平○仄。","平平○○仄仄平，平平仄平仄仄仄。","○仄平平仄，平平平仄○。","平仄仄平平，仄仄仄仄平。","仄仄平平仄，○平仄○○。","平平仄平○，仄仄平平○。","仄仄仄仄仄，仄平平平平。","平平仄仄仄，平仄仄仄平。","仄平平平平，平仄仄平平。"],"paragraphs":["玉不自言如桃李，鱼目笑之卞和耻。","楚国青蝇何太多，连城白璧遭谗毁。","荆山长号泣血人，忠臣死为刖足鬼。","听曲知宁戚，夷吾因小妻。","秦穆五羊皮，买死百里奚。","洗拂青云上，当时贱如泥。","朝歌鼓刀叟，虎变磻谿中。","一举钓六合，遂荒营丘东。","平生渭水曲，谁识此老翁。","奈何今之人，双目送飞鸿。"],"title":"鞠歌行"}
