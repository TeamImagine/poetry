{"author":"李之仪","id":205755,"strains":["仄仄仄仄仄，仄○平仄平。","仄平平仄仄，？仄仄平平。","仄仄平平仄，平平仄仄平。","○平平仄仄，仄仄仄○平。","仄○平平仄，○○仄仄○。","平平平仄仄，仄仄仄平平。","仄仄平平仄，仄平仄仄平。","平○平仄仄，平仄仄平平。"],"paragraphs":["我固不善酒，醉中常独颠。","不词讥濩落，秪恐负妖妍。","迹类怀沙悴，心驰浊世翩。","空樽聊口诳，继晷漫膏然。","未分穷投魏，长思夜刷燕。","蛇惊元有影，蚁慕本无膻。","兀坐疑痴鹤，忘形已蜕蝉。","沧溟虽可径，何意逐鲸鳣。"],"title":"腰痛医者馈药以酒为使命酒对灯欲饮不能"}
