{"author":"刘敞","id":175461,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["泥涂后土未曾干，骑马相过行路难。","卧听鸡鸣知景晦，起逢花谢惜春残。","银台幸阕连宵直，樽酒能谋尽日懽。","红药苍苔虽寂寞，多情肯作旧游看。"],"title":"奉和永叔雨中见寄"}
