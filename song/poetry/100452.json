{"author":"郑清之","id":100452,"strains":["平平平仄平，平仄仄仄仄。","仄平平平平，○○平平仄。","○平仄○平，平仄仄平仄。","仄○仄仄仄，仄仄平仄仄。","仄仄平○平，平仄仄平仄。","仄平仄○仄，平仄平仄仄。","平仄平平平，仄平仄平仄。","仄仄仄平平，平仄仄仄仄。","仄仄平仄平，○仄仄仄仄。","平平仄○平，仄仄○○仄。","仄平○仄仄，仄仄仄平仄。","○○○仄仄，仄仄仄平仄。","仄平平仄○，仄仄平平仄。","平平仄仄仄，平仄仄平仄。","仄○仄平平，仄仄仄平仄。","仄仄平平平，仄仄○平仄。","仄○平仄○，○仄平仄仄。","平仄平仄○，平仄○平仄。","仄仄平平○，仄仄平仄仄。","仄仄仄仄仄，○○平平仄。","仄○平仄平，平仄仄平仄。","仄平○仄平，仄○平仄仄。"],"paragraphs":["黄公辞酒垆，经笥捧便腹。","读书饥鸢声，了了崇文目。","陂澄万顷波，巢寄一枝木。","戏题百姓眼，自笑孤馆独。","辙涸聊相濡，神液未容漉。","啸歌匪弹剑，悁隘殊躄足。","文织牺尊黄，句弦绮琴绿。","不见蟹杯持，徒费尔雅读。","坐对罂卧墙，空有叶映竹。","枯肠但茶搜，燥吻迟膏沃。","主人如马瘦，酒使欠猩仆。","思折酤媪券，欲访义浆玉。","喟兹鲸吸量，眇矣龙骧斛。","灵根日灌溉，诗课自程督。","试当阅医经，薄酿借神麹。","共醉灵均丝，未问长房菊。","饮兴非有期，衣晒宁免俗。","杯勺虽不胜，呕泄听随属。","懒叠阳关三，肯竞枭博六。","不饮但麦豆，颇胜刘文叔。","醉骑黄犊孙，归玩墨君族。","子为评酒名，拟号安晚醁。"],"title":"再和戏黄玉泉"}
