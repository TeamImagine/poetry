{"author":"韦庄","id":33355,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["城边人倚夕阳楼，城上云凝万古愁。","山色不知秦苑废，水声空傍汉宫流。","李斯不向仓中悟，徐福应无物外游。","莫怪楚吟偏断骨，野烟踪迹似东周。"],"title":"咸阳怀古"}
