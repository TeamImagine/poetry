{"author":"宋庠","id":2647,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平平仄平平。","仄平平仄平平仄，仄仄平平仄仄平。"],"paragraphs":["春晦西峰雁塔开，香云清梵彻昭回。","初疑咒钵降龙出，终似军持注水来。","百谷根茎流慧润，四郊氛祲卷旸灾。","守臣无状均灵贶，如验元非赞燮才。"],"title":"春季开无畏灵塔祈雨至夏初霶洽"}
