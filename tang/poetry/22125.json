{"author":"许浑","id":22125,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十载功名翰墨林，为从知己信浮沈。","青山有雪谙松性，碧落无云称鹤心。","带月独归萧寺远，玩花频醉庾楼深。","思君一见如琼树，空把新诗尽日吟。"],"title":"寄殷尧藩先辈"}
