{"author":"姜特立","id":31507,"strains":["仄仄平平仄仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老子诗中那有画，阿师画里自兼诗。","我非今世王摩诘，子岂前身李伯时。","烟月正临青嶂落，滩声惟许白鸥知。","可怜半幅鹅溪绢，写此寒江一段奇。"],"title":"西湖素公爱余泊舟小诗画为扇子"}
