{"author":"苏轼","id":195515,"strains":["○平仄仄仄，仄○平仄平。","平平仄○仄，平仄平仄平。","平仄平平○，平仄平平平。","仄仄仄仄仄，平平○平平。","平仄仄仄平，平平仄平平。","仄仄平仄仄，平平仄平平。","平平平仄仄，平仄○仄平。","仄仄仄平仄，平平仄平平。","仄仄○平仄，平平仄平平。","平平仄仄仄，仄仄○平平。"],"paragraphs":["三年瘴海上，越峤真我家。","登山作重九，蛮菊秋未花。","惟有黄茅浪，堆垅生坳窊。","蜑酒糵众毒，酸甜如梨樝。","何以侑一樽，邻家馈蛙蛇。","亦复强取醉，欢谣杂悲嗟。","今年吁恶岁，僵仆如乱麻。","此会我虽健，狂风卷朝霞。","使我如霜月，孤光挂天涯。","西湖不欲往，暮树号寒鸦。"],"title":"丙子重九二首  其一"}
