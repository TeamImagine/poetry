{"author":"陆游","id":39990,"strains":["仄平仄平仄，仄仄仄仄平。","平平仄仄仄，平仄仄仄○。","仄平平○平，仄仄平平平。","平仄仄仄平，平仄平仄平。","平平仄仄仄，仄仄仄仄平。","○仄仄仄仄，仄仄平仄平。","仄仄仄平平，仄平平仄平。","平平仄平平，仄仄平平平。"],"paragraphs":["岁秋固多雨，每恨不及时。","黄尘蔽赤日，苗槁已不迟。","踏车声如雷，力尽真何为。","天岂不念民，云族风散之。","穷民守稼泣，便恐化棘茨。","妻子不望活，所惧尊老饥。","我愿上天仁，顾哀民语悲。","鞭龙起风霆，尚继丰年诗。"],"title":"闵雨"}
