{"author":"苏颋","id":34013,"strains":["仄仄平仄仄，○平平仄平。","仄平平平仄，仄仄平仄平。","平○平平仄，平平仄平平。","仄平仄平仄，○仄平仄平。","仄仄仄平仄，○平仄仄平。","仄○平仄仄，平仄仄平平。"],"paragraphs":["在昔尧舜禹，遗尘成典谟。","圣皇东巡狩，况乃经此都。","楼观纷迤逦，河山几萦纡。","缅怀祖宗业，相继文武图。","尚德既无险，观风谅有孚。","岂如汾水上，箫鼓事游娱。"],"title":"奉和圣制登蒲州逍遥楼应制"}
