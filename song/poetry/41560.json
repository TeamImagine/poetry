{"author":"陆游","id":41560,"strains":["仄仄仄仄仄仄平，仄仄平平平仄平。","平○平仄仄仄仄，平仄○平平仄平。","仄平平仄仄仄仄，仄仄仄平○仄○。","仄平仄仄仄仄仄，仄平仄仄○平平。"],"paragraphs":["八十九十老可惊，白发森然憎镜明。","身当游岱尚少驻，书欲藏山殊未成。","大儿为国戍绝塞，季子伴翁亲短檠。","古人已矣不可作，夜阑抚几叹平生。"],"title":"寄五郎兼示十五郎"}
