{"author":"刘过","id":82709,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["冠盖如云许后陪，酒红医老上吾腮。","转旋舞影乾坤窄，摇撼歌声风雨来。","鱼网撒池莲叶老，龙涎熏坐桂花开。","群娥捧劝同文字，商略西风更百杯。"],"title":"陪赵丞饮东轩"}
