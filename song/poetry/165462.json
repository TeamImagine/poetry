{"author":"艾性夫","id":165462,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["不从草际伴啼螀，偏逐西风入我床。","心事甚如愁欲诉，秋吟直与夜俱长。","一年时节虫声早，半树梧桐月影凉。","忆得重胡衰柳下，健儿笼汝鬬斜阳。"],"title":"蟋蟀"}
