{"author":"罗隐","id":30977,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。平平仄仄平平仄，仄仄平平仄仄平。"],"paragraphs":["战国苍茫难重寻，此中踪迹想知音。","强停别骑山花晓，欲吊遗魂野草深。","浮世近来轻骏骨，高台何处有黄金？思量郭隗平生事，不殉昭王是负心。"],"title":"燕昭王墓"}
