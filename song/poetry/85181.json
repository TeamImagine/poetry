{"author":"裘万顷","id":85181,"strains":["平平仄平平，仄仄平仄平。","仄平仄平平，○仄仄平平。","平平仄○仄，○仄仄仄平。","平平仄平仄，平仄平仄平。","平平平仄仄，仄仄仄仄平。","仄○○仄平，平○仄平平。","平平仄仄仄，○仄仄仄平。","平平仄平仄，仄仄平○平。","平仄仄仄平，平○○仄平。"],"paragraphs":["康庐入吾怀，十载驰梦魂。","踵门者何人，遗予以芳荪。","欢然得其趣，如对五老言。","幽姿出岩谷，常带冰雪痕。","尘容为一洗，两目不复昏。","忽思三峡流，褰衣涉潺湲。","因仍一寸石，浸润九节根。","人言可扶老，岁月须其蕃。","兹理谅不诬，吾将从绮园。"],"title":"菖蒲"}
