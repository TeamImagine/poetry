{"author":"韩琦","id":101135,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["春英无不惜开迟，秋菊常怀素景悲。","惯负晚霜甘索寞，忽逢先闰促离披。","欲移庭槛嫌伤早，拟泛宾罍未入时。","自是寒花当守分，一违佳节速人嗤。"],"title":"八月十九日赏菊"}
