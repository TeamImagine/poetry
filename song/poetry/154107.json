{"author":"金履详","id":154107,"strains":["仄仄仄平平仄仄，仄平仄仄平平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。"],"paragraphs":["七日已叨汤饼客，几时亲赏宁馨儿。","有崇佛子于今见，王氏多佳自古奇。","培养庆源惟一善，流传家学有余师。","异时才气须名世，莫负先生卿相期。"],"title":"景定甲子夏五三日王希夷兄有弄璋之庆是时希夷尚在岁寒堂报至以历推之日在参月在东井火在天西北鲁斋先生曰此卿相之命也越七日希夷煮饼岁寒诸朋友与焉桐阳金履祥吉甫为诗以贺"}
