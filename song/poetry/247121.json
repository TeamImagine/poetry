{"author":"吕本中","id":247121,"strains":["平仄平仄○，仄仄○仄平。","平○仄平仄，平平仄○平。","仄○仄平○，仄仄仄平○。","平平仄仄仄，仄平仄平平。","平仄平○平，仄仄平仄平。","平平仄平仄，仄仄○平平。","仄仄平平仄，仄仄仄仄平。","仄仄仄○仄，平平平仄平。","平仄仄仄仄，平平平仄平。","仄仄仄平仄，仄仄仄仄平。","仄平仄平平，○仄仄平○。","仄仄○平仄，平平平仄平。"],"paragraphs":["君有千里行，我独留此居。","君行赴何许，沅江隔重湖。","我留此山中，欲去尚踌躇。","沅江道里僻，罢民待君苏。","君亦怜其民，湿沫勤喣濡。","凉风促君斾，小雨膏君车。","渐去嚣尘远，及此夏景初。","野色望行路，东门初首涂。","风土日已好，谁能怀旧庐。","举手谢拘束，有若纵壑鱼。","路逢旧交游，相见问何如。","道我且贫病，因风时寄书。"],"title":"送韩临亨提举"}
