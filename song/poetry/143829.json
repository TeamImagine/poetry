{"author":"舒岳祥","id":143829,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["繁枝密密宜樊圃，以此能当密囿名。","不信嫩茎藏劲刺，试将纤手触红英。","毛身秦女自正色，鸟爪麻姑无俗情。","方朔窃桃何处入，只应列子御风行。"],"title":"咏密囿花"}
