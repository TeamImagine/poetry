{"author":"释居简","id":91521,"strains":["仄平仄平平，仄仄平仄平。","平平仄平仄，○仄平○平。","平平仄仄仄，仄仄平平平。","仄平仄仄平，仄仄仄仄平。","仄仄仄平仄，○仄仄仄平。","仄仄平平仄仄仄仄○，仄仄仄○平平平。","平仄仄仄仄平仄，仄仄仄仄平○平。","仄平○平仄，仄仄平平平。","仄平平仄仄平仄，仄○仄平仄仄平平平。","○平平平仄平仄，○平仄仄平平仄。","仄仄平平仄平仄，○仄○平平仄○。","平仄平平平，平平○仄平。","平仄平仄平，平仄平平○。","平仄仄仄仄仄平，仄平仄仄仄仄○，仄仄仄仄○平○。"],"paragraphs":["炮车卷东南，白昼沙石昏。","悠然隘西北，顷刻潭湫翻。","晴窗展李画，叆叇迷江村。","乃知笔有神，巧剔造物根。","信意泼浓墨，了不见墨痕。","但见平林黯黯木欲折，辊底怒浪掀天浑。","平地十步九蹉跌，奈此倚岸舟如盆。","得非折天柱，恐是颠昆仑。","不然於菟髑髅下，巨浸潜蛟勇鬭涛山崩。","空江冥冥不知晓，更无一个闲鸥鸟。","断岸微茫水亭小，三两重茅都卷了。","漓洒云阴阴，翻然如惜金。","西子宜浅妆，浓抹尤清深。","於戏此妙不可寻，百金一笔不足临，掩卷袖手空沉吟。"],"title":"云天瑞所藏李唐风雨图"}
