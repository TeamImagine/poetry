{"author":"白居易","id":16276,"strains":["仄仄仄平平，平平仄仄○。","平平仄平仄，平仄仄平平。","仄仄平○仄，平平仄仄平。","仄平平○仄，仄仄仄平○。","平仄平平仄，平平仄仄平。","○平仄平仄，仄仄仄平平。"],"paragraphs":["一叶落梧桐，年光半又空。","秋多上阶日，凉足入怀风。","病瘦形如鹤，愁焦鬓似蓬。","损心诗思里，伐性酒狂中。","华盖何曾惜，金丹不致功。","犹须自惭愧，得作白头翁。"],"title":"新秋病起"}
