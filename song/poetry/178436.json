{"author":"司马光","id":178436,"strains":["平平仄仄仄平平，平仄仄平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["春风与汝不相关，何事潜来入我园。","曲沼揉蓝通底绿，新梅剪彩压枝繁。","短莎乍见殊堪喜，鸣鸟初闻未觉喧。","凭仗东君徐按辔，旋添花卉伴芳樽。"],"title":"独乐园新春"}
