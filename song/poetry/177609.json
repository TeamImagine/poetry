{"author":"王禹偁","id":177609,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["忽从天上谪人间，知向山州住几年。","俸外不教收果实，公余多爱入林泉。","朝簪未解虽妨道，宦路无机即是禅。","铃阁悄然私自问，郡斋何异玉堂前。"],"title":"滁州官舍  其一"}
