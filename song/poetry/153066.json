{"author":"俞德邻","id":153066,"strains":["仄仄平平仄，平平仄平平。","仄仄仄平仄，平仄平仄平。","○平平仄仄，仄仄○平平。","平平仄仄仄，仄○平仄平。","平仄仄仄仄，平仄○平平。","仄平仄○仄，平仄仄仄平。","仄平平仄仄，仄仄○仄平。","平仄仄○仄，仄平平仄平。","仄仄仄仄仄，平仄平平平。","平○仄仄仄，仄仄平仄平。","仄仄仄○仄，仄平○仄平。","平平平○仄，仄仄仄仄平。","平平仄平仄，仄仄○仄平。","平仄仄○仄，仄仄仄平平。","仄平仄平仄，平仄平○平。","仄平仄○仄，○仄平平○。"],"paragraphs":["甚矣吾衰矣，怀哉予归哉。","雀蜃不能化，何用充海淮。","王郎东鲁秀，玉质离氛埃。","青丝络白马，啸吟浮玉隈。","余子录录耳，谁敢相朋侪。","一朝款柴户，严若问子来。","又疑蒙谷士，汗漫期九垓。","嗟我晚闻道，可人常永怀。","乱后苦契阔，襟抱无由开。","常深越鸟志，自腼庄栎材。","感子慰离索，驾言且勿催。","人生驹过隙，发白不再孩。","鸡鸣舜为善，犬放轲所哀。","文字乃其闰，末俗供驩咍。","朂哉圣贤事，充此天降才。","赠言愧斐率，过此谁能裁。"],"title":"次韵答王国华"}
