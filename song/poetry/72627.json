{"author":"曾丰","id":72627,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。","平仄平平仄平仄，平平平仄平平平。"],"paragraphs":["吾生宜客不宜家，今趁轻舟傍浅沙。","天拥云堆浮玉乳，波摇日影弄金花。","诗中已醉那消酒，饭后虽酲可废茶。","安得长闲棹歌里，清风明月任年华。"],"title":"逆旅书怀"}
