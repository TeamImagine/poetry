{"author":"朱庆馀","id":20963,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["白头为郡清秋别，山水南行岂觉赊。","楚老只应思入境，吴儿从此去移家。","馆依高岭分樟叶，路出重江见苇花。","务退唯当吟咏苦，留心曾不在生涯。"],"title":"送饶州张使君"}
