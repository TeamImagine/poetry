{"author":"赵蕃","id":74843,"strains":["平平仄仄仄平平，仄仄仄平平仄平。","平仄平平仄仄仄，仄平仄仄仄平平。","仄平仄仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["吾君日旰坐延英，寤寐得人成太平。","常恐珍才在空谷，岂容旧德久专城。","颍州便合为丞相，渤海无庸拜水衡。","今代吴公祇公是，自惭名谢洛阳生。"],"title":"送王饶州赴召"}
