{"author":"李纲","id":242552,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄仄平。"],"paragraphs":["数枝玉雪小溪滨，先得阳和一点春。","冷艳幽姿难与并，暗香疏影孰为邻。","广平不害心如铁，和靖须知句有神。","亦对寒芳动诗兴，却嫌标格太凊真。"],"title":"梅花二首  其二"}
