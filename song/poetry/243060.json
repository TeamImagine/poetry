{"author":"李纲","id":243060,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["儒生乐事信同风，端抱前言当鼓钟。","公正说诗笺七月，我方学易纬群龙。","艰难盛事原衣食，忧患余生问吉凶。","去圣寥寥千载后，何时挥麈得从容。"],"title":"吴元中书言近不作诗以所著豳七月诗义见示因成三篇赠之  其三"}
