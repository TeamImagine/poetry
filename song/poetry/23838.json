{"author":"王十朋","id":23838,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["滥把江东蜀口麾，中原入望涕频挥。","每嗟风俗愧东晋，那得功名如合肥。","贤士忧时尚家食，圣君求治正宵衣。","腐儒老矣身多病，日日言归犹未归。"],"title":"次韵翁东叟知县见寄并简戴俊仲  其一"}
