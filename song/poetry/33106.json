{"author":"陆游","id":33106,"strains":["○仄仄○仄，仄平仄仄平。","仄仄仄平仄，仄仄○平平。","○仄平平○，平仄仄平平。","平○仄平仄，平平平平平。","仄仄○仄平，仄平仄平仄。","仄仄仄仄平，平仄仄平仄。","仄仄仄仄平，平○仄平仄。","○仄仄平平，平平平仄○。"],"paragraphs":["三尺铁如意，一枝玉马鞭。","笑把出门去，万里行无前。","当道何崔嵬，云是玉门关。","方当置屯守，征人何时还。","马色如杂花，铠光若流水。","肃肃不敢哗，遥望但尘起。","日落戍火青，烟重塞垣紫。","回首五湖秋，西风开芡觜。"],"title":"塞上曲"}
