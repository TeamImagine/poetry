{"author":"方干","id":30153,"strains":["平平仄仄仄平平，仄仄平平仄仄平。","仄仄平平平仄仄，平仄仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["青云直上路初通，已在明君倚注中。","欲遣为霖安九有，先令作相赞东宫。","自从忠谠承天眷，更用文篇续国风。","最是何人感恩德，谢敷星下钓渔翁。"],"title":"寄灵武胡常侍"}
