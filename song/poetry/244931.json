{"author":"李纲","id":244931,"strains":["平仄平平平仄仄，仄仄平平平仄仄。","平平仄仄仄平平，仄平仄仄平平仄。","仄平仄仄平平仄，仄仄平平仄平仄。","仄平仄仄○仄仄，仄仄平平○平仄。","平平仄仄仄平平，仄仄平平平仄仄。","仄仄仄仄○平平，仄仄仄平○仄仄。","○○仄仄○平平，仄○平平仄平仄。","仄平仄仄仄平平，仄仄平平仄○仄。"],"paragraphs":["冰散凭陵群木槁，只有梅花欺不倒。","篱边野外忽嫣然，暗香解作幽人恼。","化工着意为尤物，故遣孤芳得春早。","道人写照三昧手，不假丹青更妍好。","诗家也是可怜人，落笔云烟随意扫。","遂令淡墨胜铅华，纸上一枝长不老。","庭中几树正垂垂，忍看飘零委烟草。","会须痛饮对繁华，细把根源问苍昊。"],"title":"赵都漕出示鲁直少游所书梅诗次韵"}
