{"author":"方回","id":150102,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，平仄平平仄仄平。","平仄平平仄平仄，平仄平平仄仄平。"],"paragraphs":["黄山三十六峰豪，南照城楼百里高。","五岭旧坑金作砚，双桥新酿玉为醪。","浙乡巨舰供鱼鲞，淮郡骈肩致蟹螯。","牛尾狸兼马蹄鳖，消得坡仙赋老饕。"],"title":"思家五首  其五"}
