{"author":"项安世","id":53406,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["扫罢残冰又辱临，唤回前雪与争新。","禁持酒力难为圣，倚赖诗肠即有神。","朝气颠狂从自舞，夜声骚屑会相亲。","白蘋满眼长安梦，三月杨花覆锦茵。"],"title":"次韵周子问咏雪"}
