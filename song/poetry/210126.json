{"author":"秦观","id":210126,"strains":["平仄平平仄仄平，仄平仄仄仄平平。","仄平仄仄平平仄，平仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["童子何知幸最深，父班籍湜奉登临。","挟经屡造芝兰室，挥麈常聆金玉音。","黄卷香焚春晼晚，绛纱人散夜萧森。","明朝只恐丝纶下，回首青云万里心。"],"title":"奉和莘老"}
