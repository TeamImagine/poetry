{"author":"晁公溯","id":21088,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄仄。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["忆昨归来万里遥，不能对策未央朝。","山林得计成长往，松石为朋是久要。","痛饮肯来同榼挈，小诗聊遣当弓招。","请君莫学全椒老，涧下辛勤舍堕樵。"],"title":"王伯厚以诗招伯浑次韵同往邀之"}
