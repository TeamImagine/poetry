{"author":"虞俦","id":62150,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["雨声天外倒银潢，枕上才闻喜欲狂。","鼓吹不须教两部，稻粱行庆有千仓。","青缸照影花无睡，红袂行云梦有香。","最好空阶泻檐溜，却疑并舍压糟床。"],"title":"夜来四鼓枕上闻雨声喜而不寐"}
