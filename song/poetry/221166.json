{"author":"邹浩","id":221166,"strains":["平仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["谁道衡阳雁即回，也传书向岭南来。","故人得报皇恩至，约我同归青眼开。","爽有江湖清暑气，豁无尘土溷灵台。","功曹法掾相随处，邂逅追踪真快哉。"],"title":"寄曾敷文"}
