{"author":"曾几","id":249280,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["漏箭更筹日夜催，万牛不挽白驹回。","梅花雪片歳华尽，萱草柳条春鼎来。","病里诗书元不读，贫中尊俎未尝开。","年光似此真虚掷，请以丹心学死灰。"],"title":"歳尽"}
