{"author":"张镃","id":80975,"strains":["仄平平平仄仄平，平平○平仄平平。","平平仄仄○仄仄，仄仄仄仄平平○。","平○仄仄平○仄，仄仄平平仄仄仄。","仄平仄仄仄平平，平平仄仄平平仄。","平○仄仄平仄平，仄仄仄仄平仄平。","平平平平仄仄仄，仄○仄仄平平平。","仄平○平仄平○，仄仄○平仄平仄。","平○仄仄平仄○，○仄○平仄平仄。","○仄仄平平○平，仄平平仄仄仄平。","仄平仄仄仄平仄，○仄仄仄○仄平。","仄平仄仄平仄仄，平平仄仄○○○。","？平平仄仄平平，仄平仄仄平仄仄。","仄平平仄平仄平，仄平仄仄○仄○。","仄平○仄平平仄，平仄平平○仄仄。"],"paragraphs":["列星光芒远近同，天河横来压孤篷。","溪容一碧看未尽，转入客子诗筒中。","筒中满贮千张纸，一路山川供役使。","古来霅水足高人，吾宗首说玄真子。","都缘抱负经济才，有口挂壁常懒开。","樵青渔童与共载，大胜俗侣成群来。","可怜当时只名重，野鹤乘轩失威凤。","虽闻肖像登九重，收奖空言亦何用。","过五百年孙更痴，布裘棕𪨗骨格宜。","特来乃祖旧游处，三叫庶几亲见之。","见之不见俱莫问，人生只合将闲论。","倘来簪绂付儿嬉，圣贤用晦初未闷。","拍舷还望星与河，此身或是张志和。","一杯更醉投床睡，明日歌声犹震地。"],"title":"夜坐放歌书兴"}
