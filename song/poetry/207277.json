{"author":"黄庭坚","id":207277,"strains":["仄平平仄仄，平仄仄平仄。","平平仄仄平，仄平仄平仄。","仄平平○平，平仄平仄仄。","仄仄平平平，仄平平平仄。","○○仄仄仄，仄仄仄平仄。","平仄仄仄平，仄平平仄仄。","平仄仄仄仄，平仄平仄仄。","仄○仄平平，仄平平仄仄。","仄平仄○平，平仄仄平仄。","仄仄仄平仄，平仄仄平仄。","仄平平仄仄，仄仄仄平仄。","平平仄平仄，仄○仄仄仄。","平仄仄仄平，平平仄平仄。","平○平○平，平仄平仄仄。","仄仄仄○平，平平仄平仄。"],"paragraphs":["李侯湖海士，瓜葛附婚友。","平生各转蓬，未曾接樽酒。","寄声维劳勤，江路常永久。","节物居然秋，蜕虫悲高柳。","传闻辟学馆，鼓士荐豚韭。","能使珥笔黔，稍知忠信有。","骄虎缩爪距，诗礼开户牖。","事胜感邦人，伐山谋不朽。","武功笔如椽，文字烂琼玖。","谓予有书癖，摹篆写科斗。","不珍金石刻，要我一挥肘。","安知乃儿戏，敢传万世后。","摩拂幼妇篇，惭非换鹅手。","公其勤劳来，嘉政民父母。","不用琢苍崖，丰碑在人口。"],"title":"寄上高李令怀道"}
