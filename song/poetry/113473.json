{"author":"李觏","id":113473,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["四壁空空绝语声，困来终是睡难成。","孤灯要与人相背，寒漏苦教天不明。","累月故园无信息，几般闲事恼心情。","别愁若解生华发，一夕应添一万茎。"],"title":"不寐"}
