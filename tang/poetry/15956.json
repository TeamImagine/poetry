{"author":"白居易","id":15956,"strains":["仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["瓮头竹叶经春熟，阶底蔷薇入夏开。","似火浅深红压架，如饧气味绿黏台。","试将诗句相招去，倘有风情或可来。","明日早花应更好，心期同醉卯时杯。"],"title":"蔷薇正开春酒初熟因招刘十九张大夫崔二十四同饮"}
