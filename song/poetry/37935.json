{"author":"陆游","id":37935,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["满川秋获重赪肩，拾穗儿童拥道边。","夜夜江村无吠犬，家家市步有新船。","夺攘不复忧山越，安乐浑疑是地仙。","惟有衰翁最知达，避胡犹记建炎年。"],"title":"书喜三首  其三"}
