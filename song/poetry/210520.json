{"author":"杨亿","id":210520,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄平仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["帝选循良抚远民，由来百里应星辰。","征车蜀道闻猿苦，祖帐西郊落叶频。","莫为割鸡轻邑宰，应须叱驭效忠臣。","锦城自古繁华地，好与风光作主人。"],"title":"大理赵寺丞世长知益州华阳县"}
