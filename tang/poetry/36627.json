{"author":"陈陶","id":36627,"strains":["平平仄仄平平仄，？仄平平○仄仄。","平仄平平○仄平，平○仄仄平平仄。","平平仄仄平仄平，平平仄仄平平平。","平平仄仄仄平仄，平平仄仄平平平。","平仄平平仄平仄，平平平仄平平仄。","仄仄平平仄仄平，平平仄仄○平仄。","平平仄平平仄○，平平仄仄平平平。","平平仄○仄平仄，平平仄○平○平。","仄仄平平仄平仄，仄平○○平平仄。","平仄平平平仄平，○平仄仄平平仄。","平平仄仄平平平，仄？平仄平平平。","平平仄仄仄平仄，平平仄仄平平平。","平平○仄平平仄，仄仄平平仄平仄。"],"paragraphs":["金尊莫倚青春健，龌龊浮生如走电。","琴瑟盘倾从世珠，黄泥局泻流年箭。","麻姑爪秃瞳子昏，东皇肉角生鱼鳞。","灵鳌柱骨半枯朽，骊龙德悔愁耕人。","周孔蓍龟久沦没，黄蒿谁认贤愚骨。","兔苑词才去不还，兰亭水石空明月。","姮娥弄箫香雨收，江滨迸瑟鱼龙愁。","灵芝九折楚莲醉，翾风一叹梁庭秋。","醁亚蛮觥奉君寿，玉山三献春红透。","银鸭金鹅言待谁，隋家岳渎皇家有。","珊瑚座上凌香云，凤{月韯}龙炙猩猩唇。","芝兰此日不倾倒，南山白石皆贤人。","文康调笑麒麟起，一曲飞龙寿天地。"],"title":"将进酒"}
