{"author":"贺敱","id":12925,"strains":["平平○仄仄，平仄○平平。","仄平平仄仄，平○仄平平。","平平平仄仄，平仄仄○平。","仄平平仄仄，○仄仄平平。","仄仄○平仄，平平仄○平。","仄平平仄仄，仄仄仄平平。","仄仄平平仄，平平仄仄平。","平平仄平仄，仄○仄平平。","平平平仄仄，仄仄仄仄平。"],"paragraphs":["商飙凝素籥，玄览贲黄图。","晓霜惊断雁，晨吹结栖乌。","寒花低岸菊，凉叶下庭梧。","泽宫申旧典，相圃叶前模。","玉砌分雕戟，金沟转镂衢。","带星飞夏箭，映月上轩弧。","庆展簪裾洽，恩融雨露濡。","天文发丹篆，宝思掩玄珠。","承欢徒抃舞，负弛窃忘躯。"],"title":"奉和九月九日应制"}
