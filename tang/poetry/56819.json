{"author":"韦应物","id":56819,"strains":["仄仄仄○○，平平仄平○。","仄平平仄仄，仄仄仄平平。","平平仄平仄，仄仄平平平。","仄平仄平仄，仄仄仄平平。","平平仄平仄，仄仄仄平平。","平平仄仄仄，平平仄○平。","平平仄平仄，平仄仄平平。","仄仄平平仄，仄仄平○平。"],"paragraphs":["晓漏戒中禁，清香肃朝衣。","一门双掌诰，伯侍仲言归。","亭高性情旷，职密交游稀。","赋诗乐无事，解带偃南扉。","阳春美时泽，旭霁望山晖。","幽禽响未转，东原绿犹微。","名虽列仙爵，心已遣尘机。","即事同岩隐，圣渥良难违。"],"title":"和吴舍人早春归沐西亭言志"}
