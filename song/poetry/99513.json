{"author":"洪咨夔","id":99513,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["岷峨凄怆未全苏，急要诸公着力扶。","政似刈葵难放手，民如种树莫搔肤。","雪山西去三边静，沬水东来万井腴。","小队还家聊上冢，天寒早与问无襦。"],"title":"送高才卿守永康  其二"}
