{"author":"温庭筠","id":26343,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["曾向金扉玉砌来，百花鲜湿隔尘埃。","披香殿下樱桃熟，结绮楼前芍药开。","朱鹭已随新卤簿，黄鹂犹湿旧池台。","世间刚有东流水，一送恩波更不回。"],"title":"题西平王旧赐屏风"}
