{"author":"陆游","id":36570,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["赵州行脚我安能，闲却床边六尺藤。","钓阁卧聼西涧雨，棋轩遥见北村灯。","平生爱睡如甘酒，晚岁忧谗剧履冰。","剩欲舒怀答清啸，半空鸾凤愧孙登。"],"title":"次韵范参政书怀十首  其一○"}
