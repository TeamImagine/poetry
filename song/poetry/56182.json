{"author":"张孝祥","id":56182,"strains":["仄平平仄平，仄仄仄仄仄。","平平仄平平，仄仄仄平仄。","○○○仄平，仄仄仄仄仄。","仄平平平平，平仄仄平仄。","平平仄平仄，平仄平仄仄。","平平○平平，平仄仄平仄。","平平○平平，仄仄仄仄仄。","仄仄仄仄○，○平仄平仄。","平平仄平仄，仄仄仄平仄。","仄仄仄平平，仄平○仄仄。","仄平平仄仄，仄仄仄平仄。","○○平平○，○仄仄平仄。","仄仄平平平，平平仄○仄。","平平仄○仄，仄仄平仄仄。"],"paragraphs":["万生纷不同，宿昔有定业。","哀哉彼迁民，苦事乃稠叠。","累累庭际炊，采采涧底叶。","问渠胡为来，悲泪不盈睫。","连年避胡乱，生理安可说。","今年更仓皇，刍藁亦焚劫。","扶持过江南，十口四五活。","斗米六百钱，兼旬又风雪。","前时诏书下，振廪要周浃。","圣主甚哀矜，我曹空感咽。","愿今兵革罢，复得理归楫。","传闻菰蒲中，相杀血新喋。","本是耕田农，饥寒实驱胁。","须公语县吏，早与支米帖。"],"title":"赭山分韵得成叶字  其二"}
