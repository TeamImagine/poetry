{"author":"强至","id":182100,"strains":["仄平○平仄，仄仄平仄平。","仄平仄仄仄，仄仄○仄平。","仄平仄平平，仄仄平平平。","平仄平仄仄，仄平仄仄平。","仄仄仄○仄，平○仄平平。","平平仄平仄，平仄仄仄平。","仄仄仄平仄，平仄仄○平。","○平仄○仄，仄仄仄仄平。","仄仄平仄仄，仄仄仄仄平。","平仄仄仄平，仄仄○仄平。","平仄仄平仄，仄仄平平平。","○平仄平仄，○平仄平平。","平○仄平平，平平仄平平。"],"paragraphs":["北风吹严雪，草木无媚姿。","野田一穗尽，雀鼠犹苦饥。","浦阳槩穷山，不与阴冬宜。","今我虽旅宦，一身十口随。","有酒奉亲寿，呼妻伴儿嬉。","幽肠尚多感，悁结对此时。","念子客千里，形影外更谁。","空斋抱吟膝，敝案覆饮卮。","我本依赖少，校子反有余。","何日富贵涂，引子并足驰。","朝得位夔契，暮致君轩羲。","收身结嘉客，量金买妖姬。","人间有闲愁，安能到双眉。"],"title":"冬日偶书呈县学李君择之"}
