{"author":"刘黻","id":142129,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["家山一望三千里，华发双亲七十稀。","自许朴忠宽社稷，谁知甘旨悮庭闱。","菜根有味逢春雨，草色无边傍日晖。","总总白云何处是，夜寒结梦但东归。"],"title":"赋望云寮"}
