{"author":"曹组","id":6224,"strains":["平平仄仄平仄平，○平仄仄平平平。","仄平仄仄仄平仄，仄仄平○平仄平。","平平仄仄平平仄，平仄平平仄平仄。","仄平○仄仄平○，○仄平平仄平仄。","仄○平平平仄仄，仄平○仄平平仄。","仄○平仄仄平平，平仄平平仄平仄。","平平平平平平○，平○仄仄○平平。","○平仄仄仄平仄，仄仄仄平平仄平。"],"paragraphs":["饥乌哑哑啼暮寒，回风急雪飘朱阑。","琐窗绣阁艳红兽，画幕金泥摇彩鸾。","吴妆秀色攒眉绿，能唱襄阳大堤曲。","酒酣横管咽孤吟，吹裂柯亭傲霜竹。","远空寒云浑不动，老狐应渡黄河冻。","暗回微煖入江梅，何处荒榛挂幺凤。","归来祇夸青连钱，貂茸拥鼻行翩翩。","笼纱蜜炬照飞霰，十二玉楼人未眠。"],"title":"夜归曲"}
