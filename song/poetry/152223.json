{"author":"方一夔","id":152223,"strains":["仄仄仄，○仄平平平仄仄。","仄仄仄，仄平仄仄平平○。","○仄仄，仄仄平平平仄仄。","仄仄仄，平仄平平仄平仄。","平平仄仄仄仄平，仄平平平仄平仄。","平平平仄仄○平，平平仄平仄○○。","平仄仄平平平平○仄仄，仄仄平平仄平仄。","○平○仄平仄平，平平仄仄平平仄。","○平平仄仄仄仄，仄仄平平仄平仄。","仄平平仄平○平，○○平仄平平仄。","仄平平平仄仄仄，仄平仄仄平平仄。","仄平平○仄○平，仄平仄仄平平仄。"],"paragraphs":["一日雪，空里浮花生眼缬。","二日雪，竹松委地枯楠折。","三日雪，兽骇禽奔蹄迹灭。","四日雪，翁妪啼饥泪成血。","天生万物忍弃捐，似为多情幻奇绝。","由来恩怨不相关，无情有情总磨折。","君不见尧时洪流浸十日，赤子喁喁化鱼鳖。","汤时亢旱烘七年，山河大地红炉热。","当时贤圣救不得，坐待时来自休歇。","盖天垂地忧长人，浪教寒士头先白。","玉皇高居耳目远，鬼神虎豹争罗列。","顼冥滕屏罪当诛，劈笺试与东风说。"],"title":"大雪"}
