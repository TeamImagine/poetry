{"author":"方一夔","id":152112,"strains":["仄仄平仄平，平仄仄仄仄。","平平○仄平，仄仄平仄仄。","仄平仄○仄，仄仄平仄仄。","平平○仄平，仄仄平平仄。","平平○仄仄，仄仄平仄仄。","仄平○平仄，平平平仄仄。","平平○平仄，平仄平仄仄。","平平仄仄仄，平仄仄平仄。","平平仄仄平，平平平○仄。","平平平仄平，仄仄仄○仄。","仄仄仄○平，平仄○仄仄。","仄仄平仄平，仄仄仄平仄。","平平仄○仄，○平仄平仄。","○平仄平平，仄仄仄仄仄。","仄平平仄平，仄仄平平仄。","平平仄○平，平仄仄平仄。"],"paragraphs":["小范湖海豪，霜翮迥独立。","诗名三十年，卷轴森戢戢。","合陪砥砮贡，昱簉鹓鹭入。","蹉跎堕网罗，取势斜飞集。","栖栖县博士，进退阶伍什。","此来叹何晚，风诗清可挹。","东安号多士，骚墨居谏给。","余芳袭学子，簪笔负箱笈。","先生隠讲帏，渊源探轲伋。","诜诜榱桷材，大匠总收拾。","我亦个中人，奔走缘缕粒。","识字多不多，炙竹槁无汁。","衰穷两相值，嘘呵借君湿。","亲帏恻盘羞，我志已不及。","是时秋向残，客路西风急。","寒溪月正明，归晒旧蓑笠。"],"title":"送月溪范景淳谒告宁母"}
