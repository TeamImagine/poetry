{"author":"张咏","id":112388,"strains":["仄仄仄平平，平平仄仄平。","仄平仄仄仄，平仄仄○平。","仄仄平平仄，平平仄仄平。","平平平仄仄，平仄仄○平。","平仄平平仄，平平仄仄平。","○平○仄仄，仄仄仄平平。","仄仄仄平仄，○平平仄平。","仄平平仄○，仄仄仄平平。"],"paragraphs":["久客倦惊魂，田居乞堑安。","义宁忘力学，贫要奉亲欢。","枕外河声老，门前野色宽。","支流狂绕砌，丛苇品当栏。","书叶招邻彦，扶筇话肺肝。","吟怀难契遇，醉语动辛酸。","隠几岁时变，凭轩雷雨残。","致君须有分，会此掷鱼竿。"],"title":"郊居会傅逸人"}
