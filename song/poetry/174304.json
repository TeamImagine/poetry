{"author":"刘敞","id":174304,"strains":["仄仄仄仄仄，仄仄仄仄平。","平仄○仄仄，平平仄○平。","仄○○平仄，仄仄平平平。","仄仄仄仄仄，仄平○○平。","平平仄仄平，仄平平仄平。","仄仄仄仄仄，仄○平仄○。","仄平仄○平，平仄仄仄平。","○仄平仄仄，平平○仄平。"],"paragraphs":["赤日厚地裂，百草殆立枯。","朝雨应所至，虽微念胜无。","力难兴禾黍，可以成嘉蔬。","岁暮有此望，帯经且亲锄。","今兹五月交，盛阳消已徂。","汲汲愧老圃，仲尼云不如。","养生寄空瓢，虽乏未可虚。","正以营一饮，形骸如此劬。"],"title":"种紫苏"}
