{"author":"陆游","id":37505,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忆昔轻装万里行，水邮山驿不论程。","屡经汉帝烧余栈，曾宿唐家雪外城。","壮志可怜成昨梦，残年惟有事春耕。","西窗忽听空阶雨，独对青灯意未平。"],"title":"忆昔"}
