{"author":"种放","id":177905,"strains":["仄平仄平仄平仄，仄仄仄仄○平平。","○平仄仄仄平仄，仄仄平仄平仄平。","平○平平仄平仄，平仄平平平仄平。","平平仄仄仄平仄，平仄平平平仄平。"],"paragraphs":["予生背时性孤僻，自信已道轻浮名。","中途失计被簪绂，目睹荣辱心潜惊。","虽从鹓鸾共班序，常恐青蝇微有声。","清风满壑石田在，终谢吾君甘退耕。"],"title":"寄怀"}
