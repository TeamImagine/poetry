{"author":"释契嵩","id":68932,"strains":["○平平仄○，平平仄平仄。","平○仄仄平，仄仄平平仄。","平○平平平，平仄平平仄。","平仄平仄○，平平仄○仄。","平平仄平仄，平仄平平仄。","仄仄仄○平，仄仄平平仄。","平平仄平平，仄仄○平仄。","仄仄平平○，仄仄平○仄。"],"paragraphs":["苍茫天地间，流光一何遽。","曾闻太古人，未见曦轮驻。","才沈崦嵫云，还上浮桑树。","山色愁里暝，天形梦中曙。","安知穆天子，龙马神为御。","万里速乘风，又向瑶台去。","超遥侣神仙，此理当何故。","不向尧年长，永使人间住。"],"title":"感遇九首  其五"}
