{"author":"张扩","id":234088,"strains":["平平仄平平仄平，平平仄○仄仄平。","仄○平仄仄○仄，平仄仄平平仄平。","仄平仄仄平平仄，平仄○平仄平仄。","平平仄仄仄平平，平仄仄平○仄平。","平○仄仄平仄平，平平仄○平平平。","仄○仄○平仄仄，仄仄仄平仄仄平。"],"paragraphs":["江湖著身鸥作邻，平生踏浪不踏尘。","晚从阛阓寄行李，旋饰舫斋聊写真。","夜阑阙月云头涌，风月填窗不成梦。","团栾十口似浮家，颠倒一生如破冡。","君看世事风打头，奔涛溅浪何时休。","不如问钱多买酒，万斛与君共拍浮。"],"title":"题子温侄舫斋"}
