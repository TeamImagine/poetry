{"author":"黄庭坚","id":208033,"strains":["仄仄仄仄仄仄仄，仄仄仄仄，仄平仄仄。","平平仄仄，仄仄仄仄，仄仄○仄。","仄平仄仄，仄仄仄仄，仄仄○仄。","仄仄平仄，仄仄仄平仄仄。","仄仄仄平平，仄平仄仄平平仄平仄。","仄仄仄平仄，仄平仄仄平仄仄。","仄仄平仄仄仄，平仄仄平平仄平仄。","仄平仄○仄○○○，平平仄○○仄平平。","平平仄仄仄平仄，平平仄仄平仄○平仄。","平平仄仄仄平仄，平平仄平仄仄○仄仄。","仄平仄仄，仄仄仄平○。"],"paragraphs":["或问鲁直似不似，似与不似，是何等语。","前乎鲁直，若甲若乙，不可胜纪。","后乎鲁直，若甲若乙，不可胜纪。","此一时也，则鲁直而已矣。","一以我为牛，予因以渡河而彻源底。","一以我为马，予因以日千里计。","鲁直之在万化，何翅太仓之一稊米。","吏能不如赵张三王，文章不如司马班扬。","颀颀以富贵鸩毒，而鸩毒不能入其城府。","投之以世故豺虎，而豺虎无所措其爪角。","则于数子，有一日之长。"],"title":"写真自赞五首  其三"}
