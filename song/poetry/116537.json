{"author":"陈起","id":116537,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["东书西向溯波行，霜冷风凄定几程。","客枕夜长熊入梦，故园春到燕来迎。","丈人山上芝堪友，西子湖边柳结情。","回首尧天乡月皎，对床那不忆难兄。"],"title":"送杨明叔上舍归蜀"}
