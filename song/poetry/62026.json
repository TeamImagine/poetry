{"author":"虞俦","id":62026,"strains":["平平平仄仄平平，仄仄仄平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平仄平仄仄，仄平平仄仄平平。"],"paragraphs":["期公簪橐侍甘泉，底是上天不假年。","才大难为当世用，文高犹有后人传。","魂销闽檄千山路，泪挽银河七月天。","会葬谁欤铭郭泰，固应无愧翠珉镌。"],"title":"挽吏部石似之  其三"}
