{"author":"张扩","id":234090,"strains":["仄平平平平仄平，仄平仄平平仄平。","平平仄仄平仄仄，仄仄○仄○平平。","仄平仄仄平○仄，仄仄平平平○仄。","平平仄○平仄平，平仄○平仄平仄。","仄平仄○平仄平，平平仄平平仄平。","平○仄仄仄仄仄，仄平平平平仄○。","仄平仄仄仄平仄，平仄平平仄平仄。","仄○仄仄仄仄平，仄仄平平○仄仄。"],"paragraphs":["灶烟荼毗霜后林，短椽脱烟乌不黔。","樵童岂惜龟两手，入市论价轻千金。","向来几作沟中断，漫灭青黄谁过眼。","焉知负荷𬬻锤功，煨烬犹堪借余暖。","夜阑吼空风力豪，平明雪山平屋高。","生柴带叶冷不焰，毁车充薪车脚劳。","故人十缚起衰朽，生遣寒灰拨红兽。","解衣挟纩不足云，那复区区论炙手。"],"title":"谢人送炭"}
