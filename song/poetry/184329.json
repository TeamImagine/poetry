{"author":"郑叔明","id":184329,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["水色山光表里清，野花溪柳意相迎。","狂歌惊鹭滩头散，欹枕看云岭上生。","峰曲转帆疑路尽，潭深飞棹觉舟轻。","归程渐喜乡关近，竹户枫林鸡犬声。"],"title":"建溪"}
