{"author":"黄庭坚","id":206141,"strains":["仄平仄平平平仄平仄，仄平仄平○平仄平平。","仄平仄平平仄仄平仄，仄平仄平平○仄平平。","仄平平仄平仄仄，仄仄仄仄平平平。","仄仄○仄仄平平平仄，平仄仄仄平平仄平平。","平平平仄平平仄，仄仄仄平平仄平。","平平仄仄平仄仄，平平平仄平仄○。","仄平仄仄仄○仄，平仄仄仄平平仄。","平平仄平平仄仄，○平平平仄平仄。","仄平平仄○仄仄，仄仄○仄仄仄仄。","仄仄仄仄仄平平，仄平仄平仄平平。","平仄平仄仄平平，平仄仄平仄平○。"],"paragraphs":["酌君以蒲城桑落之酒，泛君以湘累秋菊之英。","赠君以黟川点漆之墨，送君以阳关堕泪之声。","酒浇胸次之垒块，菊制短世之颓龄。","墨以传万古文章之印，歌以写一家兄弟之情。","江山千里俱头白，骨肉十年终眼青。","连床夜语鸡戒晓，书囊无底谈未了。","有功翰墨乃如此，何恨远别音书少。","炊沙作糜终不饱，镂冰文章费工巧。","要须心地收汗马，孔孟行世日杲杲。","有弟有弟力持家，妇能养姑供珍鲑。","儿大诗礼女丝麻，公但读书煮春茶。"],"title":"送王郎"}
