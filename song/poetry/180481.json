{"author":"王安石","id":180481,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["溪杏山桃欲占新，高梅放蕊尚娇春。","额黄映日明飞燕，肌粉含风冷太真。","玉笛悲凉吹易散，冰纨生涩画难亲。","争妍喜有君诗在，老我翛然敢效颦。"],"title":"次韵徐仲元咏梅二首  其一"}
