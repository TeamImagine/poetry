{"author":"刘克庄","id":114102,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["玉阶接武侍凝旒，岁晚同寻洛社游。","骑竹小儿迎辄去，戴花老监挽难留。","班春行李那容缓，亭午前茅盍少休。","造物殷勤爱公处，傍无妙丽护衣篝。"],"title":"送林元质侍郎赴宣城二首  其二"}
