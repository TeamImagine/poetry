{"author":"薛季宣","id":62999,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["月波楼下草芊芊，浪拍三江起暝烟。","愿见古人人又去，欲询往事事无传。","漥樽明灭渔家火，樊口依稀估客船。","妻子迎门应怪笑，问君何谓苦愁煎。"],"title":"冒雨渡江吊丧彭氏造雪堂夜归  其二"}
