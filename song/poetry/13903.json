{"author":"宋祁","id":13903,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["岁久中台鹄领垂，牢盆罢计拥藩麾。","新加绶艾天香袭，密对帘须禁刻移。","青舸信潮随早暮，赤轓灵雨遍公私。","树犹如此成前感，重荫当年蔽芾枝。"],"title":"叶司封知宣州"}
