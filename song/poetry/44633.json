{"author":"范成大","id":44633,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["仙篆驱龙效水灵，佛螺吹梵演云经。","何烦础汗生蒸润，便借炉薰作晦冥。","一念故应周法界，万神元不隔明庭。","昌时圭璧形声应，不似周时莫我听。"],"title":"再次喜雨诗韵以表随车之应"}
