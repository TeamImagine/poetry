{"author":"杨谟","id":225669,"strains":["仄平仄仄仄仄平，仄仄平平仄平仄。","○平？仄仄仄平，仄仄平平仄平仄。","仄平○仄平仄仄，仄仄平平仄平仄。","仄仄仄○？平平，仄仄仄平平仄仄。"],"paragraphs":["晋城出郭十里余，嫩柳山花满岩麓。","苍苔蹭蹬步亦艰，百丈悬崖挂层屋。","老僧正睡门不闭，习习阴风起幽谷。","耳聩不闻琵琶声，但见一泓春水绿。"],"title":"琵琶泓"}
