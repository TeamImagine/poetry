{"author":"苏颂","id":179199,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["并驰绝塞待燕邻，喜过重关值故人。","阔别经年劳远梦，留连此日奉清尘。","威行列郡连营肃，恩浃诸戎异域春。","愿学子云承汉诏，未央宫壁颂功臣。"],"title":"和李子仪寄吴仲庶"}
