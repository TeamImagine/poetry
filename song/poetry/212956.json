{"author":"贺铸","id":212956,"strains":["仄仄仄仄平，平仄平○○。","仄仄平○仄，平平仄平平。","仄平平○○，仄仄仄仄平。","○平仄平仄，平仄仄平平。","平平仄○仄，仄平平仄○。","仄仄仄平平，○平○仄平。","○平仄○仄，仄仄平仄○。","○○仄仄仄，仄○仄平平。","○仄仄○仄，平平仄平平。","○○仄○○，仄仄平平平。"],"paragraphs":["驾马出北门，徒御何迟迟。","日气方汹涌，霜阴亦纷披。","役夫前驱行，少妇痛不随。","分携仰天哭，声尽有余悲。","虽非远行迈，要之为别离。","顾我岂无家，从公难遂私。","且怀二三友，缺此文酒期。","临分各有赠，婉思见乎词。","吟讽一回首，烟林失城池。","相思肯相过，斗黍为君炊。"],"title":"部兵之狄丘道中怀寄彭城社友"}
