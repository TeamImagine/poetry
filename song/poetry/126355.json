{"author":"叶茵","id":126355,"strains":["仄平平平○，仄仄平平仄。","平平平○平，平仄仄平仄。","仄仄平○平，平平仄仄仄。","仄仄平仄○，平仄仄平仄。","平仄平仄平，仄仄○仄仄。","仄仄平仄○，仄仄平仄仄。","仄平仄平○，○○仄平仄。"],"paragraphs":["结庐田畴间，稔步东西陌。","时哉休且休，聊以适吾适。","汗漫游难逢，崦嵫日易夕。","筿影延户深，苔晕补阶隙。","而有蛙蚓居，口腹犹役役。","顾予安一闲，顶踵蒙帝绩。","发为四时吟，吟中自规益。"],"title":"晚年辟地为圃僭用老坡和靖节归田园居六韵  其六"}
