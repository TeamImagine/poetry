{"author":"杨万里","id":45933,"strains":["平平平仄仄平平，平平仄平平仄平。","仄平仄仄○平仄，仄平仄仄仄仄平。","仄平平仄平○仄，仄平仄平○平仄。","平○平仄仄仄平，○仄平○仄平仄。","平平仄平平仄仄仄平，仄○仄○○仄平。","仄仄平平平○仄，○○仄平○平仄。","仄平仄仄仄平○，仄仄平仄○平○。","仄平○仄仄○仄，平仄仄平仄平仄。","仄平平仄平仄平，平仄仄仄平仄平。"],"paragraphs":["何人双赠水精瓶，梅花数枝瓶底生。","瘦枝尚带折痕在，隔瓶照见透骨明。","大枝开尽花如雪，小枝未开更清绝。","争从瓶口迸出来，其奈堪看不堪掇。","人言水精初出万壑时，欲凝未凝如冻脂。","上有江梅花正盛，吹折数枝堕寒镜。","玉工割取到人间，琢出瓶子和梅看。","至今犹有未凝处，瓶里水珠走来去。","只愁窗外春日红，瓶子化作亡是公。"],"title":"梅花数枝𥮾两小瓷瓶雪寒一夜二瓶冻裂剥出二水精瓶梅花在焉盖冰结而为此也"}
