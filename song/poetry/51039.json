{"author":"何耕","id":51039,"strains":["平○平平仄仄平，仄仄仄仄仄仄平。","仄○仄仄平○仄，仄仄仄仄○○平。","仄平平平仄平仄，仄仄仄平平仄平。","仄平仄平仄仄仄，平仄仄仄○平平。","仄○仄仄○仄仄，仄仄平仄平平平。","仄○仄仄仄平仄，○仄仄平平仄平。"],"paragraphs":["庵中之人不见形，两脚不住以隠名。","此行有似风过海，摸索不着闻其声。","浣花江头万僧市，抵掌笑谈儿辈惊。","一轩碧芦佛手种，霜叶戚戚如诗鸣。","此间谓是留凤处，但恐还作冥鸿征。","卷衣我亦逐师去，分取半庵栖月明。"],"title":"留隠庵老住碧芦轩"}
