{"author":"刘长卿","id":55056,"strains":["平仄平平仄仄平，平平平仄仄平○。","○平仄仄平平仄，仄仄平平仄仄平。","平平○仄平○仄，仄仄平○仄仄平。","○仄仄平平仄仄，平○平仄仄平平。"],"paragraphs":["冬狩温泉岁欲阑，宫城佳气晚宜看。","汤熏仗里千旗暖，雪照山边万井寒。","君门献赋谁相达，客舍无钱辄自安。","且喜礼闱秦镜在，还将妍丑付春官。"],"title":"温汤客舍"}
