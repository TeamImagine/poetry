{"author":"洪适","id":28283,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["遗我双鱼集棣华，尚疑信马误随车。","丝声自是不如肉，酒薄须知大胜茶。","翠袖明朝看倚竹，兰灯昨夜报开花。","饮阑同步曾台月，古堞危亭见绮霞。"],"title":"答小隐闻野处开尊"}
