{"author":"刘弇","id":209331,"strains":["平平仄○平仄平，仄平仄仄平平平。","平平○平仄平仄，仄仄平仄○平平。","平平仄仄○○仄，平仄○平平仄平。","○平仄仄仄平仄，平仄○平仄平仄。","仄平仄仄平仄平，仄仄仄平仄平仄。","平仄仄平平仄仄，平平仄仄平平仄。"],"paragraphs":["游丝罥空生别愁，我车欲驾羌无辀。","惊风吹花溅红雨，白日西注僚丸投。","青春九十行过半，天脚空随江水流。","思君度日倚高阁，时把长怀寄寥廓。","古人不愿身后名，但愿即时一杯乐。","安得此身生羽翰，高鶱便似追飞鹤。"],"title":"忆黄天倪"}
