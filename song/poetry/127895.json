{"author":"方岳","id":127895,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["风借吴松十幅蒲，春愁渺渺际烟芜。","傍船时有能言鸭，举网今无巨口鲈。","欲访龟蒙前杞菊，谁怜麋鹿旧姑苏。","一尊重酹沙头月，物色分流到我无。"],"title":"过吴江"}
