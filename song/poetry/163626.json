{"author":"熊禾","id":163626,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["西风凉信入虚檐，𫄨绤微单已戒严。","乡梦不随秋夜永，客愁偏向雨声添。","清高鸣雁低云海，漂泊流萤傍竹帘。","搔首寒灯楼舍悄，行藏自晓不须占。"],"title":"客里书事"}
