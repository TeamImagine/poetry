{"author":"释居简","id":91400,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["话到蕲黄只永叹，不知心作食梅酸。","断头自是无降将，啮指终能愧贺兰。","变弗知权生亦愧，动才适义死何难。","多君逆旅观浮俗，尸素墦间一等看。"],"title":"林君筦榷上巴河蕲黄乱离仅以身免"}
