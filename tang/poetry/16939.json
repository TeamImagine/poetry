{"author":"白居易","id":16939,"strains":["仄仄平平仄仄平，平平平仄仄平平。","仄○仄仄○平○，平仄平平仄仄○。","仄○仄仄平平仄，仄仄平平平仄平。","平仄仄平○仄仄，平平仄仄仄平平。"],"paragraphs":["一曲悲歌酒一尊，同年零落几人存。","世如阅水应堪叹，名是浮云岂足论。","各从仕禄休明代，共感平生知己恩。","今日与君重上处，龙门不是旧龙门。"],"title":"同王十七庶子李六员外郑二侍御同年四人游龙门有感而作"}
