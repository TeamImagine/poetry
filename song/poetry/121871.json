{"author":"白玉蟾","id":121871,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["满堂冷静爽精神，不着人间一点尘。","檐鹊噪风呼薄晚，庭花飘露落残春。","华胥上国今无梦，龙汉元年古有身。","香篆飞从窗外去，云梢孤鹤唳何人。"],"title":"太虚堂"}
