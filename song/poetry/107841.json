{"author":"王迈","id":107841,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["情好相投岁月深，那堪天外话离襟。","京华浊暑邻三伏，荆水清风直万金。","鸿雁稻粱聊老计，蛟龙云雨有初心。","三年名遂荣归去，椿桂堂前候好音。"],"title":"送林日升景高之毗陵傅氏馆"}
