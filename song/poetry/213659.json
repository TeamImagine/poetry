{"author":"陈师道","id":213659,"strains":["平仄仄仄平，仄仄仄仄平。","平○仄平○，仄仄仄平○。","平平仄仄平，仄仄仄平平。","仄平平仄仄，仄仄平仄平。","仄平仄○仄，仄平仄平平。","平平仄仄仄，○仄仄仄平。","仄仄仄仄平，仄仄仄仄平。","仄平仄平仄，仄仄仄平○。","仄仄仄平仄，仄平平仄平。","平平仄仄○，平仄平○平。","仄平平仄平，仄仄仄仄○。","平平仄仄○，仄仄平平平。","仄仄仄平平，平平平○平。","仄平仄○仄，平仄仄仄平。","平平○仄平，○仄○平平。"],"paragraphs":["身退不待年，意足不待余。","宁闻有余论，但问我何如。","才名四十年，盛气盖诸儒。","独无金水力，竟与蛙黾俱。","晚为府中掾，直前不趑趄。","曾何愧俯仰，颇亦困嗫嚅。","有粟尚可糊，有酒尚可娱。","一朝脱章绶，用意不踌躇。","富贵亦何有，惜君宁挽裾。","人生一世间，谁得还其躯。","谢公江海人，此计竟亦疏。","千金一大钱，两子双明珠。","妙语发幽光，东坡为欷歔。","不知两疏去，能亦有此无。","聊为三径资，从子并门居。"],"title":"送路纠归老丹阳"}
