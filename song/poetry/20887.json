{"author":"晁公溯","id":20887,"strains":["○仄仄仄平，仄平仄平平。","仄仄仄平仄，仄仄仄平平。","平平仄平平，平仄仄仄平。","仄仄○仄仄，仄仄仄○平。","平○平仄仄，○仄仄仄平。","仄仄仄仄平，仄仄仄平平。","仄仄平平平，平仄仄平○。","○仄仄仄平，平仄仄平平。","平仄仄仄平，仄仄仄仄○。"],"paragraphs":["冠者五六人，驾言款吾门。","是日射蓬矢，请寿此山樽。","吾方念初生，非止祭特豚。","保母亲食我，卜士负且言。","劬劳曾莫报，丧乱乃仅存。","愧子自远来，戒妇具盘飧。","草木皆华滋，春事亦婵媛。","如欲起我衰，豪气薄乾坤。","何用酌酒浆，斗柄可手援。"],"title":"承亲戚见过生朝赋此为谢"}
