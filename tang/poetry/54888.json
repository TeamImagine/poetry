{"author":"刘长卿","id":54888,"strains":["○仄平○仄，平平仄仄平。","仄平平仄○，仄仄仄平平。","仄仄平平仄，○平仄仄平。","仄○平仄仄，平仄仄平平。","仄仄平平仄，平○仄仄平。","平平仄平仄，仄仄仄平平。"],"paragraphs":["庭种南中树，年华几度新。","已依初地长，独发旧园春。","映日成华盖，摇风散锦茵。","色空荣落处，香醉往来人。","菡萏千灯遍，芳菲一雨均。","高柯傥为檝，渡海有良因。"],"title":"题灵祐上人法华院木兰花"}
