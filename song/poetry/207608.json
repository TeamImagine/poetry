{"author":"黄庭坚","id":207608,"strains":["○仄仄平平，仄仄○仄平。","平平仄平仄，仄仄仄平平。","仄平仄仄仄，仄平平仄平。","平平仄平仄，○平平仄平。","平平仄平平，仄仄平平平。","仄仄平平仄，平平仄仄平。","仄平仄○仄，仄仄平仄平。"],"paragraphs":["行客抱忧端，况复思古人。","何年一丘土，不见石麒麟。","断碑略可读，大夫身霸秦。","虞公纳垂棘，将军西问津。","安知五羊皮，自粥千金身。","末俗工媒糵，浮言妒道真。","幸逢孟轲赏，不愧微子魂。"],"title":"过百里大夫冢"}
