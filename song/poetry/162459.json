{"author":"丘葵","id":162459,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["片月黄昏挂客愁，杖藜闲过水西头。","婵娟正喜临清沼，菡萏无端枕碧流。","入暮江山浑似画，向南门巷已先秋。","稻田尽处为沧海，时见乘风万斛舟。"],"title":"晚步"}
