{"author":"刘敞","id":175438,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄仄平平平平。","仄仄仄平平平仄，仄平仄仄仄平平。"],"paragraphs":["肃承朝命谒穹庐，郤卧空床涕满裾。","不敢复论天下事，更能重读箧中书。","男儿战死自无恨，国势倒悬谁为摅。","我本不来人强我，百年空使愧相如。"],"title":"持礼北庭回示希元并寄之翰彦猷当世"}
