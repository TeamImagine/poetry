{"author":"裴说","id":35525,"strains":["仄平仄平平，仄平仄仄○。","仄仄仄仄仄平仄，平平仄平仄平平。","仄平平仄仄平仄，仄仄仄平○仄仄。","仄仄平平平○平，仄平仄仄○○仄。","仄平仄仄仄，平仄平平仄平仄○仄。","平平仄仄平仄平，仄仄平平仄平仄。","仄平平，○○平。","仄平仄○仄仄，平仄平，平平平，仄仄平。"],"paragraphs":["我呼古人名，鬼神侧耳听。","杜甫李白与怀素，文星酒星草书星。","永州东郭有奇怪，笔冢墨池遗迹在。","笔冢低低高如山，墨池浅浅深如海。","我来恨不已，争得青天化为一张纸。","高声唤起怀素书，搦管研朱点湘水。","欲归家，重叹嗟。","眼前有三个字，枯树槎，乌梢蛇，墨老鸦。"],"title":"怀素台歌"}
