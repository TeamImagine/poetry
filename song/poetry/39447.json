{"author":"陆游","id":39447,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["倦飞何意闭樊笼，冉冉年光过眼空。","酒尽不妨沽巷口，诗成多是在车中。","曾腰白羽心犹壮，不养丹砂颊自红。","所叹暮年交旧尽，灯前情话与谁同。"],"title":"倦飞"}
