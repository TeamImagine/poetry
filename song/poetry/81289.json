{"author":"张镃","id":81289,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["疆塞声威昔据鞍，筑亭聊此水云看。","地连牛斗东南胜，心体鸢鱼上下观。","一节爱君通表里，百年耽句置炎寒。","莫疵缘岸规模浅，幽洁从来极怕宽。"],"title":"次韵叔祖题咏泽亭"}
