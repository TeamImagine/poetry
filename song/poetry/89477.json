{"author":"刘学箕","id":89477,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["借水开花体态丰，护畦寒日玉珑璁。","素槃黄盏清尊并，绿箸青簪白发同。","楚楚凌波明振鹭，翩翩遵渚洁飞鸿。","断肠莫赋招魂句，我政怜渠趣未穷。"],"title":"水仙花分韵得鸿字"}
