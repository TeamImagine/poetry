{"author":"徐铉","id":330,"strains":["平平○仄平仄平，○○仄仄平仄平。","仄平平平仄仄仄，平○？平仄平仄。","平平仄仄仄平平，平仄○平仄平仄。","平平仄平平平平，○○平仄○仄平。","仄平平仄平平仄，仄仄平平平仄仄。","平平仄仄仄平○，仄仄仄平○仄仄。","平○○仄平平仄，仄平平仄平平仄。","平平仄仄仄仄平，○仄？平平平仄。","○平仄仄○平仄，仄○仄仄平平仄。","平平仄仄仄○平，仄平平仄平○仄。","仄仄○仄平平平，仄平平平仄平平。","仄平仄○平仄仄，仄仄平平仄仄平。","仄平仄仄平○仄，平仄平平平仄仄。","○平仄仄仄平平，仄仄平○○仄仄。","○平仄平仄仄平，仄平平仄仄○平。","平○仄仄仄仄仄，仄仄仄平平仄平。","仄平仄○平平仄，○仄平平仄○仄。","仄仄平平○仄平，○平仄仄平平仄。","仄仄平平平○平，平平仄仄平平平。","仄○仄仄仄平仄，仄平平仄平平平。","○平仄平○仄仄，仄仄平平平仄仄。","平平仄仄仄平平，仄○○仄○○仄。"],"paragraphs":["扬州胜地多丽人，其间丽者名月真。","月真初年十四五，能弹琵琶善歌舞。","风前弱柳一枝春，花里娇鶑百般语。","扬州帝京多名贤，其间贤者殷德川。","德川初秉纶闱笔，职近名高常罕出。","花前月下或游从，一见月真如旧识。","闱庭深院资贤宅，宅门严峻无凡客。","垂帘偶坐唯月真，调弄琵琶郎为拍。","殷郎一旦过江去，镜中懒作孤鸾舞。","朝云暮雨镇相随，石头城下还相遇。","二月三月江南春，满城蒙蒙起香尘。","隔墙试听歌一曲，乃是资贤宅里人。","绿窗绣幌天将晓，残烛依依香袅袅。","离肠却恨苦多情，软障熏笼空悄悄。","殷郎去冬入翰林，九霄官署转深沉。","人间想望不可见，唯向月真存旧心。","我惭阘茸何为者，长感余光每相假。","陋巷萧条正掩扉，相携访我衡茅下。","我本山人愚且贞，歌筵饮席常无情。","自从一见月真后，至今赢得颠狂名。","殷郎月真听我语，少壮光阴能几许。","良辰美景数追随，莫教长说相思苦。"],"title":"月真歌月真，广陵妓人，翰林殷舍人所录，携之垂访，筵上赠此"}
