{"author":"吕本中","id":246421,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["柳外楼高绿半遮，伤心春色在天涯。","低迷帘幕家家雨，淡荡园林处处花。","檐影已飞新社燕，水痕初没去年沙。","地偏长者无车辙，扫地从教草径斜。"],"title":"春晚郊居"}
