{"author":"方岳","id":127839,"strains":["平仄平平平仄仄，平仄平平仄平仄。","平仄仄仄平平平，平平仄仄平平仄。","仄平平○○仄平，平平仄仄平仄○。","仄平仄仄平平仄，仄仄仄平平仄平。"],"paragraphs":["公子无肠秋满壳，山吏无魂饱霜萚。","寒浦醉骨糟丘台，鸣髇数肋凌烟阁。","故人斜封三印红，秋江已在吾目中。","角声唤起边城梦，雪岸打围芦荻风。"],"title":"赵丞𫗵酒蟹獐巴"}
