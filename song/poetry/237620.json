{"author":"刘一止","id":237620,"strains":["仄仄仄平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄平平平。","仄平仄仄平平仄，仄仄平平仄仄平。"],"paragraphs":["斗柄御山晓直寅，夜闻笳鼓又迎春。","尚欣穷腊酬三白，更荐嘉蔬继五辛。","鸠杖多情扶我老，琪花有意为谁新。","甲兵不用银河洗，始觉今年一笑真。"],"title":"元日得雪三日立春"}
