{"author":"王灼","id":27441,"strains":["仄仄仄○仄，平仄平仄平。","仄平平仄仄，○仄仄仄平。","平平仄仄平，仄仄仄平○。","仄仄平平仄，○平仄仄平。","平平仄平仄，仄平仄仄平。","平仄仄仄仄，仄仄仄○仄。","仄平○平仄，平仄平平平。","平平平仄平，○平仄仄平。","仄仄平平仄，仄仄○仄○。","平平仄仄仄，仄仄平平平。"],"paragraphs":["野迥半留日，云薄初护霜。","一倾萸菊酒，三肃翰墨场。","诸君党友贤，独我鬓毛苍。","满引虽云乐，分携亦自伤。","平生子刘子，趣归谒建章。","勋业定指取，富贵肯相忘。","古人重佳节，酬酢无余觞。","龙山丹叶飞，骑台白草荒。","但使修名立，岂识离绪长。","明年未可料，共饮西湖光。"],"title":"九日同韶美谊夫登妙明分韵得光字"}
