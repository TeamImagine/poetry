{"author":"孙应符","id":81978,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["心处中虚治五官，物来能应固非难。","移忠益本居家孝，阅暑知曾历岁寒。","父子赓歌真内乐，弟兄分职赖居安。","何妨菽水为欢养，会有时来诏赐餐。"],"title":"季弟黄岩任满大人挈家众先扫作诗见示恭和元韵"}
