{"author":"方回","id":147699,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄仄平平仄平。","平仄平平仄平仄，平平平仄仄平平。"],"paragraphs":["春残江水匝江城，尚忆初来雪未晴。","果菜芳辛频代谢，禽鱼孕育各生成。","昼长独坐拍棋子，夜静不眠欹柝声。","南望湘漓杳无耗，黟峰桐岘最关情。"],"title":"春残归思"}
