{"author":"陆游","id":33912,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄仄仄仄，仄仄仄平平仄平。","仄仄平平仄平仄，平平仄仄仄平平。"],"paragraphs":["断香漠漠绕藤床，新月娟娟转画廊。","乡远每劳千里梦，雨悭未放九秋凉。","衰迟分作骥伏枥，敛退敢求锥出囊。","剩喜今年有奇事，严遵滩下系归航。"],"title":"秋夜书怀"}
