{"author":"赵蕃","id":74926,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["春王正月附人书，踵报祠官赋遂初。","到处频成询所寓，忽能为说已谋居。","苏州旧日诗无敌，严濑从来画不如。","东馆轻舟虽若驶，可辞蹑履到阶除。"],"title":"访韦丈叔能于严州西溪门外"}
