{"author":"宋庠","id":2720,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄平平。","平仄平平平仄仄，仄平平仄仄平平。"],"paragraphs":["园林春去自无欢，宴幕经旬掩客盘。","雾野关河非意失，晓楼风雨不时寒。","空梁燕湿休矜舞，曲沼蛙鸣且为官。","嵩少归心堪怅望，紫芝赪桂老琼峦。"],"title":"阴晦残春可惜二首  其一"}
