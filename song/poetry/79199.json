{"author":"欧阳修","id":79199,"strains":["平仄仄仄仄，平平仄平仄。","平平平平平，平仄仄仄仄。","仄平仄○仄，○仄○仄仄。","仄平仄平平，○仄平仄仄。","平仄仄仄平，仄平平仄仄。","仄仄仄平平，平○仄平仄。"],"paragraphs":["君子忽我顾，贫家复何有。","虚堂来清风，佳果荐烛酒。","简编记遗逸，论议相可否。","欲知所书人，其骨多已朽。","前者既已然，后来宁得久。","所以昔人云，杯行莫停手。"],"title":"答刘原父舍人见过后中夜酒定复追昨日所览杂记并简梅圣俞之作"}
