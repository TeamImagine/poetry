{"author":"李彭","id":232080,"strains":["仄仄○平平，○平仄○仄。","仄仄平平○，仄○平仄仄。","仄仄仄平平，仄仄仄平仄。","平平仄仄仄，平平平仄仄。","平仄仄平平，平○平仄仄。","仄平平？平，平平仄？仄。","平仄平平仄，平○仄平仄。","仄仄仄仄平，仄仄平平仄。","仄平仄平平，平仄仄仄仄。","平平平○平，仄平平仄仄。","平平平仄平，平仄仄平仄。","仄平仄平平，平平○仄仄。","仄平平仄平，仄仄仄平仄。"],"paragraphs":["彼美如花人，如花复如玉。","嫁作征人妻，别长欢日促。","拂掠可怜妆，翠袖抱幽独。","飞狐驿使断，交河无寸牍。","春著巩梅繁，风吹秦树绿。","草生森苯尊，谁能辨薋菉。","啼里花成子，愁间笋为竹。","雨滴翡翠帷，月上寒蛩褥。","稍知狭邪游，能忘窈窕淑。","新人工参差，故人勤杼轴。","慆堙为病媒，经纬有边幅。","苦言饷夫君，夫君当熟复。","告君君不知，我自蓺兰菊。"],"title":"拟古"}
