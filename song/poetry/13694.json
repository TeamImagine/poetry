{"author":"宋祁","id":13694,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["破月余光淡禁街，驻车聊候九门开。","双蟠晓阙苍龙动，斜倚春城北斗回。","漏箭急传催叠鼓，酒炉争拥卖寒醅。","元规尘影真堪畏，已傍游人要路来。"],"title":"禁门待漏"}
