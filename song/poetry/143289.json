{"author":"真山民","id":143289,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["林梢初日弄阴晴，露浥溪花笑欲迎。","涧暗只闻泉滴沥，山青剩见鹭分明。","远峰忽转还如遶，险迳徐行亦似平。","莫谓诗成无与和，风篁也解作吟声。"],"title":"山行"}
