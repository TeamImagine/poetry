{"author":"方岳","id":127621,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄仄平仄，平仄仄平平仄平。","仄仄平平平仄仄，仄仄平仄仄平平。"],"paragraphs":["生无燕颔可封侯，贫有牛衣可省愁。","老矣江湖双短鬓，悠哉天地一归舟。","野夫畴昔友麋鹿，人世是非风马牛。","口角雌黄吾岂敢，并忘皮里有春秋。"],"title":"始见台章弹予面目可憎唇吻可畏"}
