{"author":"刘克庄","id":115646,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["一琴不鼓携归浙，六辔如丝送入闽。","魁杰西州今有汝，典司南库岂无人。","牙筹何足烦名胜，厘席方将问鬼神。","公干仲宣从此别，远书莫惜寄漳滨。"],"title":"送舶使王监丞"}
