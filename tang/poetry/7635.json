{"author":"司空曙","id":7635,"strains":["平平平仄○，仄仄仄平平。","仄仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄平。","仄○○仄仄，○仄仄平平。","平仄○平仄，平平仄仄平。","平平○仄仄，平仄仄平平。","仄仄平平仄，○仄仄仄○。"],"paragraphs":["秋宜何处看，试问白云官。","暗入蝉鸣树，微侵蝶绕兰。","向风凉稍动，近日暑犹残。","九陌浮埃减，千峰爽气攒。","换衣防竹暮，沈果讶泉寒。","宫响传花杵，天清出露盘。","高禽当侧弁，游鲔对凭栏。","一奏招商曲，空令继唱难。"],"title":"和王卿立秋即事"}
