{"author":"赵希迈","id":123369,"strains":["仄平平平仄平仄，仄平仄仄平平仄。","○平仄仄○平○，仄仄平平平仄仄。","仄平仄仄平仄平，平仄平仄平○平。","○平仄仄仄仄仄，○仄○○平平平。","仄仄平平平仄仄，平仄平平仄平仄。","○平仄仄○○平，平仄平平仄平仄。","仄平仄仄仄仄平，仄平○仄仄○平。","平平仄仄仄仄仄，平仄仄仄平平平。","平平仄仄平仄仄，平仄仄平平平仄。","平平仄仄平仄平，仄仄○○平仄仄。","仄平平仄平平平，仄平仄仄○平平。","平仄平平仄平仄，平仄仄仄平平○。"],"paragraphs":["范宽山头李成树，百年二老皆仙去。","如今尺素留人间，纵有千金无博处。","后人笔底工一家，声价随可喧中华。","王君二妙聚一手，参以吟思游天涯。","万里江山才数幅，东抹西涂意先足。","苍梢癞石相参差，风雨烟云在羁束。","近时目贱耳反真，画图重旧不重新。","名家翰墨未必贵，尘渍赝本翻为珍。","君提健笔来海外，山若玉簪江为带。","朝昏变态焉可穷，笔未铺张心已会。","岭南游者多诗人，见君作画应怜君。","求我新诗写君画，终使李范声名分。"],"title":"王生山水歌"}
