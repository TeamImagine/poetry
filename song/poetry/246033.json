{"author":"张守","id":246033,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["百篇无一可讥评，落纸银钩慕伯英。","足蹇向来甘后乘，敌勍真合避先声。","探骊君每珠先获，类鹜吾惭鹄不成。","十五大都须赵璧，无劳鼠璞换秦城。"],"title":"张子华屡为唱篇有诗要予为首唱次韵谢之二首  其一"}
