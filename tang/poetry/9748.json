{"author":"杨巨源","id":9748,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["南宫使者有光辉，欲拜诸陵瑞雪飞。","蘋叶已修青玉荐，柳花仍拂赤车衣。","应同谷口寻春去，定似山阴带月归。","寒冷出郊犹未得，羡公将事看芳菲。"],"title":"卢郎中拜陵遇雪蒙见召因寄"}
