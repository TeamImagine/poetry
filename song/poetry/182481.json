{"author":"强至","id":182481,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["策马长郊羡子真，独赢风物与诗论。","惊飞雁鹜投前涧，归去牛羊识旧村。","暴涨溪声闻远近，久阴山气乱朝昏。","异乡我亦嗟游宦，莫说啼鹃有怨魂。"],"title":"依韵和杨尉郊外怀乡"}
