{"author":"朱长文","id":196840,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["苍烟寒水满方塘，插架排签典籍场。","喜对七贤闲把手，希逢四皓醉飞觞。","林深迥出千龄干，诗就俄成万丈光。","逸兴欲寻丁氏宅，云间老鹤共昂昂。"],"title":"次韵彦舒席上有作"}
