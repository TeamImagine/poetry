{"author":"戴表元","id":161003,"strains":["平平仄平平，平仄平○平。","○平平仄平，仄仄仄仄平。","仄仄平仄仄，平平平仄平。","仄○平平仄，仄仄平仄平。","平平○平仄，仄仄仄仄平。","仄仄仄仄仄，仄仄平平○。","平平仄平仄，平平仄平平。","仄仄仄仄仄，仄仄平仄○。","○○仄仄仄，仄平仄○平。"],"paragraphs":["青天碎浮云，飘落随长风。","当年江海心，聚散岂谓同。","我发春霰白，君颜秋树红。","各将飞腾具，坐受穷困攻。","怀书更何罪，暴客岁不容。","数夕稍振发，共语凉天中。","天明换颜色，囊瓢赴群童。","此事本下策，改道无所从。","犹胜古侠士，侩牛市𪪞东。"],"title":"陈茂阳书监赴史氏塾"}
