{"author":"徐宝之","id":123441,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["草树荒凉门半开，管祠人去不曾来。","漫装舒国簪貂坐，何似锺山策蹇回。","后世诗名高北斗，向时国论冷残灰。","近儒作记存东庑，一丈寒碑立翠苔。"],"title":"题荆公祠"}
