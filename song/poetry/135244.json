{"author":"邵雍","id":135244,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["为人须是与人群，不与人群不尽人。","大舜与人焉有异，帝尧亲族亦推伦。","人心龃龉一身病，事体和谐四海春。","心在四支心是主，四支又复远于身。"],"title":"为人吟"}
