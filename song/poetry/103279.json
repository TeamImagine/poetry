{"author":"魏了翁","id":103279,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["有生同得本来公，凛凛渊冰保降衷。","多愧行年称有子，长怀当日谢无功。","羁踪不称歌三拜，浅量难堪酒一中。","饮尽玉瓶天地阔，不知身客楚台风。"],"title":"生日和辛江陵即席韵  其一"}
