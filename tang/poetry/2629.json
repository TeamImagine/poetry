{"author":"杜甫","id":2629,"strains":["平平仄平平，仄仄平平仄。","平仄仄○平，平平仄○仄。","平仄○仄平，○○仄平仄。","仄平平平仄，仄仄平仄仄。","仄平仄仄○，仄仄仄仄仄。","平仄仄仄平，仄平平平仄。","仄仄平平仄，○平仄平仄。","平仄○仄平，平○仄平仄。","平平仄仄仄，仄仄○平仄。","平仄仄平平，平平仄平仄。","仄仄仄仄平，平○平仄仄。","仄平平仄仄，仄仄仄平仄。","仄仄仄平仄，仄仄平平仄。","○○平○平，仄仄○仄仄。","○平○仄仄，仄仄仄仄仄。","仄仄○平平，平平仄○仄。","平平仄平仄，平仄平平仄。","平○平平○，仄仄仄仄仄。","平平平○平，仄仄○仄仄。","仄平平仄平，平仄○仄仄。"],"paragraphs":["威弧不能弦，自尔无宁岁。","川谷血横流，豺狼沸相噬。","天子从北来，长驱振凋敝。","顿兵岐梁下，却跨沙漠裔。","二京陷未收，四极我得制。","萧索汉水清，缅通淮湖税。","使者纷星散，王纲尚旒缀。","南伯从事贤，君行立谈际。","生知七曜历，手画三军势。","冰雪净聪明，雷霆走精锐。","幕府辍谏官，朝廷无此例。","至尊方旰食，仗尔布嘉惠。","补阙暮征入，柱史晨征憩。","正当艰难时，实藉长久计。","回风吹独树，白日照执袂。","恸哭苍烟根，山门万重闭。","居人莽牢落，游子方迢递。","裴回悲生离，局促老一世。","陶唐歌遗民，后汉更列帝。","恨无匡复姿，聊欲从此逝。"],"title":"送樊二十三侍御赴汉中判官"}
