{"author":"韩淲","id":87258,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["点检山前梅蕊痕，花虽未放已销魂。","纵饶老干摧幽谷，也胜繁华倚市门。","冷落不成欺岁晚，阳和且可待春温。","清香一喷红梢满，却月凌风未易论。"],"title":"探梅  其二"}
