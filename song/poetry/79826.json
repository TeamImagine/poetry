{"author":"欧阳修","id":79826,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["朝家意在取遗才，乐育推仁亦至哉。","本欲励贤敦古学，可嗟趋利竞朋来。","昔人自重身难进，薄俗多端路久开。","何异鳣鲂争尺水，巨鱼先已化风雷。"],"title":"和公仪试进士终场有作"}
