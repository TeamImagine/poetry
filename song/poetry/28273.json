{"author":"洪适","id":28273,"strains":["仄仄平平平仄平，平平仄仄仄平平。","平平仄仄平平仄，仄仄平平平仄平。","仄仄平仄平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["长忆吴中鸣橹声，风高月上水波清。","臞庵掩映花成聚，笠泽微茫烟若城。","十载相忘存梦想，一帆此去喜归荣。","老来无复莼鲈会，尚看骅骝得路行。"],"title":"送朱叔召归吴中"}
