{"author":"张舜民","id":196314,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["星回律变数将终，二十年前此邑中。","天令尚随新岁改，人颜那得旧时红。","家无妻妾仍多难，腹有诗书可屡空。","莫笑郑人欺子产，到头留得惠民功。"],"title":"和人岁暮书怀"}
