{"author":"陆游","id":33225,"strains":["平仄平平仄仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["华子中年百事忘，嵇生仍坐懒为妨。","病于荣宦冥心久，老向端闲得味长。","对客欲谈还愦愦，读书才过已茫茫。","青缣帐暖黄䌷稳，聊借东庵作睡乡。"],"title":"自嘲"}
