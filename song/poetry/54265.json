{"author":"项安世","id":54265,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["茸茸弱线初迎复，轧轧阳机已转坤。","梅放小红明纸帐，竹分寒绿寿藤尊。","不愁故将逢陵尉，且喜仙官近市门。","还向陈年作新句，贺人今日拜春恩。"],"title":"和揭尉见贺韵"}
