{"author":"沈遘","id":185210,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["自与公家三世旧，坐看高闬压亨衢。","楩柟屡构明堂厦，麟凤更参圣代符。","结友固应皆以义，论诗何独取于愚。","归舟早晚乘潮度，犹得西湖一笑无。"],"title":"依韵和李审言见赠叙旧"}
