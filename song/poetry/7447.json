{"author":"王之道","id":7447,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄仄。","仄仄仄平平仄仄，仄平平仄仄平平。"],"paragraphs":["相逢休访楚江萍，我老无能一壮丁。","卜宅又惊三浃日，御琴空感再周星。","新愁卯酒心先醉，气怯春寒梦易醒。","却喜故山遥在眼，举头时见竹青青。"],"title":"弟子厚自相山徙居湖塘又复一月矣距外除只数日间光景漂流徒成感慨读新诗兴不能已辄和韵"}
