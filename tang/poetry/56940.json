{"author":"韦应物","id":56940,"strains":["仄○仄平仄，仄仄平仄平。","平仄仄平平，仄仄○平平。","平仄○平仄，○平仄平平。","仄○平仄平，平仄仄平平。","仄仄仄平平，仄平仄平平。","仄仄平○平，平仄○仄平。","○仄仄平仄，平○仄平平。","○平仄仄仄，仄仄○仄平。"],"paragraphs":["广庭独闲步，夜色方湛然。","丹阁已排云，皓月更高悬。","繁露降秋节，苍林郁芊芊。","仰观天气凉，高咏古人篇。","抚己亮无庸，结交赖群贤。","属予翘思时，方子中夜眠。","相去隔城阙，佳期屡徂迁。","如何日夕待，见月三四圆。"],"title":"善福精舍秋夜迟诸君"}
