{"author":"杜叔元","id":186070,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["朝闻剑外夙行辀，夕喜江西改命优。","已有才名喧北省，又宣风化入南州。","一城民吏迎前牧，满眼山川是旧游。","君富机筹足余暇，清吟不负物华楼。"],"title":"送程给事知越州"}
