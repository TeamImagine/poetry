{"author":"柴随亨","id":144385,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["读罢骚经手自抄，纫兰归计胜诛茅。","新蚕食叶将成茧，旧燕衔泥旋补巢。","菜老花随黄麦落，草长色与绿杨交。","一春过尽三之二，闲倚东风忆孟郊。"],"title":"江行即事"}
