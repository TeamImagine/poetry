{"author":"郭祥正","id":191982,"strains":["平平仄平，仄仄平平平。","仄仄平○仄平，○○平平仄平。","○○平仄平，平平平○。","仄仄平平平，仄平仄平。","仄○仄平，平平平。","仄仄○仄平，平仄仄仄平平。","平仄平平平，仄仄平仄平。","平仄平○仄平，仄仄平○平。","仄仄仄仄平，仄○平平。","仄○仄平平，平仄平平。","仄仄平仄平，仄仄仄平平平。","平平仄平仄仄平，仄仄仄仄平○。","平仄仄平仄平平，仄平仄仄平平。","平仄平平平，仄仄平平。","○仄仄仄仄平，平平仄平仄平。","平仄仄平仄平，仄平仄平平平。"],"paragraphs":["追仿佛兮，故国之高丘。","与子之相遇兮，听其言而若秋。","雍雍而肆兮，严严而收。","乐我之心兮，以遨以游。","予将娶兮，于南州。","莫克从子兮，翻自省以幽幽。","川陆兮沉浮，日月兮再周。","云子之长逝兮，怆我之深忧。","子不可见兮，道将谁求。","彼苍者天兮，胡惨胡仇。","夺子之速兮，使不位于公侯。","虽穷德之特立兮，弗与世以绸缪。","嗟坎水之未盈兮，竟何泽以休休。","喑予之声兮，血予之眸。","犹不足以止兮，灵何在而荐羞。","惟永绝兮奈何，怅平昔兮悠悠。"],"title":"王逢原哀词"}
