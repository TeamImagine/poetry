{"author":"赵蕃","id":73540,"strains":["仄平仄平平，仄仄平仄平。","仄仄仄平仄，○平仄平平。","平平仄仄仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","平仄平平仄，○平仄仄平。","平平仄平仄，仄仄仄平平。"],"paragraphs":["可人费招呼，柰此陈与胡。","问事失昏忘，论诗辨精粗。","清风不可绊，白日易成晡。","欲睡难安枕，翻书得踞炉。","聒人纷宿鸟，对面走饥鼯。","啁哳聊容汝，睢盱反闯吾。","宁无捕黄口，亦有聘狸奴。"],"title":"明叔每见过不久辄去仲威尤难招致索居书事呈二君"}
