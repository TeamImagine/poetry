{"author":"陆游","id":42155,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["云暝风号得我惊，砚池转盼已生冰。","窗间顿失疏梅影，枕上空闻断雁声。","公子皂貂方痛饮，农家黄犊正深耕。","老人别有超然处，一首清诗信笔成。"],"title":"作雪寒甚有赋"}
