{"author":"陆游","id":38783,"strains":["仄平仄平仄仄仄，仄仄○○仄平仄。","平平仄仄平仄平，平平仄仄○平仄。","○仄仄平仄○○，仄仄平平平仄仄。","仄仄仄仄平仄平，平平仄仄平平仄。","平○仄仄○仄平，仄仄平平仄仄平。","平平平平仄平仄，仄仄平平平仄平。"],"paragraphs":["少年不知老境恶，意谓长如少年乐。","朝歌夜舞狂不休，逢人欲觅长生药。","三二十年底难过，屈指朋侪余几个。","就令未死身日衰，朱颜已去谁能那。","人间万事如弈棋，我亦曾经少壮时。","儿曹纷纷不须校，岁月推迁渠自知。"],"title":"放歌行"}
