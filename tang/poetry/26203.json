{"author":"温庭筠","id":26203,"strains":["平仄平平仄仄平，平平平仄仄平平。","仄平仄仄平平仄，仄仄仄平平仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["湖上微风入槛凉，翻翻菱荇满回塘。","野船著岸偎春草，水鸟带波飞夕阳。","芦叶有声疑雾雨，浪花无际似潇湘。","飘然篷艇东归客，尽日相看忆楚乡。"],"title":"南湖"}
