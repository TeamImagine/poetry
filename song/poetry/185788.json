{"author":"徐积","id":185788,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["汾上儒生又续诗，阳春巴调本相违。","聊因扣角摅深愤，安得摩天逞快飞。","陶氏弄琴乖俗甚，井丹持刺出门稀。","有时入市谋甘脆，怀橘携壶即便归。"],"title":"和吕秘校  其八"}
