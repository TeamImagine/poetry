{"author":"徐夤","id":33879,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["休说雄才间代生，到头难与运相争。","时通有诏征枚乘，世乱无人荐祢衡。","逐日莫矜驽马步，司晨谁要牝鸡鸣。","中林且作烟霞侣，尘满关河未可行。"],"title":"龙蛰二首 二"}
