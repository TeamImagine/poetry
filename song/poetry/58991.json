{"author":"陈造","id":58991,"strains":["平平○仄仄仄平，平仄仄仄平平平。","仄平仄仄平仄仄，仄平仄仄平平○。","仄○仄仄平平仄，平仄平平仄平仄。","仄○仄仄平仄仄，○仄平平仄平仄。","○平平○仄仄平，仄平○仄仄平平。","○平仄仄仄平仄，仄平仄仄仄平平。","平平仄平仄平仄，仄仄平平平仄仄。","仄○仄平仄平平，平平平仄仄仄仄。"],"paragraphs":["清游如省隔世环，身系组绶心溪山。","此亭攫踞山水上，羡君脱屣尘埃间。","不应室迩嗟人远，时上风烟慰衰晚。","恍如坐我天姥傍，长啸持杯揖云𪩘。","张侯清吟句挟霜，肯因闻笛赋山阳。","空青染袂醉颓玉，笑人簿领阅流光。","诛茅结邻约他日，会映轩窗晞秃发。","径从两君赋归来，何须官满六百石。"],"title":"次韵张秀才题汪叔量挹秀亭  其二"}
