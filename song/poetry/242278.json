{"author":"李正民","id":242278,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["海滨遁迹拟求安，老矣尤谙世路难。","地远巳辞龟钮印，身闲仍带鹿皮冠。","少陵宴坐惟观壁，彭泽知非欲去官。","鹏鷃逍遥皆自适，勿疑控地笑扶抟。"],"title":"和尹叔见寄  其一"}
