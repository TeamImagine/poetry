{"author":"苏轼","id":194368,"strains":["仄仄平平仄仄平，仄平平仄仄平平。","平○仄仄平仄仄，平仄平平○仄平。","仄仄平平平仄仄，平○仄仄仄平平。","平平仄仄仄平仄，仄仄平平仄仄平。","仄仄仄○平仄仄，平平仄仄仄平平。","仄平平仄○平仄，仄仄平平○仄平。","仄仄仄平平○仄，平平○仄仄平平。","仄平仄仄平○仄，仄仄平平仄仄平。","平仄平平○仄仄，仄平平仄仄平平。","仄○平仄○平仄，仄仄○平仄仄平。","平仄平平平仄仄，仄平平仄仄平平。","仄平仄仄平○仄，平仄平平仄仄平。","仄仄平平仄平○，○平平仄仄仄平。","仄○平仄平平○，仄仄平平仄仄平。","仄仄仄平平仄仄，○平平仄仄○平。","仄平仄仄平平仄，仄仄平平仄仄平。","仄仄平平平○仄，仄平平仄仄○平。","仄平仄仄○平仄，仄仄平平仄仄平。","平仄○○平仄仄，平平○平仄平○。","○平○仄平平仄，仄仄平平仄仄平。"],"paragraphs":["俯仰东西阅数州，老于歧路岂伶优。","初闻父老推谢令，旋见儿童迎细侯。","政拙年年祈水旱，民劳处处避嘲讴。","河吞巨野那容塞，盗入蒙山不易搜。","仕道固应惭孔孟，扶颠未可责由求。","渐谋田舍犹怀禄，未脱风涛且傍洲。","惘惘可怜真丧狗，时时相触是虚舟。","朅来震泽都如梦，只有苕溪可倚楼。","斋酿酸甜如蜜水，乐工零落似风鸥。","远思颜柳并诸谢，近忆张陈与老刘。","风定轩窗飞豹脚，雨余栏槛上蜗牛。","旧游到处皆苍藓，同甲惟君尚黑头。","忆昔湖山共寻胜，相逢杯酒两忘忧。","醉看梅雪清香过，夜棹风船骇汗流。","百首共成山上集，三人同作月中游。","海南未起垂天翼，涧底仍依径寸庥。","已许春风归过我，预忧诗笔老难酬。","此生岁月行飘忽，晚节功名亦谬悠。","犀首正缘无事饮，冯驩应为有鱼留。","从今更踏青州麹，薄酒知君笑督邮。"],"title":"次韵周开祖长官见寄"}
