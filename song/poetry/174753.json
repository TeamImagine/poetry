{"author":"刘敞","id":174753,"strains":["平平平仄平，仄仄仄平平。","平仄仄平平，仄平仄平平。","平平平平仄，平仄仄平仄。","仄仄平仄○，仄平仄平仄。","○平仄仄仄，仄仄仄平平。","平平仄○仄，仄仄仄平平。","○平平仄仄，仄平平仄平。","仄仄平仄仄，仄仄平平平。","平○仄仄平，平仄仄平仄。","平仄○仄仄，仄平平仄仄。","平平平仄平，仄仄平○平。","○平○平平，平仄仄仄平。"],"paragraphs":["真人西度关，乃祖独知之。","强著五千言，竦身弃喧卑。","灵光无时没，人世自超忽。","上下千歳间，裔孙亦清出。","论兵复击剑，远与道同符。","功名不如意，白髪笑桑榆。","藏书天禄阁，卜居天柱山。","此职无吏责，去去何时还。","山中醉白云，山下弄流水。","吾已了损益，未知生死耳。","聊登千仞巅，下视寰中尘。","更因长风来，挥手谢世人。"],"title":"同梅圣俞送尹郎中监舒川灵仙观"}
