{"author":"李新","id":223175,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["常记秋登跨鹤台，儒先杖履共追陪。","如公已到蓬莱上，过我又分符竹来。","往事已成千古话，遗风空负十分杯。","依依正尔重阳日，襟抱何时得好开。"],"title":"九日林守同饮因思昔年朱侍讲跨鹤之集"}
