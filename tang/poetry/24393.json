{"author":"赵嘏","id":24393,"strains":["平仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["帘下秋江夜影空，倚楼人在月明中。","不将行止问朝列，唯脱衣裳与钓翁。","几处别巢悲去燕，十年回首送归鸿。","那应更结庐山社，见说心闲胜远公。"],"title":"寄浔阳赵校书"}
