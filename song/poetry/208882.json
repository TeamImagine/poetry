{"author":"曾肇","id":208882,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当年太史谪仙翁，笔落江楼气吐虹。","无复琴樽对鸥鸟，空遗松柏几秋风。","由来兰玉生台下，重见溪山入坐中。","顾我岂能绳祖武，倚阑归思附冥鸿。"],"title":"太父太师密国公赋诗江楼世称名笔从侄子绩得之以居肇缅思祖德且爱绩之能继志也为赋一首"}
