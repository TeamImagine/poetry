{"author":"李弥逊","id":253197,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["疏林远墅见秋毫，破晓阳乌羽翼髙。","湖面平于开匣镜，山棱光并发硎刀。","闭门听雨宁论日，散策寻冈莫数遭。","世上几人能避俗，簿书堆案想官曹。"],"title":"新晴再用似表弟髙字韵"}
