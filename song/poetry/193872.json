{"author":"苏轼","id":193872,"strains":["仄平平仄○，仄仄仄平○。","仄仄平仄平，仄仄仄○平。","○仄平仄仄，平仄仄平平。","平仄平仄仄，仄仄平仄平。","仄平仄仄平，平仄平平平。","仄平仄仄仄，仄仄仄平平。","仄仄平仄平，仄仄仄平平。","仄仄平仄○，平平○平○。","仄平仄平仄，仄平仄平平。","仄○仄仄仄，仄仄仄平平。","仄仄平平平，仄仄仄仄平。","○平○仄仄，仄仄平○平。"],"paragraphs":["谢公含雅量，世运属艰难。","况复情所钟，感概萃中年。","正赖丝与竹，陶写有余欢。","尝恐儿辈觉，坐令高趣阑。","独携缥缈人，来上东西山。","放怀事物外，徙倚弄云泉。","一旦功业成，管蔡复流言。","慷慨桓野王，哀歌和清弹。","挽须起流涕，始知使君贤。","意长日月促，卧病已辛酸。","恸哭西州门，往驾那复还。","空余行乐处，古木昏苍烟。"],"title":"游东西巌"}
