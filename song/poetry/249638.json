{"author":"郭印","id":249638,"strains":["平平仄仄平，平仄平○仄。","平仄○平平，平平仄平仄。","仄仄仄平平，仄仄○○仄。","平平仄仄平，仄仄平平仄。","仄仄仄仄平，平平仄平○。","○平仄仄平，仄仄○仄○。","平平仄○仄，平平仄平仄。","仄平平仄○，仄仄平平仄。"],"paragraphs":["萧萧灏气清，风露秋将半。","今夕更无云，银盘转霄汉。","鸟语茂林惊，树影空庭乱。","常时岂不佳，作意人瞻玩。","我欲上广寒，瑶琼蹑飞观。","骑鲸谅不能，永夜空慨叹。","归来却燕坐，神光自辉焕。","始知方寸间，桂阙元非远。"],"title":"中秋月"}
