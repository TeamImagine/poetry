{"author":"陆游","id":37646,"strains":["平仄仄平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["身见绍兴初改元，百罹敢料至今存。","生涯破碎余龙具，学问荒唐守兔园。","独立未除还笏气，余生犹待阖棺论。","北窗灯暗霜风恶，且置孤愁近酒樽。"],"title":"自嘲"}
