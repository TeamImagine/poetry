{"author":"王安石","id":180428,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["画史虽非顾虎头，还能满壁写沧洲。","九衢京洛风沙地，一片江湖草树秋。","行数鯈鱼宾共乐，卧看鸥鸟吏方休。","知君定有扁舟意，却为丹青肯少留。"],"title":"次韵吴仲庶省中画壁"}
