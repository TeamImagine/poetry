{"author":"王维","id":53684,"strains":["仄仄○○仄，平平仄仄平。","仄平平仄仄，仄仄○平○。","仄仄平平仄，平平仄仄平。","○平仄平仄，仄仄仄平平。","仄仄平平仄，平平仄○平。","仄平平仄仄，仄仄仄○平。","仄仄平平仄，平平仄仄平。"],"paragraphs":["旧谷行将尽，良苗未可希。","老年方爱粥，卒岁且无衣。","雀乳青苔井，鸡鸣白板扉。","柴车驾羸牸，草𪨗牧豪狶。","夕雨红榴拆，新秋绿芋肥。","饷田桑下憩，旁舍草中归。","住处名愚谷，何烦问是非。"],"title":"田家"}
