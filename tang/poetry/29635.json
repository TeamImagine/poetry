{"author":"李山甫","id":29635,"strains":["仄平平○仄，仄仄平仄○。","平○仄仄平，仄仄仄平仄。","○仄平平平，仄平仄○仄。","平仄○平平，仄仄平平？。","仄○仄仄平，平平仄仄仄。","仄平仄平平，仄仄○仄仄。","平平仄平仄，仄仄平平仄。","平仄仄○平，○仄仄○仄。","平平仄仄仄，平仄平平仄。","平平仄平仄，平平仄平仄。"],"paragraphs":["贵门多冠冕，日与荣辱并。","山中有独夫，笑傲出衰盛。","正直任天真，鬼神亦相敬。","之子贲丘园，户牖松萝暎。","骨将槁木齐，心同止水净。","笔头指金波，座上横玉柄。","芙蓉出秋渚，绣段流清咏。","高古不称时，沉默岂相竞。","穷搜万籁息，危坐千峰静。","林僧继嘉唱，风前亦为幸。"],"title":"山中答刘书记寓怀"}
