{"author":"梅尧臣","id":57963,"strains":["平仄仄平平，仄仄平仄仄。","仄平平仄平，平○仄仄仄。","平仄平○仄，仄仄仄仄仄。","仄仄仄○平，仄仄仄仄仄。","○平仄平平仄平，仄仄平○仄○仄。"],"paragraphs":["春雪损萌芽，未必摧杞菊。","我心无爱憎，随分乐自足。","桃李红间白，岂不悦我目。","杞菊嫩且甘，岂不饱我腹。","看花食蔬仍举杯，趁取衰迟鬓犹绿。"],"title":"次韵永叔二月雪"}
