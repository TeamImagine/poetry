{"author":"张耒","id":216521,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["洛川北岸锦屏西，竹树萧萧面翠微。","风月有情常似旧，山川信美不如归。","文章送老甘无用，鱼鸟从游久息机。","寄语长安倦游客，年来何事素书稀。"],"title":"寄蔡彦规兼谢惠酥梨二首  其二"}
