{"author":"徐铉","id":496,"strains":["平仄平平仄，平○仄仄平。","仄平○仄仄，平仄仄○平。","仄仄平○○，平平仄仄平。","平○平仄仄，平仄仄平平。","仄仄平平仄，平平仄仄平。","仄平平仄仄，仄仄仄○平。"],"paragraphs":["西掖官曹近，南溟道路遥。","使星将渡汉，仙掌乍乘潮。","柳映灵和折，梅依大庾飘。","江帆风淅淅，山馆雨萧萧。","陆贾真迂阔，终童久寂寥。","送君何限意，把酒一长谣。"],"title":"送高舍人使岭南"}
