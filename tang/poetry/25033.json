{"author":"薛能","id":25033,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["庭锁荒芜独夜吟，西风吹动故山心。","三秋木落半年客，满地月明何处砧？渔唱乱沿汀鹭合，雁声寒咽陇云深。","平生只有松堪对，露浥霜欺不受侵。"],"title":"秋夜旅舍寓怀"}
