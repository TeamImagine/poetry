{"author":"萧立之","id":131931,"strains":["仄平平平平仄仄，仄仄平平仄平仄。","仄平仄仄仄平平，○平仄平平仄仄。","平平仄仄平仄平，仄平○仄平平平。","仄○仄平平仄仄，○仄仄仄平平平。","平平平平仄平仄，仄仄平平仄平仄。","仄平仄平仄○仄，仄仄平平仄平仄。","平平仄仄平仄平，平平仄仄平○平。","平平仄仄平仄仄，仄仄平仄○平平。","平平平仄平平仄，平仄平平仄仄仄。","仄平平仄平平平，○仄平平平仄仄。"],"paragraphs":["右玄仙翁开洞府，手掇灵杉种烟雨。","一根磈礧独千年，其荣不生枯不死。","前年木价愁达官，一枝堕地琤琅玕。","斧斤肯为盘错赦，夭矫尚欲丹霄干。","初疑雷公下林壑，夜取乖龙截头角。","又言石家铁如意，击损珊瑚半凋落。","神剜鬼断何可求，摩挲往往惊吟眸。","牺尊讵是材所愿，尔囿于数将奚尤。","神仙灵物生风雹，宁与尘凡供玩谑。","请君持用悬丹崖，留补金精飞去鹤。"],"title":"合皂山杉节歌为士真侄作"}
