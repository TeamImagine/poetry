{"author":"陆游","id":41639,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["漠漠春寒罢对棋，霏霏春雨却催诗。","梅花一树映疏竹，茅屋三间围短篱。","醉倒幸无官长骂，出游自有老人期。","年光满眼吾何憾，又近吴蚕浴种时。"],"title":"初春二首  其二"}
