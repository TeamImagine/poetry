{"author":"喻良能","id":51833,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["笋舆趁晓踏铜驼，休暇仍逢景色和。","闲挈壶觞游翠霭，尽呼儿女看沧波。","茫茫烟渚群鸥下，隠隠晴虹短棹过。","最是小春奇绝处，梅花破萼未全多。"],"title":"十月二十三日携家游裴园"}
