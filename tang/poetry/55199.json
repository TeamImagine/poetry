{"author":"崔曙","id":55199,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["汉文皇帝有高台，此日登临曙色开。","三晋云山皆北向，二陵风雨自东来。","关门令尹谁能识，河上仙翁去不回。","且欲近寻彭泽宰，陶然共醉菊花杯。"],"title":"九日登望仙台呈刘明府容"}
