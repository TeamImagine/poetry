{"author":"刘攽","id":183238,"strains":["仄仄平平仄仄平，仄平仄平仄平平。","平平仄仄平○平，仄平平仄平○平。","平平仄平平仄平，仄平仄仄平平平。","仄平仄平平仄平，平平仄仄平仄平。","仄平平平平仄平，平平仄平仄平平。","平平仄平平仄平，仄平○平平仄平。","仄仄仄仄平仄平，平平仄仄○仄平。","仄平仄仄平平平，平平仄仄仄仄平。","平平仄仄平仄平，仄仄平仄○平平，平平仄仄平仄平。"],"paragraphs":["昔有仙公项曼都，去家十年若斯须。","还归壮语惊妻孥，月边朝拜虽劳躯。","流霞一杯真味腴，世人但怪医多卢。","不知列仙山泽臞，阴阳变化随指呼。","日新无穷非故吾，乔公筑居近潍都。","交游洞宾侪尔朱，又言其师奇丈夫。","璞玉粹美名不沽，郎官仕晋更五胡。","我今老病须人扶，衰颜白鬓日已渝。","捐书绝学休守儒，去不为少犹双凫，公能济我良药无。"],"title":"次韵子瞻赠乔道人"}
