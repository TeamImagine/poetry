{"author":"刘子翚","id":15173,"strains":["平平○平平平平，平○仄仄○平平。","平平仄仄仄仄仄，仄仄仄仄平平平。","平仄平仄○仄仄，仄仄仄仄平○平。","仄平○仄平仄仄，仄仄平仄平平平。","仄平仄仄仄仄仄，平平仄仄仄仄○。","平平平仄仄仄仄，仄仄平仄平平平。","平平仄仄仄平仄，仄仄仄仄平平平。","○平仄仄仄仄仄，仄仄平仄平平平。","平平平仄仄仄仄，仄仄仄仄平平平。","仄平平仄仄仄仄，平○仄仄平平平。"],"paragraphs":["西溪观鱼仍开樽，鸣榔隠隠沈烟村。","吾人岂有竭泽意，澒洞四际鱼龙奔。","惊潜初见穿乱藻，亟遁转觉迷深源。","向非驱迫群党聚，罩{罒鹿}徒使波涛浑。","巨鳞足供数客饱，银刀琐碎不足论。","吁嗟神物未变化，暴骨砧机宁非冤。","江湖万里厌游泳，失地斗水能为恩。","临流解网意亦厚，诱以芳饵仍争吞。","因悲摇尾向数罟，岂异俯首縻华轩。","慨然投箸起太息，归思已逐冥鸿鶱。"],"title":"打鱼歌"}
