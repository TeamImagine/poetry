{"author":"释正觉","id":4994,"strains":["平仄平仄仄仄仄，平平仄仄仄平平。","平平仄仄仄平仄，仄仄平平平仄平。","仄平仄平仄仄仄，仄仄仄仄仄平平。","平平仄仄仄平仄，仄仄平平平仄平。"],"paragraphs":["云麓胜处夙未到，清行兴锐忘崎嵚。","谁无瘦杖少扶力，我与幽人同赏心。","壑津软缘自宛转，岸树老碧长阴森。","溪西乞火煮茶去，竹里人家斋磬音。"],"title":"庚子冬二十八日天意晴和与止上人同南麓行横冈转流长作清响阴溪直木寒无悴容到竹林人家饮茶而还"}
