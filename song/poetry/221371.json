{"author":"释智圆","id":221371,"strains":["仄仄○平仄仄平，平平平仄仄平○。","平平仄仄平平仄，仄○平○仄仄平。","平○平平平仄仄，仄平平仄仄平平。","○平仄仄平平仄，仄仄○平仄仄仄。"],"paragraphs":["路上中峰势屈盘，尘埃踪迹到终难。","秋杉影射经窗冷，夜浪声摇睡榻寒。","云过闲轩香篆润，日移幽砌藓痕干。","吟余静立凭栏久，极目长江水渺漫。"],"title":"梵天寺二首  其一"}
