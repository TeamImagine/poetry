{"author":"曾协","id":25438,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["川原积岁阻交情，佳客常思置驿迎。","花县论心尊俎乐，竹宫识面岁时惊。","久知书作征南癖，更觉诗同东野清。","却敛櫜鞬真退舍，君才屹立五言城。"],"title":"次韵翁士秀见赠二首  其一"}
