{"author":"朱长文","id":196854,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["千里江山入郡楼，凭栏乍喜密云浮。","冷光交映天峰色，余润遥随笠泽流。","民叠袴襦看不厌，客丛簪履赏应留。","野人乘兴狂吟外，引鹤披蓑上钓舟。"],"title":"佳雪应时呈司封使君三首  其三"}
