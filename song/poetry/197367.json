{"author":"苏辙","id":197367,"strains":["仄平平仄平仄仄，仄仄平平平仄平。","平仄平平平平仄，仄平平仄仄平平。","平平仄仄平平仄，仄仄平仄仄仄平。","平仄仄平平仄仄，平平仄仄仄平平。"],"paragraphs":["近通沂泗麻盐熟，远控江淮粳稻秋。","粗免尘泥污车脚，莫嫌菱蔓绕船头。","谋夫欲就桑田变，客意终便画舫游。","愁思锦江千万里，渔蓑空向梦中求。"],"title":"和李公择赴历下道中杂咏十二首 梁山泊"}
