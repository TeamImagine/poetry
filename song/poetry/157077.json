{"author":"杨蟠","id":157077,"strains":["平平平仄平，平仄仄平平。","平平仄仄仄，仄仄仄仄平。","○平仄仄仄，平仄仄○平。","平平仄仄平，仄仄○○平。","平平仄平平，仄○平仄平。","平平仄仄○，仄仄平仄平。","平平仄仄仄，仄仄平平平。","仄仄仄平仄，平平仄仄平。"],"paragraphs":["人生无百年，谁问岭龟蛇。","容颜镜水换，老丑不可遮。","殷勤守此岁，来岁复如何。","南邻祭灶喧，北里驱傩哗。","须臾罢无为，但听楼鼓挝。","明朝四十过，暮景真易斜。","初心自慷慨，白首还蹉跎。","寄语少年子，虽强不足夸。"],"title":"除夕次东坡守岁韵"}
