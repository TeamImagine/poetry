{"author":"魏了翁","id":102926,"strains":["平平平仄平，仄仄平平仄。","平仄仄○平，仄仄仄平仄。","仄平仄平仄，平平仄平仄。","平仄平平平仄平，仄仄平平仄平仄。","平平平仄仄平平，平平平仄平平仄。","仄仄仄平仄平仄，平平○○仄平仄。","仄仄平仄仄平仄，平平仄仄仄平仄。","○平平仄平，仄仄平○仄。","仄仄○○平平平，仄平仄平仄仄仄。","仄仄仄仄平，仄仄仄平仄。","仄平平○平仄仄，仄平仄平平仄仄。","仄平仄○平，仄仄仄仄仄。","仄平仄仄○平仄，平仄平○平仄仄。","仄平平仄仄，○平仄○仄。","仄仄平平仄平仄，平平仄平仄○仄。","○平平平平仄平，○○平平仄仄仄。"],"paragraphs":["恭惟皇上心，纳纳天同大。","明命辍禁游，往抚蜀雕瘵。","蜀山在何许，斜阳点鸦背。","家住扶桑东复东，却望斜阳铁山外。","金头奴子扼熙秦，银州兵马冲兰会。","使我六年望烽火，征人穿空枕戈祋。","使我千里致钟石，居人轑釜泣粗粝。","县官无蓄租，百姓无藏盖。","上有苍苍之高天，卒然叫呼不可待。","阃外万戚休，只以一身佩。","我于公行无所赠，筮言得咸为艮兑。","艮山本中虚，兑泽乃上溉。","独于九四论心体，而以朋思为障碍。","愿公书此象，长于卧兴对。","蜀道青天蜀平地，君侯一心即难易。","思耕亭前先郑碑，更看他年后郑记。"],"title":"送郑侍郎四川制置分韵得盖字"}
