{"author":"薛利和","id":113150,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["轩槛前临一水湄，此亭谁见独游时。","春风坐处无人伴，秋月行来有影随。","文酒等闲辜会友，溪山赢得自裁诗。","城东老屋今仍旧，当日高踪孰可追。"],"title":"文惠公独游亭"}
