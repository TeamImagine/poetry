{"author":"方回","id":149752,"strains":["平平平仄平，仄仄平○○。","平仄仄仄平，仄仄仄平仄。","平平仄平仄，仄仄仄仄仄。","仄平○○平，平仄仄平仄。","平仄平平○，仄仄平仄○。","平平平仄平，仄仄仄仄○。","仄平○仄○，仄平平平仄。","仄平仄平仄，仄仄仄平仄。","仄仄平仄仄，平○仄仄仄。","○仄仄仄○，仄平平○仄。","仄仄仄○仄，仄仄仄○仄。","平平平仄○，平平仄平仄。","仄仄仄平○，仄仄平平仄。","仄仄仄仄仄，平平○平仄。","仄平仄仄仄，平平仄仄仄。","仄平平平○，仄仄仄仄仄。","平仄仄仄仄，仄仄平平仄。","仄仄仄仄平，仄平仄平仄。","平○平平平，平仄○平仄。","平仄○仄○，仄仄平仄仄。"],"paragraphs":["恭惟方寸心，表里无将迎。","妍丑物不逃，宇宙大明镜。","时开复时阖，静定动亦定。","孰为磨且奁，尘垢敢吾竞。","徐步冲牙和，俨立章甫正。","威严修德容，戒惧毓景行。","典谟冠百王，首言钦恭敬。","慎寅与祗让，惴惴远机阱。","怠慢惟不敢，兹其所以圣。","三畏四勿传，孔颜曾思孟。","洛学至正叔，主一肃正命。","乾淳朱逮张，铭箴互规咏。","奥室鬼神临，寐枕雷霆迸。","凛若对庙祭，严于听军令。","古君子必尔，持身以莅政。","保家云仍长，理国彊以靓。","繄予幼不学，乃有东家郑。","一谨御万邪，道涯自孤泳。","何当跻公堂，幽话听犀柄。","师授分所闻，庶尽人己性。"],"title":"题郑提学孔明敬斋"}
