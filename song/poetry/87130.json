{"author":"韩淲","id":87130,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄仄平仄，平仄仄平平仄平。"],"paragraphs":["一雨山林方始秋，世间休待我回头。","心虽未老何须壮，身自长贫不用愁。","满地烟云终淡淡，数家鸡犬也悠悠。","木犀开后菊花发，随分杖藜寻酒𥬠。"],"title":"闰月八日雨"}
