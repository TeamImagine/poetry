{"author":"陆游","id":36316,"strains":["仄仄仄平平，仄仄仄平平。","仄仄平仄仄，平仄仄仄平。","仄仄平○○，平仄仄仄平。","仄仄仄仄平，仄平仄平平。","仄仄○仄仄，平平仄平○。","平仄仄平仄，仄仄仄仄平。","平平仄平仄，仄仄平仄平。","仄○仄平平，仄仄平仄平。","○平平平平，平仄平平平。","仄平○○平，平平仄○平。","平仄平平平，仄平平仄○。"],"paragraphs":["脱粟未为饥，短褐未为寒。","众毁心自可，身困气愈完。","茆屋虽三间，趺坐则已寛。","浊酒不满瓢，浩歌有余欢。","禄食妻子乐，功名后人看。","成败两蜗角，贵贱一鼠肝。","芒芒百年梦，底物堪控抟。","不如学餐霞，驻此双颊丹。","行披终南云，飞渡黄河湍。","岿然过空城，人言古长安。","霜露蒙荆榛，喟然增永叹。"],"title":"寓怀四首  其一"}
