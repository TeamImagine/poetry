{"author":"谢薖","id":231589,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平仄平仄，仄平仄仄仄平平。","平平仄仄平平仄，平仄平平平仄平。"],"paragraphs":["乾鹊飞翻噪晚林，阿南归骑果骎骎。","青衫黄绶霑新命，白石清泉是素心。","金镊多情洗双鬂，葛巾从此避华簪。","来年往献东巡颂，今日聊为梁父吟。"],"title":"喜董之南归"}
