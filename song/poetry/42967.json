{"author":"范成大","id":42967,"strains":["○平仄○平○平，平平仄○○平平。","仄平平平仄平仄，仄仄平平仄平仄。","平平平平仄○平，仄仄○仄○仄○。","仄平仄平平仄仄，平仄○平仄平仄。"],"paragraphs":["输租得钞官更催，踉蹡里正敲门来。","手持文书杂嗔喜，我亦来营醉归耳。","床头悭囊大如拳，扑破正有三百钱。","不堪与君成一醉，聊复偿君草鞋费。"],"title":"催租行"}
