{"author":"高仁邱","id":140147,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["一道长虹跨北河，往来凭此涉清波。","帆从宝相丛中度，人向金鳌顶上过。","此日高车题字少，昔年驱石叙功多。","凤凰已去无遗响，只此江鸥答棹歌。"],"title":"题凤林桥"}
