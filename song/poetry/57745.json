{"author":"梅尧臣","id":57745,"strains":["○平仄平仄平仄，平仄平平仄平仄。","仄平○仄仄平平，平平○仄仄仄仄。","仄仄仄仄平仄○，仄仄平平仄平仄。","平平仄平平仄平，平仄平平仄○仄。","仄仄仄平平仄平，仄仄平平仄○仄。","仄仄平平仄仄平，仄仄？平平仄仄。","仄仄○平仄仄平，仄仄平平仄仄仄。"],"paragraphs":["王都寓居树阴少，惟有墙隅两株枣。","去年相见枣花开，今年相别枣实好。","枣实未剥风莫吹，我鬓愁多似蓬葆。","淮南到时何所逢，秋叶萧萧蟹应老。","忆昔共归江上初，对饮芦洲月如缟。","半夜鱼跳镜破光，万事{月矞}然何足道。","自此重经二十秋，不改青青岸旁草。"],"title":"送弟禹臣"}
