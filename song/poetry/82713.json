{"author":"刘过","id":82713,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["千岩万壑天台路，一日分为两日程。","事可语人酬对易，面无惭色去留轻。","放开笔下闲风月，收敛胸中旧甲兵。","世事看来忙不得，百年到手是功名。"],"title":"送王东乡归天台  其二"}
