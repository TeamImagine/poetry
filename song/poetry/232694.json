{"author":"夏竦","id":232694,"strains":["仄仄平平仄，平平仄仄平。","平平仄平仄，平仄仄平平。","仄○平平仄，平平仄仄平。","仄平平仄仄，平仄仄平○。","平仄平平仄，平平仄仄○。","平平平仄仄，平仄仄平平。"],"paragraphs":["幄坐尊儒术，华光御讲筵。","爰开柏梁宴，为毕曲台篇。","法从飞緌接，藩房绮组联。","赐花均彩萼，陪鼎杂冬鲜。","甘润声诗洽，芳蕤注籍传。","师臣咸拜手，归道黼帷前。"],"title":"讲彻礼记崇政殿开宴应制"}
