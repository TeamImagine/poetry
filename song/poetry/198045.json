{"author":"苏辙","id":198045,"strains":["○仄仄仄平，仄仄平平平。","仄仄仄平平，仄仄○平平。","仄平○平平，平仄平平平。","仄仄仄仄仄，仄仄○平平。","仄○平平○，仄仄平平○。","平平平平仄，平仄平仄平。","仄平仄平仄，○仄平仄平。","仄平仄仄○，仄仄平平平。","仄仄平仄平，仄仄平仄平。","仄仄平平平，仄仄○仄平。","○仄仄○仄，仄仄平○平。","平平仄平仄，平仄○○平。"],"paragraphs":["三十始去家，四十初南迁。","五十复还朝，白发正纷然。","故人从西来，鞍马何联翩。","握手得一笑，喜我犹生全。","别离多忧患，梦觉非因缘。","惟余归耕计，粗有山下田。","久糜太仓粟，空愧乡党贤。","老兄富治行，令德齐高年。","幸此民事清，未厌军垒偏。","父老携壶浆，稚子迎道边。","应有故相识，问我何当旋。","君恩闵衰病，归驾行将鞭。"],"title":"送杨孟容朝奉西归"}
