{"author":"苏轼","id":195052,"strains":["平平仄平平，仄仄平仄仄。","○平仄仄仄，○仄仄仄仄。","平平仄平仄，平仄仄平仄。","平平仄仄仄，仄仄仄仄仄。","平平仄○仄，仄仄平仄仄。","平平仄平平，○仄平仄仄。","平平仄仄仄，平仄平平仄。","仄○平仄仄，平仄平仄仄。","平平仄平○，仄仄仄平仄。","仄平平平仄，仄仄仄仄仄。","仄○仄平○，平仄仄○仄。","平平仄平仄，平仄平仄仄。","平平仄仄平，平仄仄平仄。","平平仄仄仄，平仄仄平仄。","仄平仄仄平，仄仄平平仄。","平平○平仄，仄仄平○仄。","平平平仄仄，仄仄平仄仄。","平平仄平平，平○仄平仄。","仄○仄仄仄，仄仄平仄仄。","仄平仄平○，仄仄仄平仄。"],"paragraphs":["先生鲁诸儒，饮食清不溽。","空肠出秀句，吟嚼五味足。","华堂闹丝管，眸子涨春渌。","先生疾走避，面冷毒在腹。","归来煮瓠叶，弟子歌旱麓。","声淫及灵台，中有麀鹿伏。","功名一走兔，何用千人逐。","故应容我辈，清坐时闭目。","高亭石排衙，木杪挂飞屋。","我来无时节，客亦不待速。","似闻雪髯叟，西岭访遗躅。","朝阳入潭洞，金碧涵水玉。","泉扉夜不扃，云袂本无幅。","慈皇付宝偈，神侣得幽读。","讷庵有老人，宴坐天魔哭。","时来献璎珞，法供灯相续。","吾侪诗酒污，欲往无乃触。","斋厨费晨炊，车骑满山谷。","愿闻第一义，钵饭非所欲。","便投切云冠，予幼好奇服。"],"title":"叶教授和溽字韵诗复次韵为戏记龙井之游"}
