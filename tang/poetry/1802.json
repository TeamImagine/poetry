{"author":"僧齐己","id":1802,"strains":["○仄○，平仄○。","平平仄仄仄仄○，仄平平仄○平平。","仄平仄○平平仄，平平仄仄○平仄。","仄仄仄平平仄平，○○仄仄平平仄。","平仄仄仄平平，平仄○平平仄平。","仄仄仄仄仄仄，仄平仄仄平平仄。"],"paragraphs":["行路难，君好看。","惊波不在黤黮间，小人心里藏奔湍。","七盘九折寒崷崪，翻车倒盖犹堪出。","未似是非唇舌危，暗中潜毁平人骨。","君不见楚灵均，千古沈冤湘水滨。","又不见李太白，一朝却作江南客。"],"title":"杂曲歌辞 行路难二首 一"}
