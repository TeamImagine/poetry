{"author":"郭祥正","id":192636,"strains":["仄仄平平仄平平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["九日登高可强欢，听歌莫放玉杯干。","黄花烂漫宜新酒，白发稀疏落小冠。","桂水波光趋海急，峡山岚翠带云寒。","故乡万里知何处，更凭朱栏向北看。"],"title":"九日登北楼示客"}
