{"author":"宋庠","id":2702,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["花落亭亭素脸开，忍寒刚欲背春来。","已迷江令琼花树，更傍周王璧水台。","楚馆娇云愁梦断，洛廛香雪待风回。","一枝寄远真何益，费尽南朝陆凯才。"],"title":"梅"}
