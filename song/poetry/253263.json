{"author":"李弥逊","id":253263,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平○仄，平仄○平仄仄○。","仄仄平平仄平仄，仄平仄仄平平仄。"],"paragraphs":["此君风致似吾侬，来伴筠翁晚径笻。","世味每于谈际断，诗情尤向饮邉浓。","溪山寄语能相觅，猿鹤论交肯见从。","共𣃁云根结茅屋，自锄菜甲为君供。"],"title":"赠硕夫"}
