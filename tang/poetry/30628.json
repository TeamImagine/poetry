{"author":"罗隐","id":30628,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["寒城猎猎戍旗风，独倚危楼怅望中。","万里山河唐土地，千年魂魄晋英雄。","离心不忍听边马，往事应须问塞鸿。","好脱儒冠从校尉，一枝长戟六钧弓。"],"title":"登夏州城楼"}
