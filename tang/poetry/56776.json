{"author":"韦应物","id":56776,"strains":["○仄仄平平，仄平平仄平。","○平平仄仄，仄仄○平平。","○○仄平仄，平平仄○平。","仄仄○仄平，仄平仄平平。","平平仄仄平，平仄○仄平。","平平平平仄，仄仄仄平平。","平平仄○○，平仄平仄平。","平仄仄平仄，仄仄平平平。"],"paragraphs":["三载寄关东，所懽皆远违。","思怀方耿耿，忽得观容辉。","亲燕在良夜，欢携辟中闱。","问我犹杜门，不能奋高飞。","明灯照四隅，炎炭正可依。","清觞虽云酌，所愧乏珍肥。","晨装复当行，寥落星已稀。","何以慰心曲，伫子西还归。"],"title":"酬元伟过洛阳夜燕"}
