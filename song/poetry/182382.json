{"author":"强至","id":182382,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["鱼寻细脉上轻澌，鸟趁微和哢好枝。","多病强倾春日酒，苦吟还接暮冬诗。","江南信息梅应蕊，京国风流柳未丝。","最有佳人随节序，钗头彩胜竞垂垂。"],"title":"立春"}
