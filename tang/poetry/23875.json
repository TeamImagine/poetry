{"author":"田游岩","id":23875,"strains":["仄仄○平仄，平平仄仄平。","平○平仄仄，平仄仄○平。","仄平仄平仄，平仄仄○○。","平平○仄仄，平仄仄平平。","仄仄仄平仄，仄仄○○平。","仄仄平平仄，平平○仄平。"],"paragraphs":["信彼称灵石，居然狎遁栖。","裴回承翠𪩘，斌驳带深谿。","夕阴起层岫，清景半虹霓。","风来应啸阮，波动可琴嵇。","仆也颍阳客，望彼空思齐。","傥见山人至，簪嵩且杖藜。"],"title":"弘农清岩曲有磐石可坐宋十一每拂拭待余寄诗赠之"}
