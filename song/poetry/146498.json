{"author":"黄非熊","id":146498,"strains":["仄仄平平平仄平，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，平平平仄仄仄平。","平平平仄平平仄，平仄平平仄仄平。"],"paragraphs":["万濑澄空天地秋，清音不断下悠悠。","山前一片月留影，石上几番僧白头。","未必素琴方理性，何须芳草始忘忧。","堪嗤朝市区区者，祗听笙歌醉则休。"],"title":"听泉岩"}
