{"author":"范仲淹","id":243262,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["门外烟岚紫阁横，九衢风土更何情。","篱边醉傲渊明饮，陇上歌随桀溺耕。","三乐放怀千古重，万锺回首一毫轻。","鹏鹪共适逍遥理，谁复人间问不平。"],"title":"知府孙学士见示和终南监宫太保道怀五首因以缀篇  其五"}
