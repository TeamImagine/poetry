{"author":"胡铨","id":16285,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["瘦吟幽玩有余妍，更向高人独乐园。","无垢未应经露沐，不缁宁信受尘昏。","春风自识明妃面，夜雨能清吏部魂。","插向胆瓶看更好，凛如明月荐雷樽。"],"title":"和林和靖先生梅韵  其三"}
