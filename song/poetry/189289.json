{"author":"程颢","id":189289,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["满地清霜结晓寒，平明飞霰洒柴关。","乍凭酒力温肌骨，陡觉风威著面颜。","闾里相呼泥北户，牛羊收牧下前山。","急须趁日藏薪炭，冻后髙枝不易攀。"],"title":"和家君早寒之什"}
