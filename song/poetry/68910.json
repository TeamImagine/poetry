{"author":"元积中","id":68910,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["九峰巍绝乱云屯，石室琼台旧址存。","山险密盘之字径，洞深高辟丙方门。","碧桃花烂春溪暖，紫玉箫沉月榭昏。","未觉壶中光景晚，人间归去见来孙。"],"title":"题桐柏观"}
