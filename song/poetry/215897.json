{"author":"张耒","id":215897,"strains":["○仄仄仄仄，仄平平平平。","平平仄平平，平仄○平○。","仄仄平仄仄，平平仄平平。","平平○仄仄，仄仄○仄平。","仄仄仄平仄，○仄仄仄平。","○仄仄平仄，平平仄平平。","○○仄平平，仄仄平仄平。","平仄○仄仄，平平仄平平。","仄仄仄仄仄，平平仄平平。","平平仄仄仄，仄仄仄平平。"],"paragraphs":["传舍不可久，束装投新居。","新居亦苟完，佳木颇扶疏。","洒扫寻丈地，琴书遣朝晡。","风云中夜变，大雨如决渠。","落点若强箭，穿我老屋涂。","中夜起明烛，移床护吾雏。","传闻北城隅，老弱堤上庐。","官吏操畚锸，纷纷役千夫。","螘漏或一决，城闉变江湖。","吾衰也久矣，岂复惮为鱼。"],"title":"寓陈杂诗十首  其一"}
