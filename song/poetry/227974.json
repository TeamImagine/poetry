{"author":"释德洪","id":227974,"strains":["仄平仄平平仄平，仄平平平仄平○。","仄平仄仄仄仄仄，仄平平仄平平平。","平平仄平仄仄仄，仄仄仄○平○平。","仄平仄仄仄平仄，仄平仄仄平仄仄。","仄平仄仄仄仄仄，平平平仄平平○。","仄平○仄仄平仄，○仄仄平平仄平。","仄平仄平仄平仄，仄仄平平平仄仄。","平平平平仄仄仄，平平仄仄平平平。","仄平平平仄仄仄，○平仄仄○○平。","仄平仄平平仄仄，仄平仄平平仄平。","○○仄仄仄仄○，仄仄仄仄平平平。","仄平平仄平平仄，○仄平平平仄平。","仄平○仄仄仄仄，仄○仄仄平仄平。","○平平仄仄○仄，仄仄仄平○仄平。","仄平仄仄仄平仄，仄平仄仄平平平。","○平仄仄仄平仄，平仄平平平仄○。","平平仄仄平○仄，仄仄仄平○仄平。","仄平○仄仄○仄，仄仄仄仄平平平。","平平仄平仄仄仄，仄平仄仄平平平。","仄平仄平仄仄○，平平仄仄平仄平。","平○平平仄平平，平平平仄平平○。","平○平平仄仄仄，仄○仄仄平平平。","仄平○平仄平仄，平平仄仄平平○。","平平平仄仄平仄，平平仄○平平平。","仄○仄仄仄平仄，平○仄仄仄仄平。","仄○仄平仄平仄，平○○平平仄平。","仄平平平仄仄仄，仄仄平平平仄平。","平平仄平仄平仄，仄仄平仄平平平。","平○平平仄平仄，平○仄仄仄仄平。","平平仄仄平仄仄，仄仄仄仄仄○平。","平平仄平仄仄仄，仄平仄仄平仄平。","仄平仄仄仄仄仄，○○仄仄平平平。","仄○○仄平平仄，仄仄平仄平平平。","仄○仄仄○仄仄，仄○平仄平平平。","平平仄仄仄仄○，仄仄仄平平仄○。","平平仄平仄平仄，平○平平平仄○。","平仄平平○仄仄，○平平仄仄仄平。","平平仄仄仄仄仄，平平平仄仄○平。","平○平仄仄平仄，平平仄仄平平平。","仄○平仄仄平仄，仄仄平○平仄平。","仄平仄平○○仄，仄仄仄平平仄平。","平平仄平平仄仄，仄仄仄平平仄平。","平平仄仄○仄仄，仄仄平平平仄○。","仄平仄仄仄仄仄，仄○平仄平平平。","平平仄仄仄仄仄，仄仄仄仄平仄平。","仄平平仄仄仄仄，仄仄平平仄仄○。","平仄平仄仄仄仄，平平仄仄平○平。","平平仄仄仄平○，○仄仄仄平平平。","？？仄仄平仄仄，仄平仄仄平平平。","平平○仄平仄仄，仄？仄平平仄仄。"],"paragraphs":["退之倔强迁掲阳，道经衡山爱青苍。","逸群骏气不可御，顿尘初控青丝缰。","朝云偶开岂有意，妙意放浪高称扬。","我生少小善诗律，读之坐令身世忘。","朅来结友本上座，南游私喜初心偿。","橘洲看雪已清绝，更櫂野航浮碧湘。","忽惊万峰上云雨，走栋飞檐云雨旁。","知谁凭栏俯落日，跳丸一笑千嵒光。","紫金鸡含一粒粟，磨塼作镜传遗芳。","小庵自披慈忍服，十方普熏知见香。","巉巉玉骨撼不应，但诵妙偈声琅琅。","只今般若台前路，过者拳拳加敬庄。","我寻遗迹恍自失，譬如一苇航渺茫。","三生为扫坐禅石，往事令人思建康。","绍隆佛种有神足，九旬妙义谈汪洋。","当年以法施穷乏，无数珠玑曾斗量。","而今但有楼观好，再拜顾瞻空涕滂。","我公王事获胜践，自谓此乐非寻常。","情高赋诗亦感慨，十年出处何明详。","竹轩莫凉暑雨过，风檐把玩情激昂。","初如冰轮涌东崦，漻漻云幕方高张。","俄如奇兵出不意，铁衣雪刃森堂堂。","细窥如春在花柳，芳心皱眼开包藏。","魂惊豪气立毛髪，风樯驾浪犇龙骧。","韵如玉色映晴昼，清如碧瓦粲晓霜。","适如醉乡识归路，醇如烧春浮玉觞。","意公前身是太白，醉貌宜披云锦裳。","芳津浣匙饭云子，美液浇齿尝琼浆。","吾闻高辞殆天得，宁论结髪翰墨场。","酸寒鸟迹无足道，坐令藉湜仆且僵。","皆言笔端有五色，不然古锦纒肺肠。","夜阑掩卷耿不寐，空庭曳履心彷徨。","譬如三伏黄尘道，坐令炎焰欣清凉。","又如病鹤长侧脑，仰看千仞孤鸾翔。","嗟余胆大亦欲和，韵险恍疑登太行。","何时坐隅乞诗藁，襟量悬知容攫攘。","吾恐斯文将断绝，长哦披髪下大荒。","儿曹乃欲犯矢石，洪钟何异施莛芒。","公如珠玉在渊石，荣辉草木皆煌煌。","读其诗律似仙曲，不杂人间笙与簧。","我非赏音空叹息，拟欲学之嗟未遑。","遥怜与僧登绝顶，意适暗惊人世忙。","诗成气焰如项籍，叱咤千人谁敢当。","自嫌白髪世不要，万回歌舞聊佯狂。","盘珠岂有影迹露，雾豹不欲文彩彰。","那知湘上偶邂后，气岸欣逢许子将。","霜鬓须面一破笑，城隅古寺眠闲房。","心知贵贱不同调，且复抵掌谈江乡。","□□暇日陪杖履，对公岂敢谈文章。","兹游正类羊叔子，湛□与山俱不忘。"],"title":"次韵游南岳"}
