{"author":"戴栩","id":104180,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["不须拄笏觅西山，太白峰头雪未干。","物景四时俱是爽，江流三面此为宽。","惯来幽鸟遗巢在，欲纵香苞和雨寒。","我有一言君记取，勿栽高树近栏干。"],"title":"题朝爽轩"}
