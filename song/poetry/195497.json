{"author":"苏轼","id":195497,"strains":["平○仄仄平，仄仄平仄平。","平仄仄○仄，仄仄仄仄平。","平平仄仄仄，仄仄○平平。","仄平仄仄平，平○仄平○。","平平仄平仄，仄仄○仄平。","仄仄仄仄仄，仄平仄平平。","仄平仄仄仄，仄仄仄平平。","平平仄平平，仄仄仄平平。","平○仄仄仄，平仄仄仄平。","○仄平平仄，仄平仄平平。","仄仄平○仄，仄仄平平○。","平平仄○仄，仄仄仄仄平。","仄○平仄平，仄仄平平平。","仄平平仄平，仄○仄○平。","仄平仄仄仄，仄仄平仄平。"],"paragraphs":["秦如马后牛，吕氏非复嬴。","天欲厚其毒，假手李客卿。","功成志自满，积恶如陵京。","灭身会有时，徐观可安行。","沙丘一狼狈，笑落冠与缨。","太子不少忍，顾非万人英。","魏韩裂智伯，肘足本无声。","胡为弃成谋，托国此狂生。","荆轲不足说，田子老可惊。","燕赵多奇士，惜哉亦虚名。","杀父囚其母，此岂容天庭。","亡秦只三户，况我数十城。","渐离虽不伤，陛戟加周营。","至今天下人，愍燕欲其成。","废书一太息，可见千古情。"],"title":"和陶咏荆轲"}
