{"author":"陆游","id":32950,"strains":["仄平仄仄平平平，仄平仄仄仄仄平。","仄仄平平仄平仄，仄仄仄仄平平平。","仄○平平仄仄仄，仄仄平仄平平平。","仄平平仄仄平仄，仄○平仄平仄平。","仄平仄仄仄平仄，仄平仄仄平○平。","仄平仄仄平仄仄，仄平仄仄平仄平。","平平仄仄仄○仄，仄仄仄仄○仄平。","平平仄仄仄仄仄，仄平仄平平仄平。","仄○平仄仄平仄，仄仄仄仄平平平。","仄仄平平仄仄仄，平平平仄○平○。"],"paragraphs":["我来访古涪之滨，不辞百罔冀一真。","走马朝寻海棕馆，斫脍夜醉鲂鱼津。","越王高楼亦已换，俯仰今古堪悲辛。","督邮官舍最卑陋，栋挠楹腐知几春。","岿然此壁独亡恙，老槎劲翮完如新。","向来劫火何自免，叱呵守护疑有神。","妖狐九尾穴中国，共置不问如越秦。","天时此物合致用，下韝指呼端在人。","会当原野洒毛血，坐令万里清烟尘。","老眼还忧不及见，诗成肝胆空轮囷。"],"title":"绵州录参厅观姜楚公画鹰少陵为作诗者"}
