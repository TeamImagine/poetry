{"author":"章甫","id":64939,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄仄平。"],"paragraphs":["相逢纵酒又连旬，醉倒谁知主与宾。","舌在莫谈当世事，眼明仍是故乡人。","不愁春与花俱减，但恨君如我更贫。","淮上风烟随分好，他年准拟作比邻。"],"title":"呈胡德器"}
