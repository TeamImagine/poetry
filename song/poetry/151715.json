{"author":"何梦桂","id":151715,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["歌舞钱塘厌说兵，悠悠往事竟何成。","钱镠铁箭千年在，伍子鸱夷一死轻。","湖上园亭春代谢，江头潮汐月亏盈。","相逢白首休相问，见说宫门草树平。"],"title":"再和张秋山杭州孤山二首  其一"}
