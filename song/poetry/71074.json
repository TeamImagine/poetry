{"author":"辛弃疾","id":71074,"strains":["平平仄仄仄，仄平仄仄仄。","○平仄仄平，仄平仄平仄。","平○仄仄○，仄平仄平仄。","仄平平仄平，平仄平仄仄。","仄平仄平仄，平仄仄平仄。","仄平平仄仄，仄仄○○仄。"],"paragraphs":["河豚挟鸩毒，杀人一脔足。","蒌蒿或济之，赤心置人腹。","方其在野中，卫青混奴仆。","及登君子堂，园绮成骨肉。","暴干及为脯，拳曲猬毛缩。","寄君频咀嚼，去翳如折屋。"],"title":"蒌蒿宜作河豚羹"}
