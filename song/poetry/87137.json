{"author":"韩淲","id":87137,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["林热江浑其奈何，冷菰寒玉漫诗歌。","南游禹穴古能几，北望神州兵又多。","畎亩乏财愁折帛，仓场储粟仰秋禾。","幽泉坎井徒争汲，尽日骄阳过碧萝。"],"title":"苦旱  其二"}
