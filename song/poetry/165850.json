{"author":"黎廷瑞","id":165850,"strains":["仄仄平仄仄，仄仄仄仄仄。","○○仄平平，平仄○仄仄。","平平仄仄仄，仄仄平仄仄。","仄平平平平，仄仄仄○仄。","平平○平仄，仄仄仄○仄。","仄平仄仄平，仄仄平仄仄。","仄平仄仄仄，平仄仄仄仄。","平平仄仄平，仄仄仄平仄。","平仄仄平平，平平仄仄仄。"],"paragraphs":["解缆风雨息，傍晚复大吼。","浪如雪山来，船作骑马走。","鱼龙欲作势，问予惊怖否。","那知狂书生，有胆大如斗。","庄周论天地，我见仅如缶。","可怜一勺多，浩荡夸己有。","大方付一笑，河伯亦俯首。","天开镜面平，荡桨泊江口。","新月照船窗，烹鱼酝我酒。"],"title":"泊雷江口"}
