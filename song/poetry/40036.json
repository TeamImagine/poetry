{"author":"陆游","id":40036,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["累叶为儒业不隳，定知贤杰有生时。","学须造次常于是，道岂须臾或可离。","我老已无明日计，心存犹惜寸阴移。","巍巍夫子虽天纵，礼乐官名尽有师。"],"title":"示子孙"}
