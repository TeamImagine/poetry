{"author":"晁冲之","id":220434,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["黄藤白簟倦呼卢，高卧南窗示楷模。","郭芍药情元最密，郑樱桃迹近相疏。","下帷度日甘同梦，隐几终年得异书。","晚向禅房陪杖屦，清秋霜霰意如何。"],"title":"和江子我竹夫人"}
