{"author":"丘葵","id":162463,"strains":["平仄平平仄仄平，仄平仄仄仄平平。","平平仄平平平仄，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["皇帝书征老秀才，秀才懒下读书台。","张良本为韩仇出，黄石特因汉祚来。","太守枉劳阶下拜，使臣空向日边回。","床头一卷春秋笔，斧钺胸中独自裁。"],"title":"御史马伯庸与达鲁花赤征币不出"}
