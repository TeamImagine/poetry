{"author":"赵汝鐩","id":98203,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["四郊社鼓响枫林，朝雨方晴晚复阴。","稚子求聪多啖藕，佳人怕拙例停针。","饭争簇巧毋嫌杂，酒正逢时莫厌斟。","为问年年鸿与燕，去来相避果何心。"],"title":"社日"}
