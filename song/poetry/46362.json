{"author":"梅尧臣","id":46362,"strains":["仄平仄仄仄平仄，仄仄仄平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["一年三万六千刻，玉漏唯余十二时。","去日苦多谁会惜，残阴全少颇能知。","已惊颜貌徐徐改，不奈乌蟾冉冉驰。","万国明朝贺新岁，东风依旧入春旗。"],"title":"和岁除日"}
