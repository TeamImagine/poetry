{"author":"于石","id":163693,"strains":["平平仄仄平，平平仄平平。","仄仄仄仄仄，仄平仄○○。","平平平平仄，仄仄平仄平。","平平仄平仄，仄仄平仄平。","平平仄平仄，平仄仄平平。","平平仄仄仄，仄仄平平○。","仄平○仄平，平仄仄○平。","平平仄仄仄，仄仄仄仄○。","仄平平仄平，仄○平平平。","仄平平仄仄，○平仄平平。","仄仄仄平平，平仄平平平。","平仄仄仄平，平仄仄平平。","○仄仄仄平，平平仄平○。","仄平平仄仄，仄仄平平平。","平平○平仄，仄仄平平平。","仄仄仄平仄，仄平仄平平。","仄仄平仄仄，仄仄平仄平。"],"paragraphs":["顽云拨不开，阴风挟严威。","大雪止复作，细民已嘘嚱。","人言丰年瑞，可乐胡反悲。","频年岂无雪，雪少寒不知。","谁为御寒计，茅屋曝晴曦。","今年雪大作，始信贫无衣。","地炉燎湿薪，僵坐缩如龟。","年丰固可乐，一饱远莫期。","但忧今日寒，未虑明年饥。","岂知纨绔子，重裘拥柔肌。","绣阁蔼春风，金帐环蛾眉。","惟恨雪不多，低唱饮羔儿。","且尽一己欢，宁为尔民思。","尔民毋自苦，会有年丰时。","鸡豚燕同社，玉粒香浮炊。","一饱有余乐，八珍亦奚为。","寄语纨绔子，此意知不知。"],"title":"丁亥冬大雪"}
