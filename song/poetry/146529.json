{"author":"陈舜俞","id":146529,"strains":["平○平仄平，○仄仄平仄。","平平平平仄，仄仄○平仄。","仄平仄仄平，仄平平平仄。","平平仄平仄，平平平平仄。","平平平平平，平○平仄仄。","仄○平平仄，仄仄平仄仄。","仄仄仄○○，平平平平仄。","平仄仄平平，仄仄仄仄仄。","○仄仄仄仄，平仄平仄仄。","仄平平平仄，○仄仄仄仄。","仄平仄仄平，仄平平平仄。","平平仄平仄，仄仄仄仄仄。","平平平仄仄，平平平平仄。","仄平平仄仄，○仄仄仄仄。","○○平平仄，平仄仄○仄。","仄○平○○，○平○平仄。"],"paragraphs":["吴王城下溪，疏凿自开辟。","潭潭无涯岸，但见浸垂碧。","气增宇宙宽，势吞江湖窄。","楼台照清影，河州多嘉植。","红鳞生霞朝，金鉴沉月夕。","恍如神仙国，远与尘土隔。","怪说稔传闻，真源探图籍。","天目据西南，两地泻峻极。","其傍数百壑，奔走为附益。","及兹渊渟处，深不可计尺。","稻粱活万家，世无原田瘠。","鱼虾孕千石，日见网罟获。","阴阴风雨夜，多为蛟龙宅。","少游溪上学，长作幕下客。","观澜无前志，平世耻吟泽。","度量方潢污，临流重惭惜。"],"title":"霅溪"}
