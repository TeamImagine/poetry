{"author":"王禹偁","id":112982,"strains":["平平仄仄仄，仄仄平仄○。","仄平○平仄，平仄仄○仄。","仄仄仄平仄，○仄○仄仄。","平平仄平平，○仄平平仄。","平仄仄平平，仄仄平仄仄。","○平仄平仄，平仄仄仄仄。","仄平平仄平，平仄仄○仄。","平平仄○仄，平仄仄平仄。","平平仄仄仄，仄仄仄仄平。","平平仄○平，平仄平仄仄。","仄平仄仄仄，平平仄平仄。","平仄仄平平，仄平平？平。","仄平仄仄平，平仄○平仄。","仄平平仄仄，仄仄仄平仄。","平平仄平仄，仄仄平平仄。","仄仄仄○仄，平平仄平仄。","仄平仄平仄，仄仄仄仄仄。","平仄仄平平，平仄平仄○。","仄○仄仄仄，平仄仄仄仄。","仄平○仄仄，平仄平仄○。","仄平平仄平，平仄仄平仄。","平平仄仄平，仄仄平仄仄。","平平仄平仄，仄仄平仄仄。","仄平平平仄，仄仄平仄仄。","仄平仄平仄，平平仄平仄。","仄仄仄平平，平平○仄仄。","仄仄仄平平，平平平仄仄。","平平仄仄仄，仄仄仄平仄。","仄平仄平仄，仄仄平平仄。","平○仄仄平，○仄仄平仄。","平仄仄平平，平平平仄平。","仄平仄仄仄，仄仄平○仄。","仄平仄仄○，平平○仄仄。","仄仄○仄平，仄平仄○仄。","平平仄平仄，仄仄平仄仄。","仄○平仄平，平仄仄仄仄。","○仄平仄仄，平平○仄仄。","平仄○平平，仄○平平仄。"],"paragraphs":["申湖在陕服，自昔名所重。","许昌遗唐律，人口尚传诵。","旧迹固蓁莽，胜概犹出众。","前年谪商于，过此方忧恐。","无暇濯溪泉，恻恻心甚痛。","量移遇恩宥，方寸稍放纵。","故人孙汉公，勤恳事迎送。","柅车得三宿，延我入溪洞。","春残尚有蝶，夏首始见蝀。","朱樱实颇繁，黄鸟声亦哢。","地幽接府署，亭高瞰村垄。","萦砌水逶迤，入檐山巃嵷。","鲤翻自跃金，蜗曳烧余汞。","石危君子介，笋乱小人勇。","虚凉集鸥鹭，爽垲无蚊蠓。","芰叶巧如剪，萍根密非种。","迳苔自斑驳，岸草互蓊菶。","官酝绿开瓶，时果青出笼。","醉中猛别后，依约似一梦。","唯愁当要路，时复栖阘茸。","解梁虽近山，墝埆费耕墥。","常风有盬南，日夕尘塕埲。","云泉既辽远，草树非秀耸。","况兹炎蒸月，絷缚何所动。","缅怀八龙会，南溪与谁共。","棣萼本多才，甘棠应少讼。","枕簟与琴书，鸰原聊自奉。","篇章取李杜，讲贯本姬孔。","古文阅韩柳，特策开晁董。","清吹席上来，当暑闭冰冻。","菱脆擘琼枝，瓜甘浮蜜筒。","气秋绿筿战，露晓圆荷捧。","照湖小贺监，溪堂轻马总。","此景且不同，此怀可长恸。","平生好泉石，况复官散冗。","近闻田紫微，涟水许就俸。","援例苟得请，申湖当入用。","终老占溪居，卧看秋泉涌。"],"title":"寄题陕府南溪兼简孙何兄弟"}
