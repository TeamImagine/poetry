{"author":"欧阳修","id":79096,"strains":["平平仄仄平平仄，仄○仄平平仄仄。","平平平仄仄仄平，仄仄平平平仄仄。","平平仄仄仄仄仄，平仄○平○仄仄。","平平平仄仄平仄，仄仄仄平平仄仄。","平平仄仄○仄仄，仄仄仄平平仄仄。","平仄仄平平仄仄，仄仄平平○仄仄。","平平仄仄仄平仄，仄仄平平平仄仄。"],"paragraphs":["天云惨惨秋阴薄，卧听北风鸣屋角。","平明惊鸟四散飞，一夜新霜群木落。","南山郁郁旧可爱，千仞巉岩如刻削。","林枯山瘦失颜色，我意岂能无寂寞。","衰颜得酒犹彊发，可醉岂须嫌酒浊。","泉傍菊花方烂漫，短日寒辉相照灼。","无情木石尚须老，有酒人生何不乐。"],"title":"新霜二首  其一"}
