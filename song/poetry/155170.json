{"author":"邓剡","id":155170,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["我是人间未了僧，苍崖如梦昔经行。","炉中香愿犹余烬，石上精魂又一生。","绝嶂猿啼惊犬吠，四山屏合护钟声。","何当缘业人间满，孤拥秋衾坐五更。"],"title":"报先寺"}
