{"author":"彭汝砺","id":201569,"strains":["仄仄○平仄仄平，仄平平仄仄平平。","平平仄仄平平仄，平仄平○仄仄平。","仄仄仄平平仄仄，平平平仄仄平平。","平平仄仄平平仄，平仄○平仄仄平。","平○○平平仄仄，平平仄仄仄平平。"],"paragraphs":["荡漾扁舟冒晓征，此身何日得安停。","穷途敢恨身无托，多病惟思药有灵。","气谊腹心双古剑，江湖踪迹一浮萍。","尘埃易使羁容黑，仁义难邀俗眼青。","乡思浪凭歌笑解，微辞不是楚骚经。"],"title":"病居婺女"}
