{"author":"李洪","id":52731,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["绝艺当如郢匠斤，家鸡野鹜漫分群。","山阴妙法羲传献，江左名声薄继欣。","竞作墨猪无健骨，谁知笔髓贵丰筋。","斯言举似秦谿后，三折君须子细分。"],"title":"次韵子都兄寄伯封论书"}
