{"author":"刘挚","id":187239,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["故人别墅俯青郊，曾许幽人近结茅。","苔壁雨荒留旧迹，竹林云矗见新梢。","楼成白玉山无主，鳞出黄金客有肴。","怅念同游歌楚些，风声萧飒鸟咬咬。"],"title":"青山高竹楼别业昔尝题诗其壁诗故在而竹楼物故三年矣感而赋诗"}
