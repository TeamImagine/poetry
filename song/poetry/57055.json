{"author":"梅尧臣","id":57055,"strains":["仄平仄平平，仄○仄平平。","平平仄仄仄，平仄平仄平。","仄仄平仄仄，○平○仄平。","平仄仄仄仄，仄仄仄仄○。","平平仄仄○，仄仄仄仄○。","平平○仄仄，○仄仄平○。","仄仄仄仄平，○仄仄仄平。","平○仄平仄，仄仄○平平。","仄仄平仄仄，平平仄平平。"],"paragraphs":["拟君杜鹃花，发当杜鹃时。","朱袍照白日，光彩生路岐。","自比青鼠爪，中心如乱丝。","丝乱复不理，况复远别离。","倾觞恨不深，立马恨不迟。","千山从此隔，三岁或前期。","尔后各寄书，空识满纸辞。","非如笑言乐，但有牵怀悲。","念昔苏与李，徘徊问何之。"],"title":"再送正仲"}
