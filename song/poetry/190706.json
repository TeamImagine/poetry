{"author":"韦骧","id":190706,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["川原浩荡杳回环，附郭苍然独此山。","殿阁栖云长苒苒，庵岩度日自闲闲。","凋零花草三春后，仿佛阎闾十里闲。","远邑拘挛闻胜覧，驰心暗逐旆旌还。"],"title":"和潘倅通甫游狼山寺三首  其一"}
