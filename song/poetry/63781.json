{"author":"王质","id":63781,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忆昔同游金凤台，临高望远思悠哉。","重来又作燕山别，不意翻为驿马催。","宝藏元辉天上去，塞尘秋色鬓边来。","归期已定终年约，莫遣丹心一寸灰。"],"title":"送赵子真送藏经于朝廷"}
