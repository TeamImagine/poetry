{"author":"白居易","id":15490,"strains":["平平仄仄○平平，平仄平平仄○○。","仄仄平平仄平仄，仄平仄仄平平平。","○平仄平平仄仄，仄仄平平○仄仄。","仄○平仄仄平平，平○仄平平仄仄。","平平仄平平仄平，仄平仄○平平○。","仄平仄仄仄平仄，仄仄平平○仄平。"],"paragraphs":["春来有色暗融融，先到诗情酒思中。","柳岸霏微裛尘雨，杏园澹荡开花风。","闻君独游心郁郁，薄晚新晴骑马出。","醉思诗侣有同年，春叹翰林无暇日。","云夫首倡寒玉音，蔚章继和春搜吟。","此时我亦闭门坐，一日风光三处心。"],"title":"和钱员外荅卢员外早春独游曲江见寄长句"}
