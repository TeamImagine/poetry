{"author":"陆游","id":40812,"strains":["平平仄仄仄平平，仄仄平平平仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄仄。","仄仄仄平平仄仄，平平平仄仄平平。"],"paragraphs":["松棚黯黯接虚堂，扫地烧香旋置床。","密叶留花供浅酌，断云障日作微凉。","高城薄暮闻吹角，小市丰年有戏埸。","白首史官闲尽岁，祇将搜句答流光。"],"title":"初夏闲居八首  其三"}
