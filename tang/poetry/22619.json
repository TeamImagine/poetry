{"author":"李商隐","id":22619,"strains":["仄仄平平仄，○平仄仄平。","平平平仄仄，仄仄仄平平。","平仄○平仄，平○仄仄平。","平○仄仄仄，平仄仄平平。","○○○平仄，○平○仄平。","平平仄仄仄，仄仄○平平。","仄仄平○仄，平平仄仄平。","平○仄平仄，平仄仄平平。"],"paragraphs":["杳蔼逢仙迹，苍茫滞客途。","何年归碧落，此路向皇都。","消息期青雀，逢迎异紫姑。","肠回楚国梦，心断汉宫巫。","从骑裁寒竹，行车荫白榆。","星娥一去后，月姊更来无。","寡鹄迷苍壑，羇凰怨翠梧。","惟应碧桃下，方朔是狂夫。"],"title":"圣女祠"}
