{"author":"王安国","id":185232,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["计较平生分闭关，偶然容得近人寰。","春风池沼鱼儿戏，暮雨楼台燕子闲。","假寐尘侵黄卷上，行吟花坠绿苔间。","了无一事撩方寸，自是颓龄令鬓斑。"],"title":"假寐"}
