{"author":"刘敞","id":175315,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["曲岸重重植浅莎，雨余初觉长微波。","水纹满屋浮清簟，风力冲阶折芰荷。","境静自宜诗兴远，夜空应见月明多。","从来著述希扬子，为羡幽人载酒过。"],"title":"寄题友生水阁"}
