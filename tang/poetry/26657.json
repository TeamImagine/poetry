{"author":"刘沧","id":26657,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["汶阳离思水无穷，去住情深梦寐中。","岁晚虫鸣寒露草，日西蝉噪古槐风。","川分远岳秋光静，云尽遥天霁色空。","对酒不能伤此别，尺书凭雁往来通。"],"title":"留别崔澣秀才昆仲"}
