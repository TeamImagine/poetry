{"author":"俞德邻","id":153273,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["有酒能浇磊磈胸，人生何处不从容。","横飞辽海成孤鹤，老死南阳亦卧龙。","习静一丘聊自足，逢时万户莫先封。","梧楸门巷将迎少，涧曲分畦学老农。"],"title":"夏五园亭对雨漫成六首  其六"}
