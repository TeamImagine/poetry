{"author":"李郢","id":26907,"strains":["○平平仄仄，平仄仄平平。","平仄平平仄，平平仄仄○。","仄平平仄仄，平仄仄平平。","仄仄平平仄，平平仄仄○。","仄平平仄仄，平仄仄平平。","仄仄平平仄，平平仄仄平。","仄平平仄仄，平○仄平平。","仄仄平平仄，○平○仄○。"],"paragraphs":["禅居秋草晚，萧索异前时。","莲幕青云贵，翱翔绝后期。","藓房柽架掩，山砌石盆欹。","剑戟晨趋静，笙歌夜散迟。","谷寒霜狖静，林晚磬虫悲。","惠远烟霞在，方平杖履随。","骨清须贵达，神重有威仪。","万卒千蹄马，横鞭从信骑。"],"title":"秋晚寄题陆勋校书义兴禅居时淮南从事"}
