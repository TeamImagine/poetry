{"author":"张祜","id":20594,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["佳人卧病动经秋，帘幕䍀縿不挂钩。","四体强扶藤夹膝，双鬟慵插玉搔头。","花颜有幸君王问，药饵无征待诏愁。","惆怅近来消瘦尽，泪珠时傍枕函流。"],"title":"病宫人"}
