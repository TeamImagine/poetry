{"author":"苏轼","id":195045,"strains":["平平平仄仄平平，仄仄平平仄仄平。","平仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["仙山灵草湿行云，洗遍香肌粉未匀。","明月来投玉川子，清风吹破武林春。","要知冰雪心肠好，不是膏油首面新。","戏作小诗君一笑，从来佳茗似佳人。"],"title":"次韵曹辅寄壑源试焙新茶"}
