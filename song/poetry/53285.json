{"author":"项安世","id":53285,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["波间来往愿莘其，林下归飞乐鸒斯。","罗致军门虽有礼，捉将官里便无诗。","齐瓜有日君方往，舜牧无人我亦咨。","西望雪山三百驿，何因杯酒得同持。"],"title":"和胡黎州贺得郡韵"}
