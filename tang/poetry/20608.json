{"author":"张祜","id":20608,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["杨子江头昔共迷，一为京兆隔云泥。","故人昨日同时吊，旧马今朝别处嘶。","向壁愁眉无复画，扶床稚齿已能啼。","也知世路名堪贵，谁信庄周论物齐。"],"title":"哭京兆庞尹"}
