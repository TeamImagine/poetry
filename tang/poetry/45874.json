{"author":"王维","id":45874,"strains":["仄仄平平平，仄仄平仄仄。","平平○○平，仄仄平平仄。","仄仄仄平平，平平仄平仄。","平仄仄平仄，平平仄平仄。","平平平平○，○仄○平仄。","平○○仄平，平平仄平仄。","○○平仄仄，仄平仄平仄。"],"paragraphs":["步出城东门，试骋千里目。","青山横苍林，赤日团平陆。","渭北走邯郸，关东出函谷。","秦地万方会，来朝九州牧。","鸡鸣咸阳中，冠盖相追逐。","丞相过列侯，群公饯光禄。","相如方老病，独归茂陵宿。"],"title":"冬日游览"}
