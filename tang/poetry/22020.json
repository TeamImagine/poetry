{"author":"许浑","id":22020,"strains":["平仄平平仄仄平，仄平平仄仄平平。","仄平平仄仄平仄，平仄仄平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["禾黍离离半野蒿，昔人城此岂知劳。","水声东去市朝变，山势北来宫殿高。","鸦噪暮云归古堞，雁迷寒雨下空壕。","可怜缑岭登仙子，犹自吹笙醉碧桃。"],"title":"故洛城"}
