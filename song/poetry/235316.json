{"author":"程俱","id":235316,"strains":["仄○平平仄平平，平○仄平仄○○。","平平仄仄仄仄○，仄仄仄仄平平平。","仄平○仄仄仄平，平○仄仄平仄平。","平平仄仄仄仄平，仄仄仄仄平平平。","平平平平仄○平，○平仄仄仄仄平。","仄平仄仄仄仄平，仄仄仄仄平平平。","平○仄仄仄仄平，仄平平仄仄○平。","仄平仄仄平平平，仄仄仄仄平平平。","仄平仄○仄仄平，仄平平仄平平平。","仄平○平仄仄平，仄仄仄仄平平平。","○○仄仄平○平，仄平平仄○平平。","平平平仄平平平，仄平仄仄平○平。","平平平仄仄仄仄，仄仄仄仄平○平。"],"paragraphs":["水行山原溉平畴，时当断壶获且收。","功成则退逝不留，去彼畎遂来清沟。","测之深咫浅可杯，循除{氵虢}{氵虢}环一丘。","堆沙累石隘厥流，势激滟滪吞黄牛。","谁持机缄设中洲，折芒断苇驾两辀。","置之不汨亦不浮，六辐眩转无时休。","推行作止莫可诹，孰居无事供其求。","迫而后动真无尤，眩转自彼非吾谋。","屈伸臂顷一万周，我无欣厌何名忧。","孰能观身与此侔，众假合集成坚柔。","沈轻燥湿交相仇，逝川洄洑更春秋。","滔滔南北东西游，死生壮老休王囚。","形骸流运我则不，物境万变何其幽。"],"title":"秋将获水行田中不复留因窽塍通沟引水过堂下小儿以芒苇作车其上昼夜决决不休戏书"}
