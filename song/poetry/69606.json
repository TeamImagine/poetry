{"author":"王炎","id":69606,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["洗盏从容对圣贤，笑谈未了意凄然。","折腰我既惭陶令，肆志公宜学仲连。","三沐三熏嗟已晚，一觞一咏乐余年。","人穷愈甚诗方好，留取珠玑向后传。"],"title":"和韩毅伯述怀"}
