{"author":"刘禹锡","id":11280,"strains":["仄仄仄平平，平平仄仄平。","仄平平仄仄，平○仄○平。","仄仄平平仄，平平平仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","○仄平○仄，○平仄仄○。","仄平平仄仄，仄仄仄平平。","仄仄○平仄，○平仄仄平。","仄平平仄○，仄仄仄平平。","平仄○平仄，平平仄仄○。","平平平仄仄，仄仄仄平平。"],"paragraphs":["八柱共承天，东西别隐然。","远夷争慕化，真相故临边。","并进夔龙位，仍齐龟鹤年。","同心舟已济，造膝璧常联。","对领专征寄，遥持造物权。","斗牛添气色，井络静氛烟。","献可通三略，分甘出万钱。","汉南趋节制，赵北赐山川。","玉帐观渝舞，虹旌猎楚田。","步嫌双绶重，梦入九城偏。","秋雨离情动，新诗乐府传。","聆音还窃抃，不觉抚么弦。"],"title":"奉和淮南李相公早秋即事寄成都武相公"}
