{"author":"韦应物","id":56865,"strains":["仄仄仄平平，平平仄平仄。","仄仄仄平平，平平仄平仄。","平平仄平仄，仄仄平平○。","仄仄仄平平，平平○仄仄。","平平仄仄仄，仄仄平○仄。","平平仄仄平，仄仄○平仄。"],"paragraphs":["昔出喜还家，今还独伤意。","入室掩无光，衔哀写虚位。","凄凄动幽幔，寂寂惊寒吹。","幼女复何知，时来庭下戏。","咨嗟日复老，错莫身如寄。","家人劝我飡，对案空垂泪。"],"title":"出还"}
