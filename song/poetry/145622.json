{"author":"陈赞","id":145622,"strains":["仄仄平平平仄平，仄平仄仄仄平平。","仄平仄仄平平仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["宋主南奔闽海头，至元铁骑震山丘。","守臣不识归降耻，处女独怀污辱羞。","云气古今和恨结，潮声日夜带哀流。","死生大义须臾事，留取芳名几百秋。"],"title":"赞郑贞娘"}
