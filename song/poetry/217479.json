{"author":"张耒","id":217479,"strains":["平平仄仄平，仄平仄仄平。","仄仄平平仄，平平仄平平。","平仄仄平仄，平平平仄平。","平平仄○平，平仄○仄平。","平平仄平仄，平仄仄仄平。","仄仄○平平，平平平平平。","仄平平仄平，仄仄仄○平。","平平仄仄平，仄仄仄平平。"],"paragraphs":["淮阳古帝墟，鄙夫少所游。","最爱城西路，槐榆拱高秋。","城下古濠水，清澄泓不流。","嗟哉始封君，千古留一丘。","西风臛新兔，鱼鳖亦易求。","谷穗如垂珠，松林风飕飕。","异乡仍谪官，一步九回头。","何时守一廛，白首自锄耰。"],"title":"淮阳"}
