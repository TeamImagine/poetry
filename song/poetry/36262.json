{"author":"陆游","id":36262,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["沐罢斜簪二寸冠，断云残霭暗江干。","丝丝梅子熟时雨，漠漠楝花开后寒。","剩采芸香辟书蠧，旋舂麦𪎊续家餐。","日长倦睫惟思闭，茗椀真须抵死寛。"],"title":"梅雨"}
