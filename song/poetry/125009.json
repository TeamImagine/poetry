{"author":"王柏","id":125009,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["岁月飘零事转乖，未能凭酒放眉开。","萧萧棠棣悲离黍，寂寞芝兰閟野莱。","生计半随豪气坏，放心犹傍圣经回。","秋来旱势滔滔远，谁念苍生正可哀。"],"title":"有感"}
