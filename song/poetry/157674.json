{"author":"韩维","id":157674,"strains":["仄平仄平平，仄仄平仄仄。","仄平平平平，平○平仄仄。","仄平仄○仄，仄仄平平仄。","平平平仄仄，平仄○仄仄。","平○仄平仄，仄仄○平仄。","平仄仄平平，仄仄仄平仄。","平平平仄平，仄仄仄平仄。","○平平仄平，仄仄平仄仄。","平○平仄仄，仄平平仄仄。","平平仄仄平，○仄仄平仄。"],"paragraphs":["薄阴散秋曦，爽气来孟月。","慨然登兹亭，嘉观非远涉。","径幽出深竹，栈峻跻危堞。","身腾尘境外，心与空界接。","前临潩波泛，却视隗峰列。","来远得清飚，洒迥想飞雪。","君家兄弟贤，问学继先业。","横经咨老师，置醴延大耋。","方从贤者乐，岂为游子设。","诗人亦有言，佻达在城阙。"],"title":"题巽亭"}
