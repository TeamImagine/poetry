{"author":"欧阳修","id":79178,"strains":["○平仄，平平仄平○，仄平仄平平仄平。","平平平仄平仄○，○平平平仄○平。","平仄仄仄平平平，仄仄仄仄平仄平。","仄平仄平仄平○，仄仄仄仄○○平，平平仄仄仄仄平。","仄仄○仄平平平，仄仄平○平平平。","仄平仄仄仄仄仄，仄仄仄仄平○平。","平○仄仄仄仄平，仄仄平仄平平平。","平平仄平平，平仄仄仄○平平。","平平○平仄，仄平平平○○仄。","仄仄仄仄平平平，平平平平仄仄平。","仄○仄仄平仄平，仄平？平平仄平。","仄○平仄仄仄○，仄仄仄平仄平平。","仄平仄仄仄平仄，仄仄平平平仄仄。","仄平仄仄平仄仄，仄仄平平平仄仄。","平平仄仄平仄平，平仄平仄平平仄。","○平仄仄仄，平平平仄平。","平平仄平○，仄仄平仄平。","仄仄平平仄仄仄，仄仄平仄平平平。"],"paragraphs":["沈夫子，胡为醉翁吟，醉翁岂能知尔琴。","滁山高绝滁水深，空岩悲风夜吹林。","山溜白玉悬青岑，一泻万仞源莫寻。","醉翁每来喜登临，醉倒石上遗其簪，云荒石老岁月侵。","子有三尺徽黄金，写我幽思穷崎嵚。","自言爱此万仞水，谓是太古之遗音。","泉淙石乱到不平，指下呜咽悲人心。","时时弄余声，言语软滑如春禽。","嗟乎沈夫子，尔琴诚工弹且止。","我昔被谪居滁山，名虽为翁实少年。","坐中醉客谁最贤，杜彬琵琶皮作弦。","自从彬死世莫传，玉练锁声入黄泉。","死生聚散日零落，耳冷心衰翁索莫。","国恩未报惭禄厚，世事多虞嗟力薄。","颜摧鬓改真一翁，心以忧醉安知乐。","沈夫子谓我，翁言何苦悲。","人生百年间，饮酒能几时。","揽及推琴起视夜，仰见河汉西南移。"],"title":"赠沈博士歌"}
