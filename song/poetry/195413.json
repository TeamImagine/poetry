{"author":"苏轼","id":195413,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["夕阳飞絮乱平芜，万里春前一酒壶。","铁化双鱼沉远素，剑分二岭隔中区。","花曾识面香仍好，鸟不知名声自呼。","梦想平生消未尽，满林烟月到西湖。"],"title":"惠州近城数小山类蜀道春与进士许毅野步会意处饮之且醉作诗以记适参寥专使欲归使持此以示西湖之上诸友庶使知予未尝一日忘湖山也"}
