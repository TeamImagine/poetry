{"author":"王十朋","id":23255,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["休论摩诘与文殊，试把庵名扣大儒。","君子于言端欲讷，贤人终日只如愚。","乐山自昔称仁者，利口由来恶啬夫。","听法双峰空耸耳，老禅惟要一言无。"],"title":"题讷庵"}
