{"author":"戴复古","id":93338,"strains":["仄平平仄平平仄，仄仄平平仄平仄。","仄平仄仄仄平平，仄仄平平仄平仄。","平○平仄仄平○，平仄平平平仄仄。","平平平仄平○仄，平平仄仄平平仄。","仄平平仄仄仄平，仄平仄仄平平仄。","平平仄仄仄平仄，仄仄仄平○仄仄。","平平仄○平仄平，仄仄平平仄○仄。","○仄仄，仄平仄。","○仄仄，平平仄。","仄仄仄仄平仄平仄平平平，仄平仄。","平仄仄，平仄仄，仄○平仄平平仄。"],"paragraphs":["凤箫鼍鼓龙须笛，夜宴华堂醉春色。","艳歌妙舞荡人心，但有欢娱别无益。","何如村落卷桐吹，能使时人知稼穑。","村南村北声相续，青郊雨后耕黄犊。","一声催得大麦黄，一声唤得新秧绿。","人言此角只儿戏，孰识古人吹角意。","田家作劳多怨咨，故假声音召和气。","吹此角，起东作。","吹此角，田家乐。","此角上与邹子之律同宫商，合锺吕。","形甚朴，声甚古，一吹寒谷生禾黍。"],"title":"乌盐角行"}
