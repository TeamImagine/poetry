{"author":"岳珂","id":106025,"strains":["平仄平仄，仄平平平。","仄平平平，○仄仄平。","仄仄仄平，平平仄平。","仄○平仄，仄平仄平。","仄平仄平，平仄平平。","平○仄平，仄仄平平。","仄○仄平，仄仄平平。","平仄仄平，平平仄平。","仄○仄仄，仄仄平平。","平○平平，平○仄平。"],"paragraphs":["山谷书法，本于天才。","变而成家，如万壑崖。","骨瘦气清，霜寒籁哀。","故其言曰，法安出哉。","我师我心，奚彼之侪。","今观此书，自叶而荄。","敛其角圭，以复成才。","规矩崛奇，关机阖开。","故其跋曰，自本心来。","谁其知言，嘻噫絜斋。"],"title":"黄鲁直食面帖赞"}
