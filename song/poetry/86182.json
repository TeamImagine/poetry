{"author":"韩淲","id":86182,"strains":["平仄平仄仄，仄仄仄仄平。","平仄仄仄仄，平仄平仄平。","仄仄平仄仄，仄○仄仄平。","仄仄平平平，平平平仄平。","仄平平仄仄，平○平平平。","仄仄仄仄平，平仄仄平平。","平仄仄仄仄，平平仄仄平。","仄仄仄○平，平仄仄仄○。","仄平平仄○，平仄仄仄平。","○○平仄平，仄仄平平平。","仄平仄仄平，仄平仄平平。","平平平平平，○仄平仄平。"],"paragraphs":["天下之好事，不我则彼为。","何必独我出，然后为得时。","但恐才学短，讲论日以卑。","岂止身非贤，君民何所宜。","我虽无用处，连蹇于茅茨。","所幸眼未昏，英妙见于斯。","君学既不器，君才复不羁。","一尉已三年，东上不可迟。","国家仁德深，丕冒及四夷。","中间台阁尊，政事多皋夔。","拔茅果汇征，四夷易鞭笞。","薰兮方南风，听我歌此诗。"],"title":"送王景育弋阳尉官满入吴"}
