{"author":"王翰","id":55207,"strains":["平平平平仄平仄，仄仄仄平仄平仄。","○平○仄平仄平，仄仄○平仄平仄。","仄仄平平仄仄平，平平平仄仄平平。","○仄仄平仄平仄，平平仄仄仄平平。","平平平平仄平仄，仄仄平平仄平仄。","平平仄仄仄平平，平○平平仄平仄。","平平○仄仄平平，仄仄平平仄○平。","平平仄仄○平仄，平仄平平○仄平。","平仄平平仄平仄，仄平平仄平平仄。","平仄平平仄仄平，平平仄仄仄平仄。","仄平平仄平○平，仄仄仄平平仄平。","仄平仄仄仄仄仄，仄平平○仄平平。","仄平仄仄○平仄，仄仄○平○仄平。"],"paragraphs":["洪河之南曰秦镇，发地削成五千仞。","三峰离地皆倚天，唯独中峰特修峻。","上有明星玉女祠，祠坛高眇路逶迤。","三十六梯入河汉，樵人往往见蛾眉。","蛾眉婵娟又宜笑，一见樵人下灵庙。","仙车欲驾五云飞，香扇斜开九华照。","含情迟伫惜韶年，愿侍君边复中旋。","江妃玉佩留为念，嬴女银箫空自怜。","仙俗途殊两情遽，感君无尽辞君去。","遥见明星是妾家，风飘雪散不知处。","故人家在西长安，卖药往来投此山。","彩云荡漾不可见，绿萝蒙茸鸟绵蛮。","欲求玉女长生法，日夜烧香应自还。"],"title":"赋得明星玉女坛送廉察尉华阴"}
