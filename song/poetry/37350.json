{"author":"陆游","id":37350,"strains":["仄仄平平仄仄平，平平平仄平平平。","平平平仄平仄仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["展尽高槐日渐长，了无蜂蝶为花忙。","青梅旋摘宜盐白，煮酒初尝带腊香。","林下光阴无一事，水边窗户有余凉。","应门不用辞衰疾，车马何由到野堂。"],"title":"初夏幽居偶题四首  其二"}
