{"author":"陆游","id":40668,"strains":["平○仄平○，平仄仄仄仄。","仄仄平平平，平仄○仄仄。","平平仄平仄，平仄仄平仄。","仄平仄仄仄，平仄仄仄仄。","仄仄平○平，仄仄仄仄仄。","仄平仄○平，仄仄仄仄仄。"],"paragraphs":["朝行市尘中，奔马不可及。","暮涉清溪流，芒屦了不湿。","岩扉一丹灶，山路两书笈。","白驴可置掌，童子亦绝粒。","邂逅安期生，电逝不暇揖。","太华独嶷然，万仞道傍立。"],"title":"赠过门道人"}
