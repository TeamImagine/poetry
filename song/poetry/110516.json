{"author":"刘克庄","id":110516,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["目为诗客不胜惭，唤作园翁定自堪。","抱瓮荷锄非鄙事，栽花移竹似清谈。","野人只识羹芹美，相国安知食笋甘。","晚觉齐民书最要，惜无幽士肯同参。"],"title":"即事四首  其二"}
