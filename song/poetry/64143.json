{"author":"程洵","id":64143,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["圜扉草色碧于衫，晏子何劳更解骖。","賸喜文书清幕府，翻嗟宾客滞湖南。","迟囘愧我非高士，邂逅因公尚剧谈。","清夜论诗到山谷，棒头妙旨欲重参。"],"title":"张王臣以诸公骖字韵见贻即席奉次"}
