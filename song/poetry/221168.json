{"author":"邹浩","id":221168,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["吾乡魁选久萧条，深喜高才偶圣朝。","天子六龙飞紫极，状元一鹗奋丹霄。","拜亲此日荣谁及，报国他时事更超。","四海讙然重改观，常州真是出英标。"],"title":"闻霍仁仲唱名第一"}
