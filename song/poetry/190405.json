{"author":"韦骧","id":190405,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["百丈苍岩入杳冥，高低气象本天成。","藤蟠翠壁龙蛇动，涧泻断崖风雨声。","不许画工为润色，祇应诗伯长余情。","栖鸦乱墨题僧室，车马何时再此行。"],"title":"宿灵岩  其二"}
