{"author":"陆游","id":34660,"strains":["平仄仄仄平，仄平平仄平。","平平仄○仄，仄仄仄平平。","仄仄仄仄平，平仄○仄平。","○平仄仄仄，平平仄平○。","平平平仄平，平仄仄仄平。","仄仄仄平仄，仄仄仄平平。"],"paragraphs":["孤梦忽自惊，小窗初送明。","珍禽语庭树，可爱不知名。","向者事宦游，尘土过半生。","传呼束带出，冬冬尚残更。","山居虽自由，晨起亦有程。","洗砚拂书几，一笑惬幽情。"],"title":"晨起"}
