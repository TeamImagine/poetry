{"author":"苏轼","id":195008,"strains":["仄仄仄平仄，仄平平仄平。","仄平仄○仄，仄仄仄仄平。","仄仄仄平仄，平仄平平平。","平平仄平仄，平仄仄仄平。","平平平仄仄，仄仄平平平。","仄仄仄仄平，仄平平平平。","平平仄仄仄，仄仄仄○平。","○平仄平仄，平仄平平平。"],"paragraphs":["世俗眩名实，至人疑有无。","怒移水中蟹，爱及屋上乌。","坐令此溪水，名与先生俱。","先生本全德，廉退乃一隅。","因抛彭泽米，偶似西山夫。","遂即世所知，以为溪之呼。","先生岂我辈，造物乃其徒。","应同柳州柳，聊使愚溪愚。"],"title":"故周茂叔先生濂溪"}
