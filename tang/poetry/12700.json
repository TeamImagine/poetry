{"author":"陈子良","id":12700,"strains":["平平○仄仄，仄仄仄平平。","仄平平仄仄，仄平平平平。","平仄仄仄仄，仄仄仄平平。","仄仄仄平仄，平平○仄平。","仄仄平平仄，平仄仄平平。","○平仄平仄，仄仄仄平平。","仄平仄平仄，平仄仄平平。","平平平仄仄，仄仄仄平平。","平平仄仄仄，平○仄平平。","平平仄○仄，平仄仄平○。","平仄平仄仄，仄仄仄平平。","仄仄仄平仄，仄仄仄○平。","仄○仄仄仄，平仄仄○平。","平平平仄仄，仄仄仄平平。","仄仄仄平仄，平平平仄平。","平平○仄仄，平平仄仄平。","仄平平仄仄，平仄仄平平。","仄仄平仄仄，○平仄仄平。","仄平平仄仄，平仄仄○平。","平平仄仄仄，平仄仄平平。","平平仄仄仄，仄仄平仄平。","平○仄仄仄，平仄仄平平。","仄平仄○仄，平平平仄平。","仄仄平平仄，平仄仄○平。","平平平仄仄，平仄仄平○。"],"paragraphs":["君侯称上宰，命世挺才英。","本超骐骥足，复蕴风云情。","摅藻掞锦绮，育德润瑶琼。","已踵四知举，非无三杰名。","济世同舟檝，匡政本阿衡。","雍容入青锁，肃穆侍丹楹。","桂宫擅鸣珮，槐路独飞缨。","高门罗虎戟，绮阁丽雕甍。","金樽酌湛湛，歌扇掩盈盈。","匈奴轶燕蓟，烽火照幽幷。","天子名薄伐，受脤事专征。","七德播雄略，十万骋行兵。","雁行蔽虏甸，鱼贯出长城。","交河方饮马，瀚海盛扬旌。","拔剑倚天外，蒙犀辉日精。","弯弧穿伏石，挥戈斩大鲸。","鼓鼙朝作气，刁斗夜偏鸣。","六郡多壮士，三边岂足平。","岭云朝合阵，山月夜临营。","胡尘暗马色，芳树动笳声。","关云未尽散，塞雾常自生。","川长蔓草绿，峰迥杂花明。","小人愧王氏，雕文惭马卿。","滥此叨书记，何以谢过荣。","高山徒仰止，终是恨才轻。"],"title":"赞德上越国公杨素"}
