{"author":"吕陶","id":186329,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["星布重重阵脚深，不须轻敌事相侵。","渡河虽藉奇兵势，对垒难知老将心。","酬酢巨杯宜燕席，消磨永日称山林。","呼卢格五前贤有，莫笑年来共讲寻。"],"title":"象棋二首  其二"}
