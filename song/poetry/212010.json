{"author":"华镇","id":212010,"strains":["平平仄仄平平○，仄平平仄平○仄。","平平仄仄仄平平，平○○仄平平仄。","平平平仄平○仄，仄仄平平平仄仄。","仄平平仄仄○平，平仄平平仄平仄。","平平仄平仄仄仄，平平仄仄平○○。","平○仄仄仄平平，平平平仄平平仄。","平平仄仄平平仄，仄仄○○仄平仄。","平平仄仄仄仄平，仄仄平平○平仄。","平平仄仄平平仄，仄仄平平仄平仄。","平平平仄仄○平，平平仄仄平平仄。","平○仄仄平平仄，平仄平平仄平仄。","平仄平仄仄仄平，仄○平仄○平仄。","仄仄仄平○仄仄，平平仄仄平平仄。","平平仄仄仄○平，仄平平仄平平仄。","平平仄仄平平仄，仄仄平平仄平仄。","仄仄平○平仄平，仄○仄仄平平仄。","仄平仄仄平平仄，仄仄平平仄○仄。","仄平○仄仄平平，平平仄仄平平仄。","平平仄○仄○仄，仄仄平○仄平仄。","○仄平○平仄平，平平平仄○平仄。","平平平仄○平仄，仄仄平平仄平仄。","○仄○平仄仄仄，仄平仄仄平平仄。","平平仄仄仄平平，仄平仄仄平平仄。","平仄平○平仄仄，平平仄仄平平仄。","仄平仄○仄仄平，仄仄平平仄平仄。","平仄○平平仄仄，仄仄平○仄平仄。","平平仄仄仄平平，仄○○平仄平仄。","仄仄平平平仄○，平○平仄平平仄。","平仄平平仄仄平，○平仄仄平平仄。","平平仄仄仄平仄，平仄仄平仄○仄。","平平仄仄仄平平，仄仄仄仄平平仄。","仄仄平平仄平仄，平平仄仄平○仄。","平仄平平仄平仄，平平仄仄○平仄。","平平仄仄○○平，仄仄平平仄○仄。","平平仄仄平平仄，仄仄平平仄平仄。","仄仄仄仄平仄平，仄平平仄平○仄。","仄平平仄平平仄，仄仄○平仄平仄。","仄仄平平仄仄平，平平仄仄平○仄。","平平平○仄仄仄，仄仄平平仄平仄。","仄平仄仄仄平平，仄平平仄平平仄。","仄○平仄平平仄，平仄平○仄平仄。","平仄○仄仄仄平，平平仄仄○平仄。","仄平仄仄仄仄仄，仄○平仄平平仄。","平平平○平仄平，仄平仄仄○平仄。","平仄仄平平仄○，仄平仄仄平平仄。","平平仄仄仄平平，平仄○平○仄仄。","平仄平平仄平仄，平平仄仄平平仄。","平平○仄仄平平，仄仄平平仄平仄。","平仄○○仄○仄，平平平平平平仄。","仄平○仄仄平平，平仄平平仄○仄。"],"paragraphs":["飞廉鼓橐开氛雺，玉龙盘礴堆苍岫。","云崖左壁出高墉，环回占尽东南秀。","高瞻牛女提封阔，下瞰闾阎烟火富。","紫青岩壑敞屏帏，金碧楼台错纹绣。","城西半规日欲落，天东一缕云如镂。","人间未觉桂华升，林梢先见金波溜。","冰轮冉冉经箕斗，碧落沈沈失星宿。","清光不断万象呈，目极尘寰了无覆。","扶桑欲晓天鸡唱，玉珮丁东咽残漏。","西南松桂碧参差，寒金碎玉高低透。","春和二月融青宙，红紫千花簇繁囿。","香洁蜂蝶夜不知，暗和清影凝罗袖。","暑雨晚随虹影断，炎威夜逼余辉逗。","南湖拂拂起轻飔，鉴光千里冰纨皱。","星流一叶高梧下，玉刻千峰晚山瘦。","桂子香凝零露漙，兔毫冷咽飞泉漱。","六花舞绝平川壤，万树玲珑缀莹琇。","冻云收尽一轮寒，光华上下清交鬭。","明眸朗鉴古难偶，许谢登临亦虚觏。","胜地埋藏祗自奇，千年林下输猿狖。","儒家宗主中郎裔，早掞春华甲英彀。","量阔难穷渤澥远，德馨未羡椒兰臭。","青云有路早徊翔，要津策足频驰骤。","旒扆倾衷聆玉振，经纶溢耳𪭢金奏。","暂虚法从牧远民，大旆高牙会稽首。","庖刃从容经肯綮，鹄卵无劳鲁鸡伏。","探幽索隠有余工，逸胜遗奇落精究。","意匠经营谁与相，壶中风物真天授。","霜斧晨开蔽日林，虹梁晚结飞云构。","轩窗四辟洞无物，林岭旁来远如走。","佳名一字既惟新，宝墨八法曾非旧。","鹊返鸾徊美无度，龙跳虎卧雄相凑。","何地通宵得佳致，谁人忘寝临觞豆。","西园物色难重逢，秉烛诗词漫三复。","华堂有月终年好，月下樽罍溢醇酎。","坐令越绝山水佳，日添光价高难贸。","五云溪上纶竿手，误指王圻揽缨绶。","画虎年多愧未成，屠龙伎巧伤难售。","清时支离逐斗粟，乐国凄凉寄圭窦。","结巢未忍息南枝，倚辀何计登华厩。","片帆随牒西南迈，尘满儒衣色多垢。","文丽难忘反楚骚，魂交尚冀亲南狩。","昔人富贵志已得，越吟清切伤微疚。","今人徒劳情若何，玉壶慷慨临风叩。","飞盖早容陪后乘，曳裾屡许登文甃。","烟波满眼始凭凌，谈笑回头难邂逅。","吴会他年见桑梓，荆湘数稔包霜柚。","鸣珂应在白沙堤，茇舍徒瞻碧棠茂。","萍迹漂漂渺难系，蓬心慅慅纷奚就。","九疑三五夜晴时，为想堂前皎如昼。"],"title":"赠别越帅蔡侍郎五十韵"}
