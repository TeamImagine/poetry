{"author":"释德洪","id":228447,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄仄。","仄仄仄平平仄仄，仄平仄仄仄平平。"],"paragraphs":["邵陵山水丽风光，游遍归来夜话长。","秋翠等闲开雉堞，惊湍哀怨韵笙簧。","随鞍此景凭诗写，他日尘纷一笑忘。","上阁与谁同小立，坠金拄笏说三湘。"],"title":"次韵邵陵道中书怀"}
