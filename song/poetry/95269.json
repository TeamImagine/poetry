{"author":"陈槩","id":95269,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平仄平平。"],"paragraphs":["雨后方池碧涨秋，玩鸥亭槛俯清流。","时看雪翅轻披縠，忽见霜毫细滚球。","来往径随蘋岸戏，浮沉争逐晚潮游。","吾心久欲同斯乐，早已忘机共倡酬。"],"title":"玩鸥亭"}
