{"author":"黄庭坚","id":208210,"strains":["仄仄平仄平，仄仄仄平仄○。","仄平平仄仄仄仄，平仄平仄平，仄平仄仄平仄。","平平平平仄仄，仄仄平仄平仄仄。","平平平平平，仄平平平仄仄。","仄仄平平平，平平平仄平。","平平仄平平仄○平，仄仄平平平平。","仄仄平平平仄仄平仄○平，仄平仄仄仄平仄平○平平，仄平仄仄平仄平平。","平平平平平，平平○平平平平。","平平平平平仄平仄，仄平平平平平仄仄。","平仄平仄平平仄平仄，仄仄平平平仄仄仄仄。","仄平平平平仄仄○仄，仄平仄平仄仄。","平平平平平，平○平仄平仄仄。"],"paragraphs":["毁璧兮陨珠，执手者兮问过。","爱憎兮万世一轨，居物之忌兮，固常以好为祸。","羞桃肴兮饭汝，有席兮不嫔汝坐。","归来兮逍遥，采云英兮御饿。","淑善兮清明，阳春兮玉冰。","畸于世兮天脱其撄，爱骨人兮冥冥。","弃汝阳侯兮遇汝曾不如生，未危可以去兮殆而其雏婴，众雏羽翼兮故巢倾。","归来兮逍遥，西山浪波何时平。","山涔涔兮猿鹤同舍，瀑垂天兮雷霆在下。","云月为昼兮风雨为夜，得意山川兮不可绘画。","寂寥无朋兮去道如咫，彼生坎兮可谢。","归来兮逍遥，增胶兮不聊此暇。"],"title":"毁璧"}
