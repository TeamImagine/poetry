{"author":"米芾","id":211856,"strains":["平仄仄平仄○○，仄平平仄平平平。","仄平仄仄平平仄，仄仄○平仄平仄。","平仄平○仄仄平，仄平仄仄仄平平。","仄平仄仄○平仄，○仄○平○仄平。","平平仄平仄平仄，仄平平○平平仄。","仄仄平平仄仄平，平平平仄平平仄。","仄仄○平仄仄平，仄仄平平平仄平。","平仄仄平○仄仄，仄平○仄仄平平。"],"paragraphs":["何不学仙冢累累，白杨西郭阴风悲。","虎邱一叩贞娘墓，薜荔援墙委兰露。","千岁蒙茸几树花，夜飘鬼火晓啼鸦。","向怜挟瑟弹清月，犹忆吹箫乘彩霞。","吴阊少年往来道，黛蛾钗燕谁能好。","酒滴春云梦不消，泉声幽咽钟声老。","陌上行游缓缓归，昨日红颜今日非。","东望阖闾穿葬处，玉凫将化湛卢飞。"],"title":"贞娘墓歌"}
