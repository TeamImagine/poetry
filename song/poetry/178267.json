{"author":"司马光","id":178267,"strains":["仄仄平○仄，平平○仄平。","平平仄平仄，平仄仄平平。","平仄平平仄，平平仄仄平。","仄平平仄仄，仄仄仄平○。","仄仄○平仄，平○仄仄平。","平平平仄仄，仄仄仄○○。","○仄平平仄，○平仄仄平。","平平仄平仄，平仄仄平平。"],"paragraphs":["九日英僚集，千秋胜赏同。","飞桥贯河渚，危阁压霜风。","金散黄花泛，雷惊叠鼓通。","百峰高鸟外，万里寸眸中。","槛底临丹叶，杯中倒碧嵩。","来云低拂座，去雁远沈空。","吹帽陪游阻，摇旌结想丛。","风流免堙灭，邹湛倚羊公。"],"title":"和河阳王宣徽九日平嵩阁宴集"}
