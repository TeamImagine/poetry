{"author":"秦观","id":209958,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平平仄平平仄仄，仄平仄仄仄平平。"],"paragraphs":["泠风三伏是清秋，虽有炎蒸不汝留。","满地溪山归藻井，有时丝管下沧洲。","快哉便得逍遥趣，偶尔还成汗漫游。","谁为发挥无妙手，赋凌楚玉有家丘。"],"title":"和黄冕仲寄题延平泠风阁"}
