{"author":"强至","id":182752,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["昔年庭木雪僵条，今此风和柳自摇。","人事转如风不定，年光暗与雪俱消。","城中佳气生宫阙，尘外清居隔市朝。","顾我何能知马政，江村祗合老渔樵。"],"title":"甲寅仲冬祠马步宿斋宫乙卯仲春十七日复因马祭到此漫成短篇"}
