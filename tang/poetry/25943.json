{"author":"贾岛","id":25943,"strains":["○平平仄仄，平仄仄○平。","仄仄○平仄，○平仄仄平。","仄平平仄仄，○仄仄平平。","仄仄平平仄，平平仄仄平。","仄平○仄仄，平仄仄平平。","仄仄○平仄，平平○仄平。","仄平平仄仄，平仄仄平平。","仄仄○平仄，平平仄仄平。"],"paragraphs":["相逢须语笑，人世别离频。","晓至长侵月，思乡动隔春。","见僧心暂静，从俗事多迍。","宇宙诗名小，山河客路新。","翠桐犹入爨，清镜未辞尘。","逸足思奔骥，随群且退鳞。","宴乖红杏寺，愁在绿杨津。","老病难为乐，开眉赖故人。"],"title":"落第东归逢僧伯阳"}
