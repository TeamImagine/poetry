{"author":"白玉蟾","id":122008,"strains":["平平仄仄平仄平，仄平平仄仄平平。","仄平仄平平仄仄，仄平仄仄平平平。","仄仄仄仄仄仄仄，平平平○仄仄仄。","仄仄平仄○仄平，平平平平○仄仄。"],"paragraphs":["奇花两朵香一炉，片心无事便清虚。","壁头有琴床有剑，浩歌梵曲声虚徐。","物外志趣本不俗，山轩清胜万事足。","自劝之酒三两杯，无争之棋三两局。"],"title":"题清胜轩壁"}
