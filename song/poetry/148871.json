{"author":"方回","id":148871,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平仄仄仄平。","仄仄仄平平仄仄，平平平仄仄平平。"],"paragraphs":["良辰合与一樽酬，有酒无朋也自愁。","万事只堪花老眼，一年又过雨中秋。","鸣砧处处凄邻巷，击柝相望起戍楼。","更著乱蛩环独榻，平生天地付神游。"],"title":"次韵元𪸩中秋雨"}
