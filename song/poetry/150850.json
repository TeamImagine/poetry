{"author":"钱舜选","id":150850,"strains":["平仄平平仄仄平，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["才过中年百念轻，独于风月未忘情。","贫将入骨诗方好，事不萦心梦亦清。","万卷难图金马贵，一篷当与白鸥盟。","幸然不作诸侯客，犹恐江湖说姓名。"],"title":"示侄"}
