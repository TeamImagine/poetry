{"author":"苏辙","id":197791,"strains":["仄仄仄平仄，平平平仄平。","平○○平平，平仄仄仄○。","平仄仄平仄，仄○仄平平。","仄○平平平，平仄仄○○。","○仄仄平仄，仄仄仄仄仄。","仄仄○仄仄，平平仄平平。","○仄仄仄仄，平平仄平平。","仄仄仄平平，仄平仄平平。","仄仄仄仄平，平平仄平平。","○仄仄平仄，平仄平平平。","平仄平平仄，仄○仄平○。","仄平仄平平，仄仄平仄平。","○仄仄平仄，仄仄仄仄仄。","仄平○平平，平平仄○平。","仄平仄仄平，○仄○平平。","平平仄仄平，仄仄仄仄○。","平仄仄仄仄，○平仄平平。","仄平仄平仄，○仄平○平。","平平仄平○，○仄平仄平。","仄平仄平仄，平仄平仄平。","仄仄平仄平，？平仄平平。","平平平仄平，仄仄仄仄○。","仄仄仄仄仄，仄仄仄仄平。","仄○平平仄，仄仄○平○。"],"paragraphs":["女子勿言弱，男儿何必强。","君看张夫人，身举十五丧。","头上脱笄珥，箧中斥襦裳。","筑坟连丘山，松柏郁苍苍。","亲戚不为助，涕泣感道傍。","昔有王氏老，身为尚书郎。","亲死弃不葬，簪裾日翱翔。","白骨委庐陵，宦游在岐阳。","一旦有丈夫，轩轩类佯狂。","相面识心腹，开口言灾祥。","嗟汝平生事，不了令谁当。","汝身暖丝绵，汝口甘稻粱。","衣食未尝废，此事乃可忘。","一言中肝心，投身拜其床。","傍人漫不知，相视空茫茫。","终言汝不悛，物理久必偿。","儿女病手足，相随就沦亡。","鄙夫本愚悍，过耳风吹墙。","明年及前期，长子忧骭疡。","一麾守巴峡，双柩还故乡。","弱息虽仅存，蹒跚亦非良。","谁言天地宽，网目固自张。","古事远不信，近事世所详。","企张非求福，祸败当惩王。"],"title":"同孔常父作张夫人诗"}
