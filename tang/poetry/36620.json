{"author":"陈陶","id":36620,"strains":["仄平平平仄平平，平平仄仄○平平。","仄仄平平仄仄平，○平仄仄平仄平。","仄仄平平平○仄，平平平仄平平仄。","仄平仄仄○仄平，平仄○○仄平仄。","仄仄○平平仄平，仄平仄仄平平平。","○平仄平○平仄，平平仄仄平平平。","仄平仄仄平平仄，平仄平平○仄仄。","仄仄平平仄仄平，○平仄仄平平仄。","平平仄仄○仄平，平平仄仄平平平。","仄平平仄仄○仄，平平仄仄平平○。","平○仄仄平平仄，仄仄平平仄平仄。","平平仄仄仄○平，平仄平平平仄仄。","平平仄平平仄平，○仄仄仄平平平。","平平仄仄仄平仄，平平仄仄平平平。","平平仄仄平平仄，仄仄平平仄平仄。"],"paragraphs":["有熊之君好神仙，飡霞炼石三千年。","一旦黄龙下九天，骑龙枿枿升紫烟。","万姓攀髯髯堕地，啼呼弓剑飘寒水。","紫鸾八九堕玉笙，金镜空留照魑魅。","羽幢{衤离}褷银汉秋，六宫望断芙蓉愁。","应龙下挥中园笑，泓泓水遶青苔洲。","瑞风飒遝天光浅，瑶阙峨峨横露苑。","沆瀣楼头紫凤歌，三株树下青牛饭。","鸿胧九阙相玉皇，钧天乐引金华郎。","散花童子鹤衣短，投壶姹女蛾眉长。","彤庭侍宴瑶池席，老兔春高桂宫白。","蓬莱下国赐分珪，阿母金桃容小摘。","仙流万缄虫篆春，三十六洞交风云。","千年小兆一蝉蜕，丹台职亚扶桑君。","金乌试浴青门水，下界蜉蝣几回死。"],"title":"飞龙引"}
