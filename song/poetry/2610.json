{"author":"宋庠","id":2610,"strains":["平仄平平仄，平平仄仄平。","平○平仄○，平仄仄平平。","平仄○平仄，平平仄仄平。","仄平平仄仄，平仄仄平○。","仄仄平平仄，平平仄○平。","仄平仄仄仄，仄仄平○平。"],"paragraphs":["秋水清能浅，秋声断复寻。","衰荷欹似扇，新菊碎于金。","匏熟犹垂格，藤干倒附林。","日光寒转淡，山色远弥深。","索索群芳歇，幽幽妙虑沉。","薄言谢病晚，怅望丘中琴。"],"title":"后园秋物"}
