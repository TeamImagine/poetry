{"author":"王炎","id":70066,"strains":["○平仄仄平仄平，仄平仄仄平平平。","平平仄仄平仄仄，平平仄仄平平平。","平平仄仄仄平仄，仄平仄仄平○平。","仄平平仄仄平○，仄仄仄仄平○平。","平平仄仄仄平仄，仄平仄仄平平平。","平平仄○仄平仄，平平平平○平平。","仄平平仄仄○仄，仄仄平仄平平平。","平仄仄仄平平平，仄仄仄仄平平平。","平平仄仄仄○仄，仄平仄仄平平平。","仄○平仄仄仄仄，仄平仄仄平平○。","平平平仄仄平仄，仄○平仄平平○。","○平平仄仄平仄，仄仄仄仄平平○。","仄平○仄仄○仄，○仄仄仄平平平。","平平仄仄平仄仄，平仄仄○平平平。","○平仄仄仄仄仄，仄仄平仄平平○。","平仄仄平平仄仄，平平仄仄平平平。","平平仄仄仄平仄，仄仄○○○仄平。"],"paragraphs":["吟诗不耸肩两峰，陆沉雁鹜文书丛。","银钩入眼光照牖，飞来白雪随云鸿。","平生取友半天下，短蓬邂逅依长松。","尉仙鲸海驾高浪，郡博凤律锵和风。","诗翁巧手刻青玉，笑人击钵徒匆匆。","怀归我正念篱菊，招魂谁为吟江枫。","鼎来徐穉笔如扫，瞬息奇怪浮青红。","倾倒五色昆仑渠，洗涤万斛尘埃胸。","翩然舍去友三士，碧云莫合天冥蒙。","世间英杰不易得，一朝聚会江城中。","才华俱合上金马，骨相元自居纱笼。","县斋冰合只悬榻，举手咄咄时书空。","把杯相属傥相忆，更寄出水新芙蓉。","天球固是清庙器，牛铎或中黄锺宫。","当怜窘步困老骥，莫诮豪气无雄虹。","秋月照人光耿耿，秋风脱木声蓬蓬。","流年腕脱不须恨，外物乘除观塞翁。"],"title":"用元韵答徐尉"}
