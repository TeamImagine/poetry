{"author":"陈造","id":58801,"strains":["○○仄仄平，仄仄仄仄仄。","仄平仄仄仄，仄仄仄平仄。","○平仄平平，○仄仄平仄。","仄平仄平仄，○仄仄仄仄。","仄○仄平平，平仄仄平仄。","平平仄○平，平仄平仄仄。","平平仄平平，仄平仄平仄。","平平平仄仄，平仄仄仄仄。","平平○仄平，仄仄仄○仄。","仄仄仄平仄，平仄仄仄仄。","○○仄平仄，平○平平仄。","仄平仄○平，平仄仄仄仄。","平平平仄平，平仄平仄仄。","平平平仄平，仄仄仄平仄。","仄仄仄仄仄，仄平○平仄。"],"paragraphs":["传闻使者心，急士几忍渴。","广文马已秣，势似不宜遏。","长翁仕穷山，离索几苟活。","藉君忘幽独，长恐有力夺。","劝其少徐之，无谓险肤聒。","吾侪冷如冰，虽坐慵造谒。","渠侬夏畦讥，火驰自生孽。","山城灯火夜，而况已再阅。","佳人参辟辰，俗子眼中屑。","一笑待休沐，官事罢剸割。","期丧近丝竹，忧患偷愉说。","古人惜中年，吾请用此说。","为君枝病躯，偕我酬令节。","捐金装玉梅，舣楫命桃叶。","旧曲迄未试，把杯看翻雪。"],"title":"再次韵"}
