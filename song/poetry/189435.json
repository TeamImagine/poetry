{"author":"沈辽","id":189435,"strains":["平平平平平○仄，平仄仄平平仄仄。","平平平仄仄仄仄，仄平仄仄平平仄。","仄仄平平仄平仄，平平○仄仄仄仄。","仄○○平仄平仄，仄○仄○平仄仄。","平仄平仄平○仄，平平平○仄平仄。","仄○仄仄平仄仄，仄仄仄仄平平仄。"],"paragraphs":["泉声泠泠山间落，山下有田朝夕作。","东泾西渎久已涸，夜来暴雨溪声恶。","我欲浮舟到西郭，山前滩濑石凿凿。","坐看横流出林薄，欲行未行翻不乐。","朝市权利方相搏，民声愁叹入沟壑。","不如曲几安寂寞，我享赵子清都乐。"],"title":"龙居观泉"}
