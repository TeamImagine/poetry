{"author":"傅概","id":190006,"strains":["平平仄平仄，平○平仄仄。","平平仄平仄，仄仄仄平仄。","仄仄仄平○，仄仄仄平仄。","平仄平○仄，仄平平仄仄。","○仄平仄仄，仄平平仄仄。","平仄仄平仄，○仄仄仄仄。","仄○平仄○，平仄平平仄。","○平○平仄，仄平仄仄仄。","仄仄仄仄仄，仄仄仄仄仄。","仄仄平仄仄，○仄○平仄。","平仄仄仄平，平平平仄仄。"],"paragraphs":["山川百千景，斯并诚敻绝。","灵源若神涌，怪石肖天裂。","不与浊流并，恐是众泉杰。","银汉河分派，玉壶冰借洁。","中夜声激怆，四时光秀澈。","泾渭耻淆杂，潢潦愧涸竭。","润如周孔教，清比夷齐节。","观鱼思文望，对岩梦武说。","我欲断谄佞，汲此洗剑血。","我欲安庙社，磨此镂勋碣。","诗以志本心，书之非诡说。"],"title":"石井联句"}
