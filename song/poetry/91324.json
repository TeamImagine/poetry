{"author":"释居简","id":91324,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["大信难于浅俗谋，楚人然诺久无酬。","尽摅素蕴知难售，空抱遗经自反求。","数曲短屏林屋晓，半规残壁洞庭秋。","焚舟自是诸郎事，接武东厢两胜流。"],"title":"刘学谕挽章"}
