{"author":"强至","id":182787,"strains":["平平○仄仄，○仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄○。","仄平平仄仄，平○仄平平。","仄仄平平仄，平○仄仄平。","仄平平仄仄，仄仄仄○平。","○仄平○○，平平仄仄平。"],"paragraphs":["遥知相忆处，相忆对秋江。","涉有波涛阔，飞无羽翼双。","端居君故里，薄宦我他乡。","交臂经时失，忧心曷日降。","此稀人迹到，惟听足音跫。","愿命朋游驾，来吟吏隠窗。","倦谈须掷麈，剧饮定空缸。","论契何如重，千钧不可扛。"],"title":"晦之江楼小饮辱诗怀寄谨答来贶因以奉招"}
