{"author":"王十朋","id":23799,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["圣恩犹未许投闲，遥访蘋洲柳与颜。","羿妇解将风送月，麻姑莫遣雨遮山。","心游孤屿题诗处，名玷元枢荐墨间。","旦夕公归首台鼎，高斋遗躅倘容攀。"],"title":"离宣城天色阴晦望群山不见枢公和诗见寄复用前韵"}
