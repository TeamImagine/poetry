{"author":"陈造","id":58904,"strains":["仄仄仄平平仄仄，平仄○平平仄仄。","仄仄平平仄平仄，平平仄仄平平仄。","平○仄仄○平○，平平仄仄平仄平。","平平仄平仄平仄，平平仄仄仄平仄。","仄平仄仄仄仄仄，○平平平仄○仄。","平○平仄平仄仄，仄仄仄仄仄平仄。","平○仄平○平仄，仄仄仄仄仄平仄。","仄平仄平仄平仄，仄平平○仄平仄，○仄仄平平仄仄。"],"paragraphs":["杂木漫山谁所种，居不临流多不用。","九月霜风卷黄落，群山一昔皆班駮。","遥看拖帔横椽衣，农家刈粟山有畦。","家家垦田日嫌窄，荒林翳荟惜虚掷。","𣃁荒作熟不挂籍，输官之余给衣食。","州中之政常近厚，不欲屑屑校升斗。","宁其弃之听民取，实亦藉是作康阜。","继承不皆惠慈守，汝须弥缝吏胥口，防有后来规税亩。"],"title":"垦山叟"}
