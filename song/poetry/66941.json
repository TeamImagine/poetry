{"author":"楼钥","id":66941,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["玻璃擢叶玉蟠根，千里提携寄海滨。","雨泽不霑仍自润，土膏无著自长春。","岁寒秀色镇依旧，日暖素英能一新。","我欲饵之求久视，恐君灵己不灵人。"],"title":"长生草"}
