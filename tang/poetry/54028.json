{"author":"李颀","id":54028,"strains":["仄平仄仄平平平，平仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["远公遁迹庐山岑，开士幽居祇树林。","片石孤峰窥色相，清池皓月照禅心。","指挥如意天花落，坐卧闲房春草深。","此外俗尘都不染，惟余玄度得相寻。"],"title":"题璿公山池"}
