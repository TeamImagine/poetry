{"author":"欧阳修","id":79092,"strains":["平仄仄○平，平平仄平仄。","平平平仄平，仄仄平平仄。","○平平仄○，仄仄仄平仄。","平平仄平仄，平仄平平仄。","平○仄仄仄，仄仄平平仄。","平仄○仄平，平平仄平仄。","平仄仄仄平，平平仄平仄。","平○平仄平，平仄○仄仄。"],"paragraphs":["黄叶落空城，青山遶官廨。","风云凄已高，岁月惊何迈。","陂田寒未收，野水浅生派。","晴林紫榴坼，霜日红梨晒。","萧踈喜竹劲，寂寞伤兰败。","丛菊如有情，幽芳慰孤介。","嘉客日可携，寒醅美新醡。","登临无厌频，冰雪行即届。"],"title":"秋晚凝翠亭"}
