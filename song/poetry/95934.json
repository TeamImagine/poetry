{"author":"苏泂","id":95934,"strains":["仄仄平平仄仄平，平平平仄仄平平。","平平仄仄仄平仄，平仄仄平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["信手公侯八十年，言归山泽更臞仙。","声名固自盖天下，耆老所当留日边。","满腹诗书真我有，一门簪笏自家传。","持来筇杖非无意，窃比东坡寿乐全。"],"title":"三山放翁先生生朝以筇竹杖为寿一首"}
