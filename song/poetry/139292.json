{"author":"陈著","id":139292,"strains":["平平仄仄仄平平，仄仄平平平仄平。","仄仄仄仄平仄仄，平平仄仄仄平平。","仄平平仄仄平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["吁嗟世事已难言，得遇重阳强作欢。","白发不供新样眼，黄花却喜旧儒冠。","两三杯里意存古，四十年前盟未寒。","青壁丹崖本深窈，谁知冷处有人看。"],"title":"次韵戴帅初不赴丹山醵饮二首  其一"}
