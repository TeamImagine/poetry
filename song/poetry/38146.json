{"author":"陆游","id":38146,"strains":["平仄平仄仄，平仄仄仄平。","平平仄平仄，平平仄平平。","平平平仄仄，仄仄仄平平。","仄平仄平仄，仄？○平平。","仄平仄仄仄，仄仄仄平平。","平仄？仄仄，○平平仄平。"],"paragraphs":["黄茆持覆屋，溪石运作垣。","桑麻有余地，家家养龙孙。","春雷初起蛰，切玉供盘餐。","一朝解风箨，叆霴苍云屯。","我来倚拄杖，恐是辟疆园。","千亩倘可致，封君何足言。"],"title":"余读元次山与瀼溪邻里诗意甚爱之取其间四句各作一首亦以示予幽居邻里 夹路多修行"}
