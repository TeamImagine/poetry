{"author":"赵汝绩","id":94271,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["小园路口安柴户，日日山翁手自开。","禽有色声皆可玩，花无香实不须栽。","柳根著石宜安钓，岩罅通泉可泛杯。","更向南坡临水处，参差纯种百株梅。"],"title":"南坡"}
