{"author":"释契嵩","id":68931,"strains":["平平仄仄仄，平平仄平仄。","○平仄平仄，平平仄平仄。","平平仄平平，仄仄平仄仄。","仄仄仄平平，平平仄平仄。","仄仄仄平平，仄平仄平仄。","仄仄仄平平，仄平仄仄仄。","仄平平○平，仄仄○平仄。","仄仄仄平平，仄平平平仄。","仄平平仄仄，仄仄○○仄。","平○仄仄平，○仄仄平仄。"],"paragraphs":["天威不到处，干戈动边鄙。","将军奋威猛，英雄势随起。","纷纷出榆关，肃肃秋色里。","白马冒黄云，清霜厉严旨。","少壮羽林儿，务能莫多喜。","好武匪君心，用兵不得已。","寄言飞将军，妙略应无比。","志在报君恩，岂为黄金死。","丈夫身许国，慷慨当如此。","宁教太史书，轻笑鲁连子。"],"title":"感遇九首  其四"}
