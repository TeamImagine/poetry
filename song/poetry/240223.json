{"author":"周紫芝","id":240223,"strains":["平○仄平仄，仄仄平平平。","仄仄○仄平，仄仄○仄平。","平平仄仄仄，仄仄仄仄平。","平仄平平平，仄仄○平平。","仄平仄平平，仄仄平平平。","仄平仄仄仄，仄仄平仄平。","仄仄平仄仄，○○仄平平。","平平仄平○，仄仄平平平。","平平仄平平，仄仄平平平。"],"paragraphs":["朝行绕山麓，暮宿投孤村。","父老颇见招，落日犹在门。","庖烟不满灶，汲水复抱薪。","为我炊黄粱，一饱裁逡巡。","百金得香醪，湛湛盈清樽。","我虽不解饮，亦足濡我唇。","濯足扪饱腹，燎衣暖余薰。","原言息劬劳，少浣尘埃昏。","殷勤戒鸣鸡，未用呼晨暾。"],"title":"暮宿一首"}
