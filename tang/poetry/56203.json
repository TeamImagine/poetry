{"author":"李白","id":56203,"strains":["平仄仄○仄，仄仄○平平。","仄仄仄仄仄，平平仄平○。","平仄仄○仄，仄平仄仄平。","仄平仄平仄，仄仄平平平。","平仄仄○仄，平平仄平平。","仄平平平平，○仄仄仄平。","平仄平仄仄，平平平仄平。","仄仄仄平仄，○○○仄平。","仄仄仄平平，○○仄仄平。","平平仄仄仄，平仄平平平。"],"paragraphs":["安石泛溟渤，独啸长风还。","逸韵动海上，高情出人间。","灵异可并迹，澹然与世闲。","我来五松下，置酒穷跻攀。","征古绝遗老，因名五松山。","五松何清幽，胜境美沃州。","萧飒鸣洞壑，终年风雨秋。","响入百泉去，听如三峡流。","剪竹扫天花，且从傲吏游。","龙堂若可憩，吾欲归精修。"],"title":"与南陵常赞府游五松山"}
