{"author":"刘长卿","id":54889,"strains":["平平平仄仄，○仄仄平平。","仄仄平平仄，平平○仄平。","仄平平仄仄，平仄仄平平。","仄仄平平仄，平平平仄平。","仄○平仄仄，平○仄○平。","平仄平平仄，平平仄仄平。"],"paragraphs":["江湖同避地，分首自依依。","尽室今为客，惊秋空念归。","岁储无别墅，寒服羡邻机。","草色春桥晚，蝉声江树稀。","夜深宜共醉，时难忍相违。","何事随阳雁，汀洲忽背飞。"],"title":"宿严维宅送包佶"}
