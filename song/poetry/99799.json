{"author":"洪咨夔","id":99799,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["物理无枯底有荣，一双玉树倚修楹。","长如拱璧天球在，元共交梨火枣生。","卜筑地连盘谷胜，赋归人占小山清。","昼阴最喜添新绿，时有佳禽自荐名。"],"title":"次韵双桂"}
