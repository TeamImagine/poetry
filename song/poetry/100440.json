{"author":"郑清之","id":100440,"strains":["平仄仄仄仄平仄，○仄仄○平仄仄。","平平仄仄仄仄平，仄平○平平仄仄。","仄平仄仄平平仄，平仄○平仄仄仄。","平平仄仄仄仄仄，仄平平平仄平仄。","平○仄仄平平仄，仄平○平平仄仄。","仄仄平仄仄平仄，平仄平平○平仄。","平○平仄平仄平，仄平仄仄平平仄。"],"paragraphs":["夸父逐日有余力，驱万白蜺飞练织。","连天照耀作夜明，涌池培堆惊壤息。","竹高已学枪头势，梅近犹能半面识。","坡翁笑效六一体，八章联翩韵声色。","麻衣忽见蜉蝣阵，砚池观鱼来紫石。","郑谷祗解瘦寒句，江上渔蓑正披得。","何如囊锦生縠纹，兔园老笔阳春墨。"],"title":"和葺芷雪韵  其二"}
