{"author":"释道璨","id":144915,"strains":["仄平○仄平，仄平平仄仄。","平平仄仄平，仄仄仄仄仄。","仄○仄平仄，仄仄平平仄。","平仄仄仄仄，仄仄平仄仄。","仄○平仄○，仄仄○仄仄。","仄仄平○仄，仄仄仄○仄。","平平仄仄仄，仄仄仄仄仄。","平平平仄仄，平○平仄仄。","仄仄仄仄仄，仄仄仄仄仄。","仄仄仄仄○，仄仄平仄仄。","平仄仄平○，仄平仄平仄。","平平仄平仄，仄平平仄仄。","○○○仄仄，仄平仄平仄。","仄仄平仄平，○平仄平仄。","仄仄仄平平，仄仄平○仄。"],"paragraphs":["别山三十年，见山双眼碧。","山灵喜我来，一笑作戏剧。","纵横万花舞，变乱山颜色。","圭璧拔地起，自在群玉国。","去兴纷莫留，下足深没膝。","冻合坡长短，石碍路剞侧。","跻攀脚未稳，失势落数尺。","平生江海屐，常患天地窄。","立处贵稳密，取道贵径直。","只要缓步行，不在多用力。","祇以到为期，半途肯休息。","须臾到山趾，坦途随意适。","回看行路处，倚天立青壁。","极爱山上云，长年抱幽石。","耐得许多清，一夜遥相忆。"],"title":"蹋雪下云居山宿崇寿寄草堂"}
