{"author":"柴望","id":137277,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["早被垂杨系去舟，五更潮落大江头。","关河北望几千里，淮海南来第一楼。","昔日最多风景处，今人偏动黍离愁。","烟沙澒洞翻蘋末，欲倚西风问仲谋。"],"title":"多景楼"}
