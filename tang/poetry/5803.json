{"author":"顾况","id":5803,"strains":["仄仄平平仄，○平仄仄○。","平平平仄仄，仄仄仄平平。","仄仄平○仄，平平仄仄平。","平平○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄○。","仄平平仄仄，平仄仄○平。","仄仄○○仄，平平仄仄平。","平平平仄仄，仄平仄平平。","仄仄○○○，平平仄仄平。","平平平仄仄，仄仄仄平○。","仄仄平平○，平平仄仄平。","？平平仄仄，平仄○仄○。","仄仄平平仄，平○○仄平。","平平平仄仄，仄仄仄平平。","仄仄平○仄，平○仄仄平。","○平○仄仄，仄○仄平平。","仄仄平○仄，平平仄仄平。","平平仄平仄，仄仄仄平平。","仄仄平平仄，平○仄仄平。","平○平仄仄，平仄仄平平。","仄仄平平仄，平平○仄平。","○平仄仄仄，仄仄仄平平。"],"paragraphs":["六气铜浑转，三光玉律调。","河宫清奉賮，海岳晏来朝。","地绝提封入，天平赐贡饶。","扬威轻破虏，柔服耻征辽。","曙色黄金阙，寒声白鹭潮。","楼船非习战，骢马是嘉招。","帝女飞衔石，鲛人卖泪绡。","管宁虽不偶，徐市傥相邀。","独岛缘空翠，孤霞上泬寥。","蟾蜍同汉月，䗖蝀异秦桥。","水豹横吹浪，花鹰迥拂霄。","晨装凌莽渺，夜泊记招摇。","几路通员峤，何山是沃焦。","飓风晴汨起，阴火暝潜烧。","鬓发成新髻，人参长旧苗。","扶桑衔日近，析木带津遥。","梦向愁中积，魂当别处销。","临川思结网，见弹欲求鸮。","共散羲和历，谁差甲子朝。","沧波伏忠信，译语辨讴谣。","叠鼓鲸鳞隐，阴帆鹢首飘。","南溟垂大翼，西海饮文鳐。","指景寻灵草，排云听洞箫。","封侯万里外，未肯后班超。"],"title":"送从兄使新罗"}
