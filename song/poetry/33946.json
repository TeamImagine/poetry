{"author":"陆游","id":33946,"strains":["仄○仄平仄，平仄平平○。","平仄仄仄仄，○○仄平平。","平平仄平平，仄仄○仄○。","平仄仄仄仄，仄○平仄平。","仄仄平仄仄，仄仄平仄平。","平平仄○仄，仄仄仄平平。"],"paragraphs":["客中睡眠少，常以鸡鸣兴。","新炭炽宿火，膏油续残灯。","焚香倚蒲团，外静中已凝。","荣辱两不到，淡如秋水澄。","出定窗已白，炯炯寒日升。","厨人作芋糁，供此在家僧。"],"title":"夙兴"}
