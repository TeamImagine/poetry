{"author":"陈著","id":139427,"strains":["仄仄平平仄仄平，平平仄仄仄平平。","平平平仄仄平仄，平仄平平平仄平。","仄仄仄平平仄仄，平平仄仄仄平平。","平平平仄平平仄，仄仄仄平平仄平。"],"paragraphs":["气应商声惨又清，人闲难听亦难名。","非神非鬼洞庭乐，为鹤为风淝水兵。","老叶自吟高处调，寒蛩相趁闹中鸣。","西风机籁年年事，分付与天心自平。"],"title":"七月望郡庠赋秋声诗且欲不犯题字及见所作良可发笑因赋二首示诸儿  其二"}
