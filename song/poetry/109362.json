{"author":"史弥宁","id":109362,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["雁声切切楚乡来，似唤秋光入酒杯。","好景欠人同历览，归程为我小迟回。","一天风月诗囊富，千里江山画轴开。","祇恐黄华簪未了，日边丹检已相催。"],"title":"和黄倅怀归"}
