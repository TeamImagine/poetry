{"author":"夏竦","id":232725,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["三峰森翠倚云棱，凝睇烟萝最上层。","八水乱分秦帝国，四关空锁汉皇陵。","仙羊未起眠春草，塞马初归放紫藤。","堪惜圣朝无傲吏，夜来风月属闲僧。"],"title":"华山"}
