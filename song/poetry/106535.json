{"author":"程公许","id":106535,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平仄仄仄平。","仄仄仄平平仄仄，平平仄仄仄平平。"],"paragraphs":["龙飞景运诏宾兴，将相之阶自此升。","毛颖铦锋须快战，楮生衷甲作先登。","精思可使文加点，抄写能令价倍增。","努力杀青男子事，功名未尽剡溪藤。"],"title":"题卷子会"}
