{"author":"孔武仲","id":199156,"strains":["平仄仄仄平平平，平平仄○平仄平。","平平平平○仄○，平仄仄仄平平平。","仄仄平○仄仄仄，仄平仄仄平平平。","平平○仄平仄仄，仄仄仄仄平平平。","平○仄仄仄○仄，平平仄仄仄仄平。","仄仄平平平仄仄，仄平仄仄仄仄○。","平平平仄仄○仄，平平仄仄○仄平。","仄平仄仄平仄仄，平平平仄○仄平。","平平仄仄平平仄，平平平仄平○○。","仄平仄仄仄平仄，平○仄仄○平○。","平平仄平仄平仄，平平仄仄仄仄平。","平平平平？仄仄，○仄仄仄平平平。","仄平平仄仄仄仄，仄仄平平○仄平。","仄○仄仄仄平仄，○仄平平平仄平。"],"paragraphs":["康定庆历披群英，公为布衣歌太平。","熙宁元丰王道兴，公作太守逢休明。","四十年间走四海，崛然不肯干公卿。","峨峨正议天柱壮，皎皎素节冰壶清。","胸中慨慷外间易，年高未见白髪生。","罢节巴陵归意锐，奈何去就不敢轻。","驰归天宠乞闲避，诸郎惜禄犹屡争。","毅然不与儿女计，飞章丹扆论赤诚。","明朝果得琳宫去，匡庐山色遥相迎。","玉溪气象自潇洒，新磨古镜当霄横。","修篁万竿饱霜雪，枯棋一局酒满觥。","时邀宾朋叙野史，间拥雪鹤登岩扃。","妄排丹鼎夜不寐，邂逅黄金烧可成。","未应谢傅入沧海，行见卢敖朝玉京。"],"title":"送李大夫管勾太平宫居袁州"}
