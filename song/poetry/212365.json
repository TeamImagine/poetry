{"author":"鲜于颉","id":212365,"strains":["平平仄仄○平仄，平仄○平仄平仄。","平平仄仄仄平○，仄平仄仄仄平平。","仄仄○平仄平仄，仄平○仄平○平。","仄仄平平仄平仄，仄仄平平仄仄仄。","仄仄平平仄仄平，仄平平仄仄平平。","仄仄平平仄平仄，平平仄仄平平平。","仄仄○平仄○仄，仄平仄仄平平仄。"],"paragraphs":["松门十里苍山曲，宫殿参差倚岩腹。","盘盘一径入云中，又登绝顶最高峰。","石壁苍然起秋色，远溪深处时闻钟。","磴道崎危达岩下，几派清泉在涧泻。","月色朦胧出远山，忽惊星斗在檐前。","倦客游来不知返，清光皎皎严霜寒。","一出禅林复回顾，白云已满山头路。"],"title":"灵岩"}
