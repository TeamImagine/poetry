{"author":"吕陶","id":186164,"strains":["平平平平仄，仄仄平仄仄。","平仄○仄仄，仄平平仄仄。","平○仄仄仄，平仄仄仄仄。","仄○平平仄，平仄仄平仄。","○○平仄平，平仄仄平仄。","仄仄仄仄仄，仄仄仄平仄。","仄平○仄仄，仄仄仄平仄。","平平仄○○，○仄仄仄仄。","平○平平仄，仄仄平仄仄。","平仄平仄仄，平平仄平仄。","仄平仄平○，平仄仄仄仄。","仄仄仄平平，平平仄仄仄。","平平仄仄仄，平仄○仄仄。","仄平平平仄，平平平仄仄。"],"paragraphs":["平生知求道，冀保衰朽质。","金阙劳仰望，玉经探秘密。","尝闻造化理，虚静乃不屈。","又闻栖真士，幽处遁荆荜。","深藏虽混同，安养自诚一。","广采与博访，未遇敢怀佚。","诵经期万遍，掩卷复开帙。","才能简思虑，了不见象物。","谁将林泉屦，易取尘土绂。","渠意良有得，吾曹又何失。","爱君气容和，忻乐不在瑟。","得鼎必全神，逢丹可换骨。","方蓬达去路，寰海空白日。","愿开循循诲，灵台非缜栗。"],"title":"和孔毅甫州名五首  其四"}
