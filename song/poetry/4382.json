{"author":"邓肃","id":4382,"strains":["平仄仄平○仄仄，仄仄平平仄仄仄。","仄仄仄平仄○平，仄仄仄平平仄仄。","平平平仄仄平○，平○仄仄仄○平。","平平○平仄平仄，仄仄平仄○平平。","仄仄平平仄仄仄，平仄仄平平平仄。","仄仄平平平仄平，仄平仄平平仄仄。"],"paragraphs":["前日雨声如陨石，昨日风狂退六鹢。","荔子吐华漫如云，结实定知无十一。","南来无以慰愁煎，端期一饱果中仙。","山头看花日千转，默想香味空流涎。","事类翻羹慎勿恤，风雨在天非人力。","要及丰年天下同，那为海邦私一物。"],"title":"风雨损荔子"}
