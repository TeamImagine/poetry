{"author":"郑刚中","id":252415,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["梅仙隐去事难论，故种疏梅隐小轩。","虽似扫除颜色冗，不妨游戏簿书繁。","月明客共藏花影，醉梦君应到酒尊。","我亦寄身修竹里，颇欣成性得存存。"],"title":"拟题黎簿尉梅隐用其韵"}
