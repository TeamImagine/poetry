{"author":"郭祥正","id":192317,"strains":["平仄仄仄仄，仄○○仄平。","○○仄○仄，平仄仄平平。","仄仄仄仄仄，平仄仄○○。","○平仄仄平，○仄仄平平。","仄仄仄仄仄，仄平平仄平。","仄○○仄○，仄仄平平○。","仄平仄仄仄，仄仄平仄平。","仄○仄仄平，仄仄平平平。","平仄仄仄仄，仄仄平仄平。","平○仄平仄，仄仄平平平。","仄仄仄仄○，平平仄平平。","平平仄仄仄，○仄仄○平。","平平仄平○，平○仄平平。","仄仄○仄平，平仄平○平。","仄平仄仄平，平仄仄仄平。","仄平仄平平，仄仄平平平。","平平仄仄仄，平仄平○平。","○平仄平仄，仄仄平平平。","平平仄○平，仄仄平平平。","仄仄仄平仄，仄平仄平平。","平平仄平平，仄仄平平平。","仄平仄仄仄，仄仄平仄平。","仄平平仄○，平平仄平平。","仄仄仄仄仄，仄仄○仄○。","仄平平平平，仄仄平平平。","仄○仄仄仄，仄仄平平平。","平平○平平，平平仄平平。"],"paragraphs":["生事念死隔，歘如过鸟飞。","长空不留迹，清叫竟何之。","死者固已矣，生者谩相思。","昭亭雪塞山，相遇忘寒饥。","解剑贳浊酒，果肴躬自携。","扫除长少分，旷荡文章期。","赠蒙以大白，自谓无复疑。","及将起草茅，谨札还先驰。","邀我采石渡，烂醉霜蟹肥。","沉吟望夫曲，朗诵天门诗。","险绝必使和，凡鱼岂龙追。","篇篇被许可，当友不当师。","凌晨挂高帆，公行我言归。","一别三四秋，音问山中稀。","去年集选曹，僮瘦马力羸。","访公国东门，问我来何时。","青刍与白饭，诸子争赍持。","论新复谈故，谓我今逾奇。","南还得长篇，万里衔光辉。","此德未云报，讣音裂肝脾。","桓桓万人英，不遇终愁羁。","一官止太学，薄命吁可悲。","所嗟吾道丧，斯文竟何为。","譬彼卞子玉，弃置污浊泥。","凤来无嘉禾，啄肉纷群鸱。","彼苍厥有主，此理安无欺。","呜呼如之何，酸嘶复酸嘶。"],"title":"哭梅直讲圣俞"}
