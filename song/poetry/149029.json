{"author":"方回","id":149029,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["钱塘湖上试经过，便似秦淮玉树歌。","突兀楼台新佛刹，依稀灯火旧沙河。","士皆戎服骈鞍马，女尚宫妆拂黛蛾。","我欲同君理轻棹，苏堤呼酒酹东坡。"],"title":"送紫阳王山长俊甫如武林五首  其五"}
