{"author":"释宗杲","id":253787,"strains":["仄平平仄仄○仄，平仄平平仄仄仄。","平仄○仄平仄○，平仄仄仄平仄仄。","仄平○仄仄平仄，○平平平平仄仄。","仄仄仄仄平仄平，仄平仄仄平平仄。","仄仄仄平仄仄仄，○仄仄仄仄平仄。","仄平平仄仄平平，仄仄仄仄仄○仄。","平○平仄仄仄平，仄平平○仄平仄。","○仄仄平○平平，仄仄平平仄○仄。","○平仄仄平仄平，仄仄仄○仄○仄。","仄仄平仄仄○平，仄仄平平平仄仄。","平仄仄仄仄仄平，○平平仄仄平仄。","仄平平仄平平仄，仄仄○仄平○仄。","仄仄仄仄平仄平，平仄○平仄仄仄。"],"paragraphs":["福城东有大长者，居福城东海屿上。","于不思议尘劫中，承事供养无数佛。","善哉长者世希有，如优昙华时一现。","发启广大真实心，创无佛处阿兰若。","若昔智人建梵刹，折草插地即成就。","此心坚固等须弥，或赞或毁不摇动。","魔王军众数甚多，睹兹殊胜自摧伏。","长者视身如浮云，变灭须臾不长久。","当生佛国时节来，撒手便行不回顾。","有子遵义起其家，志愿身心俱及第。","仁者则寿语不诬，当知今亦未尝死。","我来居是阿兰若，不见长者生遗恨。","故说此偈聊发扬，同住如来寂灭海。"],"title":"偈颂一百六十首  其一二八"}
