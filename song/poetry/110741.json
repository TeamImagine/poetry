{"author":"刘克庄","id":110741,"strains":["平仄平平仄仄平，平平平仄仄平平。","仄平平仄仄平仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["丞相曾参督府谋，郎君今复赞边筹。","彼哉金谷饮长夜，去矣玉关防盛秋。","尺度岂能拘快士，功名断不在中州。","习池水满堤花艳，安得相陪赋远游。"],"title":"送陈户曹之官襄阳二首  其一"}
