{"author":"韩愈","id":10033,"strains":["仄平平仄仄仄仄仄平，○仄仄平仄○○。","平仄平仄平○仄，○平仄仄仄仄平。","平仄仄仄平，仄仄平平平。","平仄仄平仄，仄平平平仄○平。","平平仄平仄，仄仄平仄○仄平。","平仄仄平平，仄○仄平仄仄平。","仄仄平平平，平仄仄平平。","仄平仄仄仄平仄，平仄○仄平平平。"],"paragraphs":["昔年因读李白杜甫诗，长恨二人不相从。","吾与东野生并世，如何复蹑二子踪。","东野不得官，白首夸龙钟。","韩子稍奸黠，自惭青蒿倚长松。","低头拜东野，愿得终始如駏蛩。","东野不回头，有如寸筳撞钜钟。","我愿身为云，东野变为龙。","四方上下逐东野，虽有离别无由逢。"],"title":"醉留东野"}
