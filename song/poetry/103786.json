{"author":"吴泳","id":103786,"strains":["○仄平仄仄，仄仄仄仄平。","平仄平仄平，平仄○平平。","平平仄仄仄，仄仄平○平。","平平仄仄仄，仄仄平平○。","仄平仄仄平，仄仄平○平。","仄平仄平仄，平仄○仄平。","仄仄仄仄仄，仄○平平平。"],"paragraphs":["援以书戒子，子竟不若翁。","陶以诗责儿，儿只如顽童。","房公岂不智，集此书屏风。","堂基未及构，手泽俱成空。","乃知贵胄门，美业真难终。","子虽有良质，须用磨琢功。","射御亦是学，不妨随元戎。"],"title":"送长儿槃赴金陵典斛  其四"}
