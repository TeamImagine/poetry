{"author":"何梦桂","id":151556,"strains":["仄仄仄平仄，仄仄仄仄平。","仄仄○平仄，仄○仄平平。","平仄平平仄，○平仄仄平。","仄平平平仄，仄仄平平平。","仄平仄○平，仄平仄平平。","仄仄仄平平，仄仄平仄平。","平仄平仄平，平仄仄仄平。","仄仄仄仄仄，仄○仄仄平。","仄仄仄平仄，平平仄平平。","仄仄仄平平，平平仄平平。","仄仄仄仄仄，平仄仄平平。","平○仄仄平，仄仄平平平。"],"paragraphs":["有客傲今世，去古见是人。","得姓遗唐谱，自号乐天民。","毋乃香山老，重来现后身。","问君何能解，满口谈天星。","术高价难酬，索诗抵千金。","我政坐诗穷，敢以穷累君。","君谓穷不忧，诗赋乐我贫。","不见石友死，锦帆不敛形。","不见邓侯饿，铜山化为尘。","命固受于天，谁能跃陶钧。","外物不可必，吾已反吾真。","君看世上儿，疾走方纭纭。"],"title":"赠唐乐天星翁"}
