{"author":"吕陶","id":186409,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["御水休论九曲池，宫花争发万年枝。","长虹驾浪人间去，大翼乘风海际垂。","均被上恩容燕集，共怜嘉景事游嬉。","愿公早献金明赋，纪述吾朝全盛时。"],"title":"次韵芸叟燕琼林苑"}
