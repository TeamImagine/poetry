{"author":"陆游","id":38040,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["杏花开过尚轻寒，尽日无人独倚阑。","久别名山凭梦到，每思旧友取书看。","尘埃幸已赊腰折，富贵深知欠面团。","老去逢春都有几，一杯行复送春残。"],"title":"春日园中作"}
