{"author":"秦韬玉","id":31243,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["长与韶光暗有期，可怜蜂蝶却先知。","谁家促席临低树，何处横钗戴小枝？丽日多情疑曲照，和风得路合偏吹。","向人虽道浑无语，笑劝王孙到醉时。"],"title":"对花"}
