{"author":"王义山","id":138437,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["悔著当初误出山，无聊情绪几多般。","尽教茅舍云遮断，已约梅花月送还。","旅兴须凭酒消遣，家书不住报平安。","逢人休道为官好，骨肉团栾胜做官。"],"title":"冷舍偶成示儿"}
