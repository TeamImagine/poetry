{"author":"范成大","id":44361,"strains":["○仄平平平仄平，平平平仄平○平。","仄平仄平平○仄，○仄平仄仄平○。","仄平仄仄仄仄仄，仄平仄仄平平平。","平平平仄仄仄仄，仄仄平平平仄平。"],"paragraphs":["三径蓬蒿春雨肥，微君谁与开柴扉。","电光射牛书过目，虹气干斗酒淋衣。","十年五别岁月老，一方万里音尘稀。","谁云沧海断地脉，莫信天南无雁飞。"],"title":"送王仲显赴琼筦"}
