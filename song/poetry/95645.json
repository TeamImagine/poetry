{"author":"苏泂","id":95645,"strains":["平○仄仄仄，仄仄仄仄平。","平平仄○仄，仄仄平平平。","○平○平平，仄仄○仄平。","平平仄平仄，仄○仄平○。","仄平平仄平，仄仄平仄平。","平平仄平仄，仄平仄仄平。","仄仄仄○平，平仄平○平。","仄平仄仄仄，仄仄平平平。","平平仄仄平，仄仄○仄平。","平平仄平平，仄仄平○平。"],"paragraphs":["风帆等骏马，突出不受羁。","群山望如豆，转盼罗窗扉。","顷居长安城，小驷驱以驰。","尘埃困烦促，滞留费忧思。","不知葭苇乡，閟此天地奇。","鸥禽亦佳尚，洁身固我师。","下上万顷光，夫岂矜其私。","物生各有适，我适君无之。","掀髯倚柁楼，一笑了百痴。","商歌讵成音，逝者方如斯。"],"title":"江上遣心"}
