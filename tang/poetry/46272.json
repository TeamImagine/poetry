{"author":"佚名（伯二五五五）（五十九首）","id":46272,"strains":["仄仄平平仄仄平，仄平平仄仄○平。","平平仄仄平平仄，仄仄平平仄仄平。","平平仄仄平平仄，仄○平平平仄平。","平平仄仄平平○，平仄平平仄仄平？。"],"paragraphs":["数日穹庐卧疾时，百方投药力将微。","惊魂漫漫迷山际，怯魄悠悠傍海涯。","旋知命与浮云合，可叹身同朝露晞。","男儿到此须甘分，何假含啼枕上悲！。"],"title":"青海卧疾之作 一"}
