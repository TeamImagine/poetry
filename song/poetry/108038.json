{"author":"杜东","id":108038,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["平山堂下水云重，孤笛凄凉淡月中。","不见龙蛇飞素壁，只余狐兔戍离宫。","仙翁已逐风流尽，世事俱随梦幻空。","广武无人同此意，慨然止有泪临风。"],"title":"平山堂"}
