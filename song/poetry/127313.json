{"author":"方岳","id":127313,"strains":["仄仄平平仄仄平，平平平仄仄平平。","仄平仄仄仄平仄，平仄平平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["短簟相携入薜萝，且容眠石略婆娑。","未曾八月暑如此，何处中秋天最多。","一壑风烟贫受用，百年时序老消磨。","夕阳篱落谁横笛，似识山樵扣角歌。"],"title":"枕石"}
