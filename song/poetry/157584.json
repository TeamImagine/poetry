{"author":"韩维","id":157584,"strains":["平平仄仄仄，仄仄仄平仄。","仄平仄平平，仄仄平仄仄。","平平仄平仄，平仄仄平仄。","仄仄平○○，平○仄平仄。","平平仄仄平，仄仄平仄仄。","○平平仄○，仄仄仄平仄。","仄仄平仄平，平平仄○仄。","○平仄仄平，仄仄平平仄。","○平平仄仄，仄仄仄平仄。","仄仄平平平，平平○仄仄。"],"paragraphs":["春郊不数到，俯仰恨流景。","李侯有嘉招，滞念兹一骋。","名园带乔树，亭榭散清影。","解我尘中衣，觞行日舒永。","花团锦缬明，竹竦摇碧静。","从容方罫间，万事不关省。","善谑宁类鄱，高歌或如郢。","行遵水曲幽，望出林梢迥。","兴来非外奖，理惬有真领。","薄莫联归鞍，清风吹不醒。"],"title":"和胡公谨游李寺丞北园"}
