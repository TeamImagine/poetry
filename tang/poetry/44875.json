{"author":"无名氏","id":44875,"strains":["平平平平仄，○仄平平平仄仄。","平平○仄，平仄仄平平仄。","仄仄平平仄仄平，仄仄○仄平平仄。","平仄仄平，平平平仄。","仄仄平平仄仄，仄仄仄平平平仄。","平平○仄平○，平平仄仄。","仄平平仄○平仄，仄仄平平平平仄。","平平仄○，仄平平仄。"],"paragraphs":["秦楼东风里，燕子还来寻旧垒。","余寒犹峭，红日薄侵罗绮。","嫩草方抽碧玉茵，媚柳轻窣黄金缕。","莺转上林，鱼游春水。","几曲阑干遍倚，又是一番新桃李。","佳人应怪归迟，梅妆泪洗。","凤箫声绝沈孤雁，望断清波无双鲤。","云山万重，寸心千里。"],"title":"鱼游春水"}
