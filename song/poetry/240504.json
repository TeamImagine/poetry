{"author":"周紫芝","id":240504,"strains":["仄平平仄平，仄○仄平平。","仄仄平仄平，仄仄平○○。","平平仄仄仄，○仄平平平。","平平仄平仄，平仄平平平。","平平仄仄仄，仄仄平仄平。","仄仄仄○仄，仄仄平仄平。","平仄仄仄仄，仄仄平仄平。","仄仄仄平仄，仄平平仄平。","仄平仄仄仄，○平仄○平。","平平○平仄，仄仄仄平平。","平平仄仄仄，仄仄仄仄平。","平仄仄○○，仄仄平平平。","仄平仄○○，仄仄平仄○。"],"paragraphs":["卧疴初肃霜，小间倏玄冬。","老境知几何，半落呻吟中。","医师固楚产，砭灼矜神功。","巫师杂荒怪，呼吸生雷风。","江乡郁毒雾，御湿无鞠䓖。","况复窘行役，六月伤蕴隆。","寒热遂百战，药石徒屡攻。","槁项与黄馘，苶然非昔容。","逮兹脱九死，更生本苍穹。","今晨颇欣悦，步我菊篱东。","无谁与共语，梵诵庶可终。","忧乐有乘除，涉世殊穷通。","幸兹未暝间，有乐聊复从。"],"title":"病起负暄菊篱一首"}
