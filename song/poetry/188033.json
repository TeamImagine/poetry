{"author":"王令","id":188033,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["天门廉陛郁巍巍，势利宁无淡泊讥。","谁与跖徒争有道，好思吾党共言归。","古人踽踽今何取，天下滔滔昔已非。","终见乘桴去沧海，好留余地许相依。"],"title":"寄介甫"}
