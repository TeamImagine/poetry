{"author":"虞俦","id":61760,"strains":["仄仄仄平仄○仄，平仄平○仄○仄。","平平平仄仄平○，仄仄平平平仄仄。","仄平○仄平仄平，仄仄○平平平仄。","仄仄平平仄仄平，○仄仄平平仄仄。","仄平平平仄仄平，仄仄○○仄平仄。","仄平仄仄仄仄平，仄仄平平平仄仄。","仄平仄仄仄仄平，平○平平平仄仄。","平平仄仄○仄仄，仄仄仄○平仄仄。","○○平仄仄仄平，仄仄平○仄平仄。"],"paragraphs":["妙喜老人骨应槁，明月堂空迹如扫。","丛林耆旧半消磨，砥柱颓波余此老。","五峰深处开道场，道价重于连城宝。","我盖知名二十年，长恨识师之不早。","朅来陵阳第二峰，一笑相从即倾倒。","午窗对坐语笑清，夜榻归来魂梦好。","大颠理势恐是渠，澄观公才何足道。","青衫我亦行作吏，未尽俗缘多病恼。","相期巢父早掉头，共住山中拾瑶草。"],"title":"送隠静恭老"}
