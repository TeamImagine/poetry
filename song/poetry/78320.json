{"author":"叶适","id":78320,"strains":["平平平仄○平平，仄仄○仄平平平。","○平○仄仄仄仄，平平平平平仄○。","平平仄平平仄○，仄仄仄仄平仄仄。","仄○仄仄○仄仄，仄平平平平仄○。"],"paragraphs":["猺啾獠唧闻鸣琴，十指如玉无哀音。","应怜听者未洗耳，衡山高兮湘水深。","君今幅巾鹓鹭行，切勿著带貔虎傍。","软荷刺少离棹短，柝桐花多班露长。"],"title":"送叶路分"}
