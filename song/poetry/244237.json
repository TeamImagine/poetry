{"author":"胡宿","id":244237,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["苍野迷云黯不归，远风吹雨入岩扉。","石床润极琴丝缓，水阁寒多酒力微。","夕梦将成还滴滴，春心欲断正霏霏。","忧花惜月长如此，争得东阳病骨肥。"],"title":"次韵和朱况雨中之什"}
