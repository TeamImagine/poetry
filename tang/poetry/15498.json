{"author":"白居易","id":15498,"strains":["平仄平，仄平平仄仄，仄平仄平平。","仄平平平平仄仄，仄平○仄仄平平，仄平平仄仄平平。","平平仄仄平平仄，平仄仄仄平平○。","仄仄仄平仄仄仄，平平仄仄平平仄。","平平仄仄仄平平，仄仄○平○仄平。","仄平仄仄○平仄，仄平○仄平○平。","仄平平○平仄仄，仄仄平仄○○平。","仄仄仄平○仄仄，平平仄仄仄○平。","平○仄平平仄仄，仄○仄仄平○仄。","平○仄仄仄平仄，平平仄仄平平仄。","平平仄仄仄仄平，平平平仄平仄○。","仄○平仄平平仄，仄平○仄平平仄。","平平平仄平仄平，平仄平平平仄仄。","○平仄仄平仄平，仄平仄仄仄平？。","○平平仄仄○仄，平仄平平仄仄平。","仄平仄仄仄平仄，仄平平仄平平平。"],"paragraphs":["山石榴，一名山踯躅，一名杜鹃花。","杜鹃啼时花扑扑，九江三月杜鹃来，一声催得一枝开。","江城上佐闲无事，山下𣃁得厅前栽。","烂熳一阑十八树，根株有数花无数。","千房万叶一时新，嫩紫殷红鲜麹尘。","泪痕裛损燕支脸，剪刀裁破红绡巾。","谪仙初堕愁在世，姹女新嫁娇泥春。","日射血珠将滴地，风翻火焰欲烧人。","闲折两枝持在手，细看不似人间有。","花中此物似西施，芙蓉芍药皆嫫母。","奇芳绝艳别者谁，通州迁客元拾遗。","拾遗初贬江陵去，去时正值青春暮。","商山秦岭愁杀君，山石榴花红夹路。","题诗报我何所云，苦云色似石榴裙。","当时丛畔唯思我，今日阑前只忆君。","忆君不见坐销落，日西风起红纷纷。"],"title":"山石榴寄元九"}
