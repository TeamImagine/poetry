{"author":"李觏","id":113437,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄仄平。","平平仄仄平平仄，仄仄平平仄仄平。"],"paragraphs":["草草西风动葛衣，呼僮前启竹间扉。","山僧好睡钟声晏，社户多贫酒气微。","岂是客愁浑较可，祗因书卷解忘归。","旴江百里清无滓，枉属闲人坐钓矶。"],"title":"早起有怀"}
