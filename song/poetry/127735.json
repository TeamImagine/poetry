{"author":"方岳","id":127735,"strains":["○平仄仄仄，平仄平平平。","平平仄仄仄，仄仄平平平。","平平仄平仄，平仄平平平。","平平仄仄仄，平仄平平平。","平○仄○仄，仄仄仄仄○。","平平仄仄平，仄仄仄仄仄。","平平仄平仄，仄仄平平○。","仄平仄平平，仄仄仄仄平。","平平仄○仄，平仄平仄平。","平平仄平○，仄仄仄仄平。","○平仄平仄，○仄平仄平。","平平仄仄○，仄仄○○平。","仄平平仄○，平仄平平平。","平平平仄平，平仄仄仄○。","仄仄仄仄平，仄仄平仄平。","平平平仄平，仄仄平平○。","平平平仄平，平仄仄仄平。","平平○平平，仄仄平平平。","仄平仄平平，？仄平平平。"],"paragraphs":["空山十日雨，茅屋无炊烟。","吾饥尚可忍，夜读声琅然。","荒寒数家聚，生理尤堪怜。","频年岁不入，枯草生秋田。","春深麦犹穉，米斗直万钱。","悲哉几斛愁，博此半釜{衍/食}。","前村老翁姥，语笑何由缘。","问知好官人，发廪不我朘。","常时有司吝，宁肯圭撮捐。","官来剖私量，不受吏舞权。","中流一壶济，空复宽眼前。","高轩忽予过，剪韭相留连。","九华元老苍，归袖何翩翩。","官无高与卑，为政要可传。","使我一念存，所至民瘼痊。","常平吾故人，问俗惟初搴。","为言民戚休，毋或诿老天。","吾方屏田庐，不敢驰书笺。","并声绝宣城，倘寄晴云篇。"],"title":"送俞尉"}
