{"author":"晁公溯","id":20932,"strains":["平平○仄平平平，仄○平仄仄平平。","平仄平○仄仄仄，仄平仄平平仄平。","仄平仄仄仄平仄，仄仄平平仄仄平。","平平平仄○仄仄，仄○○平平仄平。"],"paragraphs":["吾州横绝峨嵋阴，地胜无复俗尘侵。","慈姥岩深不受暑，老翁井寒能洗心。","子来触热可休驾，我起呼风令解襟。","芙蓉池上更爽垲，仰看参天皆茂林。"],"title":"喜刘文潜来奉简短作"}
