{"author":"齐己","id":41949,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["东海儒宗事业全，冰棱孤峭类神仙。","诗同李贺精通鬼，文拟刘轲妙入禅。","珠履早曾从相府，玳簪今又别官筵。","篇章几谢传西楚，空想雄风度十年。"],"title":"酬湘幕徐员外见寄"}
