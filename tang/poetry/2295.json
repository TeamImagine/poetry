{"author":"皇甫曾","id":2295,"strains":["平仄○平仄，平平仄仄平。","仄平平仄仄，平仄仄平平。","○仄平平仄，平○仄仄平。","平平仄平仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["台衮兼戎律，勤忧秉化元。","凤池东掖宠，龙节北方尊。","长路山河转，前驱鼓角喧。","人安布时令，地远荅君恩。","暮日平沙迥，秋风大斾翻。","渔阳在天末，恋别信陵门。"],"title":"送王相公赴幽州"}
