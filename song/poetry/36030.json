{"author":"陆游","id":36030,"strains":["仄仄平平仄仄平，平平仄仄仄平平。","仄平平仄仄仄仄，平仄仄平平仄平。","平仄平平平仄仄，仄平仄仄仄平平。","平平仄仄仄平仄，平仄平平平仄平。"],"paragraphs":["剑外归耕梦不通，公车上疏路何从。","有心求缩地万里，无羽可朝天九重。","狂诵新诗驱疟鬼，醉吹横笛舞神龙。","明当采药玉霄去，他日君看冰雪容。"],"title":"寓叹二首  其二"}
