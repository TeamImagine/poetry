{"author":"陆游","id":34630,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["园林绿叶一番新，桃李吹成陌上尘。","玩易焚香消永日，听琴煮茗送残春。","隐居正欲求吾志，大患元因有此身。","堪笑痴人营冨贵，百年赢得冢前麟。"],"title":"闲居书事"}
