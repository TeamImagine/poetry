{"author":"林希逸","id":119311,"strains":["仄平仄仄平，○仄平仄仄。","平仄仄平平，仄仄平仄仄。","平平○仄平，仄○仄仄仄。","平平仄仄平，？仄仄仄仄。","仄平仄仄平，仄仄平仄○。","平平仄平平，平仄仄平仄。","仄○仄平平，○仄平仄仄。","仄仄平仄平，○○仄平仄。","仄仄仄平平，仄平仄平仄。","平仄仄平仄，平仄仄仄仄。","平平仄平平，平仄仄平仄。","仄仄仄仄平，仄平平仄仄。","仄仄仄平平，平平仄平仄。","仄平仄平平，仄仄仄平仄。","仄仄仄仄仄，○平平仄仄。","仄平仄平平，平仄仄仄仄。","平平仄仄平，仄仄○？○。","平○平平平，平仄仄仄仄。","○平平仄平，仄仄平平仄。","平平仄平平，○仄○平仄。"],"paragraphs":["可人忽及门，莹骨清照胆。","衔袖子何谦，拜手吾岂敢。","于嗟泥尚蟠，有兴月可揽。","何居欲困衡，迺尔蹈坎窞。","万言蛹吐丝，一第髭摘颔。","攀天桂非高，佳境蔗方啖。","但思俗茫茫，颇怪云黯黯。","顾我方厄穷，相看合凄惨。","藿食恣酣饕，大羹鄙漓澹。","甘守竹笭箵，畴忆盖菡萏。","孤熊辈狸狌，芳卉杂葭菼。","躏藉众靡怜，访求情易感。","玉肆混琳珉，珍筵侣菹歜。","岂伊厌葱珩，雅欲共藜糁。","见𪾢失漉漉，闻雷嗟坎坎。","俪笺价编琼，璆稿愤削椠。","新知乍激昂，老我长顑颔。","惟应旌翘翘，曾是御憯憯。","期君骐骥骧，眇彼蜉蝣撼。","层青富修程，坟索且玄览。"],"title":"谢刘正奏惠文戏效昌黎体仍用送贾浪仙韵一首"}
