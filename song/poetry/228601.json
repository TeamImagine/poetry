{"author":"释德洪","id":228601,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["射圃闲亭酒半醺，手柔弓燥气超群。","已惊百步穿杨彩，会看双雕落塞云。","且集旌旗森画戟，未输文字饮金樽。","治朝文武须兼用，万寿称觞祝至尊。"],"title":"代人上李龙图并廉使致语十首  其一"}
