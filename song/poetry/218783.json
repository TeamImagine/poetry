{"author":"李廌","id":218783,"strains":["仄仄平平仄平仄，平仄平○平仄仄。","平平仄仄仄○平，平仄平○平仄仄。","仄仄平平仄仄平，仄仄○平○仄仄。","仄仄平平○仄仄，○仄○平○仄仄。","仄平仄仄仄仄○，仄仄平平仄仄仄。","仄仄平平○仄平，平仄仄○平仄仄。"],"paragraphs":["万仞嵩峰接天远，妖武登封艰步辇。","初登峻岭已回心，何事艰难能黾勉。","亦似徽之泛剡溪，想见王阳临蜀坂。","老子山林兴不浅，兴尽中涂犹欲返。","古人戒在末路难，九十常为百里半。","世上风波更可憎，心不可回聊自劝。"],"title":"回心岭"}
