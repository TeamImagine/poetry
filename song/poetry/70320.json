{"author":"沈继祖","id":70320,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","平仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["杨子声名鹤在阴，诗书作帅有谋深。","开关入洛平如掌，击楫中流酬此心。","胡运只今那得久，齐疆指日自归侵。","君当草奏摅忠愤，所领州名力去金。"],"title":"送杨寺丞浑父帅安康"}
