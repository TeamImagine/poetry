{"author":"方回","id":149310,"strains":["仄仄仄，平仄仄，仄仄○仄仄仄仄。","平仄平平仄仄○，平平仄仄仄平仄。","仄平仄仄仄仄○，平平平仄平平平。","平平仄仄平平仄，仄仄○仄平○平。","平平仄仄平平仄，仄仄平平平仄仄。","平平仄仄仄平平，平平平平平仄仄。","仄仄仄仄仄仄○，平平仄仄平○○。","仄平仄○仄平仄，平平平平○仄平。","仄平平仄平平仄，仄仄仄平平仄仄。","仄平仄仄平仄平，仄仄平○仄仄仄。","仄○平仄仄平平，平仄仄平平仄平，仄仄仄仄平平平。","仄平仄仄仄平平，仄仄仄仄仄仄○仄平平○仄平。"],"paragraphs":["欲作雪，先作雨，十月墐户入室处。","东作丰登未可期，南方瘴疠已堪御。","去年雪不及腊间，霜天桃杏敷红颜。","今年夏竟无冰卖，富屋钱谩堆如山。","秋来数郡融风烈，万舍烟灰千屋拆。","骄阳失性化为霖，鞭蛟笞龙精髓竭。","救火救水不少闲，民生下土何其难。","此时早降六花瑞，时寒休征犹可还。","雁低楼外彤云起，万里北风开爽气。","雨声一变为霰声，霰效前驱雪踵至。","古称民以食为天，天欲饱民殊易然，但恐燮理无真贤。","果能燮理得真贤，岂不一白二白三白年年当有年。"],"title":"读孟信州和方亨道六月雨时当雪天改为欲作雪先作雨次韵"}
