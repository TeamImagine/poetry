{"author":"邵雍","id":135400,"strains":["平平平仄仄平平，平仄平平平仄平。","仄仄平平平仄仄，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫惊骇时。","暮雨朝云才半日，春华秋叶未多时。","即今世态已堪叹，过此人情更可知。","一暑一寒何太急，尧夫非是爱吟诗。"],"title":"首尾吟  其一二二"}
