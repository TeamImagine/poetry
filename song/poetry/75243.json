{"author":"赵蕃","id":75243,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["交旧年来寖作疏，两翁频肯问林居。","儿时已诵天台赋，老去思传秘府书。","可使鸾凰栖枳棘，未应骐骥伏盐车。","时平自是功名晚，莫叹江湖岁月除。"],"title":"远斋和示疏字韵四诗复用韵并呈子肃  其一"}
