{"author":"周端臣","id":89571,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["浮世功名总是虚，纵然轩冕又何如。","趁无白发来侵镜，好买青山去荷锄。","贤圣一丘无用土，英雄几板可疑书。","生涯傥了寒暄计，独抱遗经亦有余。"],"title":"送人失官归"}
