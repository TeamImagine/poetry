{"author":"舒元舆","id":19118,"strains":["仄平仄○仄，仄仄仄平平。","平仄仄○仄，平平○○平。","仄平仄仄平，仄仄平平平。","平仄平平仄，仄仄仄仄平。","○仄仄平仄，平仄仄○平。","平平仄平仄，平仄平○○。","平平仄仄○，○平仄仄平。","仄平平仄仄，平仄平○平。","仄仄仄平平，平仄○○平。","平平仄平仄，○仄平平平。","平平仄仄平，仄仄平平平。","平○仄仄仄，仄仄平平平。","○仄仄平○，仄仄平仄平。","仄仄○仄仄，仄平平仄平。","平平仄平平，平平仄平平。","仄平仄平仄，仄仄○平平。","○○仄○平，仄仄○平○。","○平仄平仄，○仄平平平。","仄平平仄平，仄平仄平平。","平平仄平仄，仄○平○平。","平仄平平平，仄平平仄○。","平平仄仄仄，○仄○平平。","仄仄○仄平，平仄仄仄平。","○仄○○仄，仄仄○仄平。","平平仄○仄，仄平平仄○。","仄平仄平仄，平仄平平平。","平平仄○平，仄仄平平平。"],"paragraphs":["十年一相见，世俗信多岐。","云雨易分散，山川长间之。","我衔凤阙恩，按狱桥山陲。","君在龙骧府，掌奏羽檄词。","相去百余里，魂梦自相驰。","形容在胸臆，书札通相思。","烦君爱我深，轻车忽载脂。","塞门秋色老，霜气方凝姿。","此地少平川，冈阜相参差。","谁知路非远，行者多云疲。","君能犯劲风，信宿凌欹危。","情亲不自倦，下马开双眉。","相对坐沉吟，屈指惊岁时。","万事且莫问，一杯欣共持。","阳乌忽西倾，明蟾挂高枝。","卷帘引瑶玉，灭烛临霜墀。","中庭有疏芦，淅淅闻风吹。","长河卷云色，凝碧无瑕疵。","一言开我怀，旷然澹希夷。","悠悠夜方永，冷思偏相宜。","眉睫无他人，与君闲解题。","陶然叩寂寞，更请吟清诗。","得意且忘言，何况竹与丝。","顷刻过三夕，起坐轻四肢。","明朝告行去，惨然还别离。","出门送君去，君马扬金羁。","回来坐空堂，寂寞无人知。"],"title":"坊州按狱苏氏庄记室二贤自鄜州走马相访留连数日发后独坐寂寞因成诗寄之"}
