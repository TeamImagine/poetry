{"author":"张嵲","id":8892,"strains":["仄平仄○仄平仄，平仄平○仄平○。","仄仄平仄平平仄，仄仄平平仄平仄。","仄平平仄○仄平，仄仄平平仄仄平。","仄平平平○仄仄，仄仄仄仄平仄平。","平○仄平○仄仄，平仄仄平平仄仄。","○仄平仄平平仄，仄仄仄平○平仄。","仄平仄平仄平平，平平平平仄○平。","○平○平○平平，平平仄○仄○平。","平平仄仄仄平仄，仄仄仄平仄平仄。","仄平仄仄仄？？，仄仄平平平仄仄。","平平仄仄平仄平，仄仄仄仄仄仄平。","仄仄平平平平平，平平平平仄平平。","平平平○仄○仄，平仄仄仄○平仄。","平平仄○仄仄仄，仄仄仄平平仄仄。"],"paragraphs":["岁星运行至荒落，鹑尾初占建魁杓。","大旱金石皆流烁，旱魃何知恣为虐。","大田多稼三百廛，尽是农夫耦十千。","一朝焦枯如束管，赤地百里焚则烟。","官长视民如视子，常恐岁饥为殣死。","并走群望严神祀，却盖斥肩昭勤止。","至诚果能格明神，明神为公诉苍旻。","苍旻油然兴浓云，浓云郁兴雨如霖。","农家不伞走沟遂，抖擞偃禾有生意。","诘朝犯晓细□□，缕缕青黄交颖穗。","农人以手加额头，使我不死赖宋侯。","白老垂髫声呦呦，优游咸歌脱穷愁。","陵山攅空插苍玉，舒水拖绢浸寒绿。","山高水长岁月续，德我宋侯歌不足。"],"title":"喜雨行"}
