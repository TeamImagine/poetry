{"author":"耿𣲗","id":6032,"strains":["平平仄○平，仄仄仄平平。","仄仄平平仄，平平仄仄平。","仄平仄仄仄，平仄平平平。","仄仄平平仄，○平仄仄平。","平平平仄○，仄仄仄平平。","平平平○仄，平○仄仄平。"],"paragraphs":["东城独屏居，有客到吾庐。","发廪因舂黍，开畦复翦蔬。","许酣令乞酒，辞窭任无鱼。","遍出新成句，更通未悟书。","藤丝秋不长，竹粉雨仍余。","谁为须张烛，凉空有望舒。"],"title":"喜侯十七校书见访"}
