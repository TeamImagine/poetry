{"author":"古成之","id":112619,"strains":["平平○仄○，平仄仄○平。","仄仄○○仄，平平仄仄平。","平平平仄仄，平仄仄○平。","仄仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。","平平平仄仄，平仄仄平平。","平仄○平仄，平平仄仄平。","平平平仄仄，平仄仄平平。","仄○平○仄，○平仄平平。"],"paragraphs":["玄元分古观，南镇越王城。","五石空留瑞，群仙不记名。","丹砂虽久炼，鸡犬自长生。","槛簇鳌头景，门通鹤颈程。","烟霞随砌起，花木逐时荣。","古井涵虚碧，疏钟入户清。","荒芜怜夜色，寒溜引秋声。","丹灶封苔老，芝田积雨平。","风光齐岳麓，音信接朱明。","愿将身从此，乘云到平京。"],"title":"五仙观二首  其二"}
