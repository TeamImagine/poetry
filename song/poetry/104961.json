{"author":"游似","id":104961,"strains":["平平仄仄仄平平，平仄平仄仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["长江巨浪拍天浮，城郭相望万景收。","汉水北吞云梦入，蜀江西带洞庭流。","角声交送千家月，帆影中分两岸秋。","黄鹤楼高人不见，却随鹦鹉过汀洲。"],"title":"黄鹤楼"}
