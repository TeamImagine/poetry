{"author":"陆游","id":41453,"strains":["平平仄仄仄平仄，仄仄○○平仄仄。","○平仄仄仄平平，仄仄仄平平仄仄。","平平平仄平仄平，仄仄仄平平○仄。","平平仄仄仄仄平，平平仄平仄平仄。"],"paragraphs":["川云惨惨欲成雨，宿麦苍苍初覆土。","芋肥一本可专车，蟹壮两螯能敌虎。","村村婚嫁花簇檐，庙庙祷祠神降语。","儿孙力稼供赋租，千年万年报明主。"],"title":"秋日村舍二首  其二"}
