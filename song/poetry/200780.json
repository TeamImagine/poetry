{"author":"范祖禹","id":200780,"strains":["平○平平仄，仄○平仄平。","平平仄仄仄，仄仄平仄平。","平平平平平，仄仄仄平平。","仄平仄仄仄，平仄平仄平。","○平仄仄平，平仄仄仄平。","仄平仄仄仄，仄仄○仄平。","仄仄仄仄仄，平平仄○平。","平平仄仄仄，仄仄平仄平。","平平仄平仄，仄仄仄仄平。","仄平仄平平，平仄平仄平。","平○仄仄平，仄仄平平平。","○平仄仄仄，仄仄仄平平。"],"paragraphs":["山行无晨暮，日暝崖谷昏。","哀猿落客泪，永路惊旅魂。","凭陵高山巅，俯视大江奔。","迥环岛屿合，萦转洲渚屯。","行云赴楚天，飞鸟下蜀门。","地遐怪物聚，寺古深殿存。","忆昔李氏末，烟尘暗中原。","奸雄竞草窃，割据穷海根。","干戈百年后，见此败屋垣。","我来属清秋，登览无俗喧。","山深虎豹归，水静蛟鼍骞。","临风独笑咤，浩荡欲飞翻。"],"title":"资州路东津寺"}
