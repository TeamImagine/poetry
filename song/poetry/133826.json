{"author":"卫宗武","id":133826,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["起来雨气掩朝阳，俄喜天开正色苍。","一道澄溪云弄影，千峰霁景泛林光。","微茫烟外颓城露，蓊郁山巅古寺藏。","踏遍层峦游屐倦，归船款乃𫇛声忙。"],"title":"霅陇回舟过湖城"}
