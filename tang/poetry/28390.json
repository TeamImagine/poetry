{"author":"陆龟蒙","id":28390,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["檐外青阳有二梅，折来堪下冻醪杯。","高杉自欲生龙脑，小弁谁能寄鹿胎。","丽事肯教饶沈谢，谈微何必减宗雷。","还闻拟结东林社，争奈渊明醉不来。"],"title":"奉和袭美夏景无事因怀章来二上人次韵 一"}
