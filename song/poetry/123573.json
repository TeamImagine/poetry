{"author":"葛绍体","id":123573,"strains":["平平仄平平，平仄仄仄平。","平平仄仄平，仄平平平平。","仄平仄○仄，仄仄平平平。","平○仄平仄，仄○仄仄○。","仄平平仄平，平平仄平平。","仄仄平○平，仄平仄○平。","仄○平仄平，平仄仄平○。","仄仄仄平仄，平平仄○平。"],"paragraphs":["焦桐有良材，函彼太古音。","良工巧斲之，可歌南风琴。","隠居挂空壁，不受埃尘侵。","虚中閟清响，静参万籁吟。","一朝弦素丝，徽星粲黄金。","玉轸圆更齐，鼓之大廷阴。","斡回天地春，山水自高深。","匪藉伯牙手，能开子期心。"],"title":"喜闻韩时斋捷书"}
