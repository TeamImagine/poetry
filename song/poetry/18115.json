{"author":"吴芾","id":18115,"strains":["仄平仄仄仄平平，仄仄平平仄仄平。","平平仄平平仄仄，仄仄仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["去秋已作送君诗，岂意淹留复许时。","端为九重忧岁歉，故令六辔缓归期。","万人全活俱安业，二麦收成足疗饥。","此事一归君妙画，阴功当自有天知。"],"title":"耿曼老自去秋起归兴以被旨救荒方有行色来告别伤成数语送之"}
