{"author":"韦骧","id":191025,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄平平平仄仄平。","仄仄平平仄仄仄，仄平平仄仄平平。"],"paragraphs":["阴平才过万山重，路指江油栈阁通。","峰顶云收余夕雪，马蹄尘少带春风。","一溪水色瑠璃碧，几坞梅花锦绣红。","莫谓奔驰足劳苦，目前佳趣亦无穷。"],"title":"都竹道中"}
