{"author":"韦骧","id":190283,"strains":["平平平仄仄平平，平仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["西风潇洒作轻寒，黄叶楼中强解颜。","画角几声催晚照，乱云何处是家山。","宦途有立宁辞贱，局事无多岂厌闲。","浊酒一杯休万虑，长林烟暝暮鸦还。"],"title":"秋怀"}
