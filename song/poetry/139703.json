{"author":"陈著","id":139703,"strains":["仄平平仄平平平，仄平平仄平仄平。","平平仄仄○仄仄，仄仄平仄平平○。","平平仄，仄平仄，平仄平平平仄仄。","仄平平仄仄平平，仄○仄仄平平仄。","仄平仄仄仄仄平，仄仄平平平仄平。","仄平平仄仄仄仄，平平仄仄仄仄平。","仄仄仄仄平仄仄，仄仄平平仄仄仄。","○平仄平○仄○，仄仄仄仄仄仄仄。","○仄仄仄平平○，仄仄○仄平平○。","仄仄○○仄仄仄，仄仄仄仄仄仄平。","仄平仄平仄平仄，仄仄○○○仄仄。","仄仄平平仄仄仄，平仄平仄仄仄仄。"],"paragraphs":["雪溪公子清于冰，与人心事秋月明。","黄尘满目分不入，却向嵩曲寻幽盟。","山之趾，水之裔，花柳之时风月夜。","避喧何必武陵源，得闲便是羲皇世。","俗情诩诩有伪真，道义之交无故新。","我今年已八十一，君今亦是半百人。","日日聚首能几日，况我残阳出入息。","闻君束书将有行，万里弱水在咫尺。","相望怨被浮云妨，有梦难托清风将。","岂是临分语太苦，此味昔我实备尝。","一杯一杯莫辞劝，此酒中间胶漆酽。","记得希夷一语不，优好之所勿久恋。"],"title":"送前人之董氏馆"}
