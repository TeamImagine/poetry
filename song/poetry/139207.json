{"author":"陈著","id":139207,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["天风吹散扑衣尘，奎壁光中预□文。","老眼可能私李豸，公朝正欲第刘蕡。","平生泾渭岂无见，暗室雷霆如有闻。","一雨快晴秋意好，预占太史奏祥云。"],"title":"甲戌考类试院呈同官"}
