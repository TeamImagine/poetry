{"author":"宋庠","id":2737,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["楚泽离愁不避春，柳梢梅萼送行人。","绿波易荡销魂水，紫陌难遮拂面尘。","道困秦仪犹掉舌，歧多杨阮始沾巾。","剑缑髀肉无穷恨，羞向耕畴独问津。"],"title":"送令狐揆南游"}
