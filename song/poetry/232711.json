{"author":"夏竦","id":232711,"strains":["仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["上圣德风驰率土，左冯嘉气袭鸿英。","疏丛一干迎春茂，繁艶三房表瑞呈。","承献珍图昭美应，考祥花品见维祯。","帝宸钦翼崇昭报，荐玉燔柴极至诚。"],"title":"五月同州奏牡丹一枝开三花"}
