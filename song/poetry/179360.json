{"author":"苏颂","id":179360,"strains":["仄平平仄仄平平，仄平平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["幅巾私第已归休，当宁虚怀更款留。","避宠虽辞持节册，送行犹用济川舟。","城南旧圃扃花洞，洛下新庄引御沟。","诏谕两京居密迩，不妨乘兴往还游。"],"title":"三月二日奉诏赴西园曲宴席上赋呈致政开府太师三首  其一"}
