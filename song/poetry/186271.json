{"author":"吕陶","id":186271,"strains":["平平平仄仄平平，平仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["仙居殊不类樊笼，潇洒清凉皆可封。","寒溜恰如扬子水，修筠应有稚川龙。","云深况是门无客，人去惟闻鹤在松。","向此却疑推律法，应锺何事代林锺。"],"title":"和再游二首  其一"}
