{"author":"曾丰","id":72144,"strains":["仄平平仄平，○仄仄平仄。","仄仄仄仄平，平仄仄平仄。","平平仄仄平，仄仄平平仄。","平平仄○○，仄仄○平仄。","○平仄平平，仄仄仄平仄。","仄平仄仄平，仄仄仄平仄。","仄仄平仄平，仄仄仄平仄。","仄平平仄平，平平平仄仄。","平仄平仄平，仄平○仄仄。","仄仄仄平○，仄平平仄仄。","仄仄平仄仄，平平仄平仄。","仄平仄平平，仄仄平平仄。","仄仄○平平，仄平平平仄。","平仄平○平，平平仄仄仄。","平平仄仄平，仄仄平仄仄。","平仄仄平平，仄平仄平仄。","平平仄仄平，仄仄仄平仄。","平仄仄仄平，仄仄仄平仄。","仄平平仄平，仄仄仄平仄。","仄仄仄平平，平仄仄平仄。","仄○平○平，仄仄平仄仄。","平○○平平，仄仄平仄仄。","仄平○仄仄，仄仄仄平仄。","仄平仄仄平，○仄平仄仄。","○○仄平○，平仄仄平仄。","仄平仄平平，仄仄仄平仄。","仄仄仄平平，仄仄仄平仄。","平平仄仄平，仄仄平仄仄。"],"paragraphs":["太初谈赤松，中古说黄石。","笑策导引勋，须鬓白成黑。","金华得道人，缀自仙之籍。","虽因习堕缘，久悟空为色。","泥丸至丹田，盖着半生力。","若为鬓与须，白者日加益。","陆展余染方，岂固未全得。","老聃生世初，鬅鬙头已白。","公白才十年，视聃迟半百。","纸帐挂斋中，竹奴欹枕侧。","染亦无所施，元方不须觅。","或疑白之根，勃窣蟠胸臆。","太白缘搜诗，少陵为忧国。","根未能中芟，华宁不外茁。","根华理固然，抑复容有说。","春浅未多温，腊颓有余冽。","纷纷破萼梅，衮衮放花雪。","融结上鬓须，愈白愈清绝。","少于仁用功，晚以静为德。","厌坐广平堂，归住子云宅。","卧听儿吟哦，起视孙戏剧。","颐间莹生朱，眼底光盎墨。","鬓须从白尽，不失寿箕翼。","切毋痛著梳，更勿闲事镊。","长留与人看，知是老仙伯。","曳裾客盈门，我独有诗癖。","齿愿与公俱，倒指满千亿。","年年赋寿诗，岁岁为贺客。"],"title":"寿广东帅潘直阁"}
