{"author":"曹勋","id":12654,"strains":["仄平仄平仄，平平平仄平。","仄平仄仄仄，平仄平平平。","平平仄仄仄，仄仄平平平。","仄仄仄仄仄，仄仄平平平。","平仄平仄仄，平仄仄○仄。","仄平仄仄仄，仄仄平平平。","仄○平○仄，仄仄仄仄平。","仄仄平仄仄，○仄平平平。","仄平○仄平，仄平平仄平。","仄○○○仄，○仄仄仄平。","平平仄平仄，仄仄平平平。","仄平仄平平，平仄平平平。","平仄平仄○，仄平仄仄平。","仄平平仄平，平仄仄仄平。","仄平仄仄仄，○仄仄仄平。","仄平仄平仄，仄仄○平平。"],"paragraphs":["我生饱艰苦，初年心已衰。","况今七十化，形惫聊支持。","头童渐不束，齿败余墙围。","发落尚尔尔，齿豁良依依。","鱼蟹强剥啄，梨栗亦空施。","岂惟意倦怠，咀啮徒攒眉。","老妻谙其苦，饭颗必若糜。","佐以推饭物，批抹烦刀挥。","不知更十年，此身何可支。","昔闻张苍老，相国力乃疲。","金盘厌羔腻，玉乳环蛾眉。","至真瀹元精，芳润充丰肌。","闲出天下论，用为汉室奇。","我今何有哉，丰悴理所宜。","不然举此志，中有浩气怡。","外形以为得，彼美当虚辞。"],"title":"感齿发之衰作诗自解"}
