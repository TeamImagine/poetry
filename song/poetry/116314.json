{"author":"刘克庄","id":116314,"strains":["仄仄平仄仄，平平仄仄平。","仄仄仄平仄，平仄仄平○。","仄仄平仄平，仄仄仄平平。","仄平仄仄仄，○仄仄仄平。","仄仄○○仄，仄仄仄仄平。","仄平平平仄，○仄○平平。","平仄平平平，平仄平平平。","平仄平仄仄，仄仄平仄平。","平仄○平平，平仄平平平。","仄仄仄平仄，○仄仄仄平。","仄仄平仄仄，仄仄平仄平。","平仄仄仄仄，仄仄仄平平。","平平仄仄仄，仄仄仄平平。","仄仄平平仄，仄仄平○平。","仄平仄仄仄，仄仄仄仄平。","平平仄仄仄，仄仄仄仄平。","仄仄仄仄仄，仄仄仄仄平。","平仄平平仄，平仄平平平。","平○平仄仄，仄仄平仄平。","仄平平平仄，仄仄仄仄平。"],"paragraphs":["学道无所得，惟于鄙事能。","九袠后篇什，来世有公评。","岂未登社坛，直欲破刘城。","六言与七字，如九转炼成。","宇宙中间物，琐屑不记名。","孰能通伦类，挑抉其微情。","蛾以灯为光，蚊众成雷声。","桑老蚕茧白，草腐萤爝明。","幽谷闻绵蛮，知有迁乔鶑。","落日见科斗，深夜有蝈鸣。","蚋嗜酰杂袭，蚓饮泉亦清。","蝇吮血美炙，犬以秽为鲭。","蛇非性好曲，蠖负屈求伸。","蚤惧鸺鹠撮，自匿于衣巾。","虱愁犊鼻破，不免景略扪。","狐依冢作祟，鼠谓社可凭。","痛掴一掌血，饱食五鼎烹。","畴昔同袍子，来问侬师承。","前柴桑处士，后半山老人。","讵能追高雅，或可洗腐陈。"],"title":"演雅二十韵"}
