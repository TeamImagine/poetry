{"author":"徐照","id":80279,"strains":["仄平平平仄平仄，仄仄○平仄平仄。","仄仄平平仄仄平，平平仄仄平平仄。","仄○仄仄仄平仄，仄○平平仄○仄。","仄仄平平仄仄仄，平平平仄平仄仄。","仄仄平平平，仄仄○平仄平仄。","平平仄仄平，仄仄平平仄平仄。","仄仄平平仄仄仄，平平平仄○仄○。","○平仄仄平仄平，○○平平仄平仄。","仄仄平平○仄仄，仄仄仄○平仄仄。","○仄仄仄○仄仄，仄仄平平仄平仄。","平仄仄仄平仄仄仄平仄，平平仄仄○平仄。","仄仄仄仄仄○平仄仄。"],"paragraphs":["紫琳联坳蘸黟漆，破帽笼头醉拈笔。","解返冰魂化墨仙，青皇尽把韶华失。","巧分六出𫘤滕六，迅折千葩怯殷七。","笑笑先生懒学画，花光仁老毛欲栗。","可笑梅山翁，一夜吟诗便来乞。","无声与有声，画妙诗骚两清逸。","见说鹅溪出好绢，谁能为买三百疋。","长条短棘椒藟萌，折干稀枝瘦虬屈。","画取西湖三两朵，摘索映空花不密。","更画庾岭三十本，雪月风烟意非一。","君不见翰林走旁访消息，寒城日日骑馿出。","又不见杜老当年酒不。"],"title":"爱梅歌"}
