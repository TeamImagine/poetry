{"author":"释居简","id":92098,"strains":["仄仄平平平仄仄，平仄平平平○仄。","○○平仄仄○平，仄平仄仄○○仄。","平平平仄仄○平，平仄平平平仄仄。","平○仄仄仄平平，仄仄平平仄仄仄。","平平平仄○平仄，平平仄仄○平仄。","○仄仄平平仄仄，平仄平平平○仄。","仄平仄仄仄仄平，仄仄仄平平仄仄。","仄○仄仄仄平仄，平仄仄平平仄仄。","仄仄平平平仄○，仄仄平平平仄仄。","平平仄仄仄平○，仄仄平平平仄仄。","○仄○平仄仄平，仄仄平平仄○仄。"],"paragraphs":["笑别金銮归玉几，鳗井无风波浪起。","中兴天子紫泥新，老牛特地重穿鼻。","风云腾踏庆三朝，端自灵山同受记。","龙湫坐断最高峰，圣谛提持第一义。","侬家虀瓮深无底，炎炎毒气难回避。","瓠落有容无滴水，无限英灵都浸死。","有时却作死马医，绝后再苏知几几。","忽闻拂袖下层翠，江上截流航一苇。","一个闲人天地间，迈古超今谁敢拟。","浮图影里旧经行，祖祢余殃今未已。","更运深慈等大千，毒种绵绵亦如是。"],"title":"空东山忌日"}
