{"author":"王维","id":45932,"strains":["仄仄○平仄仄仄，平平仄平平仄平。","仄平仄○平仄仄，仄平平平平仄平。","平平平仄仄平仄，平仄仄平平平仄。","○仄平平仄○仄，仄仄平平仄平仄。","平平仄平平仄平，仄平仄仄平○平。","仄平平仄仄○仄，仄仄平仄仄平平。"],"paragraphs":["北阙献书寝不报，南山种田时不登。","百人会中身不预，五侯门前心不能。","身投河朔饮君酒，家在茂陵平安否。","且此登山复临水，莫问春风动杨柳。","今人昨人多自私，我心不说君应知。","济人然后拂衣去，肯作徒尔一男儿。"],"title":"不遇咏"}
