{"author":"方岳","id":127471,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["浪漫东西不自期，此公犹有鬼神知。","江闽易地谁为祟，晴雨在天皆及时。","年熟且从犀首饮，宦情聊付虎头痴。","举杯试问樵溪月，今世宁须我辈为。"],"title":"去年五月十七庐山祷而雨尝有诗今年五月十七昭武祷而晴因用韵"}
