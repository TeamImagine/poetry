{"author":"李建勋","id":36443,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["萧萧春雨密还疏，景象三时固不如。","寒入远林莺翅重，暖抽新麦土膏虚。","细蒙台榭微兼日，潜涨涟漪欲动鱼。","唯称乖慵多睡者，掩门中酒览闲书。"],"title":"春雨二首 二"}
