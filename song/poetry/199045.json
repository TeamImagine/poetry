{"author":"邓忠臣","id":199045,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["题遍朱籖栋宇充，灯窗长听景阳钟。","昏眵直要金箆刮，黎瘦都如饭颗逢。","文律自随星斗变，月评应合士人从。","了无一事犹深锁，辜负东篱菊品浓。"],"title":"重九考罢试卷书呈同院诸公二首  其一"}
