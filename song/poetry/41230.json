{"author":"陆游","id":41230,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["老子无心老尚狂，山程随处寄伥伥。","云归岫穴初收雨，水入陂塘正下秧。","野客就林煨燕笋，蚕家负笼采鸡桑。","远游万里知何乐，却喜东归住故乡。"],"title":"自九里平水至云门陶山历龙瑞禹祠而归凡四日八首  其三"}
