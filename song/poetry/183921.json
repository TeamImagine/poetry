{"author":"刘攽","id":183921,"strains":["仄仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄○平仄，仄平平仄平。","平平仄平仄，平仄仄平平。"],"paragraphs":["窄地穿茨拙，高城晚日斜。","竹篱侵水面，溪女浣汀沙。","老树垂朱实，悬藤结白花。","绿萍浮碎点，芳杜上新芽。","一邑过千室，十金无数家。","鱼虾与菰米，惆怅此生涯。"],"title":"溪上"}
