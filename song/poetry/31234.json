{"author":"洪迈","id":31234,"strains":["平平仄平平，○仄仄平仄。","平平平仄仄，平仄仄平仄。","仄平平仄仄，仄仄仄平仄。","仄平仄仄仄，平仄仄平仄。","平平仄平仄，仄仄仄仄仄。","平平仄平平，仄仄仄仄仄。","平平平平仄，仄仄仄平仄。","平平仄仄平，仄仄平仄仄。","平平仄平仄，仄仄仄○仄。","平平仄仄仄，仄仄仄平仄。","平平仄平仄，仄仄平仄仄。","仄仄○平平，仄仄平仄仄。"],"paragraphs":["归耕食吾言，回首愧江水。","方争扬子席，谁置穆生醴。","邓侯倾盖旧，小寝艺桃李。","走书约啖我，涎迸啮唇齿。","朝来独何事，怒色剧染指。","虽微射鸿游，顾有捩手鬼。","平生谈天口，得酒便锋起。","年来病不觞，但要讴贴耳。","真成画蛇足，足就酒空矣。","樊川吐怨句，想见紫云美。","何时咄嗟办，一醉吾亦拟。","噂沓听群儿，口实争笑鄙。"],"title":"次志宏韵督成寿置酒"}
