{"author":"释宝昙","id":52459,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄仄平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["病阑无奈客尘婴，百绕西湖梦不成。","白发自怜非故我，青山何事亦鬭情。","坡仙未死人安在，处士归来或有盟。","人物风情皆若此，还将老泪月同倾。"],"title":"武林病中作"}
