{"author":"曾丰","id":72621,"strains":["平仄仄平平仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["楼与主人俱卓然，主人步更与楼迁。","面前加辟山河地，头上增高日月天。","指顾大千俄可度，拊循方寸浩无边。","校雠所得孰多寡，万物支离我混全。"],"title":"题戴主簿德成尽得楼"}
