{"author":"方岳","id":127609,"strains":["平平仄仄平仄仄，仄仄仄平平仄平。","仄仄仄平平仄仄，平平平仄仄平平。","平平仄仄仄平仄，平仄平仄仄仄平。","仄仄仄平平仄仄，平平平仄仄平平。"],"paragraphs":["山中寂寞无与语，陇客适从何许来。","每慨俗人言少味，宁知凡物忌多才。","关山坐隔月千里，湖海相忘酒一杯。","毕竟与渠毛羽别，窥檐群雀漫惊猜。"],"title":"汪校正送鹦鹉"}
