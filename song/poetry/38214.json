{"author":"陆游","id":38214,"strains":["仄仄平平平仄平，仄平仄仄仄平平。","仄平平仄仄平仄，平仄仄平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["衣上空嗟京洛尘，故交半作白头新。","众中初得见吾子，东观已疑无若人。","仗马极知非久斥，沙鸥要是孰能驯。","两章英妙同时到，赵壹囊中却未贫。"],"title":"次韵郑盱眙见寄并简其甥刘君"}
