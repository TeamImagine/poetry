{"author":"皮日休","id":27930,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一夜韶姿著水光，谢家春草满池塘。","细挑泉眼寻新脉，轻把花枝嗅宿香。","蝶欲试飞犹护粉，莺初学啭尚羞簧。","分明不得同君赏，尽日倾心羡索郎。"],"title":"闻鲁望游颜家林园病中有寄"}
