{"author":"饶节","id":225166,"strains":["仄仄仄仄仄平平，仄○平平仄仄平。","平仄平平○仄仄，平○仄仄仄○平。","仄平仄仄平平仄，仄仄○平○仄平。","仄仄平平仄平仄，○平仄仄仄平○。"],"paragraphs":["刹那念念转光阴，已过方来不住今。","身似虚舟从不系，魔如敌国谩相侵。","未能以幻还修幻，岂暇将心更用心。","以说为宗遍天下，思公一笑白云深。"],"title":"用朱元方韵寄深明郎中二首  其二"}
