{"author":"郭祥正","id":192226,"strains":["仄平仄○仄，平平仄平仄。","仄仄仄仄平，平仄平仄仄。","平平仄平平，平平平○仄。","仄平平仄仄，仄平仄仄仄。","仄平仄仄仄，仄仄平平仄。","○平仄平仄，仄仄○平仄。","仄仄平仄平，平平仄平仄。","平平平仄仄，仄仄平仄仄。","仄仄仄仄○，平平仄平仄。","○平仄平○，平仄仄仄仄。","平仄○○仄，仄仄仄平仄。","仄平平仄平，仄仄平○仄。"],"paragraphs":["贵池昔分袂，端江复倾盖。","屈指十六秋，华髪惊老大。","云霄邈功名，荆榛森患害。","众人皆欲戮，出门即有碍。","咄哉不复道，致酒强高会。","苍梧帝魂寂，鹄化遗亭在。","翠葆撄玉簪，金鳞跃罗带。","风澄岚霭散，櫂击天影碎。","往古悉已空，来今竟何待。","劳形百年间，投足万里内。","秋水正弥漫，醉胆逐澎湃。","一丝携六鳌，猛掷沧溟外。"],"title":"端州逢故人刘暐光道致酒鹄奔亭作"}
