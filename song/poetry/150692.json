{"author":"陈允平","id":150692,"strains":["○平仄○平，仄仄平仄平。","仄仄平仄仄，仄○平仄平。","仄仄平平仄，平平仄仄平。","○○仄仄仄，仄仄仄平平。","平平仄仄仄，仄平平平平。","平平平仄仄，平仄平平平。","平平仄平平，平仄仄平平。","仄仄○仄仄，平仄仄平平。","仄仄平平仄，○仄仄平平。","○平○仄平，平仄平平平。"],"paragraphs":["中秋月正明，夜半飞紫琼。","拂袖天上去，揽衣朝太清。","缥缈黄金阙，迢遥白玉京。","离离百宝幢，袅袅九华旌。","箫韶起碧落，散花飘群英。","翺翔鸾鹤舞，清彻云璈声。","凌凌九霄寒，风露薄青冥。","弱水三万里，仙路眇蓬瀛。","不赴瑶池宴，相约董双成。","吹笙骑凤凰，飞上芙蓉城。"],"title":"游仙曲"}
