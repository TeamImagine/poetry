{"author":"赵蕃","id":74883,"strains":["平平仄仄平平仄，仄仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["帆来鸟去苏州句，落木长江老杜诗。","得意写图那办此，惊人吐句或能之。","长年役役愁肝肾，老态骎骎入鬓髭。","寄谢樵夫与渔子，可怜日用不能知。"],"title":"十九日雨中"}
