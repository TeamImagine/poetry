{"author":"张耒","id":215702,"strains":["平仄仄仄仄，仄仄平平平。","平○仄平仄，○仄仄平平。","仄平平平平仄平，平平仄仄仄○平。","平○仄仄仄平仄，仄仄平平平仄平。","仄平仄仄仄仄仄，仄平平仄○○仄。","仄仄平平平仄平，仄○平仄平平仄。","仄平仄仄平平仄，仄仄平平仄平仄。","仄仄○○仄仄平，仄平仄仄平平仄。","平平仄仄仄平平，○平仄仄仄平平。","仄仄仄平平仄仄，平平仄仄仄○平。","平仄○，平○仄，仄仄平平平平仄。","平平平仄仄平平，平平仄仄平○仄。","平平平仄仄○平，仄仄平平平仄仄。","平仄○，平仄平。","仄平平仄仄○仄，仄仄仄仄○○○。","平平仄仄平平仄，平仄仄平平仄平。"],"paragraphs":["豪俊昔未遇，白日无光辉。","隆中卧龙客，长啸视群儿。","九州英雄争着鞭，黄星午夜照中原。","君看慷慨有心者，乃是山东高帝孙。","老瞒赤壁抱马走，紫髯江左空回首。","世上男儿能几人，眼看袁吕真何有。","永安受诏堪垂涕，手挈庸儿是天意。","渭上空张复汉旗，蜀民已哭归师至。","堂堂八阵竟何为，长安不见汉官仪。","邓艾老翁夸至计，谯周鼠子辨兴衰。","梁父吟，君听取，击节高歌为君舞。","躬耕贫贱志功名，功名入手亡中路。","逢时儿女各称雄，运去英雄非历数。","梁父吟，悲复悲。","古今人事半如此，所以达士观如遗。","庞公可是无心者，何事鹿门招不归。"],"title":"梁父吟"}
