{"author":"苏辙","id":198746,"strains":["仄平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["闭门不出十年久，湖上重游一梦回。","行过闾阎争问讯，忽逢鱼鸟亦惊猜。","可怜举目非吾党，谁与开尊共一杯。","归去无言掩屏卧，古人时向梦中来。"],"title":"游西湖"}
