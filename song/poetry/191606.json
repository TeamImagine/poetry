{"author":"王安礼","id":191606,"strains":["仄仄平平仄，平平？仄○。","仄平平仄仄，平仄仄平平。","仄仄○平仄，平平仄仄平。","仄○平仄仄，？仄仄平平。","仄仄平平仄，平○仄○平。","仄平平仄仄，仄仄仄平平。","仄仄平平仄，平○仄仄平。","平平○仄○，平仄仄○○。","仄仄平平仄，平平仄仄平。","○平○仄仄，仄仄仄平平。","平仄平平仄，平平仄仄平。","仄○平仄仄，仄仄○平平。","仄仄○平○，○平仄仄平。","仄平平仄仄，平仄仄平仄。","仄仄平平仄，平平仄仄○。","仄平○○仄，仄仄仄平○。","仄仄平平仄，平○仄仄平。","平平平仄仄，平仄仄平平。","仄仄○平仄，平平仄平平。","平○○仄仄，仄仄仄平平。"],"paragraphs":["梦帝资良辅，生申恊圣期。","妙龄谈国体，初筮得家规。","侃侃当官色，循循待士辞。","法冠曾触佞，諌纸讵容私。","外历蕃宣久，归参待从宜。","政声虽召杜，学术本皋夔。","业履今安匹，贤劳上所知。","都畿重尹正，延阁旧论思。","治出诸公右，经为大帝师。","三边更惠爱，一体系安危。","羌虏跳西夏，朝家念北陲。","秘庭还旧秩，左辖正新仪。","暂屈并门重，其苏晋国饥。","指麾柔旅拒，谈笑妥惸{漦水=女}。","邺邑祠河急，荆州祷雨迟。","怒波回潬碛，旱种变京坻。","道与千龄遇，身将百禄随。","民瞻方有裕，天宠盖无疑。","俊乂思皇日，钦明乐胥时。","缁衣如宠庆，愿续武公诗。"],"title":"上王端明生日"}
