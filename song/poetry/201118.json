{"author":"郑侠","id":201118,"strains":["平仄仄○平仄平，仄仄仄仄平平仄。","平平平仄仄平平，○仄平平平仄仄。","仄平仄仄平仄平，仄平仄仄平仄平。","平仄○平仄平平，平平仄仄平仄平。","仄○平仄平平仄，仄仄平平平仄仄。","仄平仄仄平平平，仄仄仄仄仄仄仄。","平平○仄○平平，仄平平仄○平○。","仄平仄平平仄仄，仄仄仄仄平平平。","仄平平平仄平仄，平仄○仄平平仄。","仄仄平平仄仄平，仄平仄仄平平仄。","仄平平仄仄仄平，仄仄○仄平平平。","平平仄仄仄○仄，仄仄平仄仄仄平。","？平平平平仄仄，平仄仄仄仄平仄。","仄平仄仄仄○平，仄仄平平平仄仄。","平平仄仄平仄○，仄仄○仄平平平。","平仄仄平平仄仄，○平仄仄仄平平。"],"paragraphs":["逢世路分归洛阳，有客邂逅樵溪曲。","高谈倾盖万珠玑，相对崇朝惟不足。","武阳太守山简徒，喜贤乐事天下无。","为客留公驻斯须，精庖馔玉歌贯珠。","坐中宾客皆豪杰，凛凛清风生頬舌。","性情浩浩谈云云，不待酒味既凛冽。","逡巡行幕如风翻，二姝新出屏帏间。","一人捧心余故态，对客悄悄眉峰攅。","一人襜裾半云雾，仙袂应曲飘飘举。","解作阳闗意外声，旧人只把花卿数。","此宵嘉会世所稀，席上更览周侯诗。","雕金有格但闻说，不览新集那得知。","侠于周侯非甚旧，朋友十辈识公九。","此公惜别事如何，反复清篇还执手。","龙韬虎略何处藏，却向吟笔呈锋铓。","堪作太平祥瑞录，将军白首弄篇章。"],"title":"赋公悦席上事送周如京"}
