{"author":"陆游","id":38035,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["身愈龙钟发愈稀，流年冉冉迫残晖。","读书十纸勤虽在，上树千回事已非。","仗马曾鸣宜取斥，牧羝虽乳亦忘归。","余生自笑知何似，万里辽天老令威。"],"title":"庵中独居感怀三首  其一"}
