{"author":"刘子澄","id":118167,"strains":["平平仄仄仄，平仄仄仄平。","平平仄仄平，平平平仄平。","平平仄平○，仄仄平仄平。","仄平仄仄仄，仄仄仄平平。","平平仄仄平，仄仄平平平。","平○仄平仄，平仄仄平平。","仄平平平平，仄平仄平平。","平平仄平仄，仄仄平仄平。","仄平仄○仄，平平平平平。","平平？平仄，仄仄○平平。"],"paragraphs":["安乡古下邑，公偶混迹居。","编茅阅古今，清澄涔澧潴。","波涛入胸中，万甲时卷舒。","坐吞八九泽，去作宋真儒。","西师出绪余，胆已寒毡庐。","军中但歌范，谁识旧陶朱。","大贤方穷时，隠忧在江湖。","功成等糟粕，况复堂上书。","我来拜遗像，悲风生黄垆。","公今倘无死，此地正堪娱。"],"title":"读书台"}
