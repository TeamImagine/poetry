{"author":"刘克庄","id":114918,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["忆与南宫共说诗，伤心岁晚故人稀。","昔如幽谷鶑相友，今作辽天鹤独飞。","绝喜王家生福畤，固应米老有元晖。","不须更傍人篱落，名父亲传夜半衣。"],"title":"题王推官应麟诗卷"}
