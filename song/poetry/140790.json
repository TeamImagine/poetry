{"author":"姚勉","id":140790,"strains":["平○仄仄平平平，仄仄仄仄平仄平。","仄仄仄仄平仄平，仄仄平仄平○平。","仄平平仄仄仄○，平平平仄平平○。","平平仄仄平仄平，平平仄仄平○平。","仄仄仄仄仄仄平，平平仄仄仄仄○。","仄仄仄仄仄仄○，仄仄仄仄平平平。","仄仄仄仄平平平，仄仄仄仄平○平。","仄仄仄仄平平平，○仄仄仄仄仄平。"],"paragraphs":["风行水上真文章，不羽不胫游四方。","妙语缀入牙颊香，意有佳客扬其芳。","美君金璧不愿将，多文为富纷储藏。","牙签玉轴缃缥囊，书船贯月飞虹光。","鼎肉试取一脔尝，珠玑璀璨锦绣张。","疾指快读下五行，虎凤蔚跃蛟龙翔。","尚欲效学鸡林商，遍索伟制丰行装。","哲匠谨勿麾门墙，当遣纸价贵洛阳。"],"title":"赠邮文秀才"}
