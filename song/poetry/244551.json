{"author":"李纲","id":244551,"strains":["仄平仄平仄，仄仄仄○仄。","平平○平平，平仄平仄○。","仄平平仄平，仄仄仄平仄。","平平平仄○，平仄平仄○。","平平仄平平，平仄？平仄。","仄平○平平，仄仄平仄平。","平○仄仄仄，仄仄仄平仄。","仄仄平仄平，平仄平仄仄。","平平仄仄平，平平仄平仄。","仄仄○平平，仄仄仄仄仄。","平平平仄仄，平仄○仄仄。","仄平○平仄，○仄仄平仄。","平○平平平，平仄平仄仄。","平平仄仄平，○平平仄仄。","仄仄仄仄平，平仄平仄仄。","仄平平平○，平仄仄平仄。","仄平平仄平，仄仄平仄仄。","平平仄平仄，仄仄平仄仄。","仄平仄仄○，平仄平平仄。","平平仄○平，平仄○○仄。","平仄平平平，○平平仄仄。"],"paragraphs":["抱疴卧云海，夙夕负深恐。","寛恩听旋归，何啻丘岳重。","问津勾漏山，散策宝圭洞。","群峰罗翠屏，环合无缺空。","游仙契初心，幽赏恊清梦。","却来观宸章，宝气腾䗖蝀。","真行杂草隶，笔势极翔动。","大小飞白书，飘洒萦舞凤。","恭惟睿智姿，多能本天纵。","妙迹藏名山，俾与万世共。","林峦增炳焕，神物劳护拥。","惜无深岩屋，荫覆示崇奉。","何当鸠良材，为葺倾压栋。","天弧不指狼，中原胡马哄。","九庙未奠居，臣子衘愤痛。","岂知炎荒中，奎画得瞻讽。","至哉慱大言，粟麦因异种。","天常及诸佛，一一资妙供。","窃于翰藻间，窥见神心用。","源流此中来，基本中兴宋。","稽首归琅函，斐然成善颂。"],"title":"道勾漏山灵宝观窃睹两朝御书谨成古风"}
