{"author":"虞俦","id":62089,"strains":["仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["玉溪得得探芳期，孤负诗人尽醉归。","消息向来空驿使，画图老去惜明妃。","香魂月堕惊春梦，翠袖天寒怯暮晖。","蜂蝶卑凡浑省识，良迷桃李趁狂飞。"],"title":"玉溪梅株柯殊绝宣和间用事者尝图以进竟不报今乃弃置蔬畦摧折憔悴有可怜之态昨陪诸公往观共叹其不遇且约盛开时携壶酒为醉赏之适因循又不果因用韵吊之"}
