{"author":"孔平仲","id":203383,"strains":["仄平平仄仄，平仄仄仄○。","仄仄仄仄仄，平平○仄平。","○平仄仄仄，仄仄仄平平。","仄平○仄仄，仄仄仄平平。","平平○仄仄，○仄○平平。","平平仄平仄，仄仄平平平。"],"paragraphs":["宋君吾未识，名誉素讲闻。","海上一邂逅，欢然如故人。","相交但数语，所见已终身。","固非轻许与，亦有白头新。","之官颇迫促，折柳长亭春。","驰情自今始，怅望西南云。"],"title":"呈宋思叔县丞"}
