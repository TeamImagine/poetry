{"author":"李光","id":236082,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["似与江梅欲抗衡，空庭初见数枝横。","素肌临水琼琚冷，落叶沾苔絮雪轻。","玉体生来清自韵，冰魂别后梦难成。","故应天遣娱春晚，一洗人间紫与頳。"],"title":"赋长庆寺白桃花"}
