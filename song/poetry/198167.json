{"author":"苏辙","id":198167,"strains":["平平仄仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["还君横卷空长叹，问我何年便退休。","欲借岩阿著茅屋，还当溪口泊渔舟。","经心蜀道云生足，上马胡天雪满裘。","万里还朝径归去，江湖浩荡一轻鸥。"],"title":"题王诜都尉设色山卷后"}
