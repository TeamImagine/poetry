{"author":"卢纶","id":6873,"strains":["仄仄仄平平，平平平仄平。","平平○仄仄，平仄仄平平。","仄仄平平仄，平平仄仄○。","仄平平仄仄，○仄仄平平。","平仄平平仄，平平仄仄平。","仄○○仄仄，平仄仄平平。","平仄平平仄，平平仄仄平。","○平平仄○，○仄仄平平。"],"paragraphs":["结发事疆场，全生俱到乡。","连云防铁岭，同日破渔阳。","牧马胡天晚，移军碛路长。","枕戈眠古戍，吹角立繁霜。","归老勋仍在，酬恩虏未亡。","独行过邑里，多病对农桑。","雄剑依尘橐，阴符寄药囊。","空余麾下将，犹逐羽林郎。"],"title":"代员将军罢战后归旧里赠朔北故人"}
