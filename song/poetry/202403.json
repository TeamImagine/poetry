{"author":"彭汝砺","id":202403,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["相对春风共酒樽，盘蔬取次得清欢。","风吹一鹤归天上，雪压孤松见岁寒。","论极不知空肺腑，交成应许缀金兰。","明时更听王阳仕，洗手思弹贡禹冠。"],"title":"偶与诚之小饮翌日以诗谢之"}
