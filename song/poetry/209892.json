{"author":"秦观","id":209892,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["缥缈云峦欲尽头，洒然华构引飞流。","朱盘潋滟开冰鉴，碧甃萦纡走玉虬。","毛骨渐惊超浊界，风烟骤觉变清秋。","更怜白足如霜句，可羡溪边六逸游。"],"title":"流觞亭并次韵二首  其一"}
