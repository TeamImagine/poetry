{"author":"陆游","id":36694,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["胡床移就菊花畦，饮具酸寒手自携。","野实似丹仍似漆，村醪如蜜复如韲。","传芳那解烹羊脚，破戒犹惭擘蟹脐。","一醉又驱黄犊出，冬晴正要饱畊犂。"],"title":"今年立冬后菊方盛开小饮"}
