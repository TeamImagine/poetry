{"author":"方一夔","id":152173,"strains":["仄仄仄平仄，平平平仄平。","平平平仄仄，仄仄平○平。","仄平仄仄平，仄仄平平平。","平仄仄仄仄，仄仄仄仄平。","仄平仄仄仄，仄仄仄平平。","平平仄○仄，仄仄平平平。"],"paragraphs":["彼美白瓷盏，规模来定州。","先生文字饮，独酌无献酬。","咄哉石女儿，不作蛾眉羞。","怜我老寂寞，赤手屡拍浮。","子顽不乞火，我醉不惊鸥。","无情两相适，付与逍遥游。"],"title":"以白瓷为酒器中作覆杯状复有小石人出没其中戏作以识其事"}
