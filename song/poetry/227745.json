{"author":"释德洪","id":227745,"strains":["平平仄平平，平平仄平仄。","平平平仄平，平仄仄平仄。","○平平仄○，平○○平仄。","平仄平平平，仄○仄平仄。","平平仄仄仄，平平仄平仄。","仄仄○平平，平平仄平仄。","仄仄仄仄仄，平平仄○仄。","平平仄仄平，仄仄仄平仄。","仄仄仄平平，仄平平仄仄。","仄仄仄平仄，平仄仄仄仄。","仄平○○○，仄仄○平仄。","平平平○平，平平○平仄。","仄仄○仄平，○仄○平仄。","○仄平平平，仄仄平平仄。"],"paragraphs":["熏风度南枝，余芳委红绿。","微云生晚阴，梅雨净林麓。","穿花莺语迟，翻泥燕飞速。","遐想幽人居，梦过剡溪曲。","清声久绝耳，斯怀抱烦燠。","仰道思弥高，哦诗出凡俗。","脱屦满户外，轮蹄日相逐。","吾徒不得人，大法世陵叔。","智刃剪蒿蓬，利锋挥朴樕。","念往造前席，初筮不我卜。","别来空相思，徙倚苍山木。","悬知清兴多，银钩堕盈轴。","愿得三百篇，遗我藏诸椟。","如彼知音知，价不低金玉。"],"title":"寄巽中"}
