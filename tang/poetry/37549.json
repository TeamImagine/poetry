{"author":"徐仲雅","id":37549,"strains":["仄平仄平○平仄，仄仄平平仄○仄。","平仄仄○平仄平，仄平仄仄平平仄。","仄仄平平平仄平，平仄平平仄仄○。","仄平仄仄平仄仄，平平仄仄平平平。","仄仄仄平平仄仄，○仄平平平仄仄。","平仄平平仄仄平，○平仄仄平平仄。","仄平仄，平平仄平平平仄。","仄仄仄平平仄平，仄仄○平○仄仄。","仄平平，仄仄平平○仄平。","平仄仄平○仄仄，平平○仄仄平平。","○平仄，仄仄平平平仄仄。","？平仄仄仄仄平，仄平○仄仄平仄。","仄平平，仄仄平平平仄平。","仄平仄仄仄平仄，仄平平仄仄平平。","仄平仄平仄○仄，仄仄平○○仄仄。","仄仄平平仄○平，○仄平平平仄仄。"],"paragraphs":["我唐有僧号齐己，未出家时宰相器。","爰见梦中逢五丁，毁形自学无生理。","骨瘦神清风一襟，松老霜天鹤病深。","一言悟得生死海，芙蓉吐出琉璃心。","闷见有唐风雅缺，敲破冰天飞白雪。","清塞清江却有灵，遗魂泣对荒郊月。","格何古，天工未生谁知主。","混沌凿开鸡子黄，散作纯风如胆苦。","意何新，织女星机挑白云。","真宰夜来调暖律，声声吹出嫩青春。","调何雅，涧底孤松秋雨洒。","嫦娥月里学步虚，桂风吹落玉山下。","语何奇，血泼乾坤龙战时。","祖龙跨海日方出，一鞭风雨万山飞。","己公己公道如此，浩浩寰中如独自。","一簟松风冷如冰，长伴巢由伸脚睡。"],"title":"赠齐己"}
