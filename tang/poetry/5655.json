{"author":"严维","id":5655,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["诗家九日怜芳菊，迟客高斋瞰浙江。","汉浦浪花摇素壁，西陵树色入秋窗。","木奴向熟悬金实，桑落新开泻玉缸。","四子醉时争讲德，笑论黄霸屈为邦。"],"title":"九日登高"}
