{"author":"叶适","id":78425,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄仄平平仄平。","仄仄平平仄平仄，仄平仄仄仄平平。"],"paragraphs":["君今结束归何勇，我独栖迟去不能。","江水入冬犹浩荡，风帆逼岁合骞腾。","相逢论事信徒尔，清坐矢心嗟未曾。","想得彭州退公后，夜窗重整照书灯。"],"title":"送范文叔知彭州"}
