{"author":"李觏","id":113479,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["岭上檐楹缔构新，我来登望倍凝神。","可怜韬略真名将，犹与谿山作主人。","会把松心欺过雪，更凭花萼占留春。","江南风物虽佳丽，争奈燕然有虏尘。"],"title":"题虞侍禁山停"}
