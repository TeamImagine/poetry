{"author":"华岳","id":98985,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["不炷灵香不诵经，兆杯签榜总欺人。","穷通只合从天地，祸福何须问鬼神。","命到死时生莫幸，事当直处曲还伸。","从今若问开先事，桃李无言二月春。"],"title":"不祷"}
