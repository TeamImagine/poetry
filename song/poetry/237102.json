{"author":"韩驹","id":237102,"strains":["仄仄仄仄平平平，仄平平平仄仄平。","仄平○仄平平平，仄仄仄仄○○○。","仄平平仄仄仄平，平？平仄平平平。","平平○○仄仄平，平平仄仄仄仄平。","平平仄仄平平○，平仄仄平平仄平。","平仄平○？○平，平平仄平仄仄平。","仄平仄平平仄仄，仄平仄仄平平○。","仄平平仄仄○平，仄○平仄仄仄平。","平仄仄仄○平○，仄平平平仄仄平。","平平仄仄平平平，平仄仄平平仄平。","仄平仄仄仄仄○，仄平仄仄？平平。","仄平仄仄平平○，平平仄仄仄仄仄。"],"paragraphs":["落叶屑窣鸣风廊，四无人声夜未央。","道人过我谈真常，客舍有底相迎将。","竹炉篝火曲木床，乌桕为烛枫脂香。","青棃累累饤坐光，黄甘十子近著霜。","酰梅蜜杏经年藏，红糁缀枝加柘浆。","莼藕𫉄芋蘘荷姜，堆盘满桉次第尝。","忆初见翁修水旁，转头八十须眉苍。","尔时尊宿略丧亡，屹如枞桧老不僵。","而我昔漫参朝行，十年投闲坐老狂。","人生一夣炊黄粱，诸法本闲人自忙。","况今世故甚扰攘，与翁幸憩菩提坊。","夜阑一酌余甘汤，他年此乐不可忘。"],"title":"夜与疏山清公对语因设果供戏成长句"}
