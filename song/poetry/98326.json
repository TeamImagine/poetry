{"author":"王遂","id":98326,"strains":["仄仄平平仄仄平，平平平仄仄平平。","仄平仄仄平平仄，仄平平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平平仄平。"],"paragraphs":["月到长赢麦已秋，闲将心事付沧洲。","但惭一着输先手，欲为诸公让出头。","山畔翩翩疑过雁，水边帖帖似飞鸥。","丈夫家法无多子，后乐须为天下忧。"],"title":"登尊经阁"}
