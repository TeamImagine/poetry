{"author":"洪朋","id":224403,"strains":["平平仄仄平平平，平仄平平○仄仄。","○平？仄仄○平，平仄平平平仄仄。","○仄平平仄仄平，平○仄仄○平平。","平○仄仄平平仄，仄仄平平仄仄平。"],"paragraphs":["花枝欲动濡须坞，无赖春风吹小雨。","如随蝴蝶梦中翻，愁向垂杨堤上度。","闻道君家种逸香，婆娑紫艳占年芳。","何当丽日浓花气，乱插佳人翡翠梁。"],"title":"春雨戏赵立之"}
