{"author":"杜荀鹤","id":32853,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["此身虽贱道长存，非谒朱门谒孔门。","秪望至公将卷读，不求朝士致书论。","垂纶雨结渔乡思，吹木风传雁夜魂。","男子受恩须有地，平生不受等闲恩。"],"title":"投长沙裴侍郎"}
