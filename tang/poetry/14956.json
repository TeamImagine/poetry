{"author":"白居易","id":14956,"strains":["仄平平仄仄，仄仄平仄仄。","仄仄仄仄平，○平○仄仄。","○平仄平平，仄仄平仄仄。","平平仄○仄，仄仄仄○仄。","平平仄仄仄，平仄平○仄。","仄仄仄平平，平平○仄仄。","仄平仄平仄，平仄平平仄。","○平仄仄平，仄仄平平仄。","平平仄平仄，仄仄平○仄。","仄仄仄平平，○平平仄仄。","仄仄仄平仄，平平平仄仄。","仄平平仄平，平仄○平仄。","平○仄仄○，仄平平仄仄。","仄仄仄平平，仄平○仄仄。","仄○仄平仄，○仄仄仄仄。","平仄仄仄平，仄平○平仄。"],"paragraphs":["百人无一直，百直无一遇。","借问遇者谁，正人行得路。","中丞薜存诚，守直心甚固。","皇明烛如日，再使秉王度。","奸豪与佞巧，非不憎且惧。","直道渐光明，邪谋难盖覆。","每因匪躬节，知有匡时具。","张为坠网纲，倚作颓檐柱。","悠哉上天意，报施纷回互。","自古已冥茫，从今尤不谕。","岂与小人意，昏然同好恶。","不然君子人，何反如朝露。","裴相昨已夭，薛君今又去。","以我惜贤心，五年如旦暮。","况闻善人命，长短系运数。","今我一涕零，岂为中丞故。"],"title":"薛中丞"}
