{"author":"叶隆礼","id":143161,"strains":["仄平平仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["傍家亭馆占湖东，寂寞为邻祗陆公。","竹树一堤如有碍，乾坤万象自无穷。","棹歌远入秋波绿，塔影中分晚照红。","尊酒待游烟雨景，画图着我笠蓑翁。"],"title":"烟雨楼"}
