{"author":"赵某","id":78169,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["得鹿归来一梦中，半生事业总成空。","饭牛岂意干西伯，寻马何须访北翁。","赵既有辞难夺璧，楚将无事叹忘弓。","南薰正解吾民愠，且弄朱弦奏晚风。"],"title":"述怀"}
