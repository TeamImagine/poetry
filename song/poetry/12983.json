{"author":"曹勋","id":12983,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["金柔火老转清商，已近蟾华冉冉光。","尚有微云遗暑湿，不妨森木作新凉。","壶中自有洞天阔，物外每同春日长。","愿得身藏箕斗内，白蘋红蓼水云乡。"],"title":"台城杂诗七首  其七"}
