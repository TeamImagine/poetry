{"author":"梅尧臣","id":35246,"strains":["仄○平仄平，仄平平仄仄。","平平平仄○，仄仄平平仄。","平仄仄平平，仄仄平平仄。","○仄平仄平，平○平仄仄。","仄仄仄平平，仄○平仄仄。","○○平仄平，平仄平平仄。"],"paragraphs":["落帆牛渚前，便为牛渚宿。","波摇残照中，采翠浮岩谷。","岩谷足幽篁，石上罗寒玉。","裁作娲氏笙，堪吹凰凤曲。","楚客夕无眠，独将清籁续。","更看江月来，还想燃犀烛。"],"title":"泊牛渚矶"}
