{"author":"苏辙","id":197439,"strains":["平平平仄仄平平，仄仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["萧萧黄叶下城头，顿作野田风日秋。","粗有樽罍随处好，暂无敲扑便能幽。","人稀野鸟应同乐，水涸游鱼似欲愁。","客去知君欢未已，绕城携手更迟留。"],"title":"次韵王巩游北禅"}
