{"author":"陆游","id":36015,"strains":["仄平○仄○仄仄，仄仄○○平仄仄。","平仄平平○仄平，○仄平平仄平仄。","○平仄仄仄○仄，平仄仄平平仄仄。","仄平平仄仄平平，仄平平○？○仄。","仄平平仄仄平平，○仄平平平仄平。","平平仄仄仄平仄，仄仄○○平仄平。","平平仄仄平平仄，仄仄仄平平仄仄。","仄平○仄仄平平，仄仄平○○仄仄。"],"paragraphs":["锦城如海行不极，马迹重重车毂击。","家住城西三十年，闻说城东未曾识。","看花走马宿中路，经月酒徒无觅处。","露香风暖海棠开，碧鸡坊中倘相遇。","放翁憔悴鬓成丝，空有西游千首诗。","今朝雨霁上危榭，意气颇如年少时。","持杯欲作消愁计，酒未着人愁已醉。","不成题句写幽情，一幅鲛绡空寄泪。"],"title":"有自蜀来者因感旧游作短歌"}
