{"author":"刘敞","id":174473,"strains":["仄仄平仄仄，平平仄平仄。","仄平仄仄仄，仄仄平平仄。","仄仄平仄○，○平○平仄。","平平仄○仄，○仄○仄仄。","仄平平平平，仄仄平仄仄。","平平平平平，仄仄仄平仄。","仄平仄平仄，仄仄仄○仄。","仄仄仄○平，平平仄仄仄。","平平仄平平，仄仄仄平仄。","仄平仄仄仄，仄仄平仄仄。"],"paragraphs":["鬓髪今日白，山林未能往。","每逢负郭趣，嘿有归田想。","置酒松柏间，当春更萧爽。","欣欣二三子，相与留一赏。","早花何娟娟，秀色倾宿莽。","驯禽声喧呼，永不忌罗网。","物情乐于适，未必在深广。","育育井中鱼，胡然困偃佒。","佳哉主人翁，示我以天壤。","放怀寓一醉，益愧鸣佩响。"],"title":"与景仁圣俞饮景彝西园"}
