{"author":"梅尧臣","id":46641,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["昔向南阳忆洛阳，秋橙初熟半林黄。","车过白水沙痕阔，雁落钳卢稻穟长。","废垒汉碑金刻字，古原秦冢石为羊。","太平羽檄何曾有，宾主相欢菊荐觞。"],"title":"送王察推缜之邓州"}
