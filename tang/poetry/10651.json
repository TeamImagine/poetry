{"author":"柳宗元","id":10651,"strains":["仄仄○仄仄，平平仄平○。","平仄○仄仄，平仄仄平平。","仄平仄仄平，仄仄平平平。","平○仄平仄，平仄平○平。","平平仄平平，平仄仄仄平。","仄仄平仄仄，仄仄平仄平。","仄平平仄仄，仄○平平平。"],"paragraphs":["苦热中夜起，登楼独褰衣。","山泽凝暑气，星汉湛光辉。","火晶燥露滋，野静停风威。","探汤汲阴井，炀灶开重扉。","凭阑久彷徨，流汗不可挥。","莫辩亭毒意，仰诉璿与玑。","谅非姑射子，静胜安能希。"],"title":"夏夜苦热登西楼"}
