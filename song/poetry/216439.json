{"author":"张耒","id":216439,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平平仄平。","仄仄平平平仄仄，仄平平仄平平平。"],"paragraphs":["日烘烟柳软于丝，桃李成尘绿满枝。","芳草有情随处好，落花无赖信风吹。","关心伤感知何处，过眼芳菲能几时。","一病春来妨痛饮，遣愁惟有强裁诗。"],"title":"春日遣兴二首  其二"}
