{"author":"蔡戡","id":71396,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["此花亦是可怜生，刻玉融酥万数盈。","素质更兼秋色静，幽香暗逐晓风清。","不须篱菊浮纤蕊，好学官梅缀落英。","来岁龙山高会在，又呼张丈唤殷兄。"],"title":"重九日陪诸公游花田  其二"}
