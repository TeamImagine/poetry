{"author":"王安石","id":180361,"strains":["仄仄平平平仄平，平平仄仄仄平平。","平平仄仄平仄仄，仄仄平平平仄平。","仄仄仄平平仄仄，平平仄仄仄平平。","平平仄仄平仄仄，仄仄仄平仄仄平。"],"paragraphs":["白下门东春水流，相看一噱散千忧。","穿梅入柳曾莫逆，度壍缘冈初不谋。","世事但如吹剑首，官身难即问刀头。","长临锻灶真自苦，有兴复来从我游。"],"title":"次韵酬朱昌叔五首  其四"}
