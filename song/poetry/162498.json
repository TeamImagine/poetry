{"author":"丘葵","id":162498,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["理欲分明有两途，何为捷径世争趋。","岂愁今古无公论，长恨乾坤有腐儒。","甘与徂徕为鬼怪，肯犹介甫接浮图。","从来逆迪分凶吉，于穆昭昭不可诬。"],"title":"理欲"}
