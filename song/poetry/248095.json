{"author":"陈渊","id":248095,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄平平平仄仄平。","平仄仄平平仄仄，仄平平仄仄平平。"],"paragraphs":["晚途无复计行藏，捶楚尘埃秪自伤。","未即卖刀归买犊，自怜挟策亦亡羊。","已无竿牍勤毛颖，肯为箪瓢念孔方。","尤喜故人书断绝，不将栖棘戏仇香。"],"title":"寄曹载德谏议二首  其二"}
