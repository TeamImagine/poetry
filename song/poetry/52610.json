{"author":"李洪","id":52610,"strains":["仄仄仄平仄，平仄仄平仄。","○○仄平仄，仄仄○仄仄。","仄仄平平○，平平仄平仄。","平平仄平平，仄仄平仄仄。","仄平仄仄仄，平平仄平仄。","仄仄仄仄仄，○○仄○仄。","平平仄仄○，仄仄仄平仄。","○平仄仄平，平平仄平仄。"],"paragraphs":["造物蕴神巧，轩豁露真趣。","嵌空划仙掌，罅拆喷石乳。","半壁垂鲛绡，晴天洒飞雨。","扪萝不知疲，酷爱岩石古。","彼姝逝杳绝，灵虬孰能睹。","玉册閟篆籀，三坟阙难补。","徘徊挹翠浪，洗涤面尘土。","回舆带夕岚，哦诗愧吴语。"],"title":"仙岩登览"}
