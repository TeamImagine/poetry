{"author":"陆龟蒙","id":28311,"strains":["○平平仄仄，仄仄○平平。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄仄。","仄平○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平○仄平平。","平仄平平○，平平○仄平。"],"paragraphs":["闻君游静境，雅具更𪭢𪭢。","竹伞遮云径，藤鞋踏藓矼。","杖斑花不一，尊大瘿成双。","水鸟行沙屿，山僧礼石幢。","已甘三秀味，谁念百牢腔。","远棹投何处，残阳到几窗。","仙谣珠树曲，村饷白醅[缸]。","地里方吴会，人风似冉厖。","探幽非遁世，寻胜肯迷邦。","为读江南传，何贤过二庞。"],"title":"忆袭美洞庭观步奉和次韵"}
