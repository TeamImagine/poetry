{"author":"皎然","id":40327,"strains":["仄平仄○仄，仄仄仄仄仄。","平仄平仄○，平平仄○仄。","○○平平仄，平仄平平仄。","仄仄平平平，平平仄仄仄。","平平仄○平，平仄平仄仄。","仄○仄仄平仄平，平仄平平仄平仄。"],"paragraphs":["短龄役长世，扰扰悟不早。","嫔女身后空，欢娱梦中好。","从教西陵树，千载伤怀抱。","鹤驾何冥冥，鳌洲去浩浩。","柔颜感三花，凋发悲蔓草。","月中伐桂人是谁，翻使年年不衰老。"],"title":"杂兴六首 二"}
