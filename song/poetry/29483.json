{"author":"韩元吉","id":29483,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["晴林绿树越江边，聊泊东来倦客船。","风引花香微近酒，水浮月色澹连天。","惊心朋旧皆千里，回首光阴又五年。","莫笑相逢便离别，此生身计已飘然。"],"title":"别范元卿"}
