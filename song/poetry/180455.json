{"author":"王安石","id":180455,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["留连山水住多时，年比冯唐未觉衰。","篝火尚能书细字，邮筒还肯寄新诗。","胡床月下知谁对，蛮榼花前想自随。","投老主恩聊欲报，每瞻高躅恨归迟。"],"title":"寄张先郎中"}
