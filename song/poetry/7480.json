{"author":"王之道","id":7480,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["公望岩岩映广东，曲江重见旧家风。","威行草木霜争肃，春到湖山雪自融。","至喜此心鱼鸟共，去思前日吏民同。","从今不复忧兵火，却敌如公笑语中。"],"title":"和连圣举呈张彦智"}
