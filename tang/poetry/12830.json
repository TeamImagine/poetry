{"author":"卢照邻","id":12830,"strains":["平平平仄仄，仄仄仄平平。","平平仄仄仄，仄仄仄平平。","仄仄○平仄，平平仄仄平。","平平○仄仄，仄仄仄○○。","仄平平仄仄，平仄仄平○。","平○仄仄仄，平仄仄平平。","平仄仄平仄，平仄仄仄平。"],"paragraphs":["金曹初受拜，玉地始含香。","翻同五日尹，遽见一星亡。","贺客犹扶路，哀人遂上堂。","歌筵长寂寂，哭位自苍苍。","岁时宾径断，朝暮雀罗张。","书留魏主阙，魂掩汉家床。","徒令永平帝，千载罢撞郎。"],"title":"哭金部韦郎中"}
