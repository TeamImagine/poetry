{"author":"宋祁","id":24041,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄平平平。","平平平仄平平仄，仄仄平平仄仄平。"],"paragraphs":["十八年前玷玉堂，当时绿发此苍苍。","伤禽纵奋愁疮重，厩马虽还笑齿长。","薰罢山炉飘暗烬，漱余铜碗冰寒浆。","须惭清切銮坡地，不是吾人得性场。"],"title":"庆历初召为学士岁余罢久之出守凡三十年还拜承旨感而成咏"}
