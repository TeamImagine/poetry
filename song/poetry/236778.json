{"author":"汪藻","id":236778,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄仄平。"],"paragraphs":["年来何事忆莼鲈，家近秋风万顷湖。","五马曾同当日渡，二疏今见古人图。","山灵尚勒移文否，田父时遭泥饮无。","余论不妨传四海，君家世世有潜夫。"],"title":"寄呈寿基致政左司二首  其一"}
