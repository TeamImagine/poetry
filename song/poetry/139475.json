{"author":"陈著","id":139475,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄仄平仄，平仄平平仄仄平。","平仄平平平平仄，仄仄平仄仄平平。"],"paragraphs":["南风吹笠走长须，一轴新诗一幅书。","虎榜陈人有韩愈，鹤山佳婿得肩吾。","行年八十死将似，求活须臾计已疏。","惭愧珍羞□初度，忽忘门户是穷儒。"],"title":"次韵胡景参制机见寿二首  其二"}
