{"author":"张元干","id":5746,"strains":["平平○仄平仄平，仄平平仄仄仄平。","平平○仄仄○仄，仄平仄仄平平平。","仄平○仄仄仄○，仄仄○仄平仄平。","平仄平平仄平仄，仄仄仄仄平仄平。","仄平仄仄仄平仄，仄仄仄仄平平平。","仄平仄仄仄平仄，仄仄仄仄○平平。","平平○仄平仄仄，仄仄仄仄平平仄。","平平平仄仄平仄，仄仄平○仄平仄。"],"paragraphs":["先朝相国今几家，我嗟夫子鬓已华。","琼艘颇惯倒膏乳，老来手酿尊仍洼。","百年弹指法界观，万事过眼天女花。","聊学儿曹作春瓮，唤客取醉无等差。","夜眠不觉体平粟，卯颊共眩朝蒸霞。","养生妙处本无说，我辈岂解烧丹砂。","糟床正可珠的皪，石鼎莫放声咿哑。","东风遮幕雪埋屋，坎止斋中酒初熟。"],"title":"东平刘左车坎止春歌"}
