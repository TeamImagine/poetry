{"author":"楼钥","id":67370,"strains":["平平平仄仄平平，仄仄平平仄仄平。","仄仄平平仄仄仄，仄平平仄仄平平。","仄平平仄仄平仄，仄仄平平平仄平。","平仄平平仄平仄，仄平仄仄仄平平。"],"paragraphs":["樊侯勋德佐中兴，百世儿孙尚典刑。","阖境民苏御史雨，列城人仰使君星。","宪台严冷独峩豸，道院清闲谁掣铃。","谣颂洋洋在人耳，不须乐石更刊铭。"],"title":"樊运使挽词  其二"}
