{"author":"魏了翁","id":103340,"strains":["仄平平平仄仄平，平平平仄仄平平。","仄平仄仄平平仄，仄仄平○仄仄平。","仄仄平平○仄仄，仄平○仄仄平平。","仄○仄仄平○○，平仄平平仄仄平。"],"paragraphs":["士为浮名若挂钩，夫君心事独休休。","阙书不害为全马，误笔何妨作牸牛。","少铁赢铜闲计较，着蓑衣锦等风流。","世间自有真轻重，归把功夫向里求。"],"title":"通泉李君以廷试卷漏结涂注自三甲降末甲赋诗以送其归"}
