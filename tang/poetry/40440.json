{"author":"应物","id":40440,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["平高选处创莲宫，一水萦流处处通。","画阁昼开迟日畔，禅房夜掩碧云中。","平川不见龙行雨，幽谷遥闻虎啸风。","偶与游人论法要，真元浩浩理无穷。"],"title":"题化城寺"}
