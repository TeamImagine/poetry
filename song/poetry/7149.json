{"author":"王之道","id":7149,"strains":["平平平仄仄，平平仄○平。","仄平仄平平，仄仄○仄平。","平平仄仄平，仄仄平平平。","○○平仄仄，平平仄平○。","平平仄仄仄，○平仄○○。","仄平平仄平，仄仄○仄○。","仄平仄平平，仄仄仄仄○。","平仄仄○仄，仄平仄平平。","平○仄平平，仄仄平仄平。","仄平仄仄仄，仄仄平平平。","平平平仄平，平仄平○仄。","○平平平平，平平仄平平。","平平仄平仄，仄仄仄仄○。","仄平仄平平，仄○○平平。","仄仄仄平仄，平平仄○平。"],"paragraphs":["青青原上草，初生殆毫芒。","迩来没蓬蒿，似有三尺强。","春晖主发生，万物资余光。","迟迟虽不暴，萋萋自能长。","条风与糓雨，其功固难量。","予尝优劣之，岂得相辈行。","大哉发生恩，欲报不可偿。","东野古纯孝，作诗本肝肠。","怀亲感春晖，义见游子章。","凯风亦远矣，此道何茫茫。","惟余东野诗，千古遥相望。","张公雷江人，鸡群鹤昂昂。","冰鱼与冬笋，志慕孟与王。","结庐守松楸，至行称淮乡。","我不识君面，因诗得其详。"],"title":"因纳上人寄题望江张氏春晖亭诗"}
