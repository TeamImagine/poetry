{"author":"梅尧臣","id":57604,"strains":["仄○仄平平，平仄仄仄平。","○仄仄仄仄，平仄○仄平。","仄仄仄仄仄，仄仄仄平平。","仄平平平平，仄仄仄仄平。","仄○仄平仄，平仄仄仄平。","仄仄仄仄仄，平仄平平○。","平○仄○仄，○仄平仄平。","仄仄仄仄仄，平仄平仄平。","平仄仄仄平，○仄平平平。","仄平平平仄，平仄仄○平。"],"paragraphs":["昔闻信都侯，尝作画舫斋。","空户两向辟，樽席长对排。","左顾树若岸，右盼堵成崖。","既无风波虞，但与物景谐。","一从信都去，来者趣意乖。","屋室改库厩，花木为薪柴。","君当访其迹，更葺安旧牌。","记石傥尚在，尘土加洗揩。","然后酿井泉，吟醉前人偕。","寄言灵河守，高此别乘怀。"],"title":"送王岩夫秘校通判滑州"}
