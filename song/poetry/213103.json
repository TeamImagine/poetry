{"author":"贺铸","id":213103,"strains":["○平平仄仄，仄仄仄平平。","平仄平平仄，平平平仄平。","平平仄仄仄，平仄仄平平。","仄仄平平仄，平平仄仄平。","平平平仄仄，平仄仄平平。","平仄仄平仄，平平平仄平。","平平仄○仄，仄仄仄平○。","平仄○平仄，平平平仄平。"],"paragraphs":["当年贤守令，载酒沔南游。","凉月呈新霁，明湖涵素秋。","郎官夏口使，仙客夜郎囚。","促膝青螭舫，连觞紫绮裘。","高驩随雨散，余躅想风流。","芳草失青履，沧波浮白鸥。","江吞百顷尽，石刻一篇留。","宜有沈碑者，前怀陵谷忧。"],"title":"郎官湖"}
