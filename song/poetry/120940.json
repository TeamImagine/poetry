{"author":"白玉蟾","id":120940,"strains":["平平平仄平，仄仄仄平平。","○平仄仄平，仄仄平仄○。","仄仄平○○，仄仄仄平平。","仄平仄平平，平仄平平○。","仄仄平平仄，仄仄○○○。","仄仄仄平平，○仄平平平。","仄平仄平仄，平仄平平平。","平○平仄平，仄平○○平。"],"paragraphs":["佳人冰雪姿，奕奕紫芝眉。","中怀径寸珠，晓夜光陆离。","似月充其庭，谓是亦良非。","乃知可怜宵，诚与姮娥期。","四座生虚白，一笑搴其衣。","拔子出红尘，相与游瑶池。","举头叫风伯，招手邀云师。","高折丹桂花，纵身空中飞。"],"title":"月庭"}
