{"author":"苏辙","id":198335,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["少年能讲大乘经，法施堂中不出扃。","为许先师传后世，径从西海集南溟。","忘身直犯黄茅瘴，满意初成白塔铭。","寄我泪痕归万里，遥知露滴涧松青。"],"title":"成都僧法舟为其祖师宝月求塔铭于惠州还过高安送归"}
