{"author":"张耒","id":216149,"strains":["平平仄平○仄仄，仄平平平平仄仄。","仄平仄仄平平平，平平○仄○平仄。","○○○仄平仄仄，仄仄平平平仄仄。","仄平仄仄仄平仄，平仄平平仄平仄。","仄平仄仄平○仄，仄○平平仄平仄。","平平仄平平仄仄，仄仄平平○仄仄。","平平仄仄○仄平，平平仄仄平平仄。"],"paragraphs":["山羊卷酥如切玉，翦毛胡羊花作肉。","烛前醉客淋漓时，山泉更煮如珠粟。","深泥三尺归不记，日到床前初睡足。","尔来七日战寒热，朝饭斋糜不盈掬。","客来但办君且去，卧听涓涓雪消屋。","因山事严京兆出，十驿人人如在目。","驼裘便面行野时，晴郊已动陈根绿。"],"title":"某寒热伏枕已数日忽闻车骑明当接顿睡中得韵语数句上呈四丈龙图兼记至日之饮"}
