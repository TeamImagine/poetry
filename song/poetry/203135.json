{"author":"释道潜","id":203135,"strains":["仄平平平仄，仄仄平仄仄。","仄仄平平○，仄仄仄平仄。","平平平平平，仄仄○仄仄。","平平仄仄平，仄仄平仄仄。","平平平仄仄，仄○平平仄。","平○平仄平，仄仄仄平仄。","平平仄仄仄，仄仄平平仄。","平平平仄仄，○仄仄平仄。","平平仄仄平，仄仄平仄仄。","仄平仄平仄，仄仄仄平仄。","平平仄平平，仄仄平仄仄。","仄平平仄平，平平仄平仄。","平平平仄仄，仄仄平仄仄。","仄平平○○，仄仄仄仄仄。"],"paragraphs":["赵侯天人裔，雅韵能拔俗。","岂意江湖间，解后识眉目。","高谈为余倾，落落如转毂。","端无贵富骄，但有文字欲。","交游多望士，颉颃争驰逐。","艰难风义高，迹与古人续。","铜章领剧邑，宛在江之曲。","鸣弦陶永日，了不事鞭扑。","新诗拟建安，简远词不缛。","锦囊有余弃，示我仅盈轴。","持还故山栖，把玩时反复。","美哉韶濩音，锵然落岩谷。","嗟余真浅陋，学海无一掬。","仰君东溟深，短绠不可触。"],"title":"寄宗室赵伯言朝请"}
