{"author":"欧阳修","id":79379,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["平生孤拙荷公知，敢向公前自衒时。","忧患飘流诚已甚，文辞衰落固其宜。","非高仅比巴音下，少味还同鲁酒漓。","两辱嘉篇永为宝，岂惟荣耀诧当时。"],"title":"和太傅杜相公宠示之作"}
