{"author":"强至","id":182451,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["风吹旱叶作秋声，凉气微从雨脚生。","赤地黄埃归一洗，寸心远目觉双清。","乾坤应救街前暍，黎庶如逃釜内烹。","我喜南窗无俗物，葛衣飘洒体还轻。"],"title":"旱秋喜雨"}
