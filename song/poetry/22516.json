{"author":"王十朋","id":22516,"strains":["仄平仄○仄，仄仄平○仄。","平仄仄平平，平平平仄平。","仄平平○仄平仄，仄平平仄○平平。","平仄平平平，平平仄平平。","平平仄仄○仄仄，平平仄仄平平仄。","仄平平仄仄，仄仄平仄平。","平平仄平仄，平平仄平平。","仄仄平平平，仄仄仄仄平。","○○仄○○，平平仄仄平仄平。"],"paragraphs":["七弦自相语，唱予仍和汝。","千指忽凄凉，骚人悲战场。","大弦温和小消越，惠风夷韵参悠扬。","琴瑟鸣寒泉，仪仪舞鸾凰。","山高水远听愈淡，花奴羯鼓声方彊。","施生幽雅士，不好笙与篁。","千金买焦尾，悠然坐藜床。","顾我非知音，感激涕自滂。","三听辄三叹，羲皇在我虀盐肠。"],"title":"和韩听颖师琴"}
