{"author":"艾性夫","id":165243,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["笔债穷年老髪僧，砚寒还复夜敲冰。","西堂梦后无灵运，夔府归来有少陵。","诸老文章凡几变，千年风雅欠中兴。","矮窗烛暗成惆怅，忽见梅花月一棱。"],"title":"冬夜抄诗作"}
