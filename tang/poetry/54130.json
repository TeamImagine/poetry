{"author":"储光羲","id":54130,"strains":["仄仄仄平仄，○平平仄平。","仄平平平仄，平仄平○平。","平仄仄平仄，平平平仄平。","平平平仄仄，平仄○平平。","仄仄仄平仄，仄平平仄平。","平平仄平仄，仄仄○平平。"],"paragraphs":["落叶满山砌，苍烟埋竹扉。","远怀青冥士，书剑常相依。","霜卧眇兹地，琴言纷已违。","衡阳今万里，南雁将何归。","出径惜松引，入舟怜钓矶。","西林有明月，夜久空微微。"],"title":"山居贻裴十二迪"}
