{"author":"贾岛","id":25719,"strains":["仄仄平仄仄，仄平平仄平。","仄平仄仄平，仄○平仄平。","仄平○平平，平平○○平。","平仄仄平平，平仄仄仄平。","平仄仄仄平，仄仄仄仄平。","仄平平仄平，仄平仄平○。"],"paragraphs":["客喜非实喜，客悲非实悲。","百回信到家，未当身一归。","未归长嗟愁，嗟愁填中怀。","开口吐愁声，还却入耳来。","常恐泪滴多，自损两目辉。","鬓边虽有丝，不堪织寒衣。"],"title":"客喜"}
