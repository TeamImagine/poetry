{"author":"王迈","id":107688,"strains":["仄平平仄仄仄仄，仄仄平平仄仄平。","仄仄平平平仄仄，平平仄仄仄平平。","平平仄仄平仄仄，仄仄平平平仄平。","仄仄平平平仄仄，仄平平仄仄平平。"],"paragraphs":["在家随俗坐守岁，逆旅无聊卧向晨。","旧隠荒凉栖鹤怨，端门邂逅画鸡新。","知非早似蘧伯玉，将贵谁欺朱买臣。","幸自樽中留得酒，与君随分庆长春。"],"title":"除夜宿江下逆旅呈甥陈宗器"}
