{"author":"吕江","id":156999,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["一叶江头枫叶丹，秋容惨淡客悲酸。","蛩声雨后长门怨，雁影风前行路难。","无处著愁嫌地窄，有时舒眺见天宽。","最怜人道苏州月，三度中秋一度看。"],"title":"秋思"}
