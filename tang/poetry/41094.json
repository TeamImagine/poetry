{"author":"贯休","id":41094,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["丈夫勋业正乾坤，麟凤龟龙尽在门。","西伯最怜耕让畔，曹参空爱酒盈樽。","心慈为受金仙嘱，发白缘酬玉砌恩。","从此于门转高大，可怜子子与孙孙。"],"title":"大蜀皇帝潜龙日述圣德诗五首 五"}
