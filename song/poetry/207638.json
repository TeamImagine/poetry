{"author":"黄庭坚","id":207638,"strains":["仄平仄○平，平平平仄仄。","仄平仄仄仄，仄仄平仄仄。","仄平平仄仄，仄仄○○仄。","仄平仄仄平，仄仄仄仄仄。","○○仄平平，仄仄平仄仄。","仄平平仄○，仄仄平仄仄。","平平○平仄，平仄仄仄仄。","仄仄平平○，仄仄仄平仄。","平平仄仄仄，○仄○仄仄。","仄平平平平，平仄仄平仄。"],"paragraphs":["薛侯笔如椽，峥嵘来索敌。","出门决一战，莫见旗鼓迹。","令严初不动，帐下闻吹笛。","乍奔水上军，拔帜入赵壁。","长驱剧崩摧，百万俱辟易。","子于风雅闲，信矣强有力。","天材如升斗，吾恨付与窄。","揽物能微吟，假借少储积。","山城坐井底，闻见更苦僻。","子非知音耶，何不指瑕谪。"],"title":"次韵答薛乐道"}
