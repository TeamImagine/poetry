{"author":"强至","id":182142,"strains":["平平平仄仄平平，仄仄平平○仄平。","仄平○平仄平○，○平仄仄○平平。","平平仄仄仄平仄，平仄平仄平平平。","仄平平仄仄平仄，仄平平仄平平平。","仄平仄平仄仄仄，仄仄仄仄平仄○。","平平仄仄仄仄仄，仄仄平仄平平○。","仄仄仄○平仄仄，平仄仄仄平平平。","仄平平仄平仄仄，平平仄仄平平平。"],"paragraphs":["阳关何处草烟平，不识阳关空记名。","古人驱车欲西过，吟成缮写离群情。","天涯此去故人绝，虽有樽酒同谁倾。","古人幽怨几时尽，至今愁杀阳关声。","陆君酒酣喜自唱，坐上客泪俄纵横。","杯盘咫尺意万里，忽若身在关山行。","耳傍宛闻车马动，帘外已觉边风生。","乃知樽酒须故旧，为君一饮无余觥。"],"title":"陆君置酒为予唱阳关即席有作"}
