{"author":"欧阳澈","id":10264,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["诗名浪得在卢前，器识惭非叔度贤。","捉月笑他吟采石，凌云端欲赋甘泉。","发硎喜淬冲牛剑，启齿羞谈使鬼钱。","平世未应徒尔耳，行藏终与古人肩。"],"title":"子贤和韵见酬次答之"}
