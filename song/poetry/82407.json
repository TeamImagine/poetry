{"author":"孙应时","id":82407,"strains":["○○仄仄仄○平，仄○平平仄仄平。","仄仄平平○仄仄，平平平仄仄平平。","平平仄仄平平仄，仄仄平○仄仄平。","仄仄仄○平仄仄，仄平平仄仄平仄。"],"paragraphs":["闲中笔墨故相宜，遣兴由来不厌诗。","日仰慈颜长自爱，年方强仕莫言衰。","新来定得安心法，此事还胜未病时。","肯共切磋须我辈，独无琼玖报先施。"],"title":"李简夫知易用其父韵见贻且示和陶一编并和二章答之  其二"}
