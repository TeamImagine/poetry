{"author":"曾巩","id":173833,"strains":["平平仄仄平仄仄，仄仄平平平仄仄。","仄○平○仄○仄，○仄平平仄平仄。","平仄平平仄仄平，平平仄仄○○仄。","平平仄仄仄平仄，仄仄仄仄平平○。","仄仄平平仄○仄，平平仄仄平仄仄。","仄仄平平仄平仄，仄平仄仄平○仄。","仄仄平平仄平仄，平平仄仄○平仄。","平平仄仄平平仄，仄仄平平平仄仄。","平平仄仄仄平仄，仄仄平平平仄平。","仄平仄仄仄平仄，仄仄平平仄平○。","仄○平仄平平仄，仄仄平平仄平仄。","平平仄仄仄仄仄，平仄○平○仄仄。"],"paragraphs":["陈侯隽拔人所羡，岁晚江湖初识面。","已闻清论至更仆，更读新诗欲焚砚。","天子无由熟姓名，诸公固合思论荐。","乌靴况已踏台省，黑绶未得辞州县。","落落逢人愈难合，欣欣顾我能忘倦。","跬步粗官别经岁，角巾广坐今相见。","绕郭青山叠寒玉，萦堤远水铺文练。","明红靓白花千树，隔叶跳枝鶑百啭。","佳时苦雨已萧索，落蕊随风还面旋。","纵无供帐出郊野，尚有清樽就闲燕。","脱遗拘检任真率，放恣嘲谐较豪健。","东廊解榻不共语，明日离亭空眷眷。"],"title":"戏呈休文屯田"}
