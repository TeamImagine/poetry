{"author":"释居简","id":91938,"strains":["仄仄仄平平，平平仄仄平。","平平仄平仄，仄仄仄平平。","平仄平平仄，平平仄仄平。","平平平仄仄，仄仄仄平平。"],"paragraphs":["白也度苕谿，诸贤重挽携。","金刀眷良集，铁画粲芳题。","神护藏书壁，鸿留印爪泥。","阿隆霜干老，附并薄云霓。"],"title":"佛国白赴召刘侍郎无言与诸贤作供于报恩题壁以纪傍有隆茂宗所作古木怪石"}
