{"author":"宋孝宗","id":51137,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["春郊柔绿遍桑麻，小驻芳园览物华。","应信吾心非暇逸，顿回晴意绝咨嗟。","每思富庶将同乐，敢务游畋漫自夸。","不似华清当日事，五家车骑烂如花。"],"title":"比幸玉津园纵观春事适霁色可喜待制洪迈有诗因同其韵"}
