{"author":"陆游","id":33338,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["光阴百岁已中分，拟结茅茨老白云。","万里谁怜新卧疾，九重犹记旧能文。","枕邉得句题屏叠，马上看山隔帽裙。","终恨无劳縻廪粟，夜窗聊策读书勲。"],"title":"夜分读书有感"}
