{"author":"洪皓","id":252656,"strains":["仄仄仄平仄，平仄平平○。","○仄仄仄平，仄平平仄平。","仄仄仄仄仄，平仄仄仄平。","仄平仄○平，平○平平平。","平平仄仄仄，平仄仄平平。","仄仄平仄仄，平平仄仄平。","平平仄仄仄，仄仄○平平。","仄仄○○仄，平仄平平平。","仄平仄平仄，仄仄仄○平。","平仄仄平仄，平○仄平平。"],"paragraphs":["国步日多事，霜露任霑衣。","留落十五年，至今方北归。","缭绕一万里，人物太半非。","昔时渡盟津，宾从争扶持。","兹辰渡白马，阴曀日无辉。","一酎祈利涉，冯夷莫予违。","惊秋感叶脱，况乃思鲈肥。","父老行叹息，风雨仍霏微。","夜投胙城宿，百里即王畿。","遥望一惆怅，何当拜天威。"],"title":"白马渡"}
