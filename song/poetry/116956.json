{"author":"许棐","id":116956,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["令君蒙雪教千兵，一点妖氛不敢生。","和气旋回弓力软，寒光微映剑花明。","民居似倚银城壮，海道如铺玉簟平。","入蔡归来方夜半，画堂歌管未收声。"],"title":"李明府雪中小阅"}
