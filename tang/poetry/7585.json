{"author":"杨凝","id":7585,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["怜君此去过居延，古塞黄云共渺然。","沙阔独行寻马迹，路迷遥指戍楼烟。","夜投孤店愁吹笛，朝望行尘避控弦。","闻有故交今从骑，何须著论更言钱。"],"title":"送客往夏州"}
