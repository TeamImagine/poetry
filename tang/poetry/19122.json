{"author":"周匡物","id":19122,"strains":["平平仄仄平○仄，平仄平平仄平仄。","平仄平○仄仄平，○平仄仄平平仄。","平平仄平平仄平，平仄○仄平平仄。","仄仄平平仄仄平，仄平平仄平平仄。"],"paragraphs":["轩辕铸镜谁将去，曾被良工泻金取。","明月心中桂不生，轻冰面上菱初吐。","蛟龙久无雷雨声，鸾凤空踏莓苔舞。","欲向高台对晓开，不知谁是孤光主。"],"title":"古镜歌"}
