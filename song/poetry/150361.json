{"author":"牟𪩘","id":150361,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["扰扰人间万事尘，旧交无奈白头新。","此翁固是同门友，今日真成旷世人。","千里赏音知绝识，九秋落木见横陈。","也休频把遗篇看，说到铜人更怆神。"],"title":"予与会孟同游古心先生之门死生契阔今见其十年前与仲实诗帅初记和予亦继焉"}
