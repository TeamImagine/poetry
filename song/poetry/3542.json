{"author":"陈与义","id":3542,"strains":["仄仄仄平平，平平平仄仄。","仄平仄仄仄，仄仄仄平仄。","仄平平仄仄，○仄仄平仄。","仄平○平平，平仄仄仄仄。","仄○仄仄平，仄仄仄平仄。","○平仄仄仄，平平仄平仄。","平平仄平平，平仄仄平仄。","仄仄仄平仄，平仄仄平仄。","平平平仄平，平仄仄平仄。","仄平仄○平，平仄平仄仄。","仄仄仄仄仄，仄仄平平仄。","平仄平○平，仄仄平仄仄。"],"paragraphs":["我昨在衡山，伤心衢路侧。","岂知得此地，一坐数千息。","易安生痛定，过美出饥迫。","誓言如齐侯，常戒在莒厄。","要将万里身，独面九年壁。","如何不己奈，开窗玩霏碧。","招呼面前山，浮翠落衾席。","一笑等儿戏，都忘雪侵帻。","人生何不娱，今夕定何夕。","向来万顷胸，余地吞七泽。","念此亦细事，未遽瑕生璧。","聊使山中人，永记山下客。"],"title":"开壁置窗命曰远轩  其三"}
