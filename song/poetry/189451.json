{"author":"沈辽","id":189451,"strains":["仄仄平平○平仄，平平仄平平仄平。","○平平平仄平仄，仄仄平仄○平平。","仄平平平平仄仄，仄仄仄仄平平平。","仄平仄平○仄仄，○仄仄仄平平平。"],"paragraphs":["忆昔衔杯折梅处，孤山寺前千丈塘。","横遮青林鬭残雪，暗入红袖留清香。","往游都城虽屡赏，纵有素艳终殊芳。","莫辞遶林行百匝，更嚼嫩蕊薰愁肠。"],"title":"次韵和宋平叔"}
