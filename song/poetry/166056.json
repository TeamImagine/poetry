{"author":"陆文圭","id":166056,"strains":["平平仄仄平仄平，仄仄仄仄平平平。","平平仄仄仄仄仄，○仄仄仄平平平。","平平仄仄○平仄，仄仄平平仄平仄。","仄平平仄平平平，平仄平平仄○仄。","仄○仄，平○平。","平平仄仄平仄○，仄平仄仄平○平。"],"paragraphs":["吴姿楚态谁使然，白石齿齿山娟娟。","孤云欲断不断处，中有万斛潇湘烟。","黄榆日晚长洲路，木叶山头几风雨。","一声寒雁江南书，萱草灵椿解相语。","解相语，君应知。","山风猎猎游子衣，毕逋有待何当归。"],"title":"题金君泽家山飞云图"}
