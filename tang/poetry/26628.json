{"author":"刘沧","id":26628,"strains":["平仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["西上秦原见未央，山岚川色晚苍苍。","云楼欲动入清渭，鸳瓦如飞出绿杨。","舞席歌尘空岁月，宫花春草满池塘。","香风吹落天人语，彩凤五云朝汉皇。"],"title":"望未央宫"}
