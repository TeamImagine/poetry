{"author":"刘克庄","id":110618,"strains":["平平仄仄仄仄平，平平平○○○平。","平平平仄平仄仄，○平平仄平平○。","仄平平仄仄平仄，平平平仄平平仄。","平平平○平仄平，仄平仄仄○平平。"],"paragraphs":["官军半夜血战来，平明军中收遗骸。","埋时先剥身上甲，标成丛冢高崔嵬。","姓名虚挂阵亡籍，家寒无俸孤无泽。","乌虖诸将官日穹，岂知万鬼号阴风。"],"title":"国殇行"}
