{"author":"苏轼","id":193573,"strains":["平平仄平仄，仄仄平平仄。","仄平○仄仄，仄仄仄平仄。","仄平仄○平，仄仄仄平仄。","平平仄平仄，平仄平仄平。","仄仄平○平，仄仄○平仄。","平平仄仄仄，平仄平仄仄。","平平仄平平，仄仄仄仄仄。","仄平仄仄仄，仄仄平○仄。","○平仄平仄，仄仄平仄仄。","平平仄平仄，平平○仄仄。"],"paragraphs":["山鸦晓辞谷，似报游人起。","出门犹屡顾，惨若去吾里。","道途险且迂，继此复能几。","溪边有危构，归驾聊复柅。","爱此山中人，缥缈如仙子。","平生慕独往，官爵同一屣。","胡为此溪边，眷眷若有俟。","国恩久未报，念此惭且泚。","临风浩悲叱，万世同一轨。","何年谢簪绂，丹砂留迅晷。"],"title":"自清平镇游楼观五郡大秦延生仙游往返四日得十一诗寄子由同作 自仙游回至黑水见居民姚氏山亭高绝可爱复憩其上"}
