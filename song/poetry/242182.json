{"author":"李正民","id":242182,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["忆昔陵阳寓学时，登山临水共追随。","并游志气青云近，投老光阴白髪垂。","顾我家无阿堵物，喜君门有宁馨儿。","仍闻岁晚聊栖棘，愿访茅斋杜拾遗。"],"title":"再寄曹明甫"}
