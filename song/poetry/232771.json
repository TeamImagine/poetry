{"author":"夏竦","id":232771,"strains":["○平仄仄平平仄，平仄平○仄仄平。","平仄仄平平仄仄，仄平平仄仄平平。","平平仄仄平平仄，仄仄平平○仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄○平仄仄平。","仄仄平平平仄仄，仄平平仄仄平○。","仄平○仄平平仄，平仄平○仄仄平。","仄仄仄平平仄仄，仄平平仄仄○平。"],"paragraphs":["中宸夜驻飞廉辔，东阙朝迎绿错篇。","祇建宝宫朝睟象，载崇金阁奉真铨。","高侔紫极威神异，迥据柔灵胜势宣。","矗矗端平规景叶，煌煌丰丽圣功全。","承隅阳马层云隔，鸣磬花台晓色先。","别笈箓缄龙印字，清坛香奏鹊𬬻烟。","流泉灌注通河汉，列馆回环接洞天。","玉籁琅璈鸾竞舞，蘂书金简鹤争传。","采梁虹指祺祥集，银榜星分庆赏延。","永镇帝居资曼寿，五城奚取汉迎年。"],"title":"奉和御制玉清昭应宫成"}
