{"author":"方岳","id":127802,"strains":["仄仄平○○○仄，仄平仄仄平平仄。","平平仄仄平平平，平仄平平仄○仄。","○平平仄平仄平，仄平仄○平仄平。","仄仄仄仄○○○，仄仄仄仄○平平。","仄○仄仄平仄仄，仄仄平平平仄仄。","平平平仄仄平平，仄仄平平平仄仄。"],"paragraphs":["蚁蛭侯王空培𪣻，大千世界无何有。","痴儿不省芭蕉身，持与冰霜鬭长久。","三生慈愍鱼十千，却来世间吁可怜。","一百四病更相缠，纵有佛力难言诠。","不如一念圆觉浄，四大乾坤无可病。","云根灵草自春风，夜立齐腰山雪盛。"],"title":"用王侍郎韵寄题医僧道森药山阁"}
