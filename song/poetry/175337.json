{"author":"刘敞","id":175337,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["虎符龙节镇方州，天禄先生尚黑头。","南纪山川殊壮丽，高阳宾客故风流。","沈碑几处书遗爱，非土他时恨倚楼。","想咏五君夸屡荐，为凭三鸟寄绸缪。"],"title":"寄襄阳舅氏龙图"}
