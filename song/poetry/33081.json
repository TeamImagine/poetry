{"author":"陆游","id":33081,"strains":["平仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["奔走人间无已时，夜窗喜对出尘姿。","移灯看影怜渠瘦，掩户留香笑我痴。","冷艳照杯欺曲蘖，孤标逼砚结冰澌。","本来难入繁华社，莫向春风怨不知。"],"title":"十一月八日夜灯下对梅花独酌累日劳甚颇自慰也"}
