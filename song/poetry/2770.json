{"author":"宋庠","id":2770,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["鸾鹊惊飞诏检开，唐家仙殿育英才。","毫端误墨谗蝇尽，塞上求群故马来。","咄咄书空徒有意，冥冥避弋本无猜。","孤生旧辱知人举，一夕闻风释九回。"],"title":"胥集贤复旧官"}
