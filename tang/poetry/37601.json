{"author":"杨夔","id":37601,"strains":["仄仄平平仄仄平，平平仄仄仄平平。","仄平平仄平平仄，仄仄仄平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["一道澄澜彻底清，仙郎轻棹出重城。","采蘋虚得当时称，述职那同此日荣。","剑戟步经高障黑，绮罗光动百花明。","谢公携妓东山去，何似乘春奉昭行。"],"title":"送杜郎中入茶山修贡"}
