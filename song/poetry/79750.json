{"author":"欧阳修","id":79750,"strains":["仄平○仄仄，平仄仄平平。","仄仄仄平仄，仄平平仄平。","仄平○平仄，平仄平○平。","○仄平平仄，平平仄仄平。","平平平仄仄，平仄仄平平。","平仄仄平仄，○○仄仄平。"],"paragraphs":["小官叹簿领，夫子卧高斋。","五斗未能去，一丘真所怀。","绿苔长秋雨，黄叶堆空阶。","县古仍无柳，池清尚有蛙。","琴觞开月幌，窗户对云崖。","嵩少亦堪老，行当与子偕。"],"title":"题张应之县斋"}
