{"author":"刘克庄","id":110347,"strains":["平仄平仄仄，仄仄○仄平。","平平○仄仄，平平平仄平。","仄仄平仄○，平仄平平平。","平仄仄平仄，平平平仄平。","仄仄平仄平，仄平仄平平。","平平平○平，仄仄平仄平。","仄平仄平仄，仄仄平平平。","平平平仄仄，仄仄仄仄平。","仄○平仄仄，仄仄○○○。","仄平仄平仄，仄仄？仄平。"],"paragraphs":["之子初度日，畏客如避仇。","朱门禁入谒，青山招出游。","置醴泉石间，凉意生觥筹。","风槛绛华馥，冰盆丹实浮。","起诵眉寿篇，酌君介千秋。","煌煌丞相孙，少也宜袭侯。","黑头去云远，白发来何稠。","君言权位盛，孰若志意修。","静观钟鼎族，起灭犹轻沤。","祝君象韩吕，不羡熺与攸。"],"title":"八桂堂呈叶潜仲"}
