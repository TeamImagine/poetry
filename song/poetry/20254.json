{"author":"李石","id":20254,"strains":["仄平仄平○，○仄仄平仄。","仄平平仄平，平仄仄平仄。","平平平仄仄，仄仄平仄仄。","仄仄平仄平，仄仄平仄仄。","平平平仄仄，仄仄仄仄仄。","仄平○仄平，○仄仄平仄。","平平仄仄仄，仄仄仄平仄。","平平仄仄平，平仄仄平仄。","平平平平平，仄仄平平仄。","仄仄仄平平，仄仄仄平仄。","平平仄平平，平平仄平仄。"],"paragraphs":["少休大夫封，应梦上公禄。","向来岩壑姿，高节媲青竹。","低徊文绣地，自谓迁进速。","迩者为客卿，翰苑文史足。","炎炎虽可鄙，炳炳有足录。","一朝污浊流，钱券满吾蜀。","童山要进取，万石压车轴。","通侯宠富民，都尉侈搜粟。","虽蒙须臾荣，不盖平生辱。","社栎乃天全，不及不才木。","春秋戒求名，吾诗纪山麓。"],"title":"黎墨"}
