{"author":"刘克庄","id":110769,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["君于朝列号名流，信在江东亦望州。","保抱彼民思父母，赍咨吾辈惜交游。","香凝应物吟诗榻，虹贯元章载画舟。","涧上泉边今寂寞，岂无遗藁待搜求。"],"title":"送赵信州二首  其一"}
