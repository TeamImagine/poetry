{"author":"韩驹","id":237313,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["邂逅都城接下风，官居总在日华东。","门瞻曲角趋朝近，路转高头出局同。","今日绣衣新使者，晚涂霜鬓旧邻翁。","一杯无复当时乐，赤县黄图泪眼中。"],"title":"余为著作郎如莹为司令官舍皆在左掖门外高头坊绍兴四年如莹持节江西道抚相访辄成长句"}
