{"author":"陆游","id":39184,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["谁推圜镜上天东，桂影婆娑满镜中。","天宇更无云一点，谯门初报鼓三通。","儿童草草杯盘喜，邻曲纷纷笑语同。","逐禄岂能无聚散，明年谁复伴衰翁。"],"title":"十五日"}
