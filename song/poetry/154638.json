{"author":"董嗣杲","id":154638,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["几眠几醒几清明，万态风流学老成。","古翠碧连云洞杳，夕阳西卷射场平。","絮团破径应迷蝶，枝压荒墙不露莺。","如此多栽堪卜隐，苦无十亩秫田耕。"],"title":"古柳林"}
