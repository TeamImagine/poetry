{"author":"晁补之","id":214405,"strains":["平平仄平平仄仄，平平平平仄平平。","平平仄仄仄平平，仄仄平平仄平仄。","仄平平仄仄平平，仄平平仄仄○平。","平平仄仄仄仄○，平仄仄平平仄平。","仄○仄仄仄平仄，○仄仄平○仄仄。","平平仄仄仄○平，仄仄平○仄○仄。","平平仄仄○仄仄，仄仄平平仄平仄。","平平平平○仄○，平平平平○○平。","平平平仄仄仄平，○平仄仄平平平，平平仄仄仄仄平。","平平○平仄仄仄，平平仄仄○○○。","仄○仄仄仄平仄，仄仄仄仄仄平平。","仄平平平仄仄仄，平平平平仄平仄，仄仄平平○仄仄。","仄○仄仄平仄平，平仄平平仄仄平。","仄平平仄仄，仄仄仄仄仄。","平仄仄仄仄，仄仄仄○仄。","仄平○仄平仄○，仄平平仄平仄仄。","仄仄○平仄仄平，仄仄平仄平平平。","○平仄○○平仄，平○仄仄○平平。","仄平平仄仄○仄，平平仄仄仄平平。","平仄平○平仄平仄仄，○仄○平平仄○。","仄平平平仄平仄，平平平仄平仄○。","仄平平仄仄仄仄，仄仄仄仄平平平。","仄仄平平仄平仄，仄○仄仄平平平。","仄平○仄仄平仄，○仄○仄平平平。"],"paragraphs":["飞楼压城城跨野，黄河逶迤避条华。","城南鸟道拱高岩，入谷车箱不容马。","解鞍初步石苔青，细泉鸣遶竹间亭。","肩舆直上十八折，维以采丝双巨𫄠。","我行枉矢复蛇蹙，三步一呼劳我仆。","前旌已作鹤穿云，后队方如蚁缘木。","千条倒涧淙大壑，百丈层冰冻垂瀑。","无云而云苍翠横，无风而风{乔亢}{虚亢}声。","崖穷东转路忽平，长杨老柏森成城，朱栏碧砌上窈冥。","莲花三峰只对面，仙人玉女如相迎。","却临北岭望吾郭，万瓦一垤令人惊。","孔侯翛然顾我语，高真之居隔风雨，下视人寰如此许。","此中岂但蛮触微，千古纷争几是非。","我言人处世，此见释氏义。","人食地上谷，足固不离地。","我今正在阿堵中，与君安得生两翅。","却忆隋文驾六龙，意比姬满朝河宗。","当时万骑留山麓，登临已卷长江东。","翠微宫里亦如此，依然古殿对乔松。","何况山中携妓裴御史，犹唱当时霜月空。","与君江南厌山水，香罏双剑俱梦中。","异乡同宦对绝景，令我不指东飞鸿。","立戒兵厨酿春酒，要看雪尽山花红。","不须堕泪似羊守，且可骑马同山公。"],"title":"游栖岩寺呈提刑学士毅夫兄"}
