{"author":"吴儆","id":31455,"strains":["平仄仄平仄平仄平平平仄，仄○仄平仄仄平仄仄平平。","仄仄仄平仄○仄，平平仄仄仄平平。","平平平仄平仄仄，平仄平平平仄平。","平平平仄平平仄，平仄平○仄平仄。","仄平○仄仄平平，仄○仄仄○平仄。"],"paragraphs":["吾欲赠君以彭泽江边之柳，不如赠君以傅岩野外之梅。","柳色但知管离别，梅花独首百花开。","花开虽托桃李径，成实终为廊庙材。","冰霜清冷溪桥侧，聊与人间作春色。","日边调鼎待君来，已闻驿使传消息。"],"title":"送吴令君"}
