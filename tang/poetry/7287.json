{"author":"李端","id":7287,"strains":["仄仄仄平○仄仄，平平仄平平仄仄。","仄○仄平仄平平，平仄○平平仄仄。","平平○平○平仄，平平仄仄○○仄。","平平平仄平仄平，仄仄平平仄平仄。","平平仄仄平仄平，平仄平仄仄平仄。","平○仄仄仄平仄，仄仄仄平平仄○。","仄平仄平平仄仄，平○仄平平仄平。","仄平平仄平仄仄，平仄仄平平仄平。","平○仄平平仄仄，○仄仄平平仄仄。","平平仄仄仄仄平，仄仄平平仄平仄。","仄仄平平平仄仄，平平仄仄仄平仄。","平仄平○仄仄平，仄平平仄平平仄。","仄平平仄平平仄，平仄仄平平仄仄。","仄○仄仄仄仄平，平仄平平仄○仄。"],"paragraphs":["汉水至清泥则浊，松枝至坚萝则弱。","十三女儿事他家，颜色如花终索寞。","兰生当门燕巢幕，兰芽未吐燕泥落。","为姑偏忌诸嫂良，作妇翻嫌婿家恶。","人生照镜须自知，无盐何用妒西施。","秦庭野鹿忽为马，巧伪乱真君试思。","伯奇掇蜂贤父逐，曾参杀人慈母疑。","酒沽千日人不醉，琴弄一弦心已悲。","常闻善交无尔汝，谗口甚甘良药苦。","山鸡锦翼岂凤凰，陇鸟人言止鹦鹉。","向栩非才徒隐灶，田文有命那关户。","犀烛江行见鬼神，木人登席呈歌舞。","乐生东去终居赵，阳虎北辕翻适楚。","世间反复不易陈，缄此贻君泪如雨。"],"title":"杂歌"}
