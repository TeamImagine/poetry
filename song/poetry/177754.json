{"author":"王禹偁","id":177754,"strains":["平平○仄平平仄，○仄平平○仄仄。","平平仄仄○仄平，平仄平平仄平仄。","仄平平仄平平○，平平仄○平仄平。","仄平平仄仄平○，平平仄仄平平平。","平平仄平仄○仄，仄仄仄平平仄仄。","仄平仄，平平仄仄仄平仄。","仄平仄仄仄平平，仄仄○○仄平仄。","仄平仄，○平仄仄平平仄。","平平仄仄仄平平，仄仄平平平仄仄。","仄平仄平仄仄仄，平平仄仄仄○仄。","平平仄仄仄平○，仄平仄仄平平仄。","仄仄仄仄仄仄平，平仄仄仄平平平。","仄○仄仄仄仄仄，平仄平平平仄平。","仄仄平○平平仄，平平仄平平仄仄。"],"paragraphs":["麻姑亲采扶桑木，镂脆排焦其数六。","双成捧立王母前，曾按瑶池白云曲。","几时流落来人间，梨园部中齐管弦。","管弦才动我能应，知音审乐功何全。","吴宫女儿手如笋，执向玳筵为乐准。","数声慢，仙人屐齿下云栈。","老狐腊月渡黄河，缓步轻轻踏冰片。","数声急，空江雹打渔翁笠。","鲛人泣对水精盘，满把珠玑连泻入。","划然一声送曲彻，由基射透七重札。","金罍冷落阒无闻，陇头冻把泉声绝。","律吕与我数自齐，丝竹望我为宗师。","总驱节奏在术内，歌舞之人无我欺。","所以唐相牛僧孺，为文命之为乐句。"],"title":"拍板谣"}
