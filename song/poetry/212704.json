{"author":"李复","id":212704,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绛节高翔不可攀，尚留遗几在空山。","月明曾有芳箫过，松老时看旧鹤还。","岩下春归花寂寂，壁间云暗藓斑斑。","开元已远霓裳绝，野草青青辇路闲。"],"title":"女几山女仙庙"}
