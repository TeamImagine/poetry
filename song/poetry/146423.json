{"author":"金君卿","id":146423,"strains":["仄平平仄仄平平，仄仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["羡君高尚褫朝绅，始是人间自在身。","深坞结庐穷水石，半山开径入松筠。","肩舆访寺常携鹤，酾酒邀朋祇垫巾。","我欲效尤归未得，又驱疲马踏京尘。"],"title":"寄别致政王允"}
