{"author":"虞世南","id":12585,"strains":["仄仄平平仄，平平○仄平。","仄仄平平仄，平平仄仄平。","○○平仄仄，仄仄仄平平。","平平○仄仄，平仄仄平平。","平平○仄仄，仄仄仄平平。","平平仄仄仄，平仄仄○平。"],"paragraphs":["画野通淮泗，星躔应斗牛。","玉牒宏图表，黄旗美气浮。","三分开霸业，万里宅神州。","高台临茂苑，飞阁跨澄流。","江涛如素盖，海气似朱楼。","吴趋自有乐，还似镜中游。"],"title":"赋得吴都"}
