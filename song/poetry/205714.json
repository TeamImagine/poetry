{"author":"李之仪","id":205714,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["饥时啮饭困时眠，任运腾腾信自然。","岂谓故人投此况，先来佳处作闲仙。","寓怀何必开三径，得句胜如食万钱。","只恐里门惊内史，不容同占好山川。"],"title":"钱塘教授宅饭眠斋次其韵"}
