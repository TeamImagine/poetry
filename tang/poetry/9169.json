{"author":"权德舆","id":9169,"strains":["仄仄仄仄○，平平平仄平。","平仄仄平仄，仄仄平平平。","○仄仄平仄，平平○平平。","仄平○平仄，仄仄平仄平。","仄仄平仄仄，仄平○仄平。","仄平○平仄，仄仄平平平。","平平仄仄平，平仄平平平。","平平仄平仄，平仄平平○。","仄○仄仄平，平仄仄平平。","仄平仄仄仄，仄仄仄仄平。","平平平平仄，仄仄平仄平。","平平仄仄仄，平仄○平平。","平○仄仄平，平仄仄仄仄。","平○仄平仄，平仄平平○。"],"paragraphs":["季子乏二顷，杨雄才一廛。","伊予此南亩，数已逾前贤。","顷岁辱明命，铭勋镂贞坚。","遂兹操书致，内顾增缺然。","乃葺场圃事，迨今三四年。","适因昭陵拜，得抵咸阳田。","田夫竞致辞，乡耋争来前。","村盘既罗列，鸡黍皆珍鲜。","古称禄代耕，人以食为天。","自惭廪给厚，谅使井税先。","涂涂沟塍雾，漠漠桑柘烟。","荒蹊没古木，精舍临秋泉。","池笼岂所安，樵牧乃所便。","终当解缨络，田里谐因缘。"],"title":"拜昭陵过咸阳墅"}
