{"author":"陆游","id":41791,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["梅子生仁已带酸，楝花堕地尚微寒。","室无长物惟空榻，头不加巾但小冠。","蚕簇倚墙丝盎起，稻秧经雨水陂宽。","郊原清润身差健，剩欲闲游一跨鞍。"],"title":"初夏二首  其二"}
