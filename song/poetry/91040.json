{"author":"释居简","id":91040,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乐岁持盂尚许艰，有求那解破人悭。","立残穰草堆头日，撑尽苹芜断处湾。","锺鼓敢嫌贫指众，斗筲庸恤老腰顽。","归舟只载华亭月，不作华亭误夹山。"],"title":"持钵  其二"}
