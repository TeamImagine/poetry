{"author":"李昭玘","id":225537,"strains":["平仄平平仄仄平，平平平仄仄平平。","平平平仄平平仄，平仄仄平平仄平。","仄仄仄平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["惭愧儒冠误此身，涂穷何假问通津。","门前罗雀正吾事，墙角负暄非世人。","自喜小槽长有酒，独惊华发不便春。","知君泽畔成新筑，拟荷锄犁去卜邻。"],"title":"暮冬书怀赠次膺四首  其四"}
