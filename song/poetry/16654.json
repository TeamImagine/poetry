{"author":"冯时行","id":16654,"strains":["仄仄仄平平仄平，仄平平仄平仄平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["卜筑缙云山下村，缙云山色青满门。","承当春色花成段，领略朋簪酒满樽。","尽去机关驯虎豹，略推恺悌赦鸡豚。","要知馀庆须弥远，堂上森然见子孙。"],"title":"题毛祖房屋壁"}
