{"author":"刘才邵","id":250839,"strains":["平仄平平仄，平平仄仄平。","平平平○仄，平仄仄○平。","仄仄平平仄，平平仄仄○。","平平平仄仄，平仄仄平平。","平仄平平仄，平平仄仄平。","仄平平仄仄，平仄仄○○。","平仄○平仄，平平仄仄平。","平平平仄○，平仄仄平平。","仄仄平仄仄，平○仄仄平。","仄平仄仄仄，仄仄仄平平。","仄仄平平仄，平平仄仄平。","平平平仄仄，平仄仄○○。","仄仄平平仄，○平仄仄平。","平平平仄仄，平仄仄平平。"],"paragraphs":["龟洛隆周德，龙门赖禹功。","天开形胜地，云捧法王宫。","绣栱联霞绮，虬檐压霁虹。","山河纷凑泊，星斗映穹崇。","金界琅函秘，奎文笔势雄。","独高今古外，何止帝王中。","恭想重熙旦，追还太古风。","开怀容直论，崇俭自清躬。","俗厚刑几措，时和岁屡丰。","湛恩渐动植，大度纳华戎。","致治臻无事，持盈愈若冲。","皇居多暇日，宸翰写深衷。","誓保基图永，期跻寿域同。","含生蒙愿力，流泽浩无穷。"],"title":"游香山宝应寺恭睹仁宗皇帝御书发愿文"}
