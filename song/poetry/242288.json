{"author":"李正民","id":242288,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["万里长江势若倾，登临仍值雨初晴。","前山依约云方敛，远树参差晚更明。","禅榻静寻僧舍宿，扁舟闲傍钓矶横。","时危满目伤心事，谁把留犁再歃盟。"],"title":"快阁"}
