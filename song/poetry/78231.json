{"author":"叶适","id":78231,"strains":["仄仄仄平○平平，平平仄仄○平平。","仄平○仄平仄仄，平平仄仄平○平。","仄平仄仄平仄仄，仄平○仄○平仄。","仄平平仄平仄○，仄仄仄平○平仄。","平平仄仄平○平，平平仄○平仄平。","平○仄平○仄仄，平○仄仄平平平。","平仄平平平仄仄，仄平平平仄平仄。","平仄平平平仄平，○仄仄平平仄仄。"],"paragraphs":["忆昔剪茅长桥滨，朱娘酒店相为邻。","自言三世充拍户，官抛万斛嗟长贫。","母年七十儿亦老，有孙更与当垆否。","后街新买双白泥，准拟设媒传归好。","由来世事随空花，成家不了翻破家。","城中酒徒犹夜出，惊叹落月西南斜。","桥水东流终到海，百年糟丘一朝改。","无复欢歌撩汝翁，回首尚疑帘影在。"],"title":"朱娘曲"}
