{"author":"白居易","id":15023,"strains":["仄仄平仄平，仄仄平平平。","平平平仄仄，平仄平平○。","仄仄仄○仄，平平平仄平。","平平平仄仄，仄仄平仄○。","平仄仄○仄，仄平平仄平。","仄仄平平仄，平○平仄平。","平平仄平仄，仄仄平平平。","平仄仄平仄，○平平仄平。"],"paragraphs":["有木名水柽，远望青童童。","根株非劲挺，柯叶多蒙笼。","彩翠色如柏，鳞皴皮似松。","为同松柏类，得列嘉树中。","枝弱不胜雪，势高常惧风。","雪压低还举，风吹西复东。","柔芳甚杨柳，早落先梧桐。","惟有一堪赏，中心无蠹虫。"],"title":"有木诗八首 六"}
