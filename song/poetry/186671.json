{"author":"杨杰","id":186671,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一盘花卉鬭工夫，孰谓真酥胜假酥。","白石萌芽生玉种，寒林枝干守丹炉。","缕金滴粉休随俗，翦彩黏膏近守株。","翻忆岭头梅带雪，使归曾得信音无。"],"title":"和酥花二章  其二"}
