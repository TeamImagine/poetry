{"author":"陆游","id":39531,"strains":["仄仄仄仄平，仄仄平仄平。","仄平仄仄仄，仄仄仄仄平。","平○平仄平，仄仄仄平平。","仄仄仄仄平，平仄仄仄○。","平平仄仄○，仄仄仄仄平。","平平仄仄仄，仄仄仄仄平。"],"paragraphs":["老氏有至言，所贵知我稀。","鄙夫急自衒，岂复择所归。","君看珠在渊，草木借光辉。","所以古达人，怀玉被褐衣。","吾庐大泽中，岁苦水半扉。","朱门固自好，我亦未必非。"],"title":"感寓二首  其二"}
