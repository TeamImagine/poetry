{"author":"刘敞","id":175459,"strains":["平仄仄平仄仄平，平平仄仄仄平平。","仄平仄仄平平仄，平仄平平仄仄平。","平仄平平仄平仄，平平仄仄仄平平。","仄平仄平平平仄，仄仄平平仄仄平。"],"paragraphs":["开远故城长乐坡，三年从此送君过。","宦游不道相逢少，愁病何堪惨别多。","强敌犹知奉威信，巴童莫忘习中和。","庙堂应趋缁衣拜，少缓离亭白玉珂。"],"title":"病中口占七言奉送前成都尹吕宝臣龙图还朝"}
