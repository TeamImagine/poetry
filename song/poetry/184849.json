{"author":"范纯仁","id":184849,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["四朝出处久亲依，共上青云更复谁。","里室相邻同晏卜，庙堂曾忝奉萧规。","恩荣过分知难报，忧患频经觉早衰。","一意待公还宰席，放归箕颍养癃疲。"],"title":"寄西京留守韩玉汝"}
