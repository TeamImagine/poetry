{"author":"曾丰","id":72629,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["海涨为潮在在均，浙江别有主潮神。","声摇地脉雷霆怒，风擘崖根赑屃嗔。","鲛鳄乘风喷立雪，虹蜺挟雨涌横银。","吾诗渠画俱摹写，试鉴工夫孰逼真。"],"title":"题潮出海门图"}
