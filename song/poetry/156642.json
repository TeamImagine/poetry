{"author":"文天祥","id":156642,"strains":["仄仄平平仄仄平，平平仄仄仄仄平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["落落南冠自结缨，桁杨卧起影纵横。","坐移白石知何世，梦断青灯问几更。","国破家亡双泪暗，天荒地老一身轻。","黄粱得失俱成幻，五十年前元未生。"],"title":"己卯十月一日至燕越五日罹狴犴有感而赋  其二"}
