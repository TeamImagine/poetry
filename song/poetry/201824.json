{"author":"彭汝砺","id":201824,"strains":["仄仄平平仄仄平，仄平仄仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["浪计寻思直迳归，大疏不与世情宜。","吟成白雪无人问，歌尽清风祇自知。","是否不能寻物议，穷通浑欲付天时。","轲雄已矣吾谁适，犹有尘编旧训辞。"],"title":"感怀"}
