{"author":"陈渊","id":248070,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["沉李浮瓜记昔游，重来毡帽映貂裘。","乘风喜见经旬御，泛雪难留半夜舟。","坐上谈机通一马，笔间词刃失全牛。","尊前它日论诗地，柱后微文阻献酬。"],"title":"与张司录"}
