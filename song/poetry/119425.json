{"author":"林希逸","id":119425,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["鲲横学海孰知修，万卷胸中古索丘。","滂喜澄清真有志，籍违礼法亦如雠。","发棠事亟聊行锦，活国忠存待借筹。","圣要直臣流俗惮，会须览镜说韩休。"],"title":"送徐仓用后村韵  其二"}
