{"author":"白玉蟾","id":121109,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一点秋光寄画图，秋来吟鬓似枫疏。","晴烟染树看何足，缺月梳云状不如。","暑退凉生蝉有语，水长天远雁无书。","此心直欲鹏南举，不学蜘蛛结网居。"],"title":"秋日有怀"}
