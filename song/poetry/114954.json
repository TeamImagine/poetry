{"author":"刘克庄","id":114954,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["脱发纷纷雪满簪，逢春非复少年心。","旋分菜把来穷巷，遥忆花枝满上林。","寒拥絮衣看谒懒，老耽绮语业缘深。","竹居东道风光主，乞与甘棠蔽芾阴。"],"title":"和外弟方遇立春"}
