{"author":"王安石","id":180133,"strains":["平平仄平平，平仄仄仄仄。","仄○平平平，仄仄仄仄仄。","○○仄仄仄，仄仄平平仄。","仄平仄仄仄，？仄○仄仄。","仄平仄平仄，仄仄平仄仄。","平平平仄○，仄仄○仄仄。"],"paragraphs":["天提两轮光，环我屋角走。","自从红颜时，照我至白首。","累累地上土，往往平生友。","少年所种树，磥砢行复朽。","古人有真意，独在无好丑。","冥冥谁与论，客至当饮酒。"],"title":"客至当饮酒二首  其二"}
