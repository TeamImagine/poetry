{"author":"赵蕃","id":73800,"strains":["○平仄仄仄○仄，平仄仄○平仄仄。","仄平仄仄仄平平，仄仄平平仄平仄。","仄平仄仄平仄平，仄仄仄平○仄仄。","仄平仄仄平平○，仄平仄仄平平仄。","平平仄平仄○○，平仄平平平仄仄。","平○仄仄仄平仄，仄平仄仄平平仄。","仄平平平平仄仄，仄仄平平平仄仄。","平平仄仄○○平，○仄平仄○仄仄。"],"paragraphs":["思君一夕或三起，诗卷曷从来眼里。","骤疑笑语接秋窗，不悟江山隔吾里。","近来海内诗好谁，贱目可怜空贵耳。","谪仙既作东山称，杜陵亦贵衡阳纸。","吾人得穷固其分，幽谷安能争市倚。","何当与子弃兹世，卜居在在佳山水。","不同渊明田下潠，即效龟蒙耕甫里。","文成不作封禅词，相我于耜并举趾。"],"title":"成父来自玉山审知有送行诗且以见及次韵"}
