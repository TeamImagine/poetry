{"author":"林亦之","id":64522,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["乘轺岭外丈人回，奉使天南学士来。","万里家声蛮子洞，一门旌节越王台。","驿辞濑口初逢菊，界入潮州定折梅。","莫怪襄阳负韩约，芸香又好赐环催。"],"title":"送林子方秘书赴广东提举"}
