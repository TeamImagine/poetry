{"author":"晁公溯","id":20926,"strains":["○仄平仄○，仄平仄○平。","仄仄仄仄平，仄仄平平○。","仄仄仄仄仄，平平仄平平。","仄平仄仄仄，仄平平仄平。","仄平仄平仄，仄仄○○平。","仄仄○平仄，仄仄仄仄○。","平○平平仄，仄仄平平平。","平仄仄仄仄，平平仄平平。","仄○平平仄，仄仄平平平。","仄仄仄仄仄，仄平仄平平。","仄仄仄仄平，仄仄平仄平。","仄仄平仄平，仄平仄平平。","平○平仄仄，○仄仄平平。"],"paragraphs":["胜地开杰观，大川壮重关。","使者领我来，共此须臾闲。","玉节照绿野，银瓶落青纶。","酒酣望八极，气豪吞百蛮。","俯窥二江水，远指三峩山。","遂令苍茫外，尽在顾盻间。","崔嵬凌云寺，缭绕含风湾。","洲渚递隠见，烟霞渺斓斑。","静看浮鸥没，坐数昏鸦还。","作者必磊落，后来莫能攀。","不减鹳鹊楼，可想熊豹颜。","下有安乐园，惜哉半荆菅。","谁其为起废，叹息岁方艰。"],"title":"从宋宪登万景楼"}
