{"author":"程公许","id":106394,"strains":["仄平仄平平平仄，平仄仄平仄平仄。","仄仄仄仄平仄平，仄平○仄平平仄。","仄仄仄仄仄仄平，平平○平○仄○。","仄仄仄仄平仄仄，平平仄仄平仄平。","仄平仄仄仄平仄，仄○仄仄平平仄。","仄平平仄仄平○，仄仄平○○仄仄。"],"paragraphs":["掣铃者谁金门客，神秀迫人似曾识。","八返未问龙虎交，一杯且荐琳腴碧。","我昔卜隠大面山，招旌驱人难得闲。","梗野自适麋鹿性，逡巡远引鹓鹭班。","始青一气色非色，此中自有金丹诀。","政须趺坐共商量，忍向尘劳磨岁月。"],"title":"碧云程道士自清江相过示以玉渊刘清叔诗借韵同赋"}
