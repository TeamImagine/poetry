{"author":"徐玑","id":88916,"strains":["仄仄平平仄，平平仄仄平。","仄平平仄仄，仄○仄平○。","平仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平○平仄仄，平仄○○平。","仄仄平平仄，○平仄仄平。","平平平仄仄，平仄仄平平。","仄仄平平仄，平平仄仄平。","仄平平○○，平仄仄平平。","仄仄○平仄，平平仄仄平。","平平平仄仄，仄仄仄○平。","仄仄平平仄，平平仄仄仄。","仄平平仄仄，平仄仄○平。","仄仄平平仄，○○仄○平。","平平○仄仄，平仄仄平平。","平仄平平仄，平平仄仄平。","平○平仄仄，仄仄仄平平。","○仄○○仄，平○仄仄平。","平平仄平仄，仄仄仄平平。"],"paragraphs":["帝业江淮表，丕承七十年。","太平南北共，内禅子孙传。","弓矢深櫜橐，桑麻郁垅阡。","江河春混混，雨露夜涓涓。","治久情多纵，才卑气或偏。","穹苍宜予弼，渊默正思贤。","四世忠勋积，三朝节概全。","威仪新禹服，光彩旧星躔。","本以文为治，尤知政有权。","粟红初穰穰，榆散亦翩翩。","国似传东鲁，名能躐颍川。","殊恩方锡马，盛美又临轩。","易镇旌旗远，趋朝剑履便。","想知环去旆，咸似渴思泉。","典诰黄麻出，衣冠紫禁联。","安危看去就，扶掖赖精专。","江岸梅花小，山城桂影圆。","歌思惟两地，动化及无边。","相复中兴旧，书重说命篇。","元勋列青史，焜燿祖宗前。"],"title":"送太守傅尚书易镇当涂二十韵"}
