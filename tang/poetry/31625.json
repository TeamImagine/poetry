{"author":"郑谷","id":31625,"strains":["平仄仄平平，平平仄仄平。","仄平仄仄仄，○仄仄○平。","平仄平○仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","○平仄平仄，？仄仄○平。"],"paragraphs":["沙鸟与山麋，由来性不羁。","可凭唯在道，难解莫过诗。","任笑孤吟僻，终嫌巧宦卑。","秉慵恩地恕，冷澹好僧知。","华省惭公器，沧江负钓师。","露花春直夜，烟鼓早朝时。","世路多艰梗，家风免坠遗。","殷勤一蓑雨，秪得梦中披。"],"title":"试笔偶书"}
