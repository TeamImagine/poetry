{"author":"高登","id":6892,"strains":["平平仄仄仄平仄，仄仄平平平仄○。","仄仄平平仄平○，平平仄仄平仄○。","仄平仄平仄平仄，仄仄仄仄平平平。","平仄○○仄仄仄，平平仄仄平平平。"],"paragraphs":["心知一字不堪煮，矻矻穷年黄卷中。","食粥由来未为过，储瓶况乃嗟屡空。","令君好贤媲韩愈，贱子受赐惭卢仝。","春水从教绕舍北，痴儿不复啼门东。"],"title":"水涨谢邑宰送米"}
