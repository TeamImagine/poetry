{"author":"林景熙","id":159923,"strains":["平平平仄仄，平○仄平平。","仄平平仄仄，平仄仄仄平。","○仄○仄仄，仄仄平仄平。","仄仄仄平仄，平仄平○○。","○○？平仄，仄仄平仄○。","平平仄○仄，平平○平平。","仄平仄仄平，仄仄仄仄平。"],"paragraphs":["良人沧海上，孤帆渺何之。","十年音信隔，安否不得知。","长忆相送处，缺月随我归。","月缺有圆夜，人去无回期。","回期倘终有，白首宁怨迟。","寒蛩苦相吊，青灯鉴孤帏。","妾身不出帏，妾梦万里驰。"],"title":"商妇吟"}
