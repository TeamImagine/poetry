{"author":"王令","id":187724,"strains":["仄○仄仄平，平仄平平仄。","平平仄仄○平平，仄平平平平○○。","仄平仄仄仄平仄，仄仄仄仄平仄平。","仄○平平平，仄仄仄仄仄仄平。","仄平平仄仄仄仄，仄仄平仄平平平。","平○仄平平，平仄平平平。","仄○平平仄仄仄，仄仄仄仄平平平。","○平平仄平，仄仄平仄仄。","仄平仄仄仄仄仄，○仄仄仄平平○。","○平仄仄仄平仄，仄仄仄仄平平平。","平平仄仄平，仄仄仄仄平。","平平○仄仄仄仄，平仄平仄○平平。"],"paragraphs":["有钱莫买金，多买江东纸。","江东纸白如春云，独君诗华宜相亲。","缀连卷大十牛腹，要尽寄我无寄人。","我将携之东，脚踏海水洗齿唇。","转来清澈饮百斛，荡涤肠肺无纤尘。","尝闻泰山髙，髙处天为邻。","借如无梯不得上，亦欲大叫呼天神。","铺陈君所诗，噪口雷鼓震。","世多俗耳固莫告，当冀上帝依稀闻。","正声定不感凡类，舞跃百凤千龙麟。","安能学俗儿，一卷不复呻。","天公闻否尚未快，安得纤翼穿秋旻。"],"title":"再寄满子权二首  其二"}
