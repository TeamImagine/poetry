{"author":"王维","id":45863,"strains":["仄仄平平平，仄平仄仄仄。","平平○平仄，仄仄平平仄。","仄平仄平仄，○仄平平仄。","平仄平平平，平平仄平仄。","仄仄平仄平，○仄平平仄。","仄仄仄○平，○平○仄仄。","平平仄平仄，仄仄平平仄。","仄仄仄平平，平仄仄平仄。","仄○平仄平，平平仄平仄。","仄平○仄仄，仄仄仄○仄。"],"paragraphs":["束带趋承明，守官唯谒者。","清晨听银蚪，薄暮辞金马。","受辞未尝易，当是方知寡。","清范何风流，高文有风雅。","忽佐江上州，当自浔阳下。","逆旅到三湘，长途应百舍。","香炉远峰出，石镜澄湖泻。","董奉杏成林，陶潜菊盈把。","范蠡常好之，庐山我心也。","送君思远道，欲以数行洒。"],"title":"送张舍人佐江州同薛璩十韵"}
