{"author":"王庭珪","id":238558,"strains":["平仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["耆旧风流绝后尘，尚容晚歳接冠巾。","英豪取友半天下，论议常倾一座人。","横槊阵前工草檄，结庐江上老垂纶。","只今遗像髯如棘，犹足堂堂耸缙绅。"],"title":"挽王自然二首  其一"}
