{"author":"王令","id":187844,"strains":["仄仄仄平○，平仄平仄仄。","○平仄平仄，○仄○仄仄。","仄平平平平，仄仄仄○仄。","平平平平平，平仄平仄○。","仄平仄平仄，仄仄仄仄仄。","平仄平平平，仄平仄平仄。","仄仄平仄平，仄仄平仄仄。","○平平平平，仄○○仄仄。","仄平○仄平，平仄仄仄仄。","仄平仄平○，仄仄平平仄。","仄平仄仄仄，平仄仄平仄。","仄○仄仄平，仄仄仄仄仄。","仄仄仄仄仄，仄仄平仄仄。","仄○平平平，仄仄仄仄仄。","平仄平仄仄，仄仄○仄○。","平平平平平，仄平仄仄仄。"],"paragraphs":["始予既迂疏，城郭非所乐。","闻吴富山水，思往颇计较。","脱身东南来，见实与闻效。","吴之山棱棱，吴水清不挠。","岂无适之径，以可泳以棹。","而独何为然，反门自闲罩。","念我西北州，数子吴莫较。","正心醇无醨，粹行莹不疱。","递言张圣贤，赓口唱弟孝。","大非友宜当，实可师而效。","我愚不敢望，时以管觇豹。","进如暗赴明，退必丑厌貌。","自耻以别白，疾匝天地趠。","坐思朝成痴，梦遇夜不觉。","山水虽素喜，实不如诲教。","呜呼何时归，作诗以自闹。"],"title":"客杭思李常伯满粹翁及衡父子权因寄此"}
