{"author":"卫宗武","id":133620,"strains":["平平仄○○，平平平仄仄。","仄仄仄仄平，仄仄仄仄仄。","○平仄仄仄，○仄仄平仄。","仄平平仄仄，仄仄仄平仄。","仄平仄平仄，仄仄平仄仄。","仄平平仄仄，仄仄仄平仄。","平○仄平平，平仄○仄仄。","仄平平仄仄，仄仄仄平仄。","平平仄平仄，○○仄仄仄。","平平仄仄平，平仄仄平仄。","平平平仄平，仄仄○仄仄。","平平平仄平，平平仄平仄。","平仄平仄平，仄仄仄○仄。","平平仄平平，平平仄平仄。","仄仄○仄平，仄仄仄平仄。","仄平仄仄平，仄仄○平仄。","平仄仄仄平，仄仄仄平仄。","○平仄仄平，仄平平仄仄。","○仄仄仄仄，仄仄平仄仄。","平仄仄○平，仄仄平平仄。","仄仄仄仄平，仄仄平仄仄。","平平仄○仄，仄仄仄○仄。","平平仄仄平，平仄仄仄仄。","仄仄仄仄仄，仄仄仄仄仄。"],"paragraphs":["伊耆令将行，玄冥车载辖。","玉律岁肇新，一白至再白。","三冬望上瑞，犹喜在穷腊。","霅然冲气布，潜可弭凶札。","积之近盈尺，岂但宜黍麦。","化工尤善幻，散集总奇特。","飞飏漫天来，龙凤相摆掷。","万殊无两色，大地总明洁。","初疑散花女，空中碎裂帛。","俄成古佛居，移下烂银阙。","玲珑千万林，一一如玉刻。","梁园曾未春，纷纷遍游蝶。","飞鸟迷所栖，狡兔失其穴。","乾坤净无尘，川原互清发。","我辈当此时，意气倍轩豁。","顾惭海上夫，馁欲和旃啮。","滨死气不衰，挺挺抱奇节。","且非迈古才，闭门眠自若。","藏器以待用，内蕴经济业。","祇有健吟哦，舍此无他说。","雅欲访古梅，一笑邀皓月。","开樽约胜践，共对此三绝。","夫何见𪾢消，非久即变灭。","是固雪负予，抑亦予负雪。"],"title":"次岁雪后作"}
