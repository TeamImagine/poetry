{"author":"刘攽","id":183051,"strains":["仄仄○仄仄，平平仄平仄。","平平仄平仄，平仄平平仄。","平平仄仄仄，仄平○仄仄。","仄平○平平，仄仄平仄仄。","平平仄○平，○仄平○仄。","仄仄仄仄平，平平仄平仄。"],"paragraphs":["静夜收众响，南轩卧虚寂。","繁星粲文具，初月悬星璧。","流萤急自照，露华重已滴。","鬼神颇虚无，触事生惨戚。","儿童戏相惊，庭有玄冠客。","夜久待不来，微风动松柏。"],"title":"夏夜月中"}
