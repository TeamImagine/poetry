{"author":"释善珍","id":122818,"strains":["仄仄仄平，仄平平平。","仄平仄平，○仄仄平。","○仄仄平，仄平平仄。","平仄○平，平平仄仄。","仄平平平，仄仄仄平。","平仄平仄，○仄仄平。","仄平平平，仄仄仄仄。","平平○仄，仄仄仄仄。","平平仄仄，仄平仄○。","平仄仄仄，仄平仄平。","仄仄仄○，仄平仄仄。","平仄仄平，平仄仄仄。","平平平平，仄仄○平。","仄仄仄平，仄仄仄平。","仄仄平平，○仄平仄。","仄仄平平，平平仄仄。","平平仄仄，仄仄平平。","平仄仄仄，平仄平平。","仄平平平，○仄仄仄。","仄平平仄，仄平仄仄。","平○仄仄，仄仄仄平。","仄仄仄○，○平平平。","仄平仄○仄仄仄，平仄平仄，仄仄平仄。","仄仄平○，仄仄仄平。","○仄仄平，仄平平平。"],"paragraphs":["昔大慧师，道鸣东南。","率先伏膺，横浦紫岩。","繇是遍交，渡江诸老。","钩党牵连，优游岭岛。","至今微言，皎若日星。","公忽开卷，如暗得灯。","遂登蓬山，乃掌太史。","金銮应制，倚马万字。","平生补衮，用功最深。","群媢众嫉，独天赏音。","宝祐一疏，据经引义。","申救大臣，惟有去耳。","疑公前身，即二张公。","与大慧师，所立一同。","末劫浮荣，磨灭谁纪。","晚节芬芳，公真不死。","公于大慧，世异心通。","儒喜诋佛，公愈推宗。","紫岩之铭，过者必式。","酷哉秦火，毁珠陨璧。","公重感慨，伐石再镌。","著语未了，骑鲸翩然。","某畴昔亲奉麈尾，霏屑冰座，墨妙堆几。","俛仰之间，事往迹陈。","更几百年，复生斯人。"],"title":"祭端明尤木石"}
