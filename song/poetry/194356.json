{"author":"苏轼","id":194356,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["来往三吴一梦间，故人半作冢累然。","独依旧社传真法，要与遗民度厄年。","赵叟近闻还印绶，竺翁先已反林泉。","何时策杖相随去，任性逍遥不学禅。"],"title":"仆去杭五年吴中仍岁大饥疫故人往往逝去闻湖上僧舍不复往日繁丽独浄慈本长老学者益盛作诗寄之"}
