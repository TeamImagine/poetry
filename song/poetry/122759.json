{"author":"释善珍","id":122759,"strains":["仄仄平平平仄仄，仄平仄仄仄平平。","仄平平仄平平仄，平仄仄平平仄平。","平仄平平平仄仄，仄仄仄仄仄平平。","平平仄仄平平仄，仄仄平平仄仄平。"],"paragraphs":["首夏山中风物和，不妨老子小婆娑。","竹亭晴坐燕泥少，花迳晓行蛛网多。","云表危峰干北斗，道傍古树识东坡。","匡庐深处堪归隠，岁月澜翻奈老何。"],"title":"首夏"}
