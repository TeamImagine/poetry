{"author":"李纲","id":242876,"strains":["平仄平平仄仄平，平平平仄仄平平。","平平仄仄仄平仄，仄仄仄平平仄平。","仄仄平平平仄仄，仄平仄仄仄仄仄。","平平仄仄平平仄，仄仄平仄仄仄平。"],"paragraphs":["溪阁临虚面势寛，凉天佳月共追欢。","渔舟忽动水光碎，桂魄未髙山影寒。","色染林峦烟漠漠，气侵笑语露漫漫。","须知此景人间少，更泛兰桨远处看。"],"title":"九月十五日夜同陈兴宗邓志宏登凝翠阁观月"}
