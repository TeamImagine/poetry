{"author":"陆游","id":34307,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["风吹过雁作斜行，雨洗残梅只淡香。","南浦春回波渐绿，东庵睡起日初长。","诗囊属稿惭新思，博齿争豪悔昔狂。","莫向晴窗对明镜，朱颜减尽鬓苍苍。"],"title":"风雨旬日春后始晴"}
