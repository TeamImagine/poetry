{"author":"欧阳修","id":79369,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["喜闻嘉誉蔼淮壖，又看吴帆解画船。","陇亩遗民谈旧政，江山余思入新篇。","人生白首吾今尔，仕路青云子勉旃。","举棹南风吹酒醒，禽觞莫惜少留连。"],"title":"送谢中舍二首  其二"}
