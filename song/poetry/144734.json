{"author":"陈杰","id":144734,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一箭乾风射眼酸，几棱远碧压眉攒。","芙蓉开彻徐娘老，杨柳疏来范叔寒。","何处素商调绿绮，谁家翠袖倚琅玕。","无情九辩浑抛得，却被天公画出看。"],"title":"感怀"}
