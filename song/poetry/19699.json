{"author":"史浩","id":19699,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["嫦娥屑玉酝旃檀，乞与人间秋后看。","已向水边吟月晓，却来花下立更残。","西风把酒休催菊，南国行歌不赋兰。","何必秾香千万斛，鼻端须此百忧宽。"],"title":"和普安郡王桂子"}
