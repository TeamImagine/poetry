{"author":"乐雷发","id":145765,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["拟寻禹柏过长沙，且泊愚溪问酒家。","岁旱可能飞石燕，秋高还看落天虾。","乾坤纳纳催霜鬓，歧路悠悠又菊花。","惆怅草黄骐骥病，归心依旧绕烟霞。"],"title":"拟游长沙至零陵忽动归兴"}
