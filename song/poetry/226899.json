{"author":"赵鼎臣","id":226899,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["簿领劳人不少休，暂因王事得抽头。","不辞出郭辛勤去，聊作寻春烂漫游。","酒兴欲狂无客唤，雪花方急被风收。","銮舆不日临千亩，郁郁天田瑞气浮。"],"title":"二月八日以藉田职事雪中至郊外归过美之题于屋壁"}
