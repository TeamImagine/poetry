{"author":"李之仪","id":205636,"strains":["平平仄仄仄，仄仄仄仄仄。","仄平仄仄平，仄仄仄仄仄。","仄平仄仄平，仄仄仄○仄。","仄仄仄平平，平仄仄平仄。","仄仄仄仄仄，仄仄仄平○。","平平仄平仄，○仄仄仄仄。","仄仄仄平仄，平仄平仄○。","平仄平仄平，平仄仄仄○。"],"paragraphs":["强臣欲窃命，九锡乃所僭。","奈何得道人，亦复有此念。","是非固不同，等欲示其渐。","石地凿龙趺，穹载极该赡。","漫灭半可读，以足表龟监。","名存物何在，遗制不少欠。","帝意岂无谓，人事徒妄占。","何适非偶然，随遇始弛担。"],"title":"九锡庵"}
