{"author":"汪梦斗","id":152939,"strains":["平平仄仄平仄仄，平仄平平仄仄平。","仄仄仄平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["前来不得由捷径，今日才能据要津。","水趁晚潮势殊顺，岸陈秋绿迹相亲。","因知客路无多日，喜到家时恰小春。","晓绝淮流却扶杖，逢人便谓即乡人。"],"title":"舟过桃源至下流近申刻舟人欲取小清河出淮谓可省路四十里既入小清河乘潮亟行舟去如𫘝次早已至山阳"}
