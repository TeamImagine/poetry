{"author":"刘克庄","id":110013,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["秋斋近午气尤炎，命仆开箱更发奁。","虫蚀阙文劳注乙，岚侵脱叶费装黏。","云迷玉帝藏书府，日在山人炙背檐。","谁道闲居无一事，袒衣挥扇曝芸签。"],"title":"曝书一首"}
