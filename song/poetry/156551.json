{"author":"文天祥","id":156551,"strains":["仄○仄仄平○仄，平平仄仄平平仄。","平平平仄仄平平，平仄平平仄平仄。","○平平平平仄仄，仄仄仄平平仄仄。","平仄仄平仄仄平，平仄○平仄○仄。"],"paragraphs":["北庭数有关中使，飘飘远自流沙至。","胡人高鼻动成群，仍唱胡歌饮都市。","中原无书归不得，道路只今多拥隔。","身欲奋飞病在床，时独看云泪沾臆。"],"title":"胡笳曲 五拍"}
