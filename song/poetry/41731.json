{"author":"陆游","id":41731,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["老向人间久倦游，君恩乞与渭川秋。","虚名定作陈惊坐，好句真惭赵倚楼。","栈豆十年霑病马，烟波万里著浮鸥。","就封他日轻裘去，应过三峰处处留。"],"title":"恩封渭南伯唐诗人赵嘏为渭南尉当时谓之赵渭南后来将以予为陆渭南乎戏作长句"}
