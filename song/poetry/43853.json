{"author":"范成大","id":43853,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。"],"paragraphs":["穷乡未省识旌旄，鸡犬欢呼巷陌骚。","村媪聚观行绩布，野翁迎拜跽然蒿。","泉清土沃稻芒蚤，县古林深槐瘿高。","珍重里儒来献颂，盛言千载此丘遭。"],"title":"峨眉县"}
