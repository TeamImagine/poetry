{"author":"孙汝勉","id":123814,"strains":["仄仄平平仄仄平，仄平仄仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["梵宇深深小径回，两崖如削立崔嵬。","直疑隠客曾吹裂，或是山灵为劈开。","林静烟空时透日，溪喧石老半侵苔。","凉生佛骨云生钵，阁住红尘不入来。"],"title":"白鹤岩"}
