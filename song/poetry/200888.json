{"author":"范祖禹","id":200888,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["紫嵩清洛映重闉，旧隠荒芜白髪新。","麋鹿未能驯野性，鸾凰何敢望前尘。","分班拜舞趋文陛，扈跸赓歌纪庆辰。","共助成王朝太室，惭非史佚奉明禋。"],"title":"和钱穆父尚书蒋颍叔侍郎从驾景灵宫二首  其一"}
