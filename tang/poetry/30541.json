{"author":"罗隐","id":30541,"strains":["平平仄仄平仄平，平平○仄平平平。","平平仄平仄平仄，平平平仄○平○。","仄仄仄平平仄仄，平平仄仄仄平平。","仄平平仄仄平仄，平仄仄平平仄平。"],"paragraphs":["江头日暖花又开，江东行客心悠哉。","高阳酒徒半雕落，终南山色空崔嵬。","圣代也知无弃物，侯门未必用非才。","一船明月一竿竹，家住五湖归去来。"],"title":"曲江春感"}
