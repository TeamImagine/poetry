{"author":"韦骧","id":191015,"strains":["平仄平平平仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["君寓姑苏吾舍杭，惯从云水乐仙乡。","相逢邂逅趋端礼，同职间关到益昌。","疲俗未肥心所病，故园何在梦偏长。","新阳欲动林泉好，觞咏随时且自强。"],"title":"自剑还道中寄同事苏进之"}
