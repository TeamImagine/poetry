{"author":"李纲","id":243210,"strains":["平平仄平平，仄平平仄仄。","仄○平仄仄，平仄平仄仄。","平平○平仄，仄平仄仄仄。","平仄平仄平，平平○平仄。"],"paragraphs":["江湖渺无涯，怅然怀震泽。","地分吴楚远，天共云水白。","鲈鱼正堪脍，蟹螯亦可擘。","何日归去来，秋风思迁客。"],"title":"去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追古今绝唱用以为韵赋诗十篇  其五"}
