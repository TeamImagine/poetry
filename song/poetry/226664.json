{"author":"谢逸","id":226664,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄仄平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["东都曾见汝生时，客舍孤吟夜忍饥。","忆昨能为鸐鹆舞，祗今应诵脊令诗。","傥无气节如元礼，便有功名似药师。","问道若知真理窟，且分余论及吾儿。"],"title":"复用前韵寄李声之子阿大"}
