{"author":"钱惟演","id":189054,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["潘鬓秋来已自伤，庾园时物更荒凉。","紫梨半熟连红树，碧藓初圆乱缥墙。","月露暗从孤桂滴，水风犹猎败荷香。","滑稽还喜鸱夷在，欲取临邛美酒尝。"],"title":"小园秋夕"}
