{"author":"张先","id":243387,"strains":["仄平平仄仄平平，仄仄平平仄○○。","仄仄仄平平仄○，仄平平仄仄○平。","平平○仄平平仄，仄仄平○仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平仄○仄，仄平仄仄仄平平。"],"paragraphs":["此心常欲老林丘，去意徘徊夜更留。","万客只贪门外过，少人知有洞中游。","春来犹见龙孙出，静里微闻石乳流。","涧水送花通阁底，寺钟催月落岩头。","暂时清梦生危枕，明日浓尘拥敝辀。","南是符阳北长举，所嗟不属古江州。"],"title":"将赴南平宿龙门洞"}
