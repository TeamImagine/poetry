{"author":"宋祁","id":13932,"strains":["仄仄平平平仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["把酒同寻湖畔春，赏心何况更良辰。","留阴岸雨溥红杏，送暖汀风恼绿蘋。","低写卧虹桥齿密，小装文鹢舫头新。","聚星亭上华簪客，即是高阳旧里人。"],"title":"和李屯田西湖寻春"}
