{"author":"葛胜仲","id":230605,"strains":["仄平仄平仄，平平仄平平。","仄平仄平平，仄平仄仄○。","仄平仄仄仄，平平仄仄平。","平平仄仄仄，仄仄平平平。","仄○仄平仄，平仄仄仄平。","平平仄仄仄，仄仄平平平。","仄平仄仄仄，○仄平平○。","仄平仄仄仄，仄仄平仄平。"],"paragraphs":["老人聚扶杖，儿啼使君前。","习知使君清，一觞代一钱。","六城十万户，焉依刺史天。","刑清艾作𫖒，俗朴蒲为鞭。","赭衣入佗郡，关户得晏眠。","州乡大作社，击壤歌康年。","左轓忽照路，更借知无缘。","愿公治者广，此惠周幅员。"],"title":"送宁守罢任赴阙四首  其二"}
