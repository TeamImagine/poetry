{"author":"梅尧臣","id":35281,"strains":["仄仄仄平○，仄仄仄仄平。","平仄仄平仄，○平平仄平。","仄○仄平仄，仄仄平仄仄。","？仄仄仄平，平仄平仄○。","仄平仄平仄，仄仄仄平仄。","○仄仄平平，平仄仄○仄。","平平仄仄平，仄仄仄平仄。","平平仄？平，仄仄平平仄。","仄平仄仄仄，平仄仄○仄。","仄平仄仄仄，仄仄平平仄。"],"paragraphs":["断木喙虽长，不啄柏与松。","松柏本坚直，中心无蠹虫。","广庭木云美，不与松柏比。","臃肿质性虚，杇蝎招猛觜。","主人赫然怒，我爱尔何毁。","弹射出穷山，群鸟亦相喜。","啁啾弄好音，自谓得天理。","哀哉彼䴕禽，吻血徒为尔。","座鹯不搏击，狐兔纵横起。","况兹树腹怠，力去宜滨死。"],"title":"彼䴕吟"}
