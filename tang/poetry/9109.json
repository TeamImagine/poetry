{"author":"徐敞","id":9109,"strains":["仄仄仄○平，平平仄仄平。","平平仄平仄，平仄仄平平。","仄仄平平仄，平○仄仄平。","平平仄仄仄，？○仄平平。","仄仄平平仄，平○仄仄平。","仄平○仄仄，平仄仄平平。"],"paragraphs":["武帝贵长生，延年饵玉英。","铜盘贮珠露，仙掌抗金茎。","拂曙氛埃敛，凌空沆瀣清。","岧嶤捧瑞气，巃嵸出宫城。","势入浮云耸，形标霁色明。","大君当御宇，何必去蓬瀛。"],"title":"赋得金茎露"}
