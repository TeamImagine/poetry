{"author":"程俱","id":235404,"strains":["仄平平平仄，平平仄平平。","平○仄平仄，仄仄仄仄平。","平平仄平平，平平平仄平。","平仄仄平仄，○平平仄平。","仄仄平仄○，○平仄平○。","仄仄仄平仄，平平仄○平。","平○仄平仄，仄仄仄仄○。","平仄仄仄平，仄平仄平平。","○仄仄仄仄，仄平仄平平。","仄仄仄平仄，平平仄平平。","平平仄平平，仄仄仄仄平。","仄仄平仄仄，平平仄平○。","仄○仄○仄，平仄仄仄平。","仄仄仄平仄，平平仄平平。","平平仄○仄，仄○平仄平。","平仄仄平仄，○平仄平○。","仄仄仄仄平，平平仄平平。","平平仄○仄，平仄平平平。","平平仄仄平，平仄平平平。","○○○仄仄，平仄仄平平。"],"paragraphs":["卜居林塘静，禽鱼乐融融。","阳和一披拂，照烂黼绣工。","柔条罥繁枝，幽香来晚风。","谁谓武陵远，临清千树红。","俯仰村郭间，从容圣贤中。","暮见月圆缺，余光入疏栊。","朝乘日车作，坐守四壁空。","遥想赵与江，屈身薄书丛。","正类鹳雀碧，未为覆盆烘。","禄隐寄簪笏，神游在方蓬。","时时望西山，把酒一笑同。","茗碗倾石鼎，山蔬出筠笼。","不妨问中圣，何暇赋恼公。","赵子五车腹，春秋富终童。","居然出其类，俨如黄髪翁。","江子事超旷，町畦漫无封。","但见磊砢姿，温温若春浓。","人生迭相笑，伧父嘲吴侬。","鸱夷与井缾，忧乐殊初终。","且当从所好，迂辔若为容。"],"title":"次韵江司兵寄示所和赵司录相从饮解嘲之句"}
