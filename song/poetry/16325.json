{"author":"胡铨","id":16325,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["公余诗老屡携将，物外高谈味自长。","省事清心追豹隠，批花判月泻鹅黄。","地偏不愧先生里，意野何如处士乡。","却笑商颜园与绮，苦矜岩穴事高皇。"],"title":"次李参政吏隠堂韵为昌化守陈仲平题"}
