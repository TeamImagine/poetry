{"author":"释居简","id":92100,"strains":["○○仄仄平平仄，平仄平平平仄仄。","仄仄平平仄仄○，平仄平平仄平仄。","平○仄平仄仄仄，平仄平○○仄仄。","仄仄平○平仄平，仄仄平平平仄仄。","仄平仄仄○○仄，仄平仄仄平平仄。","仄仄○平仄仄平，仄仄平平仄平仄。"],"paragraphs":["沈沈古殿寒光射，金色同然无昼夜。","万象森罗影现中，盲者还同覆盆下。","周禅见渠不瞥地，金色光中重按指。","散作人间无尽灯，直下翻身光影里。","只今此话难藏覆，掉头径出烟萝去。","不是临川旧赏音，此段风流与谁举。"],"title":"送雪峰殿主化灯油兼简临川道友"}
