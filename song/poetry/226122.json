{"author":"洪炎","id":226122,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平平仄平平。"],"paragraphs":["晴晖生燠雨生寒，朱夏阳春季孟间。","断雁哀猿金马客，落花流水石门山。","早知蚁穴成何事，欲棹渔舟去不还。","昭氏有琴无作止，亏成都任一机关。"],"title":"公实示闲字韵诗怅然有感次韵奉和三首  其一"}
