{"author":"刘辰翁","id":153484,"strains":["仄○平平仄，平平仄仄平。","仄平平仄仄，平仄仄○平。","平仄平平仄，○平仄仄平。","仄○平仄仄，平仄仄平平。","仄仄平平仄，平平仄仄平。","仄○平仄仄，平仄仄平平。"],"paragraphs":["雨过残春远，晴天半入梅。","草根余落照，花润只深苔。","山共朱帘卷，庭无蜡屐来。","翠钱流地满，珠靥照人开。","寂寂承残霤，青青绕废台。","唾茸宫壁在，残月照余哀。"],"title":"夏景 雨过苔花润"}
