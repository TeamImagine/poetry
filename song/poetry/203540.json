{"author":"孔平仲","id":203540,"strains":["平平仄仄平仄平，仄平平平仄仄平。","仄仄仄平平仄○，平平仄仄平平平。","○平仄仄仄平仄，仄平○平平○仄。","平平仄仄仄仄平，○○平仄平平仄。"],"paragraphs":["江城月黑风雨寒，四无人声夜向阑。","有鸟九头天外过，嘤嘤轧轧鸣悲酸。","吹灯灭烛小儿怖，犬呼其邻嗥且怒。","天明日出百怪消，长空踪迹无寻处。"],"title":"九月二十九夜作"}
