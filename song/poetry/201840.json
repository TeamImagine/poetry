{"author":"彭汝砺","id":201840,"strains":["仄仄○平平仄仄，平平平仄仄平平。","仄平仄仄○○仄，仄仄平平仄仄○。","平仄仄平○仄仄，仄平平仄仄平平。","平平仄仄平平仄，○仄平平仄仄平。","○仄仄○平仄仄，○平平仄仄平平。","○平仄○○平仄，仄仄○○仄仄○。"],"paragraphs":["富贵浪图虽汩汩，诗书余力尚桓桓。","圣门一室相从易，世路多岐欲合难。","仪凤稳依深阁宿，老蛟寒即碧溪蟠。","青云有侣歌鱼藻，空谷无朋唱考槃。","缘木退藏冲汉翼，扁舟归整钓鳌竿。","临风愿听王阳仕，洗手思弹贡禹冠。"],"title":"寄伯兄兼问子文  其一"}
