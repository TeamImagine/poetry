{"author":"魏野","id":188244,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平仄仄仄，平平平仄仄平平。"],"paragraphs":["丽春园甲召公城，池想游鱼恨至清。","一簇楼台如画出，数群鸥鹭似家生。","芰荷香里垂纶坐，杨柳阴中把卷行。","不领管弦唯静憩，相门年少有高情。"],"title":"和寇寺丞夏日游丽春园"}
