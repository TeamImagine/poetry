{"author":"郑獬","id":181805,"strains":["平仄平平仄仄平，平平仄仄仄平平。","仄平仄仄仄平仄，平仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["桃叶青青杏子肥，清明雨后旧花稀。","草翻蝴蝶日将晚，门掩秋千人未归。","春艳浓堪烧美酒，湖光绿好染罗衣。","柳条满插金车上，一路香尘去似飞。"],"title":"清明郊外"}
