{"author":"高适","id":2425,"strains":["平仄仄○仄，仄平平仄平。","仄平平仄仄，仄仄仄平平。","平仄平平平，平○仄平仄。","平平平仄仄，仄仄平平仄。","仄仄平仄○，平○仄平仄。","仄平仄平仄，仄仄平○仄。","仄平平平平，平平仄平平。","平平仄○仄，仄仄平仄平。","○仄仄仄仄，仄平平仄平。","仄仄平仄平，仄平？仄仄。","平平○仄仄，仄仄仄平仄。","仄仄平仄平，○○平仄仄。"],"paragraphs":["开箧泪沾臆，见君前日书。","夜台今寂寞，独是子云居。","畴昔探云奇，登临赋山水。","同舟南浦下，望月西江里。","契阔多别离，绸缪到生死。","九原即何处，万事皆如此。","晋山徒峨峨，斯人已冥冥。","常时禄且薄，殁后家复贫。","妻子在远道，弟兄无一人。","十上多苦辛，一官恒自哂。","青云将可致，白日忽先尽。","唯有身后名，空留无远近。"],"title":"哭单父梁九少府"}
