{"author":"权德舆","id":9431,"strains":["平平平仄仄，仄仄平仄仄。","平仄仄平平，平平仄平仄。","平平仄仄仄，仄仄仄仄仄。","平平仄仄平，仄仄平平仄。","仄○○仄仄，仄仄仄仄仄。","平仄平仄平，仄平平仄仄。"],"paragraphs":["虚怀何所欲，岁晏聊懒逸。","云翼谢翩翻，松心保贞实。","风秋景气爽，叶落井迳出。","陶然美酒酣，所谓幽人吉。","自当轻尺璧，岂复埽一室。","安用簪进贤，少微斯可必。"],"title":"星名诗"}
