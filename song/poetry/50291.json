{"author":"周必大","id":50291,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["制举巍科世有贤，闻孙传业中兴年。","贡才合益诸侯地，宠饯真开刺史天。","有弟已容持布鼓，无能仍许鬻栀鞭。","太平故事西昆体，指日皇都万口传。"],"title":"鹿鸣宴坐上次钱守韵"}
