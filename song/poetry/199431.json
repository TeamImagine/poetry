{"author":"丁谓","id":199431,"strains":["仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平○仄仄，○仄仄○平。","仄仄平平仄，平○仄仄平。","仄○平仄仄，平仄仄平平。"],"paragraphs":["彼美秋江上，尘埃耻托根。","笑倾行雨国，香返梦兰魂。","蛱蝶无媒妁，鸳鸯见子孙。","遍窥思两桨，深锁忆重门。","怯徇风波性，惭留月露痕。","枉将金试步，千古怨东昏。"],"title":"再赋"}
