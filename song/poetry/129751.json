{"author":"陈文孙","id":129751,"strains":["平仄仄平平仄平，平平仄仄仄平平。","仄平仄仄仄平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["林木自春兰自芽，游山过我兴何赊。","铁桥问径最高顶，石洞开云随处家。","人讶长年能绿发，我知真性即丹砂。","谈锋未了归途速，一雨洗尘清可涯。"],"title":"寄莫道人  其一"}
