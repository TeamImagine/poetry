{"author":"刘克庄","id":111805,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["空巷无人尽出嬉，烛光过似放灯时。","山中一老眠初觉，棚上诸君闹未知。","游女归来寻坠珥，邻翁看罢感牵丝。","可怜朴散非渠罪，薄俗如今几偃师。"],"title":"闻祥应庙优戏甚盛二首  其一"}
