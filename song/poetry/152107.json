{"author":"方一夔","id":152107,"strains":["平平仄平仄，平平平平仄。","仄仄仄平仄，仄仄平仄仄。","仄平仄仄仄，仄平平仄仄。","平平平仄仄，仄仄○○仄。","仄仄平平平，平仄仄仄仄。","仄仄仄平仄，仄仄平仄仄。","平平仄平仄，仄仄平平仄。","仄平平仄仄，仄仄平仄仄。"],"paragraphs":["雄蜂采花粉，雌蜂衔花汁。","粉以作黄蜡，汁以蒸白蜜。","不辞盗我廪，但规安我室。","吾穷还可忍，岁岁看分出。","不见岐周人，先世但积德。","土地付獯狄，自爱豳沮漆。","儿孙遍天下，鲁卫酆郇毕。","勿言天未定，此理终可必。"],"title":"感兴二十七首  其二五"}
