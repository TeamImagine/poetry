{"author":"陈渊","id":248116,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["小桥横截一溪云，隔岸遥通避世人。","钓艇偶随秋雁泊，吟窗今见腊梅新。","烟尘已觉千山静，雨露行看万国春。","诗酒暮年生处乐，一瓢归去岂辞贫。"],"title":"次韵陆时可岁暮感怀  其一"}
