{"author":"刘敞","id":174365,"strains":["仄仄平仄仄，仄平仄平平。","仄平仄平仄，平平仄平平。","仄仄平仄仄，平平仄平平。","平平仄平仄，平平仄平平。","平平仄平仄，仄仄平仄平。","平平仄平仄，仄仄平○仄。","平仄仄仄仄，平平平仄平。","仄仄平仄平，仄仄仄仄平。","平平仄仄仄，平仄○○平。","仄仄○仄仄，○平仄平平。","仄平仄○仄，○仄平仄平。","仄○仄○仄，仄仄平仄○。"],"paragraphs":["犬豕蒙虎革，气能慑群雌。","众人见之美，苏生见之嗤。","褐客怀宝玉，精神暗尘缁。","他人望而唾，苏生望而知。","知之竟何补，位下容貌卑。","雷同世方尚，独异诚难施。","嗟子岂不谬，拳拳心不移。","拜我呼我兄，问我谓我师。","奔蜂负藿蠋，谁道当其宜。","悯子空慕古，且为世人非。","古人亦如此，如此名已垂。","但当励行习，慰我千里思。"],"title":"赠苏颂"}
