{"author":"陈俊卿","id":25692,"strains":["平仄平平仄仄平，平仄仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["双阙门高袭庆馀，相望再世拥轺车。","清名益重先君子，远俗争看行秘书。","医国十全姑小试，蠹民五瘴想先除。","炎州莫作经年计，狗监传闻诵子虚。"],"title":"寄林子方"}
