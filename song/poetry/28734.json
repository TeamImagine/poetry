{"author":"洪适","id":28734,"strains":["平○仄仄平仄平，○仄仄仄平平○。","仄平仄平仄平○，仄仄仄○平平平。","仄平仄平平仄仄，仄仄仄仄平平平。","平平平平仄仄仄，平平仄仄平平平。"],"paragraphs":["郊行十日天宇清，回首静镇薰𬬻凝。","寄声已为谢亭长，去甚复且容聋丞。","万牛策勋场可涤，一犬彻警门无譍。","呼农来前问所自，归之刺史南丰曾。"],"title":"至宁海县有怀曾守"}
