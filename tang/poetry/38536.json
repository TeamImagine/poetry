{"author":"裴度","id":38536,"strains":["仄仄平仄平仄仄○仄○仄仄仄仄平平，平○仄仄平。","平平仄仄仄，仄仄仄○平。","平仄平平仄，平平仄仄平。","仄平平仄仄，平○仄平平。","仄仄平○仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄○○。","仄仄平平仄，平平平仄平。","平○仄平仄，○仄仄平平。"],"paragraphs":["度白居易刘禹锡行式张籍记得谢家诗，清和即此时。","余花数种在，密叶几重垂。","芳谢人人惜，阴成处处宜。","水萍争点缀，梁燕共追随。","乱蝶怜疏蘂，残莺恋好枝。","草香殊未歇，云势渐多奇。","单服初宁体，新篁已出篱。","与春为别近，觉日转行迟。","绕树风光少，侵阶苔藓滋。","惟思奉欢乐，长得在西池。"],"title":"首夏犹清和联句"}
