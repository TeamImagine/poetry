{"author":"顾况","id":5767,"strains":["平平仄仄平平仄，○仄仄平平仄仄。","仄仄平仄仄平平，仄○平仄平平仄。","仄平仄仄平仄平，○仄仄仄平平仄。","仄仄平平平仄平，仄仄平平平仄平。","仄仄平○仄平仄，○○仄仄平平仄。","仄仄平平仄仄平，仄仄仄平平仄仄。"],"paragraphs":["云门路上山阴雪，中有玉人持玉节。","宛委山里禹余粮，石中黄子黄金屑。","剡溪剡纸生剡藤，喷水捣后为蕉叶。","欲写金人金口经，寄与山阴山里僧。","手把山中紫罗笔，思量点画龙蛇出。","政是垂头蹋翼时，不免向君求此物。"],"title":"剡纸歌"}
