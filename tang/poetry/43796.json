{"author":"顾况","id":43796,"strains":["仄仄平仄平，○平平平仄，仄平平仄仄仄仄。","仄平平仄仄仄○，仄仄仄平仄平平。","○仄平仄平仄仄，○仄平平仄平仄。","平平○仄平仄仄，仄平平平平仄仄。","仄仄平平○仄平，仄平仄平○平平。","仄平仄仄平平仄，仄仄仄平○仄仄。","仄○平仄仄平平，仄仄平平平仄平。"],"paragraphs":["子欲居九夷，乘桴浮于海，圣人之意有所在。","曲龙何在在海中，石室玉堂窅玲珑。","其下琛怪之所产，其上灵栖复无限。","无风浪顶高屋脊，有风天晴翻海眼。","愿逐刚风骑吏旋，起居按摩参寥天。","凤皇颊骨流珠佩，孔雀尾毛张翠盖。","下看人界等虫沙，夜宿层城阿母家。"],"title":"曲龙山歌 二"}
