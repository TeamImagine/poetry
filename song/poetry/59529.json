{"author":"陈造","id":59529,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["山行风色怒飞沙，山末屯云涌炮车。","伏轼不容同蝶梦，问炊犹可趁蜂衙。","龟鱼泛渌熹晴日，草树留春著晚花。","暮憩自怜尘满面，五浆先馈定谁家。"],"title":"次日再次韵三首  其一"}
