{"author":"王淹","id":84356,"strains":["仄平仄仄平，仄○仄仄仄。","仄平平仄仄，仄仄平○仄。","仄仄仄仄仄，仄仄平仄仄。","仄平仄○平，仄仄平仄仄。","平平仄仄仄，仄仄仄平仄。","仄平仄平平，仄仄仄平仄。"],"paragraphs":["汝生十七年，不离父母膝。","抗言求自试，立意坚且必。","父母不汝拒，汝志诚少匹。","束书下扁舟，挂席飞鸟疾。","书来报善达，授馆亦云佚。","进修不多言，祝汝慎非一。"],"title":"寄仲子"}
