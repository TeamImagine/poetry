{"author":"杨公远","id":151202,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["相逢一笑信前缘，闻道先吾岂较年。","洒落襟期良夜月，冲融气宇小春天。","喜评曲直人间事，懒问肥硗郭外田。","忙里依然清兴在，时时不吝惠新篇。"],"title":"次姚吏隠惠诗韵"}
