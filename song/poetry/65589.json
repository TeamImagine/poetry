{"author":"廖行之","id":65589,"strains":["平平仄仄仄仄平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["生平耿耿不忘君，位下才高气不群。","手取科名如拾芥，眼高富贵等浮云。","祇知世可行吾道，其奈天将丧此文。","知遇莫酬今已矣，篇诗聊寓一哀云。"],"title":"挽武宣教徯四首  其二"}
