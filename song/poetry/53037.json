{"author":"项安世","id":53037,"strains":["仄平仄○仄，平仄仄平平。","仄仄平平仄，仄平平平平。","仄平仄仄仄，平仄仄仄平。","平仄平仄仄，平仄仄○平。","仄平仄平平，平仄仄○平。","○平仄仄仄，平平平仄平。","平仄平仄仄，平平仄仄平。","平平仄平仄，仄仄平平平。","平平仄平仄，仄仄仄仄平。","仄平○仄仄，仄平仄仄○。","仄平仄仄○，平仄仄平○。","平平仄平仄，仄平仄平平。","仄仄○仄仄，平平仄平平。","仄平平平○，仄仄仄平平。","仄仄仄平仄，平仄仄平平。","○仄平平仄，平平仄平平。","平仄平平平，平仄仄仄平。","平仄平平平，仄仄仄仄平。"],"paragraphs":["圣灵昔回眷，霑沐仰清徽。","十载朝云陛，赏心惟良知。","索居易永久，衰疾忽在斯。","常恐鹰隼击，微命察如丝。","末涂幸休明，成贷遂兼兹。","且伸独往意，追寻栖息时。","心事俱已矣，星星白发垂。","惟开蒋生径，想像昆山姿。","欢娱写怀抱，爱客不告疲。","莫言相遇易，趣途远有期。","勿贻白首叹，祇足搅余思。","伊余秉微尚，不为岁寒欺。","拙疾相倚薄，云归日西驰。","养疴邱园中，意惬理无违。","况值众君子，文物共葳蕤。","献纳云台表，心胸既云披。","华屋非蓬居，工拙各有宜。","明哲持经纶，试用此道推。"],"title":"送李季章"}
