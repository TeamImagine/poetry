{"author":"钱起","id":4166,"strains":["○仄仄平仄，平平仄仄○。","仄仄平仄仄，仄仄平平平。","平仄平平仄，平平平仄○。","仄平仄仄仄，仄仄平○平。","仄仄仄平仄，仄○平仄平。","平平仄仄仄，平仄仄平平。","平仄仄平仄，平平平仄平。","平平仄仄仄，○仄平平平。","仄仄平平仄，平平仄仄平。","○○平仄仄，仄仄仄○平。","仄仄平平仄，平平平仄平。"],"paragraphs":["藏器待时少，知人自古难。","遂令丹穴凤，晚食金琅玕。","谁谓兵戈际，鸣琴方一弹。","理烦善用简，济猛能兼宽。","夙夜念黎庶，寝兴非宴安。","洪波未静壑，何树不惊鸾。","凫舄傍京辇，甿心悬灌坛。","高槐暗苦雨，长剑生秋寒。","旅食还为客，饥年亦尽欢。","亲劳携斗水，往往救泥蟠。","但恐酬明义，蹉跎芳岁阑。"],"title":"长安客舍赠李行父明府"}
