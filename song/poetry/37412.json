{"author":"陆游","id":37412,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["莫笑衰残百不能，一枝筇杖捷飞腾。","山空野火焚秦篆，日澹烟芜遍禹陵。","小浦涨潮迎钓艇，疏钟出谷送行僧。","踟蹰不觉归途晚，村落人家已上灯。"],"title":"出游"}
