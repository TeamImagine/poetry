{"author":"罗隐","id":30780,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["一年两度锦江游，前值东风后值秋。","芳草有情皆碍马，好云无处不遮楼。","山将别恨和心断，水带离声入梦流。","今日因君试回首，澹烟乔木隔绵州。"],"title":"魏城逢故人"}
