{"author":"李彭","id":233361,"strains":["仄○平平仄仄仄，仄○○平平仄平。","平○平仄平仄仄，○仄仄平平仄平。","仄平○仄仄仄仄，平仄平平○○平。","仄平仄仄仄仄仄，平仄仄仄平仄平。"],"paragraphs":["卧听山城罢击柝，策蹇过君霜满须。","窗间山好天欲曙，庭下菜肥人愈臞。","我非当世可领袖，君合于今称楷模。","谢公小草恐未免，怀宝要令真不沽。"],"title":"过林子幽居"}
