{"author":"方一夔","id":152414,"strains":["平平平仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["当年涂抹笑东施，群动儇儇各自飞。","不分前程移岸谷，至今遗恨满庭闱。","文章老去攻诗律，富贵年来发祸机。","世上英雄君与操，谁甘终老故山归。"],"title":"次韵通甫喜复贡举"}
