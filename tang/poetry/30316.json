{"author":"方干","id":30316,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["路入仙溪气象清，垂鞭树石罅中行。","雾昏不见西陵岸，风急先闻瀑布声。","山下县寮张乐送，海边津吏棹舟迎。","诗家弟子无多少，唯只于余别有情。"],"title":"送钱特卿赴职天台"}
