{"author":"叶适","id":78224,"strains":["仄平仄平平，仄仄○○平。","仄仄仄平仄，平平仄平平。","仄仄平○平，○平仄平平。","仄平平仄仄，仄平仄○平。","平仄○仄平，平仄平仄平。","仄平平仄平，仄平仄平平。"],"paragraphs":["左方拥崇冈，昔也重嶙峋。","自我护樵牧，林光稍敷纷。","与菊明疏秋，堕桃照秾春。","本求平野立，八荒辨燕秦。","终限分寸珠，僧磬通比邻。","面墙虽养蒙，意生岂名身。"],"title":"改东门出二首  其二"}
