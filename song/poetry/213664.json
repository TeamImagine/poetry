{"author":"陈师道","id":213664,"strains":["仄仄○仄仄，仄○平仄平。","平平仄平平，仄仄○仄平。","仄仄仄平仄，平平仄○平。","仄平仄平仄，仄仄仄平平。","仄平仄平平，平仄○仄平。","仄仄仄○平，仄仄平平平。","○平仄仄平，仄平仄○平。","仄平仄○仄，仄仄平平平。","平平仄平平，仄仄○仄平。","○仄仄仄○，○平仄○平。","仄平仄仄仄，平平仄平平。","仄平仄仄仄，○平仄平平。","仄平平平平，平仄平仄平。","平平仄○仄，仄平仄仄○。","平○仄平仄，仄仄仄平平。","仄平平仄○，仄平仄仄平。","○平平平仄，平仄平平○。"],"paragraphs":["好士如好色，昔闻今则无。","平生席为门，未识长者车。","旷士慕林谷，羁人辱泥涂。","愿为执鞭役，莫顺下风趋。","去年辱公先，怀刺留寓居。","我往拜其门，鸑鷟鸣高梧。","论交不计年，取材忘其愚。","一寒我如此，百镒公无余。","今年贺公归，乃复过我庐。","当使有近行，应门有长须。","小家不耐事，鸡飞犬升闾。","莫归自有恨，亲颜一何娱。","汝家吾无忧，能致贤大夫。","吴公汉庭右，贾生世用疏。","平分太仓粟，尽读邺侯书。","士为知己留，不为食有鱼。","三言移曾母，投杼公何如。"],"title":"谢傅监"}
