{"author":"元稹","id":14800,"strains":["仄仄仄仄平○平，平平仄仄平仄平。","平平平仄○仄平，○仄仄平平仄平平○。","平平○仄平平平，平平仄仄平平平。","仄仄平○仄平仄，仄仄平平平仄仄。","仄平平仄平仄平，平仄○平仄平仄。","平仄○平平仄平，仄平仄仄平仄平。","仄平平仄仄平仄，平平仄仄平平仄。","仄仄平平○仄○，平○仄仄○平仄。","平仄平平仄仄平，平平仄仄平仄○。","平仄○平仄仄平，平平仄仄平仄平。","平仄平平仄仄平，仄仄平平平仄平。","平平平仄平仄仄，仄仄仄平平仄仄仄平平仄平。"],"paragraphs":["有酒有酒歌且哀，江春例早多早梅。","樱桃桃李相续开，间以木兰之秀香裴回。","东风吹尽南风来，莺声渐涩花摧隤。","四月清和艳残卉，芍药翻红蒲映水。","夏龙痡毒雷雨多，蒲叶离披艳红死。","红艳犹存榴树花，紫苞欲绽高笋牙。","笋牙成竹冒霜雪，榴花落地还销歇。","万古盈亏相逐行，君看夜夜当窗月。","荣落亏盈可奈何，生成未遍霜霰过。","霜霰过兮复奈何，灵芝敻绝荆棘多。","荆棘多兮可奈何，可奈何兮终奈何。","秦皇尧舜俱腐骨，我可奈何兮又进一杯歌复歌。"],"title":"有酒十章 六"}
