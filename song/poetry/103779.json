{"author":"吴泳","id":103779,"strains":["仄仄平仄平，平平仄平平。","仄仄仄仄平，平平仄平平。","○平仄○仄，平仄平平平。","仄平仄仄平，仄仄仄仄仄。","仄仄平仄平，平仄仄○平。","平平仄平仄，仄平平仄平。","仄○○仄平，仄仄平仄平。"],"paragraphs":["宛宛黄柳丝，锥锥杂花垂。","柳解织别愁，花能送春归。","思君远行迈，游子心依依。","有弦不解挥，有镜不复治。","岂是真不能，持此欲遗谁。","河梁此时曲，泪为生别滋。","但期如水萍，所寄良不移。"],"title":"送新蓬州程倅  其二"}
