{"author":"刘驾","id":26551,"strains":["仄仄仄仄仄，仄平○仄○。","仄平仄仄平，平平仄平平。","仄仄仄平平，平○平仄平。","仄仄平平仄，仄平平仄平。","仄平平仄平，平仄仄仄平。","仄平○平平，仄仄仄平○。","仄仄平仄仄，仄仄平平平。","仄仄平仄仄，平仄平○平。","仄平仄平平，仄仄仄平平。","平平仄○仄，平仄仄仄平。","平平仄○○，仄○仄平平。","平平仄平仄，平仄平平平。","仄仄○平仄，○平平仄平。"],"paragraphs":["学古既到古，反求鉴者难。","见诗未识君，疑生建安前。","海畔岂无家，终难成故山。","得失虽由命，世途多险艰。","我皇追古风，文柄付大贤。","此时如为君，果在甲科间。","晚达多早贵，举世咸为然。","一夕颜却少，虽病心且安。","所居似清明，冷灶起新烟。","高情懒行乐，花盛仆马前。","归程不淹留，指期到田园。","香醪四邻熟，霜橘千株繁。","肯忆长安夜，论诗风雪寒。"],"title":"送人登第东归"}
