{"author":"刘希夷","id":34342,"strains":["仄仄平平平，平平○仄仄。","○仄仄平平，平平平仄仄。","平平仄仄仄，平○平仄仄。","平平仄仄平，仄○仄平仄。","平平平仄仄，平平仄平仄。","仄仄平仄平，○平仄平仄。","平平仄平仄，仄平仄平仄。","○仄平仄平，仄平仄仄仄。","平仄平平仄，平仄仄平仄。","仄仄平仄平，平平平仄仄。"],"paragraphs":["独坐秋阴生，悲来从所适。","行见汝阳潭，飞萝蒙水石。","悬瓢木叶上，风吹何历历。","幽人不耐烦，振衣步闲寂。","回流清见底，金沙覆银砾。","错落非一文，空胧几千尺。","鱼鳞可怜紫，鸭毛自然碧。","吟咏秋水篇，渺然忘损益。","秋水随形影，清浊混心迹。","岁暮归去来，东山余宿昔。"],"title":"秋日题汝阳潭壁"}
