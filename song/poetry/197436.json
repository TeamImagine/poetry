{"author":"苏辙","id":197436,"strains":["○平平平平仄平，仄平仄仄○平平。","仄平仄仄仄仄仄，仄仄仄仄平平平。","仄○仄仄仄平仄，仄仄仄仄平平平。","平平仄平平平仄，仄平仄仄平平平。","平平仄仄仄○仄，仄○仄仄平仄平。","平平仄○仄平仄，○仄○仄平平平。","仄○仄仄仄仄仄，仄仄平仄○仄平。","平平仄仄平○仄，仄仄平仄平平平。","平平仄仄平仄仄，仄仄平仄平仄平。","平平仄平平仄仄，仄平○仄○平平。"],"paragraphs":["从公淮阳今几年，忆持寿斝当公前。","祝公齿发老复少，岁岁不改冰霜颜。","扫除四海一清净，整顿万物俱安全。","今年见公商丘侧，奉祠太一真仙官。","身安气定色如玉，脱遗世俗心浩然。","幽居屡过赤松子，长夜亲种丹砂田。","此中自有不变地，岁阅生日如等闲。","门前贺客任填委，世上多故须陶甄。","秋风坐见蒲柳尽，岁晏惟有松柏坚。","斯人未安公未用，使公难老应由天。"],"title":"宜徽使张安道生日"}
