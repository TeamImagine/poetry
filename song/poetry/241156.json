{"author":"周紫芝","id":241156,"strains":["仄平平仄平仄平，仄仄○仄仄仄平。","仄平平仄仄仄平，仄平○仄仄仄○。","仄○平仄平平平，仄仄仄仄平仄平。","仄仄仄仄○平平，○平平仄平仄平，平仄平平○仄平。","仄仄仄仄平仄○，仄平仄仄平平平。","仄平○仄仄仄○，平平平仄平平平。","平平平仄仄仄仄，仄仄仄○平仄平。","仄○仄仄平平平，仄○仄仄平平平。","仄平仄仄平平○，平平仄仄平仄平。","平平仄仄仄仄平，仄仄仄仄平仄平。","平平仄仄平平平，仄平平仄○平平。","仄仄平仄平平平，仄平平仄平？平。","平平仄仄平平平，仄平平仄○平平。","平平仄仄平仄平，○平仄仄仄○平。","○仄仄仄平仄平，平平○仄平平平。","平○仄仄仄仄平，仄平平仄○平○。"],"paragraphs":["吉人为善天所彰，效有迟速理则常。","叶侯天骥少未骧，读书过眼下十行。","易如翻水成文章，学既日富名日昌。","谓取富贵如探囊，当时余子皆擅场，呼不成卢空绕床。","直气勇决何可当，买田筑室龙池阳。","夜光穿屋万丈长，人言家有明珠双。","青衫归侍䜩几傍，仿佛月中丹桂香。","要看玉树争芬芳，击鲜不羡游诸郎。","大裘执玉郊圆苍，厖恩厚泽均四方。","翁年九十鬓不霜，锡以命服闾里光。","门前贺客俱奔忙，手持牛酒填康庄。","遂摘天语名公堂，不须灵寿扶徜徉。","高文戛玉鸣琳琅，省郎言语如君房。","天公报德殊未央，传家奕叶寿且康。","王母昼着云锦裳，麻姑行酒倾琼浆。","壶中日永醉玉觞，赤松黄石相扶将。"],"title":"叶宣义家寿祉堂"}
