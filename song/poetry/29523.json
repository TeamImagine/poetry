{"author":"韩元吉","id":29523,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["几日云阴合又开，良田秋近起黄埃。","一觞未致灵祠祷，半夜先欣好雨来。","政拙自知容我懒，诗清要是得君催。","不妨咳唾皆珠玉，渐喜新凉入酒杯。"],"title":"答金元鼎喜雨  其一"}
