{"author":"沈继祖","id":70315,"strains":["平平平仄仄，平仄仄平○。","平平仄平仄，仄仄平○平。","平平平平○，○平仄平平。","仄仄平○平，平仄○平平。","仄○平平平，平仄○平平。","○平平平○，平平平○平。","○仄仄仄仄，○仄○仄平。","仄平○仄仄，平○平平○。","仄平仄平仄，仄仄平仄○。","平仄仄仄平，仄仄平仄平。","仄仄仄平○，○仄平平平。","平仄平仄○，○仄仄仄平。","平平仄平仄，仄仄平仄平。","仄平仄仄仄，仄平仄平平。","仄平平仄仄，平仄○平平。","平仄仄仄仄，○仄仄仄平。","仄仄仄平仄，仄仄平平平。","○○平○平，仄仄仄平平。","仄平仄仄仄，平仄仄仄平。","仄平平仄仄，平平平仄平。","平仄仄仄平，仄仄平平平。","仄平平仄仄，仄仄仄平平。","仄仄仄平仄，仄仄平平平。"],"paragraphs":["秋郊时出祖，秋尽不余分。","西湖贮秋色，护日浮轻云。","煌煌元戎乘，行旃驻河𣸣。","璧水官僚多，飞盖凝祥氛。","坐间皆诗流，觞咏更纷纭。","司成风骚将，诗坛推冠军。","分韵召众作，号令听鼓鼖。","古诗重送别，今当超前闻。","伟哉益州牧，学奥穷典坟。","知略辏上前，一洗凡马群。","久著侍臣冠，献纳趋朝昕。","全蜀谋帅重，临遣上意勤。","惟先抚摩术，可策恢复勋。","大雠竟未复，以周事夷獯。","蜀民贫已甚，苛取犹丝棼。","公施活国手，如拯溺救焚。","未省锦城乐，侈靡徒纷纷。","行看清献归，以道佐吾君。","百壶致饮饯，宁复惜醉醺。","蜀都虽可赋，于公何足云。","诸葛有盛心，独得之河汾。","赠言吾岂敢，此意渺无垠。","抑使后来者，有感于斯文。"],"title":"送阁学袁尚书帅蜀分得云字韵"}
