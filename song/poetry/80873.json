{"author":"张镃","id":80873,"strains":["平仄仄仄平，○平仄仄平。","○○仄平平，平平仄平平。","平仄仄仄○，平平平仄○。","仄仄仄平仄，仄仄平仄平。","平平平仄平，仄仄平○平。","仄平平仄仄，仄仄平平平。","仄仄平仄仄，仄仄平仄平。","仄仄仄平平，平平仄平平。"],"paragraphs":["文仲蔽展禽，难逃窃位名。","张汤法家流，推贤被嘉声。","公道日月如，无私天下行。","治古本根此，所以休甲兵。","嗟嗟祁大夫，举善何其宏。","曰雠吾甚恶，曰子非私情。","一旦俱荐引，晋伯由此成。","后世益多嫌，山林老公卿。"],"title":"杂兴  其六"}
