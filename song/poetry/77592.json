{"author":"吕定","id":77592,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["湖光如镜迥无山，耿耿银河路可攀。","万象不移天地外，一尘能到水云间。","月明孤屿森楼阁，夜静飞仙过珮环。","借问孟城何处是，微微灯火绿杨湾。"],"title":"夜宿甓社湖"}
