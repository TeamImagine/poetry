{"author":"郭印","id":250012,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄仄平仄仄平。"],"paragraphs":["棹发嘉陵即帝庭，山川草木若为情。","忠嘉但有三千牍，威爱犹传十万兵。","天象共符虚右席，坤维一带失长城。","西南所系安危大，何止雪山分重轻。"],"title":"送郑宣抚三首  其一"}
