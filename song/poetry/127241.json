{"author":"方岳","id":127241,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["黑水梁州百二关，青天蜀道古云难。","貔貅夜柝身何在，麋鹿秋风骨未寒。","宠辱可惊沤起灭，荒凉只有月悲酸。","蒯缑忽堕空山梦，不道幽人意转阑。"],"title":"梦余义夫以剑请铭"}
