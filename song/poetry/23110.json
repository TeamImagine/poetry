{"author":"王十朋","id":23110,"strains":["平平平仄平平仄，平仄平平仄仄平。","仄仄平平仄平仄，仄平平仄仄平平。","平平仄仄仄平仄，平仄平平平仄平。","仄仄平平仄平仄，仄平平仄仄平平。"],"paragraphs":["平生为雪牵诗兴，今日无诗奈雪何。","净几翻书拥炉读，冷斋呵砚带冰磨。","寒江独钓句思柳，银海光摇人忆坡。","欲两三杯贺丰岁，却忧疆埸正干戈。"],"title":"郡斋对雪"}
