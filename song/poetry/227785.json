{"author":"释德洪","id":227785,"strains":["仄平○仄平平仄，仄平仄仄平平仄。","仄仄平平平仄仄，仄○平平平仄仄。","平平仄○平仄仄，仄平仄仄平平仄。","仄平平仄平仄仄，○平仄仄平平仄。","平○○○平仄仄，平平仄仄平仄仄，仄平仄仄平平仄。","仄仄仄仄平○仄，仄仄仄平平仄仄。","仄平○仄仄平仄，仄平仄平平仄仄。"],"paragraphs":["小槽横捧梳妆薄，绿罗绾带仍斜搭。","十指纤纤葱乍剥，紫燕飞翻初弄拨。","梨园曲调皆品匝，敛容却复停时霎。","日烘花底光似泼，娇莺得暖歌唇滑。","圆吭相应啼恰恰，须臾急变花十八，玉盘蔌蔌珠玑撒。","坐客渐欲身离榻，裂帛一声催合杀。","玉容娇困拨仍插，雪梅一枝初破腊。"],"title":"临川康乐亭碾茶观女优拨琵琶坐客索诗"}
