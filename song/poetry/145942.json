{"author":"释行海","id":145942,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["九州烟景杂尘埃，自爱吾庐住鹿台。","百计不如归最好，五行只可问无灾。","野园日暖花争发，贫屋春深燕自来。","王戴风流千载下，水声山色更徘徊。"],"title":"鹿台止作  其一"}
