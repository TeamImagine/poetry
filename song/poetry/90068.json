{"author":"张方平","id":90068,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平平仄平平。","仄平仄仄平平仄，仄仄平平仄仄平。"],"paragraphs":["即定非存出入间，照而常寂所居安。","将心起用知逾远，有眼无光见亦难。","向上本来惟一路，初机聊为立三关。","莫于此地分延促，弹指时中海水干。"],"title":"寂默通真说因戒而定云是小乘渐法然至则成大其致一也赵少师叔平览之有疑见问以此答"}
