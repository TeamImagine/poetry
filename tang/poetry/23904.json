{"author":"崔融","id":23904,"strains":["○仄平平仄，平平仄仄平。","○平仄平仄，平仄仄平平。","仄仄平平仄，平平平仄平。","○平平仄仄，仄仄仄平平。","平仄平平仄，平平仄仄平。","平平平仄○，仄仄仄平平。","平仄○○仄，平平○仄○。","仄平平仄仄，平仄仄平平。","仄仄平平仄，平平仄仄平。","平平平仄仄，○仄仄平平。"],"paragraphs":["闻有冲天客，披云下帝畿。","三年上宾去，千载忽来归。","昔偶浮丘伯，今同丁令威。","中郎才貌是，柱史姓名非。","祗召趋龙阙，承恩拜虎闱。","丹成金鼎献，酒至玉杯挥。","天仗分旄节，朝容间羽衣。","旧坛何处所，新庙坐光辉。","汉主存仙要，淮南爱道机。","朝朝缑氏鹤，长向洛城飞。"],"title":"和梁王众传张光禄是王子晋后身"}
