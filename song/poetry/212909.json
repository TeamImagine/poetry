{"author":"贺铸","id":212909,"strains":["仄仄平平仄○平，仄平平仄仄平○。","平平平仄仄仄仄，平仄仄平○仄平。","仄仄○平仄平仄，仄仄平平仄平仄。","仄平仄仄平仄平，仄仄仄平平仄仄。","平○仄仄仄平○，平仄○平仄平仄。","仄平平仄仄平平，平仄平○仄○仄。","○平○仄仄○平，仄平平仄平平平。","平○平仄仄平仄，平仄仄○平仄平。","仄○仄仄平平仄，平仄仄○○仄仄。","仄平○仄平仄平，仄仄平平仄平仄。"],"paragraphs":["北道交游窦了然，手持丹诀口谈禅。","吾年方少不解事，贪酒放歌相助癫。","十载驱车道梁楚，汴水之阳一环堵。","著书直上窥鬻熊，郑圃漆园聊尔汝。","旋闻瞥作去乡行，声迹相辽扫风雨。","我遭官缚未渠央，君割尘缘遽如许。","扁舟三月溯长川，故人投谒俄童颠。","周妻何肉败吾事，成佛定输灵运先。","此行历涉佳山水，随牒不妨行乐耳。","与君更结莲社游，径取盂囊付舟尾。"],"title":"赠僧孚"}
