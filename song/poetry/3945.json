{"author":"苏籀","id":3945,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["学究村村自谓贤，西京泾渭派沦涟。","古人圣处工研贯，新义阿时力洗湔。","炳阔多闻包宇宙，閴寥余韵出蹄筌。","飘然径造骚人室，老愤应加视后鞭。"],"title":"题徐师川诗卷一首"}
