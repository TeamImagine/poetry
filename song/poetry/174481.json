{"author":"刘敞","id":174481,"strains":["平平仄○平，平仄仄平平。","平仄仄仄仄，平平仄仄平。","平平仄○仄，平仄平仄平。","平平仄平平，平仄仄平平。","○仄仄○○，平平仄平平。","平平平平平，仄仄○仄平。","仄仄仄仄仄，仄仄仄仄平。","仄仄平平平，仄平平平平。"],"paragraphs":["华星烂长天，明月被清池。","良景岂易得，佳宾共在兹。","形骸久相忘，卮酒安足辞。","高歌激风飙，宜笑散春晖。","中置浩长叹，民生信多为。","非无逍遥乡，固在闲暇时。","及尔不快饮，岁月忽欲驰。","世事纷悠悠，放言为吾师。"],"title":"临波亭饮席赠徐二"}
