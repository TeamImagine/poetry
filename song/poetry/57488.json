{"author":"梅尧臣","id":57488,"strains":["仄仄平平仄，仄仄仄平平。","仄平仄平仄，仄仄仄平平。","仄○平仄平，仄平仄○平。","○平仄平平，平○平仄平。","仄平仄平仄，仄仄平仄平。","○仄○平仄，仄平平仄平。","平仄仄仄平，仄？仄仄平。","仄平平平仄，仄○仄平平。","仄平仄仄平，仄仄仄○平。","仄仄仄仄仄，平仄○平平。","○平仄仄仄，平仄平仄平。","平仄仄平平，仄仄平仄平。","仄仄平仄仄，平平仄仄平。","仄仄○仄平，○○仄仄平。","平平仄平平，平○仄平平。","平仄仄仄平，仄仄仄仄○。","仄平仄平仄，仄仄平仄平。","○平○仄仄，仄仄平仄平。","仄平平仄平，仄平仄仄平。"],"paragraphs":["瘠彼单于马，赠我信都侯。","信都恶顽恶，不使服车辀。","我从南土归，涉河假扁舟。","将趋未央朝，无乘谁可求。","信都固朋义，百乏能以周。","遗此燕山骏，买鞯安辔头。","朝斩一束刍，夕煮一盎麰。","渐平峥嵘骨，幸骑历冬秋。","自春锁礼闱，既出被轻囚。","饱秣不复驾，狂跃如生虬。","更番一老卒，湔刷常预愁。","前欲往城东，始跨人立侔。","首落而尾掷，衰躯几坠投。","迩者将赎金，行当谒冕旒。","私呼贵邻兵，言调变驯柔。","晨往及暮还，踣地气不收。","彼兵隶天厩，国马皆仰驺。","其能量马力，国马安得稠。","以吾穷使然，尔能亦可羞。"],"title":"哀马"}
