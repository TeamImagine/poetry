{"author":"岳珂","id":105550,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["凡卉同资造化工，紫微元不待东风。","明霞绚烂琼为蕊，晓日离披绮作丛。","尘境断无青琐隔，仙姿元与赤城通。","最怜耐久堪承露，谁道花无百日红。"],"title":"紫微花"}
