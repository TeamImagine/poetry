{"author":"楼钥","id":66344,"strains":["仄平仄仄平仄仄，仄仄仄平平仄平。","平平平平仄平仄，平仄平仄平平平。","平平仄仄仄平仄，○仄○平仄仄平。","○○平仄○平仄，仄○仄仄平平平。"],"paragraphs":["玉人迥立山谷里，不有使君谁与怜。","毋庸高牙煞风景，为著佳句增孤妍。","寒溪照影谩千树，横笛吹残又一年。","传闻年后更多在，便思跃马趋平川。"],"title":"次韵沈史君怀浮冈梅花"}
