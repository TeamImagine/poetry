{"author":"李复","id":212562,"strains":["仄仄仄仄仄○仄，平仄仄平平平平。","平平平仄仄平仄，仄仄仄仄平仄平。","平仄仄平○仄仄，仄仄平仄平平平。","平仄仄平仄仄仄，仄平仄仄○平平。","平仄仄仄平仄仄，仄平平仄平仄平。","平平平仄仄平仄，平仄仄仄平平平。","平平○平仄仄仄，平仄平仄仄仄平。","仄○平○仄平仄，仄平仄仄平平平。","平平○仄仄○仄，仄仄仄仄平平平。","平仄仄○○仄仄，平平仄仄平仄平。"],"paragraphs":["治水弗绩鲧当殛，逃入羽渊为黄能。","韩山东北有荒庙，豕象冕服吁怪哉。","乡社养牲禁畜豕，恐触神怒风雷灾。","秦汉以来不读礼，祝尸鼎俎如优俳。","魂魄久与魑魅杂，野妖阴怪凭草莱。","高山南北二千里，谽豁凿断龙门开。","昆仑长河走出海，神禹功大不可偕。","后王书称嗣天子，永为万世严祠斋。","为崇王像备冠舄，寝庑敞侈完倾摧。","明饬有司正祀典，春秋致祭吾自来。"],"title":"鲧庙"}
