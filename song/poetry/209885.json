{"author":"秦观","id":209885,"strains":["仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平○。","平仄○平仄，平平仄仄○。","○平平仄仄，○仄仄平平。"],"paragraphs":["宝历开新岁，春回斗柄东。","漪生天际水，冻解日边风。","浩荡依蘋起，侵寻带雪融。","江河霜练静，池沼玉奁空。","鱼藻雍容里，云霄俯仰中。","更无舟楫碍，从此百川通。"],"title":"拟郡学试东风解冻"}
