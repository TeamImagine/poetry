{"author":"朱熹","id":55295,"strains":["平平平平平，平平仄○仄。","平平仄平平，仄仄仄平仄。","○○仄仄仄，平仄仄平仄。","仄仄仄仄平，○平仄平仄。","仄平仄平○，仄仄平？仄。","仄仄仄平○，平○平仄仄。"],"paragraphs":["闽乡饶奇山，仙洲故称杰。","巍然一峰高，复与众山绝。","传闻极目处，天水远明灭。","万里倏往还，三光下罗列。","我来发孤兴，径欲跻嵽嵲。","病骨竟支离，何当攀去辙。"],"title":"游密庵分韵赋诗得绝字"}
