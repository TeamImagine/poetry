{"author":"苏轼","id":194862,"strains":["平仄平平仄仄平，平平仄仄仄平平。","平平平仄仄平仄，平仄平平仄仄平。","平仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["千里黄流失故居，年来赤地到青徐。","遥闻争诵十行诏，无异亲巡六尺舆。","精贯天人一言足，云兴岳渎万灵趋。","爱君谁似元和老，贺雨诗成即谏书。"],"title":"次韵张昌言喜雨"}
