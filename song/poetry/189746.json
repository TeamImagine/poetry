{"author":"沈辽","id":189746,"strains":["○○平，仄平仄。","平○平仄平，？？仄平仄。","仄仄平平平，平○仄○仄。","仄○平平仄平仄，○仄平○仄平仄。","平平平仄仄平仄，平仄仄平仄平仄。","仄平平仄仄仄平，仄平平仄平平仄。","○○平仄仄仄仄，○平平平仄仄○。","仄○平仄仄平仄，仄仄仄仄平仄仄。","平平仄仄平○平，仄平平平仄平仄。","仄平仄仄平○平，仄仄○平○仄仄。","○仄仄，仄仄仄平仄○仄。","仄平平平仄，平平仄平仄。","仄平平仄仄仄○，仄仄平平平平仄。"],"paragraphs":["王昭君，汉宫女。","生如桃李花，皖皖托朝露。","不向春风荣，摧折在泥土。","耻将黄金市颜色，空得君王一回顾。","黄门扶我上车去，遥望汉宫隔烟雾。","十年帘下学画眉，不知还被蛾眉误。","中间悲怨或易忘，如今羁愁那可论。","梦中时复作歌舞，满目异类谁与语。","胡风日夜惊吹沙，不知春来复秋去。","一生此恨终难言，独自援琴传作谱。","传作谱，一曲未终泪如雨。","我来都城下，黄尘厌羁旅。","道人为我试一弹，使我超然为怀古。"],"title":"圆明师为余鼓琴作昭君操因感其意辞以赠之"}
