{"author":"苏轼","id":194198,"strains":["仄平仄平平，仄仄仄平仄。","平平仄平仄，○仄仄平仄。","平○仄仄仄，仄仄平仄仄。","仄○平平平，仄○仄仄仄。","仄仄平仄平，仄仄○仄仄。","平平仄仄仄，仄仄仄平仄。","仄平仄平平，仄○仄仄仄。","平平平仄仄，仄仄仄仄仄。","仄仄仄○平，仄仄○仄仄。","平平平平仄，仄仄○平仄。"],"paragraphs":["我憎孟郊诗，复作孟郊语。","饥肠自鸣唤，空壁转饥鼠。","诗从肺腑出，出辄愁肺腑。","有如黄河鱼，出膏以自煮。","尚爱铜斗歌，鄙俚颇近古。","桃弓射鸭罢，独速短蓑舞。","不忧踏船翻，踏浪不踏土。","吴姬霜雪白，赤脚浣白纻。","嫁与踏浪儿，不识离别苦。","歌君江湖曲，感我长羁旅。"],"title":"读孟郊诗二首  其二"}
