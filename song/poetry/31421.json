{"author":"叶翥","id":31421,"strains":["仄仄平仄仄，仄仄平仄平。","平平仄仄仄，仄仄平○平。","仄平仄平仄，仄仄平平平。","仄仄仄仄仄，仄仄平平平。","平平仄平仄，仄仄平平平。","平平仄仄仄，平仄平仄平。","平平仄平仄，仄仄○平平。","仄仄仄平仄，○仄平平平。","仄○○仄平，仄平○仄平。","仄平平仄平，仄仄仄平平。","○○仄平仄，仄仄平○平。","平平仄仄仄，仄仄仄仄平。","仄仄仄平仄，平仄仄仄○。","平平仄仄仄，仄仄○平平。","○平仄平平，仄仄仄仄仄。","仄仄仄仄仄，仄仄仄仄平。","平平仄平平，仄仄仄仄平。"],"paragraphs":["出郭才咫尺，便觉山意幽。","招提立绝顶，宝塔凌空浮。","小轩足娱客，下有清溪流。","翠岫供远眺，直欲明双眸。","平芜草肥软，饱饲眠吴牛。","沙头水色静，飞上驯白鸥。","人稀日亭午，野渡横孤舟。","坐久意逾爽，吹袂风飕飕。","想当三伏天，凛然如素秋。","簿书丛里来，恍若脱羁囚。","乘兴偶登览，不谓成胜游。","平生志所愿，一壑与一邱。","脚力到佳处，须作信宿留。","南峰只在眼，不必劳冥搜。","当时辋川图，景物有此不。","学贵守所见，出处各异谋。","渊明亦高哉，未肯屈督邮。"],"title":"题兴道院蓝光轩"}
