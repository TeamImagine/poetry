{"author":"方岳","id":127803,"strains":["平平仄平平？平，平平平平平仄平。","仄平平仄仄仄仄，仄仄○仄平平平。","平仄仄平平仄仄，仄仄仄平平仄仄。","平平平平平仄仄，仄仄仄仄仄平仄。","○○平仄仄仄平，仄平仄仄平平平。","仄平仄平仄仄平，平仄仄仄平平平。","仄仄○○仄仄仄，仄○○平仄平仄。","仄平仄仄仄平平，仄仄平○仄平仄。"],"paragraphs":["南冈北冈鸣鹁鸠，高田低田俱怒流。","一蓑烟雨驾觳觫，老手犹在吾何忧。","灯火半生书作祟，几欲送穷穷不去。","吁嗟先生谁使汝，苦要革革换双屦。","如闻双屦得有辞，向来弃我君何之。","百无一成唯忍饥，胡不烂煮秋崖诗。","岁晚相期亦不恶，莫更将书累牛角。","并烦说似下邳侯，尔辈方当束高阁。"],"title":"田园居之右辟小室曰耕雨醉题壁上"}
