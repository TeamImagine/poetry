{"author":"仇远","id":164206,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["芦苇周遭旧楮糊，就中穴地砌砖炉。","儒酸官冷浑相称，草卧毡眠本不拘。","窗外十分西日照，帘间半点北风无。","一瓶雪水煎茶熟，清气真能压武夫。"],"title":"冬日小斋即事"}
