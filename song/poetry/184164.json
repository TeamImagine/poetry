{"author":"刘攽","id":184164,"strains":["平平仄仄平仄平，仄平仄仄平仄平。","仄平仄仄平仄仄，仄平○仄平平平。","平平仄平平仄仄，仄平平仄○平仄。","仄平平平仄仄仄，仄平平仄○仄仄。","仄平平○仄仄平，仄仄仄平平仄平。","仄○平平仄平仄，仄○平仄平平平。"],"paragraphs":["南山大树枫与樗，百年不到生理枯。","老枝错落麋奋角，病根蟉结龙垂胡。","风霜不知春不改，古苔悬蔓相萦带。","岂知高堂素壁上，画图能令观者爱。","野夫晨兴坐树边，偶说此槎来上天。","暂乘西风犯牛斗，却看东海成桑田。"],"title":"壁画古槎歌"}
