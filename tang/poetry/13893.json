{"author":"李贺","id":13893,"strains":["仄仄仄平平仄仄，仄仄仄平平仄仄。","仄平○仄平仄平，平仄平平○仄仄。","仄平○？仄仄平，平平仄仄？仄平。","平平仄仄○仄平，仄平平仄仄平平。","平○仄仄仄平平，平平仄仄平平平。"],"paragraphs":["雀步蹙沙声促促，四尺角弓青石镞。","黑幡三点铜鼓鸣，高作猿啼摇箭箙。","彩巾缠踍幅半斜，溪头簇队暎葛花。","山潭晚雾吟白鼍，竹蛇飞蠹射金沙。","闲驱竹马缓归家，官军自杀容州槎。"],"title":"黄家洞"}
