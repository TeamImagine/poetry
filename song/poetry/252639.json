{"author":"洪皓","id":252639,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雪满群山景甚清，燕公乘兴绘娱情。","通灵妙绝徒夸诞，真迹曾传可辨明。","御府多藏亡足惜，邉庭罕见叹连声。","天教待制成双轴，好挂髙堂作画城。"],"title":"程待制以黄居采芦鹭易燕穆之雪满群山图次韵以赠"}
