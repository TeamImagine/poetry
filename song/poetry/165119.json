{"author":"何新之","id":165119,"strains":["平平仄平仄，仄仄仄仄○。","平平仄平仄，○平○仄○。","平平仄仄仄，平仄仄仄平。","仄仄仄仄仄，○仄平平平。","○平平仄平，平仄○平平。","仄仄仄平仄，仄平平仄平。"],"paragraphs":["飞星曳寒影，野水淡碧空。","人生定何物，扁舟空影中。","何年有宇宙，生此木末风。","有力不向上，难到蓬莱宫。","空攀栖鹘巢，搔首如飞蓬。","俯仰慨今昔，此怀安可穷。"],"title":"秋夜泛舟"}
