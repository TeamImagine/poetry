{"author":"陆游","id":34332,"strains":["平仄平仄仄，平仄平仄平。","平○仄平平，仄仄○○平。","仄仄仄平平，平平仄仄平。","平平○平仄，平仄仄平平。","平平平仄仄，仄平仄平平。","平○仄仄平，仄仄仄仄平。","仄平平平仄，仄仄仄平平。","平仄○仄平，仄仄仄仄平。","平仄平仄平，仄平平仄平。","平平仄仄仄，仄仄仄仄○。"],"paragraphs":["今日春已半，风雨停出游。","缾中海棠花，数酌相献酬。","尚想锦官城，花时乐事稠。","金鞭过南市，红烛宴西楼。","千林夸盛丽，一枝赏纤柔。","狂吟恨未工，烂醉死即休。","那知茅檐底，白发见花愁。","花亦如病姝，掩抑向客羞。","尤物终动人，要非桃杏俦。","东风万里恨，浩荡不可收。"],"title":"海棠"}
