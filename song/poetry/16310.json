{"author":"胡铨","id":16310,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["逐客生涯一钓篷，野塘幽绝小楼东。","柳边新过清尘雨，水面徐来送月风。","逸兴似穷千里远，胜游还复五人同。","子皮已结烟波社，白酒何妨日日中。"],"title":"泛舟东池坐客赋诗次其韵"}
