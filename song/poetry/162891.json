{"author":"张绍文","id":162891,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄仄平平仄平。","平仄仄平平仄仄，仄平平仄仄平平。"],"paragraphs":["登高便可豁双明，吟外还能见物情。","南北盛衰关大数，英雄得失总虚名。","莫云千里乡心远，寒雁一声秋意清。","江上白鸥应笑我，等闲虚负水边盟。"],"title":"江亭晚眺"}
