{"author":"彭汝砺","id":201552,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["日就妻孥问药囊，镜中自笑鬓毛苍。","诗编欲乞闲方记，茶面亲题病未尝。","饮量无涯倾北海，风情不薄念东阳。","终篇未尽相望意，洗耳风前迟报章。"],"title":"寄史司理"}
