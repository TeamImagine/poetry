{"author":"毕仲游","id":209141,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["人去人来半日间，徘徊绝顶觉身闲。","风云不动心犹恐，星斗相辉手可攀。","皂盖远如天上至，篮舆曾记月中还。","防身一剑今谁倚，何必崆峒始是山。"],"title":"和宋开叔韵游风穴山白云寺"}
