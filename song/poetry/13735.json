{"author":"宋祁","id":13735,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["卧治无功赐告回，骤叨鸣履上中台。","壶公天壤非真死，蒙叟轩裳是傥来。","经灌早蔬扶陇出，失刊园蕊犯檐开。","此身疏拙真丘壑，不是当年王佐才。"],"title":"移病还台凡阅半岁乃愈始到家园视园夫治畦植花因成自叹二首  其二"}
