{"author":"钱众仲","id":38300,"strains":["仄仄平平○，平平仄○平。","平平平仄仄，仄仄仄平平。","○仄平○仄，○平仄仄平。","平平平仄仄，仄仄仄○平。","仄仄平平仄，平平仄仄平。","仄平平仄仄，平仄仄平平。"],"paragraphs":["爱此凌霜操，移来独占春。","贞心初得地，劲节始依人。","笼月烟犹薄，当轩色转新。","枝低无宿羽，叶静不留尘。","每与芝兰近，常惭雨露均。","幸因逢顾盼，生植及兹辰。"],"title":"贡院楼北新栽小松"}
