{"author":"刘一止","id":237616,"strains":["仄仄平仄仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["此地谁令著此翁，角巾欹倒鬓如蓬。","兴高绝壁松声外，梦破寒花雀啅中。","睡债几时偿赛足，书淫前日洗除空。","故人若问安心法，一酌村酤荐晚菘。"],"title":"睡足斋一首"}
