{"author":"释居简","id":91167,"strains":["平仄仄仄仄，平平仄平仄。","平仄仄仄平，仄平仄平仄。","平平仄平○，平平仄平平。","平平仄○仄，○仄仄仄平。","平○平仄平，仄仄仄平仄。","仄仄仄平平，平○仄平仄。"],"paragraphs":["沙砾不自汰，清明日遄逝。","充此一寸虚，八纮静无翳。","天风卷沧溟，涛山郁岧嶤。","悠然一沤灭，中有湛不摇。","方其澄湛时，十日洞无际。","用晦乃全功，何妨九乌毙。"],"title":"圆方外明伟室"}
