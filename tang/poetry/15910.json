{"author":"白居易","id":15910,"strains":["仄仄○平仄，平平○仄平。","仄平平仄仄，仄仄仄○平。","平仄平平仄，平平仄仄平。","平平○仄仄，平仄仄平平。","仄仄○平仄，平平仄仄平。","平平平仄仄，仄仄仄平○。","仄仄平平仄，平平仄仄平。","平平平仄仄，平仄仄○平。","仄仄○平仄，平平仄仄平。","○○仄平仄，仄仄平平平。"],"paragraphs":["自哂沈冥客，曾为献纳臣。","壮心徒许国，薄命不如人。","才展凌云翅，俄成失水鳞。","葵枯犹向日，蓬断即辞春。","泽畔长愁地，天边欲老身。","萧条残活计，冷落旧交亲。","草合门无径，烟消甑有尘。","忧方知酒圣，贫始觉钱神。","虎尾难容足，羊肠易覆轮。","行藏与通塞，一切任陶钧。"],"title":"江南谪居十韵"}
