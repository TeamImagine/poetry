{"author":"汪炎昶","id":167665,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["母老妻单妾稚年，一朝无主泪潺湲。","终身在困庸非命，遗腹承家尚系天。","门户故应终有托，琴书可得遂无传。","不知造物端何意，祸惨吾徒不少怜。"],"title":"哭俞伯初"}
