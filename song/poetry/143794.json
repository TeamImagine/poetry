{"author":"舒岳祥","id":143794,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["红藤枕上到家园，花木萧疏可若干。","陋巷夕阳人悄悄，旧墙新雨竹娟娟。","数声啼鸟春愁破，几点残星夜话阑。","世事旋消还旋积，只留青史得千年。"],"title":"十二月初八日晓梦归故园"}
