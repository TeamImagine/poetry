{"author":"刘子翚","id":15087,"strains":["平平仄平平，平仄○平仄。","仄仄仄○平，平仄平平仄。","平平平○仄，仄仄○平仄。","仄仄平平平，平平仄○仄。","平平仄仄平，仄仄平平仄。","平○仄仄平，仄仄○平仄。","仄平平仄仄，仄仄平平仄。","平平仄仄○，平仄平○仄。","平平仄平仄，仄仄平平仄。","仄平○平平，平平平仄仄。"],"paragraphs":["悲风啸荒垣，歌断庭花曲。","璧月夜沈辉，琼树春销馥。","郊圻游从盛，想像犹经目。","丽景明新妆，清波映鲜服。","承恩属令姿，被选皆华族。","朝从结绮游，暮向临春宿。","意高时忽谢，步远涂方促。","荣华事不长，哀乐情难足。","悠悠六朝事，转眄风惊烛。","永怀兴亡端，斯文惭丽缛。"],"title":"建康六感 陈"}
