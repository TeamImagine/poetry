{"author":"林希逸","id":119226,"strains":["仄仄仄仄平，平○仄仄仄。","○○仄平平，○仄仄○仄。","仄仄平平平，○仄仄仄仄。","仄仄仄○平，平平仄平仄。","平平仄平○，仄仄仄平仄。","平○仄仄仄，平仄平平仄。","仄平平仄○，仄平平仄仄。","仄仄仄平平，仄仄平仄仄。","仄仄平平平，仄仄仄○仄。","平仄仄平平，仄平平仄仄。","仄平平平平，仄仄平仄仄。","仄仄仄仄平，仄仄平仄仄。","仄○平平平，平平平仄仄。","仄○仄仄仄，平仄仄仄仄。","仄仄仄仄○，仄仄仄平仄。","仄平仄仄平，仄平仄仄仄。","仄仄仄仄平，仄平仄仄仄。","平仄○仄平，仄平平仄仄。"],"paragraphs":["画意不画形，形胜意不足。","正如九方皋，相马不相肉。","此笔谁为之，缫藉以锦玉。","一几共三人，弥明喜师服。","赓酬夜何其，漏箭在银烛。","谁如豕腹胀，谁作龙头缩。","始胡为颉颃，末胡为屈伏。","彼既鼻撩天，避席徒局束。","去者俄翩然，二子睡正熟。","奓户问童奴，晓云凄古木。","质之昌黎篇，段段皆实录。","用意岂不精，或者疑近俗。","我闻文章家，同工而异曲。","或如骏历险，千里在一蹙。","或寸步不遗，句句必连属。","在诗则乐天，在文则永叔。","画品恐亦然，愿言宝此轴。","毋使叹巧心，受嗤于拙目。"],"title":"石鼎联句图"}
