{"author":"舒亶","id":200979,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平平仄平平。","仄平仄仄平平仄，平仄平平仄仄平。"],"paragraphs":["洗出烟华紫翠匀，再将绝景付重闉。","千山有影螺垂地，一水无尘镜照人。","香溅钓筒萍雨夜，绿摇花坞柳风春。","杖藜尽日沧浪兴，时有幽人岸白纶。"],"title":"和新开西湖十洲之什"}
