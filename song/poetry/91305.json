{"author":"释居简","id":91305,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["祸淫福善信前闻，话到斯人只断魂。","心岂眢丹遗冏冏，电虽藏碧鉴昏昏。","欲将书卷酬青紫，不啻籝金富子孙。","后夜黄龙洞前月，小留残照侧金盆。"],"title":"卢君挽章"}
