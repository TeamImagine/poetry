{"author":"王柏","id":125010,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["谁阁重阴一日晴，清游应是惬高情。","遥知雨后山光好，但想云边屐齿清。","素壁虽曾题旧字，沈疴不许插新盟。","因知关吏留鱼钥，谩遣奚奴候晚程。"],"title":"适庄兄游山"}
