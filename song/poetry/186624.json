{"author":"杨杰","id":186624,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["章水营居不日成，皇华诗价敌连城。","檐牙雨过千鳞碧，池面风闲一鉴清。","修竹短墙儒者宅，白头青眼故人情。","莫忧退处生涯薄，鹤引新雏遶砌行。"],"title":"余卿新第"}
