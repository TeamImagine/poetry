{"author":"李纲","id":243235,"strains":["平平平仄○平仄，仄仄平平仄○仄。","仄平仄仄仄平平，仄仄平平仄平仄。","仄平仄仄仄仄○，仄仄平平仄平仄。","仄平仄仄平仄平，仄仄平平仄平仄。","仄平○平仄仄平，平平仄仄○○平。","仄平仄仄仄仄仄，仄仄仄仄平仄平。","平平仄平平仄仄，仄仄○仄平平平。","平平○平仄仄仄，仄平仄仄平平平。","平平仄平仄平仄，仄仄○平仄平仄。","平平仄仄平平平，仄仄仄○○仄仄。","仄平平仄仄仄○，仄仄平平○○仄。","仄平平仄○仄平，仄仄○平仄平仄。","仄平平仄仄仄平，仄仄○○○平○。","平平仄仄仄平仄，仄仄仄仄平平○。","平平平仄平仄仄，平○平平平仄平。","仄平○仄仄○仄，仄仄仄仄平平平。"],"paragraphs":["前年河内中秋月，玉帐初寒铁衣滑。","羽书狎至不成眠，坐伴清光到明发。","是时季弟在幕中，病隔纱窗共谈说。","出师未捷身已危，继被宸章召还阙。","去年中秋寓宋都，金针篆字看除书。","夜同叔弟坐月下，仰望赤气环斗枢。","经营两河初就绪，斥罢将帅良非图。","陵晨廷争不可得，上还印绶归东吴。","今年谪官旅湖外，又值中秋有佳气。","纤云四卷天无河，月色满庭如泼水。","缅怀诸季会合难，但与阿宗相劳慰。","举杯邀月应笑人，处处相逢万余里。","我生端遇国步艰，出入将相三年间。","功名富贵亦何有，慨念四海悲汍澜。","心驰沙漠关塞远，身堕江湖风露寒。","不须更问世间事，但愿对月身常闲。"],"title":"中秋望月有感寄叔易季言并简仲辅弟"}
