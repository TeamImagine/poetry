{"author":"刘克庄","id":110159,"strains":["仄平仄仄仄平平，仄平平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["晚来吉语到茅椽，太华诗翁约泛莲。","况有邹枚同预䜩，可能李郭独如仙。","帝犹给我还山俸，天不需人买月钱。","挥手闯门冠盖客，急归勿搅瓮间眠。"],"title":"次方寺丞方湖韵"}
