{"author":"许景衡","id":230409,"strains":["平平仄仄仄平平，仄仄平平仄仄平。","仄仄仄平仄仄仄，仄平仄仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["公家旧物是莼鲈，好个归休便入吴。","唯有五湖供放旷，也无三径可荒芜。","酒樽倾倒随风月，诗句流传入画图。","烟水悠悠来不尽，高名千古与之俱。"],"title":"赠敏叔二首  其二"}
