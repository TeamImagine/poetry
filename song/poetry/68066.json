{"author":"吴育","id":68066,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["几年瓶钵帝城栖，看尽尘劳息尽机。","诗妙偶因余力到，名高却与本心违。","云深路入千山去，岁晚身携一锡归。","林下应逢旧猿鹤，得无惊见紫檀衣。"],"title":"送梵才上人归天台"}
