{"author":"宋伯仁","id":125928,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["万玉丛中屋四檐，柳花时候笑掀髯。","谁将海上山千点，幻作人间画一缣。","药灶未寒丹可炼，春风犹力酒宜添。","透瓶泉冷无人酌，输与黄冠自养恬。"],"title":"题象山县栖霞观应真亭简住持张羽士  其二"}
