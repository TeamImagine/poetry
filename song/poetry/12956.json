{"author":"曹勋","id":12956,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["海边鼓角动星辰，我复驱贫近海滨。","强对溪山方袖手，不堪梅柳已惊春。","新元北客愁边泪，故国西郊日暮尘。","谁与高寒伴幽独，雪声清梦入霜筠。"],"title":"黄湾书事时虏人犯淮"}
