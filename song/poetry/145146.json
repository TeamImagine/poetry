{"author":"赵必成","id":145146,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["神龙原自异凡鱼，潴泽还知不久居。","平地雷轰头角露，滔天浪浴甲鳞舒。","应夸鳌海都量遍，漫道龙门不可逾。","试问锦标刚一跃，陡成霖雨足沾濡。"],"title":"题陈生鲤鱼图"}
