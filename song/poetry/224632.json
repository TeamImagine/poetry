{"author":"洪刍","id":224632,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["卧龙山下阿兰若，漠漠烟城楚水西。","肯共扶筇同散步，来寻负郭慰卑栖。","曲肱睡稳门常掩，促膝谈深日已低。","他日相过如卜昼，南窗就我共羹藜。"],"title":"次曾元礼韵"}
