{"author":"强至","id":182647,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["居守园林气象间，堂成壮观入跻攀。","三朝力辅乾坤倦，一国身偷岁月闲。","倾座语惊邪说破，勒碑诗召正风还。","险夷出处皆公迹，不动公心似泰山。"],"title":"安正堂二首  其一"}
