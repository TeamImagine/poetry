{"author":"黄庶","id":173687,"strains":["仄仄仄仄○仄仄，仄○平仄仄仄仄。","仄平仄平仄平仄，仄平仄仄平平平。","仄平仄仄仄仄仄，○仄仄仄平平平。","平平仄仄仄仄仄，仄仄仄仄平平平。","平平平仄仄○仄，仄平仄仄○平平。","仄平平仄平仄仄，仄○仄仄○平平。","仄仄仄平仄平仄，仄仄仄仄平平平。","平平平仄仄仄仄，平仄仄仄平仄平。","仄平平平仄仄仄，平平平仄平平平。","仄平仄仄仄仄仄，○仄仄仄仄仄平。","平平○仄仄平○，平仄仄仄平平平。"],"paragraphs":["大暑暴虐如恶酒，意思颓困不可醒。","日官我疑借炎热，昊轮出火星荧荧。","霈然一雨翳晚景，庭树洗出蜩螗声。","微云扫洒供夜坐，造化似解通人情。","清风明月作三友，趣君可买轻连城。","恍然身在冲泊域，目空万状遗骸形。","此特象之入诗国，句句锻炼炉锤精。","穷微心到混沌侧，高处意气扪日星。","诘朝携诗示我读，饥肠馋口逢珍烹。","义幽语险索究解，如手捕虎不敢停。","归来牵勉拾余思，鱼目愧傍蟾蜍明。"],"title":"次韵和象之夏夜作"}
