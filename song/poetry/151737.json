{"author":"何梦桂","id":151737,"strains":["平仄平平仄仄平，平平平仄仄平平。","平平仄仄平平仄，仄仄平平仄仄仄。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["沉水烟销宝鸭香，山窝人在水云乡。","鱼非惠子同鱼乐，蝶化庄周并蝶忘。","心了固知身是寄，物齐宁与道相妨。","清明即是神仙界，不用丹炉炼玉霜。"],"title":"偶成  其二"}
