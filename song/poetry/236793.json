{"author":"汪藻","id":236793,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["累栋层轩缥缈间，碧虚相照水精寒。","纵横尽得江山胜，俯仰方知宇宙寛。","千里风烟环广座，四时星斗转危栏。","何须更画东平障，十万人家表里看。"],"title":"题四望亭"}
