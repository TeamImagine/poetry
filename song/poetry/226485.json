{"author":"邢居实","id":226485,"strains":["仄平仄平仄，○仄平平平。","仄平仄平仄，仄仄平○○。","仄仄平仄仄，平仄平仄平。","平平平仄平，平仄平平平。","平平仄仄平，仄仄○○仄。","平平仄平仄，○仄○仄仄。","仄仄仄平平，平平仄平仄。","平平平仄仄，平仄平平仄。","平仄平仄平，仄仄平平仄。","仄仄仄平平，○仄○平仄。","仄仄仄仄仄，○○仄○仄。","仄仄平平仄，平平仄平仄。","平平平平仄，仄仄平平仄。","○仄仄平平，平平仄平仄。","仄仄平平平，仄仄仄平仄。","仄仄仄平平，仄仄仄平仄。","仄仄仄○平，○平仄○仄。","平平○平仄，平仄○仄仄。","仄仄○○○，仄平平仄仄。","仄仄仄○平，平仄○仄仄。","平平仄仄仄，○仄平平仄。","○○平平平，仄仄仄平仄。","○平○仄仄，○仄○仄平。","仄平仄仄仄，仄平平仄平。"],"paragraphs":["十年客京洛，衣袂多黄尘。","所交尽才彦，唯子情相亲。","会合能几日，欢乐何遽央。","春风东北来，飘我西南翔。","骊驹已在门，白日行且晚。","停觞不能饮，将去更复返。","把腕捋髭须，悲啼类儿女。","人生非鹿豕，安得常群聚。","朝别河上梁，暮涉关山道。","匹马逐飞蓬，离恨如春草。","去去日已远，行行泪横脸。","昨日同袍友，今朝异乡客。","来时城南陌，始见梅花白。","回首汉江头，黄梅已堪摘。","杖策登高城，极目迥千里。","落日下青山，但见白云起。","远望岂当归，长歌涕如雨。","归心如明月，幽梦过颍汝。","抱膝长相思，故人安可见。","忽枉数行书，仿佛如对面。","纷纭辇毂下，冠盖争驰逐。","吹嘘多贤豪，肯复念幽独。","空斋听夜雨，深竹闻子规。","此情不可道，此心君讵知。"],"title":"寄陈履常"}
