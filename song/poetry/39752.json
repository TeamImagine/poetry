{"author":"陆游","id":39752,"strains":["平仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["身是秋风一断蓬，何曾住处限西东。","棋枰窗下时闻雹，丹灶岩间夜吐虹。","采药不辞千里去，钓鱼曾破十年功。","白头始悟颐生妙，尽在黄庭两卷中。"],"title":"道室杂咏三首  其三"}
