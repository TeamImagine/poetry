{"author":"文同","id":173373,"strains":["○平仄平仄，仄仄平仄平。","仄平仄平平，仄仄平仄○。","仄平平仄○，仄仄平平平。","○平○平仄，仄仄平平平。","平仄仄○平，仄仄仄○平。","平平仄平仄，仄仄○仄平。","○平仄平仄，仄○仄仄平。","平平仄平平，仄仄平仄平。","○仄仄仄仄，仄仄平平平。","平仄仄仄平，仄仄仄仄平。","平平平平仄，平仄仄仄平。","平平仄仄仄，仄仄仄仄平。","仄平仄○平，仄仄平仄平。","仄仄仄仄仄，仄仄平平平。","平仄仄仄平，平仄○○○。","平平仄仄仄，仄仄平仄平。","仄平仄仄平，仄仄平仄平。"],"paragraphs":["闲居闭穷巷，拙者诚所宜。","掩书坐前楹，默与天理期。","是时新雨收，物物含秋姿。","疏檐正残日，曲几方凉飔。","群雀下空阶，逐逐顾且随。","微虫出幽隙，绕绕行复飞。","疏篁挺坚劲，不并草木衰。","丛兰吐芬芳，岂畏霜露知。","观此动与植，一一全天资。","因念物禀生，有性各异持。","夫人为灵者，仁义实所尸。","胡为智巧役，所有日夜隳。","不能保其元，妄事纷扰为。","汲汲以就死，所耗无纤厘。","还本既不完，何用冠且衣。","余因激所遇，揽笔成此诗。","庶哉学者心，读已而悟兹。"],"title":"秋居览景因感所事"}
