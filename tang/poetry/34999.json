{"author":"沈佺期","id":34999,"strains":["平平平仄仄，仄仄仄平平。","平平仄平仄，仄仄仄平平。","○仄仄仄仄，仄仄仄○○。","仄平仄仄仄，仄仄平平平。","平仄平仄仄，○仄平平○。","平平仄仄仄，仄平平仄○。","仄○○仄仄，平仄仄平平。","平平平仄仄，仄仄仄○平。","仄○仄平仄，仄仄仄平平。"],"paragraphs":["龙门非禹凿，诡怪乃天功。","西南出巴峡，不与众山同。","长窦亘五里，宛转复嵌空。","伏湍喣潜石，瀑水生轮风。","流水无昼夜，喷薄龙门中。","潭河势不测，藻葩垂彩虹。","我行当季月，烟景共舂融。","江关勤亦甚，𪩘崿意难穷。","势将息机事，炼药此山东。"],"title":"过蜀龙门"}
