{"author":"郑獬","id":181656,"strains":["仄仄○平○，仄仄仄仄平。","仄仄仄平仄，仄仄仄仄○。","平○仄平仄，平仄仄○平。","仄仄仄平仄，仄仄仄平平。","？○平仄仄，仄仄平平平。","平仄仄平平，平仄平平平。","○平仄平仄，仄仄平平平。","仄○仄平仄，仄仄平○平。","平仄仄仄仄，平仄平仄仄。","仄平仄仄平，仄仄仄○平。","平平仄仄仄，平仄仄仄○。","仄仄仄仄○，仄○仄仄平。","仄平○仄仄，仄平仄平平。","仄仄仄仄仄，平仄仄平平。","○仄仄平平，平平平仄平。","仄仄仄平仄，仄平仄○平。","仄仄仄仄仄，仄平仄仄○。","○○仄仄平，平平仄平平。","仄仄仄仄平，平平仄仄平。","○○仄平仄，○仄仄平平。"],"paragraphs":["峻阜如蟠虹，蓄泄气象灵。","绀宇隠红树，缭若画在屏。","联骑转城角，沙步俯回汀。","野寺对寒水，白壁敞云扃。","嶚深松桂黑，地古莓苔青。","朱橘拥繁梢，悬缀黄金铃。","横梯出虚阁，古像铜青荧。","眺听揖秋境，豁露无藏形。","清气换俗骨，萧爽毛发醒。","汲泉煮露芽，却坐竹间亭。","高谈落四座，金石朗众听。","脱落见逸调，骤如马在坰。","眇然遗组绂，太山一浮萍。","落景不我顾，檐角出寒星。","燕客未渠央，归鞍安得停。","岁宴幸丰乐，楚人饱且宁。","蟋蟀刺褊陋，及时洒子庭。","传闻落帽山，风凉久凋零。","已酿白玉泉，连车载百瓶。","行期一佳赏，相与快烦冥。"],"title":"冬日同仲巽及府寮游万寿寺"}
