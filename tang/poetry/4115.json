{"author":"钱起","id":4115,"strains":["平○仄平仄，平仄仄平仄。","仄平○平仄，仄仄仄平仄。","仄仄仄平平，平平仄平仄。","平平仄平仄，仄仄仄仄仄。","平仄仄平○，仄仄○平仄。"],"paragraphs":["山观海头雨，悬沫动烟树。","只疑苍茫里，郁岛欲飞去。","大块怒天吴，惊潮荡云路。","群真俨盈想，一苇不可渡。","惆怅赤城期，愿假轻鸿驭。"],"title":"雨中望海上怀郁林观中道侣"}
