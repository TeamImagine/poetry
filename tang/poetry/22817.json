{"author":"李商隐","id":22817,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["将军大斾埽狂童，诏选名贤赞武功。","暂逐虎牙临故绛，远含鸡舌过新丰。","鱼游沸鼎知无日，鸟覆危巢岂待风。","早勒勋庸燕石上，伫光纶綍汉廷中。"],"title":"行次昭应县道上送户部李郎中充昭义攻讨"}
