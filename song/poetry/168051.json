{"author":"韩维","id":168051,"strains":["平平仄仄仄平平，平仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["劳生从宦意多违，常恨交亲会合稀。","父子相随今不间，主宾交错暮忘归。","微波稳送兰船度，迟景徐看玉斝飞。","尽日清欢犹有憾，无人为唱缕金衣。"],"title":"和厚卿饮西湖时小侄同赴"}
