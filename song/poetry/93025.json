{"author":"刘宰","id":93025,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["门外青山跨伏龙，山头未晓日生东。","竹林已喜王戎近，莲社还堪惠远同。","盛事正应符地胜，清才岂必坐诗穷。","欲成善颂陪张老，自笑尊前一秃翁。"],"title":"次姜君玉韵且贺北固新居  其二"}
