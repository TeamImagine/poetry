{"author":"苏轼","id":195552,"strains":["平平仄仄仄，仄平平仄仄。","仄仄仄仄○，平仄仄平仄。","平平仄仄仄，仄平仄仄仄。","仄仄仄仄平，仄仄平仄仄。","○平平仄○，仄仄平仄仄。","平平仄平仄，平仄仄平仄。","仄仄平平平，仄仄○平仄。","平平仄平仄，仄仄仄平仄。","仄仄平仄仄，仄仄仄平仄。","○平平平仄，仄仄仄平仄。"],"paragraphs":["时来与物逝，路穷非我止。","与子各意行，同落百蛮里。","萧然两别驾，各携一穉子。","子室有孟光，我室惟法喜。","相逢山谷间，一月同卧起。","茫茫海南北，粗亦足生理。","劝我师渊明，力薄且为己。","微疴坐杯酌，止酒则瘳矣。","望道虽未济，隠约见津涘。","从今东坡室，不立杜康祀。"],"title":"和陶止酒"}
