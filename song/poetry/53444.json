{"author":"项安世","id":53444,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["江南客子赋西征，冬月川江似砥平。","山遣雪来迎小队，人将春去到边城。","邛崃阪曲臣车直，大渡河深帝斧明。","都护归时身未老，万年觞畔佩环声。"],"title":"送胡黎州"}
