{"author":"郭祥正","id":192615,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["斗杓东指斡春回，乐奏升平助殷雷。","鱼跃原无溪面冻，雪光散作岭头梅。","主人和气均千里，北客归怀寄一杯。","色满皇州三殿喜，琼林先放桂花开。"],"title":"凌江立春日呈黎东美太守"}
