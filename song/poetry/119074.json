{"author":"严羽","id":119074,"strains":["平平仄仄仄，仄仄○平平。","平仄仄平仄，平仄平平平。","平○平仄仄，仄仄平平平。","仄○平仄仄，平仄○平平。","○平平仄仄，○仄平○平。","平平平仄仄，仄○仄平平。","平平仄仄仄，仄平平仄平。","仄平仄仄仄，仄仄平平平。","平仄平仄仄，仄仄平平平。","仄平仄仄仄，仄○平仄○。"],"paragraphs":["登舻眺海日，涉岛听江猿。","何意豫章国，还著孤蓬根。","经过徐孺宅，出入洪乔门。","昔看秋叶落，今见荷花繁。","颇耽山水趣，正惬朋从温。","穷秋催客去，独帆若云奔。","追攀感数子，酒襟余泪痕。","既伤岁月晚，复恋烟霞樽。","欢乐无定序，聚散同朝昏。","丈夫志四海，别离何足论。"],"title":"豫章留别诸公"}
