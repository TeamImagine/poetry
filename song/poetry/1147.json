{"author":"刘兼","id":1147,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["直气从来不入时，掩关慵更钓磻溪。","斯文未丧宣尼叹，吾道将穷阮籍悲。","轻粉覆墙凝夜砌，乱金铺菊织秋篱。","南阳卧久无人问，薄命非才有可疑。"],"title":"秋夕书怀二首  其二"}
