{"author":"苏颂","id":179270,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["五君相继擅吴方，坐视群雄取乱亡。","侍子奔驰先入贡，邻邦旅拒独勤王。","岂惟佛刹传遗像，自有孙谋袭懿芳。","应似窦融归汉日，功名累世到瓌章。"],"title":"次韵兖弟忠懿王祠"}
