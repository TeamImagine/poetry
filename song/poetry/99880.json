{"author":"洪咨夔","id":99880,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["道在皇王帝霸间，古今同是一人寰。","不愁垂白三千丈，独喜飞黄十二闲。","晚桂荐花熏鼎古，寒松堕子茗瓯斑。","山中风味无人会，赖得新诗起老顽。"],"title":"用韵答游司直见寄"}
