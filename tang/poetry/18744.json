{"author":"李廓","id":18744,"strains":["仄○仄仄平仄○，平○仄仄平仄平。","仄平○仄仄平仄，平仄仄○○平仄。","平平仄仄平平平，平平仄仄平仄平。","○○仄仄仄○仄，仄仄平平平仄仄。","平仄平仄○仄平，仄仄仄仄○平平仄平。"],"paragraphs":["匣中取镜辞灶王，罗衣掩尽明月光。","昔时长著照容色，今夜潜将听消息。","门前地黑人来稀，无人错道朝夕归。","更深弱体冷如铁，绣带菱花怀里热。","铜片铜片如有灵，愿照得见行人千里形。"],"title":"镜听词"}
