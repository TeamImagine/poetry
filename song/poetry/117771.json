{"author":"戴昺","id":117771,"strains":["平仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["风衮瑶花扑面寒，沾泥点点鹿文斑。","要呈腊瑞鬭梅好，肯让春容傍柳还。","万户闹添沽酒市，两山穷耸索诗肩。","使君宽得忧民念，麦陇青青一望间。"],"title":"赵倅赋喜雪诗为黄堂颂黄堂和韵传示僚属众因续貂"}
