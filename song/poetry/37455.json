{"author":"陆游","id":37455,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平仄仄，平仄平平仄仄平。"],"paragraphs":["一梦邯郸亦壮哉，沙堤金辔络龙媒。","两行画戟森朱户，十丈平桥夹绿槐。","东阁群英鸣佩集，北庭大战捷旗来。","太平事业方施设，谁遣晨鸡苦唤回。"],"title":"记九月三十日夜半梦"}
