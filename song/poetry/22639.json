{"author":"王十朋","id":22639,"strains":["平平仄仄平，仄平仄平平。","仄仄平仄平，平平仄○平。","平平仄平平，仄仄仄○○。","仄仄仄仄平，仄平仄平平。","仄仄仄平仄，平平仄平平。","仄仄○仄平，平平仄？？。","仄平平仄平，○○仄平平。"],"paragraphs":["君家锦水边，我居浙江东。","各在天一涯，芳尊偶相同。","君方富青春，劲气吐长虹。","我老志亦衰，倚麻愧蒿蓬。","会合已逾月，周旋见高风。","久客思故乡，归心各匆匆。","赠君无别言，相期尽孤忠。"],"title":"赠梁同年"}
