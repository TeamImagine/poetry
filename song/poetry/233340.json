{"author":"李彭","id":233340,"strains":["平仄平平平仄仄，平平平仄仄平平。","平平平仄仄仄仄，平仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["杨柳江头星宿疏，呼船梢子散林乌。","烟横云卷树出没，天澹波平山有无。","稚子摠参三洞箓，病躯长佩五灵符。","步虚声里瞻风马，颇觉神清到蘂珠。"],"title":"赋高明大使神功妙济真君祠"}
