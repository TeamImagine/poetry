{"author":"陆游","id":36519,"strains":["仄仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["龌龊常谈笑老生，丈夫失意合躬耕。","天涯怀友月千里，灯下读书鸡一鸣。","事去大床空独卧，时来竖子或成名。","春芜何限英雄骨，白发萧萧未用惊。"],"title":"冬夜读书忽闻鸡唱"}
