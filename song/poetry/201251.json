{"author":"彭汝砺","id":201251,"strains":["平仄平仄仄，仄○平仄平。","仄平仄○平，○仄仄仄○。","平平仄平平，○仄平平平。","仄仄仄平平，仄仄仄仄平。","仄○仄仄仄，仄仄平平平。","平平仄仄仄，平仄仄平○。","平平平仄○，仄仄○仄平。","平○仄仄平，平仄仄平仄。"],"paragraphs":["凫短非不足，鹤长非有余。","泰山逮毫芒，其理固一如。","君才乃骅骝，行矣无踟蹰。","万里不加鞭，日力复有舒。","岂如老钝马，寸进徒渠渠。","低头恋栈豆，时复仰天嘘。","徊徨槽枥间，不用论智愚。","惟中可以休，吾与子归欤。"],"title":"和君时弟见贻一首"}
