{"author":"刘克庄","id":111672,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["目送双旌已黯然，可堪之子去联翩。","遥知幕下闻三语，不要山阴送一钱。","聊与远民蠲热瘴，并为迁客饮寒泉。","昔游仅及罗浮半，安得从君访绝巅。"],"title":"送郑司户"}
