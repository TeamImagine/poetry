{"author":"章甫","id":64699,"strains":["仄平平仄平，仄仄仄仄○。","仄平平仄仄，仄仄平仄○。","平平仄○仄，平仄平仄○。","平平仄仄平，平仄仄平仄。","仄平仄平仄，仄仄仄平仄。","仄仄平仄平，○仄平平仄。","平平仄仄仄，平○仄平仄。","平平仄平仄，仄仄仄仄仄。","平仄平仄平，平仄仄○仄。","平仄平仄平，平平○仄仄。"],"paragraphs":["我来淮上居，忽忽岁月过。","定交谁最久，有唱君必和。","棋枰角胜负，文字工切磋。","云山结伴游，风雨对床卧。","那知世途隘，但喜客愁破。","出处方乃殊，离别情无那。","江城失益友，山县得良佐。","平生爱图史，晚岁职警逻。","枹鼓常不惊，鸡犬亦相贺。","强饭君勉旃，功名看老大。"],"title":"送孙文辅尉新城"}
