{"author":"苏舜钦","id":90500,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["南湾晚泊一徘徊，小径山间佛寺开。","石势向人森剑戟，滩光和月泻琼瑰。","每伤道路销时序，但屈心情入酒杯。","夜籁不喧群动息，长吟聊以寄余哀。"],"title":"晚泊龟山"}
