{"author":"郭印","id":250049,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["天际油云不肯收，全妨寓目向层楼。","日车难把长绳挽，春事浑同去水流。","可奈余寒犹作沴，悬知徂暑未能秋。","此方记得偏炎热，路入夔门一再由。"],"title":"再和四首  其四"}
