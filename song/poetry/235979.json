{"author":"李光","id":235979,"strains":["仄平仄仄仄，平平仄平平。","平平仄平平，仄仄平仄平。","平平仄仄○，平仄平平平。","平○平仄○，仄仄平平平。","平平仄平平，平仄○平平。","平平仄平仄，仄仄仄仄平。","平仄仄平仄，仄○仄平平。","平平仄○仄，仄仄平仄仄。","平平仄仄仄，仄仄○○平。","仄仄仄○○，仄仄仄仄○。","平平仄平平，仄○仄平平。","平平仄仄平，仄平仄仄平。","仄平仄平平，仄仄平仄平。","仄仄仄仄仄，仄平仄仄平。","仄平平仄仄，仄仄平仄平。","平平仄仄平，仄仄平仄○。","○平仄平仄，仄仄仄仄平。","仄仄○平平，平平仄平平。","仄仄仄○平，仄仄仄仄○。","○平仄○平，平平仄○仄。","仄仄仄平仄，○平仄平平。","仄仄仄平仄，平平仄平平。","平平仄仄平，平仄○仄平。"],"paragraphs":["世人服暖药，皆云壮元阳。","元阳本无亏，药石徒损伤。","人生百岁期，南北随炎凉。","君看田野间，父老多康强。","茅檐弄儿孙，春陇驱牛羊。","何曾识丹剂，但喜秫黍香。","伊予十年谪，日闻贵人亡。","金丹不离口，丱妙常在傍。","真元日渗漏，滓秽留空肠。","四大忽分离，一物不得将。","歌喉变哀音，舞衣换缞裳。","炉残箭镞砂，箧余鹿角霜。","咄哉此愚夫，取乐殊未央。","我有出世法，亦知不死方。","御寒须布帛，欲饱资稻粱。","床头酒一壶，膝上琴一张。","兴来或挥手，客至亦举觞。","涤砚临清池，抄书傍明窗。","日用但如斯，便觉日月长。","参苓性和平，扶衰固难忘。","恃药恣声色，如人畜豺狼。","此理甚明白，吾言岂荒唐。","书为座右铭，聊以砭世盲。"],"title":"客有见馈温剂云可壮元阳感而有作"}
