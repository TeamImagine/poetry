{"author":"曾几","id":249197,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["壮时一别鬓成丝，忽漫同盘又语离。","底事不为三日款，相逢犹是半年迟。","溪边赠策正杨柳，境上开尊应荔枝。","莫叹峤南荒绝好，光华最有远人知。"],"title":"送方务德将漕广西时余亦有此除"}
