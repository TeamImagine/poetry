{"author":"薛季宣","id":63053,"strains":["仄仄平平平仄平，平平平仄平平○。","仄平平仄仄平仄，仄仄平平平仄平。","仄平仄仄平平仄，仄仄○平○仄仄。","平平平仄仄平仄，仄仄平平仄平仄。","平○平仄平仄平，仄仄仄平平仄平。","仄平仄仄仄平仄，平仄平平平仄平。","平平仄仄平○仄，平仄○平○仄○。","平平仄平平仄平，仄平仄仄平平仄。"],"paragraphs":["大隠城居无世喧，疑星尘外非人间。","武都聊试五丁力，一笑天公为解颜。","翠萝散作麻姑髻，枕漱从宜长饭毳。","青山元自野人物，版筑徒然饰东第。","无论千假须一真，坐对北山南起云。","一丘一壑丈夫事，安在穷游探古文。","平生乐处天其假，还视王公犹土苴。","它时买山归敝庐，定须作屐随高下。"],"title":"假山次叶师文韵"}
