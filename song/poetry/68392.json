{"author":"田况","id":68392,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["浣花溪上春风后，节物正宜行乐时。","十里绮罗青盖密，万家歌吹绿杨垂。","画船叠鼓临芳溆，彩阁凌波泛羽卮。","霞景渐曛归櫂促，满城懽醉待旌旗。"],"title":"成都遨乐诗二十一首 四月十九日泛浣花溪"}
