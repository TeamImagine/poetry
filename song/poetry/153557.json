{"author":"刘辰翁","id":153557,"strains":["仄仄平平仄，○平仄仄○。","平平○仄仄，仄仄仄○平。","仄仄平平仄，平平仄仄○。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["雨以田为壑，疏篱野水中。","忧天沈到底，有日出其东。","或谓扶桑巧，谁知梦峡空。","勿朝蓬海白，满眼菊花红。","屐响初来客，墙暄到老翁。","洗光吾镜曲，一笑弄丸同。"],"title":"秋景 日出篱东水"}
