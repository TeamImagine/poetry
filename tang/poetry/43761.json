{"author":"王绩","id":43761,"strains":["仄平仄平仄，仄仄平平平。","仄仄平○仄，仄仄平平平。","平平仄仄平，仄仄平平平。","平仄平仄○，仄仄平○平。","○仄平仄○，仄平仄仄平。","仄仄仄平平，平仄仄仄平。","仄仄仄○平，仄仄平仄平。"],"paragraphs":["上天布甘雨，万物咸均平。","自顾微且贱，亦得蒙滋荣。","萋萋结绿枝，晔晔垂朱英。","常恐零露降，不得全其生。","叹息聊自思，此生岂我情。","昔我未生时，谁者令我萌。","弃置勿重陈，委化何所营。"],"title":"堦前石行"}
