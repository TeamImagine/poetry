{"author":"韩琦","id":90587,"strains":["仄仄平仄平，平平仄仄仄。","仄仄平平平，平仄○平仄。","平平平仄平，仄仄仄平仄。","平平仄仄○，仄仄仄平仄。","仄平○仄○，仄仄平仄仄。","仄平仄平平，平仄仄仄仄。","平仄仄○仄，平仄仄仄仄。","仄仄平仄平，平仄仄平仄。","仄仄仄平仄，平仄仄仄仄。","平平仄仄平，仄仄平平仄。"],"paragraphs":["忆昔明道初，穷冬极短昼。","给札金銮坡，孤拙并髦秀。","诸公名世才，奋笔若神佑。","芜辞亦见收，圣造等天覆。","子渊亲契深，实出同试右。","自兹接珍群，轩翼羾紫宙。","忠义必相勉，权利孰肯就。","洞照无隐情，胸臆烂辰宿。","宦路有亨塞，叨窃愧鄙陋。","何时聚德星，一慰荀陈旧。"],"title":"次韵答子渊学士"}
