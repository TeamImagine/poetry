{"author":"释显万","id":247522,"strains":["仄平仄平仄仄仄，平平仄仄平平仄。","仄平○仄仄平平，仄仄平平仄○仄。","仄平平仄仄平平，仄平仄仄平平仄。","仄○平仄○仄平，仄仄平平仄平仄。","仄仄平平平仄平，仄仄平仄平平仄。","平平○平平仄仄，仄仄○平仄平仄。","平仄平平仄仄平，仄○仄仄平平仄。","仄平平仄平仄○，仄仄平平平仄仄。"],"paragraphs":["祖龙智昏日月蚀，南公力欲麒麟鬬。","楚虽三户必亡秦，盛德宜然有其后。","鲁公违约火咸阳，咄嗟击出群雄右。","豆分瓜剖听指颐，忍使黥徒贼孤幼。","籍也狐埋狐搰之，项伯宁不为家寇。","真人如龙翔霸上，缟袒长风起襟袖。","终据皇图岂力为，雅张赤帜皆天授。","可怜郴北东上坟，恨碧凄红春不茂。"],"title":"义帝陵"}
