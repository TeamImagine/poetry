{"author":"朱庆馀","id":20915,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["永日微吟在竹前，骨清唯爱漱寒泉。","门闲多有投文客，身病长无买药钱。","岭寺听猿频独宿，湖亭避宴动经年。","亲知尽怪疏荣禄，的是将心暗学禅。"],"title":"赠韩协律"}
