{"author":"赵蕃","id":73696,"strains":["平○平仄仄，仄平平仄平。","仄○仄平平，仄仄○仄平。","平平仄平平，平平仄平平。","仄仄仄仄平，仄平仄平平。","○○仄仄平，平仄平仄○。","仄仄仄仄仄，仄仄平仄平。","仄○平仄平，平平？平平。","仄仄仄仄平，仄仄仄仄平。"],"paragraphs":["山中无历日，不知冬已交。","起行视林园，草木如半凋。","黄花独何为，亭亭有余高。","俯不愧转蓬，仰何羡凌霄。","当其杂众芳，开落真谩劳。","岂若稍退步，坐阅枯与焦。","建中方死苏，元嘉迺终陶。","二老盖岿然，所历匪一朝。"],"title":"和陶渊明己酉岁九日诗一首"}
