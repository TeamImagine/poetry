{"author":"陆游","id":40838,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["日长巷陌晒丝香，雨霁郊原割麦忙。","小担过门尝冷粉，微风解箨看新篁。","傍篱邻妇收鱼笱，叩户村医送药方。","欲到湖边还懒动，悠然扶杖立斜阳。"],"title":"初夏幽居四首  其一"}
