{"author":"王庭珪","id":238172,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["高门日日掩朱扉，未许倾城卷翠帷。","客子眼寒空过市，雪儿歌妙欠新词。","华裾将曳铜驼陌，破帽敢随金马羁。","怅望碧天鸿雁影，黄花应不负归期。"],"title":"赵逢源家有妹丽每造谒必见拒今侍令兄府判东游作诗为别兼以见意"}
