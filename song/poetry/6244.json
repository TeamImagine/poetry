{"author":"张九成","id":6244,"strains":["平平○仄仄，○仄仄平平。","仄平仄仄仄，仄平平○平。","平平平仄仄，平仄仄平平。","仄仄平仄仄，平平平仄平。","平平仄平仄，平平平仄平。","仄仄仄仄仄，平平仄仄仄。","平仄仄平平，平仄仄仄平。","平平仄○仄，仄仄仄仄平。","平○仄仄仄，平仄仄○○。","平仄仄平仄，○平○平平。"],"paragraphs":["春风驱我出，骑马到江头。","出门日已暮，独游无献酬。","江山多景物，春色满汀洲。","隔岸花绕屋，斜阳明戍楼。","人家渐成聚，炊烟天际浮。","日落雾亦起，群山定在不。","江柳故撩人，萦帽不肯休。","风流乃如此，一笑忘百忧。","随行亦有酒，无地可迟留。","聊写我心耳，长歌思悠悠。"],"title":"正月二十日出城"}
