{"author":"李彭","id":232016,"strains":["平平仄平仄，仄仄平仄仄。","平平○平○，平平平平○。","平平仄平仄，仄仄平仄仄。","仄仄仄仄平，平平仄平仄。","平仄○平平，仄仄平○平。","平平○平仄，仄平○仄平。","平平仄仄仄，平仄仄平平。","平平仄平仄，仄平○仄○。","仄○平平平，○平仄○○。","平平仄仄仄，仄仄平○平。","仄平平平仄，仄仄平平平。","平仄平仄仄，仄仄平○平。","平平仄平平，平平仄平平。","仄仄仄仄仄，仄平仄平平。","平平平平仄，平○仄○平。","仄仄仄平仄，平平○仄平。"],"paragraphs":["诸峰霭遐瞩，上与箕斗近。","西风吹人衣，萧然无畦畛。","烟霞入诗句，欲吐初未忍。","但恨数往来，幽栖愧真隐。","真隐如虚舟，渺渺姑乘流。","何须长卿慢，暮年称倦游。","钟鸣起菌阁，天上隐琼楼。","焉能诱松桂，旷怀且少留。","少留平生欢，看云复长叹。","芝兰念羯末，茧栗惟雍端。","倚松聊停策，意远萦层峦。","风驶烟尚积，雨歇云犹攅。","攅云本无心，孤猿响山阴。","俯瞰白鹿洞，仰窥紫霄岑。","何时携诸少，清盟可重寻。","仲子日边去，归鸦闻暮音。"],"title":"游庐山怀叔粲季敌兼忆小子氓等次谢康乐寄惠连韵"}
