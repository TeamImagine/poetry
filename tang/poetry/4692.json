{"author":"元结","id":4692,"strains":["仄平平平仄，仄仄平仄平。","仄仄仄仄仄，○平仄平平。","平仄仄平仄，○○仄平平。","平平平仄平，仄仄平仄平。","仄平平平仄，仄仄平平平。","○仄仄平仄，平平平仄平。"],"paragraphs":["漫家郎亭下，复在樊水边。","去郭五六里，扁舟到门前。","山竹绕茅舍，庭中有寒泉。","西边双石峰，引望堪忘年。","四邻皆渔父，近渚多闲田。","且欲学耕钓，于斯求老焉。"],"title":"樊上漫作"}
