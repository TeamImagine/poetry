{"author":"薛能","id":25065,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄仄平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["八年藩翰似侨居，只此谁知报玉除。","旧将已成三仆射，老身犹是六尚书。","时丁厚讟终无咎，道致中兴尚有余。","为问春风谁是主，空催弱柳拟何如。"],"title":"闲题"}
