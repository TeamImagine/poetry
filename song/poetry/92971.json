{"author":"刘宰","id":92971,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["向来北固萃群英，可但江山擅美名。","秀气中间空畚筑，斯文今日遇权衡。","歌成白雪传新唱，帆饱西风趣去程。","会体使君珍重意，不专车马羡桓荣。"],"title":"和傅侍郎鹿鸣宴韵二首  其一"}
