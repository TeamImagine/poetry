{"author":"刘克庄","id":114786,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["闻道江乡吹战尘，叵堪鼙鼓震于邻。","荒城少有飞花处，高冢多无擘纸人。","沙塞榆枯难取火，玉关柳少化为薪。","遥知玉座焦劳处，闲却龙舟阁水滨。"],"title":"寒食"}
