{"author":"楼钥","id":67351,"strains":["仄仄平平仄仄平，仄平仄仄仄平平。","平平平仄平平仄，平仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["德量汪汪万顷陂，直将去就佩安危。","干戈虽在相寻日，休沐宛如无事时。","奏罢未闻宫漏转，归来俄见哲人萎。","哀荣终始谁能及，百世旌忠颂德碑。"],"title":"陈文恭公挽词  其二"}
