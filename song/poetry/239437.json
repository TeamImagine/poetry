{"author":"孙觌","id":239437,"strains":["平仄平平仄仄平，仄平平仄仄仄仄。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["春物菲菲自解欢，雨鸣孤枕夜漫漫。","忘形不到公荣饮，绝意休弹贡禹冠。","离乱家书万金直，艰难斗酒百忧宽。","囊空甑倒谁能救，泪湿花枝不忍看。"],"title":"感春四首  其四"}
