{"author":"陆游","id":38380,"strains":["仄仄仄平仄仄平，平平仄仄平平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["七十六年将到时，龙钟犹复强支持。","寒灯照影始知瘦，薄酒作酲方觉衰。","春日尚能持冷饼，花时未碍插繁枝。","痴顽应有傍观笑，自课园丁补槿篱。"],"title":"己未岁暮"}
