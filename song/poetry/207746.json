{"author":"黄庭坚","id":207746,"strains":["平平仄仄平平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["真常自在如来性，肯綮修持祗益劳。","十二因缘无妙果，三千世界起秋毫。","有心便醉声闻酒，空手须磨般若刀。","截断众流寻一句，不离兔角与龟毛。"],"title":"戏题葆真阁"}
