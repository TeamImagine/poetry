{"author":"虞俦","id":62047,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["酒熟床头已圣清，吟诗窗下莫悲鸣。","故人明月从来共，今岁中秋定好晴。","雨脚已随荷盖尽，风头还逐桂花生。","试谋一笑君须会，谁道尊前笑不成。"],"title":"日来欢意顿减幸秋雨既足中秋定晴预约南坡小集观月且属耘老弟董其事"}
