{"author":"释居简","id":91085,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["各开户牖复尊王，酿熟芳鲜又绝粮。","课有常程分殿最，日无余暇息奔忙。","酷嫌虿尾长摇毒，终使花头不损香。","细细中边分正味，莫教勤苦度韶光。"],"title":"蜂房"}
