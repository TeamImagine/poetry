{"author":"李彭","id":232040,"strains":["仄仄仄平仄，平平仄仄○。","平○○平仄，仄仄平平平。","平仄仄仄仄，平平平仄平。","平平平平仄，仄仄平仄平。","仄仄平仄平，仄○○仄平。","平平仄○仄，仄平平仄○。","平仄平平仄，平平仄平平。","平平平仄仄，平○○仄平。","平平平仄仄，○平仄平○。"],"paragraphs":["茂树遶茅栋，鸣泉响屋除。","胸中了无累，泛览匡山书。","岩谷在眼界，风烟来座隅。","时逢幽人语，似与仙者俱。","昔在宗少文，壁间留画图。","澄神可观道，卧游良不疏。","嗟予何徒役，山腰转篮舆。","瞻焉怀靡及，登临将不殊。","聊凭西去鸟，殷勤问何如。"],"title":"读庐山记怀文若弟"}
