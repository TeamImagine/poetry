{"author":"白居易","id":15974,"strains":["仄仄平平仄，平平仄仄平。","仄平平○仄，○仄仄○平。","仄仄平平仄，○平仄仄○。","平○平仄仄，平平仄平○。","仄仄平○仄，○○仄仄平。","○平○仄仄，平仄仄平平。","仄仄○平仄，仄平仄仄平。","平○仄○仄，仄仄仄平平。"],"paragraphs":["有恨头还白，无情菊自黄。","一为州司马，三见岁重阳。","剑匣尘埃满，笼禽日月长。","身从渔父笑，门任雀罗张。","问疾因留客，听吟偶置觞。","叹时论倚伏，怀旧数存亡。","奈老应无计，治愁或有方。","无过学王绩，唯以醉为乡。"],"title":"九日醉吟"}
