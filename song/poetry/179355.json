{"author":"苏颂","id":179355,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["几夕华星动紫躔，少微光入太微垣。","帝临便座延公衮，人喜安车到国门。","恳叙官仪还汉节，亲承需宴酌尧樽。","朝家贵老超三代，惇史行看记善言。"],"title":"开府潞公太师得谢西归谨赋七言四韵诗五首拜送  其一"}
