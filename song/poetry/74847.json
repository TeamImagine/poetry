{"author":"赵蕃","id":74847,"strains":["仄仄平平仄仄平，平平平仄仄平平。","平平平仄仄仄仄，仄仄仄平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["雨合园林水满池，黄鹂无语鹭频窥。","哦吟终日大自好，黜陟与时殊不知。","北海定欣真识面，阿连还喜伴成诗。","自从诸老凋零后，此事于今更属谁。"],"title":"呈赵蕲州善扛"}
