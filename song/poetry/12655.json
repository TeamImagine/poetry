{"author":"曹勋","id":12655,"strains":["平仄仄平平仄仄，仄仄仄平仄平仄。","平平○平仄仄平，仄仄平平平仄仄。","平平仄仄仄仄○，平仄平平平仄仄。","平平仄仄仄平平，仄仄○平仄平仄。"],"paragraphs":["明日立秋秋色至，向晚雨随大风起。","翻盆如麻不足喻，倒海倾江差可拟。","高林老木亚复折，帘幕颓垣纷若委。","须臾霁色上南山，落日烧云照淮水。"],"title":"过淮值雨偶成呈王枢密"}
