{"author":"洪刍","id":224634,"strains":["仄仄平平平仄仄，仄平仄仄仄平平。","仄仄平仄仄平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["重九遥思杨执戟，菊花满地漫龙沙。","欲作山中醉千日，不送蒲州酒一车。","秋至苦吟如促织，书成满纸似昏鸦。","蜀江傥有南来鲤，莫寄卢仝七椀茶。"],"title":"寄杨崇索酒"}
