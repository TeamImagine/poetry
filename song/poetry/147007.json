{"author":"释行海","id":147007,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["翩翩白鹤竟难寻，每对春山忆道林。","百岁岂能长称意，五湖难得尽知心。","大槐国里乾坤小，杜宇乡中草木深。","今古穷通皆是梦，林泉风月自闲吟。"],"title":"偶作  其一"}
