{"author":"文天祥","id":156919,"strains":["平仄仄仄○，仄仄平平仄。","平仄仄平仄，平平仄平○。","平平仄○平，仄仄仄○平。","○仄仄平○，仄平仄平平。","平平仄平仄，○平仄平平。","仄平○平仄，平平平仄平。","平平仄仄○，平平平仄平。","平○仄○平，仄仄平仄平。"],"paragraphs":["泾水绀以深，古有神人潜。","灵鲔煦春藻，微波漾幽澜。","朝岑翳长岚，暮汛暖苍烟。","回首宋康王，子今定何年。","飞仙已高迈，遗踪落清渊。","至今空山夜，泠泠琴上弦。","西瞻晻霭中，霞光辉远天。","何当驾长风，一睨泾水涟。"],"title":"寄题琴高台"}
