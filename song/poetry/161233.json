{"author":"戴表元","id":161233,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["愁是云阴喜是晴，春游何处不关情。","黄鸡亭馆琴三弄，青果杯盘酒数行。","满砌雨添新笋密，隔墙风送落花轻。","鉴湖湖上樵山老，破帽枯藜过一生。"],"title":"次韵和蔚师鉴师春怀"}
