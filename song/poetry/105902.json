{"author":"岳珂","id":105902,"strains":["仄仄仄○仄，平平？仄平。","平仄仄仄平，仄○○平平。","平平仄仄仄，仄仄平平平。","平平平仄平，平○仄仄平。","仄平平仄仄，平仄平平平。","平仄仄平○，○平○仄平。","平平平平平，仄仄平○○。","○○平仄仄，仄仄平平平。","平○仄仄平，平平○仄平。","平平仄仄仄，仄仄仄平平。","仄平○仄平，仄仄平○○。","平平仄平仄，仄仄平平平。","仄平平仄仄，仄仄仄仄平。","平平平仄仄，仄仄平平平。","平平○平平，平仄○○平。","仄平仄平平，○仄平平平。"],"paragraphs":["宋德茂三世，祥符闿九清。","兢业帝道登，陟降王心宁。","龙鸾夜染翰，虎豹晨抽扃。","宸心勤惕忧，精思入杳冥。","庆阴云裔裔，飙景风泠泠。","朱表动渊监，苍旻闻德馨。","岧峣瞻天章，邃穆环禁庭。","昭回河汉隔，澒洞山河腥。","流传几百年，㧑呵犹六丁。","金笺炯玉字，蜀带要吴绫。","大名标北都，宝庆恢中兴。","边尘失瓯脱，赵璧归连城。","百年神迹晦，再拜感涕零。","探骊方得隽，负马仍腾英。","天心正昌唐，文轨将收京。","愿言豁氛霾，长仰奎星明。"],"title":"真宗皇帝御制朱表御书赞"}
