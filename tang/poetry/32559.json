{"author":"吴融","id":32559,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["水送山迎入富春，一川如画晚晴新。","云低远渡帆来重，潮落寒沙鸟下频。","未必柳间无谢客，也应花里有秦人。","严光万古清风在，不敢停桡更问津。"],"title":"富春"}
