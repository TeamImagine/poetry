{"author":"刘子翚","id":15113,"strains":["平平仄仄平平仄，仄仄平平○仄仄。","平平仄仄○仄平，仄平平仄平平仄。","仄平平仄仄平平，仄仄平平○仄仄。","仄平○仄仄○仄，仄仄平○平仄仄。","平平仄仄平平平，仄仄平○平○平。","平平仄仄仄○仄，仄平平仄平平平。","仄平平○平仄仄，平仄平○○仄仄。","仄平仄仄仄平平，仄仄平平平○○。","平平平仄平平平，仄○仄仄○平平。","仄○仄仄仄仄仄，平平仄仄平平平。","平平仄仄仄仄仄，仄仄平仄平平平。","平平仄仄仄平仄，仄仄平仄平○平。","仄平○平仄仄仄，平平仄仄平平仄。","平平仄仄仄仄○，○平仄仄平平仄。"],"paragraphs":["惊沙惨淡连云起，曳杖悲歌行复止。","春城是处闻鼓鼙，好风依旧开桃李。","对花惆怅忽逢君，把酒无懽如啜水。","六年丧乱两相见，世路艰难嗟若此。","江边盗贼真游魂，挟虏声援图并吞。","金陵失守数骑入，会稽移跸千官奔。","只今州县多阻绝，消息时听行路说。","百川背海欲西流，八柱搘天愁更折。","苻坚陈乱丘山摧，夜闻鹤唳犹惊猜。","莫轻赤壁一炬火，曹瞒气焰随飞灰。","功名邂逅有快意，岂在今日无人哉。","天方稔祸秘豪杰，故遣君辈多沈埋。","亦知兴衰运有极，天时一半因人力。","男儿遇事不作难，看君赤手排荆棘。"],"title":"云际赠施子"}
