{"author":"董嗣杲","id":154275,"strains":["仄仄仄平仄，仄仄仄平仄。","平平仄平仄，○仄仄平仄。","平平仄仄平，平平仄平仄。","仄仄仄平仄，仄仄平平仄。","仄○仄平仄，仄○平仄仄。","平○○仄平，仄○仄仄仄。","○○仄平仄，○仄平仄仄。","仄平仄仄○，平仄仄仄仄。"],"paragraphs":["徙倚短窗下，月色照平地。","江头见渔舸，更欲扣舷醉。","山川蔼夕霏，菰蒲颤凉翠。","景色自纷糅，造化祗儿戏。","慨叹几今古，不过荣与悴。","胸中难贮愁，万缘可弃置。","三更北风暴，顷刻天地异。","掩窗抱膝吟，欹枕不复睡。"],"title":"对月"}
