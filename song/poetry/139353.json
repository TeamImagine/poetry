{"author":"陈著","id":139353,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平仄仄仄平平。"],"paragraphs":["与云俱卷十年强，百短难医独命长。","自有青天看晚节，不将白发换时妆。","田园活计雨声好，湖海醒心山气香。","得一日闲胜一岁，老来免得别思量。"],"title":"癸未生日书于本堂"}
