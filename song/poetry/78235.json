{"author":"叶适","id":78235,"strains":["仄仄○平平仄平，仄仄仄仄平平平。","仄平仄仄仄平仄，仄仄仄仄平平平。","仄仄平平○○仄，仄平仄○平平仄。","仄○平○仄○平，平仄仄平平仄仄。","仄平仄仄○平平，平平仄仄平平平。","平仄平平○仄仄，平平平仄平平平。"],"paragraphs":["我昔防江之下流，独许蔡子专军谋。","未能奏效累丝发，已复负谤丛山丘。","小范兵精思虑远，片言坐折群疑满。","幕僚无过只论功，登秩荐贤来衮衮。","上流蜀接更吴通，桑麻满里炊烟同。","鹦鹉洲前长笛晚，黄哀蕲怨何时终。"],"title":"送方书记兼简府主"}
