{"author":"王谌","id":129816,"strains":["仄仄平平平仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["细字书横双眼明，破窗阅尽几阴晴。","年来干禄浑无梦，老去吟诗尚有情。","谩向纸田耕石砚，断无金缕侑银觥。","和篇聊博先生笑，应笑寒儒太瘦生。"],"title":"次岳尚书韵"}
