{"author":"苏轼","id":194307,"strains":["平平仄平平，仄仄仄平仄。","○平仄仄仄，仄仄仄平○。","仄平仄平仄，平仄仄平仄。","仄仄平仄平，○○仄平仄。","平平仄仄平，平仄平平仄。","平○仄平仄，平仄○仄仄。","仄仄平仄平，○仄仄平仄。","平○仄○平，仄仄仄平仄。","仄仄平仄仄，平仄○仄仄。","仄仄仄平平，平平平仄仄。","仄平仄仄平，？仄○○仄。","○○平仄仄，仄仄仄平平。","平平仄平仄，平仄仄仄仄。","平平仄○○，仄仄仄平仄。","平平平平仄，平仄平○仄。","○仄仄平平，平平平仄仄。"],"paragraphs":["苻坚破荆州，止获一人半。","中郎老不遇，但喜识元叹。","我今独何幸，文字厌奇玩。","又得天下才，相从百忧散。","阴求我辈人，规作林泉伴。","宁当待垂老，仓卒收一旦。","不见梁伯鸾，空对孟光案。","才难不其然，妇女厕周乱。","世岂无作者，于我如既盥。","独喜诵君诗，咸韶音节缓。","夜光一已多，矧获累累贯。","相思君欲瘦，不往我真懦。","吾侪眷微禄，寒夜把寸炭。","何时定相过，径就我乎馆。","飘然东南去，江水清且暖。","相与访名山，微言师忍粲。"],"title":"往在东武与人往反作粲字韵诗四首今黄鲁直亦次韵见寄复和答之"}
