{"author":"方回","id":149451,"strains":["平仄仄仄仄，仄仄平平平。","平仄仄仄仄，仄仄○仄平。","仄平仄仄○，仄仄仄仄平。","○仄仄仄仄，仄仄仄仄平。","平仄仄○仄，平仄平仄平。","平仄平仄平，仄仄仄仄平。","仄仄仄平平，仄仄○平平。","平平仄平平，仄平平仄○。"],"paragraphs":["先祖八十四，卒予生之年。","先父五十六，予甫三岁焉。","厥今七十叟，万死偶获全。","过父岂不愧，逮祖恐未然。","初学晚颇进，粗亦窥圣贤。","常感知己恩，不报负我冤。","梦寐此心明，暗室如青天。","无田与儿孙，未为无所传。"],"title":"七十翁吟五言古体十首  其三"}
