{"author":"苏辙","id":198366,"strains":["仄平仄平仄，仄仄平仄平。","平仄仄仄仄，仄平平仄平。","仄仄仄仄平，仄仄○平平。","仄仄仄平○，平平仄仄○。","平平仄仄平，仄仄○平平。","○平仄平平，仄仄平仄平。","仄仄仄平仄，平仄平？平。","仄平仄○仄，平仄仄仄平。","平平仄平○，仄仄平平平。","平平仄○○，仄仄平○平。"],"paragraphs":["海民慢寒备，不畜衾与裯。","虽苦地气泄，亦无徒跣忧。","逐客久未安，集舍占鸺鹠。","念昔使胡中，车驰卒不留。","貂裘溯北风，十袭犹飕飕。","中涂履冰河，马倒身自投。","宛足费冯翼，千里烦帣韝。","十年事汤剂，风雨气辄浮。","南来足忧虑，此病何时瘳。","名身孰亲疏，慎勿求封侯。"],"title":"次韵子瞻谪居三适 夜卧濯足"}
