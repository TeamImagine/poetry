{"author":"白居易","id":15053,"strains":["平仄仄仄平平平，○平仄仄平○平。","平平○仄仄平仄，仄仄平平仄仄平。","仄仄仄平平仄平平仄仄，○仄仄平平仄仄。","仄仄仄平平仄仄仄仄平，仄平仄仄平平平。","仄平平仄仄仄平，平○仄仄仄仄平。","仄仄仄仄平平仄，仄仄仄平平仄平。","仄平○仄仄仄仄，仄仄○仄仄仄平。","○○仄仄平仄仄，仄仄仄平平仄平。","仄平○仄○平仄，仄仄平平仄○仄。","平仄平平平仄平，仄仄平平平仄仄。","○仄仄平仄仄平，○平仄仄仄平平。","仄平平，仄仄平。"],"paragraphs":["青石出自蓝田山，兼车运载来长安。","工人磨琢欲何用，石不能言我代言。","不愿作人家墓前神道碣，坟土未干名已灭。","不愿作官家道旁德政碑，不镌实录镌虚辞。","愿为颜氏段氏碑，雕镂太尉与太师。","刻此两片坚贞质，状彼二人忠烈姿。","义心如石屹不转，死节如石确不移。","如观奋击朱泚日，似见叱诃希烈时。","各于其上题名谥，一置高山一沈水。","陵谷虽迁碑独存，骨化为尘名不死。","长使不忠不烈臣，观碑改节慕为人。","慕为人，劝事君。"],"title":"新乐府 青石\t\t激忠烈也"}
