{"author":"韦骧","id":190251,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["船头破浪疾如云，船上篙工勇力分。","行色纵无笳鼓竞，归心急在旨甘勤。","远山偶向斜阳见，幽雁偏从半夜闻。","安得巨觥为大饮，乱浇乡思作醺醺。"],"title":"归兴"}
