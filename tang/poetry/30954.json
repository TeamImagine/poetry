{"author":"罗隐","id":30954,"strains":["仄仄○平仄平仄，平平仄仄平平仄。","仄仄平平仄仄平，仄仄平平仄平仄。","平平平平平仄仄，平平○平仄平仄。","仄仄平○平仄平，平平仄仄平平仄。","平平仄仄平○平，仄平○仄平仄平。","平平仄仄○仄平，仄仄平平仄仄○。"],"paragraphs":["下压重泉上千仞，香云结梦西风紧。","纵有精灵得往来，狖轭鼯轩亦颠陨。","岚光双双雷隐隐，愁为衣裳恨为鬓。","暮洒朝行何所之，江边日月情无尽。","珠零冷露丹堕枫，细腰长脸愁满宫。","人生对面犹异同，况在千岩万壑中。"],"title":"巫山高"}
