{"author":"李白","id":55634,"strains":["平平○仄仄，仄仄平平平。","仄仄平平仄平仄，平平仄○○平平。","仄○仄仄仄平仄，仄仄○平仄仄平。","仄仄平平仄平仄，○仄平平仄○仄。","平平仄仄○仄平，平○仄○○平仄。","平平仄仄○平平，仄平仄仄○平○。","仄仄平平仄平仄，仄平仄仄平平平。","平仄○○平仄平，仄仄平○○仄平。","○平仄仄仄○仄，仄仄平平仄仄平。","平平○仄仄平仄，平平仄仄平平平。"],"paragraphs":["狂风吹古月，窃弄章华台。","北落明星动光彩，南征猛将如云雷。","手中电击倚天剑，直斩长鲸海水开。","我见楼船壮心目，颇似龙骧下三蜀。","扬兵习战张虎旗，江中白浪如银屋。","身居玉帐临河魁，紫髯若戟冠崔嵬。","细柳开营揖天子，始知灞上为婴孩。","羌笛横吹阿亸回，向月楼中吹落梅。","将军自起舞长剑，壮士呼声动九垓。","功成献凯见明主，丹青画象麒麟台。"],"title":"司马将军歌"}
