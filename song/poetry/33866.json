{"author":"陆游","id":33866,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["死生契阔十年余，欲话交情涕已濡。","梦里偶同清夜宴，醉中犹揽故人须。","岸巾谈笑今谁记，满腹诗书只自愚。","我亦与公同此病，早收身世老江湖。"],"title":"梦与刘韶美夜饮乐甚"}
