{"author":"李觏","id":113440,"strains":["平平仄仄仄平平，仄仄平平仄仄平。","平仄仄平平仄仄，平平平平仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["迟迟日景坐成曛，闻说清明在此晨。","花卉不宜愁眼看，勾芒能为几人春。","销磨志气多因老，点检交游半作尘。","欲向醉乡聊自适，病来还厌举杯频。"],"title":"清明日作"}
