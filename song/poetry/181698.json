{"author":"郑獬","id":181698,"strains":["仄平平仄仄，仄仄平平平。","仄仄平仄平，仄仄平平○。","平平仄平仄，仄仄平仄○。","仄仄○仄仄，平仄平○平。","仄仄平仄仄，平平○平平。","平平仄仄平，仄仄平平平。","○平平仄仄，仄仄仄仄○。","仄平平仄仄，平仄平平平。","仄平仄仄仄，仄仄平仄平。","○平仄仄仄，○仄○平平。","平平仄仄平，仄仄平○平。","平仄仄平仄，仄仄平平平。"],"paragraphs":["菊花初抱叶，始见春光来。","绿蓓今着花，又见秋风回。","高天不容土，白日安可栽。","一世如大疟，寒暑还相催。","使我明镜匣，羞为苍颜开。","流年可奈何，独有金螺杯。","闲秋无丈尺，付与令翦裁。","况兹佳节近，秋日宜楼台。","菊花又密闹，烂若金缕堆。","如何不自乐，行绕空徘徊。","秋风不惜花，即见飞苍苔。","惟此一樽酒，万事皆尘埃。"],"title":"菊"}
