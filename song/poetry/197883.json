{"author":"苏辙","id":197883,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平仄仄仄平。","平仄平平平仄仄，仄平平仄仄平平。"],"paragraphs":["中年闻道觉前非，邂逅仍逢老顺师。","搐鼻径参真面目，掉头不受别钳锤。","枯藤破衲公何事，白酒青盐我是谁。","惭愧东轩残月上，一杯甘露滑如饴。"],"title":"景福顺老夜坐道古人搐鼻语"}
