{"author":"林希逸","id":119789,"strains":["仄仄平平仄，平○仄仄平。","仄平平仄仄，仄仄仄平平。","仄仄○平仄，平○仄仄平。","仄○平仄仄，仄仄仄平平。","平仄平平仄，平○仄仄平。","仄仄平仄仄，仄仄仄平平。"],"paragraphs":["我访山家友，遥看屋上乌。","不知何事好，所爱与人俱。","竹外参差瓦，檐间八九雏。","只应交缱绻，却喜汝喧呼。","谁赋牙高啄，因吟尾毕逋。","待令鸥可狎，物我两俱无。"],"title":"屋上乌亦好"}
