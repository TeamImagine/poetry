{"author":"王山","id":220560,"strains":["平仄平平仄仄平，平平平仄仄平平。","平平平仄仄平仄，仄仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["浮世繁华一梦休，登临因忆昔年游。","人归依旧野花笑，玉冷几经坟树秋。","风月过情须感慨，江山多恨即迟留。","如今纵拟夸才思，事往情多特地愁。"],"title":"忆盈盈题玉女池二首  其一"}
