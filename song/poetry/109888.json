{"author":"刘克庄","id":109888,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["恰则炎炎未百年，今看枯柳著疏蝉。","庄田置后频移主，书画残来亦卖钱。","春日有花开废圃，岁时无酒滴荒阡。","朱门从古多如此，想见魂归也怆然。"],"title":"故宅"}
