{"author":"汪藻","id":236746,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["曾经浩劫故依然，老寿方知木有仙。","直干凌空裁百尺，虚心阅世已千年。","深蟠泽国兴王地，独傲天公造物权。","玉树庭花非不好，只今谁占旧山川。"],"title":"湖州长兴县大雄寺陈霸先故宅天嘉中所植桧柯叶苍然其中空洞皮脉仅存而已"}
