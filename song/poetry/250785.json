{"author":"刘才邵","id":250785,"strains":["○○○，平仄平，平平平仄○，平仄仄仄平。","平平○仄○平平，平仄平平○仄平。","平平仄仄平平仄，仄仄平平平仄仄。","平○平仄仄平平，仄仄○平仄平仄。","平平仄仄平平平，平仄仄○平○平。","仄平平平仄仄○仄平，仄○平平平仄平。","平平仄仄○平仄，○○仄仄平平仄。"],"paragraphs":["长相思，怀百忧，谁怜方寸间，常贮一掬愁。","年华过眼如川流，君亦何心长远游。","菱花炯炯垂鸾结，懒学宫梅匀腻雪。","风吹凉鬓影萧萧，一抹疏云对斜月。","红楼曲槛凌高寒，秋色满空风更酸。","问征鸿兮倩尔传素书，岁将阑兮君早还。","何时失喜听嘶马，相迎小立珠帘下。"],"title":"相思曲"}
