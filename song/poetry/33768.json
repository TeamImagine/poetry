{"author":"陆游","id":33768,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["老向人间未拂衣，偷闲聊喜息尘机。","丹枫断岸秋来早，淡日孤村客到稀。","偶忆雪溪携鹤去，却从云肆买蓑归。","酒徒莫笑生涯别，久矣渊明悟昨非。"],"title":"偷闲"}
