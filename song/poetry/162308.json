{"author":"丘葵","id":162308,"strains":["仄平平仄仄平平，仄仄平平仄仄平。","仄仄仄仄平仄仄，仄平仄仄仄平平。","仄平仄仄平平平，仄仄平平仄仄平。","仄仄平平仄平仄，仄平平仄平平平。"],"paragraphs":["一枝筇竹度年华，自爱藤阴夹雨涯。","野叟笑予衣落魄，牧童见客手交叉。","染成众绿桑初椹，落尽千红楝始花。","步至桥西水穷处，却随黄犊还吾家。"],"title":"和意行韵"}
