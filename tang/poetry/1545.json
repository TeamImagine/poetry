{"author":"白居易","id":1545,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，平仄仄平仄仄平。","仄仄平平仄仄仄，仄平仄仄仄平平。"],"paragraphs":["明妃风貌最娉婷，合在椒房应四星。","只得当年备宫掖，何曾专夜奉帏屏。","见疏从道迷图画，知屈那教配虏廷。","自是君恩薄如纸，不须一向恨丹青。"],"title":"琴曲歌辞 昭君怨"}
