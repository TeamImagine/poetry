{"author":"陈著","id":139252,"strains":["平仄平平平仄平，仄平平仄仄平平。","平平平仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，仄仄仄平平仄平。"],"paragraphs":["冬塞方严春自通，老根芳脉与天融。","清于仙李月梁上，瘦似神苏雪窖中。","庾岭依然开信早，孤山无复课诗工。","一枝在手驿风远，渺渺予怀谁与同。"],"title":"次韵梅山弟咏梅"}
