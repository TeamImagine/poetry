{"author":"苏辙","id":197113,"strains":["○平仄平仄，仄仄仄平平。","仄仄平○仄，平平仄仄平。","平平仄平仄，○仄仄平平。","仄○平○仄，平○仄仄平。","仄平平仄仄，平仄仄○平。","仄仄平平仄，平平○仄平。","平平仄平仄，仄仄仄平平。","仄仄○○仄，○平○仄平。"],"paragraphs":["乘轺旧西蜀，出镇复东川。","父老知遗爱，壶浆定满前。","江山昔年路，旄节异邦权。","望重朝中旧，疆分剑外天。","岁登无猛政，蛮服罢防边。","去国身虽乐，忧时论独坚。","孤诚抱松直，汇进比茅连。","我亦相从逝，疏狂且自全。"],"title":"送苏公佐修撰知梓州"}
