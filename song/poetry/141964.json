{"author":"刘黻","id":141964,"strains":["仄仄仄仄仄，○仄平平平。","平平仄仄平，平仄平仄平。","仄平仄仄仄，仄仄平仄平。","仄平仄仄平，仄仄平平平。","仄仄仄仄仄，仄仄平仄平。","平仄仄平仄，仄仄仄平○。","仄仄仄仄仄，仄仄仄仄平。","○仄仄仄平，平仄仄仄平。","平仄仄平仄，○平平○平。","平平仄仄平，仄仄平平平。"],"paragraphs":["一郡一理掾，横浦为之宗。","青青草不枯，曾识无极翁。","遂宁起鼻祖，陆续书问通。","乃今有耳孙，力学追遐踪。","洁静二湛水，峭介双秀峰。","平反几春意，坐令古犴空。","政最复政最，匪诧赫赫功。","庭草色若何，还与庆历同。","归欤浩无怍，扁舟惊轻篷。","邦民再见公，绣斧番禺东。"],"title":"饯傅理掾"}
