{"author":"岑参","id":57239,"strains":["平仄仄平仄，仄平平平平。","平仄仄平平，平平仄○平。","仄仄平仄仄，平平仄平○。","仄仄平平平，仄平仄平○。","仄仄○仄仄，平○仄平平。","仄仄平仄平，仄平仄平平。","平仄仄平仄，仄平平仄○。","平仄平仄平，仄平平仄平。","仄仄仄平仄，仄平仄平平。","仄仄平仄平，平仄平平平。","仄仄平仄仄，平平仄平平。","平○仄仄仄，○仄○平平。"],"paragraphs":["前日解侯印，泛舟归山东。","平旦发犍为，逍遥信回风。","七月江水大，沧波涨秋空。","复有峨眉僧，诵经在舟中。","夜泊防虎豹，朝行逼鱼龙。","一道鸣迅湍，两边走连峰。","猿拂岸花落，鸟啼檐树重。","烟霭吴楚连，溯沿湖海通。","忆昨在西掖，复曾入南宫。","日出朝圣人，端笏陪群公。","不意今弃置，何由豁心胸。","吾当海上去，且学乘桴翁。"],"title":"东归发犍为至泥谿舟中作"}
