{"author":"曹勋","id":12923,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["朝回六出势飞浮，历乱初看积瓦沟。","漫以郢人歌白雪，曲烦从事到青州。","因知洗吻羊肪滑，可但倾肠鼠腹休。","纸帐熏炉今已矣，解嘲得免继前修。"],"title":"谢杨监丞雪中送羊羔酒"}
