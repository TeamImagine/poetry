{"author":"周紫芝","id":240101,"strains":["仄平仄仄平平平，平平仄仄平平平。","平○仄仄仄仄仄，仄仄平平○仄平。","平仄平平平仄仄，平平仄平平仄仄。","仄仄平平仄仄○，仄平仄仄○平○。","仄平平平平仄仄，仄仄平平仄平仄。","仄平仄仄平平平，仄○平平平仄平。","平平平○仄平仄，平仄平○○仄平。"],"paragraphs":["汉宫五月多南风，宫槐覆砌花阴浓。","彤庭破晓瑞雾薄，宝槛茙葵迎日红。","池面鸡头青蹙衄，菖蒲有花池水绿。","殿阁风清白日长，五丝结彩献君王。","汉皇年来新受箓，自篆天书辟邪毒。","六宫此日多欢娱，就中何人恩宠殊。","黄金钗横绛囊小，争带君王亲写符。"],"title":"汉宫词"}
