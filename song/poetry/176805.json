{"author":"司马光","id":176805,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["天禄凝严近紫台，书帏夜对雪华开。","层楼直倚寒空出，清漏还从深殿来。","薄梦不成冰柱折，晓光先到玉花催。","兔园终是诸侯事，虚费相如能赋才。"],"title":"和道粹雪夜直宿"}
