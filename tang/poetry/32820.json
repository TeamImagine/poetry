{"author":"杜荀鹤","id":32820,"strains":["仄仄平平仄，平平仄仄平。","仄○○仄仄，○仄仄平平。","仄○平平仄，○平仄仄○。","仄平平仄仄，平仄仄平平。","○仄平○仄，○平仄仄平。","平平仄平仄，仄仄仄平平。"],"paragraphs":["衲外元无象，言寻那路寻。","问禅将底说，传印得何心。","未了群山浅，难休一室深。","伏魔宁是兽，巢顶亦非禽。","观色风驱雾，听声雪洒林。","凡归是归处，不必指高岑。"],"title":"和刘评事送海禅和归山"}
