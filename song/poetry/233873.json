{"author":"王安中","id":233873,"strains":["仄平仄仄仄仄仄，仄仄平平仄平仄。","平平○仄平仄仄，仄仄平平仄平仄。","仄仄仄平平仄仄，仄○○仄平平仄。","平平平平仄平仄，平仄仄平平仄仄。","仄平○仄平平平，仄平平仄平○○。","仄仄仄仄平仄平，○仄仄仄平平平。","平仄仄仄平仄仄，仄仄平仄平平平。","平平仄仄仄仄平，仄○○平仄仄平。"],"paragraphs":["少文阅世老不出，自画云山满墙壁。","澄怀观道追所历，坐觉琴声隐金石。","我亦七年湖外客，梦中犹泛湘江碧。","浯溪之图喜新得，身卧岭南心岭北。","忆尝留语溪边僧，异时人读唐中兴。","说与此乃秦典刑，三句入韵之罘铭。","今欲复作谁可令，似有元结无真卿。","风烟惨淡万古情，不如且寻画隐成。"],"title":"祁阳成逸画浯溪图相示为作长句"}
