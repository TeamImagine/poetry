{"author":"徐瑞","id":166909,"strains":["仄平平平仄平仄，仄仄仄仄平平平。","平○平平仄仄仄，仄仄平仄○平○。","仄仄平平仄仄仄，仄平仄仄平平平。","平平○仄仄平○，仄○仄仄○平平。"],"paragraphs":["坎阳为心亦为月，妙质一点何玲珑。","君看灵光湛止水，孰与明镜行秋空。","万古娟娟不改色，百年忽忽俱成翁。","盈虚如彼莫消长，试参此语将无同。"],"title":"次韵寄题李氏月心精舍"}
