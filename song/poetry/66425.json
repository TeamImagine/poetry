{"author":"楼钥","id":66425,"strains":["仄仄○仄仄，平仄仄平仄。","平仄仄平仄，平平仄平仄。","平平仄仄仄，○仄仄仄仄。","仄平仄○仄，仄仄○平仄。","仄平仄平平，仄平仄平仄。","平平仄平平，○平仄平仄。","仄平平仄平，平平平仄仄。","仄○平○平，仄仄仄平仄。","平平仄平平，○仄○平仄。"],"paragraphs":["处世难独醒，时作映檐醉。","年少足裘马，安知老夫味。","天梳与日帽，且免供酒事。","谪居幸三适，得此更惭愧。","向来六逍遥，特书见清异。","君家老希夷，相求谅同气。","曲身成直身，朝寒俄失记。","醉中知其天，不饮乃同意。","书生暂奇温，难语纯绵丽。"],"title":"白醉"}
