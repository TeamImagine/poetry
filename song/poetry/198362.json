{"author":"苏辙","id":198362,"strains":["仄平仄○平，平仄○○仄。","平平仄仄仄，平仄平仄仄。","平平仄仄仄，仄仄仄仄仄。","○仄平仄仄，仄仄仄仄仄。","仄仄平平平，仄仄仄平仄。","平平仄仄仄，仄仄平平仄。","平平平仄仄，平平仄仄仄。","平平平仄仄，仄仄仄平仄。","平平仄平仄，仄仄平平仄。","平平平仄平，平平仄平仄。"],"paragraphs":["弟兄本三人，怀抱丧其一。","颀然仲与叔，耆老天所骘。","师心每独往，可否辄自必。","折足非所恨，所恨覆鼎实。","上赖吾君仁，议止海滨黜。","凄酸念母氏，此恨何时毕。","平生贤孟博，苟生不谓吉。","归心天若许，定卜老泉室。","凄凉百年后，事付何人笔。","于今兄独知，言之泣生日。"],"title":"次韵子瞻寄贺生日"}
