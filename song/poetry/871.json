{"author":"李昉","id":871,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["羃羃浓云势未收，森森凉气忽如秋。","密笼芳树飘何急，高卷疏帘看不休。","咫尺莫闻人对语，逡巡已见水平流。","此时遥忆诸君子，堪命棋枰与酒瓯。"],"title":"对雨闲吟呈吏部侍郎"}
