{"author":"洪刍","id":224595,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["容膝柴门觉易安，数椽喜枕寺东山。","雁飞不到吾来此，燕亦知归客未还。","梦断霜钟年欲晏，愁听蛮鼓鬓先班。","自公退食门长掩，未必邻僧似我闲。"],"title":"和郭功甫题客馆韵"}
