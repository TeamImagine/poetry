{"author":"周密","id":153666,"strains":["仄平仄仄平平平，平平仄仄○平平。","平平仄仄仄仄平，平平仄仄平平平。","平平仄平仄平仄，仄仄仄平平仄仄。","平平仄仄平仄仄，仄仄平平仄平仄。"],"paragraphs":["八埏梦醒惊勾芒，青旗翠节迎东皇。","柔风玉破第一香，明霞院宇悬金珰。","兰唇笑红草心喜，七十二番芳候始。","流苏夜暖催羯鼓，日日梨园按新舞。"],"title":"拟长吉十二月乐辞 正月"}
