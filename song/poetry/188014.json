{"author":"王令","id":188014,"strains":["仄平仄仄仄平平，仄仄平平仄仄平。","平仄仄平仄仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["柳梢地面绝微风，一片寒光万里同。","冰骨直疑潜里换，尘心都觉坐来空。","蚌胎有露珠成颗，蟾窟无云玉作宫。","莫怪幽人吟到晓，不知清兴自无穷。"],"title":"对月"}
