{"author":"陆游","id":34707,"strains":["平仄平平仄仄平，平平平仄仄平平。","仄平仄仄平平仄，仄平平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["风约飞花满曲廊，萧然无客共焚香。","瓮醅力重初投枕，鼻鼾声豪已撼床。","栩栩梦游心自适，昏昏起坐日方长。","静凭一几吾何恨，笑杀穿帘燕子忙。"],"title":"睡起"}
