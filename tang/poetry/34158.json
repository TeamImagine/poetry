{"author":"骆宾王","id":34158,"strains":["仄仄平平仄，平平仄仄○。","平平平仄仄，○仄仄平平。","仄仄○平仄，平平仄仄仄。","仄平平仄仄，仄仄仄平平。","平平○○仄，仄仄○平仄。","仄平平仄平，仄仄平平仄。","平平○仄仄，平平仄平仄。","平仄仄○平，平○平平仄。","平仄仄○平，○仄平平平。","仄仄平○仄，○平仄仄仄。","○平○仄仄，○仄仄平平。","仄平平仄仄，平仄仄平平。","平平仄平仄，平仄平平仄。","仄仄仄平平，平平○仄仄。","平仄平平仄，平平○仄仄。","平平仄平仄，平平平仄仄。","仄仄平平○，平仄仄○平。","平平仄平仄，仄○平仄平。","平平平仄仄，平平仄仄平。","仄平○平○，仄平平仄平。","平平仄平仄，平平仄平仄。","平○仄平○，○仄○平仄。","仄平平仄仄，平仄○平仄。","平平仄仄平，仄仄平平仄。","仄平平仄平，平平平仄平。","仄仄平平仄，○○○仄平。","○平平仄仄，仄仄仄平平。","仄平平仄仄，平仄仄平平。","平平平仄仄，仄仄平平仄。","仄仄仄平平，平平仄平仄。","平平平仄仄，仄仄平平仄。","仄仄○平平，○平仄平仄。","平仄仄平平，平仄平平平。","○○仄平仄，仄○仄平平。","仄平平仄仄，平仄仄○平。","仄仄○平仄，平平○平平。"],"paragraphs":["井络双源濬，浔阳九派长。","沦波通地穴，输委下归塘。","别岛笼朝蜃，连洲拥夕涨。","韫珠澄积润，让璧动浮光。","浮光凝折水，积润疏圆沚。","玉轮涵地开，剑阁连星起。","风烟标迥秀，英灵信多美。","怀德践遗芳，端操惭谋己。","谋己谬观光，牵迹强凄惶。","揆拙迷三省，劳生昧两忘。","弹随空被笑，献楚自多伤。","一朝殊默语，千里易炎凉。","炎凉几迁贸，川陆疲臻凑。","积水架吴涛，连山横楚岫。","风月虽殊昔，星河犹是旧。","姑苏望南浦，邯郸通北走。","北走平生亲，南浦别离津。","潇湘一超忽，洞庭多苦辛。","秋江无绿芷，寒汀有白蘋。","采之将何遗，故人漳水滨。","漳滨已辽远，江潭未旋返。","为听短歌行，当想长洲苑。","露金熏菊岸，风佩摇兰坂。","蝉鸣稻叶秋，雁起芦花晚。","晚秋云日明，亭皋风雾清。","独负平生气，重牵摇落情。","占星非聚德，梦月讵悬名。","寂寥伤楚奏，凄断泣秦声。","秦声怀旧里，楚奏悲无已。","郢路少知音，丛台富奇士。","温辉凌爱日，壮气惊寒水。","一顾重风云，三冬足文史。","文史盛纷纶，京洛多风尘。","犹轻五车富，未重一囊贫。","李仙非易托，苏鬼尚难因。","不惜劳歌尽，谁为听阳春。"],"title":"在江南赠宋五之问"}
