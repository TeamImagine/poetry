{"author":"陆游","id":36179,"strains":["平平平仄仄平平，仄仄仄平平仄平。","仄仄平平平仄仄，平平仄仄仄平平。","仄平平仄仄平仄，仄仄仄平仄仄平。","仄仄仄平平仄仄，平平仄仄仄平平。"],"paragraphs":["过江何敢号高流，偶与俗人风马牛。","画檝新揺严濑月，清尊又醉戴溪秋。","壮心无复在千里，老气尚能横九州。","古寺试求三丈壁，为君驱笔战蛟虬。"],"title":"舟中大醉偶赋长句"}
