{"author":"强至","id":182762,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["君王亲策集英年，始信常山子侄贤。","白昼相将金榜上，紫微三谢玉阶前。","衣冠近事尤为盛，阀阅清芬愈可传。","马跃春风归里巷，芦花争看一行鞭。"],"title":"紫微舍人宋公爱子侄三人同日得第作诗以纪盛美二首  其一"}
