{"author":"李正民","id":242137,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["粉户为郎两见春，当时曾识济川人。","留侯再践功名地，白也今为放逐臣。","自笑凫鸿飞渤澥，却惭冠剑拂埃尘。","数奇自是平生事，终始须期入大钧。"],"title":"闻吕丞相还朝  其一"}
