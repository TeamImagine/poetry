{"author":"李端","id":7273,"strains":["？平仄仄平，仄仄仄平平。","平仄仄平仄，平平平仄平。","平平平仄仄，仄仄仄平平。","仄仄平平仄，○平○仄平。","仄平○○仄，平仄平仄仄。","平仄仄○平，平平平仄仄。","平平仄○仄，平仄平○仄。","平仄仄○平，平○○仄仄。","平平○仄仄，仄仄平平仄。","平仄仄平平，平平平仄仄。","仄平平仄仄，平仄仄仄仄。","平仄仄○平，平平平仄仄。","仄仄仄平平，平平仄仄平。","仄平平仄仄，平仄仄平○。"],"paragraphs":["郄超本绝伦，得意在芳春。","勋业耿家盛，风流荀氏均。","声名金作赋，白皙玉为身。","敛笏辞天子，乘龟从丈人。","度关行且猎，鞍马何躞蹀。","猿啸暮应愁，湖流春好涉。","浔阳水分送，于越山相接。","梅雨细如丝，蒲帆轻似叶。","逢风燕不定，值石波先叠。","楼见远公庐，船经徐穉业。","邑人多秉笔，州吏亦负笈。","村女解收鱼，津童能用檝。","唯我有荆扉，无成未得归。","见君兄弟出，今日自霑衣。"],"title":"送路司谏侍从叔赴洪州"}
