{"author":"王庭珪","id":237960,"strains":["仄平平仄仄，平平仄平平。","仄平仄平平，仄平仄平平。","平平仄仄仄，仄平仄○平。","○平仄平仄，仄仄平仄○。","平仄仄仄仄，仄仄仄仄平。","仄平平仄仄，平平仄○平。","仄仄仄仄仄，仄仄平平平。"],"paragraphs":["郡侯勤劝驾，英声播江𣸣。","学官得鸿儒，笔头弩千钧。","金兰二二友，执经造其门。","欧阳子刘子，试艺咸有闻。","吾侄奋袂起，去若渇骥奔。","妙推天地假，高谈帝王尊。","入室得妙语，录寄青溪村。"],"title":"送颇侄郡学读书"}
