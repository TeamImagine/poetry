{"author":"陆游","id":41108,"strains":["仄平仄仄仄平仄，平仄仄平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["力耕岁有一囷米，残俸月无三万钱。","莫怪穷空心不动，正缘愚拙气差全。","学经亹亹悬车后，秉礼拳拳易箦前。","犹恨未能忘笔砚，小儿收拾又成编。"],"title":"力耕"}
