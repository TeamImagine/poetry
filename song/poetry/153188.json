{"author":"俞德邻","id":153188,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["五载绨袍忆故人，春风吹鹤过湖滨。","楼台冷浸两溪水，天地清无一点尘。","棹底空觥今杜牧，井中投辖旧陈遵。","万方一概吾安往，傥许诛茅竟卜邻。"],"title":"游宣慰载酒泛溪即席有作"}
