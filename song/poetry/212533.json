{"author":"李复","id":212533,"strains":["○仄仄仄平，仄平○仄平。","平平仄仄平，仄仄平平平。","仄仄○平平，仄仄平仄平。","仄仄仄平仄，仄仄平仄平。","仄仄○○平，仄平○仄平。","仄仄仄仄仄，仄平○平平。","平仄平平仄，仄仄平仄平。","平仄仄平平，平平仄平平。"],"paragraphs":["枸杞始甚微，短枝如棘生。","今兹七十年，巨干何忻荣。","偶以遗樵薪，遂有嘉树名。","雨露养秋实，错落丹乳明。","细蔓如牵牛，半枯犹络萦。","晚叶已老硬，不堪芼吾羹。","根大多灵异，岁久精气成。","为取入刀圭，颓颠扫霜茎。"],"title":"慈恩寺枸杞"}
