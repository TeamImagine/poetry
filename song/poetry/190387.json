{"author":"韦骧","id":190387,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["云翳前山雨脚长，洒然清气动莲塘。","花中润色添来美，叶上繁声过去忙。","红面浑羞泣珠泪，翠盘微重泻琼浆。","萧萧古县无公事，赢得澄神坐冷床。"],"title":"雨池荷花"}
