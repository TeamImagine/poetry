{"author":"姜特立","id":31793,"strains":["平平平仄平，仄仄平仄仄。","仄仄平平平，仄○○仄○。","平平平仄仄，仄仄平平仄。","仄平平平平，仄仄仄平仄。","平平仄平○，○仄仄平仄。","平平仄平仄，仄仄仄仄仄。","仄平平仄仄，仄仄平仄仄。","○平仄平○，仄仄仄平仄。"],"paragraphs":["吾怜廛市人，偪仄烟火隘。","六月围炎蒸，引吭思大噫。","谁知蜂螘聚，却蹑鲸鳌背。","近山罗前檐，远岫落天外。","浮图卓孤标，如大舶航海。","蓬莱与方丈，便觉咫尺在。","酒酣挥八极，醉眼聊一快。","更须约安期，万里弄澎湃。"],"title":"王俊卿所居甚隘而看山亭依浮图之址卓然孤起诚伟观也"}
