{"author":"释怀深","id":234468,"strains":["仄○仄平平，平仄仄仄仄。","平平仄仄仄，仄仄平平仄。","平平平仄仄，仄仄平平仄。","仄○平平平，仄仄○平仄。","仄○仄平平，平仄仄仄仄。","仄○仄仄仄，平仄平平仄。","仄○平仄平，平仄平平仄。","平平平仄平，仄仄仄○仄。","仄仄仄仄平，仄平平仄仄。","仄仄平○仄，仄仄○平仄。","仄仄平平平，仄仄平仄仄。","平平仄仄平，○○仄平仄。","仄平平仄仄，仄平仄仄仄。","仄仄仄仄仄，平○平仄仄。","平仄平○平，平○仄平仄。","仄仄平平仄仄平，仄平仄仄仄平平。","平平仄仄○○仄，仄仄○平仄仄平。"],"paragraphs":["佛从大悲心，流出十二部。","琅函与玉轴，遍满河沙数。","言言皆妙药，字字超今古。","譬如优昙花，百劫难遭遇。","又如大明灯，能破黑暗处。","又如智慧力，能断无明树。","又如璎珞珠，能使人丰富。","茫茫尘世人，急急走如兔。","不觉老到来，未尝开眼觑。","独有花评事，信向颇坚固。","命我无心人，转此诸佛语。","浮生一百年，正如草头露。","上床鞋履别，保朝不保暮。","少吃两块肉，多烧香一炷。","羊鹿牛三车，皆行此条路。","鹤态云踪不定居，白沙一别半年余。","焦山脚下重相见，记得当时事也无。"],"title":"偈一百二十首  其四九"}
