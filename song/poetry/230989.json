{"author":"葛胜仲","id":230989,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["仙桥水殿照清流，攘攘游人聚九州。","光景从来夸辇毂，风标况是富阳秋。","天开卵色春方好，月上弓形夜更留。","勉作新篇书盛丽，莫令少味似韩休。"],"title":"和西郊春事招元方同游韵"}
