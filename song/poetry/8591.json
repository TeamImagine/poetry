{"author":"李处权","id":8591,"strains":["平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["惟曾家世颇堪论，文采南丰实浚源。","德必有言人望重，义形于色主威尊。","随珠未可轻弹雀，腐鼠从教竞吓鹓。","固是相门终出相，鲁公泉下有英魂。"],"title":"送公卷赴金陵"}
