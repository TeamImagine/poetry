{"author":"苏轼","id":195377,"strains":["仄平仄平平，仄仄平仄仄。","仄仄平仄平，平仄仄仄仄。","平平仄平仄，仄仄仄仄仄。","仄仄平平平，仄仄仄仄仄。","平平仄仄仄，平仄平仄仄。","仄平仄平平，仄○平仄仄。","仄平平仄仄，仄仄仄○仄。","仄○仄仄仄，平仄仄○仄。"],"paragraphs":["楚山澹无姿，赣水清可厉。","散策尘外游，麾手谢此世。","山高惜人力，十步辄一憩。","却立浮云端，俯视万井丽。","幽人宴坐处，龙虎为斩薙。","马驹独何疑，岂堕山鬼计。","夜垣非助我，谬敬欲其逝。","戏留一转语，千载起攘袂。"],"title":"尘外亭"}
