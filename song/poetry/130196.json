{"author":"赵汝腾","id":130196,"strains":["仄平仄仄仄平仄，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平仄。"],"paragraphs":["节迎吹帽约郊行，衣袷登危露未零。","一笑向时分皂白，相逢今日共丹青。","清姿照世郎官宿，劲操擎天柱史星。","自有此山无此客，来同老守醉还醒。"],"title":"陪高计使柱史谢庾使刑郎登梅仙山丹青阁  其二"}
