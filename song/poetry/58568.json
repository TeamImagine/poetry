{"author":"陈造","id":58568,"strains":["仄平仄○平，仄仄仄平仄。","仄仄○仄仄，平仄平仄仄。","仄仄仄仄仄，仄仄仄平仄。","仄仄仄仄平，仄仄平仄仄。","平平○○仄，仄仄仄平仄。","平仄仄仄平，仄仄平仄仄。","仄仄仄平仄，○仄仄平仄。","平仄仄仄平，仄平仄平仄。","仄平仄平平，○仄平平仄。","平平仄仄仄，仄仄仄仄仄。","仄仄仄平平，平平仄平仄。","平平仄○仄，仄仄○平仄。","仄仄仄仄平，仄○仄平仄。","仄平仄平仄，仄仄平仄仄。","平平仄平○，平平仄平仄。","仄○平仄仄，仄仄仄○仄。","○平平仄仄，仄仄仄平仄。","仄○仄平○，平仄平仄仄。","平平平○仄，○平平仄仄。","平仄平平平，○仄仄平仄。"],"paragraphs":["祢生布衣儿，始未客黄祖。","一鹗轻百鸷，名已腾荐语。","跌宕噤不施，众笑此何取。","一赋出绪余，已可光近古。","先生传正学，抱负几文举。","名世昔退之，好善今卫武。","汲引略权近，论荐及农圃。","高义表一时，恶氛可消楚。","俗方急梯媒，中表羊而虎。","低颜下气地，百请几一与。","代舍著衰翁，秋芹荐侯俎。","泉甘困深汲，袖短妨妍舞。","荐士不待求，昔闻乃今睹。","傅毛可飞肉，矮屋俄广宇。","平生气轮囷，非公向谁吐。","小当工抚字，大或效遗补。","长风初借便，振迅顾双羽。","未妨著书缘，人有讥自苦。","朝来诗兴动，毫端鸣急雨。","夸似鳣堂生，颇见此宾主。"],"title":"再次韵谢王仲衡尚书荐章"}
