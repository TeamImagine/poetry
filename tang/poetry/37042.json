{"author":"李中","id":37042,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["莲宫旧隐尘埃外，策杖临风拂袖还。","踏雪独寻青嶂下，听猿重入白云间。","萧骚红树当门老，斑駮苍苔鏁径闲。","预想松轩夜禅处，虎溪圆月照空山。"],"title":"送圆上人归庐山"}
