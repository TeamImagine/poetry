{"author":"刘敞","id":174477,"strains":["仄平平○仄，仄仄平仄○。","平平仄平平，仄仄平平平。","平平○仄仄，仄仄仄仄平。","仄平○○仄，仄平○仄平。","仄仄仄平平，平平平仄平。","仄平仄仄仄，仄仄仄仄○。"],"paragraphs":["孟公多胜诣，故在杯酒间。","虽非菊花时，辄复寻龙山。","平明骑马出，日暮倒帻还。","若人难重得，此风犹可攀。","问我亦何为，翛然方闭关。","忘言在得意，独往路已难。"],"title":"临渊亭望鳯凰等山作"}
