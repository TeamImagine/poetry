{"author":"苏轼","id":193791,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山前乳水隔尘凡，山上仙风舞桧杉。","细细龙鳞生乱石，团团羊角转空巌。","冯夷窟宅非梁栋，御寇车舆谢辔衔。","世事渐艰吾欲去，永随二子脱讥谗。"],"title":"风水洞二首和李节推  其二"}
