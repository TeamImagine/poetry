{"author":"陆游","id":39981,"strains":["平平仄仄仄平平，平仄仄仄仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["流年冉冉不容追，余息厌厌只自知。","马革裹尸违壮志，鹿门采药卜幽期。","林蝉委蜕仙何远，巢燕成雏去已迟。","触事尔来多感慨，北窗闲赋早秋诗。"],"title":"初秋书感"}
