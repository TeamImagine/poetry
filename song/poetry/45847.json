{"author":"杨万里","id":45847,"strains":["○平仄平平，平仄仄平平。","仄平○平平，仄仄平仄平。","仄仄○仄平，仄平仄平平。","平平仄仄仄，平仄仄仄平。","仄仄平仄○，仄仄仄平平。","平平仄仄平，○仄仄○平。","仄平平○仄，平平仄平平。","平仄仄○仄，平仄仄仄○。"],"paragraphs":["敲冰汲山泉，炊玉酿霜醅。","忽然油成泓，失却琼作堆。","抱瓮输竹渠，挈瓶注银杯。","银杯不解饮，倾泻入我怀。","酒圣凡五传，道统到吾侪。","谁云孟氏醇，轲死不传来。","醉乡天张幕，糟丘麹为台。","吾欲往相宅，今夕未拟回。"],"title":"惠泉酒熟"}
