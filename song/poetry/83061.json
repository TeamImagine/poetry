{"author":"敖陶孙","id":83061,"strains":["仄平仄平平，仄仄平平平。","仄平仄仄仄，仄仄仄仄平。","平平平○仄，仄仄仄仄平。","仄仄仄仄仄，仄仄平平平。","○○平平平，仄仄○仄平。","○○仄仄仄，仄仄平平平。","仄仄仄仄仄，仄仄平平平。","平平仄平仄，仄仄平平平。","仄平仄平平，仄仄仄仄平。","仄仄仄仄仄，平平仄平平。","平平仄仄仄，平仄平平平。"],"paragraphs":["酒泉我南邻，唤客青旗翻。","渴心若绊马，未骋意已奔。","平生无长物，取具一瓦盆。","万事漫不理，得酒双眉轩。","相传新丰坊，北奏司命门。","衣冠敬再拜，一病烦公痊。","富贵不敢愿，施我腰脾温。","今晨客舟出，落日鸣蝉繁。","属车得鸱夷，秉羽可解暄。","却爱毕吏部，神全不惊魂。","渠能给万瓮，甘老愚公村。"],"title":"贯酒"}
