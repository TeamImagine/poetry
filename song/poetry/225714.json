{"author":"慕容彦逢","id":225714,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["十万宫花簇马归，宜秋门道晚阴微。","云随香雾相萦去，尘傍珠鞯不敢飞。","盛事传为尧壤颂，薰风催入舜琴徽。","年年池苑春如许，天子持盈燕幸稀。"],"title":"恭和御制回銮诗二首  其二"}
