{"author":"王禹偁","id":177400,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["熊耳如当出槛熊，仙姿孤秀压诸峰。","采芝逋客怜贞质，化石佳人妒丽容。","身上霓衣慵整顿，天边华盖会裁缝。","嫦娥月里休相笑，万古应无窃药踪。"],"title":"和冯中允仙娥峰"}
