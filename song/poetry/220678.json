{"author":"邹浩","id":220678,"strains":["平平仄仄平平仄，平仄○平平仄仄。","平平平仄仄平平，仄仄平平仄平仄。","仄平平仄仄平平，仄仄○平仄○仄。","仄平仄仄○平○，仄仄平平仄平仄。","仄平平仄仄平平，平仄平平仄平仄。","仄平仄仄平平平，仄仄平○仄平仄。","平平仄仄仄○平，仄平平○仄平仄。"],"paragraphs":["秋容未觉成萧飒，修竹疏桐阴四匝。","先生归驾挟西风，堕我南堂似凋叶。","对床邀月入高谈，梦想从来谢三接。","是非火作正炎空，忍与纷纷竞牙颊。","莫欺鸥鸟不知人，须信天机在眉睫。","妙哉托处无何乡，一念能回百千劫。","君诚有意涉其流，请为安行具舟楫。"],"title":"次德符韵六诗 书怀二首 其一"}
