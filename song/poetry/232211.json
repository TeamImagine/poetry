{"author":"李彭","id":232211,"strains":["仄平○仄仄平平，仄平仄仄○平平。","仄仄○仄仄仄仄，仄○平仄平平平。","仄仄○平仄○仄，仄平平○仄平仄。","仄平仄仄平仄仄，仄仄平平仄平仄。","平平仄仄仄平平，仄○平平仄仄平。","仄仄平平仄平仄，仄平平平平仄平。","仄仄平平仄○仄，平平仄仄○平仄。","仄平仄仄仄仄平，仄○○平仄平仄。","○平仄仄仄仄仄，仄平平仄平仄仄。","仄平仄仄仄○平，仄仄○平仄平仄。","○○仄仄仄○平，仄平平仄仄平仄。"],"paragraphs":["异时颇爱宋元君，踏门画史如云屯。","舐笔和墨太早计，解衣槃薄全天真。","梦泽张侯饱闲暇，直疑胸中有成画。","酒酣耳热呼不醒，澹墨淋漓疾挥洒。","谁为右辖赋招魂，远过酸寒郑广文。","怪底高堂见丘壑，欲攀松萝寻石门。","咫尺终南与王屋，翩翩不下如黄鹄。","水南水北索价高，放浪犹歌紫芝曲。","张侯爱画入骨髓，脑脂遮眼良有以。","笔端刻意写遗民，要似留侯赤松子。","如闻可汲用王明，会须添作贡公喜。"],"title":"赋张邈所画山水图"}
