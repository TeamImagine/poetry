{"author":"刘克庄","id":115602,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["经旬积潦慵扶杖，拂晓新晴喜晒蓑。","掣电光阴难把玩，浮云富贵易消磨。","蜗牛庐只依通德，虫蠹书犹在善和。","除是鬳翁名父子，别无好事者经过。"],"title":"竹溪评余近诗发药甚多次韵  其二"}
