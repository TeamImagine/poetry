{"author":"王禹偁","id":177618,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["后楼前合互严更，年鬓侵人睡渐轻。","病眼已甘书册废，愁肠犹取酒杯倾。","风摇纸帐灯花碎，月照铜壶漏水清。","吟尽旧诗犹展转，百回移枕未天明。"],"title":"夜长"}
