{"author":"史尧弼","id":51305,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。"],"paragraphs":["曩持玉节问痌瘝，邂逅南昌一解颜。","亲见疮痍摩手拊，夜深父子短檠间。","行装约束有琴鹤，道力较量无素蛮。","自合明光将剑履，如何零落遂丘山。"],"title":"挽李提刑久善  其三"}
