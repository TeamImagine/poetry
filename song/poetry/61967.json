{"author":"虞俦","id":61967,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["怀抱连宵得好开，莫愁波浪与尘埃。","中年已是难离别，此地何妨数往来。","送我扁舟宁作远，唤人归鸟苦相催。","邈然后会知何处，更欲临分把一杯。"],"title":"得旨与郡归自浙东余成卿王贯之叶德远追送至于震泽舟中款语数日而后别"}
