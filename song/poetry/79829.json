{"author":"欧阳修","id":79829,"strains":["平平平仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["船头初转两旗开，清晓津亭叠鼓催。","自古江山最佳处，况君谈笑有余才。","云愁海阔惊涛涨，木落霜清画角哀。","善政已成多雅思，寄诗宜逐驿筒来。"],"title":"送润州通判屯田"}
