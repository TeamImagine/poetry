{"author":"谢薖","id":231476,"strains":["仄平平仄仄仄平，平平仄仄仄仄平。","仄平？仄仄平○，仄平○平平○平。","仄平仄仄平仄仄，仄平平○仄平仄。","仄平○仄平仄仄，仄平仄仄平仄仄。","仄仄仄仄平仄平，仄平仄○仄仄平。","○平平仄仄平仄，仄平○仄平○仄。","平○仄仄仄仄平，仄平仄？平仄平。"],"paragraphs":["虎头痴绝自不痴，丹青妙处手得之。","石岩戯画幼舆了，酒狂更貎黄冠师。","一人坐睡真被酒，二人杯杓不停手。","一人回面愁不釂，二人直视开口笑。","上有醉墨书者谁，翰林手题独酌诗。","题诗真识醉时味，画图如写诗中意。","珍藏不换一斛珠，李诗頋笔今世无。"],"title":"题頋凯之醉道士图"}
