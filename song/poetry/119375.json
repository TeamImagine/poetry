{"author":"林希逸","id":119375,"strains":["平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["终岁吾伊祇自苦，多生习气未全除。","却嫌俗态骚骚尔，宁作闲民皞皞如。","肯羡孔光灵寿杖，且烧韩愈送穷车。","一编受用床头易，却似忘筌已得鱼。"],"title":"三和除字韵"}
