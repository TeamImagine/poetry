{"author":"夏竦","id":232755,"strains":["仄平平仄仄平平，平仄○○仄仄平。","平仄仄平平仄○，仄平平仄仄平平。","平平○仄平平仄，仄仄○平仄仄平。","平仄平平平仄○，平平平仄仄平○。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["切云层阁倚龙城，霜素缇油聚壁经。","严召近臣容侍从，载赓宸唱乐清寜。","神宗燕翼垂贻训，地宝昭彰显瑞形。","芬馥芸香飘紫禁，荧煌金刻照彤庭。","龟陈洛画开瑶检，弦泛薰风出黼扃。","自庆孤生逢旦暮，愧无嘉颂赞明馨。"],"title":"奉和御制龙图阁观书"}
