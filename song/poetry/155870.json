{"author":"翁森","id":155870,"strains":["平平仄仄仄仄平，仄平平仄平平平。","仄仄平平仄平仄，仄平仄仄平平平。","平平仄仄平平仄，平平仄仄仄平仄。","仄平平仄仄平○，仄仄平平仄仄○。"],"paragraphs":["山光照槛水遶廊，舞雩归咏春风香。","好鸟枝头亦朋友，落花水面皆文章。","蹉跎莫遣韶光老，人生唯有读书好。","读书之乐乐何如，绿满窗前草不除。"],"title":"四时读书乐  其一"}
