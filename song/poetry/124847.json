{"author":"邵雍","id":124847,"strains":["仄仄平平，仄平仄仄。","仄仄平平，仄平仄仄。","仄仄仄○，仄平仄仄。","仄平平平，仄仄平仄。","平平平平，仄仄平仄。","仄仄仄平，平平仄仄。","仄仄平○，平仄仄仄。","仄仄平○，平仄平仄。","平平平仄，仄仄平仄。","仄仄仄仄，平仄平仄。","平平仄○，仄平仄仄。","平平仄平，仄平仄仄。","平平○平，平仄○仄。","仄仄平平，平仄○仄。","平平平平，仄平仄仄。","平仄平平，仄平平仄。","○○○平，平仄仄仄。","○仄仄平，仄平仄仄。","仄平平平，仄平仄仄。","仄仄平平，仄平仄仄。"],"paragraphs":["有客无知，唯知自守。","自守无他，唯求寡咎。","有屋数间，有田数亩。","用盆为池，以瓮为牖。","墙高于肩，室大于斗。","布被暖余，蔾羹饱后。","气吐胸中，充塞宇宙。","笔落人间，晖映琼玖。","人能知止，以退为茂。","我自不出，何退之有。","心无妄思，足无妄走。","人无妄交，物无妄受。","炎炎论之，甘处其陋。","绰绰言之，无出其右。","羲轩之书，未尝去手。","尧舜之谈，未尝虚口。","当中和天，同乐易友。","吟自在诗，饮欢喜酒。","百年升平，不为不偶。","七十康强，不为不寿。"],"title":"瓮牖吟"}
