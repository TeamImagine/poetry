{"author":"梅尧臣","id":57048,"strains":["○平仄仄仄平平，○平仄仄仄平平。","仄平仄仄仄仄仄，仄仄仄平○仄平。","仄平仄仄仄○仄，平平仄仄平平平。","仄平平仄仄仄○，仄仄仄仄仄仄平○平平平。","仄平平仄平平平，仄仄平仄仄仄○。","仄仄平仄○仄仄，平仄仄仄○平平。","○仄仄仄仄仄仄，○仄仄仄平平平。","平平平平平仄仄，仄仄○仄平仄平。","平平仄仄仄○仄，平平仄仄平仄平。","仄平仄平平仄仄，仄仄仄仄平平平。","平平仄仄仄仄仄，平仄仄仄仄平平。","○平仄仄仄平仄，○平仄仄○平平。","仄平仄仄平仄仄，平仄平○平仄仄平○平。","仄平平仄平仄仄。"],"paragraphs":["当时永叔在杨州，中秋待月后池头。","约公准拟与我敌，是夜二雄张利矛。","我时小却避其锐，风愁雨怛常娥羞。","主人持出紫石屏，上有朏魄桂树婆娑而枝虬。","作诗夸诧疑天公，爱惜光彩向此收。","四坐稽颡叹辩敏，文字响亮如清球。","更后数日我北去，相与送别城门楼。","谁知康成能饮酒，一饮三百杯不休。","鸡鸣各自便分散，山光寺侧停画舟。","我来谒公公未起，卧索大白须扶头。","而今倏忽已八载，公领府事予居忧。","欧阳始是玉堂客，批章草诏传星流。","问公可忆羊叔子，虽在军中常缓带而轻裘。","寄声千里能信不。"],"title":"寄维阳许待制"}
