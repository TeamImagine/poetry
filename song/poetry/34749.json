{"author":"陆游","id":34749,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["大雪江南见未曾，今年方始是严凝。","巧穿帘罅如相觅，重压林梢欲不胜。","毡幄掷卢忘夜睡，金羁立马怯晨兴。","此生自笑功名晚，空想黄河彻底冰。"],"title":"大雪"}
