{"author":"吕本中","id":246228,"strains":["平平仄平平，仄仄平仄仄。","平平仄平平，仄仄仄平仄。","平平仄？仄，仄仄平仄仄。","平平仄仄平，仄仄○仄仄。","平平仄仄仄，仄仄平仄仄。","○平仄平平，仄仄平仄仄。","仄平平仄仄，仄仄仄○仄。","仄○○仄平，平仄平仄仄。","仄仄仄仄平，仄仄仄仄仄。","平○○仄○，仄仄仄仄仄。"],"paragraphs":["千花老无踪，众草来可喜。","欣然得幽寻，我亦病良已。","飞飞两蝴蝶，不悟尘士里。","禽声甚可人，亦似相汝尔。","人生贵惬志，不必须甚羙。","三年白沙诗，已费千幅纸。","问君何所乐，赤手费磨洗。","短屏看远山，心作千万里。","此岂画者功，实自一念起。","君当如是观，在此不在彼。"],"title":"小园即事"}
