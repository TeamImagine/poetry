{"author":"张耒","id":216014,"strains":["平平仄平○仄仄，仄平仄仄仄平仄。","仄平平仄平仄平，仄仄○平仄平仄。","○平仄仄平仄○，仄仄平平仄平仄。","平平仄○平仄仄，平仄仄仄平平仄。","仄平仄平仄平仄，平仄仄仄平平仄。","仄平仄仄仄平仄，平仄仄仄平平仄。","平平仄仄仄平仄，仄仄仄平平○仄。","仄平○仄平平仄，仄仄仄仄平平仄。","平平平仄仄仄仄，仄○仄平平仄仄。","平平仄仄仄平平，仄平平仄平平仄。"],"paragraphs":["平生爱山如好德，未尝一饭忘泉石。","大苏山下松柏林，路尽重门照金碧。","思公得道神所相，指示岩幽驻瓶锡。","天台妙教源欲启，来此一酌曹溪滴。","两公道场守龙象，兵火暂晦终辉赫。","撞钟伐鼓食千指，皆二大士之余力。","萦纡石磴造山顶，上有玉人方燕寂。","北轩三伏飞冰雪，一日掠尽淮山色。","东游尘土我实倦，道过化城聊暂息。","青鞋布袜旧家风，此身终效名山役。"],"title":"题大苏净居寺"}
