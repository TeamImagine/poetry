{"author":"张耒","id":215859,"strains":["仄仄平仄平，仄仄平平仄。","平平仄平平，仄仄仄仄仄。","仄平仄平平，仄仄仄仄○。","仄平平仄仄，仄仄○仄仄。","平○仄仄仄，仄仄仄平仄。","平平仄○平，仄仄平仄仄。","平平仄仄仄，仄仄仄平平。","仄○仄仄平，○仄平仄仄。","平平平仄仄，○仄平仄仄。","○平○平平，○仄平仄仄。"],"paragraphs":["琬琰非世珍，昔以羊皮换。","嗟君复何求，众弃乃所玩。","十年少游兄，闭口受客难。","二毛才一第，俗子犹愤惋。","人间异巧拙，善琢贵颜汗。","婵娟守重闺，倚市争倩盼。","君胡宝滞货，屡辱访衰懦。","譬犹卧仆涂，更侑觥与散。","球然瑚琏质，磨琢争璀璨。","迟君三年鸣，更用惊我慢。"],"title":"次韵秦觏"}
