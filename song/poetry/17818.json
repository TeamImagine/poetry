{"author":"吴芾","id":17818,"strains":["平平仄平仄，平仄○平平。","仄平仄仄仄，仄仄平仄○。","平平仄平仄，仄仄仄平平。","仄平平仄平，仄平平仄平。","仄仄仄平仄，仄仄仄○仄。","平平仄平仄，仄仄○仄平。","平平仄平仄，仄仄平平平。","平○平平仄，平仄平仄平。","平仄仄仄仄，平平平仄平。","仄平平仄平，仄仄仄仄平。","○平平仄仄，仄仄平平平。","○仄平仄仄，○仄平○○。","○平仄平仄，平仄平平平。","仄仄仄平○，平平仄平平。","仄仄仄平仄，仄仄平平○。","仄平平仄○，仄仄○平平。","平平仄平平，仄仄○○平。","平平仄仄仄，平仄仄仄平。","仄仄仄平○，仄○平仄平。","○仄平仄仄，○平仄仄平。","仄平仄仄仄，平○仄平平。","仄仄仄平仄，仄仄仄仄平。","平平仄仄仄，平○平仄平。","仄平仄仄仄，仄仄平平平。","平平仄平平，仄仄平仄仄。","平○平仄仄，仄仄平仄平。","仄平仄平仄，○仄仄仄平。","仄○平仄平，○仄平平○。"],"paragraphs":["何侯富词藻，能赋兼能诗。","百篇辈李白，十稔嗤左思。","搜奇抉灵怪，造化不能私。","每为山水游，锦囊随所之。","雁荡閟神秀，鬼物潜司𪩘。","开林发幽隠，肇自兴国时。","高岩耸崷崒，列岫森瑰奇。","龙湫神光异，龙鼻灵液滋。","天柱万仞立，冰帘千丈垂。","羡君沿檄来，暇日遂遍窥。","兴随佳处发，景与高情宜。","留步欣有得，过眼光如遗。","乘寒蹑危磴，跻险攀樛枝。","雅有许询兴，心形不知疲。","我渐动拘俗，薄宦方栖迟。","恨君为此行，不获相追随。","平生爱山心，自视如调饥。","寻幽傥有路，初不问险夷。","几欲老山间，便将云衲披。","顷幸官是邑，柴车日载驰。","列贤不暂舍，游燕必于斯。","每欲状奇怪，苦乏幼妇词。","千岩与万壑，胸中徒自知。","别来岁月久，况复逢艰危。","兹虽值平时，老大无所施。","今观君所赋，妙境俱在兹。","慨然想云壑，应不谓我欺。","会当寻旧游，重与同襟期。"],"title":"和何倅游雁荡"}
