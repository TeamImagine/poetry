{"author":"戴复古","id":93897,"strains":["仄仄平平平仄仄，仄平仄仄平平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不羡君为花县宰，羡君日坐漪岚堂。","有时酒兴兼诗兴，无限山光与水光。","百姓熙熙知教化，群胥凛凛对风霜。","公余置酒看桃李，醉倒花前客自狂。"],"title":"江州德化县漪岚堂尽得庐山之胜醉中作此呈赵明府"}
