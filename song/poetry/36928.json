{"author":"陆游","id":36928,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["楚水枫林霜露新，白头一叟正吟呻。","牛衣未起王章疾，马磨何伤许靖贫。","治道本来存简册，神州谁与静烟尘。","新亭对泣犹稀见，况觅夷吾一辈人。"],"title":"初寒病中有感"}
