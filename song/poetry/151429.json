{"author":"杨公远","id":151429,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["松阴石迳绝纤埃，缓步行春得得来。","风景一川诗料足，楼台两岸画图开。","山花乱插髼松鬓，村酒频倾潋滟杯。","扶醉归来天欲莫，数声鼓角又相催。"],"title":"游水西次吴秋磵韵"}
