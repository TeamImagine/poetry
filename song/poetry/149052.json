{"author":"方回","id":149052,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["似觉今年太坎轲，春寒无策与降魔。","断支酒费贫如故，细读医书病更多。","客梦乡关心破碎，好花时节雨消磨。","时人岂识衣冠会，清朗兰亭晋永和。"],"title":"春寒久病"}
