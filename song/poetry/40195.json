{"author":"陆游","id":40195,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。","平平平仄平平仄，平仄平平仄仄平。"],"paragraphs":["老遇阳生海上村，川云漠漠雨昏昏。","邻家祭彻初分胙，贺客泥深不到门。","万卷纵横忘岁月，百年行止付乾坤。","明朝晴霁犹堪出，南陌东阡共一樽。"],"title":"冬至"}
