{"author":"陈深","id":167378,"strains":["平平仄平平，仄仄平平仄。","平平仄平仄，仄仄平仄仄。","仄平平平平，平平仄○仄。","平平仄○○，仄仄平仄仄。","平平仄○平，仄仄平仄仄。","平平仄平仄，平仄仄仄仄。","仄平仄平平，平仄平仄仄。","平平仄平仄，平平仄平仄。"],"paragraphs":["芳园矗层台，宛在江之曲。","何年植琼树，粲粲纷在目。","美人芙蓉裳，超遥处空谷。","时登月中观，玩此枝上玉。","幽芳忽吹来，妙契心自足。","维皇岂虚畀，真意盖有属。","夜阑耿无眠，霜霰天地肃。","寥寥翠禽语，葱昽晓光旭。"],"title":"寄题天与清香台"}
