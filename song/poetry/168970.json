{"author":"文同","id":168970,"strains":["平平平平仄仄仄，仄仄平仄平仄平。","平平平平仄仄仄，仄仄○仄○平平。","平平平仄仄平○，仄仄仄平平仄平。","仄平平仄仄仄仄，平仄仄平平仄平。"],"paragraphs":["亭台清凉水竹净，爱此来避蚊与蝇。","莲花窥人类楚女，野鸟弹舌如胡僧。","旋来开卷坐松荫，却把钓竿沿石棱。","二年何幸尔足乐，惭报上恩无所能。"],"title":"夏日湖亭试笔"}
