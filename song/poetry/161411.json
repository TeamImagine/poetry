{"author":"陈普","id":161411,"strains":["仄平平仄仄，仄○仄仄仄。","仄平仄平仄，仄○仄仄仄。","平平仄仄平平○，仄平仄仄平平平。","仄仄平平仄仄仄，平平仄仄平平平。","平○仄仄仄仄平，仄仄仄仄平仄平。","平平仄平仄○仄，仄○仄○仄平平。","仄平仄仄平○平，仄平平平仄平平。","仄○平仄仄仄仄，仄仄仄平平仄○。","仄平平仄平平平，平平仄仄仄仄平。","平平仄仄平仄仄，仄仄仄仄平平平。"],"paragraphs":["几人夸咏雪，不如柳一绝。","几家说渔父，不如柳两句。","天阴岁晚寒江空，玉花四合为鸿蒙。","一片清虚画不得，孤舟一笠何精工。","凌空厉阔不觉寒，兀坐不动身与竿。","矶头把竿冻犹立，老妻在中作袁安。","此时意壮何分明，大无垠涯小无形。","的如曾子见一贯，又似叶公初点睛。","十年抛却吴松江，闽山六月念蔗浆。","门门再拜冰玉树，畀我一幅全潇湘。"],"title":"送江西曾雪笠歌"}
