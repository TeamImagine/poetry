{"author":"陆文圭","id":166014,"strains":["仄平仄平平仄平，平仄平平仄平○。","○仄平平仄仄平，仄仄仄平平仄仄。","仄平○平平仄平，○○仄仄平仄平。","平平○仄平平仄，平仄仄平平仄平。","仄平平仄仄仄仄，平平仄仄仄平仄。","仄仄仄平仄○○，平仄○平平仄仄。","平平平平仄仄仄，仄仄平平平仄仄。","○平仄仄仄平平，平仄仄平平仄仄。"],"paragraphs":["道家者流双凤仙，迂访墙东老田叟。","叟读儒书五十年，一事不成今白首。","道人过门何所求，期将汗漫东北游。","青蛇三尺风雷吼，玄鹤一声天地秋。","吏商奔走日百里，区区嗜利与名耳。","道眼视之海中沤，炎夏长途何必尔。","吾师之师柱下史，紫气曾惊关尹喜。","当时剩却五千言，焉用老人诗一纸。"],"title":"赠道人周大方"}
