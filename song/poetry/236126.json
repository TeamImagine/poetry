{"author":"李光","id":236126,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["节概平生慕此君，晚年流落偶相亲。","装添小圃林泉胜，隔尽权门车马尘。","雨浥寒梢香掩冉，月归疏影夜精神。","他年亭下清阴满，谁记当时种莳人。"],"title":"申之移竹数十竿植之后圃增贲幽人之居作诗为谢"}
