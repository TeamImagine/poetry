{"author":"王洋","id":251176,"strains":["平平仄平仄，仄仄平仄平。","平仄○平平，仄仄○平平。","仄仄仄平仄，仄平仄平平。","平平仄仄仄，仄仄平仄平。","仄平仄仄仄，仄仄平平○。","仄平仄平平，平仄仄平平。"],"paragraphs":["终年困尘土，一日同宴嬉。","诗价重车渠，酒色空琉璃。","月出散林莾，揽之有余辉。","山林信可乐，所乐无四时。","况渠善窈窕，与我昏为期。","会须挽凌波，同载月明归。"],"title":"和曾吉父饮南坡四诗  其四"}
