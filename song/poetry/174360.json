{"author":"刘敞","id":174360,"strains":["仄仄仄仄平，仄平仄平平。","平平仄○仄，仄仄○平平。","仄平○仄平，平仄平平平。","仄平仄仄仄，仄仄平仄○。","仄仄○仄平，平平平仄平。","仄平仄平仄，平仄○○平。","仄平仄平仄，平仄平平平。","仄平仄仄仄，仄仄平平平。","○○平仄平，仄仄平仄平。","平平平○平，仄仄仄仄平。","平平平仄平，仄平仄仄平。","平仄○仄○，平○仄仄平。"],"paragraphs":["百尺井底泉，激轮乍飞流。","潺湲入庭户，宛转如奔虬。","主人三署郎，持节西南州。","弃之卧故里，富贵安足留。","郤埽长闭门，赢余非所求。","客来坐林下，樽酒相献酬。","未尝语朝市，余事良悠悠。","乃知独往意，不必山林幽。","衣冠多隽才，继踵公与侯。","谁能悬其车，五十未白头。","嗟嗟贤大夫，此风可镇浮。","为问三辅间，何如马少游。"],"title":"同客饮涪州薛使君佚老亭"}
