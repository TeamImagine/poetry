{"author":"王安中","id":233753,"strains":["仄平平仄平，仄仄仄平仄。","平○平仄仄，仄仄仄平仄。","平平仄仄仄，仄仄仄○仄。","仄○仄仄仄，仄仄平平仄。","平平平仄仄，仄仄仄平仄。","平平平仄平，平仄仄仄仄。","平平平平平，仄仄平平仄。","仄仄仄仄平，仄仄仄平仄。","仄平平仄平，仄仄平仄仄。","平平仄平仄，平仄仄仄仄。"],"paragraphs":["读书无见功，要足补吾拙。","时从千载上，坐友万人杰。","心源贮古月，表里湛空澈。","政缘老懒故，早觉追随苶。","推迁怀短檄，甚愧固穷节。","安阳耆旧衰，风采漫笔舌。","翩翩阿瞒孙，乃出诸椽列。","爽气不可招，敌榜近缧绁。","只今官罢休，道学归澡雪。","加飧一言足，人事会有别。"],"title":"送曹文叔"}
