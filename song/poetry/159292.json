{"author":"连文凤","id":159292,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄仄仄仄平平仄，仄仄平平平仄平。"],"paragraphs":["此去横经涉远途，三江烟雨晚潮初。","颛孙岂是贪求禄，郑老从来爱读书。","驻马晓吟曹庙桧，倚船时看舜乡鱼。","顾予挟册曾游此，故旧相逢为起居。"],"title":"送张集父分教越之上虞"}
