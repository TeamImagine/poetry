{"author":"张嵲","id":8746,"strains":["仄仄○仄仄，仄平平仄○。","仄平仄仄平，平仄平平平。","仄平平平仄，仄仄平仄平。","平平○平平，仄仄平仄○。","平○○仄○，仄平○仄平。","平○仄○平，仄仄平○平。","平○仄仄仄，平仄○仄平。","仄仄仄平平，平○仄平平。","仄仄仄仄平，仄○平平○。","仄仄仄仄平，○○平仄平。","仄仄仄平仄，仄平仄平平。"],"paragraphs":["一岁三百日，烈风朝暮吹。","不知剖判来，曾有无风时。","况兹逾年旱，小雨时散丝。","蓬蓬从天来，一扫云气离。","虽荷扇暍劳，要无膏润滋。","功过不相庚，退坐徒叹咨。","何当快雨至，檐霤如绠縻。","万瓦跃冰丸，千虹注幽池。","坐见槁死苖，翠浪翻前陂。","雨罢树不揺，溟溟天宇垂。","此事恐无冀，忘言咏吾诗。"],"title":"风"}
