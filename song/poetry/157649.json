{"author":"韩维","id":157649,"strains":["仄仄仄平仄，○仄平仄平。","○平仄平仄，仄仄平仄○。","仄仄○仄仄，仄平仄仄平。","仄仄仄仄仄，平○仄平平。","○仄平仄○，仄仄仄仄平。","仄○○仄平，平仄平平平。","平平仄平仄，仄仄仄仄平。","平平仄平仄，○仄仄仄平。","平平仄平仄，仄仄○○平。","○○仄平仄，仄仄仄仄平。","仄仄仄仄仄，平平仄平平。","仄仄仄平平，仄○仄平平。"],"paragraphs":["自我伏田里，三驾游上都。","其谁肯来顾，莫与夫子如。","久积疏野抱，况兹病薾余。","厚意不即报，悁劳在朝晡。","驱马寒日中，薄暮到省庐。","属闻从众贤，高会罗盘盂。","逡巡望华闼，却走不及徐。","鸾仪与鸿举，其势固自殊。","胡为枉嘉藻，似欲相牵拏。","中论十年旧，见许道义徒。","管鲍久不作，知音几终初。","岂敢忘君言，誓将守淳愚。"],"title":"景仁次道斋礼院予与和叔过之值其方饮引去二君以诗见谢三首 答景仁"}
