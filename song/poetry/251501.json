{"author":"王洋","id":251501,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["白布衫韝时节新，娇鬟丰口绮罗春。","满城菡萏官同乐，午夜箫歌社降神。","继昼寻棋三净侣，闻灯坚坐一闲身。","不须强学行春客，儿女多应不要人。"],"title":"元夕夜与戎琳殊三老僧对棋琳请作诗赋之"}
