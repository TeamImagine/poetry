{"author":"方干","id":30283,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["聚散联翩急复迟，解将华髪两相欺。","虽云竹重先藏路，却讶巢倾不损枝。","入户便从风起后，照窗翻似月明时。","此时门巷无行迹，尘满尊罍谁得知。"],"title":"雪中寄李知诲判官"}
