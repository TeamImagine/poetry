{"author":"陈造","id":59639,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平仄仄平。"],"paragraphs":["诗客胸襟旧绝尘，惠然分我一缄春。","裁成蜀国添花锦，贵重丹砂伏火银。","暮雨朝云知有梦，琼枝璧月可无人。","要须共醉彭宣酒，莫诿忘情宋玉邻。"],"title":"次韵答德瑞"}
