{"author":"陈襄","id":157251,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["束刍弥月馆行人，白首无殊一面新。","朔漠持麾惭未达，东方连骑喜相亲。","卮言坐遣壶中月，物色频惊塞下春。","使者不知为旅意，佳篇犹拟驻征轮。"],"title":"和东玉少卿见遗"}
