{"author":"徐夤","id":33965,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["武荣江畔荫祥云，宠拜天人庆郡人。","五色鹤绫花上敕，九霄龙尾道边臣。","英雄达处谁言命，富贵来时自逼身。","更待春风飞吉语，紫泥分付与陶钧。"],"title":"贺清源太保王延[彬] 二"}
