{"author":"李石","id":20282,"strains":["平仄仄仄仄，仄仄平仄平。","仄平仄○仄，仄○平平平。","平平仄仄仄，仄仄平仄平。","仄仄仄仄仄，仄平仄仄平。","平平平仄平，仄仄平平平。","仄仄○平仄，仄仄平平平。","仄仄仄仄仄，平仄平仄平。","○平仄仄仄，仄仄平平○。","○平仄平仄，仄仄○仄○。","平平○平仄，仄仄仄平平。"],"paragraphs":["林静有集鸟，水阔多潜鱼。","未能急期会，乃更谈清虚。","吾家柱下史，不读城旦书。","偶挟一语契，到官十日初。","仙人冰雪容，访我云霞居。","扫地荫修竹，引水浇芙蕖。","吏最果不足，丞负良有余。","深文到穴鼠，百巧呈山狙。","从今结绳内，只可禁网疏。","虽非胶西室，有此指南车。"],"title":"盖公堂"}
