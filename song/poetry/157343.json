{"author":"韩维","id":157343,"strains":["仄平平仄平平平，平平仄仄平○平。","平平仄仄仄平仄，平仄仄仄平平平。","仄平平○仄仄仄，○仄仄仄平平平。","仄平平○仄仄仄，仄仄平仄○○平。","仄平仄仄仄仄仄，仄平仄仄平平平。","平平仄仄仄仄仄，仄仄仄仄平平平。","仄平仄仄仄仄仄，平仄仄仄平○平。","仄○平仄仄平仄，仄仄仄仄平平平。","仄平仄仄仄平仄，○○仄仄平平平。"],"paragraphs":["佛宫金碧开朝霞，游人杂遝来正哗。","危弦促管竞繁咽，罗袖对舞春风斜。","子时投闲一往步，正见绿树团丹花。","举头惊看不忍去，却视姝子犹泥沙。","稍开欲谢各自好，似为悦己为容华。","归来想像入秀句，刻缀玉佩锵珩牙。","尚嫌独赏不尽意，邀我共赋雄其夸。","欲将奇警谢妍丽，力竭未有锱铢加。","急须取酒趁残艳，犹胜落尽干咨嗟。"],"title":"答范景仁叹花花在相国寺近舞场"}
