{"author":"胡仲弓","id":136244,"strains":["仄平仄仄○平平，仄平仄仄○○平。","仄平仄仄仄平仄，仄平仄仄○平平。","仄平仄仄平平仄，仄平仄仄平○○。","仄仄仄平仄仄仄，平○仄仄平仄平。","平平仄仄○○平，平平仄仄○平平。","平○平仄仄平仄，仄平仄仄平平平。","仄仄平○○平仄，仄平仄仄平平仄。","平○平仄仄平平，平仄平仄仄平仄。","平平○仄仄平○，仄仄平平平仄仄。"],"paragraphs":["夜阑缺月浸寒潭，乱山倒影空中涵。","此时万籁寂无语，碧云郁结如晴岚。","可人已趁春风去，举杯对影成三三。","割席赋诗鬭击钵，舟中醉卧推枕函。","红尘眯目空相蒙，千金市骏轻花骢。","何如浓墨恣挥洒，笔锋扫退江文通。","锦绣丛中燕鶑侣，惜花爱作风光主。","何如挥麈共清谈，朝访安石暮夷甫。","焚香烧烛恣狂吟，管甚冬冬催五鼓。"],"title":"抱拙以三通鼓为韵见寄次韵"}
