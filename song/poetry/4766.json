{"author":"释正觉","id":4766,"strains":["平仄仄仄，仄平仄○。","仄平仄平，仄平仄仄。","仄仄仄平平，仄平平平仄。","平平平仄平平，仄仄平○平仄。","○平仄平平仄平，仄仄平平平仄仄。","仄仄平平，仄○○仄。","仄平○仄仄平平，仄仄平平平仄仄。","仄仄仄平仄平，仄仄平平仄仄。","仄仄○平，仄平平仄。","平仄平○平仄平，平平仄仄？平仄。","仄仄平平，仄平仄仄。","仄仄平○，○平仄仄。","仄平仄仄平平平，仄仄○平平仄仄。","仄仄平仄仄仄平平，仄仄仄平平平仄仄。","仄仄仄仄○，平平仄平仄。","仄仄○○仄仄仄仄仄○○，平平仄仄仄仄○平仄○仄。","仄平仄仄○○平，仄平平○仄○仄。","仄仄仄仄○平，仄仄仄仄平仄。","平仄平平，平平平仄。","仄仄仄仄仄○平，仄仄仄仄平○仄。"],"paragraphs":["休去歇去，绝言绝虑。","廓无所依，妙无所住。","转历历之机，运绵绵之步。","神游方外灵台，道契环中虚处。","藏身白云云外家，著脚青山山下路。","宛转穷通，旁参回互。","十成收得返魂香，一等来挝荼毒鼓。","肯触气于死蛇，要捋须于猛虎。","却借其功，不谋而遇。","枯木龙吟而起云，南山豹变□披雾。","律入春筒，影流晓户。","百亿仪分，三千体露。","大经掇出于微尘，古佛相交于露柱。","历代诸祖只个生涯，一切众生同时灭度。","大用石火迟，全机电光遽。","哆哆和和也问若剪答如裁，轰轰磕磕也喝如雷棒如雨。","洞山佛对三斤麻，赵州衫重七斤布。","道火不我烧唇，道水不我濡袴。","无是无非，何规何矩。","柱杖子里许将来，钵袋子那时分付。"],"title":"偈颂二百零五首  其一六五"}
