{"author":"苏籀","id":4110,"strains":["仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["执舆入辇蹷痿几，陟险山农笑却时。","屐齿未常先雍老，翚飞久已见甍楣。","磴扉百步犹流汗，观阁三休岂易追。","浪漫悠悠一鸡肋，角巾东路最平夷。"],"title":"山行入寺一首"}
