{"author":"刘克庄","id":115515,"strains":["仄平仄仄仄仄平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["刬骑犊子不施鞯，老退犹堪学力田。","疏大夫金虽已散，蔺相如璧偶然全。","黄河水有曾清日，白发人无再少年。","许大乾坤愁塞满，觅无愁处只樽前。"],"title":"再和  其一"}
