{"author":"曹彦约","id":84613,"strains":["平仄仄平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["经济蜚声数十年，只今韫椟固依然。","老于思虑惟忧国，好在功名更守边。","人望鼎来须易地，春风早去便朝天。","汉家老将辉千古，只有留屯服罕幵。"],"title":"薛侍郎移镇合肥被命入觐赋唐律诗二章  其一"}
