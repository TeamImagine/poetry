{"author":"廖行之","id":65570,"strains":["仄平仄仄仄平平，仄仄平平仄仄平。","平仄平平平仄仄，平平仄仄平平平。","平平仄仄平仄仄，仄仄平平仄仄平。","平仄平平仄平仄，仄平平仄仄平平。"],"paragraphs":["自怜疏拙百奚宜，不省胡颜可媚时。","驰骛功名非我事，欢娱菽水祇心知。","风姿故陋难施粉，面目堪憎正类倛。","惟有灵台亦裴度，到君明眼不能欺。"],"title":"酬罗季康二首  其二"}
