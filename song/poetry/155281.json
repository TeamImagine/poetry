{"author":"彭秋宇","id":155281,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["力支大厦烱孤忠，太息黄旗运不东。","天若有情虹贯日，人谁不死气凌空。","倍增晁董儒科重，可与夷齐史传同。","地位九分人物好，更于何处觅英雄。"],"title":"读吟啸集  其二"}
