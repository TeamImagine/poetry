{"author":"李纲","id":242812,"strains":["平平仄平平，平仄仄平仄。","仄仄○平平，仄仄○仄仄。","平平平仄平，仄仄仄平仄。","仄平仄平平，仄仄平○○。","仄○平仄平，仄仄仄○仄。","平平平仄平，仄仄平仄仄。"],"paragraphs":["秋风动梁谿，何日理归鞅。","放逐正拘囚，寤寐劳梦想。","新诗聊慰今，旧事那追往。","缅怀故山居，杞菊苗应长。","挂冠神武门，便欲学疏广。","躬耕南亩云，实报无卤莽。"],"title":"和陶渊明归田园六首  其二"}
