{"author":"方干","id":30218,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平平仄仄平仄，仄仄仄平平仄平。"],"paragraphs":["异术闲和合圣明，湖光浩气共澄清。","郭中云吐啼猿寺，山上花藏调角城。","香起荷湾停棹饮，丝垂柳陌约鞭行。","游人今日又明日，不觉镜中新髪生。"],"title":"越中言事二首 一"}
