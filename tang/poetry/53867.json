{"author":"崔颢","id":53867,"strains":["平平仄仄平仄仄，仄平平平平仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["高山代郡东接燕，雁门胡人家近边。","解放胡鹰逐塞鸟，能将代马猎秋田。","山头野火寒多烧，雨里孤峰湿作烟。","闻道辽西无鬬战，时时醉向酒家眠。"],"title":"雁门胡人歌"}
