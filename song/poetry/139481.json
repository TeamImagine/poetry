{"author":"陈著","id":139481,"strains":["平平仄仄仄平平，平平平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["行年八十病余身，梅坞留连率见真。","花到诗家方吐气，酒无菜饤不成春。","世情风雨妨归路，古道山林有主人。","珍重此时相得处，弟兄门外是浮尘。"],"title":"元夕醉梅山弟家  其一"}
