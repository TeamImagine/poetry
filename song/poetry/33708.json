{"author":"陆游","id":33708,"strains":["平平仄仄○平平，○平平仄○平仄。","平平仄仄仄仄仄，仄仄平平平仄仄。","仄平仄仄仄仄平，平仄仄仄○平平。","○平仄仄平平仄，平平仄仄平仄平○平。","○平○仄平平平，○仄仄仄平平平。","仄仄○平○仄仄，平平仄仄仄平○。"],"paragraphs":["吾舟十丈如青蛟，乘风翔舞从天下。","江流触地白盐动，灔滪浮波真一马。","主人满酌白玉杯，旗下画鼓如春雷。","回头已失瀼西市，奇哉一削千仞之苍崖。","苍崖中裂银河飞，空里万斛倾珠玑。","醉面正须迎乱点，京尘未许化征衣。"],"title":"醉中下瞿唐峡中流观石壁飞泉"}
