{"author":"护国","id":39769,"strains":["仄平仄仄仄平平，仄仄平仄仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["箧中遗草是琅玕，对此空令洒泪看。","三径尚余行迹在，数萤犹是映书残。","晨光不借泉门晓，暝色唯添陇树寒。","欲问皇天天更远，有才无命说应难。"],"title":"伤蔡处士"}
