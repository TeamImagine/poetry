{"author":"毛滂","id":222550,"strains":["仄平仄平仄，仄仄平平平。","仄仄仄仄平，仄○仄平平。","仄平平仄仄，仄仄平○平。","○仄仄平平，仄平仄仄平。","仄○平平平，仄仄仄平平。","平仄仄仄仄，平平○仄○。","平平仄仄平，平仄○平平。","仄平仄平平，平仄仄仄○。","仄平平仄平，仄平仄平平。","仄平仄平仄，平仄仄○平。","平仄仄仄仄，平仄平平平。","仄仄仄平平，仄仄平仄○。","仄平平平仄，仄平仄○平。","平仄仄仄平，平仄○平平。","仄平平平○，仄仄○平平。","仄平仄○仄，仄○○平平。","○仄仄平仄，平仄平平平。","平○平仄仄，仄仄平仄平。","仄平仄平仄，仄仄○平平。","仄仄仄平平，仄仄仄平平。","平平仄仄仄，？平平仄平。","仄平平仄平，仄仄仄仄平。","平平仄仄仄，仄仄平平平。","仄○平仄平，仄仄平平平。"],"paragraphs":["使君未知我，得自吞毡翁。","我未识使君，已闻伯夷风。","十年诗卷里，未面先从容。","顷我客东都，寄声谢老农。","绣衣南州来，是尔使君公。","为尔扫菜色，无襦当夜缝。","东都逆旅人，零落如霜蓬。","一廛愿为氓，归势鸟脱笼。","既登君子堂，倒戈避诗锋。","紫芝秀眉宇，东野凛长松。","怜我骨硉兀，槽枥骈儿童。","秣以玉山禾，不置凡马中。","去年溪城月，使君马如龙。","呼我载后车，诗月相朣胧。","朅来桑麻间，午梦回村舂。","使君亦留犊，往听长安钟。","相望渺云海，烟雪迷西东。","遥传摛彩笔，秀句争考功。","那知古槐畔，苦语如秋蛩。","一笑答云山，万事付喑聋。","吞舟亦失水，蚍蜉登背胸。","拂钟虽不铮，缀履岂所工。","天高白虎殿，日永明光宫。","去参鹓鹭群，勿羡高飞鸿。"],"title":"寄曹子方使君"}
