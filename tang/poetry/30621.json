{"author":"罗隐","id":30621,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["出驯桑雉入朝簪，萧洒清名映士林。","近日篇章欺白雪，早年词赋得黄金。","桂堂纵道探龙颔，兰省何曾驻鹤心。","离乱事多人不会，酒浓花暖且闲吟。"],"title":"寄前户部陆郎中"}
