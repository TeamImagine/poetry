{"author":"欧阳修","id":79222,"strains":["平仄平仄仄，仄平仄平平。","仄○平平仄，平仄仄仄平。","仄平平平仄，仄仄仄仄平。","仄仄平仄平，平平仄平平。","仄平平仄仄，仄仄仄平平。","平仄平仄仄，○平仄平平。","平平○平仄，○仄仄平平。","平仄仄平仄，平○平仄平。","平平仄平仄，○仄仄平平。"],"paragraphs":["今日胡不乐，众宾会高堂。","坐中瀛洲客，新佩太守章。","岂无芳樽酒，笑语共一觞。","亦有嘉菊丛，新苞弄微黄。","所嗟时易晚，节物已凄凉。","群鹭方盛集，离鸿独高翔。","山川正摇落，行李怯风霜。","君子乐为政，朝廷须俊良。","归来紫微阁，遗爱在甘棠。"],"title":"西斋小饮赠别陕州冲卿学士"}
