{"author":"杜光庭","id":52082,"strains":["○○平○仄，仄仄平仄平。","仄仄仄平平，平仄仄仄平。","仄平仄仄平，平仄仄○平。","仄○仄平平，平仄仄仄平。","仄平平平仄，平仄仄仄平。","平平仄平仄，仄仄平平平。","平平仄仄平，平平仄平平。","仄平平平仄，平仄○仄平。","仄仄平平仄，仄平平仄平。"],"paragraphs":["亹亹玄中趣，湛湛清汉波。","代谢若旋环，椿木不改柯。","静心念至真，随运顺离罗。","感应理常通，神适逮自徂。","澹游初无际，繁想洞九遐。","飞根散玄叶，理返非由他。","常能诵玉章，玄音彻霄霞。","甲申洪灾至，椌翮王母家。","永享无终纪，岂知年劫多。"],"title":"真人赞六首 二"}
