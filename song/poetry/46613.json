{"author":"梅尧臣","id":46613,"strains":["平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["人言少保持家谨，载见西京万石君。","子舍今归浣裙切，里门重戒下车勤。","田园一一能为计，僮仆䜣䜣亦有闻。","我负洛阳山水久，试因行色寄嵩云。"],"title":"送任太博归省西都"}
