{"author":"姚合","id":19627,"strains":["平仄仄○仄，仄平平仄○。","仄平平仄仄，仄仄仄平平。","平仄平平仄，平○仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，○仄仄平平。"],"paragraphs":["终日自缠绕，此身无适缘。","万愁生雨夜，百病凑衰年。","多睡憎明屋，慵行待暖天。","疮头梳有虱，风耳乱无蝉。","换白方多错，回金法不全。","家贫何所怨，将在老僧边。"],"title":"病中书事寄友人"}
