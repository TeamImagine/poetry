{"author":"刘攽","id":183174,"strains":["平仄平仄平，仄○仄平平。","仄平平平仄，平○平○平。","仄仄仄平仄，平仄○仄平。","○平平○仄，仄仄仄仄○。","仄○平仄平，仄仄平仄平。","仄仄○仄仄，仄仄平平平。","仄仄仄平平，平仄平平平。"],"paragraphs":["林卧霄露清，仰观众星晖。","上天垂光彩，楼观何参差。","阁道绝银汉，华盖临紫微。","凝神云霓表，忽与汗漫期。","整衣阊阖门，濯足牛女矶。","酌酒援北斗，鼓箑招南箕。","极意谢嚣烦，尘世良喧卑。"],"title":"夏夜露坐"}
