{"author":"陆游","id":37720,"strains":["仄仄平平仄，平○仄仄平。","仄平平仄仄，平仄仄平平。","仄仄平平仄，平○平仄平。","平平仄○仄，平仄仄平平。","仄仄平平仄，平平仄仄○。","平平仄○○，仄仄仄平平。"],"paragraphs":["社结山林友，家藏种树书。","蔽床欣卜宅，容驷笑高闾。","薄饭频葅韭，单衣旋制𦈌。","东家借蹇罢，南市买船初。","美景游俱遍，邻翁好不疏。","时时得乘兴，岂独爱吾庐。"],"title":"幽居"}
