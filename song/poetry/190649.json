{"author":"韦骧","id":190649,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["牡丹谢后觉荒凉，此艳中兴百步香。","莫诮雕栏当晚节，须知名卉绝群芳。","金刀剪处云霞被，翠笼擎来锦绣裳。","别乘殷勤华府宴，应将花谱议前王。"],"title":"和潘通甫芍药"}
