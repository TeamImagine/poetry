{"author":"胡寅","id":11693,"strains":["仄仄平仄仄，仄○平仄平。","仄平仄平仄，平平平平平。","平仄仄平平，○平仄平平。","平仄仄平仄，仄○平仄平。","仄○仄仄仄，仄平平仄平。","平平仄仄仄，仄仄平○○。","○平仄仄平，仄仄平仄平。","仄平仄仄仄，仄平仄平平。","仄仄平平平，仄仄仄平平。","平平○平仄，仄平仄平平。","仄仄仄仄平，平平平仄平。","仄平平仄仄，仄仄仄仄○。","平仄仄仄仄，仄平平仄○。","平平仄平仄，○仄平平平。","平平平仄平，仄仄仄○平。","仄仄平仄仄，平仄仄仄平。","平平仄平○，平平仄平平。"],"paragraphs":["七载飞电迈，百虑秋水澄。","独余故乡念，居然常兢兢。","同是幔亭仙，乘风钓湘蒸。","鱼寄水千里，历传云万层。","十论赐甚腆，一篇蒙未曾。","登堂话衮衮，寓寝香凝凝。","看君道气充，可仰谁敢朋。","寸阴谢尺璧，默然耀千灯。","世路多招呼，掉首未渠譍。","幽寻叹川逝，彼宁记云腾。","但愿我辈人，拳拳知服膺。","圣门无阂辙，自画理岂应。","君子有所病，没身名莫称。","虚生既何补，浪死诚堪惩。","君仍诗律高，愧我酒量能。","属耳风雅颂，因忘斗与升。","山林足奇观，朱阑盍时凭。"],"title":"和彦冲"}
