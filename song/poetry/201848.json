{"author":"彭汝砺","id":201848,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["春风吹诏落天涯，喜听君荣及盛时。","桂籍功名知自取，云台事业旧相期。","骐驎有力争千里，燕雀无才寄一枝。","士稚果能先越石，苏秦应欲愤张仪。"],"title":"喜文渊登第因寄二篇  其一"}
