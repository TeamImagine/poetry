{"author":"虞俦","id":61764,"strains":["平平仄仄仄平仄，平平仄○平仄仄。","平平仄仄平仄仄，仄仄平平仄平仄。","平平仄仄平平平，仄平仄仄平平平。","○仄平平仄平仄，平仄平平仄仄平。","仄仄仄平平仄仄，仄仄平平平仄仄。","平○仄仄仄平平，平仄平平平仄仄。"],"paragraphs":["人生五马古云乐，今君此行殊不恶。","君才自是瑚琏器，十载声华满台阁。","胡为忽厌东华尘，一麾要把江之滨。","闻道丰登少公事，姑与匡庐作主人。","到郡莫辞讥屡费，政恐朝来多爽气。","山中向有读书人，为问归来头白未。"],"title":"监学同舍饯南康新使君黄雍文分韵"}
