{"author":"刘敞","id":175373,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["红芳过尽绿阴多，索寞无如长日何。","午影迟留成蕴暑，熏风飘荡作清和。","梦余欲验松生腹，棋罢真知斧烂柯。","还想高吟酬美景，讼庭岑寂长青莎。"],"title":"夏日上府公"}
