{"author":"孔武仲","id":199190,"strains":["平仄平平平，仄仄仄仄仄。","仄仄平平平，仄平○仄仄。","仄平○仄仄，平仄○平仄。","仄仄仄○○，○○○平仄。","仄仄平仄平，仄仄仄平仄。","仄○平仄仄，仄仄平平仄。","○平平○平，平仄仄平仄。","仄仄平平平，○平仄平仄。"],"paragraphs":["攻玉为方盘，可据以饮食。","又可安文枰，两仙相对奕。","簿书应接罢，胥不留踪迹。","散步到其间，如临苍山壁。","下有清冷波，灔灔欲侵席。","坐兼仁智乐，岂独烦襟释。","长沙春正妍，樽酒会嘉客。","好事清河翁，题名刻之石。"],"title":"徐成之园亭三咏 石盘"}
