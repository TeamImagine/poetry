{"author":"陆游","id":33826,"strains":["仄平仄○平，○仄仄○仄。","平平平仄仄，○仄平仄仄。","仄平仄平平，平○仄平○。","仄平○平平，平仄仄仄仄。","仄平仄仄平，平仄仄平○。","仄仄仄平平，平仄平○仄。"],"paragraphs":["麹生可论交，正自畏中圣。","年来衰可笑，茶亦能作病。","噎呕废晨飧，支离失宵暝。","是身如芭蕉，宁可与物竞。","兔瓯试玉尘，香色两超胜。","把玩一欣然，为汝烹茶竟。"],"title":"烹茶"}
