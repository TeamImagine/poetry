{"author":"饶廷直","id":16250,"strains":["平仄平平平仄平，平平平仄平仄仄。","仄○平仄仄仄仄，仄仄平仄平平平。","仄平○仄仄平仄，平仄平平仄平仄。","平平平仄平仄○，仄仄○平仄○仄。","平平仄仄平仄平，仄平平仄平平平。","○○仄仄仄仄仄，仄仄仄仄平平平。","平仄仄仄○平仄，平仄平平平仄仄。","平平仄仄仄平平，仄○平平仄平仄。"],"paragraphs":["黄鹤楼前秋月寒，楼前江阔烟漫漫。","夜深人散万籁息，独对清影凭阑干。","一声长啸肃天宇，知是餐霞御风侣。","多生曾结香火缘，邂逅相逢竟相语。","翛然洗尽朝市忙，直疑身在无何乡。","回看往事一破甑，下视举世俱亡羊。","嗟予局促犹轩冕，知是卢敖游未远。","他年有约愿追随，共看蓬莱水清浅。"],"title":"夜游黄鹤楼遇道人"}
