{"author":"曾协","id":25461,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["坐阅荣枯鸟过空，青冥谁解指行踪。","柳边初见莺调舌，树底俄惊鹿养茸。","称副闲身清昼永，装添静境绿阴浓。","宫桃正倚东风醉，也逐回沟出九重。"],"title":"和陈晞颜春尽思归二首  其一"}
