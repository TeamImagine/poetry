{"author":"李觏","id":113457,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["世家元是武夷孙，四上观光预国宾。","地底岂无干斗气，天边争奈饮牛人。","田宜秫稻应多酒，路入溪山渐少尘。","身计未谐归计好，一樽犹可醉乡邻。"],"title":"送张宏下第南归"}
