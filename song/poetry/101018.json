{"author":"韩琦","id":101018,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["去年修禊小龙池，醉席高吟盛一时。","今日正逢春骀荡，此身翻苦病支离。","浮觞胜会人胥乐，闭阁衰悰自不知。","御水有期犹半月，雨余风景愿迟迟。"],"title":"上巳属疾"}
