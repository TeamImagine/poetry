{"author":"曾肇","id":208888,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["四山蓊郁气朝隮，晚雨廉纤未有泥。","鸭绿几寻塘水浸，鹅黄一段稻秧齐。","幽花布地金钱小，野蔓萦林翠幄低。","满目淮南风景好，不堪时听子规啼。"],"title":"淮南道中"}
