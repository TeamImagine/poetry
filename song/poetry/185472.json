{"author":"徐积","id":185472,"strains":["○平平仄仄平仄，仄○仄仄平平仄。","平平平仄平仄平，仄仄仄仄仄平仄。","仄平平平平平○，○平仄仄仄平平。","平○仄仄平平平，平平仄仄平仄平。"],"paragraphs":["过巴陵后北风猛，洞庭水白湘波冷。","江头风猛霜霰多，竹节老硬竹梢紧。","此时谁为湘江行，其人有道直而清。","宜其所至无冤情，蛟龙不复侵屈平。"],"title":"寄朱少府"}
