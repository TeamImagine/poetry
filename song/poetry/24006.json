{"author":"宋祁","id":24006,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["廓落弥旬故眼移，居惭君粟养支离。","绫衾倦梦愁淹卧，星鬓流年报早衰。","药剂袪繁催月杵，茗腴供啜嗜春旗。","迷魂复干闻清唱，不减巫阳筮些诗。"],"title":"病间答杂端庞淳之见寄"}
