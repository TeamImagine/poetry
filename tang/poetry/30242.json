{"author":"方干","id":30242,"strains":["平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄平平平。","仄平仄仄平平仄，仄仄仄平平仄平。"],"paragraphs":["牛斗正齐群木末，鸟行横截众山腰。","路盘砌下兼穿竹，井在岩头亦统潮。","海岸四更看日出，石房三月任花烧。","未能割得繁华去，难向此中甘寂寥。"],"title":"再题龙泉寺上方"}
