{"author":"李新","id":223142,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["手匀沉实伴兰荪，著壁青烟未有痕。","掩鼻新来憎甲俗，拂衣无处避膏昏。","不成乱臭须持枣，却恐偷生误返魂。","寄语山间郑夫子，年来悬麝厌当门。"],"title":"寄郑明举香"}
