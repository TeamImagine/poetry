{"author":"方岳","id":127597,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄仄平仄仄，平平平仄仄平平。"],"paragraphs":["马嵬残恨久销沈，花撚妆痕尚不禁。","当日愿为连理木，春风不负合欢心。","病维摩减诗情尽，穷孟尝添酒债深。","醉面欲醒如有旧，沈香亭北记曾吟。"],"title":"杨妃牡丹"}
