{"author":"李石","id":20305,"strains":["平平仄平平，仄仄仄平仄。","仄平平仄平，平仄仄平仄。","平平平仄仄，仄仄仄仄仄。","平仄平平平，平○仄平仄。","仄平平仄平，平平仄○仄。","仄仄仄平仄，平仄仄平仄。","平平仄仄仄，平仄仄仄仄。","仄仄平平平，平仄仄平仄。"],"paragraphs":["红英艳云霞，绿叶足风雨。","牡丹花未开，生意妙谁主。","丹青强摸索，闭目想未睹。","天巧非人工，神凝志良苦。","竦然花下猫，蜂喧聒如鼓。","醉眼不成睡，花气日亭午。","黄生与我意，盘礴一转语。","我老花无情，铅粉付儿女。"],"title":"题黄筌牡丹花下猫"}
