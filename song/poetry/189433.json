{"author":"沈辽","id":189433,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["一身已与世相违，宁假虚名竹帛垂。","老去读书聊自遣，病多饮药倚支持。","长因斜日增离恨，却有秋风慰所思。","屡辱髙吟不即报，使来多值欲眠时。"],"title":"和李泰叔"}
