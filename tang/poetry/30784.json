{"author":"罗隐","id":30784,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["灵虵桥下水声声，曾向桥边话别情。","一榻偶依陈太守，三年深忆祢先生。","尘欺鬓色非前事，火𦶟蓬根有去程。","还把余杯重相劝，不堪秋色背郧城。"],"title":"安陆赠徐砺"}
