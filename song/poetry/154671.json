{"author":"董嗣杲","id":154671,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["梵庵云隔洞髙虚，傍路阴森树几株。","石室跨空山骨碎，林风掠地土痕枯。","两亭瀹俗秋偏畅，六月披襟暑欲无。","如此岩墙难此立，有人编入职方图。"],"title":"妙智庵洞"}
