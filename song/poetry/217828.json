{"author":"张耒","id":217828,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["爱君退易似前贤，投劾归来不待年。","世故饱谙真昨梦，道心不系学虚船。","莫悲白雪凋玄鬓，自有丹砂暖寸田。","两郡诗筒屡传寄，主盟骚雅定谁先。"],"title":"次韵黄汝器与君谟唱和三首  其三"}
