{"author":"魏了翁","id":103483,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平仄平仄，仄平平仄仄平平。"],"paragraphs":["玉堂人住玉堂山，公论推排授将坛。","朔垒令严精采异，甘泉烽息顾忧宽。","北边旧叹无颇牧，西贼今闻有范韩。","夏屋不知几崇广，唤回春燕下林端。"],"title":"李制置生日  其一"}
