{"author":"江泳","id":187599,"strains":["仄平平仄仄平平，仄仄平平仄仄平。","仄仄平平平平仄，平平平仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["一轩新创足清凉，岸帻披襟暇日长。","极目闲田虞舆芮，凝神虚室老兼庄。","檐牙高揭啄山色，簟角平舒约水光。","料得北窗风更细，何妨笑傲比羲皇。"],"title":"凉轩"}
