{"author":"秦系","id":5559,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄平平。","仄仄仄平平仄仄，平平仄仄仄平平。"],"paragraphs":["时人多笑乐幽栖，晚起闲行独杖藜。","云色卷舒前后岭，药苗新旧两三畦。","偶逢野果将呼子，屡折荆钗亦为妻。","拟共钓竿长往复，岩陵滩上胜耶溪。"],"title":"耶溪书怀寄刘长卿员外"}
