{"author":"陈元晋","id":109220,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["黄雀长行万里余，烦渠就寄数行书。","常怀李白诗无敌，莫怪韦郎迹也踈。","玉节荣光何恨速，石洲风物正关渠。","同年相逐云龙处，应念吾侬乃一猪。"],"title":"韶石使君年丈扁舟过我于松桂林敬哦小诗留为一日款就寄石洲主人以发千里外一笑也  其二"}
