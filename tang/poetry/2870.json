{"author":"杜甫","id":2870,"strains":["平仄平仄○，平○仄○仄。","平平仄○仄，平仄仄仄仄。","平仄仄仄平，仄平仄平仄。","仄仄仄仄平，平平○平仄。","平平○平仄，仄仄平仄仄。","仄平平仄仄，仄仄○平仄。","平平仄平仄，仄仄平仄仄。","平仄平仄○，平平仄平仄。","仄仄平平仄，平平平仄仄。","仄仄仄平平，平平○平仄。","仄平平仄仄，仄仄平仄仄。","仄仄仄仄平，平平○平仄。"],"paragraphs":["江上秋已分，林中瘴犹剧。","畦丁告劳苦，无以供日夕。","蓬莠独不焦，野蔬暗泉石。","卷耳况疗风，童儿且时摘。","侵星驱之去，烂熳任远适。","放筐亭午际，洗剥相蒙幂。","登床半生熟，下箸还小益。","加点瓜薤间，依稀橘奴迹。","乱世诛求急，黎民糠籺窄。","饱食复何心，荒哉膏粱客。","富家厨肉臭，战地骸骨白。","寄语恶少年，黄金且休掷。"],"title":"驱竖子摘苍耳"}
