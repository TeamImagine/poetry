{"author":"梅尧臣","id":35913,"strains":["平平仄仄仄，○仄仄平平。","平平仄仄仄，仄仄平仄平。","仄仄○仄仄，仄仄仄平平。","仄仄仄仄平，平○仄平平。","平仄平平仄，平仄平仄平。","平仄○仄仄，平仄○仄平。","仄平仄平仄，平仄平仄平。","仄仄仄○○，仄仄仄○○。","仄仄平仄○，仄仄平仄平。","仄平平仄平，仄仄平平平。"],"paragraphs":["孤来有野鸽，觜眼肖春鸠。","饥肠欲得食，立我南屋头。","我见如不见，夜去向何求。","一日偶出群，盘空恣嬉游。","谁借风铃响，朝夕声不休。","饥色犹未改，翻翅如我仇。","炳哉有灵凤，天抑为尔俦。","翕翼处其间，顾我独迟留。","凤至吾道行，凤去吾道休。","鸽乎何所为，勿污吾铛瓯。"],"title":"野鸽"}
