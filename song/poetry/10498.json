{"author":"朱松","id":10498,"strains":["仄仄仄平平，○平仄平平。","仄仄仄平仄，仄○仄仄平。","平平仄平仄，平平仄○平。","平平仄平平，仄仄仄仄平。","仄平仄仄仄，仄仄平仄平。","仄平平○仄，仄仄仄仄平。","平平仄平仄，平平仄平平。","仄平仄仄仄，仄仄平平平。","仄平仄仄仄，仄仄平仄平。","平平仄仄平，平仄仄平平。","平平○仄仄，仄仄平平平。","仄平仄仄平，仄平平平平。","平平平仄平，平平平仄平。","仄仄○仄平，仄仄○仄平。"],"paragraphs":["历乱百忧心，漂零一涯天。","读礼不盈尺，眼萎坐自怜。","君来访安否，春风柳吹绵。","篝灯语平生，惝恍夜不眠。","那知岁月度，但怪冰雪坚。","感君怀亲意，使我泪贯泉。","高堂急荣养，躬耕恨无田。","笔端日五色，气压诸生前。","圣门要钻仰，至味研简编。","经纶出绪余，文字忘蹄筌。","他年闲击竹，妙契琴无弦。","此时一瓣香，竟为何人然。","江湖多北风，怀哉归袖翩。","刮目看奋飞，此道更着鞭。"],"title":"送祝仲容归新安"}
