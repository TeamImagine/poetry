{"author":"胡宿","id":2049,"strains":["仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","平平平○仄，仄仄仄○平。","仄仄平平仄，平平仄仄仄。","仄平平仄仄，仄仄仄平平。","仄仄平平仄，平平仄仄平。","平平平仄仄，平○仄平平。","仄仄○平仄，平平仄仄平。","平平平仄○，平仄仄平平。"],"paragraphs":["路寝尊严配，明廷考旧图。","房心通气象，太紫状规模。","翊卫多仪缛，斋祠至信孚。","笾羞甘菲薄，鼎味却鲜腴。","日月垂天象，鸾龙奋宝跗。","乐均谐睿律，礼𫈵润宸谟。","剑珮千官拱，梯航四海趋。","谦恭虚小次，登降谨黄衢。","德盛三灵格，恩流万物苏。","甘泉陪法从，千载喜歌虞。"],"title":"明堂大礼"}
