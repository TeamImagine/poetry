{"author":"李新","id":222977,"strains":["平平○仄平平仄，平仄平平平仄仄。","仄平仄仄仄平平，平平仄○平○仄。","仄平平仄仄，○仄仄平仄。","仄仄仄平平，平平○仄仄。","仄仄仄平平，○平仄仄平。","平平仄平仄，仄仄仄平平。","仄平仄仄平平仄，仄仄仄平仄平仄。","仄平仄仄仄平平，仄仄平平仄平仄。","平平平仄仄平仄，仄仄平平仄○仄。","平平仄仄平仄○，平仄平平仄○仄。","仄平仄仄仄仄平，平仄平平仄仄平。","仄仄平平仄平仄，仄平平仄平平平。","平平仄仄仄平平，仄仄平平○仄平。","仄仄平平仄平仄，仄○平仄○平平。","仄仄平平平，平仄平平仄。","平仄仄平○，○平仄平仄。","仄平平仄平，○平仄○仄。"],"paragraphs":["东风吹起原头绿，墙暗萋萋芳草缛。","舞筵辍按杜韦娘，旗亭便听金衣曲。","石城山下路，回首不堪顾。","灼灼小桃燃，萧萧疏雨暮。","锦岸海棠烟，重寻已四年。","新班庆莲幕，旧鬓愧华巅。","市桥万缕森森柳，玉勒锦韀快鞭走。","故人半夜洗牛头，望载濡唇百壶酒。","须臾还上鹿头岭，道入猿猱怯分影。","槐阴万笏黄阁深，沙路归来定重省。","后生不乏乐职诗，幽处西南恐未知。","吏部门人密无数，但惭驽马烦鞭笞。","天边雁翮已光华，试睨银钩看草麻。","夜直蓬莱得归晚，照衣金炬长飞花。","纵凿城南沟，常有河东鳯。","青嶂入高吟，行台集佳梦。","宦游无定居，相逢又相送。"],"title":"送范秉彝"}
