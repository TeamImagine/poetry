{"author":"薛季宣","id":63036,"strains":["仄平平平仄，仄仄○仄仄。","仄仄仄○平，平平仄○仄。","仄平平平仄，仄仄平仄仄。","仄仄仄平仄，平仄仄平仄。","平平仄平仄，平仄平仄仄。","平平仄仄平，仄仄平仄仄。","仄仄仄平仄，平仄平仄仄。","○仄平平平，仄平平仄仄。"],"paragraphs":["我家西山下，早晚空翠滴。","漫仕鄂王城，西山怅难觅。","不知寒溪上，好景天意锡。","举趾异川陆，千里共岑寂。","丘园动归念，魂梦时历历。","东吴赛粤瓯，信美心愈戚。","古见似人喜，乡闬今有觌。","且作西山游，笑颜忻自赧。"],"title":"陪刘提点游西山"}
