{"author":"李白","id":55698,"strains":["平仄平，仄仄仄。","仄仄平仄平，平平仄平仄。","仄仄平仄平，平○仄平仄。","○仄仄仄仄，平○平仄仄。","仄仄平平平，平平仄平仄。","仄仄仄仄仄，仄平平仄仄。","○平仄仄○，仄仄仄平仄。"],"paragraphs":["君马黄，我马白。","马色虽不同，人心本无隔。","共作游冶盘，双行洛阳陌。","长剑既照曜，高冠何赩赫。","各有千金裘，俱为五侯客。","猛虎落陷阱，壮夫时屈厄。","相知在急难，独好亦何益。"],"title":"君马黄"}
