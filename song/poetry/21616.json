{"author":"黄公度","id":21616,"strains":["仄仄○平仄，平平仄仄平。","平平仄平仄，仄仄仄平平。","仄仄平○仄，平平仄仄平。","○平○仄仄，仄仄仄平平。","仄仄平○仄，平平平仄平。","平平仄平仄，仄仄仄平平。"],"paragraphs":["快笔三江倒，宏材太室须。","平生阅人久，所识似君无。","岭海非长策，乾坤赖壮图。","殷勤将寿斚，邂逅即亨衢。","老骥心犹在，饥鹰寒易呼。","何时殿门外，握手话江湖。"],"title":"与洪景伯"}
