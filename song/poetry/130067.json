{"author":"李昴英","id":130067,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["蒲根采得泛金船，滴水岩前且地仙。","造物添支闲岁月，上恩不与好山川。","意行芳草迷丹灶，旋摘新芽拨涧泉。","欲雨还晴便登览，更消一宿白云巅。"],"title":"蒲涧山行宿景泰呈诸友人"}
