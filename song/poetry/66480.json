{"author":"楼钥","id":66480,"strains":["仄平平平仄仄仄，仄仄平平仄仄仄。","仄○平仄仄仄平，○仄平仄平仄仄。","平平平仄仄仄仄，○平平仄仄○仄。","仄平平仄平平仄，平仄仄平仄平仄。","平平平仄○○平，仄仄平平仄○仄。","仄平平平仄仄仄，仄仄仄仄仄平仄。"],"paragraphs":["仲冬方寒荔挺出，仲夏方炎靡草死。","若将朝菌比大椿，相去何啻千万里。","金芝仙草不可见，长生之草略相似。","少时曾识青青色，今日得之乃真是。","天工矜悯轻丧生，故出珍苗普相示。","若言神仙可学致，自是未得养生理。"],"title":"又次王恭叔韵  其一"}
