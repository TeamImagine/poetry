{"author":"汪藻","id":236771,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["朝来剥啄叩门谁，昨夜灯花已报知。","腰下方悬新守印，眼中已见故人诗。","十年且喜朋簪合，千里休言官牒随。","问我抽书何日竟，病来编简网蛛丝。"],"title":"移守临川曾吉甫以诗见寄次韵答之时吉甫除闽漕未行"}
