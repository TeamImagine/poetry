{"author":"陆游","id":36938,"strains":["仄仄平平仄仄平，平仄平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["老去痴顽百不能，非醒非醉日腾腾。","敲门惟有徴租吏，好事元无送米僧。","旧俗不还谁复念，古书虽在渐难凭。","平生意气今如此，惆怅西窗半夜灯。"],"title":"野兴四首  其二"}
