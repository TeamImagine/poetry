{"author":"梅尧臣","id":35419,"strains":["仄平平平平，仄仄仄平仄。","平平仄仄平，仄仄平仄仄。","仄平仄平平，○仄仄仄仄。","平平平平平，平仄平仄仄。","平仄平仄○，○仄仄仄仄。","平仄仄仄○，平○平仄○。"],"paragraphs":["上人南方来，手抱伏牺器。","颓然造我门，不顾门下吏。","上堂弄金徽，深得太古意。","清风萧萧生，修竹摇晚翠。","声妙非可传，弹罢不复记。","明日告以行，徒兴江海思。"],"title":"赠琴僧知白"}
