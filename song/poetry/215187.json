{"author":"杨时","id":215187,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["婆娑千尺倚岩巅，隠隠虬姿拂远烟。","尤喜地灵泉脉润，独愁天阔昼阴偏。","孤根碍石盘弥固，直干凌霜老益坚。","臃肿不须逢匠伯，散材终得尽天年。"],"title":"岩松"}
