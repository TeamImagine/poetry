{"author":"洪朋","id":224358,"strains":["仄平仄平平，仄仄○仄平。","○○仄平仄，仄仄仄仄平。","平仄仄平仄，平平仄仄平。","平○仄仄仄，仄仄仄平平。","仄○○仄平，平平仄平平。","平平○平仄，仄平仄平平。","仄仄仄仄仄，仄仄平平平。","仄平平仄仄，○平平仄○。","○仄仄仄仄，仄仄仄仄平。","仄仄仄仄仄，仄仄平仄平。","平平仄平平，○平仄平平。","平平仄仄仄，仄仄平○平。","平仄平仄平，仄仄仄仄○。"],"paragraphs":["曜灵速天机，四序如转蓬。","行行早求道，咄咄就秃公。","南纪卧徐穉，丹沙愧葛洪。","婆娑一宇宙，万物阅雌雄。","得兴颇赋诗，诗成亦何工。","跫然张公子，玉山映寒葱。","软语启皓齿，掷麈生清风。","谪仙为酒事，瓠壶清若空。","相视一笑粲，圣处此乐同。","敞榭细履惬，别墅幽迳通。","微漪媚清池，轻飔泛寒丛。","悠然物外赏，未觉人间穷。","何有于我哉，请馆季孟中。"],"title":"邃清阁分韵得洪字"}
