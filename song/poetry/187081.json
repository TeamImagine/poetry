{"author":"刘摰","id":187081,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["三伏方中火欲流，阴霖匝月气争秋。","坐愁屋底须持盖，闻说田间可漾舟。","狂草满庭泛戢戢，湿虫侵户听啾啾。","独于水部添诗思，坐滴空堦兴未休。"],"title":"次韵李中舍秬秋雨"}
