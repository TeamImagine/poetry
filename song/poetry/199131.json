{"author":"孔武仲","id":199131,"strains":["仄仄仄，仄仄平，仄平平平平平平，平平仄仄平仄平。","平平仄仄平仄平，平平仄仄平○仄，平仄仄平平仄○。","仄仄平仄仄，仄仄仄仄仄。","平仄仄○平，仄仄平平仄。","平平仄仄平仄仄，平仄仄平平仄仄。","仄仄仄平仄，仄平仄仄平。","仄平平○仄仄仄，仄平仄仄平平○。","平平仄平仄平平，平平仄平仄仄○，仄仄平平○仄○。"],"paragraphs":["马啮麦，仆饮冰，北风轩轩摇丘林，霖霪十日吁可惊。","南山喜见朝日升，寻阳北岸霜泥薄，穷腊独为千里行。","五里聊一止，十里复一息。","杨柳弄轻黄，已作春颜色。","川原入眼虽似快，时节去家还可惜。","啮麦不须饱，饮冰勿畏寒。","起鞭移担复五里，帝乡即在须臾间。","悠哉役夫勉桓桓，征途几何莫永叹，亦莫悲歌行路难。"],"title":"马啮麦"}
