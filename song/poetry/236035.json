{"author":"李光","id":236035,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["数椽茅屋绝过从，窗户深明一迳通。","雨过竹丛增晚翠，风翻荷沼乱殷红。","揩磨五字无瑕颣，鼓吹群经有折衷。","敩学从来自强半，应怜时辈尚谈空。"],"title":"得之寓静斋敩学之暇不废吟咏甚自得也因其归省作诗送行"}
