{"author":"吴泳","id":103937,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["露洗秋容一片清，远山高与雪争明。","贤侯元是岳神降，上相先从佛腊生。","画戟不妨当燕寝，白囊无复到鸡城。","新来连日西郊雨，还作山间小太平。"],"title":"寿史石泉二首  其二"}
