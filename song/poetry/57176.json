{"author":"梅尧臣","id":57176,"strains":["平仄仄仄○，○仄仄仄仄。","仄平仄平仄，仄仄○仄仄。","○平仄仄平，平平○仄仄。","仄仄平仄仄，平平仄○仄。","仄平平仄平，仄仄仄仄仄。","平平仄仄仄，○仄平仄仄。","仄○仄平平，仄平平仄仄。","平平仄仄仄，平仄仄仄仄。","仄仄平○平，平○仄○仄。","仄平平平平，平仄○○仄。","仄平仄平平，平仄平仄仄。","仄平平○平，仄仄平平仄。","仄平仄仄仄，平仄平仄仄。"],"paragraphs":["风赋义趣深，传训或得失。","后人语虽浅，辨识犹百一。","欧阳最我知，初时且尚窒。","比以为橄榄，回甘始称述。","老于文学人，尚不即究悉。","宜乎与世士，横尔遭诟唧。","誓将默无言，负暄方抱膝。","非非孰是是，都莫答问诘。","岁暮宣参军，辞如鲍昭逸。","粲然倾明珠，褒我颇过实。","便言楚江萍，光彩侔旭日。","自惭流浪踪，不得蒿芹匹。","复为苦硬句，酬报强把笔。"],"title":"答宣阗司理"}
