{"author":"刘敞","id":174821,"strains":["平平仄仄仄仄○，平平仄仄平平平。","平平仄仄平仄仄，仄仄仄仄○平平。","平平平仄仄平仄，仄仄仄仄平平平。","平○仄仄仄仄仄，平平仄仄平平平。","仄平仄○仄平仄，平仄仄仄平仄仄。","仄平○仄平仄仄，仄仄仄仄平平仄。","平平平仄○平仄，仄仄仄平平仄仄。","平平平平仄仄平，仄平平仄○平仄。"],"paragraphs":["东风十日不肯回，浓云猛雨无时开。","纷然万瓦垂组练，忽变百里吹尘埃。","河鱼无翼蹈平陆，水鸟哺子升高台。","羲和送日不竟夜，阳乌翅湿方摧颓。","腐薪数吹不堪湿，灵井已满无用汲。","大衢泥潦安得出，败瓦漏缺端愁入。","街头红粟更腾踊，岁晏敝裘方缀缉。","黄花荧荧独不忧，怅然为尔临风立。"],"title":"苦雨"}
