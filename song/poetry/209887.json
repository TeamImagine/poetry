{"author":"秦观","id":209887,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["长官平昔嗜林丘，僧与开亭待胜游。","修竹回环扶碧瓦，小池方折转清流。","春深𫛸鴂催诗句，夜静蟾蜍入酒舟。","只恐政成留不得，县人空此忆韦游。"],"title":"题阎求仁虚乐亭"}
