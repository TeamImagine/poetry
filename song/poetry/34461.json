{"author":"陆游","id":34461,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["雾雨昏昏地气腾，盘中朝暮厌驱蝇。","未看霁色排阴翳，先觉清寒洗郁蒸。","唤客喜倾新熟酒，读书贪趁欲残灯。","明朝乐事真当贺，山北山南曵瘦藤。"],"title":"雨止顿寒遂有晴意"}
