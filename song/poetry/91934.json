{"author":"释居简","id":91934,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["闲把新抽粉节题，疾邪字字赋心思。","溺非袖手无遗援，虐是专门忍助为。","山下水流花尽处，人间豕燎虱焦时。","盈虚消息还来复，六月扶摇岂远而。"],"title":"寄盘隠府判"}
