{"author":"郑域","id":83748,"strains":["平平仄仄仄平平，平仄平平平仄仄。","仄平仄仄仄仄平，仄仄仄平平仄仄。","平平仄仄○仄平，仄仄平平仄平仄。","平平仄仄平仄平，平平平平○仄仄。","仄平仄仄仄仄平，平仄平平仄仄仄。","平平○仄仄仄平，仄仄平平平仄仄。","平平仄仄平仄平，平仄平平仄平仄。","○平仄仄仄仄平，平○平平○仄仄。","仄平仄仄平平平，仄仄平平平仄仄。","仄平仄仄仄平仄，仄仄平平仄仄仄。","仄平仄仄平仄平，仄仄平平○仄仄。","仄平平仄仄仄平，仄仄平平平仄仄。","平平仄仄平仄平，仄？平平平○仄。","平平仄仄平仄平，平仄平平仄○仄。"],"paragraphs":["维扬后土庙琼花，安业唐昌宫玉蕊。","判然二物本不同，唤作一般良未是。","琼花雪白轻压枝，大率形模八仙耳。","山谿野路多见之，樵夫摧残如狝薙。","比之玉蕊似实非，金粟冰丝那有此。","花须中有碧胆瓶，别出珑璁高半指。","清馨静夜冲九天，招隠瑶台女仙子。","乘风跃马汗漫游，偷折繁香分月姊。","紫茎柘叶荼{艹縻}条，少到寻常人眼底。","翰林内苑集贤阁，雨露承天近尺咫。","后生不识天上花，又把山矾轻比拟。","叶酸而涩供染黄，不着霜缣偏入纸。","江乡老少知此名，郑榐玚音无正字。","方言土谚随舌讹，乌马成焉固应尔。"],"title":"玉蕊花"}
