{"author":"裘万顷","id":85267,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["莫教满地长莓苔，杖屦从今日日来。","曲径要随松巷转，柴门须对石桥开。","墙头花木因时种，案上图书任意堆。","幸有林泉可投老，忍将双脚踏尘埃。"],"title":"题怀秀堂"}
