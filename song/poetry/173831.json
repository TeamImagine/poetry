{"author":"曾巩","id":173831,"strains":["○仄仄平平仄仄，○平仄平平仄仄。","平平仄仄仄仄平，仄仄仄平○仄仄。","○平仄平平仄仄，仄仄○平○仄仄。","仄平平平平○仄，仄仄仄平平仄仄。","仄平仄仄仄仄仄，仄仄仄平平仄仄。","平○仄仄仄平仄，仄仄平平平仄仄。"],"paragraphs":["相去几年今与古，睢阳几人朱与紫。","嗟哉二子独有名，义烈乃能长不死。","当时美人欢未足，一日苍皇行万里。","岂无公卿尊且宠，急反与胡为眼耳。","丈夫感激世莫测，二子引身蒿下起。","忠驱义激鬼神动，漠漠胡沙来此止。"],"title":"杂诗五首  其五"}
