{"author":"释德洪","id":227735,"strains":["仄平○平○，仄平仄平仄。","○平平仄仄，仄仄仄平仄。","平平仄平仄，平仄仄平○。","仄平仄○仄，仄仄仄平○。","仄平仄仄平，仄仄仄平○。","平平仄平平，平仄仄平仄。","仄平仄仄平，平仄平○仄。","平○仄平平，平平仄平仄。","仄平仄平仄，○仄平平仄。","平平仄平仄，仄仄平仄仄。","平平平仄平，仄仄○平仄。","平○仄仄仄，仄仄仄平仄。","仄平○仄平，平平平仄仄。","○平平仄平，仄仄平平仄。","平仄仄平平，平平仄平仄。"],"paragraphs":["万株苍烟间，杳然出微径。","相逢知有得，一笑洗孤愤。","萧萧半窗雨，终日满风听。","绿云到巉绝，小立锐清兴。","约公我辈人，发此一区胜。","春工自无私，风力亦强敏。","柳垂拂掠黄，溪作揩磨净。","篱间殿寒梅，吴姬发微哂。","已忻鸟声乐，更爱游丝迥。","余郎妙天下，气与山岳峻。","春光纒肺肠，霁月磨风韵。","诗如画好马，落笔得神骏。","日斜兴未阑，山穷春不尽。","更为明日游，踏遍锺山顶。","旋汲一人泉，峰头煮春茗。"],"title":"同庆长游草堂"}
