{"author":"杨万里","id":48886,"strains":["仄平仄仄平，仄○平平平。","○平仄仄仄，仄仄仄仄平。","仄平仄仄仄，仄平平仄○。","平仄仄平平，○仄仄仄平。","仄平仄仄仄，平○仄○○。","仄仄仄平平，仄仄○平平。","仄○平仄仄，平仄仄仄平。","○仄仄平平，仄平仄平平。","仄平平仄仄，仄仄仄仄平。","平仄平仄仄，仄仄仄仄平。","平平平○○，仄仄仄仄○。","仄平○仄平，仄平仄平○。","平平平仄仄，平平仄平平。","仄○仄○○，平仄○平平。"],"paragraphs":["我眠亦甚安，梦中初无惊。","如何作梦语，反侧意不平。","起来不复寐，郡楼挝五更。","窗纸尚昏昏，看到渐次明。","卷帘启后户，披衣步中庭。","汲井漱新泉，满面吹寒冰。","仰看天宇旷，微白复淡青。","犹挂烂银梳，未升紫金钲。","砌蛩余夜唧，树鹊作晓鸣。","群动俱扰扰，竞若有所营。","而人居其间，独欲免夙兴。","出山三见秋，一年一征行。","今兹秋又至，归心捺还生。","会当挂其冠，高卧听松声。"],"title":"秋日早起"}
