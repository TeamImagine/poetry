{"author":"清昼","id":38603,"strains":["平仄平仄仄平仄平仄○，仄平仄仄仄。","平○平仄仄，仄仄平仄仄。","仄仄平仄平，平平平平仄。","仄平仄○仄，仄仄○仄仄。","仄仄仄仄平，仄平仄平仄。","平平平仄仄，仄仄仄平仄。","仄仄平仄平，仄平○仄仄。","○平仄仄仄，仄仄平平仄。","平仄仄平平，？平仄平仄。","平平仄平仄，平仄平平仄。","平仄平仄○，仄平平平仄。","仄平仄平仄，平仄仄平仄。","平仄○仄平，仄平○仄仄。","仄平仄平仄，平仄平平仄。","仄仄仄仄平，仄平○平仄。","平○○平仄，仄仄仄平仄。"],"paragraphs":["清昼崔子向晴日春态深，寄游恣所适。","宁妨花木乱，转学心耳寂。","取性怜鹤高，谋闲任山僻。","倚舷息空曲，舍屦行浅碛。","渚箬入里逢，野梅到村摘。","碑残飞雉岭，井翳潜龙宅。","坏寺邻寿陵，古坛留劫石。","穿阶笋节露，拂瓦松梢碧。","天界细云还，墙阴杂英积。","悬灯寄前焰，遥月升圆魄。","何意清夜期，坐为高峰隔。","茗园可交袂，藤涧好停锡。","微雨听湿巾，迸流从点席。","戏猿隔枝透，惊鹿逢人踯。","睹物赏已奇，感时思弥极。","芳菲如驰箭，望望共君惜。"],"title":"与崔子向泛舟自招橘经箬里宿天居寺忆李侍御{山/咢}渚山春游后期不及联一十六韵以寄之"}
