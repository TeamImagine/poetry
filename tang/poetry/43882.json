{"author":"崔橹","id":43882,"strains":["仄平平仄仄平平，仄仄平平仄仄平。","仄仄仄平平仄仄，仄平平平仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["半塘前日染来红，瘦尽金方昨夜风。","留样最嗟无巧笔，护香谁为惜熏笼。","缘停翠櫂沈吟看，忍使良波积渐空。","魂断旧溪憔悴态，冷烟残粉楚台东。"],"title":"惜莲花"}
