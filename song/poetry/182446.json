{"author":"强至","id":182446,"strains":["仄平平仄仄平平，仄仄平平仄仄平。","平仄仄平平仄仄，平平平平仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["予怀天地惠何悭，赖有仁侯念拙艰。","尘土未尝轻俗状，风霜多为霁严颜。","兵厨美酿才嘉贶，子舍清吟继宠颁。","诗酒而今谐素嗜，更兼春雪满群山。"],"title":"某蒙太守卢公惠酒因作诗以谢公子仇香遽赐光和复次韵叙事酬答"}
