{"author":"于石","id":163808,"strains":["平仄平平仄仄平，平平平仄仄平平。","仄平平仄仄平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["天地空无半点尘，翛然池馆浸虚明。","几更今古月常在，一片襟怀水共清。","风定波摇晴树影，鱼翻露泻翠荷声。","炎凉圆缺须臾事，我独于斯感世情。"],"title":"月夜纳凉"}
