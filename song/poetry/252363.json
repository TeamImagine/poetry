{"author":"郑刚中","id":252363,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["盆池初泛小青钱，俄有盈盈淡伫仙。","香老不随明玉堕，子肥争露宝珠圎。","乍披绀色神都爽，欲擘柔房意尚怜。","检点朋尊亦新贶，心知无报且陶然。"],"title":"元信昨日惠八桂酒两尊今日惠莲数头实圎而大云盆池中白莲子也"}
