{"author":"焦焕炎","id":136074,"strains":["仄平平平平，仄仄平平仄。","仄仄仄平平，仄平○仄仄。","○平平平仄，仄仄平平仄。","仄仄仄平平，平平仄平仄。","平平仄○平，仄仄仄仄平仄○。","平平仄平仄，仄仄仄平○仄仄。","平平仄平平，仄平仄仄平平平。","平平仄仄平平仄，平仄平○仄○仄。"],"paragraphs":["我家黄山隅，不识黄山面。","不自到黄山，见图如不见。","如何黄山客，又别黄山去。","落日晚烟昏，黄山在何处。","黄山有汤泉，可以洗涤尘世缘。","黄山有瑶草，可以饵之长不老。","黄山有神丹，得之可以超尘寰。","胡为别却黄山去，祇把生绡写空翠。"],"title":"题黄山送别图"}
