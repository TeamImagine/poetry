{"author":"陆游","id":34054,"strains":["平平仄仄仄平平，仄仄平平仄仄仄。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["幽人曵杖上青冥，掠面风轻宿醉醒。","朱戸半开迎落月，碧沟不动浸疏星。","禽声格磔频移树，花影扶疏自满庭。","叹息明年又安往，此身何啻似浮萍。"],"title":"中夜起登堂北小亭"}
