{"author":"刘攽","id":182985,"strains":["平仄仄仄仄，平平○仄平。","仄平平平仄，仄仄仄○○。","仄仄平仄○，平平○平平。","平平仄仄平，仄仄平平平。","仄仄仄○仄，仄仄仄仄平。","仄平仄仄仄，仄仄平平平。","平仄仄平平，仄仄平平平。","平平仄仄平，仄仄平仄平。","平仄平平平，仄仄平平平。","仄仄仄仄仄，仄○○平平。","仄平平平平，○仄平仄平。","仄○仄平○，○仄平平○。"],"paragraphs":["青霭望不极，连峰如置关。","不知清溪水，漾漾出其间。","孟夏江水深，溪流正西还。","崖根乱石多，散激声潺潺。","杂树色相映，密竹不可删。","造幽览众妙，抚事清心颜。","洄洑自多鱼，网罟罗前湾。","幽人闭上方，缭径才可攀。","畴昔新安江，寤寐龙门山。","目击暂有遇，绝胜犹班班。","客程非趋时，淹泊宁所艰。","少留尽余兴，更伴浮云闲。"],"title":"东关山水"}
