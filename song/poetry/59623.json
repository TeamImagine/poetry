{"author":"陈造","id":59623,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["小家茨竹即为堂，暇访深林索豫章。","平日床头但周易，看人笔落便灵光。","庳隆赋质嗟多样，良楛论材要当行。","莫向黔娄问奇货，长沙舞袖可能长。"],"title":"再次韵谢惠诗  其二"}
