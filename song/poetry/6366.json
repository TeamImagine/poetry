{"author":"张九成","id":6366,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["策马寻梅过小桥，江边驿路正迢迢。","灵均清劲余骚雅，夷甫风姿堕寂寥。","半吐暗惊云插月，横枝忽见雪封条。","徘徊未忍轻归去，楼上何人调玉箫。"],"title":"咏梅  其一"}
