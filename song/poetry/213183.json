{"author":"贺铸","id":213183,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["桧檝淹留已涉旬，小窗犹得酒相亲。","寒潮不应溪流涩，病客未行舟子嗔。","挥手便分今夜月，断肠先见隔江春。","凤皇台上长回首，何处高城与故人。"],"title":"放舟下江留寄王元胥"}
