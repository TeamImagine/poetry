{"author":"宋自逊","id":129948,"strains":["平平仄平平，平仄仄平仄。","平平平仄平，平平仄平仄。","仄平仄○平，仄仄平仄仄。","仄平仄平平，仄仄仄平仄。","仄平仄仄平，仄仄○○仄。","仄仄○平平，平○仄平仄。","仄仄○平平，平平仄平仄。","平平仄平平，平平仄平仄。","仄仄平平平，平平仄平仄。","平仄仄仄平，平平平仄仄。","仄仄仄仄平，平仄仄○仄。","平平仄○○，平仄仄平仄。","仄仄平平平，平仄仄平仄。","平仄平平平，仄仄仄平仄。"],"paragraphs":["清溪遶山流，茅屋瞰溪住。","山田虽不多，荒年亦禾黍。","有园不栽花，但种桑与苎。","有儿只为农，不士不商旅。","老翁雪满头，煮茗相劳抚。","问我从何来，今将去何所。","日月如飞梭，人生几寒暑。","浮名底须求，求之亦何补。","我见贪名人，名成隔千古。","微利不足营，营之徒自苦。","我见嗜利人，甘作守钱虏。","青山冢累累，今古一抔土。","勉我勤归鞯，风雪岁云暮。","因作田家谣，备述老翁语。"],"title":"田家谣"}
