{"author":"卫宗武","id":133841,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["登金步玉信无缘，二十年来喜服田。","肯羡鸣春为候鸟，自甘饮露作寒蝉。","嗜闲倦举吟风笔，叹老贫无钓月船。","但得有钱供客醉，绝胜名字挂凌烟。"],"title":"和戚秋涧遗诗  其一"}
