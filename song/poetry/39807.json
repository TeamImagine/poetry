{"author":"陆游","id":39807,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄仄平仄，平仄仄平平仄平。","仄仄平平平仄仄，仄平仄仄仄平平。"],"paragraphs":["白髯萧飒一愚公，独立蒙蒙细雨中。","羊踏寒蔬新少梦，鱼生空釜久谙穷。","残编幸有圣贤对，闲话岂无邻曲同。","衒鬻才名非老事，小诗信笔不能工。"],"title":"独立"}
