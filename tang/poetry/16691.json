{"author":"白居易","id":16691,"strains":["仄平仄仄仄平平，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["我为宪部入南宫，君作尚书镇浙东。","老去一时成白首，别来七度换春风。","簪缨假合虚名在，筋力销磨实事空。","远地官高亲故少，些些谈笑与谁同。"],"title":"微之就拜尚书居易续除刑部因书贺意兼咏离怀"}
