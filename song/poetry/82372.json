{"author":"孙应时","id":82372,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["眼明那得许精神，为问凡花隔几尘。","雪月故为三益友，乾坤又付一番春。","诗情消得吟成瘦，画手终应苦未真。","于我心期独何事，小窗清夜绝相亲。"],"title":"梅花"}
