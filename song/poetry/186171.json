{"author":"吕陶","id":186171,"strains":["仄平平平平仄○，平平仄仄平仄平。","平仄仄仄平仄仄，仄仄平仄平平平。","仄平仄仄仄○仄，仄仄仄仄○○平。","平平仄○仄，平仄○仄平。","平平平平平，平○平平平。","平平仄平仄仄仄，仄仄仄仄平平平。","仄仄仄仄仄，仄○仄平平。","仄平仄仄仄平仄，仄仄平平仄平仄。","平平仄仄仄仄平，平仄平平平仄仄。","平仄平平○仄○，仄仄平平？平仄。","仄平平平平仄平，仄○仄仄平平平。","仄平仄仄仄平仄，仄仄仄仄平平○。","平平仄平仄平仄，仄仄仄平平仄平。","仄○仄仄仄，仄仄仄仄平。","仄仄仄平平○平仄平仄仄，平仄平仄平平平。","仄平仄仄仄○仄，平仄仄仄○平平。","平平仄仄仄，仄仄○平平。","仄仄平平仄，仄平平仄平。","平仄仄仄○，仄平平仄平。","平平仄仄仄平○，仄平仄仄平平平。","○平○仄平，○仄仄○○。","平仄平平仄平仄，仄平平仄平平平。","仄仄仄平仄，仄平○仄平。","仄平○平仄○仄，仄平仄○平平仄。","平仄仄仄平，平平仄平仄。","仄平仄仄仄平平，仄仄平平平仄○。"],"paragraphs":["九峰之民多种茶，山村栉比千万家。","朝脯伏腊皆仰此，累岁凭恃为生涯。","一朝使者忽禁榷，振举法令摇三巴。","锥刀尽毫髪，鞭朴过网罝。","悲哉西南人，生长逢勋华。","垂髫以来至白首，未识此事徒忧嗟。","议欲伐茗荈，不如植禾麻。","一花五出最为早，焙户常于火前造。","春来畏罪不敢言，芽甲任随黄叶老。","安得仙崖凝露膏，寄与交朋叙勤好。","广平先生风格清，坐听万事心无营。","日高睡觉懒慵起，不欲世态昏瞳睛。","诚宜玉筒摘佳品，或向武夷搜早英。","汲将楚谷水，就取石鼎烹。","可以助君淳深幽寂之道味，高古平淡之诗情。","小方片甲洎觜翼，凡下不足论芳馨。","西湖所采者，抑亦传虚名。","不执符移往，不由关市征。","而乃辄赠遗，岂非干典刑。","高贤接物自无间，野夫得以芹为诚。","长谣三百言，重报不称轻。","文锦方能致珠琲，木瓜安敢邀瑰琼。","再拜捧嘉贶，读之如宠惊。","感君裁诗误题品，劝君避患宜详审。","平日视世途，孤心已寒凛。","坐逢俗客不须尝，亦恐持之为冒禁。"],"title":"以茶寄宋君仪有诗见答和之"}
