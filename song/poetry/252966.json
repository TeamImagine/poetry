{"author":"李弥逊","id":252966,"strains":["平○仄平仄，仄平仄仄平。","平平平平仄，平仄仄仄平。","○平仄仄仄，仄仄平仄平。","平○平仄平，仄仄平仄平。","仄平仄仄仄，平仄仄○平。","平○仄平平，仄仄平仄平。"],"paragraphs":["崔嵬孔明柏，结阴众所依。","移根天衢上，曾抚日月晖。","如何去大厦，却遶乌鹊飞。","终当烦万牛，挽取廊庙归。","郑公泽既远，何以慰调饥。","公其踵前修，一洗贫士悲。"],"title":"暇日约诸友生饭于石泉以讲居贫之策枢密富丈欣然肯顾宾至者七人次方德顺和贫士韵人赋一章  其一"}
