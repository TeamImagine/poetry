{"author":"后主煜","id":44093,"strains":["平平平仄平平○，仄仄平平仄。","仄平仄仄仄平平，仄仄仄平○仄，仄平○。","平平仄仄○○仄，仄仄平平仄。","仄平平仄仄平平，仄仄仄平平仄，仄平平。"],"paragraphs":["春花秋月何时了，往事知多少。","小楼昨夜又东风，故国不堪回首，月明中。","雕阑玉砌应犹在，只是朱颜改。","问君能有几多愁，恰似一江春水，向东流。"],"title":"虞美人 二"}
