{"author":"陈杰","id":144698,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄仄平仄平平仄，仄仄平平仄仄平。"],"paragraphs":["清野风沙觉更长，谪仙此日尚能狂。","一株残柳专春事，两箔颓篱共夕阳。","过鹢去空江浪白，归鸿没尽塞云黄。","酒醒何处吹羌笛，未省吴儿有石肠。"],"title":"风沙"}
