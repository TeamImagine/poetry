{"author":"高蟾","id":31175,"strains":["平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["云木送秋何草草，风波凝冷太星星。","银鞍公子魂俱断，玉弩将军涕自零。","茅洞白龙和雨看，荆溪黄鹄带霜听。","人间不见清凉事，犹向溪翁乞画屏。"],"title":"秋日寄华阳山人"}
