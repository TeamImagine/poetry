{"author":"皮日休","id":27740,"strains":["仄平仄仄仄，仄平平仄仄。","仄平仄平平，仄平平仄仄。","仄仄仄仄仄，仄仄平仄仄。","平仄平仄仄，仄仄○平○。","平平平仄平，仄仄仄平○。","平○仄仄○，平仄平○仄。","平○仄仄仄，仄仄平平仄。","仄平仄平平，仄仄○平仄。","仄仄仄仄平，仄平平仄仄。","平仄仄仄平，平仄仄仄仄。仄仄仄平平，仄仄平○仄。","平平仄仄平，仄仄仄平仄。","平仄仄仄平，平○平仄仄。"],"paragraphs":["国家省闼吏，赏之皆与位。","素来不知书，岂能精吏理。","大者或宰邑，小者皆尉史。","愚者皆混沌，毒者如雄虺。","伤哉尧舜民，肉袒受鞭棰。","吾闻古圣王，天下无遗士。","朝庭及下邑，治者皆仁义。","国家选贤良，定制兼拘忌。","所以用此徒，令之充禄仕。","何不广取人，何不广历试？下位既贤哉，上位何如矣。","胥徒赏以财，俊造悉为吏。","天下若不平，吾当甘弃市。"],"title":"正乐府十篇 贪官怨"}
