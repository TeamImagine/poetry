{"author":"高似孙","id":83579,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平仄仄仄，平平平仄仄平平。","仄平平仄平平仄，平仄平平仄仄平。"],"paragraphs":["且入西陵抖素衣，寒灯犹有雁相依。","月僵积雪和梅冻，天拆残星背斗飞。","书策不堪供世用，江山何肯笑人归。","赤城仙伯皆吾辈，为带诗行问子微。"],"title":"桑世昌泽卿归天台"}
