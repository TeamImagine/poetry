{"author":"邵雍","id":135352,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄仄平平仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫鉴诫时。","意浅不知多则惑，心灵须识动之微。","行凶既有人诛戮，心善岂无天保持。","读易不惟明祸福，尧夫非是爱吟诗。"],"title":"首尾吟  其七四"}
