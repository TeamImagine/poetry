{"author":"李正民","id":242140,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["新亭注目极无边，脱屣尘寰思杳然。","万顷秋涛翻浩渺，一轮夜月对虚圆。","光连银汉疑无地，望断蓬莱别有天。","赤水枣花君莫问，新诗赓唱似朱弦。"],"title":"题海月亭"}
