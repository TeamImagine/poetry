{"author":"罗从彦","id":230590,"strains":["仄仄平平平仄平，平仄仄仄仄平平。","平平平仄平平仄，仄仄平平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["十载犹缁京洛尘，归欤那复厕朝绅。","君今谈笑青油幕，我但巍峨乌角巾。","江汉更从尼父濯，衣冠宁羡屈原新。","欲赓孺子沧浪咏，会意须还舍瑟人。"],"title":"濯缨亭用陈默堂韵"}
