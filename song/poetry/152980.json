{"author":"甘泳","id":152980,"strains":["仄仄仄仄仄平仄，仄仄仄仄平仄平。","○○平平仄仄仄，仄仄仄仄平○平。","平平仄平○仄仄，平平仄仄平平平。","平平○平平仄仄，平仄平仄○平平。"],"paragraphs":["忽有一事碍胸次，摆脱不去呼酒来。","溟溟蒙蒙混沌在，坦坦荡荡虚空开。","精神一生留笔墨，形骸昨夜为尊罍。","年年看梅今白发，晴日江路行莓苔。"],"title":"过南湖"}
