{"author":"洪炎","id":226169,"strains":["仄仄仄平平仄平，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["盛子卜居南涧滨，开轩自比葛天民。","一丘一壑有能事，三浴三薰无俗尘。","闲逐逸人同执射，偶逢渔父亦垂纶。","此轩成毁吾何预，画着岩间恐未真。"],"title":"题盛彦光邱壑轩"}
