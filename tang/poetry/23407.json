{"author":"崔湜","id":23407,"strains":["平仄○仄平，仄平平○仄。","平仄仄仄仄，平平仄仄仄。","仄仄○仄平，仄平仄○仄。","仄平平平平，平仄仄仄平。","仄平平平平，仄仄仄平平。","仄仄平仄仄，仄○平仄平。","仄仄仄○仄，○平仄仄○。","仄平仄仄仄，仄平仄仄平。","平仄平仄仄，仄仄仄平平。","平平仄仄仄，仄仄平平仄。","仄仄平仄平，仄平仄平仄。","○仄仄平仄，平平仄仄平。","平仄平○平，平平平仄平。","仄仄平平仄，平仄平平平。","平平○平仄，平仄平仄平。","仄仄平平○，平○平仄○。","仄平○平仄，○仄平○仄。","○○○仄平，仄仄平平仄。","平○仄仄仄，平仄仄○仄。","仄仄仄○平，平○仄平仄。"],"paragraphs":["余本燕赵人，秉心愚且直。","群籍备所见，孤贞每自饬。","徇禄期代耕，受任亦量力。","幸逢休明时，朝野两荐推。","一朝趋金门，十载奉瑶墀。","入掌迁固笔，出参枚马词。","吏部既三践，中书亦五期。","进无负鼎说，退惭补衮诗。","常恐婴悔吝，不得少酬私。","嗷嗷路傍子，纳谤纷无已。","上动明主疑，下贻大臣耻。","毫发顾无累，冰壶邈自持。","天道何期平，幽冤终见明。","始佐庐陵郡，寻牧襄阳城。","彤帏荷新宠，朱黻蒙旧荣。","力薄惭任重，恩深知命轻。","饬徒留前路，行子悲且慕。","犹闻长乐钟，尚辨青门树。","慈亲不忍诀，昆弟默相顾。","去去勿重陈，川长日云暮。"],"title":"景龙二年余自门下平章事削阶授江州员外司马寻拜襄州刺史春日赴襄阳途中言志"}
