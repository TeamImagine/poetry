{"author":"杜甫","id":2601,"strains":["平平仄○○，仄仄平仄仄。","平平○平仄，平仄○仄仄。","平平仄仄仄，仄仄平仄仄。","仄仄仄平平，○平仄平仄。","仄○平平仄，平仄仄仄仄。","平仄平平平，○平仄平○。","○平仄平仄，仄仄仄○仄。","仄仄○平平，平平仄平仄。","平平仄仄仄，仄仄仄仄仄。","平仄仄仄平，仄平仄仄仄。","仄平平仄仄，仄仄平平仄。","○仄仄○平，平平仄平仄。"],"paragraphs":["高台面苍陂，六月风日冷。","蒹葭离披去，天水相与永。","怀新目似击，接要心已领。","仿像识鲛人，空蒙辨鱼艇。","错磨终南翠，颠倒白阁影。","崷崒增光辉，乘陵惜俄顷。","劳生愧严郑，外物慕张邴。","世复轻骅骝，吾甘杂蛙黾。","知归俗可忽，取适事莫并。","身退岂待官，老来苦便静。","况资菱芡足，庶结茅茨迥。","从此具扁舟，弥年逐清景。"],"title":"渼陂西南台"}
