{"author":"杜甫","id":2830,"strains":["平平仄仄平，平平平仄平。","平仄平仄平，平平仄仄平。","仄仄平仄平，仄平仄仄平。","仄仄仄○平，平仄仄○平。","仄平仄平仄，平平仄○○。","仄仄平仄仄，○仄仄仄平。","平仄仄仄平，仄仄仄仄平。","平平仄○仄，仄仄仄仄平。","平仄仄平平，仄仄仄仄平。","○平仄仄仄，仄仄○平平。","仄平仄仄仄，仄仄仄仄○。","平○平仄平，○仄仄仄平。","平仄仄平○，仄仄仄平平。","平仄仄平仄，仄仄○仄平。"],"paragraphs":["西川有杜鹃，东川无杜鹃。","涪万无杜鹃，云安有杜鹃。","我昔游锦城，结庐锦水边。","有竹一顷余，乔木上参天。","杜鹃暮春至，哀哀叫其间。","我见常再拜，重是古帝魂。","生子百鸟巢，百鸟不敢嗔。","仍为𫗪其子，礼若奉至尊。","鸿雁及羔羊，有礼太古前。","行飞与跪乳，识序如知恩。","圣贤古法则，付与后世传。","君看禽鸟情，犹解事杜鹃。","今忽暮春间，值我病经年。","身病不能拜，泪下如迸泉。"],"title":"杜鹃"}
