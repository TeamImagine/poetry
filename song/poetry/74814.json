{"author":"赵蕃","id":74814,"strains":["平仄平平仄仄平，仄平平仄仄平平。","仄平仄仄平仄仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平平仄平。"],"paragraphs":["畴昔王门耻曳裾，每怀端拜献公书。","简编讫补遗忘后，馈赆分霑忧患余。","只信此心无改事，讵知彼谮欲何如。","属闻盛府重开幕，适此故山归驾车。"],"title":"通问赣州留尚书并寄三首  其二"}
