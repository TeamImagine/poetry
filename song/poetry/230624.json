{"author":"葛胜仲","id":230624,"strains":["平平平平仄，仄仄仄平仄。","平平○仄平，仄仄仄仄仄。","仄○平平仄，平仄仄平仄。","○○平仄仄，仄仄平仄仄。","平平仄仄平，仄仄仄○仄。","仄平仄仄平，仄仄仄仄仄。","仄平仄○平，仄仄平平仄。","平仄仄平平，仄平仄仄仄。","平平平平平，平平仄平仄。"],"paragraphs":["兰陵华腴姓，数不到吾族。","何堪从子贤，变灭石火速。","早搴东堂桂，宗寺副惇睦。","迎亲官就此，半载欢水菽。","方开万里涂，一蹶遽折轴。","我时跼里居，十起愧骨肉。","朅来访遗踪，徙倚寒溪曲。","人与紫梅花，二俱不可续。","忧端齐前山，东庄写松竹。"],"title":"己丑次梅溪乐平寺兄子宗丞尝监镇即寺为廨卒官晚之东庄"}
