{"author":"梅尧臣","id":57766,"strains":["平仄仄○仄，仄平平仄平。","仄平平仄仄，仄仄仄平平。","○仄平平仄，平平仄仄○。","仄平○仄仄，仄仄仄○平。","平仄平平仄，平平仄仄平。","○平平仄仄，平仄仄平○。","仄仄平仄○，平平仄仄平。","平平仄平仄，仄仄仄平平。"],"paragraphs":["梁苑孝王迹，灞陵游客心。","牧羊来海上，泛棹向山阴。","兴赏曾何浅，羁栖亦以深。","穆歌犹在竹，郢曲自传琴。","旗冻霑天仗，枪寒拂羽林。","且为丰岁庆，休作苦寒吟。","掩帙都忘虑，焚香静拥衾。","晴明一登阁，暮色遍高岑。"],"title":"次韵和酬杨乐道待制咏雪"}
