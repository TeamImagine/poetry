{"author":"田况","id":68397,"strains":["仄仄仄平平，平仄仄仄仄。","平平仄仄平，仄仄平○仄。","平仄仄平仄，平仄仄仄仄。","？平平仄平，仄仄平仄仄。","平平仄仄平，仄仄仄平仄。","仄仄仄平平，平仄仄仄平。","仄仄平仄平，平仄仄仄仄。","平平仄仄仄，○仄仄平仄。","平仄仄平平，平仄仄平仄。","○仄仄平平，仄平平仄仄。"],"paragraphs":["景至履佳辰，朝祖著国令。","黄宫启潜萌，紫宇晨荫映。","阳德比君子，吾道实可庆。","矧丁皇运亨，遇主尧舜圣。","坤维最远方，拙者此尸政。","雅俗旧儒文，民牒少讼争。","幸足宣上恩，惟恐盭物性。","良时不易得，行乐未为病。","高会纵嬉游，丰岁愈繁盛。","兴众助驩欣，寄情于俚咏。"],"title":"成都遨乐诗二十一首 冬至朝拜天庆观会太慈寺"}
