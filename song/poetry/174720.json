{"author":"刘敞","id":174720,"strains":["平平仄仄仄，平平平仄平。","仄仄仄平仄，平仄仄平平。","平仄仄○仄，平仄平平平。","○平仄○仄，仄○仄○平。","平平平仄仄，平仄仄平仄。","仄平仄平仄，仄仄平仄平。"],"paragraphs":["箫韶岂不美，爰居终自悲。","俛仰鲁城上，惊顾不能怡。","伊昔舜廷内，鸣鳯为来仪。","和声讵中变，众听邈难齐。","浇淳悬异代，聪昧未殊施。","咄嗟播鼗武，永乏沧海归。"],"title":"读庄子三首  其一"}
