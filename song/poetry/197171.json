{"author":"苏辙","id":197171,"strains":["仄平平，平平平，仄仄仄仄平仄平。","○平平仄平仄仄，平平仄仄○○平。","平平仄仄仄平平，○仄平仄仄仄平。","仄平平仄仄○仄，○○仄仄平○平。","仄平平○仄○平，仄平平仄平平平。","仄平平仄仄仄仄，平平仄仄平仄平。","仄平仄○平仄平，平平平仄仄仄平。","平平仄仄平仄仄，平仄仄仄平平平。","平平仄仄仄仄平，仄仄仄仄仄仄平。","平仄仄仄○平平，平平仄仄仄仄平。"],"paragraphs":["鸟依山，鱼依湖，但有所有无所无。","轻舟沿溯穷远近，肩舆上下更传呼。","翩然独往不携孥，兼擅鱼鸟两所娱。","困依岩石坐巉绝，行牵翠蔓随缠纡。","道逢懃思访其庐，诵诗清切秋蝉孤。","隠居羞踏陌上土，何人起爱轮下蒲。","水南巷中罗百夫，鸡鸣朝谒至日晡。","人生变化安可料，怜汝久遁终无图。","凫鹥不足鹤有余，一俯一仰戚与蘧。","嗟我久欲从逃逋，方圆不敢左右摹。"],"title":"次韵子瞻游孤山访惠懃惠思"}
