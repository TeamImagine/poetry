{"author":"白居易","id":17131,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["昨日三川新罢守，今年四皓尽分司。","幸陪散秩闲居日，好是登山临水时。","家未苦贫常酝酒，身虽衰病尚吟诗。","龙门泉石香山月，早晚同游报一期。"],"title":"赠皇甫六张十五李二十三宾客"}
