{"author":"陆游","id":36508,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["危磴盘纡上翠微，倚天楼观碧参差。","雨来海气先横骛，风恶松柯尽倒垂。","孤鹘归巢翅翎重，断鸿觅伴语声悲。","人间万事难禁老，醉抚阑干欲暮时。"],"title":"卧龙"}
