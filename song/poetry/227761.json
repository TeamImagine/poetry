{"author":"释德洪","id":227761,"strains":["仄仄○平仄仄平，平平平仄平平仄。","仄○○仄仄平仄，仄仄仄平平仄仄。","平平仄仄仄仄平，○仄平平平仄○。","仄平平平仄平仄，仄仄平平仄○仄。","仄平平仄仄平平，仄仄仄平平仄仄。","平○平平○仄平，仄仄仄平仄平仄。","仄平仄仄平仄仄，仄仄平平平仄仄。","平平仄仄仄平平，仄仄平平平仄仄。","仄○平仄平平仄，仄仄平○平仄仄。","平平平仄仄平平，平仄平平○仄仄。"],"paragraphs":["兀坐思归不举头，窗风为我翻书叶。","众中闻语认乡里，便觉石门寒疉疉。","云庵已作白塔新，当眼风枝心欲折。","道人丛林十年旧，古寺青灯夜相接。","失声方欲问江南，忽忆去年淮上别。","逃空蛩然闻足音，见子令人解愁结。","地炉火冷霜月苦，一室喧哗终暖热。","湘山破晓立俜停，秀抹铅华余积雪。","故应山亦为余喜，隔岸遥看圆笑靥。","千岩佳处可同游，明日波晴当理楫。"],"title":"干上人会余长沙"}
