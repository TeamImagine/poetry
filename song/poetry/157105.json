{"author":"刘扶","id":157105,"strains":["仄仄平平仄仄平，平平平仄仄平平。","平平平仄平仄仄，平仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["物外萧然释子宫，楼台雄压郡城东。","江回澄练浸碧落，山答疏钟飘远风。","隔岸橹声喧暮角，卧沙桥影转晴虹。","可怜千里无穷景，尽属高僧吟笑中。"],"title":"题净土寺"}
