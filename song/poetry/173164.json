{"author":"赵处澹","id":173164,"strains":["平仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["虚室萧萧百虑忘，近来趣味一何长。","清谈自笑如东晋，好句谁能学盛唐。","旧日故园春寂寞，三年上国梦凄凉。","功名原在青编里，况有青毡在玉堂。"],"title":"偶成用溪阴韵"}
