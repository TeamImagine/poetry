{"author":"薛季宣","id":62987,"strains":["仄仄平平平仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["晓入招提旋即还，去何忙遽到非闲。","寒谿日出射烟雾，退谷路荒埋草菅。","林尽远峰晴历历，丛深流水暗潺潺。","归途钟鼓依稀似，将谓禅居别有山。"],"title":"晨赴寒谿寺乾龙节道场所"}
