{"author":"陈与义","id":3153,"strains":["仄仄仄平平仄仄，平平平仄仄平平。","平仄平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["四岁冷官桑濮地，三年羸马帝王州。","陶潜迷路已良远，张翰思归那待秋。","病鹤欲飞还踯躅，孤云欲去更迟留。","盍簪共结鸡豚社，一笑相从万事休。"],"title":"若拙弟说汝州可居已卜约一丘用韵寄元东"}
