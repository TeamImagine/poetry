{"author":"刘梦才","id":107316,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["绍兴宝庆百年余，古往今来说二胡。","论事直须弹恳切，立朝端不忍阿谀。","两贤幸属吾州有，万事何曾公议无。","象郡新宁不同诏，九重天子正仪图。"],"title":"送胡季昭谪象州"}
