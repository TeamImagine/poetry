{"author":"杨万里","id":48340,"strains":["仄平仄平○，仄仄平平平。","仄○○平仄，仄仄平仄○。","仄仄仄平仄，平仄平仄平。","仄平○平平，平平○仄○。","平平仄仄仄，仄仄仄仄平。","仄平仄仄仄，仄仄平仄平。","仄平仄仄平，仄平仄平平。","仄仄仄平仄，平仄仄平平。","仄仄仄仄仄，仄仄平仄平。"],"paragraphs":["我方卧舟中，仰读渊明诗。","忽闻滩声急，起视惟恐迟。","八月溅飞雪，清览良独奇。","好风从天来，翛然吹我衣。","凉生固足乐，气变亦可悲。","眷然慨此水，念我年少时。","迄今四十年，往来九东西。","此日顺流下，何日溯流归。","出处未可必，一笑姑置之。"],"title":"观水叹二首  其一"}
