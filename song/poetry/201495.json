{"author":"彭汝砺","id":201495,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["恰是酴醾初盛时，清香终日在尘衣。","参差正对金沙拆，散漫更为蝴蝶飞。","日暖绿云长暗淡，春深白雪更霏微。","急来相就花前醉，看尽此花春欲归。"],"title":"招执中看酴醾"}
