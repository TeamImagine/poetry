{"author":"苏舜钦","id":90513,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄平平平仄，仄仄平平仄仄平。"],"paragraphs":["谁凿幽轩刮眼清，湖中嘉处更禅扃。","龙听夜讲寒生席，鸥伴晨斋暖戏庭。","水月澄明应作观，云山浓淡自开屏。","我公亦为留奇句，此地人间合有灵。"],"title":"清轩"}
