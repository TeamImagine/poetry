{"author":"汪元量","id":163275,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["益州歌妓许冬冬，客里相逢似燕鸿。","醉拥蜀琴抽白雪，舞回班扇割西风。","山炰野馔荒山里，浪蘂浮花古寺中。","偶尔留连借余景，出门一笑夕阳红。"],"title":"歌妓许冬冬携酒郊外小集"}
