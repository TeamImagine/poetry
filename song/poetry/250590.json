{"author":"沈与求","id":250590,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻道年时醉一觞，野梅飘几荐余芳。","兵尘不碍含生意，花骨犹存底死香。","入夜从教月浮动，争春空被雪埋藏。","凭君妙句先催发，调护高枝莫中伤。"],"title":"次韵郑维心探梅未花  其二"}
