{"author":"宋庠","id":2680,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["春风秘殿翳华芝，亲见枚皋作赋时。","秀色并开棠树萼，隽科先赏桂林枝。","汉邮给传蕃恩告，蜀醑浮觞荐寿祺。","几日陕郊迎郡副，车前悬弩杂军麾。"],"title":"送将作监丞张唐卿通理陕州"}
