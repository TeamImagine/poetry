{"author":"郭祥正","id":191975,"strains":["仄○平平平仄平，仄仄仄平平仄仄仄。","仄平平仄平仄平仄平，平平平仄平仄平仄平。","仄仄仄平仄平仄仄，平○仄仄平仄平平仄。","平○平平平仄平仄仄，仄仄○平平平平仄平平平平平平。","平平，平平仄平仄仄仄，平平平平仄仄○。","仄仄○平仄仄仄仄，仄仄平平平仄平平。","○平平平平○，平平仄平平平。","平仄平平，仄仄平仄平，仄仄平平平，平平仄仄平。"],"paragraphs":["予将归兮而有言，德眇薄兮言弗见信。","孝乎为孝兮友于弟晜，奚为为政兮予之所存。","慨日月兮往而不返，吾亲八十兮事之云晚。","朝廷清明兮予忠曷施，道弗行于家兮何以教吾民之为哉。","呜呼，耕吾土兮足以食，条吾桑兮足以衣。","予奉亲兮孰不可乐，予治身兮尤以为宜。","蹇何忧兮何思，恬无闷兮无知。","休欤归乎，以退为进乎，予发诸诚乎，言谁弗信乎。"],"title":"广言归"}
