{"author":"释居简","id":91389,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["旋十村墟旧缚茅，夜深云呗薄江郊。","更无可借文书处，只好相寻野逸交。","落叶自随流水去，闲门尽倒破囊抄。","故人递迭青云去，谁与山人赋解嘲。"],"title":"山居次卢玉堂见寄"}
