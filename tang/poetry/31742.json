{"author":"郑谷","id":31742,"strains":["仄仄平平仄仄平，仄○平仄仄平平。","平平仄仄仄平仄，仄仄平平○仄平。","平仄仄平○仄仄，仄平仄仄仄平○。","平平？仄仄仄仄，仄仄平平仄仄仄。"],"paragraphs":["紫陌奔驰不暂停，送迎终日在郊坰。","年来鬓畔未垂白，雨后江头且蹋青。","浮蚁满杯难暂舍，贯珠一曲莫辞听。","春风秪有九十日，可合花前半日醒。"],"title":"自适"}
