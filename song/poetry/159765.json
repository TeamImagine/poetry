{"author":"郑思肖","id":159765,"strains":["○平仄○平，平仄平平○。","仄仄仄平仄，仄仄○平平。","平平仄平仄，平平平仄平。","○仄仄仄平，仄平平仄平。","仄平仄仄仄，仄仄平平平。","仄平仄仄仄，仄仄平仄平。","仄仄平仄仄，仄仄仄平平。","仄仄平平平，平仄平仄平。"],"paragraphs":["钱塘帝王都，宫阙高崔嵬。","盛治蔼无外，鼓舞如春台。","咸淳圣人去，山崩龙虎摧。","弹指变晦冥，铁围生劫灰。","丈夫吐一语，霍落飞风雷。","直排四海水，并走天外来。","手濯天地壳，永劫绝纤埃。","唤醒群盲儿，欢喜双眼开。"],"title":"十一砺四首  其一"}
