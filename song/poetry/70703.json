{"author":"袁说友","id":70703,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["戊午新芽上蜀江，表情未有敢先尝。","几年争鬭无双品，万里书来第一纲。","水截龙章浮碾玉，炉煎蟹眼试凭汤。","知君文字五千卷，正欲冥搜锦绣肠。"],"title":"馈春茶于制司属官"}
