{"author":"杜甫","id":3346,"strains":["平平平仄平仄平，仄平平仄仄平平。","平平仄○平○仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平平平平。"],"paragraphs":["金华山北涪水西，仲冬风日始凄凄。","山连越巂蟠三蜀，水散巴渝下五溪。","独鹤不知何事舞，饥乌似欲向人啼。","射洪春酒寒仍绿，目极伤神谁为携。"],"title":"野望"}
