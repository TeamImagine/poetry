{"author":"曹彦约","id":84599,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["自别湘中首屡回，漏传春信一枝梅。","固知我老何须此，不与时同亦壮哉。","百里去思民父母，三年归作国台莱。","更将余力哦新调，三百篇中着意来。"],"title":"谢罗醴陵宏材乐府见寄"}
