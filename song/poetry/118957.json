{"author":"徐经孙","id":118957,"strains":["平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["江山到处堪图画，风月无边自古今。","但要清明如外境，便分动静即吾心。","坡仙取用原无尽，康节登临岂浪吟。","天理流行须体识，莫将嘲弄费光阴。"],"title":"黄元肇江山风月阁"}
