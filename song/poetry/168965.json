{"author":"文同","id":168965,"strains":["仄仄平仄平，仄仄仄平仄。","平平仄平仄，仄仄○仄仄。","仄仄平仄平，平平仄平仄。","仄仄仄平仄，平○平仄仄。","平平仄仄仄，仄仄仄平仄。","平平仄平仄，仄仄平仄仄。","平平仄○仄，平仄平○仄。","平仄○○平，仄仄仄平仄。","平平仄平仄，仄仄仄平仄。","仄仄平平平，平○仄平仄。","仄平仄平仄，仄仄仄平仄。","平平仄仄仄，平仄仄仄仄。","平平仄平平，平仄仄？仄。","仄○仄平仄，仄仄仄仄仄。","仄○仄平仄，平仄○仄仄。","○平仄平平，○仄仄仄仄。","平平○仄平，平仄平平仄。","仄○仄仄仄，○仄仄仄仄。","仄仄平仄平，○平仄平仄。","○○平仄仄，仄平仄平仄。","平仄平仄平，仄仄平仄仄。","平平仄仄仄，仄仄仄平仄。","平平仄平仄，仄仄平仄仄。","平○仄平仄，仄仄平仄仄。","仄○平仄仄，仄仄仄平仄。","仄仄○仄平，平仄平○仄。","○平仄○仄，仄仄仄仄仄。","仄仄仄仄平，仄仄仄平仄。","仄平仄仄仄，仄仄仄平仄。","仄○仄○平，平仄仄平仄。","○平仄○仄，○仄仄○仄。","仄仄○平平，平平仄平仄。","仄仄仄平仄，仄仄平仄仄。","平○仄平仄，仄仄仄平仄。","平平仄平平，平仄平仄仄。","平平仄仄仄，仄仄仄平仄。","仄平仄仄仄，仄仄○仄仄。","平平平平○，仄○平仄仄。","○仄平○平，仄仄平仄仄。","平平仄仄仄，仄仄仄平仄。"],"paragraphs":["晚客无一来，独步入东谷。","园林已成就，此景颇不俗。","落落岩畔松，修修涧边竹。","爽气逼襟袖，清如新出浴。","寒泉激乱石，磊磊漱琼玉。","荒溪渍余润，满地苔藓绿。","珍禽静相倚，毛羽华且缛。","高下相和鸣，不去若驯伏。","幽花杂红紫，点滴乱盈目。","坐久微风来，时闻散余馥。","往年读书处，宛尔旧茅屋。","虽然小破坏，修整可数木。","开门拂轩窗，无限起蝙蝠。","纵横列虫网，不免自扫扑。","壁间细书字，多是亲写录。","当时苦谋身，如此用意毒。","于今三十年，才抵羊脾熟。","一从入仕路，行步每踖踧。","所畏惟简书，其甘者藜菽。","中间何大幸，致身在天禄。","无状陪俊游，俯首常自恧。","连章乞外补，得郡悉乡曲。","虽名二千石，敢自辞碌碌。","朝廷设新法，布作天下福。","或虑多垢玩，训戒稍严肃。","刺史当是时，能不为驱督。","行之以中道，勉副议者欲。","刻薄素所憎，忍复用刑狱。","进身岂不愿，实惧有阴戮。","昨从汉中归，于此度炎燠。","亲朋日相会，分义愈敦笃。","便欲从之游，投簪解朝服。","退自数年计，伏腊殊未足。","还当武康去，就养若鸡鹜。","贫虽士之常，于我何迫蹙。","箪瓢若自具，尚可继前躅。","奈何食口众，不比回也独。","东方千余骑，导从催我速。","行复登长途，貌展心甚缩。","渊明岂俗士，幸此有松菊。"],"title":"将赴洋州书东谷旧隠"}
