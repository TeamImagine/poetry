{"author":"方回","id":149594,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["谈笑丁年取甲科，一官潦倒鬓今皤。","飞腾尚觉声名在，枯槁其如骨相何。","舌鼓风雷无与敌，胸吞海岳未为多。","向来一纪桐江上，殊欠先生共切磨。"],"title":"送孙君文还桐庐二首  其一"}
