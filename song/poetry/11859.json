{"author":"胡寅","id":11859,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["从来共惜隔年期，刬却东山尚恐迟。","欲向尘中先得眼，故应云表屡扬眉。","停杯专待寒光举，起舞还愁素影移。","常与此亭相照耀，更须佳什焕梁榱。"],"title":"又题迎月亭"}
