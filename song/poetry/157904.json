{"author":"韩维","id":157904,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["闻君初欲挂冠缨，便构兹堂不日成。","桐桧茂阴归后得，烟霞高兴坐中生。","禅心皎月通宵静，诗思寒泉彻底清。","十五年来饱闲散，纷纷人世自浮荣。"],"title":"寄题曹大夫栖真堂"}
