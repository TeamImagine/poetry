{"author":"李纲","id":244772,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["去岁初从海上回，重阳相与醉髙台。","那因寇盗迁南土，阻插茱萸共一杯。","老矣但思情话切，跫然更望足音来。","黄花也解知人意，故向篱边未肯开。"],"title":"九日诸季散处长乐外邑怅然有怀二首  其一"}
