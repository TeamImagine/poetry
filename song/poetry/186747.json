{"author":"杨杰","id":186747,"strains":["仄仄平平平仄仄，平平平仄仄平平。","平平平仄仄平仄，仄仄仄仄平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["大历年中茅结宇，禅翁瓶锡久曾留。","飞泉堂下雨长滴，偃石道傍云不收。","野鸟归来群木晚，老猿啼罢一山秋。","世人多事头多白，底事情闲亦白头。"],"title":"金地院"}
