{"author":"崔敦礼","id":30082,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["官柳阴阴密著行，飞来黄鸟忽成双。","身沾仙露香犹在，眼饱珍羞赐即扛。","酒量不多容我醒，诗魔无奈得君降。","官闲睡足春风幕，红日三竿看上窗。"],"title":"殿庐纪怀敬用右史舍人韵"}
