{"author":"邵雍","id":124504,"strains":["仄仄平平平仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，平仄平平平仄平。"],"paragraphs":["有客常轻平地春，夫春不得不云云。","能安陋巷无如我，既上高楼还忆君。","满眼云林都是绿，万家烟瓦半来新。","凭栏须是心无事，谁是凭栏无事人。"],"title":"楼上寄友人"}
