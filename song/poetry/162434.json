{"author":"丘葵","id":162434,"strains":["平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["江风淅淅日将暮，庭叶纷纷天已秋。","对酒欲消今夕恨，挑灯又动昔年愁。","月如有意穿窗罅，虫故移声近枕头。","百感关心不能寐，起开尘匣看吴钩。"],"title":"江风"}
