{"author":"洪刍","id":224636,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["夹道苍官似异时，峨峨冠剑想秦仪。","云垂车盖寻前路，风作涛声入旧枝。","故作虬龙惊俗眼，不妨霜雪弄妍姿。","难追急景辽天鹤，无复当年校尉诗。"],"title":"万松亭用苏黄旧韵"}
