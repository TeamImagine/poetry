{"author":"葛胜仲","id":230966,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["孑孑携家反故园，尚霑荣禄愧空飧。","官闲未办夸腰组，车过常先下里门。","涂巷依然榆社旧，屋庐犹喜枳篱存。","浮生孰似还乡乐，謦欬吾前尽弟昆。"],"title":"还乡有作二首  其二"}
