{"author":"李白","id":56259,"strains":["仄平仄平仄，平仄○平平。","仄平○○仄，○仄平平平。","仄仄平仄仄，平平平仄平。","平平仄○仄，仄仄平平平。","平仄平仄仄，平○仄仄平。","仄平平仄仄，仄仄○平平。","○仄○平仄，平平○仄平。","仄○平仄仄，仄仄○平平。","仄仄平仄○，平平平仄平。","平○平仄平，仄仄平○平。"],"paragraphs":["郢门一为客，巴月三成弦。","朔风正摇落，行子愁归旋。","杳杳山外日，茫茫江上天。","人迷洞庭水，雁度潇湘烟。","清旷谐宿好，缁磷及此年。","百龄何荡漾，万化相推迁。","空谒苍梧帝，徒寻溟海仙。","已闻蓬海浅，岂见三桃圆。","倚剑增浩叹，扪襟还自怜。","终当游五湖，濯足沧浪泉。"],"title":"郢门秋怀"}
