{"author":"刘禹锡","id":10829,"strains":["仄平平平平，○仄仄仄平。","仄仄平平仄，仄仄仄平平。","平仄○平仄，平仄仄平平。","平平仄平仄，平仄仄平平。","平仄仄仄仄，仄仄仄平平。","平平平平仄，仄仄仄仄仄。","仄平平仄平，仄仄平仄平。","平平○平仄，仄仄仄○平。","○○平平仄，平仄仄平○。"],"paragraphs":["武夫何洸洸，衣紫袭绛裳。","借问胡为尔，列校在鹰扬。","依倚将军势，交结少年场。","探丸害公吏，抽刃妒名倡。","家产既不事，顾盼自生光。","酣歌高楼上，袒裼大道傍。","昔为编户人，秉耒甘哺糠。","今来从军乐，跃马饫膏粱。","犹思风尘起，无种取侯王。"],"title":"武夫词"}
