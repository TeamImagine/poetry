{"author":"李石","id":20300,"strains":["平仄平平平，仄平仄平仄。","平平仄仄仄，仄仄○仄仄。","平平仄平平，仄仄平仄仄。","平仄○平仄，仄仄仄平仄。","平仄仄平仄，平仄平仄仄。","仄仄仄平平，仄仄仄平仄。","平平仄平仄，仄仄仄仄仄。","仄仄仄仄仄，仄仄平仄仄。","平○仄平平，仄仄仄平仄。","仄平仄○仄，仄仄仄○仄。","平平仄仄平，仄仄仄平仄。","○平平平平，仄仄仄平仄。"],"paragraphs":["边上秋风生，众芳感萧瑟。","何由九地底，一气回暖脉。","官居类僧坊，忽有芝草坼。","骈跗间红紫，合盖晕黄白。","秋菌苦争气，渠自凡眼窄。","此理岂人为，信我匪天厄。","年余窃边廪，菜饱固不择。","谬政鬼所笑，敢望神意格。","山中合欢桃，陇上六歧麦。","一年获三瑞，助我动行色。","归来及受厘，借口缓诛责。","从今归商山，举手谢樵客。"],"title":"芝草"}
