{"author":"韩信同","id":166646,"strains":["仄仄平平平仄仄，平仄平平平仄仄。","平平仄仄仄平平，仄平仄仄平平仄。","平平仄仄仄平平，平仄平平平仄仄。","平平平仄仄平平，平仄仄平仄平仄。","平平仄仄仄平平，平仄平平平仄仄。","平平仄仄平仄仄，平仄○平仄○仄。","仄平仄仄仄仄平，平平仄平平仄仄。","仄平平仄平平平，仄仄平平平仄仄。","平○仄仄仄平平，○仄平平仄○仄。"],"paragraphs":["海上神山名自昔，来去随潮无定迹。","天人俯览念虚浮，六鳌顶戴穷神力。","群仙贝阙蕊珠宫，多种瑶芝琼草碧。","依然根著不坚牢，飞入石堂作南壁。","螺纹蛎迹石龙存，云气随潮时雨湿。","仙风飒爽生羽翰，招纳霓裳羽衣客。","试登绝顶望五湖，高楼洞天才咫尺。","药炉灰冷多登真，九转丹成人未识。","云间鹤迹托来篇，王邓真人久相忆。"],"title":"蓬莱飞峰"}
