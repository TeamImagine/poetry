{"author":"牟𪩘","id":150337,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["涛波万木撼新秋，却笑茅庐似叶舟。","我但萧疏眠颍尾，君方矍铄向壶头。","早凉已喜无残暑，老别当须似壮游。","黄木扶胥最奇处，想留句子待浮洲。"],"title":"次韵无党留别"}
