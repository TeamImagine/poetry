{"author":"袁燮","id":77208,"strains":["仄仄仄平仄，仄仄平○平。","平平仄平仄，仄仄平仄○。","仄平仄平仄，仄仄仄仄平。","○○仄平仄，平仄平仄平。","平平平平仄，仄仄仄仄平。","仄平平平○，平平仄平平。","仄仄仄平仄，仄仄平平○。","平平仄○仄，平仄仄平平。","平平仄平仄，仄仄仄平○。"],"paragraphs":["峡石险而怪，峡水清且湍。","伊谁剪蒙密，发此奇伟观。","两龙会为一，激烈不可干。","蜿蜒漱鸣玉，千古甘以寒。","谁云岩扉窄，亦复气象宽。","我生嚣尘中，区区缚微官。","一见爽心目，古井生波澜。","同游二三子，清赏有余欢。","虽非暮春日，便作舞雩看。"],"title":"峡水"}
