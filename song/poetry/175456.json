{"author":"刘敞","id":175456,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["玉殿鸣鞘辟寝闱，银台归骑蹀霜蹄。","楼光已映朝霞动，树色犹衔宿霭迷。","身贵承明翻厌直，岁穷樽酒幸招携。","太常几日休斋禁，亦欲从公醉似泥。"],"title":"和宿直晨出遂赴奉慈斋告寄持国子履"}
