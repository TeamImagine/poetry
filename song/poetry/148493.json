{"author":"方回","id":148493,"strains":["仄仄仄平仄，平平仄平平。","仄仄○仄平，○仄仄仄平。","平平仄平平，仄平仄○平。","平平仄仄仄，仄仄仄仄平。","平平仄平仄，仄仄○仄平。"],"paragraphs":["近代一人耳，吾乡老朱先。","甲子如我今，犹活十许年。","漳州复潭州，说经入从班。","无何党祸作，委顺不怨天。","余生几明日，小子其勉旃。"],"title":"正月初四后十余日病嗽不能出杂书十首  其八"}
