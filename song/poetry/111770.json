{"author":"刘克庄","id":111770,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["少贱肠枵破褐单，傍人门户活饥寒。","自从毁齿初成券，直至长须尚不冠。","冷炙时霑筵上馂，秃芒旋扫臼边残。","他时纵取封侯印，仅得君王踞厕看。"],"title":"同秘书弟赋三老各一首 老奴"}
