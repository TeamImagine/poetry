{"author":"裘万顷","id":85192,"strains":["平平平仄平，平平仄平平。","○平仄仄○，仄仄仄仄平。","平平仄平平，仄仄仄仄平。","平平平平○，仄仄平仄平。","平○仄平平，仄仄平平○。","仄平仄○平，仄仄平仄平。","仄仄仄仄平，○○仄○平。","仄○仄仄平，仄仄仄平平。","平○○仄平，○仄○○平。","仄仄平仄仄，仄仄仄仄平。","仄仄仄仄平，平仄仄仄仄。","仄仄平平平，平平仄平平。"],"paragraphs":["芳妍桃李场，纷趋欻成蹊。","长松坐偃蹇，遂尔不见知。","平生异时人，不与俗转移。","萧然尘埃中，擅此丘壑奇。","窗空境逾清，四壁风来吹。","抱琴揖苍髯，喜气掀两眉。","臭味既与同，相亲不相违。","直期阅岁寒，可但忘朝饥。","斯正如乃翁，过处更过之。","直比千丈干，历落不受羁。","只恐大厦成，梁栋各有施。","出处初何心，山灵勿疑渠。"],"title":"题余仲祥松斋"}
