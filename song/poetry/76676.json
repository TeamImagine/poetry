{"author":"赵蕃","id":76676,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["君行应到郁孤台，惆怅登临记昔孩。","别酒尚迟三径菊，归鞍好待一枝梅。","将军揖客能增价，幕府群贤定挽才。","我亦方谋下吴会，未知何地得重陪。"],"title":"送王汝之江西二首  其二"}
