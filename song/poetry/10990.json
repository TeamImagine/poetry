{"author":"张浚","id":10990,"strains":["平平仄仄仄仄仄，平仄仄平平平平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["苍髯野褐予甚古，萝月桂风谁为贫。","当户蛟龙森汉柏，隔江鸡犬隠秦人。","好山如画能留客，宝鼎藏丹不计春。","更上高亭问玄鹤，莫教诗眼有纤尘。"],"title":"登道观"}
