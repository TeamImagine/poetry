{"author":"罗隐","id":30560,"strains":["仄平仄仄仄仄仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["耳边要静不得静，心里欲闲终未闲。","自是宿缘应有累，可能时事更相关。","鱼惭张翰辞东府，鹤怨周颙负北山。","看却金庭芝术老，又驱车入七人班。"],"title":"寄右省王谏议"}
