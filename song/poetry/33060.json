{"author":"陆游","id":33060,"strains":["平仄仄平平，仄仄平仄平。","平仄仄？平，仄仄仄仄平。","平平仄仄仄，平○仄仄平。","仄仄平仄平，仄平○仄平。","仄平仄平仄，平仄○仄○。","平平平仄仄，仄仄平○平。","仄平平仄仄，○仄平平平。","仄仄仄平仄，仄仄仄○○。"],"paragraphs":["兰碎作香尘，竹裂成直纹。","炎火炽崐冈，美玉不受焚。","孤生抱寸志，流离敢忘君。","酿桂餐菊英，洁斋三沐熏。","孰云九关远，精意当彻闻。","捐躯诚有地，贾勇先三军。","不然赍恨死，犹冀杨清芬。","愿乞一棺地，葬近要离坟。"],"title":"言怀"}
