{"author":"孙鲂","id":43965,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["青苞虽小叶虽疏，贵气高情便有余。","浑未盛时犹若此，算应开日合何如。","寻芳蝶已栖丹槛，衬落苔先染石渠。","无限风光言不得，一心留在暮春初。"],"title":"题未开牡丹"}
