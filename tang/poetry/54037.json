{"author":"李颀","id":54037,"strains":["仄平○仄仄，平仄仄○平。","平仄平平○，平平平仄平。","○平平仄仄，仄仄○平平。","仄仄平平仄，平平平仄平。","平平平仄仄，仄仄仄平平。","仄仄平平仄，平平平○平。","○平仄平仄，仄仄仄平平。","○仄平平仄，平平仄仄平。"],"paragraphs":["问君从宦所，何日府中趋。","遥指金陵县，青山天一隅。","行人怀寸禄，小吏献新图。","北固波涛险，南天风俗殊。","春江连橘柚，晚景媚菰蒲。","漠漠花生渚，亭亭云过湖。","滩沙映村火，水雾敛樯乌。","回首东门路，乡书不可无。"],"title":"送卢少府赴延陵"}
