{"author":"白居易","id":16548,"strains":["仄平仄仄仄，○仄仄平平。","仄仄平平仄，仄平仄仄平。","平平○仄仄，仄仄仄平○。","仄？○○仄，平○平仄平。","平平平仄仄，仄仄仄平平。","仄仄○平仄，○○仄仄平。","仄平平仄仄，平仄仄平平。","平仄平平仄，○平平仄平。"],"paragraphs":["一抛学士笔，三佩使君符。","未换银青绶，唯添雪白须。","公门衙退掩，妓席客来铺。","履舃从相近，讴吟任所须。","金衔嘶五马，钿带舞双姝。","不得当年有，犹胜到老无。","合声歌汉月，齐手拍吴歈。","今夜还先醉，应烦红袖扶。"],"title":"对酒吟"}
