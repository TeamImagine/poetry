{"author":"李纲","id":242777,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["云潢斜界耿秋空，灵匹相过此夕中。","璀璨珠星连璧月，凄凉玉露坠金风。","三秋景物随时好，万里瓜花习俗同。","乞巧未能从柳子，送穷聊欲效韩公。"],"title":"七夕  其二"}
