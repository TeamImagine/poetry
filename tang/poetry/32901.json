{"author":"杜荀鹤","id":32901,"strains":["平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["天上诗名天下传，引来齐列玉皇前。","大仙录后头无雪，至药成来灶绝烟。","笑蹑紫云金作阙，梦抛尘世铁为船。","九华山叟惊凡骨，同到蓬莱岂偶然。"],"title":"依韵次同年张曙先辈见寄之什"}
