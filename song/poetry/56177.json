{"author":"张孝祥","id":56177,"strains":["仄○平仄平，仄仄平平平。","仄平仄仄仄，仄仄○平平。","仄平仄仄○，平平仄平平。","平○平平仄，平仄平仄平。","仄仄平○平，仄仄平平平。","仄○○平○，仄仄平仄○。","○仄平○平，平平仄平平。"],"paragraphs":["素王西狩麟，笔削昌斯文。","茂陵一角兽，妙语闻终军。","壮哉笔砚间，英姿欲拏云。","名参龟龙瑞，威扫狐兔群。","岂独濡毫端，政尔清妖氛。","会当献君王，玉殿春夜分。","输写胸中奇，恩波被无垠。"],"title":"麒麟砚滴分韵得文字"}
