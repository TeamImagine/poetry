{"author":"戴表元","id":160983,"strains":["平○仄平平，仄仄仄平仄。","○平仄仄仄，平平仄平仄。","仄仄仄仄平，平平仄平仄。","仄平仄仄仄，仄仄平○仄。","○○○平平，平平平仄仄。","平平仄仄仄，平平仄平仄。","仄仄仄仄平，仄仄平平仄。"],"paragraphs":["游观值暄秋，饮狎得嘉客。","嵌岩复在眼，徘徊忘还郭。","款款坐向疲，喧喧笑多谑。","短檐近见出，窦乳时闻落。","防暗燎蒸薪，惊虚摇鼓铎。","僮憨榻露处，僧驯茗频瀹。","竟隠谅未能，羡彼高栖雀。"],"title":"南岩留宿分韵落字"}
