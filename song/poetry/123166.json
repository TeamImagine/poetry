{"author":"吴潜","id":123166,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["北岑飞雨过南岑，远嶂晴明近嶂阴。","老桧婆娑方午色，孤桐摇落忽秋音。","庭稀雁鹜飞符檄，海绝鲸鲵伏斧砧。","此是老臣聊报国，仁声敢谓入人深。"],"title":"四用喜雨韵三首  其三"}
