{"author":"释本才","id":226423,"strains":["仄仄仄平平仄仄，仄平平仄仄平平。","○平仄仄平平仄，平仄平平仄仄平。","○平仄仄，仄仄平平。","仄仄平平，○平仄仄。","平仄仄仄平○仄，○平仄仄，仄仄仄平。","仄平仄仄平仄平，仄仄平平，平平仄仄。","○○平仄，平仄仄仄。","仄仄仄平，仄○○○，○仄仄仄。","仄仄平平○仄仄，平平平仄仄○平。"],"paragraphs":["袖里暂闲医国手，岸巾来访卧云人。","相逢一笑千峰顶，高下森罗百亿身。","相逢一笑，万壑风清。","大冶精金，应无变色。","黄檗昔遇裴相国，当头一札，冷暖自知。","睦州久契陈尚书，剖露肝肠，清虚廓落。","正当今日，宾主互换。","觌体唱酬，似空藏空，如镜照镜。","芥子拈来敲石窟，须知渠是个中人。"],"title":"偈十二首  其一一"}
