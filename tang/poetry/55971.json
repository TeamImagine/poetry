{"author":"李白","id":55971,"strains":["平仄仄仄仄，仄○仄仄仄。","平仄平仄平，平平仄平○。","仄仄○仄○，仄平○仄仄。","平仄平平仄，仄平仄平仄。","仄仄仄仄平，平平仄平仄。","平平平仄仄，平仄平平○。","仄仄平平平，平平仄平仄。","平仄仄平仄，仄○○○仄。","○平仄平平，平仄仄平○。","平仄○平平，平平仄平仄。"],"paragraphs":["谁道此水广，狭如一匹练。","江夏黄鹤楼，青山汉阳县。","大语犹可闻，故人难可见。","君草陈琳檄，我书鲁连箭。","报国有壮心，龙颜不回眷。","西飞精卫鸟，东海何由填。","鼓角徒悲鸣，楼船习征战。","抽剑步霜月，夜行空庭遍。","长呼结浮云，埋没顾荣扇。","他日观军容，投壶接高宴。"],"title":"江夏寄汉阳辅录事"}
