{"author":"杨万里","id":49373,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["暑里街头可久停，今宵无月也宵征。","一天星点明归路，十里荷香送出城。","山轿声声柔𫇛紧，葛衣眼眼野风清。","五更月出还家了，不早相期作伴行。"],"title":"六月将晦夜出凝归门"}
