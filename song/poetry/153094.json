{"author":"俞德邻","id":153094,"strains":["仄仄仄仄平，平平仄仄平。","平○仄仄仄，平平仄平平。","平平仄仄仄，平仄平○○。","平平仄○仄，仄仄○平○。","○仄仄仄仄，平仄平平平。","仄仄仄平仄，平仄平平平。"],"paragraphs":["昔我事决科，穷年抱六经。","桑溟忽已变，栖栖竟无成。","归来请学稼，平贾充过更。","徽弦挂空壁，袯襫留前庭。","中夜耿不寐，惟有寒螀鸣。","不赖一尊酒，何以纾吾情。"],"title":"暇日饮酒辄用靖节先生韵积二十首  其一六"}
