{"author":"杜甫","id":2899,"strains":["平仄仄仄仄，仄平仄○平。","○平仄仄仄，平仄平仄○。","○平仄仄仄，平仄平仄平。","平平平平仄，仄仄仄仄平。","仄仄平仄平，平仄仄仄平。","○平平平仄，仄仄仄仄平。","仄仄仄仄平，仄仄仄仄平。","仄仄仄平仄，平平平仄平。","仄平平平仄，平仄仄仄○。","仄平仄平仄，仄仄平平平。","仄平平平仄，○仄仄仄○。","平平○仄平，仄仄平平平。","仄仄仄平仄，仄仄仄仄平。","平仄仄平平，仄仄仄平平。","仄平○平仄，仄仄平○平。","平平仄平仄，平仄仄仄平。","仄仄平仄仄，○平平○平。","仄平○平仄，仄仄○平○。","仄平仄仄仄，○仄平平平。","平平仄仄仄，仄仄○平平。","仄平平○仄，仄仄仄平平。","仄仄平仄平，仄仄平仄○。"],"paragraphs":["遭乱发尽白，转衰病相婴。","沈绵盗贼际，狼狈江汉行。","叹时药力薄，为客羸瘵成。","吾人诗家秀，博采世上名。","粲粲元道州，前圣畏后生。","观呼舂陵作，歘见俊哲情。","复览贼退篇，结也实国桢。","贾谊昔流恸，匡衡常引经。","道州忧黎庶，词气浩纵横。","两章对秋月，一字偕华星。","至君唐虞际，纯朴忆大庭。","何时降玺书，用尔为丹青。","狱讼永衰息，岂唯偃甲兵。","凄恻念诛求，薄敛近休明。","乃知正人意，不茍飞长缨。","凉飙振南岳，之子宠若惊。","色阻金印大，兴含沧浪清。","我多长卿病，日夕思朝廷。","肺枯渴太甚，漂泊公孙城。","呼儿具纸笔，隐几临轩楹。","作诗呻吟内，黑澹字攲倾。","感彼危苦词，庶几知者听。"],"title":"同元使君舂陵行"}
