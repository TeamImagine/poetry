{"author":"袁说友","id":70776,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["新筑成时秋事高，满天风月下岧峣。","佳名欲夺双溪景，淡墨须烦六幅绡。","一簇穿杨夸箭羽，几番伐鼓动溪潮。","此亭政合贪山水，百里之间患已销。"],"title":"张思济县尉创舞翠亭"}
