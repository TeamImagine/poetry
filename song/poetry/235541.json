{"author":"程俱","id":235541,"strains":["○平仄仄平平平，仄平平平○仄平。","平平仄仄仄平仄，仄仄仄平平仄平。","○平平仄仄○仄，仄仄平仄平○○。","平平平○仄平仄，○平平平仄仄平。","仄平平平平仄仄，仄仄仄仄○平平。","仄平仄仄仄○仄，仄仄平平平仄平。","平？○平仄仄仄，平○仄仄平平○。","平○仄仄仄平仄，仄仄仄平平仄平。","仄平平仄仄平仄，平仄仄仄平平平。","平平仄仄仄仄仄，仄仄○仄○平平。","仄平仄仄仄○仄，仄仄仄○○平○。","○平平仄仄仄仄，仄仄仄仄平平平。","平平仄仄仄平仄，仄仄○仄平平平。"],"paragraphs":["将军白首玄池阴，手持毛锥如绿沉。","千人独扫杜陵老，百犗欲连东海任。","中山豪族一当百，即墨坚垒高临深。","孙郎精骑固无匹，长卿偏师那可侵。","久知良工须利器，岂但善贾缘多金。","故追老兔尽三窟，已倒霜松逾十寻。","于莵犹存凤阁卧，黄庭不博鹅池临。","清观越石已成冢，始信管城真尽心。","客卿摩顶利天下，修竹欲汗南山林。","儒生意广亦自苦，但有遗迹藏来今。","两公笔阵略相抗，往往钺并张旗参。","铺扬功伐借二物，寸木可使齐高岑。","嗟余绝学久焚弃，嘿守三一朝飞森。"],"title":"同舍以笔墨更相遗有诗见邀同作"}
