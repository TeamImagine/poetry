{"author":"苏轼","id":194265,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["千戈万槊拥笓篱，九日清樽岂复持。","官事无穷何日了，菊花有信不吾欺。","逍遥琼馆真堪羡，取次尘缨未可縻。","迨此暇时须痛饮，他年长剑拄君颐。"],"title":"次韵张十七九日赠子由"}
