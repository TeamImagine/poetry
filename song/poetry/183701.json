{"author":"刘攽","id":183701,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["郢人兰雪有余风，尽在君家七字中。","白发尘缨深念我，青郊藜杖不如公。","乡心正想千年鹤，老计终须一亩宫。","不讳求田并问舍，景山何必晚为通。"],"title":"酬张伯常朝议"}
