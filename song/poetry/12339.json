{"author":"曹勋","id":12339,"strains":["仄平仄仄平平仄，仄平仄仄平平仄。","平平平仄仄平平，平平仄仄平平仄。","○平仄仄仄仄○，平平仄仄平平仄。","○○仄仄仄仄平，仄仄平平仄平仄。","仄平仄仄平平平，仄仄平平○仄仄。","仄平仄仄仄平平，平平仄仄平○仄。","仄○仄仄平平平，平仄平平仄平仄。","○○仄仄仄平平，○平仄仄平平仄。","平平仄仄平仄○，平仄平平○仄仄。"],"paragraphs":["谪仙醉揖金陵月，浩歌目送飞鸿绝。","江城樽俎照清辉，楼台忽作烟霞宅。","长杯引竭北斗空，吴歈楚舞无颜色。","行行倒著紫绮裘，径上兰舟岸纱帻。","笑谈欬唾惊鱼龙，历块群山看灭没。","石头水底度冰轮，迢迢碾破澄空碧。","左回右盼生英风，联袂招邀尽狂客。","相将醉卧绿萝烟，三山不动鳌无力。","秦淮寂寂江月空，人物风流难再得。"],"title":"櫂歌"}
