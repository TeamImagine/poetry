{"author":"王之道","id":7450,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["入室芝兰气不殊，逢君还忆见君初。","梅花正喜春悬鳯，藿叶俄同夏鲙鱼。","下榻旧闻看孺子，负荆谁复谢相如。","艰难正诎平戎策，及早东游叩帝居。"],"title":"和赵积中"}
