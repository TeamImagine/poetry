{"author":"韩淲","id":87511,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["牵牛花压小垣墙，落水澄江更草堂。","北客任天为世界，南游何地不家乡。","一官漫有萧朱绶，百计浑无陆贾装。","案上堆书真可老，细哦清白洗肝肠。"],"title":"尹谏议秋怀昌甫以其韵赋之因亦和焉  其六"}
