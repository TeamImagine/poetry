{"author":"杨蟠","id":146988,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["薛宣执法动朝廷，丙魏如今亦有声。","公道未亡犹可立，世人不惯却须惊。","幅员润泽嘉谋进，台阁风流故事明。","时论已兼言责重，莫教天下笑虚名。"],"title":"喜闻中丞包公称职有书"}
