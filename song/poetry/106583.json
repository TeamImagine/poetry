{"author":"程公许","id":106583,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["人情悦豫乐音谐，新觉华谯气象佳。","璧月辉辉三夕永，榆星历历九霄排。","笙歌围坐花如海，殽核堆山酒若淮。","富贵方来付公等，五云深处岂无阶。"],"title":"邑令招讲上元故事与簿尉同赋二首  其二"}
