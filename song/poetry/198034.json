{"author":"苏辙","id":198034,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["风波定后得西归，乌鹊喧呼里巷知。","未熟黄粱惊破梦，相看白发信乘危。","豚肩尚有冬深味，蚕器应逢市合时。","父老为公留腊酒，不须犹唱式微诗。"],"title":"次韵李曼朝散得郡西归留别二首  其一"}
