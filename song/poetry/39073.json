{"author":"陆游","id":39073,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["温饱从来与道违，书生只合卧牛衣。","老狐五百生前错，孤鹤三千岁后归。","舌自生肥胜玉食，腰常忘带况金围。","一官彭泽曾何有，元亮还家悔昨非。"],"title":"昨非"}
