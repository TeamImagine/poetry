{"author":"释德洪","id":228548,"strains":["平仄平平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["春水初生湘岸边，阴晴城郭上元前。","暖消积雪成檐滴，火烈残香发篆烟。","念旧十年乡井梦，试新一首送行篇。","翛然路入江南去，想见归时及杜鹃。"],"title":"正月一日送璿维那之新昌乞"}
