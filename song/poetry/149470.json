{"author":"方回","id":149470,"strains":["仄仄平平仄仄平，仄平平仄仄平平。","仄平平仄平平仄，仄仄平仄仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["笼鹤囊琴驾短篷，夏初言别又秋中。","一天遥共团圆月，两地相忘矍铄翁。","朝廷还公黄阁相，江湖乞我白蘋风。","金台乍到朋簪盍，肯系吟笺寄早鸿。"],"title":"张老山御史寄七夕诗今近中秋奉问"}
