{"author":"胡宿","id":244147,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["数路收才汉得人，物涂聊试半通纶。","宸廷唱第瑶光近，仙简刊名玉字新。","芳桂行吟关外月，香葩回梦苑中春。","平时官下文移少，日涉闲园戏彩频。"],"title":"送祝熙载赴金华主簿"}
