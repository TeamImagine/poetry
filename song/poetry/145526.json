{"author":"马廷鸾","id":145526,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["无生究竟是真源，浮世虚名可气吞。","浄行要从圆处觅，好诗添向闷中喧。","一心认我如如体，万事同渠莫莫言。","归向灵岩岩底坐，道根圣果满祇园。"],"title":"赠山堂僧"}
