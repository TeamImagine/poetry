{"author":"朱熹","id":55581,"strains":["仄平仄仄平，仄仄平仄仄。","仄○平仄仄，仄○平仄仄。","平平平仄平，仄仄仄○仄。","○平仄平仄，仄仄仄平仄。","平平平仄仄，仄仄平平仄。","○平仄平仄，平仄○仄仄。","平平仄仄平，仄仄平仄仄。","仄仄仄平○，平平仄平仄。"],"paragraphs":["昨游九日山，散发岩上石。","仰看天宇近，俯叹尘境窄。","归来今几时，梦想挂苍壁。","闻公结茅地，恍复记畴昔。","年随流水逝，事与浮云失。","了知廓然处，初不从外得。","遥怜植杖翁，鹤骨双眼碧。","永啸月明中，秋风桂花白。"],"title":"寄题九日山廓然亭"}
