{"author":"赵蕃","id":74980,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄平平平仄平。","仄仄仄平平仄仄，仄平平仄仄平平。"],"paragraphs":["滕王阁上退之碑，徐孺祠中鲁直诗。","往客欠游常系梦，今行缘病复愆期。","霜雕南浦短长柳，云掩西山浓澹姿。","落照有情增我恨，晚风无力度帆迟。"],"title":"过南昌以病不入城纵望偶题"}
