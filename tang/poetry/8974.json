{"author":"武元衡","id":8974,"strains":["平平○仄平，仄仄仄平平。","仄仄平平仄，平平仄仄平。","平○平仄仄，平仄仄仄平。","平仄○○仄，平平仄仄平。","仄○平仄仄，平仄仄平平。","仄仄平○仄，○平仄仄平。","平○平仄仄，平仄仄平平。","仄○平平仄，平○平仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，仄○仄平平。","仄仄○○仄，平平仄仄平。"],"paragraphs":["扬州隋故都，竹使汉名儒。","翊圣恩华异，持衡节制殊。","朝廷连受脤，台座接讦谟。","金玉裁王度，丹书奉帝俞。","九重辞象魏，千[里]握兵符。","铁马秋临塞，虹旌夜渡泸。","江长梅笛怨，天远桂轮孤。","浩叹烟霜晓，芳期兰蕙芜。","雅言书一札，宾海雁东隅。","岁月奔波尽，音徽雾雨濡。","蜀江分井络，锦浪入淮湖。","独抱相思恨，关山不可逾。"],"title":"奉酬淮南中书相公见寄"}
