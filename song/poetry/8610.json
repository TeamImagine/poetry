{"author":"李处权","id":8610,"strains":["○仄○平仄仄平，平平仄仄仄平平。","仄○仄仄平○仄，○仄平平仄仄平。","仄仄平平平仄仄，仄平平仄仄○平。","平○仄仄平平仄，仄仄平平○仄仄。"],"paragraphs":["将老从君得所图，交情及我岁寒余。","适闻蒋诩开三迳，且喜扬雄就一区。","尽取风烟多种竹，雅为窗室便看书。","无钱可买墙西地，决眦云峰正起予。"],"title":"景荀筑室伟甚诗以赞之"}
