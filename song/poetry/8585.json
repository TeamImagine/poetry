{"author":"李处权","id":8585,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["渐远闽中地更平，土风疏爽语言轻。","山浓不减嵩高翠，溪涨浑如洛浦声。","忽见槐花思举子，欲求萤火遗书生。","使君元是丈人行，回首铃斋空复情。"],"title":"临川道中寄汪守"}
