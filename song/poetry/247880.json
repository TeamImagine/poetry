{"author":"陈渊","id":247880,"strains":["平仄仄○平，平仄平仄平。","仄平仄仄仄，仄仄平平平。","平平仄平？，平仄仄仄平。","平平仄平平，平仄平○平。","○平○平平，仄仄仄平平。","仄仄仄平仄，平仄平○平。","仄平仄平平，仄仄○仄仄。","仄仄仄平仄，平平平仄平。"],"paragraphs":["秋月隔疏帘，光体终隐微。","卷帘试寓目，万里余清辉。","人生异肝胆，同一造化机。","君心乃余心，南北非相违。","三年迟君来，一见悟前非。","况乃度寒暑，葭玉容相依。","与君忘年交，没齿其庶几。","月色亦良好，君胡捐我归。"],"title":"送遵道"}
