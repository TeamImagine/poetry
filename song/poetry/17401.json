{"author":"曾惇","id":17401,"strains":["仄平仄平仄，仄平○平仄。","仄仄仄平○，平仄仄仄仄。","仄平仄仄平，平仄平○仄。","仄平仄平仄，仄仄仄平仄。","仄仄仄仄仄，○仄仄平仄。","仄仄○平平，仄仄○平仄。","仄平○仄仄，○平仄平仄。","仄平仄仄仄，平平仄平仄。","平平○仄平，仄仄仄平仄。","仄平平平○，仄仄仄仄仄。","仄平平仄平，仄仄仄仄仄。","平平仄仄平，仄仄仄平仄。","平仄平仄平，仄仄○仄仄。","仄仄仄仄平，仄○○仄仄。"],"paragraphs":["少陵卧穷巷，作诗叹秋雨。","坐令马群空，真欲洗万古。","乃知笔有神，宁复惭思阻。","此翁已仙去，上界足官府。","下视五浊世，正自一尘聚。","后学如秋蝉，聒耳了无取。","月卿折槛后，传家有仪矩。","织成锦绣段，宫商寄鸣杼。","追还正始音，雅颂继皇武。","即今风骚将，仅可一二数。","岂伊尘滓人，得此百世士。","心源忽湛然，对面识诸祖。","何待登妙高，历险叹踽踽。","便可咤善才，室中闻密语。"],"title":"次韵朱知裁少卿见贻二首  其二"}
