{"author":"方岳","id":127320,"strains":["平平仄仄仄平平，平仄仄平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["平时浪说笔如杠，谁不玉堂云雾窗。","采石月明才夜讲，武昌鱼美又春江。","洲横鹦鹉天为限，灶列貔貅阵未降。","重国西门烦老檄，秋风莫倚暗埋桩。"],"title":"送程伯茂佥书武昌"}
