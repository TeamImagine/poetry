{"author":"刘宰","id":92987,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["攀辕父老杂儿童，十载重欣见此风。","可但三年方论定，亦由去日与初同。","一尘不染冰常莹，万折难回水必东。","正直自应神所介，人心况有是非公。"],"title":"送石令君"}
