{"author":"曾丰","id":72128,"strains":["○平平平仄平仄，仄平仄仄平平平。","仄仄仄仄平平○，平仄仄仄仄平仄。","仄平仄仄平平平，平仄仄仄平仄平。","○平○仄仄仄仄，仄仄平平平仄○。","平仄仄仄平平○，平仄平平平仄仄。","仄平仄仄仄仄平，平仄○平仄○仄。","平仄○仄平平平，仄平仄仄平平平。","仄平仄平仄平仄，平平？平平平平。"],"paragraphs":["钱唐之墟故吴地，子孙复以吴为民。","百世不有云来兴，高者道德次文艺。","万安主簿今诗雄，终未得力翻得穷。","犹余妻子眼未白，不有江山囊几空。","归欤已动投簪兴，公自规模吾印证。","鬻余岂不得一丘，耕罢犹堪理三径。","陶潜张翰虽风流，彼归有激公无求。","浙江兀炎古箕颍，吴公徜徉今巢由。"],"title":"万安簿吴公谊实浙余杭人今书满最归欤欲竟投老未决于其间而赞之"}
