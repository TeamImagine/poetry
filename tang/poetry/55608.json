{"author":"李白","id":55608,"strains":["平平平，仄仄仄。","平仄平，仄仄仄。","仄平平仄平仄平，平○仄平平仄平。","平仄仄仄平平平，仄仄仄，仄平平，仄平仄，平平平。","平仄仄仄仄，○平仄平平。","仄仄平仄平○平，仄仄○仄平仄平。","仄仄仄，平○平，平平仄仄平仄平仄平。","平平平仄，平平仄仄。","仄平平仄仄，仄仄仄平平。"],"paragraphs":["铿鸣钟，考朗鼓。","歌白鸠，引拂舞。","白鸠之白谁与邻，霜衣雪襟诚可珍。","含哺七子能平均，食不噎，性安驯，首农政，鸣阳春。","天子刻玉杖，镂形赐耆人。","白鹭之白非纯真，外洁其色心匪仁。","阙五德，无司晨，胡为啄我葭下之紫鳞。","鹰鹯雕鹗，贪而好杀。","凤凰虽大圣，不愿以为臣。"],"title":"白鸠辞"}
