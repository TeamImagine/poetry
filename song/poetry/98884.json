{"author":"华岳","id":98884,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["守节如初未足观，毫厘终始实其艰。","郑公勇却枢衡贵，卫叔羞居荷橐班。","冷暖万端炊饭顷，是非一著弈棋间。","江湖无限孤高客，拭目看公此召还。"],"title":"送倪尚书赴召"}
