{"author":"吴芾","id":18232,"strains":["仄仄平平仄仄平，仄平仄仄仄平平。","平平仄仄平平仄，平仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自顾迂疏不入时，朅来此地亦何为。","游从断绝凭谁语，踪迹飘零祇自知。","方喜朋簪今复合，却惭酒盏但空持。","何时得遂归休去，把手临流共赋诗。"],"title":"和陈义卿"}
