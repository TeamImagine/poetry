{"author":"梅尧臣","id":57240,"strains":["仄仄仄平平，仄仄平平平。","仄平平仄仄，仄仄仄仄平。","仄平○○仄，平仄平平平。","平平仄仄平，仄平仄仄平。","平仄仄仄平，仄○仄平平。","仄仄仄○平，平仄平仄平。","平平平平仄，平平平平○。","平仄仄○仄，仄平平仄平。"],"paragraphs":["李氏世能诗，落落为时豪。","汉陵唐太白，始竞二雅高。","益端正封贺，才各倾吴涛。","于今几代孙，手持切玉刀。","功利既及民，又将薄风骚。","示我照乘珠，光彩生褐袍。","曾非贫家有，怀归徒增劳。","神物必难秘，恐随风雨逃。"],"title":"淮南转运李学士君锡示卷"}
