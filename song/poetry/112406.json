{"author":"张咏","id":112406,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["落花时节掩关初，请绝江城旧酒徒。","满屋烟霞春睡足，一溪风雨夜灯孤。","易中有象闲消息，身外无求免叹吁。","多谢岩僧频见访，欲回流水又踟蹰。"],"title":"幽居"}
