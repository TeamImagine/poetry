{"author":"黄漳","id":172707,"strains":["仄平平仄平平平，仄仄平平仄仄平。","仄仄仄平仄平仄，仄平仄仄仄平平。","平平仄仄平平仄，平仄仄平仄仄平。","仄仄仄平仄平仄，平平平仄仄平平。"],"paragraphs":["凤山之岭高岧峣，上有仙人吹洞箫。","俯瞰众流浩无际，纵观万壑亦来朝。","衣冠幸际承明日，壶矢况逢拔俗标。","长啸一声海天阔，凌风毛髪故萧萧。"],"title":"凤山"}
