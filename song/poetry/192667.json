{"author":"郭祥正","id":192667,"strains":["平仄平平仄仄平，平平平仄平平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄平仄仄，仄仄平平平仄平。"],"paragraphs":["居巷虽穷愧彼颜，门无车马任苔斑。","冰将合沼光容净，鸟不窥鱼意思闲。","踪迹疏来唯梦往，音邮漫去得诗还。","浮生七十今六十，早晚归飞寻旧山。"],"title":"次韵昭掾徐子美见寄二首  其一"}
