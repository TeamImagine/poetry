{"author":"陈舜俞","id":146522,"strains":["仄仄平仄仄，仄平平平平。","仄○平平仄，仄仄平平平。","仄仄仄仄平，仄平平平平。","平仄仄平仄，仄平仄平平。","仄平仄○仄，○仄平仄平。","平平仄平仄，平仄仄仄平。","仄仄仄○仄，仄仄○○平。","仄平平仄仄，平仄仄平平。","仄仄仄平仄，仄仄平仄平。","仄平平平○，仄平仄平平。","○平仄仄仄，仄仄平平平。","平仄仄平仄，仄仄平平平。","仄仄平仄平，○仄平仄平。","仄平平平仄，平仄仄仄平。","仄平平仄仄，仄仄平平平。","仄仄仄平仄，仄平仄平平。"],"paragraphs":["晚泊姑孰浦，忽逢潇湘人。","口称丹邱客，面带湘江云。","此客骨不凡，九天之麒麟。","新上紫烟顶，以头触天门。","赤龙怒当路，夭矫惊百神。","麒麟顾何力，牙爪勇踞蹲。","既欲掎其角，又或批其鳞。","此身甘万死，齑粉不逡巡。","帝曰汝无罪，濯濯良不群。","辍吾黄金铺，纵之赤城尘。","收头缩下土，别待风雷春。","龙怒逐之去，四海波涛翻。","顾我天一涯，遗下颜色温。","昔为游天梦，尝受一日恩。","老来因对客，念往惊心魂。","寄谢剡溪子，入朝可无言。"],"title":"赠孔经甫贤良兼简许少张状元"}
