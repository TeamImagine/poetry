{"author":"邹浩","id":222399,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["当关无复守门催，欲晓鸡声唤起来。","一炷寿香瞻白发，三杯贺酒写红灰。","看棚尚倚天街柳，恩信先通桂岭梅。","但喜奉身归膝下，自余皆是鲁禽杯。"],"title":"至日依韵和老杜五首  其四"}
