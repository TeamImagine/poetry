{"author":"陆游","id":37982,"strains":["仄仄平平仄仄平，平平平仄仄平平。","仄平仄平仄平仄，平仄平平平仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["倦榻呻吟每自哀，占蓍来告出余灾。","自能洗研拂书几，时亦折花寻酒杯。","久类寒蛟潜岫穴，忽如老马喷风埃。","霜晴烂熳东窗日，一笑山坡访早梅。"],"title":"病愈"}
