{"author":"陈造","id":59350,"strains":["仄仄平平仄仄平，仄平仄仄平平平。","仄平仄仄仄仄仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["碧酒清歌兴未央，挽留行色为风光。","小人政自属餍足，老子工于作乐妨。","舞雪放闲愁踏月，梦云惊散冷禁霜。","明朝一寄相思字，旅雁无情亦断肠。"],"title":"书刘元之教授札子后"}
