{"author":"陆游","id":33682,"strains":["平平平仄平仄仄，平平平仄平仄仄。","平平仄仄仄平平，仄仄仄仄平仄仄。","平平仄仄仄仄平，平仄平平平仄仄。","仄仄平平仄平仄，仄○仄仄○平仄。","平平平仄○平仄，平仄○平平仄仄。","仄平仄仄仄○仄，仄仄平平平仄仄。","平平平仄平平平，仄○平平平仄○。","仄平仄仄仄平平，平平○○平平仄。"],"paragraphs":["常年春半花事竟，今年春半花始盛。","衰翁不减少年狂，走马直与飞蝶竞。","妍华有露洗愈明，纤弱无风揺不定。","莫放飘零作红雨，剩看倩笑临妆镜。","溪梅枯槁堕岩谷，山杏轻浮真妾媵。","欲夸绝艶不胜说，纵欠浓香何足病。","华灯银烛揺花光，翠杓金船豪酒兴。","夜阑感事独凄然，繁枝空折谁堪赠。"],"title":"二月十六日赏海棠"}
