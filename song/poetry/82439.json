{"author":"孙应时","id":82439,"strains":["仄仄平平平仄平，仄平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["木落天清岚翠开，缓将脚力试崔嵬。","千年洞府烟霞外，一壑水声风雨来。","客路山川生白发，古人名字剥苍苔。","平生感慨忘言地，俯见沧江忆钓台。"],"title":"三游洞之外俯瞰峡江酷似钓台"}
