{"author":"陆游","id":33790,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["裂面霜风快似镰，重重裘袴晚仍添。","梅当官道香撩客，山逼篮舆翠入帘。","男子坐为衣食役，年光常向道途淹。","古来共说还家乐，岂独全躯畏楚钳。"],"title":"双桥道中寒甚"}
