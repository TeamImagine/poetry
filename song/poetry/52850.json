{"author":"李洪","id":52850,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["天街倦踏软红尘，喜见宫梅漏泄春。","千叶剪琼多态度，九英照日倍精神。","香清暗馥维摩榻，韵胜全疑姑射人。","好是孤山临水看，广平能与赋清新。"],"title":"万寿观重萼梅"}
