{"author":"苏辙","id":197995,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["肩舆袅袅渡浮梁，吏隠知君寄一仓。","十里遥看飞皂盖，小轩相对有壶浆。","清霄往往投车辖，永日霏霏散篆香。","留滞淮南久仍乐，莫年何意复为郎。"],"title":"次韵子瞻题泗州监仓东轩二首  其一"}
