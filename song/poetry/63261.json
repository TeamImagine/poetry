{"author":"周孚","id":63261,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["乃翁墓木已秋声，喜向诸郎识老成。","舞拙固应缘短袖，诗高或许是长城。","莫惊浊世还分袂，闻有清淮可濯缨。","岁计不赢亲已老，肯因腰直厌逢迎。"],"title":"送赵师孟"}
