{"author":"王十朋","id":22726,"strains":["平仄仄仄仄仄平，仄仄平平平仄平。","平平仄平○仄仄，仄仄仄仄仄仄平。","平平仄仄仄仄仄，○仄仄仄○平平。","仄○仄仄仄○仄，仄仄平仄平平平。","平仄平平仄○仄，仄仄平平○仄仄。","仄仄平平平仄平，仄仄平平仄平仄。","平仄仄平平仄○仄仄平，平平平平○仄平。","仄仄仄仄平平平仄仄仄，仄仄平平仄平○。","平平仄平仄仄平，○平平仄平平平。","平平○仄仄仄仄，仄仄平平仄仄仄。"],"paragraphs":["臣子大节孝与忠，父母仇雠天不同。","贤哉会稽王孝子，感槩有古烈士风。","松楸一夕盗破冢，亲获鼠辈闻之公。","有司守法贷其命，孝子衔恨无终穷。","谁谓书生胆如许，貌若尫羸中甚武。","手斩凶人提髑髅，请死申冤诣公府。","君不见齐襄内行世所羞，春秋贤之缘复雠。","又不见子胥鞭尸报父怨，太史为之作佳传。","君今枕戈志已伸，更须移孝为忠臣。","他年当作傅介子，誓斩楼兰雪国耻。"],"title":"赠王吉老县尉"}
