{"author":"王学可","id":129766,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄平平平仄，仄仄平平仄仄平。"],"paragraphs":["天柱峰高万壑分，故留九锁限尘棼。","泉飞窗牖长为雨，日上冈峦半是云。","洞擘阴崖通远岫，石生暗晕作奇纹。","圣朝每为民祈福，绝笈求仙汉代君。"],"title":"洞霄宫  其一"}
