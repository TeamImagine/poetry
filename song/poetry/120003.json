{"author":"余天锡","id":120003,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平仄平仄，仄仄平仄仄平平。"],"paragraphs":["树阴分影过柴扉，马足车尘到亦稀。","月下抱琴看鹤舞，阶前回首望云飞。","兰边修谱香薰草，竹里搜诗翠湿衣。","若坐小窗读周易，定忘春去与春归。"],"title":"陈氏书馆"}
