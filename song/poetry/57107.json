{"author":"梅尧臣","id":57107,"strains":["仄仄仄仄仄，仄仄平平平。","平○平○仄，仄仄平仄平。","平仄○平平，仄仄仄平平。","平平平○仄，仄仄仄仄平。","平平仄○平，仄仄仄仄平。","仄平仄仄仄，仄平仄仄平。"],"paragraphs":["六月畏岭险，乃陟川程迂。","遥看云中雁，不乱江上凫。","鱼网离飞鸿，我邑望何殊。","鳞方怀其剖，鸟反值以刳。","为言等王民，岂限楚与吴。","是维见恋慕，作诗赠路隅。"],"title":"送宁国军宰崔寺丞移临安"}
