{"author":"喻良能","id":51829,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["暮烟收尽玉盘生，是处同欣此夜晴。","云断三山凝紫翠，星稀万里湛虚明。","低临朱箔千寻白，高并银潢一派清。","赖有彩衣堪醉舞，残樽深夜更重倾。"],"title":"次韵和宗郎中中秋不饮"}
