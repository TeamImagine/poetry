{"author":"韩维","id":157344,"strains":["平平平○平仄平，平平○仄平仄平。","平○平仄仄仄平，仄平仄平仄仄○。","平平○○仄仄平，仄仄仄仄平平○。","○○仄仄平平平，平仄○仄仄仄平。","平平平仄平仄平，○仄仄仄○仄平。","平平平仄仄仄平，平仄仄仄平平平。","平平仄仄仄仄仄，仄仄仄仄平平平。","平○平仄仄仄仄，平平仄仄平○平。"],"paragraphs":["龙于经传皆有云，明幽其德能屈伸。","尝闻于耳昧厥真，乃今睹之信所闻。","层阴填空白日昏，仰见巨尾垂轮囷。","其长百丈围车轮，仿佛如辨鬣与鳞。","腥风萧飒来逼人，观者骇伏褫魄魂。","须臾摇动卷缩云，云气断岸随飞奔。","惊雷下震万瓦裂，暴雨一泻群河翻。","霆收无迹雨在物，吁龙出处何其神。"],"title":"观龙和谢师厚"}
