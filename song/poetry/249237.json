{"author":"曾几","id":249237,"strains":["仄平仄仄仄平仄，平仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["眼前百种并愁予，风日凄凄野外居。","落雁沙边水清浅，蜕蝉枝上叶萧疏。","一身病著残光景，尽室贫依古屋庐。","物色情怀两岑寂，更无人问客何如。"],"title":"秋日郊居"}
