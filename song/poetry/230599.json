{"author":"葛胜仲","id":230599,"strains":["平○仄仄，仄仄仄仄。","平仄仄仄，仄平平仄。","仄平仄○，仄平○仄。","平平仄仄，平平○仄。","仄平平平，○平仄仄。","平平平仄，仄平仄仄。","平仄○平，○平○仄。","平仄仄平，平仄仄仄。","平平仄平，仄仄仄仄。","平平平平，平仄平仄。","○仄仄仄，○平仄仄。","仄仄平平，仄○平仄。"],"paragraphs":["吴兴紫笋，实产顾渚。","唐昔底贡，阚山芽吐。","隼旟出临，虎岩亲驻。","邻邦刺史，金匏相遇。","木瓜堂前，穿云浥露。","烹蒸包发，及春未暮。","天子称珍，分甘当路。","今则不然，名毁势去。","金沙弗湘，玉食弗御。","敷荣穷山，牢落谁顾。","如女失宠，空闺自嫮。","请以千金，买长门赋。"],"title":"嘲茶山"}
