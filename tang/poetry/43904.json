{"author":"司空图","id":43904,"strains":["平平平仄仄平平，平仄平平仄仄平。","平仄仄仄平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["乘时争路秪危身，经乱登高有几人。","今岁节唯南至在，旧交坟向北邙新。","当歌共惜初筵乐，且健无辞后会频。","莫道中冬犹有闰，蟾声才尽即青春。"],"title":"旅中重阳"}
