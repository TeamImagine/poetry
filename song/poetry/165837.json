{"author":"黎廷瑞","id":165837,"strains":["仄平仄仄仄，仄仄○仄平。","平○仄平平，○仄平平平。","仄仄仄平平，仄平仄平平。","○平平平平，平仄仄仄平。","平平平仄○，仄仄平平平。","平仄平仄仄，平仄平平平。"],"paragraphs":["祖龙制八极，法令如乱麻。","儒冠委秋山，王焰明朝霞。","所以武陵人，入山种桃花。","如何东陵侯，苟此旦暮华。","堂堂炎汉叟，却种青门瓜。","舒卷迷大运，千古为悲嗟。"],"title":"庚寅秋病得语不复诠次名曰感怀  其二"}
