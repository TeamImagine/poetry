{"author":"刘禹锡","id":11206,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["分忧余刃又从公，白羽胡床啸咏中。","彩笔谕戎矜倚马，华堂留客看惊鸿。","渚宫油幕方高步，澧浦甘棠有几丛。","若问骚人何处所，门临寒水落江枫。"],"title":"酬窦员外郡斋宴客偶命柘枝因见寄兼呈张十一院长元九侍御"}
