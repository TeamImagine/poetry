{"author":"方回","id":148692,"strains":["仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["雨声更霰雪，昏听达清晨。","自笑能吟客，常为不寐人。","絮寒勤拭涕，箦响惧翻身。","苦语知谁会，应堪泣鬼神。"],"title":"十一月十四夜听雨为霰听霰为雪久之雪后为骤雨自昏达旦无寐"}
