{"author":"蒲瀛","id":170594,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["花发今年喜不空，遨头肃客上萧宫。","雪残千嶂犹连白，风引双旌欲鬭红。","他日勋名三事在，先春和气万家同。","等闲草木蒙湔祓，况入寻常顾盼中。"],"title":"次韵袁升之游海云寺鸿庆院山茶之什  其六"}
