{"author":"戴复古","id":94005,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄仄平。"],"paragraphs":["潇潇风雨闭柴门，年纪衰颓病著身。","大似梁鸿居海曲，略如公干卧漳滨。","三春晴暖无多日，一世安闲有几人。","闻道明朝新酝熟，不妨祭灶请比邻。"],"title":"春日风雨中"}
