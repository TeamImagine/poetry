{"author":"孙应时","id":82486,"strains":["仄平仄仄仄平平，仄仄平平仄仄平。","仄仄平平仄平仄，平仄仄仄仄平平。","平平仄仄平平仄，平仄平平仄仄平。","仄仄平仄仄平仄，仄平平仄仄平平。"],"paragraphs":["短桥横涧有精庐，俨立苍髯六丈夫。","长忆儿时弄泉石，谁令学宦走江湖。","泠风试作琴三叠，凉月还须酒一壶。","杖屡无忘数来往，不妨樵路小崎岖。"],"title":"山庵感旧"}
