{"author":"黄庶","id":173605,"strains":["平平仄○仄，仄仄仄平平。","仄仄○平仄，仄仄仄仄平。","○平○仄仄，仄仄仄平○。","平仄平平仄，平平仄仄平。","平平仄平仄，仄仄仄平平。","仄仄○○仄，平平仄仄平。","仄平平仄仄，○仄仄平平。","仄仄平平仄，平平仄仄○。"],"paragraphs":["峨峨镇中夏，峻极万寻隮。","突兀磨天顶，窈窕入地脐。","中林兴夏雹，半壑卧秋霓。","泉恐连清汉，峰疑拥碧圭。","云高四夷见，雨到八方齐。","渤澥看如带，青冥上是梯。","醉堪扪日月，吟可摘娄奎。","翠盖何时动，金为玉检泥。"],"title":"嵩山"}
