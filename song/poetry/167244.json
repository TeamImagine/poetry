{"author":"宋无","id":167244,"strains":["仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","○平仄仄仄，仄仄仄平平。","仄仄○○○，平平仄仄平。","平平仄平○，仄仄仄平平。","仄仄平○仄，平平仄仄平。","平平平仄仄，平仄○平平。","仄仄平平仄，平平仄仄平。","平平平仄仄，平仄仄○平。","仄仄平平仄，平平仄○平。","平○平仄仄，仄仄○平平。","仄仄平平仄，平平仄仄平。","？平平仄仄，仄仄仄○平。","仄仄平平仄，平平仄仄平。","仄平○仄仄，平仄仄平平。","平仄平平仄，仄○○仄平。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄○平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["后土祠南裔，坤维媲室家。","国封严典礼，宫祀尚褒嘉。","不是神灵异，焉能眷迩遐。","应须有玉女，到此赏琼葩。","丽服从空降，明妆倚日斜。","同挥五云扇，共驻七香车。","月姊羞调粉，风姨罢散花。","青童回绛节，金母屏彤霞。","故事唐时盛，佳名数代夸。","尘根虽下界，天意在中华。","雪让珑璁巧，冰销刻镂瑕。","人间惟独尔，地上更何加。","万花殊寥落，群芳避艳邪。","玫瑰诚执御，芍药等泥沙。","圣运俄惊辍，兵强忽肆拏。","舛讹难核实，真赝遂聱牙。","雷雨还惊蛰，潜藏重发芽。","旁枝微旧崛，新叶漫荣荂。","尤品终芜没，珍蕤逐水涯。","两朝成草莽，九庙杂龙蛇。","古殿兰旗暗，残炉桂燎赊。","蕣颜愁想像，珠树绝骄奢。","寂寞无双誉，徘徊但自嗟。","八仙聊免俗，消得宝栏遮。"],"title":"蕃厘观感琼花"}
