{"author":"苏辙","id":197929,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["此山岩谷不知重，赤眼浮图自一峰。","芒𫏋随僧践黄叶，晓光消雪堕长松。","石泉试饮先师锡，午饭归寻下寺钟。","胜处转多浑恐忘，出山惟见白云浓。"],"title":"再游庐山三首  其三"}
