{"author":"刘克庄","id":114683,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["迺翁自是里名儒，箴史遗言幼染濡。","设馔礼如初作妇，貤封谊不忍先姑。","色丝尤妙于前制，彤管从删以后无。","一事可纾存没恨，即今丹穴有双雏。"],"title":"挽郑令人二首  其一"}
