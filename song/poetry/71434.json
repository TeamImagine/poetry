{"author":"蔡戡","id":71434,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["我得祇园十亩间，清沟一带巧萦环。","芟夷丛竹通幽径，指点荒城当远山。","欹枕清宵闻鹤唳，凭栏终日伴鸥闲。","西邻赖有诗人在，二老风流任往还。"],"title":"新居偶成二诗示邻人李子真  其二"}
