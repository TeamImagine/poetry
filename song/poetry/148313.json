{"author":"方回","id":148313,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["冻雀愁鸢噤不哗，漫天浩瀚逐风斜。","映楼横过三千丈，接屋平铺十万家。","静夜有窗皆贮月，寒空无树不开花。","诗成欲撚冰须断，聊举深杯答岁华。"],"title":"大雪出三桥寓楼"}
