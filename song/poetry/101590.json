{"author":"赵抃","id":101590,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["风波岐路益驰奔，踈静嗟谁得似君。","乐矣夜觞西岭月，傲然秋钓北谿云。","诗章有趣为千首，利禄无心顾一分。","鸡黍辱招来慰意，俗拘何计入兰薰。"],"title":"答江钺都官见招"}
