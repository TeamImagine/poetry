{"author":"姚勉","id":140666,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平仄仄，仄仄平平仄仄平。"],"paragraphs":["到处相思虎政苛，设官本意果如何。","民今不足将谁足，籴本名和岂是和。","一例冉求增聚敛，几人阳子拙催科。","昨来投劾归欤者，到底贤声却不磨。"],"title":"戊午喜罢和籴  其二"}
