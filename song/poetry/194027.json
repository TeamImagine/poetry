{"author":"苏轼","id":194027,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄仄平。","平平仄仄仄仄仄，仄仄平平仄仄平。"],"paragraphs":["梦里青春可得追，欲将诗句绊余晖。","酒阑病客惟思睡，蜜熟黄蜂亦懒飞。","芍药樱桃俱扫地，鬓丝禅榻两忘机。","凭君借取法界观，一洗人间万事非。"],"title":"和子由四首 送春"}
