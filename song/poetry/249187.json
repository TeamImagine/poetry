{"author":"曾几","id":249187,"strains":["仄仄平平仄仄平，仄平平仄仄平平。","仄仄平仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["整整三朝玉笋班，几年流落奉祠官。","不令归曳尚书履，亦合先登大将坛。","从昔南荒除帅重，只今西顾倚公寛。","长途不惜身为御，欲上龙门自作难。"],"title":"送李似举尚书帅桂州二首  其二"}
