{"author":"陈著","id":139639,"strains":["平平○仄仄，平平仄平仄。","平平仄平平，仄仄平平仄。","仄平仄○仄，仄平平平仄。","仄平仄○平，仄仄平平仄。","仄平平仄仄，平平仄平仄。","仄仄仄仄仄，平○仄仄仄。"],"paragraphs":["人情相入处，春风与时雨。","诗来少陵歌，酒到渊明舞。","我穷适相似，肯为黄金俯。","忍饥固其常，笑视京文武。","忽来方外饷，浑家饱炊午。","此是法喜供，非如乞字苦。"],"title":"用前韵谢奉慈寺主僧居简"}
