{"author":"王建","id":8135,"strains":["平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["皇帝施钱修此院，半居天上半人间。","丹梯暗出三重阁，古像斜开一面山。","松柏自穿空地少，川原不税小僧闲。","行香天使长相续，早起离城日午还。"],"title":"题柱国寺"}
