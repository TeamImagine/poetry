{"author":"李中","id":36899,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["古观寥寥枕碧溪，偶思前事立残晖。","漆园化蝶名空在，柱史犹龙去不归。","丹井泉枯苔锁合，醮坛松折鹤来稀。","回头因叹浮生事，梦里光阴疾若飞。"],"title":"经古观有感"}
