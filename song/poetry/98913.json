{"author":"华岳","id":98913,"strains":["平仄平平仄仄平，平平平仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["郊野英雄不肯收，膏粱刍豢有何谋。","胡儿只怒马黄弩，公子当求狐白裘。","唐诏屡颁蕡不第，汉坛才筑信当侯。","古今得丧同儿戏，何必区区叹白头。"],"title":"寄陈士元"}
