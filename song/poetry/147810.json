{"author":"方回","id":147810,"strains":["平平仄平仄，仄仄平平平。","仄仄仄仄○，○仄仄仄平。","仄仄仄平仄，仄○○仄平。","仄仄仄平仄，仄仄平平平。","仄仄仄平仄，仄○平仄平。","○仄仄仄仄，仄仄平仄平。","仄仄仄仄仄，平平○平平。"],"paragraphs":["登高见佳句，意会无非诗。","顾视不即收，顷刻已失之。","老树踞崖石，腹空犹有皮。","顾此有何好，爱玩频嗟咨。","侍者一童子，髧如枯髪垂。","从我仅一饱，万事无所知。","岂不亦怪我，徘徊将奚为。"],"title":"秀亭秋怀十五首  其九"}
