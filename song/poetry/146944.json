{"author":"袁陟","id":146944,"strains":["平平平仄平，平仄仄平仄。","平仄仄○平，平平平仄仄。","平平仄仄仄，仄仄平平○。","平仄仄○仄，○○平仄○。","仄平平平平，仄仄仄仄仄。","仄仄仄平平，平平？平仄。","仄平仄仄仄，○仄平平平。","仄仄平仄仄，平平平仄平。"],"paragraphs":["名山崇秘祠，终夜得清赏。","真气溢空浮，流泉随砌响。","林峦片月散，殿阁高风行。","天际斗杓直，庭中盘石横。","逸人今何之，故岭不改秀。","白鹤唳松梢，青灯覢岩窦。","恍追汗漫驾，深悟逍遥言。","四顾群动寂，冥心归灏元。"],"title":"宿简寂观"}
