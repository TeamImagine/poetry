{"author":"苏颂","id":179232,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["梁园寒早雪霏微，亲友将分一棹归。","客舍萧条风送柳，离筵凄惨酒霑衣。","霜台二妙君相继，幕府三端我所依。","况是汴渠今不涸，留连犹得奉音徽。"],"title":"次韵刘莘老学士惜别言怀兼呈次中察院二首  其一"}
