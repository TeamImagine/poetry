{"author":"梅尧臣","id":57159,"strains":["仄平平仄平，仄仄平平平。","平平仄平平，平平仄平平。","仄仄仄平仄，仄仄平仄平。","仄平○平平，平仄平平平。","仄平○平仄，平平平仄平。","平平平仄仄，平仄平○平。","平平仄仄仄，○仄平仄○。"],"paragraphs":["日光亭午时，赫若镕黄金。","鸣鸢不生风，流云不成阴。","赤地有焦土，烈野无沃霖。","涸潭深幽幽，枯岳高岑岑。","火龙将焚鬣，阳乌多渴心。","肌肤非木石，𫄨绤烦衣襟。","冰盘不可见，空对琼玖吟。"],"title":"次韵和马都官苦热"}
