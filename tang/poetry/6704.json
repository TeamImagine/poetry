{"author":"陆长源","id":6704,"strains":["仄仄仄平仄，平平仄平平。","平平仄平仄，仄仄平平平。","平平平平仄，仄仄平仄平。","平平仄仄平，仄仄平平平。","仄仄平仄仄，仄平仄平平。","○仄仄仄平，仄平仄○平。","仄仄仄平○，平平仄平平。","平平○平仄，仄仄平平平。","仄仄仄平平，仄平仄仄平。","仄平仄平仄，○仄仄平平。"],"paragraphs":["大道本夷旷，高情亦冲虚。","因随白云意，偶逐青萝居。","青萝纷蒙密，四序无惨舒。","余清濯子襟，散彩还吾庐。","去岁登美第，策名在公车。","将必继管萧，岂惟蹑应徐。","首夏尚清和，残芳遍丘墟。","褰帏荫窗柳，汲井滋园蔬。","达者贵知心，古人不愿余。","爱君蒋生迳，且著茂陵书。"],"title":"酬孟十二新居见寄"}
