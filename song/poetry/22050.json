{"author":"王十朋","id":22050,"strains":["仄仄平仄平，平○仄仄平。","平仄仄仄仄，平仄平仄平。","平平仄平仄，仄仄平平平。","仄平仄仄仄，平仄仄仄平。","仄仄仄○仄，平平仄仄平。","仄仄仄仄仄，仄仄平平平。","平平平仄仄，仄仄平仄平。","平平仄仄仄，仄仄平○平。","平仄仄仄仄，平仄○仄平。","仄平平仄仄，○平仄平平。","仄仄仄仄平，仄仄○仄平。","平平平仄仄，仄仄仄平平。","仄仄仄仄仄，仄平仄平平。"],"paragraphs":["昔在元祐初，朝廷用老成。","元恶首窜殛，贤隽皆汇征。","帘帏八年政，内外咸清明。","四夷各自守，天下几太平。","绍圣党论起，宵人坏典刑。","二蔡唱继述，曲学尊金陵。","忠良投海岛，党籍编姓名。","春秋亦获罪，学者专三经。","心术遂大坏，风俗从此倾。","养成前日祸，中原厌膻腥。","我欲著一书，善恶深劝惩。","奸谀诛朽骨，潜德发幽馨。","六贼未足罪，祸端首熙宁。"],"title":"观国朝故事  其三"}
