{"author":"司马光","id":178313,"strains":["平平平仄仄，平仄仄平○。","仄仄仄平仄，平平平仄○。","○平仄平仄，仄仄仄平平。","仄仄仄平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄○平平仄，平平仄○平。"],"paragraphs":["朝来风雨歇，春意漠然收。","去我不辞诀，凭谁能借留。","杓星渐西转，洛水自东流。","曲渚撤华幄，芳园罢彩球。","雉鸣坵麦秀，蚕起野桑柔。","乱絮天涯满，晴阳草际浮。","已嗟心绪减，况复鬓丝稠。","赖听新翻曲，非为负胜游。"],"title":"又和惜春谣"}
