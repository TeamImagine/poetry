{"author":"宋无","id":167346,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平○仄○，仄仄仄平平。","仄仄平平仄，平平仄仄○。","平○平仄仄，仄仄○平平。","○仄平平仄，平○○○平。","平平平仄仄，○仄仄平平。","仄仄○○仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平○。","○仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","平平○仄仄，平仄仄平平。"],"paragraphs":["蜀郡方齐鲁，文翁迈俊贤。","箕裘承宪业，星宿近台躔。","宇宙汾阳鼎，风云祖逖鞭。","阃威分海徼，节制控闽川。","馈饷功曾立，廉能迹屡传。","儒冠真耀武，帅府重芳年。","参画旌麾右，驰驱将相前。","豪挥惊草檄，燕集见华篇。","吏牍分占授，军机妙转旋。","百蛮元震詟，诸校益贞坚。","训练群材进，钧陶众彦迁。","柳营兵镇肃，莲幕绂光鲜。","除内恩终许，安边诏必怜。","酒容山简醉，骑想葛强联。","日月新尧历，车书旧汉天。","扬雄兼赋颂，嘉什到甘泉。"],"title":"送牟都事景阳赴浙东帅幕"}
