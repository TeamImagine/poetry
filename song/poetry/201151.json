{"author":"郑侠","id":201151,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["无情乌兔两相追，岁月蹉跎一箭飞。","觧报劬劳能几日，可堪容易旷慈闱。","须知楚国千锺粟，不直莱庭一彩衣。","我念松楸心独苦，故知吾子不如归。"],"title":"送林六秀才之广劝其早归"}
