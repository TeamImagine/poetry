{"author":"胡宿","id":243996,"strains":["平平仄平平，仄仄平仄仄。","平仄平平平，平平仄平仄。","仄平○仄平，仄仄平平仄。","仄仄仄平平，平平仄平仄。","仄平仄仄平，○平○仄仄。","平平仄平平，仄仄平平仄。","平○平○平，○仄仄平仄。","仄仄仄平平，平平仄平仄。","平仄仄平平，平平仄平仄。","仄仄仄○平，平平平仄仄。","仄仄仄○平，○平○平○。","平仄仄平平，平平仄○仄。","平平平仄平，仄仄平平仄。","仄平平仄平，平平仄平仄。","平仄仄平平，平平平仄仄。","平仄仄仄仄，平平仄平仄。","仄仄平平平，○仄仄平仄。","○平仄平仄，仄仄平平仄。","平平仄仄平，仄仄平平仄。"],"paragraphs":["东南有仙人，玉案经近侍。","为爱飞来峰，翻然下平地。","白云相与栖，绛雪居尝饵。","日作冷泉游，时寻径山醉。","径山有五峰，参差标紫翠。","西山玉芝岩，缥缈多云气。","岩间名胜僧，除馆待公至。","施树得楩楠，开轩对松桂。","啼鸟傍檐楹，鸣泉落阶砌。","藓径阔三条，篮舆时一诣。","汲井试茶腴，援琴和松吹。","荣启老来歌，华胥午间睡。","追随支许游，啸咏羲皇治。","武林贤主人，官仪斗枢贵。","同是老成人，俱怀方外志。","流水与断墁，神交复心契。","数幅伻山图，三伏挂厅事。","长谣紫芝曲，远寄青霞意。","他年羾赤霄，定挹浮丘袂。"],"title":"寄题斋馆"}
