{"author":"元稹","id":14683,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["茅檐屋舍竹篱州，虎怕偏蹄虵两头。","暗蛊有时迷酒影，浮尘向日似波流。","沙含水弩多伤骨，田仰畬刀少用牛。","知得共君相见否，近来魂梦转悠悠。"],"title":"酬乐天得微之诗知通州事因成四首 一"}
