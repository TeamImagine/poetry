{"author":"李彭","id":233395,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["郊原野老带经锄，童稚何知竞挽须。","我亦弥年躬井臼，儿能终日课樵苏。","颇思鸥阁仍虬户，那似松醪伴酪奴。","志大才疏苦多累，真须鹿鹿效周谟。"],"title":"郊外书事"}
