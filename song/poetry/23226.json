{"author":"王十朋","id":23226,"strains":["仄平平仄仄，平○仄○平。","仄平仄平仄，○平○仄平。","平平仄○仄，仄仄平仄平。","仄平平仄仄，平平平○平。","平平仄仄○，平平仄平平。","平平仄平平，仄平○仄仄。"],"paragraphs":["易任夔子国，身犹在重湖。","梦魂辄先往，临江观阵图。","奇才盖三国，壮志吞两都。","惜哉功不遂，英雄为欷歔。","胡为恍惚间，微茫见规模。","清时耻谈兵，武侯其戏予。"],"title":"梦观八阵图"}
