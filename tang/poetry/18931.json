{"author":"鲍溶","id":18931,"strains":["平平平，仄平平平仄平○。","平平平○仄仄仄，○仄平平仄平仄。","平仄仄○平仄平，仄平仄仄平平平。","仄○仄仄平仄仄，平平○平平仄仄。","仄仄平平仄仄平，仄平仄仄平平仄。","平○平仄平平○，平○仄仄仄平平。"],"paragraphs":["姑苏宫，九层金台半虚空。","雕楹璇题鬬皎洁，中有妖姬似明月。","西见洞庭秋镜开，水华百里盘宫来。","越王采女能水戏，仙舟如龙旌曳翠。","羽盖晴翻橘柚香，玉笙夜送芙蓉醉。","归帆平静君无劳，还从下下上高高。"],"title":"姑苏宫行"}
