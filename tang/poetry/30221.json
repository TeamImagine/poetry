{"author":"方干","id":30221,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["婆娑恋酒山花尽，绕缭还家水路通。","转檝拟从青草岸，吹帆犹是白蘋风。","淮边欲暝军鼙急，洛下先寒苑树空。","诗句因余更孤峭，书题不合忘江东。"],"title":"送陈秀才将游霅上便议北归"}
