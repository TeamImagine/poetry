{"author":"项安世","id":54222,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["明德宫中大练衣，风流小阮世人知。","断无流水游龙梦，只有珊瑚碧树词。","天上仙人持紫橐，边头武吏簸红旗。","男儿自要粗官作，肯被青云富贵欺。"],"title":"三月一日入襄州界先寄吴待制二首  其一"}
