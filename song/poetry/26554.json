{"author":"释印肃","id":26554,"strains":["仄平○仄仄仄平，仄仄○平仄仄平。","仄仄平平平仄仄，仄平平仄仄？平。","○仄仄，仄平○，平仄平平仄仄平。","仄平仄仄平平仄，仄仄平○仄仄平。","仄仄仄○平仄仄，平平平仄仄平平。","仄平仄，仄平平，平仄○平仄仄平。","仄？仄平平仄仄，平平仄仄○○平。","平○仄，仄仄平，平仄仄仄仄平○。","仄仄仄平平仄仄，仄○平仄仄平平。","仄平仄仄仄仄平，○仄平平平仄平。","仄仄○平○仄仄，仄平仄仄仄平平。","平仄仄，仄平平，仄仄平平仄仄平。","仄仄○平平仄仄，仄平仄仄仄○○。","仄仄仄平仄仄仄，仄平平仄仄平平。","仄平仄仄平平仄，仄仄仄平仄仄平。","平平仄仄平平仄，仄仄平平仄仄平。","仄仄仄平○仄仄，仄平平仄仄平平。"],"paragraphs":["普庵和尚铁竹歌，十圣三贤不奈何。","九节玲珑通法界，不由笾笋自喽啰。","从百炼，已经磨，能障狂风止海波。","恶龙摄毒皆由我，猛虎归降岂是佗。","世出世间无可比，非凡非圣力摩诃。","莫耶剑，比天戈，生灭劳形费气多。","只这一条刚不坏，撑天拄地应三摩。","身莹浄，意曼陀，非眼耳鼻六通和。","肉眼那能堪作见，二乘天眼尚誵讹。","德山老汉却老婆，横竖宗风般若多。","罕遇其人难措手，至今独卓立巍峨。","君不见，莫蹉跎，点石为金也是他。","即栗横肩千万个，解吞铁竹可相过。","未动口时百杂碎，岂同狐族唱巴歌。","顺天助道功非细，只欲令人脱死魔。","喃喃解语非关舌，入水何曾动碧波。","铁竹自歌如是唱，海潮音彻笑呵呵。"],"title":"铁竹歌"}
