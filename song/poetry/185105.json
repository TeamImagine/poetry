{"author":"沈遘","id":185105,"strains":["仄仄仄平仄，仄平仄仄平。","平平仄仄仄，平仄平仄平。","平仄仄平仄，仄平平平平。","仄仄○仄仄，平平平平平。","仄○平○○，平平平平平。","○仄仄仄仄，平仄○平平。","平仄仄平仄，仄平仄平平。","平平仄仄仄，平平仄平平。","仄仄仄平仄，平平仄平仄。","仄仄仄仄仄，平平仄平平。","仄平平平平，平仄○平平。","○平仄平仄，○平仄平平。","平平仄仄仄，仄仄仄仄平。","平仄仄平仄，仄平仄仄平。","平平仄平仄，仄仄仄平平。","平仄平仄平，仄平平平平。","仄平仄平仄，仄○平平平。","仄平仄仄仄，平仄仄仄平。","平○仄平仄，仄仄仄仄平。","平平仄仄仄，仄仄平仄平。","仄平仄○仄，仄仄平平平。","仄平仄仄仄，仄仄平仄平。","平平仄仄仄，仄仄平平平。","仄仄○○仄，平○平平平。"],"paragraphs":["扰扰市朝士，一身众役该。","官曹畏职业，人事烦往来。","朝出被风雨，莫还冲尘埃。","竟岁长若此，何时能休哉。","适闻丞相行，巾车城西隈。","冠盖盛出送，车马相喧豗。","吾有四君子，约言共追陪。","乌躔转背午，归来倦支骸。","道旁有精舍，聊兹释鞍彍。","殿阁郁四合，高明绝纤灰。","曲池含清波，鱼鸟中沿洄。","禁园直南望，参差隠楼台。","秋风肃众物，野气日夕佳。","幽趣坌来会，俗纷顿可推。","高情缅山水，剧语杂讥诙。","清赏何以娱，一枰聊为开。","岂徒事争决，要且资欢咍。","谓言坐上客，兹乐那易谐。","城中苦多事，况复日月催。","功名未有立，壮志先欲摧。","幸时得闲暇，一出纾吾怀。","此言固可结，此愿惟恐乖。","须臾夕照下，欲起姑徘徊。","揽辔更留顾，余兴无穷涯。"],"title":"和江邻几送文丞相还游普安院"}
