{"author":"司马光","id":177003,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["凤口除书下九阍，簪绅拭目仰殊恩。","晓提麟笔依华盖，日就螭坳记圣言。","桃李新阴方蔼蔼，骅骝老志更轩轩。","主人喜见相如达，趣召邹枚洗玉樽。"],"title":"奉和始平公喜闻昌言修注"}
