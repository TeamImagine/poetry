{"author":"孔武仲","id":200370,"strains":["平○平平仄，平平仄仄平。","平平平仄仄，仄○仄平平。","仄仄平○仄，平平仄仄平。","平平仄平仄，平仄仄平平。","平仄平○○，平平仄仄平。","仄平平仄仄，仄仄仄平平。","平仄○平仄，平平？仄平。","平平仄平仄，仄仄○平平。"],"paragraphs":["生长虽微细，翾飞逐盛阳。","吾身非鐡石，尔觜太铦刚。","戢戢朝藏壁，喧喧暮满房。","灯前已环绕，檐角尚悠扬。","纱眼能缘过，冰肤亦噬伤。","用心均货殖，损物亚螟蝗。","栖宿么虫巧，追擒蝙蝠忙。","秋风动天地，尔辈更凄凉。"],"title":"同赋蚊"}
