{"author":"吕岩","id":42490,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["黄芽白雪两飞金，行即高歌醉即吟。","日月暗扶君甲子，乾坤自与我知音。","精灵灭迹三清剑，风雨腾空一弄琴。","的当南游归甚处，莫交鹤去上天寻。"],"title":"七言 二十一"}
