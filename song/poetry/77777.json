{"author":"王阮","id":77777,"strains":["平平平平仄平仄，平平平仄平平○。","平平仄平仄平○，○仄仄平○仄平。","仄平仄仄平平仄，仄○平○仄平仄。","平仄平仄平仄平，平平平仄平平平。"],"paragraphs":["天河秋来有时见，秋江人去无还期。","南风北风日争吹，三十六宫空泪垂。","塞鸿已作随阳去，社燕宁论故巢住。","安得胡越为一家，春风来访红桃花。"],"title":"杨白花一首"}
