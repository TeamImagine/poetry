{"author":"任希夷","id":84135,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["昔年玉瑞下层霄，今日瑶池预祝尧。","负扆当阳天子坐，称觞颛面宰臣朝。","九重陛下听鸣跸，万岁山前看舞韶。","持橐五人沾镐饮，独怜蒲柳望秋凋。"],"title":"上寿大宴二首  其一"}
