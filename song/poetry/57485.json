{"author":"梅尧臣","id":57485,"strains":["平平○仄○，仄平○仄仄。","○○仄平○，○仄平平仄。","○平仄仄仄，仄仄平平仄。","仄平仄仄仄，仄仄仄仄仄。","○仄仄○平，仄仄仄仄仄。","仄仄平平平，仄平平仄仄。","仄平平仄平，仄仄仄仄仄。","仄仄仄平平，仄平○仄仄。","平平仄平仄，仄仄○平仄。","平平仄仄平，平仄仄○仄。","仄○仄仄平，仄仄平仄仄。","平仄仄仄平，仄仄平仄仄。","平仄平仄平，仄平○仄仄。","平仄仄仄平，平平仄平仄。","仄仄平仄平，平平○仄平。"],"paragraphs":["河为中国患，亦为中国利。","其患啮堤防，其利通粮馈。","分流入浚汴，万货都城萃。","积淫或暴涨，旱暵或滞疐。","疏导欲其宜，径度有所异。","曩者多邀功，用之殊未至。","十私而五公，岁久害愈炽。","溃溢必归尤，庙堂难决议。","明明圣天子，自选中常侍。","银铛插在貂，身小勇且智。","上从广武城，下及淮与泗。","回险帖凿繁，所画由所寄。","尝以勤厥身，又能和众吏。","前日有尽心，于今病憔悴。","此职方藉人，加餐当自为。"],"title":"送史供奉汴口都大"}
