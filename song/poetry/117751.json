{"author":"戴昺","id":117751,"strains":["平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["槐笏绿衫初作吏，要须立脚自廉勤。","闾阎疾苦宜加意，廒廥奇赢莫与闻。","少啖荔枝防美疢，多栽茉莉挹清芬。","公余览遍佳山水，倘有诗篇寄海云。"],"title":"送彭希圣姐夫赴三山民曹"}
