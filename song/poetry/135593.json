{"author":"张伯玉","id":135593,"strains":["平平仄平仄，平平仄平仄。","仄仄平平平，仄仄平○仄。","○平仄平仄，平平平仄仄。","仄仄仄平平，平平仄平仄。","平平仄平仄，仄仄仄平仄。","仄平平○平，仄平○仄仄。","平○平仄仄，平平仄平仄。","仄仄仄平平，○仄平平仄。"],"paragraphs":["官曹苦羁束，祈灵得幽便。","夹路松披纷，蹑石烟分练。","迎轩玉泉响，鸣驺沙鸟散。","晓日破霜阴，前峰蔼葱蒨。","逶迤步高阁，窈窕出云汉。","坐来清思生，语余疏磬缓。","方将尘滓涤，还忧簿书乱。","偃旆拂归鞯，回首青猿断。"],"title":"乌龙寺祈雨回马上口占"}
