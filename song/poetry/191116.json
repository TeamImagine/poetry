{"author":"韦骧","id":191116,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["继月霖霪势不停，淙淙高屋似翻瓴。","气昏亭阁迷仙境，云暗山川掩画屏。","垅麦潜忧化蛾白，溪荷遥想没钱青。","占晴问蔡师前语，罄折恭于奉鼎扃。"],"title":"又和久雨"}
