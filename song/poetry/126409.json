{"author":"叶茵","id":126409,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["芰荷深处小壶天，时见征帆破晚烟。","非主非宾和气里，似晴似雨绿阴边。","凭阑笑语惊鱼鸟，信步游行废管弦。","剩喜利名尘不到，持竿柳下问渔船。"],"title":"水天一色亭上即事  其一"}
