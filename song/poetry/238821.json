{"author":"孙觌","id":238821,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["黄花翠竹小丛林，卧听南山白石音。","螘鬬已空遗垤在，蜗跧终恋故庐深。","掀髯一笑追前谬，礼足同参看此心。","且向疏山结香火，人生莫受二毛侵。"],"title":"疏山寺次白文林韵三首  其三"}
