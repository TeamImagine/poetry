{"author":"萧立之","id":132232,"strains":["仄仄平平平仄仄，仄平仄仄仄平平。","平平平仄仄平仄，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["洛社当年留样子，客中正可饮亡何。","樽前聊复会真率，殿上相期侍馺娑。","事意旧游忘鬓改，坐分前席觉年多。","西风管取都长健，更插茱萸上嵬峩。"],"title":"和蒲塘乡饮酒席上韵"}
