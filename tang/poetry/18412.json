{"author":"李德裕","id":18412,"strains":["平平仄仄平仄○，平平仄仄平平平。","仄平平仄○○仄，仄平平○平仄仄。","仄平仄仄仄○平，平平仄仄平平平。","平平仄仄仄平仄，平仄平平平仄平。","○平平仄平平仄，平平仄○仄平○。","仄仄平平仄仄平，○平仄仄平○仄。","仄平平仄平仄○，平平仄仄平○平。","平平仄仄仄○仄，平仄平平平仄○。","平平仄仄平平仄，仄仄○平仄平仄。","平仄平仄仄仄平，平平仄仄平平仄。","仄平平仄○平平，○仄平平仄仄平。","○仄仄平平仄仄，仄○平仄仄平○。","平○仄仄平平仄，仄仄平平仄平仄。","仄仄平平仄？平，平平仄仄平平仄。","平○仄○仄平平，平仄平○仄仄平。","仄平仄○平仄仄，平平仄仄仄○平。","平平仄仄平平仄，仄仄○平仄○○。","平仄平平仄仄平，○平仄仄平平仄。"],"paragraphs":["江南郁郁春草长，悠悠汉水浮清光。","杂英飞尽空和景，绿杨阴重官舍静。","此时醉客纵横书，公言可荐承明庐。","青天诏下宠光至，颁籍金闺征石渠。","重归山路烟岚隔，巫山未深晚花折。","涧底红光夺目燃，摇风有毒愁行客。","杜鹃啼咽花亦殷，声悲绝艳连空山。","斜阳瞥映浅深树，云雨翻迷崖谷间。","山鸡锦质矜毛羽，透竹穿萝命俦侣。","乔木幽谷上下同，雄雌不异飞栖处。","望秦峰迥过商颜，浪叠云堆万簇山。","行尽杳冥青嶂外，九重钟漏紫云间。","元和列侍明光殿，谏草初焚市朝变。","北阙趋臣半隟尘，南梁笑客皆飞霰。","追思感叹却昏迷，霜鬓愁吟到晓鸡。","故园岁深开断简，秋堂月晓掩遗袿。","呜呜晓角霞辉粲，抚剑当楹一长叹。","刍狗无由学圣贤，空持感激终昏旦。"],"title":"南梁行"}
