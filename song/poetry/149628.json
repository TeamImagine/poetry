{"author":"方回","id":149628,"strains":["仄平仄仄平平平，仄仄仄仄仄仄平。","仄仄仄仄平仄仄，仄平平仄平平平。","仄平平平仄平○，仄仄平平平仄平。","平平平仄仄○仄，平平平仄平仄平。","仄○平平仄○平，○仄仄仄平仄平。","仄平仄平仄○仄，平平仄仄平仄平。","仄平仄仄平仄平，仄仄平仄平平平。","平仄仄平仄平仄，平仄仄仄○平平。","平平仄○○仄仄，仄平仄仄平平平。"],"paragraphs":["令威旧主芙蓉城，上帝谓此职未清。","敕赐别业非菽粟，屈餐陶采余秋英。","菊庄先生拜新号，掌管黄花躬播耕。","庄田庄屋几顷亩，庄官庄佃无姓名。","只如天随自荷锄，兼味佐以仙犬精。","乃糇乃粮不过许，春苗夏叶俱可烹。","木兰坠露滋上池，亦复樽酒东篱倾。","人爱热官我宁冷，粗有菊谱传诸生。","南阳月输三十斛，汝真粪土之朝荣。"],"title":"题丁适之菊庄"}
