{"author":"释德洪","id":228257,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["道人要我煮温山，似识相如病里颜。","金鼎浪翻螃蟹眼，玉瓯绞刷鹧鸪斑。","津津白乳冲眉上，拂拂清风产腋间。","唤起晴窗春书梦，绝怜佳味少人攀。"],"title":"与客啜茶戏成"}
