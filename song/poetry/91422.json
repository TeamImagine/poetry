{"author":"释居简","id":91422,"strains":["仄仄仄平平，平平仄仄平。","平平平仄仄，仄仄仄平平。","仄仄平平仄，平平仄仄平。","仄平仄平仄，平仄仄平平。"],"paragraphs":["木素上金泥，云衣整稻畦。","曾充僧典质，未到佛阶梯。","领众三韩北，分身两浙西。","一龛老风雨，谁与振幽栖。"],"title":"凤鸣寺十八应真乃日本国所制密印僧典于沈氏沈施于凤鸣"}
