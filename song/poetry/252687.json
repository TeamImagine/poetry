{"author":"黄彦平","id":252687,"strains":["仄平仄仄仄，仄仄平平仄。","平平仄平平，仄仄○平仄。","仄平仄仄仄，仄平平仄仄。","仄仄平仄平，平平平仄仄。","仄平○平仄，仄仄平平仄。","○○平平平，仄仄仄平仄。"],"paragraphs":["古来达士志，爱日怀兢慎。","皇皇百年心，穆穆三才顺。","后生不作意，易名才慕蔺。","感慨能几何，繁华终共尽。","不须吟梁父，亦勿歌虞殡。","当从箪瓢人，勇退以为进。"],"title":"乐府杂拟  其三"}
