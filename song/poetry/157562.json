{"author":"韩维","id":157562,"strains":["仄仄仄平仄，仄平仄平平。","平平仄平仄，仄仄平仄平。","仄平仄仄仄，平仄仄仄平。","仄平平仄平，仄仄平仄○。","平○仄仄仄，仄仄仄平○。","仄仄仄平仄，仄仄仄仄平。","仄平○仄仄，平仄仄仄○。","仄平平仄仄，仄仄平○平。","仄平仄平仄，仄仄仄仄平。","仄仄仄仄平，仄仄仄平○。","平平仄平仄，平平○平平。","仄平平仄平，仄仄平平平。","仄平仄平仄，平仄○○平。","仄平平仄仄，○平仄平平。","平平仄仄仄，仄仄仄仄平。"],"paragraphs":["弱岁抱衰病，掩关卧园庐。","端居寡人事，永日惟对书。","得花辄手植，生草每自锄。","最怜修竹姿，擢干青玉如。","添栽岁岁广，翠色满窗疏。","起坐一堂内，乐此不愿余。","偶来从吏役，幽事日以疏。","出门何所见，扰扰尘中车。","素怀就湮没，有恨不可摅。","尚念禄仕微，欲返复踌躇。","高贤侍天陛，文章冠严徐。","迹虽台省游，志慕江湖渔。","凤皇览辉下，阿阁正其居。","顾惟蒿艾翮，分甘侣田𫛪。","因诗益自警，庶不忘厥初。"],"title":"和永叔言怀"}
