{"author":"常建","id":54502,"strains":["平仄仄仄仄，平平平仄平。","仄平平平仄，平仄○平平。","平仄平仄仄，仄平平平平。","平○仄平仄，仄仄平平平。","平仄○平平，平平平仄平。","○平平平仄，○仄○平○。","仄平仄平仄，平仄平仄平。","仄平平仄仄，平仄平平平。","仄仄平仄仄，仄平平仄平。","平平平平仄，仄仄平平平。","平仄平仄平，平平平仄○。","平平仄平仄，仄仄平○平。"],"paragraphs":["溪口水石浅，泠泠明药丛。","入溪双峰峻，松栝疏幽风。","垂岭枝袅袅，翳泉花蒙蒙。","夤缘霁人目，路尽心弥通。","盘石横阳崖，前流殊未穷。","回潭清云影，弥漫长天空。","水边一神女，千岁为玉童。","羽毛经汉代，珠翠逃秦宫。","目觌神已寓，鹤飞言未终。","祈君青云秘，愿谒黄仙翁。","尝以耕玉田，龙鸣西顶中。","金梯与天接，几日来相逢。"],"title":"仙谷遇毛女意知是秦宫人"}
