{"author":"李中","id":36818,"strains":["平仄平平仄，平平仄仄平。","仄平平仄仄，仄仄仄平平。","仄仄平平仄，仄平平仄平。","仄○平仄仄，仄仄仄平平。","仄仄平平○，○平仄仄平。","仄平平仄仄，仄○仄平平。","○仄○平○，平平仄○平。","平平仄○仄，平仄仄○平。"],"paragraphs":["门巷凉秋至，高梧一叶惊。","渐添衾簟爽，顿觉梦魂清。","暗促莲开艳，乍催蝉发声。","雨降炎气减，竹引冷烟生。","戍客添归思，行人怯远程。","未逢征雁下，渐听夜砧鸣。","张翰思鲈兴，班姬咏扇情。","音尘两难问，蛩砌月空明。"],"title":"新秋有感"}
