{"author":"卫宗武","id":133666,"strains":["平仄平仄仄○平，平仄仄仄平平平。","仄仄平仄仄平仄，仄平平仄平平平。","平平仄仄仄平仄，仄仄平平○平仄。","平○仄仄仄平平，仄仄平平平仄仄。","平平仄仄平仄平，仄仄仄仄平仄平。","仄○仄仄仄○仄，仄仄○仄平平平。","仄平仄仄平仄仄，平○仄仄平仄仄。","○平仄仄仄平平，仄仄平平平○仄。","平仄平平仄平仄，仄仄平平仄仄仄。","平仄平仄○平平，仄仄平平仄○仄。","仄仄平平仄仄平，仄平仄仄仄平仄。"],"paragraphs":["天不怜我老且贫，荒迳不可酬华春。","遂令东里互邀致，借之双圃娱芳辰。","痴云酿雨雨旋止，霁日含辉更清美。","花间尽晷得盘桓，但费东君为料理。","归来未久檐溜倾，乃信造物真有情。","十分淑景一分在，但愿从此天开明。","一方一曲春有限，芳菲未足舒老眼。","扁舟远欲逐清华，锦绣山川穷胜赏。","维此林峦地虽窄，耸秀流芳亦不恶。","安得良友相追随，步屧生香遍行乐。","只恐囊无贺老诗，不愁屐费阮生蜡。"],"title":"自王园归约诸友山行"}
