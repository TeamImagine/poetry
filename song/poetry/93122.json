{"author":"刘宰","id":93122,"strains":["平仄仄平仄仄，仄仄平平仄。","仄仄仄平平○，平仄仄○仄。","仄平○仄仄平平，仄平仄仄○平仄。","平仄平平平仄○，平平仄仄仄平仄。","仄平仄仄仄平仄，仄仄仄平平仄仄。","仄仄仄平仄平，仄平平仄平平仄。","仄仄○仄仄，○仄平平仄。","仄平仄仄仄平平，平平仄仄平仄仄。","仄仄平平平，仄仄仄平仄。","平平平仄平，仄仄仄平仄。","仄仄仄仄仄，仄仄仄平仄。","仄○仄平仄，仄仄平平仄。","仄○仄仄平，平仄○仄仄。","仄仄仄平○，仄仄平平仄。"],"paragraphs":["君不见茅屋下，四壁床敷窄。","又不见朱门中，金碧锁空宅。","宅成更欲致良材，水浮陆走空山泽。","茅屋区区诚已疏，朱门汲汲彼何迫。","劝君勿学伏波老，自诡裹尸须马革。","又勿学金谷人，绮窗阿阁绵阡陌。","但令庭宇洁，颇与尘嚣隔。","市声不至乱琴书，厨烟可免冲咽哑。","庶几家人安，亦使我心获。","吾宗开敏姿，富有济时策。","栋宇著易象，义不假探索。","况闻玉堂直，视草须元白。","所期不日成，毋使中道画。","庶奉紫芝泥，即刷青云翮。"],"title":"用前五字韵趣刘圣与建第"}
