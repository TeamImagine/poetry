{"author":"韦骧","id":190175,"strains":["平平仄平平，仄仄仄平仄。","○平平仄仄，仄仄平○仄。","仄仄仄平仄，平仄平仄仄。","平平仄仄仄，平○平仄仄。","仄仄平仄仄，仄○平仄仄。","平平○平仄，仄仄○仄仄。","仄仄平仄平，平平仄平仄。","平平仄仄○，仄仄平仄仄。","仄仄仄仄仄，平平平仄仄。","仄○平仄仄，仄仄仄仄仄。","仄仄仄平平，仄仄仄平仄。","○仄仄平仄，仄平平仄仄。","仄仄平平仄，仄○仄仄仄。","平仄仄仄平，仄仄○平仄。","仄仄○平○，平平仄平仄。","平平仄平仄，仄仄平平仄。","平平仄仄仄，平仄仄平仄。","仄平○仄平，平平平仄仄。","平○仄○仄，仄仄平平仄。","○平仄仄平，仄仄仄仄仄。","平仄○○仄，仄平仄平仄。","仄仄仄平平，平仄平平○。"],"paragraphs":["浮梁跨寒溪，出郭十余里。","暝投僧舍宿，月影清如水。","剪烛吏人退，孤坐俄隐几。","逡巡念岁月，雕疏惊鬓齿。","少学虽自勇，壮行何不伟。","胡为浪奔走，岂足称使指。","许国徒有心，归田尚无拟。","徘徊仕路间，老大良可耻。","气弱不耐饮，诗多常累纸。","一吟聊破闷，再咏渐辏理。","以及百千言，往往不能已。","且以养情性，固非争绮靡。","此乐非丝竹，美听不在耳。","纡郁得以纾，易直油然起。","所以驱驰中，冥搜未尝弛。","今宵幸夷旷，似匪尘纷迩。","悠悠万感集，销烁欲何以。","遂为行役篇，篇成姑自喜。","挥毫复吟讽，若与嘉宾比。","疏泉以养泉，所益不在彼。","蛟蚓间相杂，要之适吾己。","傥或不吾知，奚恤讥狂斐。"],"title":"行役一首"}
