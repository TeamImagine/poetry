{"author":"虞俦","id":62084,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["宦路侵寻已倦游，功名何敢望前修。","谬纡州组三宜去，回视儒冠一忍羞。","畴昔尝窥循吏传，只今谁是富民侯。","夜来好雨催归棹，春水茫茫涨鸭头。"],"title":"书怀  其二"}
