{"author":"温庭筠","id":26103,"strains":["平○仄仄平○○，仄仄平平平仄平。","仄平平仄仄○仄，仄仄仄平平○平。","仄仄平平仄平仄，平平仄仄平平○。","○平仄仄仄平平，仄仄平平仄○仄。"],"paragraphs":["鸣桡轧轧溪溶溶，废绿平烟吴苑东。","水清莲媚两相向，镜里见愁愁更红。","白马金鞭大堤上，西江日夕多风浪。","荷心有露似骊珠，不是真圆亦摇荡。"],"title":"莲浦谣"}
