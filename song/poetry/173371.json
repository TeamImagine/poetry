{"author":"文同","id":173371,"strains":["仄仄仄○仄，仄仄仄仄仄。","平○仄平仄，仄仄仄仄仄。","平平仄仄仄，仄仄仄仄仄。","平仄仄仄仄，仄仄平仄仄。","○仄平仄仄，平仄仄平仄。","平平仄平仄，仄仄仄仄仄。","仄仄平仄仄，平平仄平仄。","仄仄○仄仄，平仄仄平仄。","平平仄仄仄，仄仄仄平仄。","平仄平仄平，仄仄仄平仄。","仄仄仄仄平，仄仄平仄仄。","○平仄平○，平仄仄平仄。","平平仄平仄，仄仄仄仄仄。","仄仄平仄平，平平仄平仄。","平平仄仄仄，仄仄平仄仄。","仄仄平仄仄，○平仄平仄。","平仄仄仄平，平仄仄平仄。"],"paragraphs":["六月日正午，大暑若沸镬。","时行古关道，十步九立脚。","烟云炙尽散，树木晒欲落。","喉鼻喘不接，齿舌津屡涸。","担血僮破领，鞍汗马濡膊。","幽坑困猿狖，密莽渴鸟雀。","至此因自谓，胡为就名缚。","所利缘底物，奔走冒炎恶。","尘心日夜迫，欲住不能略。","因念吾故园，左右悉林薄。","昔我未第时，此有文酒乐。","长松借高荫，飞瀑与清濯。","层崖对僧咏，大石引客酌。","畏景虽赫然，无由此流烁。","于今只梦想，欲往途路邈。","所效殊未立，期归尚谁约。","徒尔发短歌，西首谢岩壑。"],"title":"大热过散关因寄里中友人"}
