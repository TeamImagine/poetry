{"author":"苏轼","id":195496,"strains":["仄平仄平○，仄仄平平○。","○仄仄仄平，仄仄平仄平。","平平仄平仄，仄平仄仄平。","仄仄仄仄平，○平平仄平。","仄平仄仄仄，仄仄仄仄平。","平平仄仄仄，仄仄平○平。","仄仄仄仄仄，平仄仄○平。","仄仄平仄仄，○平平仄平。","仄仄仄仄平，仄平○平平。","仄仄仄仄平，仄仄平平○。"],"paragraphs":["此生太山重，忽作鸿毛遗。","三子死一言，所死良已微。","贤哉晏平仲，事君不以私。","我岂犬马哉，从君求盖帷。","杀身固有道，大节要不亏。","君为社稷死，我则同其归。","顾命有治乱，臣子得从违。","魏颗真孝爱，三良安足希。","仕仕岂不荣，有时缠忧悲。","所以靖节翁，服此黔娄衣。"],"title":"和陶咏三良"}
