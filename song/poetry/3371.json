{"author":"陈与义","id":3371,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["十月高风客子悲，故人书到暂开眉。","也知廊庙当推毂，无奈江山好赋诗。","万事莫论兵动后，一杯当及菊残时。","喜心翻倒相迎地，不怕荒林十里陂。"],"title":"得席大光书因以诗迓之"}
