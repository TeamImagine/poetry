{"author":"张镃","id":81350,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["出门残月带晨鸦，飞盖相从纵五花。","风绰败芦依岸老，水分洲渚抱山斜。","櫜鞬未遂书生志，钟磬聊寻衲子家。","何物最能舒望眼，晓云吹霁不成霞。"],"title":"与诸弟游天竺"}
