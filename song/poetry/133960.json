{"author":"余观复","id":133960,"strains":["仄仄平平平，平平平仄○。","仄○仄平平，平仄仄平○。","仄仄仄仄平，仄仄○仄仄。","仄平仄○平，平平仄平仄。","仄平平仄仄，仄仄平仄仄。","平平仄仄平，仄仄○仄仄。"],"paragraphs":["昔别青梅酸，今来黄叶堕。","叶堕却归根，窗隙见驹过。","大巧亦自然，小智空琐琐。","一言取封侯，千金贾奇祸。","达人知倚伏，去就无不可。","天公亦可为，妙用正在我。"],"title":"寄伯成  其一"}
