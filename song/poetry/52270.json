{"author":"赵与槟","id":52270,"strains":["仄平平仄仄，仄平仄平平。","○○仄平平，仄平仄仄平。","仄平仄仄仄，平仄○平平。","仄平仄平仄，仄仄○仄平。","仄平仄仄仄，平仄仄○平。","平平仄仄仄，仄○仄平平。","仄平○平平，仄仄平平平。","平○平平○，○○仄仄○。","平平仄平仄，仄仄仄平平。","○平仄平仄，仄仄仄平平。"],"paragraphs":["六丁开两壁，不知始何年。","中间一崆峒，可为几客延。","我来拂石坐，倾耳听潺湲。","古榕蔽天罅，一瀑穿峡悬。","四时宿雨露，亭午饮虹烟。","神公忽震怒，想将潜蛟鞭。","至今空山惊，莽草连飞泉。","宜调松琴操，更闻铁笛传。","山僧避侬赋，饮溜枕苔眠。","兴怀内讧日，鼎鼎百余年。"],"title":"白鹤岩"}
