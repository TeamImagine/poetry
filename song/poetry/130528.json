{"author":"赵希逢","id":130528,"strains":["仄平平平仄仄平，平平平仄仄平平。","平平仄仄○平仄，仄仄平○仄仄○。","仄仄仄平平仄仄，平平仄仄仄平平。","仄平仄仄平○仄，仄仄平仄平仄平。"],"paragraphs":["落霞晴云淡白黎，何人清梦遶山谿。","邯郸枕上占炊黍，审雨堂中慰望霓。","血食不随今古变，洪休直与国家齐。","乞灵仆仆纷行客，得意都忘筌与蹄。"],"title":"和题泽民庙"}
