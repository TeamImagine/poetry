{"author":"释怀深","id":234657,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["说禅要似锺山老，有口无心几个知。","要我舌端轰霹雳，就渠眼里下钳锤。","平时却出活人剑，险处聊为死马医。","惭愧丛林宗匠在，与人扫尽百生疑。"],"title":"阅佛鉴禅师语录"}
