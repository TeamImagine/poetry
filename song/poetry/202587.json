{"author":"陆佃","id":202587,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["风和鹊喜就中灵，忽报轩车到驿亭。","解得礼经归指掌，弄成诗笔胜丹青。","早年花萼光原隰，今日芝兰满户庭。","闻说龙州佳阙近，蜀人先已望流星。"],"title":"依韵和许安石"}
