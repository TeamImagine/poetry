{"author":"陈渊","id":248137,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["青蒿何敢附苍官，要以陈根托岁寒。","万事忘情知我拙，一窗容膝许同欢。","也知坚卧元非病，况是无心可得安。","归去傥余饥溺念，岂能无意复缨冠。"],"title":"参谋得暂假归留别同舍次韵"}
