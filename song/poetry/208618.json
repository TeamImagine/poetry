{"author":"吕南公","id":208618,"strains":["仄平平平仄，平仄平仄仄。","仄仄仄平平，平○仄平○。","平平仄○仄，仄仄仄平仄。","仄仄仄○平，平平○仄仄。","仄○平仄仄，平仄仄仄仄。","仄仄仄平○，平○仄平仄。","平平平仄仄，仄仄仄平仄。","平仄仄平平，平○仄平仄。","○平仄○仄，仄仄仄仄仄。","仄仄平平平，平平仄平仄。","仄平仄平仄，平仄平○仄。","仄仄仄仄平，平平仄平仄。"],"paragraphs":["寄声西山阁，知我新近否。","病嗽辄弥旬，无钱雇医叟。","夫何稍除去，乃自得醇酒。","美味既沾肠，清甘更悦口。","适从耕垄上，杯盏不在手。","坎坎遂连传，諠如击盆缶。","清秋田舍事，秫糯或稀有。","倾渴圣贤心，囊空欲狂走。","思君彩衣次，与我异好丑。","病少官壶多，何因到衰朽。","古人说天道，高下常更受。","此语傥可征，丰荒竟谁久。"],"title":"寄陈道先"}
