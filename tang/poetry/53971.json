{"author":"李颀","id":53971,"strains":["仄仄平平仄平仄，平平仄仄仄平平。","○平平仄平平仄，平仄？平平仄平。","仄平仄仄平平仄，仄仄平平平仄仄。","平仄平平仄仄平，平平仄仄平平仄。","○仄仄平○仄平，○○仄仄仄○平。","平平仄仄平平仄，○仄平平仄仄平。"],"paragraphs":["白日登山望烽火，黄昏饮马傍交河。","行人刁斗风沙暗，公主琵琶幽怨多。","野云万里无城郭，雨雪纷纷连大漠。","胡雁哀鸣夜夜飞，胡儿眼泪双双落。","闻道玉门犹被遮，应将性命逐轻车。","年年战骨埋荒外，空见蒲桃入汉家。"],"title":"古从军行"}
