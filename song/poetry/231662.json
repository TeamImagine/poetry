{"author":"谢薖","id":231662,"strains":["仄平平仄平平仄，仄仄平平仄仄平。","仄仄平平平仄仄，仄仄平仄仄平平。","仄平平仄仄平仄，仄仄平平平仄平。","平仄平平仄平仄，仄平平仄仄平平。"],"paragraphs":["汉儒章句文胜质，鲁国衣冠实愧名。","但遣诗书长在眼，可令声利苦关情。","咄嗟苟饮有时办，梦想溪堂何日成。","舟泊寒沙卧明月，此期终欲与君盟。"],"title":"呈无逸兄"}
