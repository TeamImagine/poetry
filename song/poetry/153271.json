{"author":"俞德邻","id":153271,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平仄仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["五噫休作不平鸣，世事悠悠弈一枰。","歌有红儿休用比，酒无白堕亦须倾。","青山倘是埋骨好，素发何嫌照眼明。","鼎鼎百年三万日，晓烟收尽暮云横。"],"title":"夏五园亭对雨漫成六首  其四"}
