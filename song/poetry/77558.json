{"author":"王偁","id":77558,"strains":["平平仄平仄，仄仄仄○平。","平平仄○平，○仄平仄平。","平平平仄仄，平仄平仄平。","平平？○仄，仄仄平平平。","平平仄平仄，平○平仄平。","仄平仄平平，仄○平？？。","平平平平仄，仄仄仄仄平。","仄○仄仄仄，仄仄平平？。","平平仄○平，○平仄平平。","仄平仄仄仄，仄仄平平平。","○平仄仄○，平仄仄仄平。","平平平仄平，平平平仄平。","仄平仄平平，仄仄○平平。","仄平仄仄○，平仄○仄平。","仄平平平平，仄平仄平平。","仄平○仄平，仄仄平平○。","○平仄○○，平仄平平平。"],"paragraphs":["停舟曲江浒，吊古谒遗祠。","岩岩始兴公，遗泽芬在斯。","堂倾风雨萃，碑断苔藓滋。","芳春□行旅，落日归文狸。","唐宫替无事，衡鉴方独持。","弼谐展嘉猷，谠论非□□。","雝雝朝阳凤，粲粲补衮丝。","侧闻卧病后，九庙烟尘□。","渔阳突骑来，中华混群彝。","信哉砥柱力，用舍同安危。","昭陵铁马空，仙李祚九疑。","维余兰菊存，千秋恒若兹。","我来荐微诚，再拜当前墀。","顾瞻庙貌间，风度犹可希。","武溪何茫茫，笔峰亦巍巍。","只今相业隆，孰与前修期。","临风一长叹，山雨来霏霏。"],"title":"谒张文献公祠"}
