{"author":"范仲淹","id":243283,"strains":["平平仄仄仄平平，仄平平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["云坛共上百神清，碧坞红霞相照明。","幽草欲迷丹井处，乱峰依旧白云生。","亭亭翠纛高杉矗，险险狂雷落石轰。","待得九霄鸾鹤驭，玉书应改地仙名。"],"title":"依韵和魏介之同游玉仙坛"}
