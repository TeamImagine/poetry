{"author":"元稹","id":14719,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["红尘扰扰日西徂，我兴云心两共孤。","暂出已遭千骑拥，故交求见一人无。","百篇书判从饶白，八米诗章未伏卢。","最笑近来黄叔度，自投名刺占陂湖。"],"title":"重酬乐天"}
