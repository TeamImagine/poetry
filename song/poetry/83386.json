{"author":"陈文蔚","id":83386,"strains":["平仄平平仄仄平，仄平仄仄仄平平。","平平仄仄平平仄，仄仄仄平平仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["千里江头访故人，事虽论旧道弥新。","悬知一味忧勤意，要活九州穷困民。","秋月洞明波底影，祥风潜有雪中春。","荒山僻峤雪深处，无惜遄驱六辔均。"],"title":"别仓使二首  其一"}
