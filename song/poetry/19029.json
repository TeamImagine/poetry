{"author":"陈棣","id":19029,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["霜林病叶日凋残，更觉平芜眼界宽。","天外碧云山共远，阶前明月水争寒。","愔愔夜气侵肌骨，戢戢诗愁入肺肝。","欲去自怜心未惬，为君满意更重看。"],"title":"再过绣川驿"}
