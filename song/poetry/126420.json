{"author":"叶茵","id":126420,"strains":["仄仄平仄仄，平平仄仄平。","仄平平平仄，平平平仄平。","仄仄仄仄仄，平仄○○平。","仄平平平平，平仄平平平。","仄仄仄仄仄，○仄平平○。","○○仄仄平，仄仄○仄平。","仄仄平仄仄，仄仄平平平。","○○平仄平，平平平平平。"],"paragraphs":["采采篱下菊，熙熙白首交。","挈觞酬佳节，先惊蒲柳凋。","日月不再与，名位空相高。","岿然龙山青，千古擎丹霄。","彼美一晋士，长接辞尘劳。","留钱寄酒家，快饮如沃焦。","尚友前辈意，兀兀而陶陶。","且了今日欢，谁能忧来朝。"],"title":"己酉九日次靖节是岁是日韵"}
