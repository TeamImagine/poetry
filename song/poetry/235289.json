{"author":"程俱","id":235289,"strains":["平平仄○平仄平，○平仄仄平○平。","仄平仄仄平仄仄，平○仄平仄仄○。","平○仄仄仄○仄，○平○仄平仄○。","仄平仄○仄仄仄，仄仄平仄平平平。","○平仄仄仄平仄，仄○仄○平平平。","○平平平仄平仄，仄仄平仄平平平。","平平平仄仄○仄，仄仄仄仄○平平。","仄平○仄仄平仄，仄仄仄仄平平平。","平平仄仄仄仄仄，仄仄平仄平平平。","平平平仄仄仄仄，仄仄仄仄平平平。","仄平○仄仄平仄，平仄平仄平平平。","平平仄仄○平仄，仄平平仄平平平。","○平○平仄仄仄，○仄平仄平平平。"],"paragraphs":["飞虫满空冬不冰，迎春草木皆夭荣。","辘轳续绠楹桷燥，绯衣老人白昼行。","城中一日二三发，徼巡司虣徒纵横。","化城海藏涌地出，耀眼金碧明青冥。","中宵澒洞半天赤，一弹指顷随烟升。","重云仙人具悲智，脱屣珍丽依无生。","千年吴地赴缘感，疾甚景响从形声。","入廛应供始敷坐，一雨便觉歊尘清。","黎明密雪洒四泽，灏气交彻何晶荧。","勾芒蒙润亦助喜，眩转鼓舞随飞英。","毕方褫魄走荒外，虽有光怪何由呈。","衡茅倦客正高卧，浩歌黄竹饥肠鸣。","妻孥号寒不敢恨，且慰南亩滋春耕。"],"title":"吴下去冬不寒春不雨人以为病城中火灾相仍自十二月至今凡八九发雍熙佛寺灾势尤甚闾里讹言相惊往往徙货泉载家具日为避火计二月乙巳郡守以承天佛寺慧感神像供府第为佛事禳祷是日雨明日雪丁未又大雪农事有初火怪庶或熄人心稍安作诗记其事"}
