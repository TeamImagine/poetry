{"author":"释智圆","id":221366,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["闲倚危栏思黯然，浮生谁共叹流年。","愁催华髪生无极，心许青山未有缘。","冷淡空江澄暮色，参差归雁没寒烟。","吟余更羡林间客，高卧深云听瀑泉。"],"title":"登楼感事寄天台友人"}
