{"author":"释文珦","id":134610,"strains":["仄仄平平仄仄平，平平仄仄仄平平。","平平平仄仄仄仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["偶泛扁舟向海埏，初非有意访神仙。","蓬莱方丈不可问，汉武秦皇空复然。","水上楼台皆蜃气，石间膏馥是龙涎。","麻姑曾共方平说，行复扬尘变土田。"],"title":"偶泛"}
