{"author":"白居易","id":17413,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["下车书奏龚黄课，动笔诗传鲍谢风。","江郡讴谣夸杜母，洛城欢会忆车公。","笛愁春尽梅花里，簟冷秋生薤叶中。","不道蕲州歌酒少，使君难称与谁同。"],"title":"寄李蕲州"}
