{"author":"方凤","id":159100,"strains":["平平仄仄仄，平平仄平平。","仄平仄平平，平仄平平平。","仄仄仄仄仄，○平仄平平。","仄○平仄仄，平仄平平平。","平平平仄平，平仄仄仄平。","平仄仄仄仄，仄平○仄○。","平仄仄仄平，仄仄仄仄平。","平○仄平仄，平○仄平平。","仄仄仄平仄，平平仄平平。","仄仄仄平仄，平平仄平平。","平平仄仄平，仄仄平平平。","仄平平仄仄，仄仄平仄平。","平平仄平平，仄仄仄仄平。","仄平仄平○，仄仄仄仄平。","仄仄平仄仄，仄平仄平平。"],"paragraphs":["兹辰欲有适，轩车偶来骎。","㔉苔北村南，荒竹晴窗阴。","接语未及久，相邀指丛林。","涧行任诘曲，岩眺经嵚崟。","于时春早暄，生意见草心。","红紫寂未动，万山苍翠深。","伊予夙好游，忽忽老见侵。","孤兴尚衡霍，遐思或巫黔。","况此近居里，而能盍朋簪。","裂石发悲啸，沿流引清斟。","扪萝复忘疲，古洞穷幽寻。","岂无声利痼，见笑山水淫。","人生本来浮，世故未易任。","藓崖拂前题，俛仰已昔今。","我法姑用我，眷言属同襟。"],"title":"游宝掌山寺"}
