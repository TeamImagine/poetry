{"author":"陆游","id":41978,"strains":["仄仄平平仄仄平，平平○仄仄平平。","平平仄仄平平仄，仄仄平平仄仄平。","仄仄○平○仄仄，仄平平仄○平平。","仄平仄仄平平仄，仄仄平平仄仄仄。"],"paragraphs":["久忝明恩返故乡，全家衣食出耕桑。","诗才适意宁求好，醉即成眠不暇狂。","小雨荷鉏分药品，乍凉扶杖看优场。","此身已作农夫死，却愧时贤独未忘。"],"title":"野意"}
