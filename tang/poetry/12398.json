{"author":"僧皎然","id":12398,"strains":["仄平仄平仄，仄仄平仄平。","仄平仄平平，平○仄平○。","仄平仄平仄，仄仄平仄平。","仄仄仄平仄，○仄仄平平。","仄仄仄平平，仄平平仄平。","平平仄平仄，仄仄平平平。"],"paragraphs":["予因览真诀，遂感西域君。","玉笙下青冥，人间未曾闻。","日华炼魂魄，皎皎无垢氛。","谓我有仙骨，且令饵氤氲。","俯仰愧灵颜，愿随鸾鹤群。","俄然动风驭，缥眇归青云。"],"title":"杂歌谣辞 步虚词"}
