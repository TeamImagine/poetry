{"author":"郭祥正","id":192168,"strains":["仄仄仄仄仄，仄仄平平平。","○平仄仄仄，仄○仄平平。","平仄仄平仄，仄平仄○平。","仄○平仄仄，仄仄仄平○。","仄仄仄平仄，平平仄平平。","平平仄仄仄，仄仄仄仄平。","仄○平平仄，仄仄○平平。","仄平平仄仄，仄仄平平平。","○○仄仄平，仄仄平平平。","平平平仄仄，仄仄○平平。","平○○平仄，仄仄仄仄平。","平平仄仄仄，仄平平仄○。","平○仄平仄，仄平平仄平。","仄仄仄平仄，平平仄平平。","仄平平仄仄，○仄平平平。","仄○仄仄平，仄平仄平平。","○仄仄平仄，平仄平仄平。","仄○平仄平，仄平仄平平。"],"paragraphs":["不雨九十日，火气流郊郛。","空山渴虎兕，涸泥困龙鱼。","农事固骚屑，令人但长吁。","渺思真宰意，反复竟何如。","去岁百川溢，园田变江湖。","南民遂乏食，十九弃路衢。","那闻今秋旱，性命当无余。","祀龙稽往法，撃鼓烦群巫。","殷殷百里雷，奋自东南隅。","阴云随电合，密雨应时须。","驰驱苍黄际，惨淡气色苏。","登楼注远目，百忧聊涤除。","银浪彻平地，玉绳迷太虚。","日月洗尘坌，山川改焦枯。","法宫朝大舜，冠珮皆鸿儒。","况当礼乐新，百灵共持扶。","和气自兹肇，风雨安敢逾。","欲传千岁音，咏言愧蘼芜。"],"title":"观雨"}
