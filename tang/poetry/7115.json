{"author":"李益","id":7115,"strains":["仄仄平仄平，平平仄平仄。","仄平平仄仄，仄仄平平仄。","仄仄仄平平，平○仄平○。","平平仄平仄，仄仄平平仄。","仄仄○平平，平平○仄仄。","仄平平平仄，仄仄平平仄。","平仄仄○平，平平○仄仄。","平○仄○平，○平仄仄仄。","○平仄平仄，仄仄○仄仄。","仄仄平平仄，仄仄平平仄。","○仄仄仄平，平平平仄仄。","仄仄平仄仄，平平仄平仄。","平仄仄仄平，平仄○平仄。","仄平平仄仄，平仄平平仄。","仄仄○平仄，仄平仄平仄。","仄平平仄仄，平○平仄仄。","仄○仄○平，平平○仄仄。","平仄平仄仄，仄仄平仄仄。","仄平○仄平，平平平仄仄。"],"paragraphs":["束发逢世屯，怀恩抱明义。","读书良有感，学剑惭非智。","遂别鲁诸生，来从窦车骑。","追兵赴边急，络马黄金辔。","出入燕南陲，由来重意气。","自经皋兰战，又破楼烦地。","西北护三边，东南留一尉。","时过歘如云，参差不自意。","将军失恩泽，万事从此异。","置酒高台上，薄暮秋风至。","长戟与我归，归来同弃置。","自酌还自饮，非名又非利。","歌出易水寒，琴下雍门泪。","出逢平乐旧，言在天阶侍。","问我从军苦，自陈少年贵。","丈夫交四海，徒论身自致。","汉将不封侯，苏卿劳远使。","今我终此曲，此曲诚不易。","贵人难识心，何由知忌讳。"],"title":"来从窦车骑行"}
