{"author":"杨万里","id":49966,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["良辰美景底须来，苦恼如山正满怀。","蝉度清歌侑溪柳，花吹黄雪洒官槐。","新秋风物俱堪赏，久病心情自不佳。","说与儿童休乞巧，老夫守拙尚多乖。"],"title":"病中七夕"}
