{"author":"仇远","id":163919,"strains":["仄平平平平，平仄平仄仄。","仄仄平平平，平仄平仄仄。","仄平○仄仄，平仄仄平仄。","仄仄平平平，仄仄平仄仄。","平平平仄平，仄仄平仄仄。","仄平平仄仄，平仄仄平仄。","平平○仄平，仄仄平平仄。","仄仄仄平仄，平○仄平仄。"],"paragraphs":["大江秋风高，红叶纷满地。","采采黄金华，专此秋富贵。","主翁庭宇静，霜日自清媚。","岂不怀渊明，异榻同梦寐。","春融桃李门，一粲开落易。","愿言坚晚节，香淡有真意。","平生观物心，饮水知秋味。","敢问楚人醒，何如晋人醉。"],"title":"菊轩吟为刘君章作"}
