{"author":"陈元晋","id":109211,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["谁念东南膏血干，文移督迫积如山。","平时素号镬汤底，不雨岂逃沟壑间。","民病向来犹在耳，天威此去不违颜。","从容宣室如前席，乞与枯荄生意还。"],"title":"和陈守喜雨诗  其二"}
