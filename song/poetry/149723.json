{"author":"方回","id":149723,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["款段余生谢伏波，咏归心事竟云何。","藕花又趁榴花发，诗债仍兼酒债多。","击壤先生黄色论，卖薪老子翠微歌。","吾侪胸次元相似，谁道金章胜钓蓑。"],"title":"次韵许瑞石送邵容斋见寄"}
