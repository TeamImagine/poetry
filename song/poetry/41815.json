{"author":"陆游","id":41815,"strains":["仄仄仄平仄，仄平仄平平。","仄仄仄平平，仄仄仄仄平。","平平平仄仄，仄仄平仄平。","仄平仄平仄，仄○平仄平。","仄仄仄仄平，仄仄平仄○。","仄仄仄平平，○平仄仄平。","平平仄仄仄，平仄仄仄平。"],"paragraphs":["总角入家塾，学经至豳诗。","治道本耕桑，此理在不疑。","今兹垂九十，谢事居海涯。","戴星理农业，未叹筋力衰。","四月筑麦场，五月潴稻陂。","秉火去螟蝗，磨刀剪棘茨。","西成大作社，歌鼓乐圣时。"],"title":"幽居记今昔事十首以诗书从宿好林园无俗情为韵  其一"}
