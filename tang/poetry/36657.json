{"author":"陈陶","id":36657,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["水护星坛列太虚，烟霓十八上仙居。","时人未识辽东鹤，吾祖曾传宝鼎书。","终日章江催白鬓，何年丹灶见红蕖。","桃花谷口春深浅，欲访仙生赤鲤鱼。"],"title":"豫章江楼望西山有怀"}
