{"author":"吴芾","id":18185,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["两驰章奏叩天关，只愿归来老故山。","愧我尚留牵吏役，羡君先去得身闲。","冥鸿已逐高风举，倦鸟终随落照还。","尚拟杖藜寻旧约，雁峰深处共跻攀。"],"title":"送王龟龄得请还乡  其一"}
