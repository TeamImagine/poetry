{"author":"徐经孙","id":118966,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["家有园池乐寿康，抚存松菊未为荒。","斛租不及胡椒数，樊圃何如步障长。","静里谩看猿弄臂，闲中时听鹤鸣吭。","山林阴密宜藏拙，家有园池乐寿康。"],"title":"乙丑三月十二夜梦得家有园池乐寿康之句觉而足成效邵康节作首尾吟八首  其四"}
