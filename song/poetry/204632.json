{"author":"黄裳","id":204632,"strains":["仄平平仄仄平平，仄仄平平仄仄平。","仄仄仄平平仄仄，仄仄平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["性才圆了便相逢，对面还如一镜中。","共取醉时聊遣兴，两忘言处却归空。","纷纷绿发何妨白，扰扰黄尘谩自红。","松竹满林先我去，笑谈谁起坐间风。"],"title":"寄陈充道"}
