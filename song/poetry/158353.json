{"author":"王镃","id":158353,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["地炉煨火柏枝香，借宿寒寮到上方。","山近白云归古殿，风高黄叶响空廊。","敲门僧踏梅花月，入夜猿啼枫树霜。","梦醒不知窗日上，时闻经磬出松堂。"],"title":"宿香严院"}
