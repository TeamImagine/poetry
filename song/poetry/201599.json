{"author":"彭汝砺","id":201599,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["爱山终日在山巅，山径迟留几屐穿。","涧水曲流随步屧，炉香深处作云烟。","峨峨健马横岩石，漠漠苍龙宿旧渊。","为语琵琶洲上路，几时容我系归船。"],"title":"和文渊游余干山寺"}
