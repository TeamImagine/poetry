{"author":"秦观","id":209817,"strains":["○仄仄平平，仄仄仄○平。","平仄仄○仄，平○仄平平。","仄仄仄平平，仄仄平仄仄。","○○仄平仄，仄仄仄平平。","仄平平仄平，仄平仄仄○。","仄仄仄平仄，平平仄平平。","仄仄○仄平，平平仄平平。","仄平平平仄，仄仄仄平平。","仄仄○仄平，仄○平仄平。","平仄仄平仄，平仄仄平平。"],"paragraphs":["观也本诸生，早与世参商。","方枘不量凿，交亲指为狂。","末路辱公知，赐出非所望。","相期古人处，岂止事文章。","汝南虽奧区，校官实始张。","解鞅百无有，栖栖寄僧坊。","筑室从有徒，皆公借余光。","一壶千金直，所济在仓黄。","万里犹比邻，别离无足伤。","何以报公德，修好以为常。"],"title":"送刘贡父舍人二首  其二"}
