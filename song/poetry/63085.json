{"author":"薛季宣","id":63085,"strains":["平平仄仄仄，仄仄仄仄平。","仄仄仄仄○，平平仄○平。","平平仄平仄，仄仄仄仄平。","仄仄仄仄○，○平仄平平。","○平仄平平，○仄仄○平。","平○仄○仄，平○仄平○。","仄平仄平仄，仄仄仄平平。","平平平仄○，平仄仄仄平。","仄仄仄仄平，○平仄仄平。","仄平平平平，平平仄仄平。"],"paragraphs":["先生混物化，浩若鹤与猿。","诘曲此世间，翛然脱笼樊。","冥心遂无物，得意亦忘言。","客至不点茶，犹嗔破苔痕。","相逢蜀成都，过我故县村。","遐观梦中梦，南膜佛因缘。","郑人决真妄，子产不能贤。","寥哉天地间，谁省物性偏。","梦觉各有殊，从他见一边。","浩歌归来乎，虚堂好昼眠。"],"title":"记游诗"}
