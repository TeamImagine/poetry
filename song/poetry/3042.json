{"author":"傅察","id":3042,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["阻风三日不舂粮，浪逆篙横未到庄。","碧水赖知饶夜月，青山已复下残阳。","每吟秋兴空多泪，欲赋西征细作行。","行止定非臧氏力，艰难险阻自须尝。"],"title":"再阻风次衡元度韵"}
