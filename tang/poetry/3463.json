{"author":"杜甫","id":3463,"strains":["平○仄仄仄，仄仄仄○平。","平仄○平仄，平平仄仄平。","仄○平仄仄，仄仄仄平○。","○仄平平仄，仄平仄仄○。","平平平仄○，仄仄仄平平。","仄仄平平仄，平○仄仄平。","仄平○仄仄，仄平仄平平。","仄仄平平仄，平平仄仄○。","仄平平仄仄，○仄仄平平。","仄仄仄平仄，平平平仄平。","平平平仄○，仄仄仄平平。","仄仄平平仄，平○仄仄平。"],"paragraphs":["名参汉望苑，职述景题舆。","巫峡将之郡，荆门好附书。","远行无自苦，内热比何如。","正是炎天阔，那堪野馆疏。","黄牛平驾浪，画鹢上凌虚。","试待盘涡歇，方期解缆初。","闷能过小径，自为摘嘉蔬。","渚柳元幽僻，村花不扫除。","宿阴繁素柰，过雨乱红蕖。","寂寂夏先晚，泠泠风有余。","江清心可莹，竹冷发堪梳。","直作移巾几，秋帆发弊庐。"],"title":"寄李十四员外布十二韵"}
