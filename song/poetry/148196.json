{"author":"方回","id":148196,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["奕品深参古烂柯，笔踪傍出旧临河。","诗成不觉千篇易，书读曾逾万卷多。","壮士玉关汗血马，美人南国采莲歌。","俊游奇观平生事，将相其如此老何。"],"title":"寄康庆之钱塘二首  其一"}
