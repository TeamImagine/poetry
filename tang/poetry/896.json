{"author":"沈佺期","id":896,"strains":["平仄仄平平，平平仄仄平。","平平平仄仄，平仄仄○平。","仄仄平平仄，平平仄仄○。","平平仄仄仄，平仄仄○平。","仄仄平平仄，平平仄仄平。","平○平仄仄，平仄仄平平。"],"paragraphs":["朝日敛红烟，垂竿向绿川。","人疑天上坐，鱼似镜中悬。","避檝时惊透，猜钩每误牵。","湍危不理辖，潭静欲留船。","钓玉君徒尚，征金我未贤。","为看芳饵下，贪得会无全。"],"title":"鼓吹曲辞 钓竿篇"}
