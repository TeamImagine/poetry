{"author":"曾丰","id":72097,"strains":["仄平○平平，仄仄仄仄仄。","仄平仄平仄，仄仄仄仄仄。","仄平仄○平，仄仄平仄仄。","平平○仄平，仄仄仄○仄。","仄平平仄平，仄仄平仄仄。","仄仄○平平，仄仄仄平仄。","○○仄仄○，仄仄仄仄仄。","仄平平仄平，平仄仄仄仄。","仄平仄仄仄，仄仄仄平仄。","○平平仄仄，仄仄平仄仄。","仄仄平仄平，○仄仄平仄。","仄仄仄仄仄，仄仄平○仄。","仄仄仄仄平，平仄平仄仄。","仄仄仄仄平，仄仄仄仄仄。","平○仄平平，○仄平仄仄。","仄仄平平平，平平仄仄仄。","平仄仄仄平，仄仄仄平仄。"],"paragraphs":["妾生昭君村，国色少所逮。","固羞著红紫，亦懒傅粉黛。","少时姆教严，稍稍攻组绘。","针机参太玄，线道得三昧。","坐贫姑贸迁，不就村市侩。","朅去长安游，几入未央卖。","其如主市司，所好与妾背。","一金阳不酬，翻谓索价大。","永言妾所挟，未道美无对。","犹欺西蜀锦，岂数南海贝。","厥价诚不廉，其理独何怪。","况妾所索价，似亦非分外。","售否委自然，于妾无利害。","古女不上工，肯犯出阃戒。","追思妾初谋，轻发良独悔。","雅负倾城姿，来为倚市态。","人得贱视之，自是妾之罪。"],"title":"自是妾之罪"}
