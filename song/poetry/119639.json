{"author":"林希逸","id":119639,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["长边久息追风骑，散地闲披钓月蓑。","锁谏忠劳多叔达，铜光谐谑绝新磨。","笙镛尚閟须终岁，珪币将陈待始和。","老太平时逢此日，负暄檐下看云过。"],"title":"至日再和磨字韵一首"}
