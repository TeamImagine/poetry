{"author":"方回","id":148844,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["去年苦雨客西湖，汤餠经营至午无。","穷老复能逢顺境，归林聊得保残躯。","亲情饮食烦相问，朋友歌诗似稍腴。","永感情怀更衰病，可怜儿辈事庖厨。"],"title":"戊子生日"}
