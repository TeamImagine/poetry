{"author":"谢枋得","id":147307,"strains":["平平仄仄仄，○仄平仄仄。","平○仄○平，平仄平仄仄。","仄仄仄仄○，平仄平仄仄。","仄仄平平平，平平仄平平。","平仄仄平平，仄仄仄仄仄。","平○仄平仄，平仄仄仄仄。","平仄仄平平，○平平仄平。","仄仄仄仄平，平仄仄仄仄。","仄平平仄平，平平仄仄仄。","仄平○仄仄，仄平仄仄仄。","平仄平平平，仄仄仄仄仄。","仄仄仄平平，平仄平仄仄。","仄平仄仄平，仄仄平仄仄。","仄仄仄仄○，平仄平仄○。"],"paragraphs":["何年𢭏玉楮，莹洁无滓坌。","清兴厌纯绵，安有尘可振。","夜卧白昼中，冰雪心不紊。","梦觉梅花香，炉红绝烟煴。","疑到玉皇前，俯视日月晕。","人间绮罗帐，何异锦覆粪。","吾慕忍寒人，从师游鲁邻。","爵禄不可辞，高举已在汶。","独怜无褐民，茅檐冻欲偾。","大裘正万丈，德心欠广运。","天下皆无寒，孔孟有素蕴。","愿与物为春，衾铁吾不愠。","以君志趣高，惠我无俗韵。","缟带报纻衣，侨札真契分。"],"title":"谢张四居士惠纸衾"}
