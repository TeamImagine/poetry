{"author":"司马光","id":176592,"strains":["仄仄仄○平，平平仄仄仄。","平平仄仄仄，仄仄平仄仄。","仄仄平仄仄，仄仄仄平仄。","仄平平仄仄，仄仄平仄仄。","平平平○平，平仄仄平仄。","仄平平仄仄，仄仄仄平仄。","仄平仄仄仄，平仄○平仄。"],"paragraphs":["懋德负长才，全牛不足剸。","才为百里宰，骥足殊未展。","齿发方盛彊，趣尚已高远。","结庵睋二室，志欲巢绝𪩘。","贤人心如云，无迹有舒卷。","不须惊俗目，卓荦乃求显。","既知吏可隐，何必遗轩冕。"],"title":"登封庞国博年三十八自云欲弃官隐嵩山作吏隐庵于县寺俾光赋诗勉率塞命"}
