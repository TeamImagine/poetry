{"author":"李纲","id":244776,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["西风袅袅水增波，送远其如旅况何。","身寓瓯闽饶寇盗，心驰关塞阻兵戈。","羡君有志寻华萼，顾我无因到浙河。","若见交游问消息，为言衰病鬓丝多。"],"title":"送周元仲访亲桐庐"}
