{"author":"杜荀鹤","id":32936,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["无论南北与西东，名利牵人处处同。","枕上事仍多马上，山中心更甚关中。","川原晚结阴沈气，草树秋生索漠风。","百岁此身如且健，大家闲作卧云翁。"],"title":"途中有作"}
