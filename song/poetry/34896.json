{"author":"陆游","id":34896,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["老眼今年太负渠，羲经鲁史顿成疏。","一为柱后惠文吏，厌读司空城旦书。","正苦雁行须束缚，不言鼠辈合诛鉏。","致君尧舜元无术，黄卷何辞饱蠧鱼。"],"title":"灯下阅吏牍有感"}
