{"author":"邵雍","id":124383,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["人言别有洞中仙，洞里神仙恐妄传。","若俟灵丹须九转，必求朱顶更千年。","长年国里花千树，安乐窝中乐满悬。","有乐有花仍有酒，却疑身是洞中仙。"],"title":"击壤吟"}
