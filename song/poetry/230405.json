{"author":"许景衡","id":230405,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平仄仄仄，平平平仄仄平平。"],"paragraphs":["东风作恶也轻佻，断送残红四散飘。","自是春愁浑未解，不堪诗句苦相撩。","冥蒙薄雾迷归燕，料峭余寒入敝貂。","斋阁但知弃一醉，尽教窗雨夜萧萧。"],"title":"和张子寿晚春"}
