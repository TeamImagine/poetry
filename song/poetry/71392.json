{"author":"蔡戡","id":71392,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["诗翁咳唾自成珠，画笔新传粉墨图。","大白赓酬金潋滟，小红团坐锦糢糊。","纵观佛界成银色，疑入仙家醉玉壶。","应笑阴何用心苦，愁吟终夜拨寒炉。"],"title":"咏雪和介卿韵"}
