{"author":"刘敞","id":174255,"strains":["平平仄平○，平仄○仄平。","平仄平平平，仄仄仄平平。","仄仄平平平，平仄仄仄○。","仄平仄仄仄，仄仄仄仄○。","仄仄○平○，仄仄仄平平。","平仄仄平仄，○仄仄仄平。","仄仄仄平仄，平仄仄平平。","平平平仄仄，仄仄○○平。","仄仄仄○仄，仄仄仄平平。"],"paragraphs":["州来薄千乘，巢父轻九州。","齐景登牛山，涕泗独交流。","左右同来人，呜咽不息收。","共知富贵乐，变化不可留。","四顾更悲叹，万类莽悠悠。","歌舞未终曲，回首已可愁。","或指白杨下，荒草古时丘。","危辞才感拂，耿耿相应酬。","岂识达观士，笑尔若蜉蝣。"],"title":"偶作二首  其二"}
