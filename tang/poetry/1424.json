{"author":"张籍","id":1424,"strains":["平平仄平仄仄平，平○平○仄平平。","仄仄平平仄平仄，平平仄平仄平仄。","平平仄仄仄○○，仄仄平平仄仄○。","平平仄○平仄仄，仄仄仄平平仄○。","平平平仄平平仄，平○仄仄仄平仄。","仄平平仄○仄○，仄○平平仄平仄。","平平仄仄平仄平，仄平仄仄○仄○。","平平仄平○平仄，仄仄○平仄仄平。"],"paragraphs":["金陵向西贾客多，船中生长乐风波。","欲发移船近江口，船头祭神各浇酒。","停杯共说远行期，入蜀经蛮远别离。","金多众中为上客，夜夜算缗眠独迟。","秋江初月猩猩语，孤帆夜发满湘渚。","水工持檝防暗滩，直过山边及前侣。","年年逐利西复东，姓名不在县籍中。","农夫税多长辛苦，弃业长为贩卖翁。"],"title":"相和歌辞 贾客乐"}
