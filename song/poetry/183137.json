{"author":"刘攽","id":183137,"strains":["平仄仄仄○，平平仄平仄。","仄平○仄仄，○仄平平仄。","平仄○○仄，平○仄平仄。","○平○○平，平平仄平仄。","仄平仄仄仄，仄仄平平仄。","平平仄仄仄，平仄仄平仄。"],"paragraphs":["秋事亦已中，江南故炎溽。","北风三日雨，正气还凄肃。","身老虑深简，官闲睡常足。","庭阴堕长梧，园芳乱新菊。","借书喜未见，酿酒欣初熟。","优游谅卒岁，何用恨幽独。"],"title":"欲雨寄张壁"}
