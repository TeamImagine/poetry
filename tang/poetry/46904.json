{"author":"吕从庆","id":46904,"strains":["平平仄平平，平平仄平仄。","平仄平仄平，平○仄平仄。","○平仄仄平，平平仄平仄。","仄仄仄仄仄，○仄平○仄。","仄平仄仄平，平平仄仄仄。","仄仄平○平，仄平仄平仄。"],"paragraphs":["金鸡自天来，桑麻列青眼。","群耳无一聪，昂冠复飞返。","遗音此寂然，千秋意何限。","所幸一片石，犹在田中坂。","我来抚弄之，襟怀日以散。","寄语埘中禽，尔徒博飧饭。"],"title":"过金鸡石"}
