{"author":"朱熹","id":55769,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["令尹弦歌不下堂，叱嗟层观丽扶桑。","朱甍碧瓦临无地，散帙投壶乐未央。","得意溪山供徙倚，忘情鱼鸟共徜徉。","应观物我同根处，剖破藩篱即大方。"],"title":"尤溪县学观大阁"}
