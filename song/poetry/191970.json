{"author":"郭祥正","id":191970,"strains":["仄平○平，仄仄平仄平。","仄仄平仄平平仄，仄仄平平平仄○。","仄○平仄，仄仄平仄。","仄平平平仄○，仄○平平仄仄。","仄平平平仄平，平仄平平仄仄。","○○平，○仄平，○平平，○仄平，○仄仄平平，○仄仄平平，○仄平平仄仄，○仄仄平平平。","仄仄平仄，仄仄平仄，仄仄仄平平，仄平仄平平。","仄平仄仄，平仄仄平。","平仄仄平仄○，平仄平平平平。","仄平○平，○平仄仄，仄仄仄仄。","平平平平仄仄，平仄平平○仄。","平平平平仄仄，平平平平仄仄。","仄平仄○仄仄，仄仄平平平仄。","平○仄仄，仄仄仄仄。","平平仄○，仄平仄仄。","仄平平平仄仄，仄平平平仄仄。","仄平仄平仄平，仄仄仄平平仄。","仄平○平，仄平仄平○仄。","仄仄平○，平仄仄仄平○。","平仄仄仄，平仄仄平仄平○。","平仄仄仄○仄○平○。"],"paragraphs":["到乎难哉，碧落之洞天。","上有岚壁之瑶局，下有澄溪之碧澜。","碧澜之下，寸寸秋色。","目窥之而可量，手搴之而莫得。","窦容光而练飞，岩渍阴而乳滴。","如长人，如巨蛇，如翔龙，如镆铘，如倒植之莲，如已剖之瓜，如触邪之獬豸，如蚀月之虾蟆。","或断而卧，或起而立，或欲鬬而抟，或惊顾而呀。","若斯石也，吁可怪耶。","何诡绝之异观，尝置之于幽遐。","到乎难哉，长萝美秀，瘦木竦直。","香撄寒而自媚，名概询而鲜识。","烟霏霏而引素，云悠悠而奋翼。","亟模似其变态，已灭然而无迹。","崩澌远响，罄落瑟续。","聆之愈深，咏之不足。","欲幽栖而忘返，尚徘徊而眷禄。","彼宁待乎世人，盖有要于仙躅。","到乎难哉，信夫到之难也。","匪到之难，知乐此以为难。","知乐此矣，能久处之又为难。","余故补到难以题篇些。"],"title":"补到难"}
