{"author":"喻良能","id":51796,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平仄仄仄，仄平平仄仄平平。"],"paragraphs":["昔年胪唱下彤墀，名压人头似牧之。","风动鳣堂昭武日，化行雉径敬亭时。","曾无簪笔朝端用，何以修文地下为。","我老不堪供执绋，独将双泪逗瑶卮。"],"title":"挽周判院"}
