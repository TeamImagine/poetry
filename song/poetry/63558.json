{"author":"周孚","id":63558,"strains":["仄平仄平平，仄仄○平仄。","○平仄平平，仄仄平仄仄。","仄平仄仄仄，仄仄平仄仄。","平平仄仄平，仄仄仄平仄。","平平仄平平，仄仄○仄仄。","○平仄平平，仄○仄○仄。","仄○平平仄，仄仄仄平仄。","？？○仄仄，仄仄平平仄。","○平仄仄仄，平仄仄仄仄。","仄平平平平，平平仄平仄。"],"paragraphs":["别君所畦槐，忽已荫檐瓦。","三年望归船，老屋勤扫洒。","只今十日款，信是天所假。","朝粳语已麋，夜烛醉还炧。","儿童互窥觇，有客如此寡。","观君岂癯仙，鬓苍面如赭。","不应酸寒债，亦复似东野。","匆匆从此去，孰是知音者。","折腰易斗粟，吾辈计亦下。","我场无良苗，何由絷君马。"],"title":"送周誉卿尉通城"}
