{"author":"袁甫","id":108109,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["作意东松访旧闻，山岩窟里梵宫存。","矮楼蛙井身如蛰，峭壁鱼鳞手可扪。","草草反成多景致，悭悭别是一乾坤。","输他饱饭安眠处，朝暮烟霞看吐吞。"],"title":"咏东松庵"}
