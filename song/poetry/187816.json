{"author":"王令","id":187816,"strains":["仄平仄仄平，仄仄仄仄仄。","平平平仄仄，仄仄平仄仄。","平平仄平平，仄仄平仄仄。","平○仄平仄，仄仄○仄○。","仄平○仄仄，仄仄平仄仄。","平平平仄仄，仄仄平仄○。","平平仄平仄，平仄平○仄。","仄平平仄仄，仄仄仄仄○。","平○仄仄平，平仄平平○。","仄平仄仄仄，仄仄仄平仄。","平○○平平，仄仄仄○○。"],"paragraphs":["久撄末俗喧，脱就绿野静。","方随巾屦便，那暇宾客命。","林红落春衰，草绿争夏盛。","时从老农语，久伫行子听。","谓言劳苦后，各以闲暇庆。","时逢瓶盎酒，亦有肴核称。","喧嘲忽无次，歌唱仍相咏。","酒阑纷起坐，白髪忽两凭。","儿乘旁树嬉，牛卧前篱瞑。","予方困俗累，爱此近天性。","何当从之归，买舍与相并。"],"title":"野步"}
