{"author":"李觏","id":113452,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["到官六月寄书回，未病封题死后开。","一命至卑人尽得，九泉何事独相催。","唯忧旅榇还乡远，况是亲丧继踵来。","数世学文终若此，可怜门户转隳颓。"],"title":"哭十侄"}
