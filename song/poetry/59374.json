{"author":"陈造","id":59374,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["身着邦君小队中，纵观虎将万旗红。","目光注射鹰窥草，电影腾凌马弄风。","忽有清诗惊破竹，更怜蜚翼堕抨弓。","南归又苦车中妇，梦忆分鲜一醉同。"],"title":"次韵章守猎"}
