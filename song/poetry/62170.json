{"author":"虞俦","id":62170,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["淫雨天公不肯晴，区区香火屡哀鸣。","两年苦潦民何罪，千里分忧责匪轻。","已幸早禾方露积，正怜秋稼与云平。","蓱号莫败西成好，捩手从来易覆羹。"],"title":"昨夜雨又作方此祈祷辄得数语述怀"}
