{"author":"陆游","id":39688,"strains":["仄仄平仄平，仄仄平仄平。","仄仄仄平仄，仄仄仄仄平。","仄仄仄平仄，仄平仄仄平。","平平仄仄仄，仄仄平仄平。","仄仄仄平平，仄仄平平平。","平仄仄平仄，仄仄仄仄平。"],"paragraphs":["菊得霜乃荣，性与凡草殊。","我病得霜健，每却稚子扶。","岂与菊同性，故能老不枯。","今朝唤父老，采菊陈酒壶。","举袖舞翩仙，击缶歌乌乌。","秋晚遇佳日，一醉讵可无。"],"title":"小饮赏菊"}
