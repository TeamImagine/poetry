{"author":"齐己","id":41876,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["盘根几耸翠崖前，却偃凌云化至坚。","乍结精华齐永劫，不随凋变已千年。","逢贤必用镌辞立，遇圣终将刻印传。","肯似荆山凿余者，藓封顽滞卧岚烟。"],"title":"松化为石"}
