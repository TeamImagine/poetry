{"author":"李纲","id":242468,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["冲涉修途仆已疲，今宵聊复宿沙溪。","心怀浙右家无耗，身在江南路欲迷。","孤鹜断霞晴杳杳，暝烟荒草晚凄凄。","登临谁会悠然意，寒日无言又向西。"],"title":"遣兴  其二"}
