{"author":"牟𪩘","id":150340,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["两人相对说蚕丛，蒿穞堪嗟满故宫。","忽见画图如雪外，不知身世此山中。","余生才寓一稊米，独往殊欣六尺篷。","寄得诗来何处觅，南湖蒲稗没凫翁。"],"title":"和善之寄游何道二山  其二"}
