{"author":"黄子信","id":88912,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平平仄，仄平仄仄仄平平。"],"paragraphs":["六年两度拜宸旒，换得青衫白上头。","飞鹊祇因无树绕，穷猿何暇择林投。","明知著脚当来误，几欲抽身不自由。","安得有钱了官债，便无三径也归休。"],"title":"投杨帅长孺"}
