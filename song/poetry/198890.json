{"author":"初惟深","id":198890,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["使君萧洒上宾闲，金地无人昼敞关。","风静箫声来世外，日长仙境在人间。","诗成郢客争挥翰，曲罢吴姬一破颜。","此节东南无此会，高名千古映湖山。"],"title":"和吴门章太守五日宴九老于广华诗"}
