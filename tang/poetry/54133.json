{"author":"储光羲","id":54133,"strains":["仄平平仄平，仄平平仄○。","仄仄仄平仄，平平仄仄平。","平仄仄仄平，平仄仄仄平。","仄仄仄仄仄，仄平平仄平。","仄平仄平平，仄仄仄平平。","仄仄仄仄仄，仄仄○○平。","平仄仄仄平，仄仄仄仄平。","仄仄仄平仄，仄平平仄平。","平仄平仄平，平仄仄平平。","仄平仄仄仄，仄仄平平○。"],"paragraphs":["覆舟无伯夷，覆车无仲尼。","自咎失明义，宁由贝锦诗。","松柏日已坚，桃李日以滋。","顾己独暗昧，所居成蒺藜。","大贤荐时文，丑妇用蛾眉。","惕惕愧不已，岂敢论其私。","方朔既有言，子建亦有诗。","恻隐及先世，析薪成自悲。","灵鸟酬德辉，黄雀报仁慈。","若公庶伏罪，此事安能迟。"],"title":"上长史王公责躬"}
