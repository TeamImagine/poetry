{"author":"张耒","id":216442,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平平，平仄平平仄仄平。","平仄仄平平仄仄，仄平仄仄仄平平。"],"paragraphs":["洛阳宫殿锁埃尘，翠辇东还几度春。","双阙晓云连太室，九门晴影动天津。","地藏宝鼎宁无祲，龙护灵书固有神。","游豫此时期圣主，保厘从古仗元臣。"],"title":"遗兴次韵和晁应之四首  其二"}
