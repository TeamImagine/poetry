{"author":"周邠","id":190099,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["落照西山夜色浮，弯弯寒挂碧云头。","宝奁新样横眉黛，珠箔斜悬半额钩。","丹桂一枝初浅露，金波千里未圆流。","婵娟三五才成魄，散满清光四百州。"],"title":"月"}
