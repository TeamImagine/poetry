{"author":"史定之","id":95210,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["红尘憧扰不知年，一望西湖思豁然。","上下层楼涵倒影，联翩飞鸟没寒烟。","未须梅萼催诗兴，好藉岚光作画笺。","安得扁舟去招隠，蓬窗相对听鸣泉。"],"title":"同唐太傅重过西湖"}
