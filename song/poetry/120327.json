{"author":"李龏","id":120327,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["自惭战阵未曾亲，便待归田养幸身。","随仗马闲秋骨瘦，打球单散晓眉嚬。","游边尚忆擒虓将，画阁何堪作老臣。","昨日望春门外过，铁鞭惆怅暗生尘。"],"title":"退将"}
