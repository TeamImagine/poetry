{"author":"李处权","id":8565,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["茗椀纹楸昼不哗，心如出水妙莲华。","喜君活计唯三事，遇我人情似一家。","夜久竹声闻雨过，晓来山色看云遮。","此身去国已千里，回首中原犹暮笳。"],"title":"简潮公"}
