{"author":"苏轼","id":193922,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["屡把铅刀齿步光，更遭华衮照厖凉。","苏门山上莫长啸，薝卜林中无别香。","烛烬已残终夜刻，槐花还似昔年忙。","背城借一吾何敢，慎莫樽前替戾冈。"],"title":"景纯复以二篇一言其亡兄与伯父同年之契一言今者唱酬之意仍次其韵  其二"}
