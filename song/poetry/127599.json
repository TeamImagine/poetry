{"author":"方岳","id":127599,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["不识桃花过一年，已甘无分牡丹边。","开园肯剪夜栏雨，抱瓮亟分山涧泉。","书室乍惊春富贵，草庐谁结酒因缘。","如闻花贡今成例，独未时情也自贤。"],"title":"答惠牡丹"}
