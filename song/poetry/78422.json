{"author":"叶适","id":78422,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","平仄平仄仄平仄，仄平平仄仄平平。"],"paragraphs":["遶湖秋色去茫茫，塔立峰端表自强。","因上岧峣览吴越，逆从开辟数羲皇。","暖风驻帽严公会，早闰勾花绊客觞。","闲却陶潜玩幽独，可怜车马共谁忙。"],"title":"次韵喻叔奇九日"}
