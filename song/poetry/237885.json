{"author":"王庭珪","id":237885,"strains":["仄平仄平平，仄仄仄○仄。","平平仄仄仄，平平仄平仄。","平平仄平平，仄○仄平仄。","仄平仄仄仄，仄仄仄平仄。","平仄仄仄平，平仄仄仄仄。","平平仄平仄，仄仄平平仄。","仄仄平平平，平仄仄仄仄。","平仄仄平仄，平平仄平仄。","平平仄平平，仄仄仄平仄。","平平仄平仄，仄仄仄平仄。","仄仄平平○，平仄○仄仄。","仄平平平仄，仄仄平平仄。","平平仄平平，○平○仄仄。","平仄平平仄，平仄仄仄仄。","平平平仄平，仄○仄○仄。","平平仄仄仄，平平仄平仄。"],"paragraphs":["礼经久颠庞，不绝仅如带。","诸儒共补葺，纷然莫酬对。","先生隐桐庐，议论有根蒂。","剑胸剔废滞，电眼烛幽晦。","虀盐二十年，时节忽已届。","声名塞天宇，笔舌翻清瀬。","子美蓬莱宫，辉赫辄自怪。","文彩动人主，英风特飘洒。","清芬掩幽兰，四海共纫佩。","平生慕忠义，烂漫意常在。","坐阅诸公间，谁与论梗概。","著书逢休运，一洗穷愁债。","骎骎度骅骝，过都如历块。","嗟予强追蹑，常负跛鳖态。","虽登龙虎科，异调愧当代。","才高自激烈，无为逐时辈。"],"title":"次韵方性夫同年见寄"}
