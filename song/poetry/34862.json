{"author":"陆游","id":34862,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄平平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["钝似窗间十月蝇，淡如世外一孤僧。","心劳抚字虽亡补，笔判虚空却粗能。","厌见文书衘客袖，但思蔬水曲吾肱。","何时却宿云门寺，静听霜钟对佛灯。"],"title":"自咏"}
