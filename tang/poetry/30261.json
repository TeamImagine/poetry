{"author":"方干","id":30261,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["画石画松无两般，犹嫌瀑布画声难。","虽云智惠生灵府，要且功夫在笔端。","泼处便连阴洞黑，添来先向朽枝干。","我家曾寄双台下，往往开图尽日看。"],"title":"项洙处士画水墨钓台"}
