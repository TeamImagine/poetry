{"author":"胡宿","id":244181,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["宣风一面得瓯闽，丹舸乘流破月痕。","玉色暂辞当牖坐，衣香初隔止车门。","帝台回望相竿远，仙峤重过射的存。","曾颂天禧金石刻，定应宽利赋朝恩。"],"title":"送兵部陆学士赴漕闽中"}
