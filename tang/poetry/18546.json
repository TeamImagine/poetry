{"author":"李涉","id":18546,"strains":["仄平仄平平仄仄，平平仄仄平○仄。","仄仄平○仄仄○，平平仄仄平平仄。","仄平仄仄○仄平，仄平平仄平平平。","仄平平仄仄○仄，仄仄仄仄○平平。","○○平平平仄仄，仄平○平平仄仄。","仄仄○○仄仄平，平平仄仄平平仄。","仄平仄仄平仄平，平平仄仄平平平。"],"paragraphs":["钓鱼朅来春日暖，沿溪不厌舟行缓。","野竹初栽碧玉长，澄潭欲下青丝短。","昔人避世兼避雠，暮栖云外朝悠悠。","我今无事亦如此，赤鲤忽到长竿头。","泛泛随波凡几里，碧莎如烟沙似砥。","瘦壁横空怪石危，山花鬬日禽争水。","有时带月归扣舷，身闲自是渔家仙。"],"title":"春山三朅来 一"}
