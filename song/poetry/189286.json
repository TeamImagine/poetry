{"author":"程颢","id":189286,"strains":["平平○○平平平，○平平仄平仄仄。","仄仄平平仄仄平，仄平仄○仄平仄。","平平仄仄仄平仄，仄平仄仄平平○。","仄平仄仄仄平仄，仄仄仄仄平平平。","平平仄仄平仄仄，仄平平仄仄仄平。","仄仄平平平仄仄，仄平仄仄平平○。","仄平○仄仄仄仄，平仄平仄平仄平。","仄仄平平仄平仄，仄仄仄仄平平平。","仄仄仄仄平○仄，仄平平仄平平平。","仄平平仄仄仄仄，平仄仄仄○平平。","平平仄仄仄仄仄，平仄平○平平平。","平○平平仄平仄，仄仄平仄平平平。","平平仄仄仄平仄，仄○仄平平仄平。","平平平平仄平仄，仄仄○平○平○。","○平仄仄仄平仄，平仄仄仄○平平。","平平仄○仄仄仄，仄仄仄平平平○。","○平仄仄○仄仄，仄仄仄平平仄平。","平平仄仄仄仄仄，仄仄仄仄平○平。","仄平平仄仄平仄，平仄仄仄仄仄平。","平平仄仄○○仄，平仄平仄平平仄。"],"paragraphs":["条山苍苍河流黄，中蒲形势天下彊。","帝得贤侯殿一方，四年不更慰民望。","元丰戊午季春月，上心闵雨愁黎苍。","使车四出走群望，我亦奉命来侯疆。","情诚感格天意顺，诏书才下雨已霶。","病麦还青禾出土，野农鼓舞歌君王。","故人相见不道旧，为雨欢喜殊未央。","圣主寛忧小臣乐，自可放荡舒胸肠。","白石万固皆胜地，主人为我携壶觞。","况逢佳日俗所尚，车马未晓填康庄。","扶提十里杂老幼，迤逦千骑明戈枪。","初听鸣铙入青霭，渐见朱斾辉朝阳。","遨头自是谢康乐，后乘独惭元漫郎。","侯来虽知有宾客，众喜更为将丰穰。","临溪坐石遍岩谷，幽处往往闻丝簧。","山光似迎好客动，日景定为游人长。","乘髙望远兴不尽，恋恋不知歧路忙。","人生汨没苦百态，得此乐事真难常。","我辞佳境已惆怅，侯亦那得久此乡。","他时会合重相语，辜负泉石何能忘。"],"title":"陪陆子履游白石万固"}
