{"author":"方回","id":148889,"strains":["仄平平仄平，仄仄仄仄仄。","仄平平平平，仄平仄平仄。","平平仄平平，仄仄仄仄仄。","仄仄仄平仄，平仄仄○仄。","平平仄平○，仄仄○仄仄。","○仄平仄平，仄仄仄仄仄。","平仄仄仄仄，仄仄仄仄仄。","仄○仄平仄，仄仄仄平仄。","仄平平仄平，○仄○仄仄。","平平平平仄，仄仄仄平仄。","仄仄仄平○，平仄平仄仄。","平平仄平仄，平仄仄平仄。","平平平○平，平仄平仄仄。"],"paragraphs":["隠居何所为，性懒绝造请。","驾言东城东，恍兮异人境。","修廊寂无声，未忍践竹影。","独立味玄澹，徐步入深冷。","秋光照虚庭，拱揖冠服整。","中有专气翁，学道早脱颖。","诚极语谢饰，几动意潜领。","煮茶杂椒榝，案酒粲梨梬。","悦神良会稀，遗物闲晷永。","休官陶元亮，遁世陆修静。","异代复同调，霞外兹可骋。","研幽挹高致，探妙发遐省。","何言壶中天，心远尘自辟。"],"title":"访临川杨仲权于天庆"}
