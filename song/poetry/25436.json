{"author":"曾协","id":25436,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["君王念旧数星霜，驿骑风驰诏湿黄。","阔步入趋天北极，旧班联践汉中郎。","好行素志应须力，稳上青云不用忙。","异日相从话功业，知无愧色沮刚肠。"],"title":"送李秀叔吏部拜命赴阙二首  其二"}
