{"author":"王铚","id":14837,"strains":["仄仄平仄平平平，平平仄仄仄仄平。","平平平仄仄平仄，仄仄仄仄平○平。","平平平仄仄仄仄，平仄仄仄○仄平。","仄平平仄仄平仄，仄仄仄仄平仄平。","○平仄平仄仄仄，平平仄仄平平平。","平平仄仄仄○仄，仄平平仄平平平。","○平平○○平仄，仄仄仄仄平仄平。","仄平平平仄平仄，仄平平仄仄仄平。","平仄仄仄平平平，平平平仄仄平平。","平○○仄仄平仄，仄仄仄仄○平平。","平平仄仄仄仄仄，仄仄仄仄○○平。","平平平平仄平仄，仄平仄仄○平平。","仄平仄仄仄平仄，平平○仄平仄○。","平仄仄仄平仄仄，仄平仄仄平平○。","仄平仄仄仄仄仄，仄平仄仄仄仄平。","平平仄仄仄平仄，仄仄仄仄平平平。","仄平平仄仄平仄，仄仄平仄平平平。","仄平仄仄仄仄仄，仄平仄仄○平○。","仄○平平○○平，仄平仄仄平平平。","仄平仄仄平仄仄，仄仄仄平平仄平。","仄仄仄平平仄仄，仄○仄仄平仄平。","平平平平仄平仄，仄仄○仄平仄平。","平平仄仄平仄仄，仄平仄仄？平平。","仄平平仄仄平仄，平平平仄仄仄平。","平平仄仄仄仄仄，仄○仄平○仄○。","平平仄仄○仄仄，平仄平仄平平平。","仄平平平仄平仄，仄仄仄仄平平平。"],"paragraphs":["我渡溪水寻荒村，群峰势若万马奔。","酣酣春色雪初霁，霭霭野气山犹昏。","琼楼金阙涤地尽，松柏半带斤斧痕。","要还清浄扫尘俗，一炬劫火安得焚。","行人鞠躬下马拜，仙都妙理吾能言。","威神可畏凛如在，有台今亦祠轩辕。","当年垂衣正南面，制作取尽坤与干。","凿开鸿荒肇人纪，首为区宇立本根。","风后力牧来联翩，神机开辟施无垠。","初传闻道广成子，后乃密契中皇君。","功高德大不可拟，几与造物分遗恩。","遥遥唐虞建炎运，万年圣子兼神孙。","至人御世用常道，飞升轻举安足论。","爰作一气生万物，奈何已把天人分。","伏羲八卦画已破，女娲欲补理亦繁。","飘然独返紫清去，却敛造化归金浑。","庙前仙石表今古，屹立霄壤争雄尊。","鼎湖可望不可见，意今后世难攀援。","顶中玄宫号泥丸，自然有路朝天阍。","此身内外神气合，俯仰自超生死门。","默运四时无诡异，试观日月谁吐吞。","祇今湖边送风雨，草木吹动旗与幡。","飘然十丈红菡萏，碧溪下插玻璃盆。","马蹄车辙不须有，虽迷襄野道自存。","岩泉夜发百谷响，洞庭乐声犹可闻。","山川古色藏妙意，谁与开涤明根源。","我谈希夷返淳朴，不假辩说波涛翻。"],"title":"缙云县仙都山黄帝祠宇"}
