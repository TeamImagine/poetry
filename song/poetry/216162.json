{"author":"张耒","id":216162,"strains":["平平平平仄平仄，仄平仄平平仄仄。","仄平○仄平仄○，仄○仄仄平仄平。","仄平平仄仄仄仄，平仄平平○平仄。","平平○仄仄仄平，平平○仄平平平。","仄平仄平仄平仄，仄仄平平仄平仄。","平○仄仄仄仄平，平平仄平平仄仄。","仄仄平平平仄仄，平仄平平仄平仄。","平平仄仄仄平○，平平仄仄仄平仄。"],"paragraphs":["荒凉城南奉先寺，后宫美人棺葬此。","角楼相望高起坟，草间柏下多石人。","秩卑焚骨不作冢，青石浮屠当丘垅。","家家坟上作享亭，朱门相向无人声。","树头土枭作人语，月黑风悲鬼摇树。","宫中养女作子孙，年年犊车来作主。","废后陵园官道侧，家破无人扫陵域。","官家岁给半千钱，街头买餠作寒食。"],"title":"奉先寺"}
