{"author":"储光羲","id":54189,"strains":["平仄平平平，仄平平仄平。","平○仄仄仄，仄仄○平平。","平仄仄仄平，平仄仄仄平。","平平仄平仄，平仄平平平。","平平仄平平，仄仄平平平。","平平○仄仄，仄仄平仄平。","仄平平仄平，平仄仄平平。","平仄仄平仄，平平平仄平。","平平平仄平，仄仄平仄平。","平平平仄仄，平仄平平平。"],"paragraphs":["东望春明门，驾言聊出游。","南行小径尽，绿竹临清流。","君出罢六安，居此澹忘忧。","园林与城市，闾里随人幽。","披颜辟衡闱，置酒登崇丘。","山河临咫尺，宇宙穷寸眸。","是时春载阳，佳气满皇州。","宫殿碧云里，鸳鸯初命俦。","良辰方在兹，志士安得休。","成名苟有地，何必东陵侯。"],"title":"夏日寻蓝田唐丞登高宴集"}
