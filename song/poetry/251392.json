{"author":"王洋","id":251392,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["全家共寄一庵中，庖涤因连奥胙通。","穴不容身衔窭䉤，芥分余地结斋宫。","几瓯粥借邻僧饭，一瓣香寻祖佛风。","十笏比邱居有限，包罗眷属要无穷。"],"title":"辟方丈地供香火"}
