{"author":"吴则礼","id":223564,"strains":["仄平仄○仄，仄仄平仄○。","○平仄仄仄，平平仄○○。","仄仄仄平仄，平平仄平平。","仄平仄仄○，平仄平仄平。","仄平仄○平，仄仄仄仄仄。","仄仄平仄○，平平仄平平。","平仄仄仄平，平仄仄仄平。"],"paragraphs":["剧谈要且置，麈尾宁用长。","从来一大事，吾曹可称量。","世上有何好，投身净名坊。","老夫百不如，摩腹鱼稻乡。","缅怀眼中人，跛跛岂易忘。","尚欲投羽扇，无心问糟床。","端笑说拍浮，畴昔取腐肠。"],"title":"次寄绿莎翁韵"}
