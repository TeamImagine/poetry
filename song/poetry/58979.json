{"author":"陈造","id":58979,"strains":["平○仄仄平仄○，○平仄○平平平。","○平平仄平平仄，仄仄平仄平平平。","平平仄平仄仄仄，仄仄仄仄平仄平。","仄○平仄仄○仄，仄仄○仄仄仄平。","仄仄平平仄仄仄，仄平平仄仄仄平。","平平平仄仄○仄，○平仄平平仄平。","仄平平仄仄平仄，○○仄○平平平。"],"paragraphs":["庄叟所愿龟曳泥，正平止从屠沽儿。","了知声利昏酣者，一一痴骨包妍皮。","江湖我虽吏隠去，仰视二子终愧之。","逝将归种二顷秫，又欲深凿六亩池。","目寄飞鸿百念息，付渠夸世与钓奇。","山翁溪友结三益，长年直钩时一持。","灌园之隙课阿买，分题细和陶翁诗。"],"title":"次前韵言怀"}
