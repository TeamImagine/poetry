{"author":"郑谷","id":31699,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["退居潇洒寄禅关，高挂朝簪净室间。","孤岛虽留双鹤歇，五云争放二龙闲。","轻舟共泛花边水，野屐同登竹外山。","仙署金闺虚位久，夜清应梦近天颜。"],"title":"为户部李郎中与令季端公寓止渠州江寺偶作寄献"}
