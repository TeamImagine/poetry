{"author":"张栻","id":56980,"strains":["平○仄○仄，仄仄仄平平。","平仄平仄平，仄仄平仄平。","平平○仄仄，○平仄平平。","平平仄平仄，仄仄平平平。","仄平仄仄仄，仄仄平平平。","仄仄仄仄平，仄仄平仄平。","仄平平平仄，仄仄平○平。"],"paragraphs":["披衣凛中夜，起步祝融巅。","何许冰雪轮，皎皎飞上天。","清光正在手，空明浩无边。","群峰俨环列，玉树生琼田。","白云起我旁，两腋风翩翩。","举酒发浩歌，万籁为寂然。","寄言平生友，诵我山中篇。"],"title":"中夜祝融观月"}
