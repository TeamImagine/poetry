{"author":"曾几","id":249213,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["九日心飞类琯灰，龙山直上好楼台。","老身稚子扶将去，胜地元戎借得来。","酒似朝霞披雾散，诗如秋菊艳霜开。","至今研席珠玑满，莫道登高寂寞回。"],"title":"吴帅见和亦复次韵"}
