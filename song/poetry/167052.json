{"author":"徐瑞","id":167052,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["湖上轻风飐酒旗，水光山色漾晴晖。","红尘骏马青丝鞚，画舫佳人白纻词。","锦瑟两行春宴罢，玉笙十里夜游归。","钱塘一枕繁华梦，回首凄凉鬓欲丝。"],"title":"客谈西湖旧事感而赋诗"}
