{"author":"葛绍体","id":123577,"strains":["○仄平仄平，仄平仄平平。","平仄仄仄仄，仄平仄平平。","平仄仄仄○，平平平仄平。","仄仄仄平○，平平仄平平。","仄平仄仄平，○仄○平平。","仄平○平仄，平平仄平平。","平平仄○仄，仄仄平平平。","仄○仄仄平，平仄仄仄平。","平平平仄平，仄平平平平。","平平仄仄平，平平仄平平。","仄仄仄仄平，仄○○仄平。"],"paragraphs":["吟卷闲晚窗，捷音哄春邮。","推几舞影急，踏门步踪稠。","黄册几载传，青衫今日酬。","学舍丈人行，文场少年俦。","倚天仰泰华，行地输骅骝。","暑清庭阴阔，风香御烟浮。","龙飞屈亲策，虎帅登先筹。","力深一代源，声匝四海流。","朝阳孤凤凰，曙阴群蜉蝣。","端为砥柱基，非干稻粱谋。","百炼要愈刚，万折空自柔。"],"title":"送余直卿廷对"}
