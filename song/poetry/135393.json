{"author":"邵雍","id":135393,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。","平仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫凭式时。","乱法柰何非独古，措刑安得见于兹。","当时既有少正卯，今日宁无孔仲尼。","时世不同人一也，尧夫非是爱吟诗。"],"title":"首尾吟  其一一五"}
