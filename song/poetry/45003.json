{"author":"杨万里","id":45003,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["未嫌春晚不多花，只爱青原绿似瓜。","剩欲开怀纳岩壑，可堪病眼著风沙。","待船小立看鸥没，倚杖微吟尽帽斜。","客里更无诗遣闷，不愁两鬓不成华。"],"title":"永和遇风"}
