{"author":"王质","id":63810,"strains":["仄仄平平仄，平平仄仄平。","○平平仄○，仄仄仄平平。","平仄○○仄，平平仄仄平。","平平○仄仄，仄仄仄平平。","仄仄平平仄，○平仄仄○。","平平平仄仄，仄仄仄平○。","仄仄平平仄，○平仄仄平。","平○仄仄仄，仄仄仄平平。","仄仄平○仄，平平仄仄仄。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄平仄平平。","仄仄平平仄，平○○仄平。","○平平仄仄，仄仄仄平平。","平○平平仄，平平仄仄平。","仄平○仄仄，仄仄仄○平。","仄仄平○仄，平平仄仄平。","仄平平仄仄，仄○仄○平。","平仄平平仄，平平仄仄平。","○平平仄仄，仄仄仄？平。","平仄平○仄，平平仄仄平。","平平平仄仄，仄仄仄平平。","仄仄○平仄，平平？仄平。","仄平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，平平仄仄○。","仄平平仄仄，平仄仄平平。","平仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","○平平仄仄，○仄仄平○。","平仄平平仄，○平仄仄平。","平平平仄仄，平仄仄平平。","仄仄平平仄，平平仄仄○。","仄平○仄仄，平仄仄平平。","仄仄平平仄，平平仄仄仄。","平平○？仄，平仄仄平平。","平仄○平仄，○○仄仄平。","仄○平仄仄，平仄仄平平。","仄仄平平仄，平平○仄平。","仄○平仄仄，平仄仄平平。","仄仄平平仄，平平仄仄○。","仄平○仄仄，平仄仄平平。","仄仄○平仄，平平仄仄○。","平平平仄仄，平仄○平平。","仄仄平平仄，平○仄仄平。","平平平仄仄，仄仄仄平平。","平仄平平仄，平平仄仄平。","仄○平仄仄，仄仄仄仄平。","平仄平平仄，平平○仄平。","平平仄○仄，平仄仄平平。"],"paragraphs":["一德风云会，千秋海岳灵。","中涵天度量，外峙玉仪形。","人物如三代，文章似六经。","嘉谋调药石，伟望振雷霆。","二水盘明镜，三嵎揭秀屏。","天心开俊杰，世路化畦町。","采石交绥急，参谋揽辔停。","舟中掬晋指，屋上建秦瓴。","帝座忧回喜，邦人醉得醒。","江声鸣历历，图画俨亭亭。","蜀道驰宣诏，函关寖启扃。","希文初遇吕，平仲卒逢丁。","直北烟都歇，居东雨载零。","野随裴令绿，竹为武公青。","宇宙倾风采，朝廷迟典刑。","三边频仗节，七府遍移厅。","坚重车方轨，光新刃发硎。","事融汤里雪，物转手中瓶。","杞梓充庭茂，芝兰满甸馨。","宝奁森漆栗，乐笼富参苓。","幽士宁悲𫛳，该儒总识鼮。","输怀情缱绻，接语步竛竮。","岩壑多空帐，江湖少带笭。","姚崇资倜傥，葛亮意丁宁。","秀气横连霍，洪恩沇溢荥。","德威驯虎兕，道力化蝗螟。","烽燧寒边堠，桑麻蔽远坰。","农熙牛{角戢}{角戢}，兵劲马駉駉。","雁泽宽心驻，龙沙侧耳听。","檄囊停插羽，纶阁缓摇铃。","周廪仍多黍，尧阶再产蓂。","长杨荒御宿，茂草鞠虚囹。","忽化双林火，俄流五丈星。","更生游佛国，中卫立仙庭。","陵寝稽朝洛，王师寖度泾。","萧何虽镇蜀，韩信未逾陉。","鹤踞新华表，鲸归旧紫溟。","月明空皎皎，风远但泠泠。","蚤岁蒙推奖，多时备使令。","盘餐传舴艋，茵吐溅篁箳。","追琢参群玉，调和作五鲭。","自从悲殄瘁，谁弗念伶俜。","道路纡修阻，音尘堕杳冥。","口呿惟墨墨，头点自惺惺。","发白心随老，灯青目不瞑。","有声号井络，无路挽车𫐉。","睿意思元老，徽章播大廷。","云台先邓禹，烟阁重房龄。","未解联温赞，何劳勒固铭。","孙多骐骥骨，子悉凤凰翎。","生死虽无憾，哀荣不忍聆。","一从云隔汉，两见水漫汀。","飞梦风翻絮，浮生浪卷萍。","西尘黯沈日，双照泪荧荧。"],"title":"挽虞丞相"}
