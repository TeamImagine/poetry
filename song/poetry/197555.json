{"author":"苏辙","id":197555,"strains":["仄平仄○平，仄仄平仄平。","平平仄○仄，仄仄仄○平。","仄○仄○仄，仄仄仄仄平。","平平仄平仄，仄仄仄平平。","平○○仄平，平平仄平仄。","仄仄平仄平，仄仄平仄仄。","平仄仄平仄，○仄平仄○。","平平仄平仄，仄○平仄平。","仄仄仄仄仄，平仄平仄平。","平○仄仄仄，仄仄仄仄平。","仄○仄平平，仄仄平仄平。","平平仄平○，仄仄仄○○。","仄平仄○平，平仄仄仄平。","仄仄仄平仄，平○○平平。"],"paragraphs":["客舟逝将西，日夜西北风。","维舟罢行役，坐令鬓如蓬。","偶从二三子，步上百尺台。","云烟遍原隰，{忄敞}恍令人哀。","山中难久居，浮沉在城郭。","欲学扬子云，避世天禄阁。","浮木寄流水，行止非所期。","何须自为计，水当为我移。","外物不可必，惟此方寸心。","心中有乐事，手付瑟与琴。","夜吟感秋诗，惜此芳物零。","幽人亦多思，起坐再三听。","白驹在空林，瓶罄有耻罍。","尽我一杯酒，愁思如云颓。"],"title":"次韵答张耒"}
