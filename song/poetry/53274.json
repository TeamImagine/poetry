{"author":"项安世","id":53274,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["流光冉冉道无闻，短发萧萧雪见侵。","衰矣久无天下志，行乎聊慰老人心。","功名随世吾何感，道德康时力未任。","安得万牛呼古柏，武夷山下白云深。"],"title":"武陵道中元日自叹"}
