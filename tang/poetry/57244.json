{"author":"岑参","id":57244,"strains":["仄平平仄仄，仄仄仄仄平。","仄仄仄平平，仄平仄平平。","仄○仄平仄，仄仄平平平。","仄平平平平，平仄仄仄平。","仄仄平仄仄，平平仄平平。","平仄平仄○，仄仄平仄平。","平平仄平仄，仄仄平平平。"],"paragraphs":["早知逢世乱，少小谩读书。","悔不学弯弓，向东射狂胡。","偶从谏官列，谬向丹墀趋。","未能匡吾君，虚作一丈夫。","抚剑伤世路，哀歌泣良图。","功业今已迟，览镜悲白须。","平生抱忠义，不敢私微躯。"],"title":"行军诗二首 二"}
