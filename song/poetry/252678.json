{"author":"洪皓","id":252678,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["弭节于今涉四年，扬鞭同出岂徒然。","临丧弗用先桃茢，跃马宁思惜锦鞯。","勿讶廉颇羞蔺下，自知杨炯愧卢前。","归来病体殊饥倦，亟遣庖人起爨烟。"],"title":"次韵同出祓殡"}
