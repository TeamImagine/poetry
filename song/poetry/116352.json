{"author":"刘克庄","id":116352,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["晴窗蚤觉爱朝曦，竹外秋声渐作威。","命仆安排新暖阁，呼童熨贴旧寒衣。","叶浮嫩绿酒初熟，橙切香黄蟹正肥。","蓉菊满园皆可羡，赏心从此莫相违。"],"title":"初冬"}
