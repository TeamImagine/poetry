{"author":"程宿","id":178027,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["北山之北寄柴扉，茅屋参差倚翠微。","老罢那知还作客，春深无奈苦思归。","淹留恐复荒三径，潦倒宁堪护六飞。","乘鹤双凫成底事，不应容易裂荷衣。"],"title":"旅舍述怀"}
