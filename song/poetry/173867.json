{"author":"曾巩","id":173867,"strains":["平仄仄，平平平，平平平仄平仄平。","仄平平平仄平仄，平平平平仄平平。","平平仄仄仄平仄，仄仄平平平仄平。","平平仄平仄平仄，仄仄平平平仄平。","平平仄仄平仄仄，平仄仄仄平平平。","仄○平平仄○仄，○仄仄○平○平。","仄平○○仄平仄，仄○仄仄○平平。"],"paragraphs":["湖水碧，槐花黄，山川摇落窗户凉。","宿云星稀日东出，青冥风高雁南翔。","华堂昨夜读书客，匹马今朝游大梁。","锋铓拂尘见飞影，把握惊人持夜光。","康衢四辟通万里，天驷得地方腾骧。","我留东山意颇卓，屏弃外虑无毫芒。","子能相从味冲漠，捉棰勿暂迟归装。"],"title":"送李撰赴举"}
