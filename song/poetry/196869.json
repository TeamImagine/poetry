{"author":"朱长文","id":196869,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["茹蔬酌水度清晨，自是浮生洁静身。","好事频过三径晚，爱闲惜别五湖春。","品泉暗识南零味，鉴茗多藏北苑真。","且著青袍居膝下，少年未羡折腰人。"],"title":"送荣子扬斋郎"}
