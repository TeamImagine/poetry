{"author":"慕容彦逢","id":225673,"strains":["仄平仄仄平，仄○仄○仄。","仄仄平平平，平平平仄仄。","仄平平仄仄，仄平仄仄仄。","仄仄仄○平，平仄平平仄。","仄仄○仄仄，仄○平仄仄。","平仄平仄仄，平平仄平仄。"],"paragraphs":["子云不偶时，晏如在空屋。","席有玄虚文，门无权幸牍。","法言讥异户，解嘲惧赤族。","忿悱赋长杨，羞愧登天禄。","立俗思徇道，制行依圣读。","身死名不朽，馨香蔼兰菊。"],"title":"读扬子"}
