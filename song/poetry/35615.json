{"author":"梅尧臣","id":35615,"strains":["仄平仄平平仄平，仄仄平仄平平○。","仄平平平平仄仄，仄仄仄平○仄平。","仄平仄仄平平仄，平仄仄仄○○平。","平仄平平仄平仄，平○仄仄平平平。","仄平仄仄仄平仄，仄仄平仄平平平。","平平○平平仄仄，平仄○平仄仄平。"],"paragraphs":["洛阳牡丹名品多，自谓天下无能过。","及来江南花亦好，绛紫浅红如舞娥。","竹阴水照增颜色，春服帖妥裁轻罗。","时结游朋去寻玩，香吹酒面生红波。","粉英不忿付狂蝶，白发强插成悲歌。","明年更开余已去，风雨吹残可奈何。"],"title":"牡丹"}
