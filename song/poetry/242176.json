{"author":"李正民","id":242176,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["忆昔宣城接俊游，回头三十六清秋。","少年志气青霄近，老境飘零白髪羞。","可叹飞光如电往，自怜外物等云浮。","何时相对一樽酒，与子同消万斛愁。"],"title":"寄曹明甫"}
