{"author":"韩元吉","id":29534,"strains":["平仄平平仄仄仄，平平平仄仄平平。","平平平仄平平仄，仄仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄仄。"],"paragraphs":["何许江山发兴长，浑疑庐阜对彭郎。","胸中丘壑元萧爽，笔下烟波故渺茫。","落落疏松长映座，冥冥飞雨欲侵床。","冷然已作华胥梦，便有群仙到枕旁。"],"title":"次韵曾吉甫题画屏风"}
