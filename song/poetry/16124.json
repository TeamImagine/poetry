{"author":"仲并","id":16124,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄仄平仄，仄仄平平平仄平。","平仄仄平仄仄仄，平平仄仄仄平平。"],"paragraphs":["柳州老去腹宁饕，但喜衡阳纸价高。","乍暖风光如扑絮，相欢人意似投醪。","家留溪上久漂泊，信断淮南非驿骚。","风浴舞雩那可缓，春衣替尽御寒袍。"],"title":"翌日早起再用昨夕韵呈二丈"}
