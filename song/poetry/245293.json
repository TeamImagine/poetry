{"author":"张纲","id":245293,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["索米长安甑欲尘，斗升分惠意何亲。","无烦子罕出公粟，自有叔牙知我贫。","指囷高风怀国士，翻匙佳句忆诗人。","他年若遂归田去，尽种香秔老此身。"],"title":"谢周仲弼寄新米"}
