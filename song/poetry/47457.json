{"author":"杨万里","id":47457,"strains":["平平仄○平，仄平仄○仄。","仄平平仄仄仄仄，平○仄平仄平仄。","平平仄平○，平仄仄平平仄平。","仄平仄仄仄仄仄，仄仄仄仄○仄平。","平平○仄平，平平仄仄平。","仄平仄仄仄仄仄，仄仄仄平○仄平。","平平仄仄仄平仄，平平仄平平仄仄。","平平仄仄仄○仄，平平仄平平仄仄。"],"paragraphs":["银鱼色如银，竹鱼色如竹。","渭川千亩秀可掬，都将染成一身绿。","鱼生竹溪中，家在竹根菱荇丛。","昼餐竹叶与竹米，夜饮竹露吹竹风。","前身王子猷，今身赤𩽼公。","只知爱竹判却命，化作此君苍雪容。","渔翁夜傍竹溪宿，鱼惊钓丝冰底缩。","朝来钓得水苍玉，先生笑扪藜苋腹。"],"title":"竹鱼"}
