{"author":"吴潜","id":123175,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["阑干小倚望遥岑，晓霁朝朝换午阴。","越鹜已收天外影，吴鸠尚带雨中音。","海濒客子秋衔袖，塞上征人夜拊砧。","都是一般无意绪，闵劳争柰主恩深。"],"title":"七用喜雨韵三首  其三"}
