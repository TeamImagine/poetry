{"author":"柴望","id":137318,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["好山深处静开轩，目送孤云手弄泉。","枕石堂无金玉富，濯缨家有子孙贤。","初寻旧隠逢三伏，已发新吟仅百篇。","闻说夜分烦暑散，凉飚浑似素秋天。"],"title":"白云庄四首 掬泉轩"}
