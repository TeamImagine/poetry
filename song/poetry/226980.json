{"author":"赵鼎臣","id":226980,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高卧终朝对碧巉，肯将志气逐尘凡。","眼穿斜谷双蓬鬓，身在长安一布衫。","未把渔竿栖汉濑，定随霖雨起商岩。","明堂有日求梁栋，认取凌云万丈杉。"],"title":"再赋杉字韵呈美之"}
