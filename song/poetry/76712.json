{"author":"赵蕃","id":76712,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["粲粲梅开亦大奇，雪来岂亦妒娥眉。","纷纭八表同昏际，错莫千林欲暗时。","闭户孰能怜我独，冲泥聊复问君诗。","穷冬物色无多许，不付吾曹更与谁。"],"title":"次韵斯远雪中见简"}
