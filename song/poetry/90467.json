{"author":"苏舜钦","id":90467,"strains":["仄仄平平仄仄平，平平平仄仄平平。","平平平仄仄平仄，平仄平平仄仄平。","仄仄平平平仄仄，仄平平仄仄仄平。","平平平仄平平仄，仄仄平平仄仄平。"],"paragraphs":["一舸风前五两飞，南迁今去别慈闱。","人生多难古如此，吾道能全世所稀。","幸有江山聊助思，莫随鱼鸟便忘归。","君亲恩大须营报，学取三春寸草微。"],"title":"送子履"}
