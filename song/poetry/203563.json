{"author":"孔平仲","id":203563,"strains":["仄平仄仄平平平，仄仄仄仄平仄平。","仄平平平仄平平，平平仄仄平平平。","平平平仄平仄仄，仄仄仄平平仄平。","○平仄仄仄平仄，仄平仄仄平平平。"],"paragraphs":["古人咏橘夸甘香，独我爱此千树黄。","烛龙衔珠出扶桑，圆苞簇簇浮朝霜。","谁家金餠篱内挂，一夜火围林际光。","折来便好命佳客，玉壶况有榴花浆。"],"title":"咏橘"}
