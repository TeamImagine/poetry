{"author":"罗邺","id":30460,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["雪宫词客燕宫游，一轴烟花象外搜。","谩把蜀纹当昼展，徒夸湘碧带春流。","吟时致我寒侵骨，得处疑君白尽头。","从北南归明月夜，岭猿滩鸟更悠悠。"],"title":"览陈丕卷"}
