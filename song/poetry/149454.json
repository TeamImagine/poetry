{"author":"方回","id":149454,"strains":["仄平仄仄平，仄平仄仄仄。","平仄仄仄平，平仄平仄仄。","仄仄平仄平，仄仄仄仄仄。","平平仄仄仄，平仄○仄仄。","平仄仄平平，仄仄仄仄仄。","仄仄仄仄仄，平平仄平仄。","仄○平仄平，平仄平仄仄。","平仄仄仄平，平平仄平仄。"],"paragraphs":["后山与简斋，仅年四十九。","诗少句句佳，天地同不朽。","予幼初学诗，一日赋一首。","颓龄忽七十，诗果传后否。","侥幸擢儒科，邂逅至郡守。","几死坐此耳，诗于我何负。","寿长诗故多，才短诗故丑。","苟活许作诗，余生付诗酒。"],"title":"七十翁吟五言古体十首  其六"}
