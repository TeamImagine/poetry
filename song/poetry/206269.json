{"author":"黄庭坚","id":206269,"strains":["仄平仄平仄仄○，仄平平仄仄平平。","平平平仄仄平仄，平仄平平仄仄平。","仄平仄仄平仄○，○平仄平仄平○。","仄仄平平平仄仄，仄平平仄仄平平。"],"paragraphs":["管城子无肉食相，孔方兄有绝交书。","文章功用不经世，何异丝窠缀露珠。","校书著作频诏除，犹能上车问何如。","忽忆僧床同野饭，梦随秋雁到东湖。"],"title":"戏呈孔毅父"}
