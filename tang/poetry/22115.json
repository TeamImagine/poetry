{"author":"许浑","id":22115,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["莫言名重懒驱鸡，六代江山碧海西。","日照蒹葭明楚塞，烟分杨柳见隋堤。","荒城树暗沈书浦，旧宅花连罨画溪。","官满定知归未得，九重霄汉有丹梯。"],"title":"送上元王明府赴任"}
