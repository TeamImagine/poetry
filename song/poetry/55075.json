{"author":"朱熹","id":55075,"strains":["仄平仄平平，平仄仄平仄。","仄平平仄○，仄仄仄平仄。","平仄○仄平，仄仄平仄仄。","仄平平仄仄，仄仄仄平仄。","平平平仄平，平仄仄平仄。","仄○平平平，平仄平仄仄。"],"paragraphs":["放勋始钦明，南面亦恭己。","大哉精一传，万世立人纪。","猗欤叹日跻，穆穆歌敬止。","戒獒光武烈，待旦起周礼。","恭惟千载心，秋月照寒水。","鲁叟何常师，删述存圣轨。"],"title":"斋居感兴二十首  其一○"}
