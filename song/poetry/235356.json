{"author":"程俱","id":235356,"strains":["仄仄平仄仄，仄平仄平平。","平○仄平仄，平平平仄平。","仄平仄○仄，仄仄平平平。","仄仄仄○仄，平平平仄平。","平○仄平仄，仄仄平仄○。","仄○仄○仄，仄仄仄仄平。","仄○仄平平，平平仄○平。","平平仄平仄，仄平平仄平。","○仄平仄仄，平平仄平平。","仄平仄平平，仄仄平平平。","仄平平平仄，仄仄平仄平。","仄○仄○仄，仄仄○平平。"],"paragraphs":["断港冰未泮，海风起蓬蓬。","君行亦良苦，浮家秋复冬。","故人一相遇，醉觉心形融。","道旧有深乐，班荆余古风。","何当度杨子，起视东井中。","未应迫期会，促步佐一同。","况当万灯燃，流光煖疏栊。","胡为即言别，系书凭鸟工。","空令千里月，团团出天东。","解舟动栖禽，破晓啼匆匆。","酒阑城西道，已失衔烛龙。","振衣一回首，瞥去如惊鸿。"],"title":"用德祖韵送毛彦时二首  其二"}
