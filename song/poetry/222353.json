{"author":"邹浩","id":222353,"strains":["仄仄平平仄仄平，仄平仄仄仄平平。","仄平平仄平平仄，平仄仄平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["继述嘉谋圣主知，拂衣缘底便言归。","往而能返非难事，安不忘危是识机。","西子扁舟藏国艶，鲈鱼一箸出江肥。","公乎有地相容否，才脱拘挛去似飞。"],"title":"闻周仲修复致仕"}
