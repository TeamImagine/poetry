{"author":"刘辰翁","id":153381,"strains":["平仄仄平平，平平仄平仄。","平平平仄平，仄仄平平仄。","平平仄仄平，平仄仄○仄。","平仄仄平平，仄平仄○仄。","平平平仄仄，仄仄仄平仄。","仄平仄仄仄，○仄平平仄。","平仄仄平○，平○平仄仄。","平平仄平仄，仄仄平仄○。","仄仄平仄○，平平仄平仄。"],"paragraphs":["初日入高楼，归云杂江树。","鱼游新雨晴，鸟语晨光吐。","天容朗复清，烟色转轻素。","墙草丽车前，巷沟映泥路。","窗明袪宿润，础泫滑微步。","会朝有宿客，过午无来屦。","沿砌上𧏖衣，虚庭竿犊袴。","人生足无事，世故非所虑。","彼语吾不闻，清风有时度。"],"title":"初晴"}
