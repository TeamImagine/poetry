{"author":"綦崇礼","id":245064,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平仄。","仄平仄仄平平仄，仄仄平平仄仄平。"],"paragraphs":["庆吊从来不下堂，漫劳善颂费雕章。","自嗤梦已空花散，更看诗为寐语忙。","论每阔疏时所弃，才称美秀上难忘。","我宜屏迹君当起，出处相违恐两伤。"],"title":"德升尚书并示新诗愈富而愈工不胜叹服顾见戏之语不置而自处太谦谨和答以重致解嘲之意"}
