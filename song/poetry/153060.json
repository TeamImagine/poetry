{"author":"俞德邻","id":153060,"strains":["平平平平平，○仄平平平。","○平平平仄，平仄平仄平。","仄平仄○仄，平平仄平平。","○仄仄仄仄，平仄平仄平。","仄平仄仄○，仄仄平仄平。","平仄仄仄仄，平仄仄仄平。","仄平仄仄仄，仄○平仄平。","仄仄仄平仄，○平仄仄平。","平平仄仄仄，仄仄平平平。","仄平仄平仄，○○仄平平。","仄平○仄仄，仄仄○平平。","平平仄平仄，仄仄平○○。","平○仄仄仄，仄平平仄平。"],"paragraphs":["煌煌光明宫，中有西方人。","当年修何道，辛苦逾十春。","道成就空灭，姬周遽嬴秦。","空令亿万劫，稽首金色身。","我无忍辱行，独立招众嗔。","常愿习浄业，趺坐脚不伸。","向来宿木下，亦颇钟梵邻。","傲睨远公社，沈冥栗里醇。","终然守陋巷，尚友颜生仁。","岂伊石头路，行行欠频频。","百年三万日，奄忽如飚尘。","痴人昧非想，念念生疏亲。","何当见佛影，国清甘爨薪。"],"title":"陈登父和再用韵奉答共说江南杜禅"}
