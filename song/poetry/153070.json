{"author":"俞德邻","id":153070,"strains":["平○仄平仄，仄平仄平平。","平平仄平仄，平平○○平。","仄仄仄仄仄，仄仄平平平。","平平○仄仄，仄仄仄仄○。","平平仄平仄，仄仄平平平。","仄平仄仄仄，平仄平仄○。","仄仄仄平○，仄仄平○平。","平平平仄仄，平仄平仄平。","仄平仄仄平，仄仄○平平。","仄○平仄仄，仄仄○仄平。","平平仄○仄，仄仄平仄平。"],"paragraphs":["秋帆泊淮浦，小山倏春风。","春风到花柳，青青间深红。","散屧慰寂寞，道与征夫逢。","为言丧乱后，十室八九空。","村墟暗荆杞，渚泽哀飞鸿。","奈何数下令，科敛纷错重。","语已仰天叹，泣涕霑其胸。","呜呼天地德，微小无不容。","贵人岂不仁，视汝如蒿蓬。","会闻贤刺史，抚汝如汉龚。","征夫甫收泣，悍吏来自东。"],"title":"山阳客中杂言四首  其二"}
