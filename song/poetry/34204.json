{"author":"陆游","id":34204,"strains":["平仄平平平仄平，仄平平仄仄平平。","平平平仄仄平仄，仄仄平平平仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["塘路东头乌桕林，偶携藤杖得幽寻。","桃源阡陌自来往，辋口云山无古今。","远浦过帆供极目，暮天横雁入微吟。","归来更觉愁无那，剩放灯前酒椀深。"],"title":"东村"}
