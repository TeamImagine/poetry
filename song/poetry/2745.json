{"author":"宋庠","id":2745,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["西北遮胡晋部疆，更烦儒将下文昌。","久调玉铉三司贵，出倚金城万里长。","唐亩岁丰禾自合，汾波秋景草应黄。","须知外警从兹罢，闲杀边邮赤白囊。"],"title":"淳之太尉相公寄示赴镇小编三复成诵研味之余理当酬继但难于遍和辄取首题赋成拙句一首既伸高山仰止之愿并以为谢"}
