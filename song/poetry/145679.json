{"author":"林泳","id":145679,"strains":["平平平仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["山人藜苋惯枯肠，上顿时凭般若汤。","折项葫芦初熟美，著毛萝卜久煨香。","炊粱剪韭贫聊办，煮餠浇葱病未尝。","晦叔十斋从客笑，空房巾钵似支郎。"],"title":"蔬餐"}
