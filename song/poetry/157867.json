{"author":"韩维","id":157867,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["寒林冻卉谁观者，繁艳清香自得之。","天赋好花如有待，日寻幽径不知疲。","未逢驿使空怀远，犹喜山翁亦好奇。","昔岁一觞今一咏，共陶真意不为私。"],"title":"和太素同看梅花寄子华"}
