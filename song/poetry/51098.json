{"author":"尤袤","id":51098,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["欲将盘错试余锋，故拥旗麾讫外庸。","南岘北津形胜地，前羊后杜昔贤踪。","不妨倒载同民乐，自有轻裘折虏冲。","努力功名归报国，莫思山月与林钟。"],"title":"送吴待制帅襄阳二首  其二"}
