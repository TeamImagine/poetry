{"author":"刘韫","id":226316,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["空山何代落星躔，今作阳灵小洞天。","试觅丹梯攀绝壁，遥寻绛阙在层巅。","霜戈杂沓兵初合，霞珮飘摇女已仙。","灵迹羽人同指点，身轻我欲便凌烟。"],"title":"金精"}
