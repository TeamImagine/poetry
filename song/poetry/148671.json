{"author":"方回","id":148671,"strains":["仄仄仄仄仄平仄，仄仄仄平仄平仄。","○平仄仄仄仄平，仄○平平平仄仄。","平仄仄平平平平，平仄仄仄平平平。","仄仄平仄平仄平，仄平平平○平平。","仄○平仄仄平仄，平平仄平仄平仄。","仄平平仄平仄平，平仄仄○平仄仄。"],"paragraphs":["意所欲往路无远，暖韭早梅政堪剪。","相逢不少酒一杯，大胜能成丹九转。","争席者谁斯薪翁，何至帖奉鱼军容。","我一山仆君一童，亦无蛾眉间歌钟。","忽如云散倏萍聚，无何有乡是归处。","寄声为谢黄面仙，焉用七重围宝树。"],"title":"白云山房次韵马道士虚中三首  其二"}
