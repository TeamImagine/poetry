{"author":"杜甫","id":2663,"strains":["平○平仄平，平仄仄仄仄。","仄仄仄仄平，仄仄平仄仄。","平平仄仄仄，仄仄平仄仄。","平仄仄平平，平平仄平仄。","平平仄仄仄，仄仄仄平仄。","平仄仄仄平，平平仄平仄。","○仄平仄平，仄平平仄仄。","仄平平仄仄，平仄○仄仄。"],"paragraphs":["陈留风俗衰，人物世不数。","塞上得阮生，迥继先父祖。","贫知静者性，自益毛发古。","车马入邻家，蓬蒿翳环堵。","清诗近道要，识子用心苦。","寻我草径微，褰裳蹋寒雨。","更议居远邨，避喧甘猛虎。","足明箕颍客，荣贵如粪土。"],"title":"贻阮隐居"}
