{"author":"饶节","id":225158,"strains":["平仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["何事先生倦世荣，非贪水碧与山青。","乞身高节恐难遂，捷径浮言固不经。","闻道金丹能化鹤，岂同腐草止为萤。","宰官本是随缘现，不碍他年叩玉扃。"],"title":"次韵答刘通判二首  其二"}
