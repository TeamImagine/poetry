{"author":"董将","id":252801,"strains":["平平仄平平，仄仄仄○仄。","仄平仄平仄，仄仄仄平仄。","○平仄平仄，仄仄仄仄仄。","平平仄平平，仄仄仄○仄。","仄平仄平平，平平仄平仄。","平平仄仄平，仄仄○平仄。","仄仄平平平，仄仄平仄仄。"],"paragraphs":["兹山翠成堆，峭骨乃如许。","化工妙融结，石罅走青乳。","当年女娲氏，炼此不及补。","喦喦至于今，丈室枕其股。","我来手摩挲，松阴日亭午。","初疑道士羊，亦类将军虎。","坐久饥肠鸣，试作先主煮。"],"title":"题怪石"}
