{"author":"宋祁","id":13184,"strains":["平仄仄仄仄，仄仄仄平平。","平平仄平○，仄仄仄仄平。","平平○仄仄，平仄平仄平。","仄○平平仄，仄仄○平平。","仄平仄仄仄，平仄平仄平。","平○仄仄仄，仄仄仄○平。","平仄仄仄仄，平仄○平平。","仄平仄仄仄，仄仄平○○。","仄平仄仄仄，平平平仄平。","仄仄仄平仄，平仄仄平○。"],"paragraphs":["之子被尉荐，走马赴关西。","西人待贤相，抚育庶有宜。","羌膻污右鄙，秦陇含创痍。","健将贪屯聚，砦栅犹鳞差。","四年结不解，粮饷先自疲。","兵分势已弱，贼入纵横驰。","营阵讫不立，安得张吾师。","比来守御计，尚复纷相訾。","子今位苦下，何由能奋奇。","悉力字羸瘼，姑守簿书期。"],"title":"送平陆知县尹象先"}
