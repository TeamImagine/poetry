{"author":"耿𣲗","id":6030,"strains":["平仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","○平平仄仄，仄仄仄平○。","平仄○平仄，○平仄仄平。","仄平平仄仄，平仄仄平平。"],"paragraphs":["儒墨兼宗道，云泉隐旧庐。","盂城今寂寞，辋水自纡余。","内学销多累，西林易故居。","深房春竹老，细雨夜钟疏。","陈迹留金地，遗文在石渠。","不知登座客，谁得蔡邕书。"],"title":"题清源寺"}
