{"author":"王安石","id":180659,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["清江漫漫绕城流，尚忆城边系小舟。","射虎未能随李广，割鸡空欲戏言游。","云埋塞路惊尘合，霜入春风满鬓愁。","此日君书苦难得，谩多鸿雁起南洲。"],"title":"寄朱昌叔"}
