{"author":"李光","id":236167,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["海山深处住多年，容貌虽衰齿尚坚。","长使玉泉归绛阙，毎留真火暖丹田。","感君特地贻干栗，知我犹能咬石莲。","土物欲寻香翠报，近来行市正增钱。"],"title":"吴德永远寄干栗五百颗荷其厚意戏作长句谢之"}
