{"author":"苏轼","id":193862,"strains":["仄平仄平平，仄仄平仄仄。","平平仄平仄，仄仄仄平仄。","平仄仄仄○，○平仄仄仄。","仄仄仄平平，○仄平平仄。","仄○平平仄，仄仄仄平仄。","平仄仄仄平，平仄仄仄仄。","平平仄仄仄，仄仄平仄仄。","○平平仄仄，仄仄平平仄。"],"paragraphs":["少年饮红裙，酒尽推不去。","呼来径山下，试与洗尘雾。","痴马惜障泥，临流不肯渡。","独有汝南君，从我无朝暮。","肯将红尘脚，暂着白云屦。","嗟我与世人，何异笑百步。","功名一破甑，弃置何用顾。","更凭陶靖节，往问征夫路。"],"title":"与周长官李秀才游径山二君先以诗见寄次其韵二首  其一"}
