{"author":"陈著","id":139279,"strains":["平仄平平仄仄平，平平平仄仄平平。","仄平仄仄平平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["文脉丝垂感慨深，奎躔今直鄮山阴。","末流自逐狂澜倒，独步直成空谷音。","四海园林春事里，一家松竹岁寒心。","相知不必长相见，明月春风处处寻。"],"title":"黄子羽山长为不及同山行次余东发别余韵见寄因再用韵以谢二首  其一"}
