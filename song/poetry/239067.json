{"author":"孙觌","id":239067,"strains":["仄仄仄仄平，仄平○平平。","仄平平仄○，仄仄平平平。","平○仄仄仄，仄仄仄仄平。","仄平仄○仄，仄仄平仄平。","仄○平仄仄，仄仄平仄平。","○仄仄平仄，仄仄平仄平。"],"paragraphs":["蔼蔼竹树交，一潭荫寒青。","已无蛙黾污，尚有蛟龙腥。","林疏泛月彩，艳艳一镜平。","我心一如此，炯炯珠夜明。","意行鱼共乐，坐稳鸥不惊。","更欲漱吾齿，不挂功与名。"],"title":"右丞相张公达明营别墅于汝川记可游者九处绘而为图贻书属晋陵孙某赋之 泊湖潭"}
