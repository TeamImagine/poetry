{"author":"白居易","id":15126,"strains":["平平○仄仄，平仄仄仄平。","平平仄○仄，仄仄仄平平。","平仄平平平，仄仄仄平平。","○仄仄○仄，平平仄仄平。","仄平平仄仄，平仄平○平。","平仄仄平仄，平平仄仄○。","平仄平仄仄，仄仄仄仄平。","仄仄○仄仄，仄仄仄仄平。","平平仄平仄，平平仄仄平。","仄仄平仄平，仄○平仄平。","平平仄平仄，仄仄平平平。","仄仄平仄仄，○○仄仄平。","仄仄仄仄仄，仄仄平仄平。"],"paragraphs":["原生衣百结，颜子食一箪。","欢然乐其志，有以忘饥寒。","今我何人哉，德不及先贤。","衣食幸相属，胡为不自安。","况兹清渭曲，居处安且闲。","榆柳百余树，茅茨十数间。","寒负檐下日，热濯涧底泉。","日出犹未起，日入已复眠。","西风满村巷，清凉八月天。","但有鸡犬声，不闻车马喧。","时倾一尊酒，坐望东南山。","穉侄初学步，牵衣戏我前。","即此自可乐，庶几颜与原。"],"title":"效陶潜体诗十六首 九"}
