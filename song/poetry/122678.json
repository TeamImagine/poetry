{"author":"释善珍","id":122678,"strains":["平平○平仄仄平，仄平平仄平平平。","平平仄平仄平仄，仄平仄仄○平平。","仄平仄仄平平仄，仄仄仄○○仄平。","○平仄仄仄平仄，仄平○仄平○平。","平平仄仄仄○仄，○平仄仄仄仄平。","仄平平平仄仄仄，平仄平仄○仄平。","平平平平平仄仄，平平仄仄平仄平。","平仄仄平仄○仄，仄平仄仄平平平。","仄平仄仄仄○平，仄平平仄平仄平。","○平仄仄仄仄平，平平仄仄平平平。"],"paragraphs":["公家中朝第一人，一门兄弟皆朱轮。","公材吏能固无敌，笔端亦自回千钧。","我生不识平津阁，晚识老监犹绝伦。","长松阅世傲云壑，万牛回首山嶙峋。","清都梦断薄冠冕，三生髣髴贺季真。","岿然灵光独殿鲁，闲似商皓深避秦。","园林阴成钟鼓乐，风波不骇鸥鹭驯。","千卷赐书善和宅，万金买石平泉春。","古来此事总输公，六环金带何足珍。","封胡岁岁捧寿樽，蟠桃积核齐昆仑。"],"title":"寿曾大监"}
