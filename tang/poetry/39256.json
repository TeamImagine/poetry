{"author":"鱼玄机","id":39256,"strains":["平平仄仄仄平平，○仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平○仄仄，平平平仄仄平平。","○○平仄平平仄，平○平○仄仄平。","仄仄平平平仄仄，仄平平仄仄平平。"],"paragraphs":["闲居作赋几年愁，王屋山前是旧游。","诗咏东西千嶂乱，马随南北一泉流。","曾陪雨夜同欢席，别后花时独上楼。","忽喜扣门传语至，为怜邻巷小房幽。","相如琴罢朱弦断，双燕巢分白露秋。","莫倦蓬门时一访，每春忙在曲江头。"],"title":"左名场自泽州至京使人传语"}
