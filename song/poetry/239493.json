{"author":"孙觌","id":239493,"strains":["平平平仄○，仄仄仄○仄。","○○仄○平，仄仄仄○仄。","仄仄仄仄平，仄平平仄仄。","平平仄仄仄，平仄仄仄仄。","仄仄仄平平，仄仄平平仄。","平平平○○，平平仄平仄。","仄平平仄平，平○仄仄仄。","平平仄仄平，平仄仄仄仄。"],"paragraphs":["冬温阳久亢，一雪意颇快。","乘兴泛扁舟，出郭信如迈。","放棹得虎丘，恍然银色界。","瑶山夹细径，琼树偃曲盖。","引步到层楼，极目吴城隘。","飞鸾翔空中，千峰幂天外。","暗虚云可凌，寒重酒易解。","群儿庆老翁，于此气不惫。"],"title":"虎丘"}
