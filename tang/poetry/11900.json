{"author":"孟郊","id":11900,"strains":["仄平○仄仄，平平仄○○。","仄平仄平○，仄仄○仄○。","平仄○平仄，平○仄平平。","仄仄仄仄仄，平平仄平平。","仄平○仄平，仄仄平平平。","仄仄仄仄仄，平平仄平○。"],"paragraphs":["竹风相戛语，幽闺暗中闻。","鬼神满衰听，恍惚难自分。","商叶堕干雨，秋衣卧单云。","病骨可剸物，酸呻亦成文。","瘦攒如此枯，壮落随西曛。","袅袅一线命，徒言系絪缊。"],"title":"秋怀 五"}
