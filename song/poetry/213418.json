{"author":"贺铸","id":213418,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["人烟寂绝鬼门关，更指儋州杳莽间。","三四月交天漏雨，东南地尽水浮山。","依迷春草鸰原失，响像秋风鹤驭还。","回羡河阳贤父子，雪堂曾伴十年闲。"],"title":"潘豳老出十数诗皆有怀苏儋州者因赋二首  其一"}
