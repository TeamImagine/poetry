{"author":"王浻","id":1198,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["桃李清明旧著行，门旌高映郤诜堂。","乌衣里巷钦风化，曲水杯盘乐羽觞。","客馆早邻徐孺宅，仙居今似武夷乡。","家声传得缃缣事，后裔扬名道更光。"],"title":"题义门胡氏华林书院"}
