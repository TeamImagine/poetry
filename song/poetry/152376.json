{"author":"方一夔","id":152376,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["日食何曾费万钱，畦丁辛苦㔉风烟。","墙阴吠狗硬如铁，山下蹲鸱大似拳。","忍弃毛锥飞食肉，空怜匿服卧餐毡。","茶瓯气味堪相配，更汲源头活水煎。"],"title":"食菜"}
