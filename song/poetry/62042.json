{"author":"虞俦","id":62042,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["秋郊小队暂徘徊，谁信儒门出将才。","千骑控弦吴月满，一声鸣角楚天开。","赋诗已是夸横槊，看剑何妨更引杯。","收取中原报明主，凌烟事业正相催。"],"title":"和吴守赋秋阅之什"}
