{"author":"范冲","id":226222,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["石梁杰出望南州，登览从公破旅愁。","棋罢未应消一日，人归无奈已千秋。","尘缨自喜临流濯，车辖仍逢好事投。","莫怪神仙近如许，当年此地绝深幽。"],"title":"石桥  其一"}
