{"author":"释惟一","id":131176,"strains":["平仄平○平仄仄，仄平仄平平仄仄。","○平○仄平仄平，平平仄平仄仄仄。","仄平仄仄平平平，仄仄仄仄○仄平。","平平仄仄仄平仄，仄仄仄平○仄平。","仄仄仄仄仄仄仄，仄仄○平仄仄仄。","仄平仄仄平○○，仄仄仄平○仄仄。","仄平仄仄平平平，平仄仄平平仄平。","○平平仄仄仄仄，仄平平平平仄平。","平平仄仄仄平○，平仄平平仄平仄。","平平仄仄○仄平，仄仄○平仄○仄。"],"paragraphs":["云卧胸中蟠万卷，舌端笔端皆具眼。","评今论古知几何，寥寥百年骨不冷。","有孙挺特尤掀腾，富有蕴藉如弗能。","韬光铲彩事枯硬，不学乃翁牵葛藤。","壁立万仞出一语，佛祖应无启口处。","有时一默渊且深，尽大地人难指注。","脚尖踢倒凌霄峰，挥剑活屠潭底龙。","三条椽下四世界，破蒲团边兜率宫。","秋风忽起故山兴，归本无归语何剩。","江湖斫额应望君，莫作秤锤落深井。"],"title":"送孚藏主归江西"}
