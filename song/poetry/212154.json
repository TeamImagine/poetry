{"author":"华镇","id":212154,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["一声浑化未来宫，当日联飞真乘龙。","策足津途趋要切，掞庭华藻称纤秾。","青云荣贯谁同得，白首朋樽此幸逢。","乐事晚生曾未识，强赓佳句想形容。"],"title":"次韵和潭州尹节推陪同年运使大卿知府安抚少卿知郡大夫饮会"}
