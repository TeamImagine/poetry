{"author":"毛滂","id":222693,"strains":["平仄平平仄仄平，仄平平仄仄平平。","仄平仄仄平平仄，平仄仄平仄仄平。","仄仄平平仄仄仄，仄平仄仄平平平。","平平平仄平平仄，平仄平平仄仄平。"],"paragraphs":["罗绮山前卷旆风，夜游车马画图中。","落梅已恨青春减，投辖那忧碧酒空。","座上精明唯定国，眼中耐久祇元同。","勤呼为惜莲灯烂，多病犹贪芋火红。"],"title":"孙使君约观灯以病不果往以诗见强次韵和酬"}
