{"author":"刘克庄","id":110198,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["农家望汝卜年丰，似絮如峰{阝歨}不同。","纵有浓阴工阁雨，略无定态喜随风。","往来与月为仇敌，舒卷和天尽蔽蒙。","安得竦身腾汗漫，叫开阊阖扫长空。"],"title":"云"}
