{"author":"王安石","id":180058,"strains":["平平仄仄仄，仄仄仄平平。","○仄仄平平，仄平仄○平。","仄仄仄仄平，平平仄○仄。","○仄仄仄平，仄平仄平平。","仄平平仄仄，平仄仄平仄。","仄○仄仄平，平仄○仄平。","平平平仄仄，仄仄仄平平。","仄平○平平，平仄○平平。","○○仄平仄，平仄仄平平。","仄仄平○平，平平平仄平。"],"paragraphs":["文翁出治蜀，蜀士始文章。","司马唱成都，嗣音得王扬。","荦荦汉守孙，千秋起相望。","操笔赋上林，脱巾选为郎。","拥书天禄阁，奇字校偏傍。","忽乘驷马车，牛酒过故乡。","时平无谕檄，不访碧鸡祥。","问君行何为，关陇正繁霜。","中和助宣布，循吏缀前芳。","岂特为亲荣，区区夸一方。"],"title":"送文学士倅邛州"}
