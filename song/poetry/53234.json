{"author":"项安世","id":53234,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["不识书楼梦已登，幽人应在最高层。","网罗歆向群言目，搜搅谈迁万古膺。","河汉西流清露重，玉霄东望紫烟凝。","夜深谁见凭栏处，天作长编月作灯。"],"title":"赋李季章大著书楼"}
