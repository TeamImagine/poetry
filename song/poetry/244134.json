{"author":"胡宿","id":244134,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄仄。","仄仄仄平平仄仄，仄平平仄仄平平。"],"paragraphs":["右银台路逼仙盘，有客通中此宿官。","钧奏暗惊天上近，霞杯难制月边寒。","风来禁树龙传点，露下高梧凤戢翰。","更听建章鱼钥动，水苍朝珮响珊珊。"],"title":"和曼卿馆中夜直"}
