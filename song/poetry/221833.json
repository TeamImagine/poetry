{"author":"穆修","id":221833,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["惠泽涵濡四海同，微生曾莫预昆虫。","不参品物陶镕外，独作穷人盖载中。","深阱已颠犹磷石，危苕将箨更推风。","一家寄命嗟无地，何负明神与上穹。"],"title":"书事觉庵"}
