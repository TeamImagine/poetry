{"author":"真山民","id":143274,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，平平平平仄仄平。","仄仄平平平仄仄，平平平仄仄平平。"],"paragraphs":["颓阑斜照网蛛丝，陈迹凄凉万古悲。","柘水尚鸣亡国怨，山松曾见受封时。","碑因苔蚀无完字，城为田侵失旧基。","当日东瓯知几战，如今赢得一荒祠。"],"title":"东粤庙"}
