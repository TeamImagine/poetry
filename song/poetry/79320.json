{"author":"欧阳修","id":79320,"strains":["平平仄仄平平仄，仄仄○平仄仄平。","仄仄平平○仄仄，仄平平仄仄平平。","仄平仄仄平平仄，仄仄○平仄仄平。","仄仄平仄平仄仄，平平平仄仄平平。","平平○仄○平仄，仄仄平平仄仄平。","仄仄○平○○仄，平平平仄仄平平。","平平仄仄平平仄，仄仄平○仄仄平。","平仄仄平平仄仄，仄平平仄仄平平。"],"paragraphs":["春秋楚国西偏境，陆羽茶经第一州。","紫箨青林长蔽日，绿丛红橘最宜秋。","道涂处险人多负，邑屋临江俗善泅。","腊市渔盐朝暂合，淫祠箫鼓岁无休。","风鸣烧入空城响，雨恶江崩断岸流。","月出行歌闻调笑，花开啼鸟乱钩辀。","黄牛峡口经新岁，白玉京中梦旧游。","曾是洛阳花下客，欲夸风物向君羞。"],"title":"夷陵书事寄谢三舍人"}
