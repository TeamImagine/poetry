{"author":"李纲","id":244797,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["平生多难岂能贤，恩许犹持阃外权。","貔虎幸蒙分壮士，桑榆愧已迫衰年。","枕前鼓角元戎报，帐下更筹契箭传。","多少豪英志恢复，问谁先著祖生鞭。"],"title":"道临川按阅兵将钱巽叔侍郎赋诗次其韵三首  其一"}
