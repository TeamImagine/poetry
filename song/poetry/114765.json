{"author":"刘克庄","id":114765,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["战鼙非起自渔阳，到寇皆由偃月堂。","相国裘虽来贺捷，蚩尤旗尚未收芒。","厨车古有刑都市，宝剑今谁请尚方。","莫倚圣朝家法恕，前卢后蔡亦投荒。"],"title":"书事十首  其九"}
