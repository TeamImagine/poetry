{"author":"刘敞","id":174529,"strains":["平仄○仄仄，平平仄平仄。","平平仄仄仄，○仄平仄仄。","○仄仄平仄，平平仄平仄。","平平仄平仄，平仄仄○仄。","平○平仄仄，仄仄平平仄。","平平仄平仄，仄仄平平仄。"],"paragraphs":["羁旅淹歳改，江皋属春早。","幽村屡独往，胜事时默讨。","深竹尚残雪，阳崖已芳草。","茅茨忽连接，邻里自相保。","人犹安道族，景是山阴道。","徘徊问耆旧，或遇栖真老。"],"title":"戴村"}
