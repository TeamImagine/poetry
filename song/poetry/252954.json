{"author":"李弥逊","id":252954,"strains":["平平仄平平，平仄仄仄仄。","平平平平仄，仄仄仄○仄。","仄平仄平平，仄仄平○仄。","平平○平平，仄仄仄仄仄。","仄平平平平，平仄仄平仄。","仄仄仄平平，平仄仄仄仄。","仄平仄○平，平平平仄仄。"],"paragraphs":["秋畦霭黄云，神用报力穑。","腰镰谁家子，喜见眼中碧。","我车返山阿，木落山更寂。","年登妻啼饥，掩户坐太息。","不知多田翁，安用作弦直。","已矣复何言，兹理断可析。","浩歌出长林，披榛携子侄。"],"title":"次韵明甫西山之咏"}
