{"author":"释德洪","id":229315,"strains":["仄仄平平平仄仄，平平仄仄仄平仄，仄仄仄平平仄仄。","○平仄，平○仄仄平平仄。","平仄仄平○仄仄，○平仄仄平平仄，仄仄仄平○仄仄。","平平仄，平平仄仄平平仄。"],"paragraphs":["讲处天花随玉麈，波心月在那能取，旁舍老师偷指注。","回头觑，虚空特地能言语。","归对学徒重自诉，从前见解都欺汝，隔岸有山横暮雨。","翻然去，千岩万壑无寻处。"],"title":"述古德遗事作渔父词八首 亮公"}
