{"author":"戴复古","id":93895,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄仄平平仄平。","仄仄平平仄仄仄，平平平仄仄平平。"],"paragraphs":["朅来问讯病维摩，花满溪堂竹满坡。","发秃齿危俱老矣，人高诗苦柰穷何。","四山便是清凉国，一室可为安乐窝。","犹有忧时两行泪，临风挥洒湿藤萝。"],"title":"访赵东野"}
