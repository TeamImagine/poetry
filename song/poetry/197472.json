{"author":"苏辙","id":197472,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["祇言城市无佳处，亦有南湖几度游。","好雨晴时三月尽，啼鶑到后百花休。","老猿好饮常连臂，野马依人自络头。","不肯低回池上醉，试看生灭水中沤。"],"title":"次韵张恕春莫"}
