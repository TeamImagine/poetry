{"author":"韦骧","id":191052,"strains":["平○仄○仄，仄仄○平平。","仄仄平平仄，平○仄○平。","平平平仄仄，平仄仄平平。","○仄平○仄，平平仄仄平。","仄平平仄仄，平仄仄平平。","仄仄平○仄，平○仄仄平。","○平平仄仄，平○仄○○。","仄仄○平仄，平平仄仄平。","平平仄仄仄，仄仄仄平平。","仄仄平平仄，○平仄○平。"],"paragraphs":["常思洞庭橘，美实冠南方。","雪花千林谢，金衣万顷黄。","辉光依泽国，仿佛在仙乡。","沈咏滋迎露，韦诗寄待霜。","远邦方渴想，邻圃得清香。","未用矜封户，何如助釂觞。","分甘音尚阻，抽思韵空长。","岂必三吴渚，宁烦一苇航。","搘笻即可到，反掌便堪尝。","慰我东南梦，殷勤送斐章。"],"title":"和庭橘"}
