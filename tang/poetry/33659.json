{"author":"黄滔","id":33659,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。","仄平平仄平平仄，仄仄平平平仄平。"],"paragraphs":["匹马萧萧去不前，平芜千里见穷边。","关山色死秋深日，鼓角声沈霜重天。","荒骨或衔残铁露，惊风时掠暮沙旋。","陇头冤气无归处，化作阴云飞杳然。"],"title":"塞下"}
