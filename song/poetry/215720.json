{"author":"张耒","id":215720,"strains":["仄平○平仄平仄，仄仄平平平仄仄。","平平仄仄仄平平，仄仄平平平仄仄。","平平仄仄仄平平，仄仄平平仄仄平。","仄仄平平平仄仄，平平平仄仄平平。"],"paragraphs":["宝刀裁花碎罗縠，带腊圆红黄染粟。","枝头几日即花开，世上人情何太速。","东风未转北风严，返挂铜钩不上帘。","莫怪蛾眉呵素指，层檐冰碧玉纤纤。"],"title":"春词"}
