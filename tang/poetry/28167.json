{"author":"陆龟蒙","id":28167,"strains":["仄仄仄仄仄，仄仄仄○仄。","平平仄仄平，平仄仄平○。","仄平仄平仄，仄仄平平仄。","仄仄仄平平，平平平仄仄。","平平仄平仄，仄仄平仄仄。","平○平仄平，平仄平仄仄。","平平仄平仄，仄仄平平仄。","平仄仄仄平，平平仄平仄。"],"paragraphs":["左右佩剑者，彼此亦相笑。","趋时与闭门，喧寂不同调。","潜机取声利，自许臻乎妙。","志士以神窥，惭然真可吊。","天之发遐籁，大小随万窍。","魁其罏冶姿，形质惟所召。","鼗笙磬竽瑟，是必登清庙。","伊圣不可欺，谁能守蓬藋。"],"title":"杂讽九首 七"}
