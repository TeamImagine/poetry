{"author":"王迈","id":107661,"strains":["平仄平平平仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["吾爱清源陈顺夫，妙龄足迹半江湖。","三湘舟里诗成束，百尺楼前酒满壶。","科目岂淹真俊杰，世间谁数饱侏儒。","长安贵宦门如市，还有樽前此客无。"],"title":"游温陵得未第之士四人作四爱诗 赠顺夫履信"}
