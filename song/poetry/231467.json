{"author":"谢薖","id":231467,"strains":["平平平平平，仄仄仄仄仄。","仄仄仄平平，仄仄平平仄。","仄仄仄仄仄，仄平○仄平。","平○平仄仄，仄仄仄平○。","仄平平平平，平仄仄平仄。","仄仄仄平平，平平仄仄○。","平平平平仄，仄仄平平平。","仄平仄仄平，仄仄仄仄平。","平○仄仄○，平仄平平仄。","仄○仄？？，仄仄平仄仄。","平仄仄仄仄，仄仄平仄○。","仄平仄仄仄，仄仄平平平。","仄平仄仄平，仄仄平仄仄。","○平○仄平，仄仄仄平仄。","平平仄仄仄，仄仄仄仄平。","平仄平仄平，○仄○仄○。","仄平平平仄，仄仄仄仄仄。","平平仄平平，平仄仄仄仄。","平平平平仄，仄○仄仄平。","平平仄○仄，仄仄仄○○。"],"paragraphs":["君家飞猿西，我寄跃马北。","跃马望飞猿，渺若千山隔。","十载一会面，一年三寄书。","书中无剩语，只有问何如。","去年秋风初，君马秣云卧。","鹤立望君来，因鞭不我过。","今年薰风后，取道凌云来。","解鞍愒我庐，握手慰我怀。","胸中所蕴藏，言下皆倾倒。","挽留莫匆匆，索去还草草。","堂有鹤髪母，室有蓬首妻。","屋前虎豹怒，屋后鼯鼪啼。","远游纵未归，旅寓安得久。","三年劳梦魂，一日接杯酒。","君归太早计，此乐未易辞。","人事虽好乖，兴尽当语离。","壮时须摩厉，老矣但跛挈。","荃兰本同芳，霜雪有一节。","君哦飞猿句，我和跃马诗。","它时两相寄，抑亦慰相思。"],"title":"喜刘世基至作诗留之"}
