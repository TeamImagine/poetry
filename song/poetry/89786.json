{"author":"程珌","id":89786,"strains":["仄平仄仄平平仄，○仄仄仄平平仄。","仄平平平平仄仄，平仄仄平平仄仄。","仄平平平仄平仄，平平平仄平○仄。","仄仄仄平○仄○，仄仄平平仄平仄。","平平仄仄平仄平，仄仄○仄平○○。","○平平平仄仄○，○平仄仄平○仄。","仄平仄仄仄平平，仄仄仄平平仄仄。","仄平平仄仄仄平，平平平仄平平仄。"],"paragraphs":["富池大信江千里，三日醉卧烟蓬底。","晓来推蓬登断岸，因忆牧之呼屐齿。","九华隆隆闸天脊，微云低度差参是。","百唤牧之如不闻，剥脱尘痕见文字。","今年十月天未霜，木叶留露光嶷嶷。","兴亡风流不可论，苍松怪石还如此。","我今与子陟层巅，酌酒赋诗云乐只。","后来谁复是牧之，斜阳归路芙蓉水。"],"title":"登紫微崖"}
