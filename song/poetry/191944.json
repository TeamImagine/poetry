{"author":"郭祥正","id":191944,"strains":["仄平平，仄仄仄，仄仄平平仄平仄。","○平仄仄仄仄○，平平仄○平平仄。","仄平仄平○仄仄，仄仄平平仄平仄。","仄仄平平仄仄平，平仄○平仄平仄。"],"paragraphs":["不登高，不饮酒，漠漠黄沙翳衰柳。","扁舟系缆未敢行，江头白浪蛟龙吼。","故园菊花应烂漫，客路无穷但搔首。","却忆齐山小杜歌，人世难逢笑开口。"],"title":"槠溪重九阻风戏呈同行黎东美"}
