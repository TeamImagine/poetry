{"author":"张孝祥","id":56291,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["同是清都紫府仙，帝教弹压楚山川。","星躔错落珠连纬，岳镇岧峣柱倚天。","宫羽在县金奏合，骅骝参队宝花鲜。","平生我亦诗成癖，却悔来迟不与编。"],"title":"夜读五公楚东酬唱辄书其后呈龟龄"}
