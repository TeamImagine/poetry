{"author":"祖无择","id":113776,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["科名拾芥职三虞，落落雄才与众殊。","为政人惊今遂霸，论兵自比古孙吴。","倚庐已见因心着，结绶还陪辨色趋。","不似冯唐空白首，汉皇今正渴嘉谟。"],"title":"送孟湘虞部赴阙"}
