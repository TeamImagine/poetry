{"author":"方岳","id":127418,"strains":["平平仄仄仄仄仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["愁霖半月办此雪，元夕山城特地寒。","顿有园林春富贵，略无灯火夜阑珊。","年饥那得花成市，天巧聊将玉作栏。","百紫千红生意动，不知后土几时干。"],"title":"上元大雪重赋"}
