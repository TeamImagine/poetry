{"author":"刘禹锡","id":11183,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["飞蓬卷尽塞云寒，战马闲嘶汉地宽。","万里胡天无警急，一笼烽火报平安。","灯前妓乐留宾宴，雪后山河出猎看。","珍重新诗远相寄，风情不似四登坛。"],"title":"令狐相公自太原累示新诗因以酬寄"}
