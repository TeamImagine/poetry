{"author":"章甫","id":64697,"strains":["仄仄平○平，仄仄平平平。","仄平平平平，仄仄○仄平。","仄平平平平，仄仄仄平仄。","平平平仄平，平○平平仄。","仄平仄仄平，平平平仄平。","仄仄仄仄平，仄仄平仄平。","平○平仄平，平仄仄平仄。","平仄仄仄○，平仄平平仄。","仄平仄平仄，仄仄平仄平。","○仄仄平平，仄仄平平平。"],"paragraphs":["我本山中人，早信云无心。","卷舒随清风，或作三日霖。","十年江湖游，复识水之性。","东西因地形，圆折初无定。","却来阅世人，惟公多古风。","用舍不系怀，略与云水同。","还乘明月舟，西溯弄云水。","云水远送迎，鸥鹭皆知己。","我今与公别，亦若云水然。","相望渺江湖，万里同青天。"],"title":"送冯圆仲入蜀"}
