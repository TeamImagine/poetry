{"author":"陈师道","id":214177,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["负俗宁能累哲人，昔贤由此致功名。","骥收盐坂车前足，琴得焦桐爨下声。","三献荆山时未识，一鸣齐鸟众方惊。","传闻下诏搜遗逸，劝讲方思用老成。"],"title":"何复教授以事待理"}
