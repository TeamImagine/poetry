{"author":"周紫芝","id":241587,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["柳边轻絮不禁风，春事如梭过眼空。","已有细枝催暗绿，忍看疏雨打残红。","强将瘦马欹乌帽，只合秋江把钓筒。","赖此同游两陶谢，诗成浑在笑谈中。"],"title":"再用筒字韵呈相之季共"}
