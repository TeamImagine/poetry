{"author":"张耒","id":217500,"strains":["仄平仄平仄，平平仄仄平。","仄平仄平仄，平平仄仄平。","仄仄平仄○，平平平仄平。","平平仄仄仄，平仄平平平。","仄平平仄仄，平仄仄平平。","仄仄○平仄，平○仄平平。"],"paragraphs":["舍东日初上，堂南雪已消。","鸟声弄新霁，春风动柳条。","学道心未降，端居生寂寥。","佳人不可挹，芳物为无聊。","夕扉还自掩，弯月已翘翘。","黯黯长安夜，愁思怅迢迢。"],"title":"端居二首  其一"}
