{"author":"李绅","id":18762,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["江风不定半晴阴，愁对花时尽日吟。","孤棹自迟从蹭蹬，乱帆争疾竞浮沈。","一身累困怀千载，百口无虞贵万金。","空阔远看波浪息，楚山安稳过云岑。"],"title":"溯西江"}
