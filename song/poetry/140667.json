{"author":"姚勉","id":140667,"strains":["平仄平平仄仄平，平仄仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["珍重萧滩刺史贤，能令四海遍皇恩。","奏篇才上旋如请，明主何尝不可言。","彼已任教书课最，若人方称册临轩。","正愁举世皆喑哑，也有朝阳凤叫阍。"],"title":"戊午喜罢和籴  其三"}
