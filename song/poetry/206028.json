{"author":"关澥","id":206028,"strains":["平仄平平仄仄平，仄平平仄仄平平。","仄平仄仄平平仄，仄仄仄平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["山下寒流咽细泉，晓林浮日自生烟。","九峰密锁疑无路，五洞潜通别有天。","羽客依山多得道，昔人涉海谩求仙。","我来要学栖真事，愿借孤云一榻眠。"],"title":"游九锁"}
