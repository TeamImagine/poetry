{"author":"文彦博","id":68811,"strains":["平平○仄仄，仄仄仄平平。","仄仄平平仄，○○仄仄平。","平平仄仄仄，仄仄仄平平。","仄仄○平仄，平平仄仄平。","平平仄平仄，仄仄仄○平。","仄仄平平仄，平平平仄平。"],"paragraphs":["江无行化久，法眼众推尊。","不惮南来远，缘从北请频。","潮音振祖道，朔土辟宗门。","有授传高弟，无遮接下根。","慈航拯群溺，慧日破重昏。","老守心迷钝，求师求一言。"],"title":"颂送天钵长老"}
