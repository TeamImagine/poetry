{"author":"范成大","id":43355,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["暑窗当午思昏昏，雷起千峰睡不闻。","铄石谁能招楚魄，斲冰我欲访湘君。","年华衹合加餐饭，事业休工刺绣文。","赖有两贤南北巷，岁寒幽谷共兰薰。"],"title":"次韵王浚明用时举苦热韵见赠"}
