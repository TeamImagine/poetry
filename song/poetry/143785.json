{"author":"舒岳祥","id":143785,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["丝窠鼠迹锁书縢，老去斯文属友朋。","冻芋共煨须熟火，寒葅对嚼欲生冰。","山深有客传诗藁，庵小无僧上佛灯。","西去芗岩才半里，有蛟寒蛰得沉罾。"],"title":"次韵酬正仲"}
