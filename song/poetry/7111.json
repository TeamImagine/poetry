{"author":"王之道","id":7111,"strains":["平平仄仄仄，仄仄平仄仄。","仄仄仄○平，平○仄平仄。","平平平仄仄，平平仄○仄。","○平○仄仄，仄仄平仄仄。","○○仄平平，仄仄平仄仄。","平平仄○平，平仄平仄仄。","平平平仄仄，仄平仄○仄。","仄平仄平○，仄仄仄仄仄。","平平仄仄仄，平仄仄○仄。","平平仄仄仄，仄仄仄平仄。","平平仄平平，仄仄仄仄仄。","仄○○仄仄，仄仄仄平仄。","平仄仄仄仄，仄仄仄平仄。","平○仄平平，平仄仄平仄。"],"paragraphs":["皇天久不雨，既雨晴亦好。","食已得从容，偕行石城道。","桑麻光似泼，山林净如澡。","苍苔长绿发，嫩竹揺翠葆。","离离实攅椅，蔌蔌花褪枣。","风梢水中蒲，烟叶湖外草。","新秧良可喜，勃然见兴槁。","老农竞耘耔，出作恨不早。","谁家列午饷，蔬笋杂鲜薧。","田头立妇子，柳下坐翁媪。","宁能择丰甘，放箸等一扫。","旁观犹快意，想见慰倾倒。","嗟予少力穯，自取宦游恼。","何当赋归来，须髪已华皓。"],"title":"夏日雨霁郊行次韵刘春卿"}
