{"author":"秦观","id":209890,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["温井霜寒碧甃澄，飞尘不动玉奁清。","老翁仙去羸骖共，太子东归废沼平。","据石聊为宝陀观，决渠还落堰溪声。","浣肠灌顶虽殊事，一洗劳生病恼轻。"],"title":"题汤泉二首  其二"}
