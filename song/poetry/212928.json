{"author":"贺铸","id":212928,"strains":["平仄仄平平，平平仄仄仄。","平平仄平仄，平仄○○仄。","仄仄仄仄平，仄平平仄仄。","平平○平平，仄仄仄平仄。","平○仄○平，仄仄○平仄。","平平○仄平，仄仄平平仄。","平仄仄平平，仄平○仄○。","平平仄仄仄，仄仄仄仄仄。","仄仄仄平平，平仄○平仄。","平平仄仄仄，仄仄平平仄。","○平仄仄平，仄仄平平仄。","平仄○平○，平平仄平仄。","仄平平平平，仄仄仄仄仄。","仄仄仄仄○，平仄○○仄。"],"paragraphs":["公舍踞阴沟，维蚊得所在。","朝昕灭声迹，曛暮相期会。","挟是党与繁，岂资躯力大。","饥心过狼贪，毒喙甚蜂虿。","侜张巧中人，勇悍将何奈。","贫无绡葛裯，拙计燃萧艾。","徒自取熏蒸，举家更嚏咳。","烟销尚鼓箑，夜久御益懈。","坦腹恣交攻，烦痒如搔疥。","神疲复梦悸，少不容清快。","如何造物工，种此生民害。","安得长风驱，投诸四荒外。","断之严霜诛，并命不可贷。","丑类傥一遗，余孽行当再。"],"title":"诅蚊"}
