{"author":"李纲","id":242622,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["怪底春来煖太深，忽惊雪片堕层阴。","廉纤带雨初犹薄，散漫随风遽不禁。","光炫峰峦皆玉色，寒侵花木欲灰心。","沙阳逐客家何在，拥鼻凄凉但越吟。"],"title":"春雪  其一"}
