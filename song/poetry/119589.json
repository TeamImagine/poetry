{"author":"林希逸","id":119589,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["贤哉断际堂中老，法席新移向凤山。","妙选碧油翁具眼，相迎黄面佛开颜。","老来得友如师少，别去伊谁伴我闲。","十二峰头明月在，不妨言句落人间。"],"title":"送黄檗老子住西禅"}
