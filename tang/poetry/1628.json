{"author":"白居易","id":1628,"strains":["平平平平仄，仄仄仄平平。","仄平仄仄仄，仄仄仄平平。","仄仄平仄仄，平平平仄○。","仄仄仄仄仄，仄仄仄平平。","仄平仄仄仄，仄仄平仄平。","仄平仄○仄，平仄仄仄平。","○○平平仄，○仄仄仄平。","仄仄○仄平，平平○平平。","仄仄仄平仄，平仄○平○。","仄仄仄○仄，平平平仄平。","平平仄仄仄，仄仄平○平。","平○仄平仄，仄仄平平○。","○○平仄仄，平平仄平平。","平仄仄仄仄，○平仄平平。","平平仄仄平，仄仄平平平。","仄平平仄平，平平仄平平。"],"paragraphs":["悲哉为儒者，力学不能疲。","读书眼欲暗，秉笔手生胝。","十上方一第，成名常苦迟。","纵有宦达者，两鬓已成丝。","可怜少壮日，适在穷贱时。","丈夫老且病，焉用富贵为。","沈沈朱门宅，中有乳臭儿。","状貌如妇人，光明膏粱肌。","手不把书卷，身不擐戎衣。","二十袭封爵，门承勋戚资。","春来日日出，服御何轻肥。","朝从博徒饮，暮有倡楼期。","评封还酒债，堆金选蛾眉。","声色狗马外，其余一无知。","山苗与涧松，地势随高卑。","古来无奈何，非君独伤悲。"],"title":"杂曲歌辞 悲哉行"}
