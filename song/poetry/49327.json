{"author":"杨万里","id":49327,"strains":["平平仄仄仄平仄，仄仄仄平仄平仄。","仄平仄仄仄仄平，仄仄仄平○仄平。","○平仄仄仄仄仄，仄平平仄仄仄平。","平仄仄仄平仄仄平平仄，仄仄平平平仄仄。","○仄仄平仄平仄，仄平仄平平仄仄。","仄平仄平平○○，仄○仄平○仄平。","平平仄平平平平，平平仄仄仄仄平。","仄仄仄平仄平仄，仄平平仄平仄仄。","平仄仄仄平平平○仄，平平平平平仄仄。","仄○仄平仄平平，仄平仄仄○仄平。","平平仄仄○仄仄，仄平仄平○仄仄。","仄平平仄仄平平，平○平平仄平仄。"],"paragraphs":["江西太守说谁子，只说吉州有新事。","棘闱照日动碧鳞，粉堞入云横烂银。","三年八邑邑邑熟，一任千日日日春。","君不见吉州太守清何似，白鹭江心秋见底。","除却太仓五升米，不曾遣人来向市。","四邻束修来相看，不将入家将入官。","清名袭人冰霜寒，随风一夜入九关。","帝曰桂林五千里，象犀珠玉生海里。","安得使者人人皆如此，金捐于山珠抵水。","却从吉州夺吾侯，一州夺与三十州。","梅花一笑迎汉节，桂花八株吹岭雪。","使星归去作台星，跳过郎星与卿月。"],"title":"七字长句敬饯提刑寺丞胡元之持节桂林"}
