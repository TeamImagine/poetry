{"author":"林景熙","id":160151,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["露洗檀心迥绝尘，猩袍曾受百花臣。","东风唤起清平曲，西洛移来富贵春。","金缕杯深如劝客，香霞幄暖欲薰人。","年年此地开芳席，看到儿孙色更新。"],"title":"王德玉席上赋牡丹"}
