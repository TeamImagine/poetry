{"author":"金履详","id":154104,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["元化机缄未易知，此心之外更闗谁。","题名本自非千佛，造物休言是小儿。","得失天心如契钥，古今人事等花枝。","看来勲业皆吾分，何用谆谆诧一时。"],"title":"和陈复之韵"}
