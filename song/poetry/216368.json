{"author":"张耒","id":216368,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["楚天南去水冥冥，鄂渚悠悠到几程。","京洛信稀千里隔，江湖春尽一帆轻。","莫辞送别青春满，会是相逢白发生。","饱读诗书取卿相，不应如我老无成。"],"title":"送杨念行监簿侍行赴鄂渚"}
