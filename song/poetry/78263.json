{"author":"叶适","id":78263,"strains":["仄仄仄平仄，平平平仄平。","○○平平○，仄平平仄仄。","仄平平仄仄，平仄平平平。","仄平仄仄仄，○仄平仄平。","平平仄仄平，仄平平平平。","○平仄平仄，仄仄仄平○。","仄平仄仄仄，仄仄平仄平。","平平仄平仄，平仄仄平平。","平平仄仄仄，平仄平平○。","仄平平平仄，仄仄仄平平。","平平仄平仄，仄仄平平平。","平平仄仄仄，仄仄平仄平。","平平○平仄，平仄仄平平。","○平平仄仄，○○仄平平。","平平○仄仄，○仄仄平平。","平平平仄仄，仄仄仄平平。","仄仄仄平仄，仄平仄○平。","仄平○○仄，仄仄平平平。","平平仄平仄，平仄仄平○。","仄○仄仄仄，仄仄仄平○。","平仄○仄仄，平平平仄平。","平平平仄仄，仄仄平平○。","仄○平仄仄，仄仄平平○。","仄平仄平仄，仄○○仄平。","仄平平仄仄，仄仄仄平平。","仄○仄仄仄，平仄平○○。","仄平平仄仄，仄仄平仄平。","○平仄仄仄，仄仄仄平平。","仄仄平仄仄，仄平仄平平。","仄○仄平仄，仄仄仄平平。","仄平仄平仄，平仄○仄平。","仄平仄平仄，仄仄平仄平。"],"paragraphs":["祖后昔尊御，忠邪初混茫。","诐行扬于庭，直词招自旁。","尽鉏新法秽，还拯疲民康。","白头失路者，冠服𪸩以煌。","尤工抑外家，减官卑轮箱。","累然两孤侄，赋禄上团防。","赐书课熟读，敛衽常敬庄。","盘筵化蒲苋，歌舞讳姬姜。","堂开瞰远野，惟见条山苍。","不知天何意，反掌异存亡。","何人致颠覆，使我同披猖。","胡云半点黑，汴水千里黄。","飘萧离宫殿，零落趁伧荒。","三吴通苇岸，中禁隔龙光。","曾孙更寂寞，泥里弄耕桑。","风掀炊馌灶，雨烂晒禾场。","稍复卓墟墅，渐能满囷仓。","旧居重回首，欲诣川无梁。","哀哉血腥涴，狐兔久埋藏。","想其屡易主，指说故侯王。","时运从代谢，形神终惨伤。","翁今垂八十，健悍嗔扶将。","句中青玉案，壁上乌丝行。","细抄四檐动，绕看三伏凉。","渚清莲叶晓，露浄菊枝芳。","鹤笼翅羽阔，渔艓波浪长。","凛怀南狩日，骇溃非一方。","当由后请命，所以再隆昌。","吁俊虽草莽，象贤本虞唐。","不应女尧舜，早已坠簪裳。","劝翁善眠食，神道分否臧。","会须诏飞下，洗沐朝建章。"],"title":"怀远堂"}
