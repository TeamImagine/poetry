{"author":"杨杰","id":186661,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["喧喧人世事何穷，燕坐深斋孰与同。","道义优游言象外，利名分付是非中。","红尘无路到真境，幽鸟有时啼晚风。","此意只应陶令会，北窗琴在七弦空。"],"title":"默斋"}
