{"author":"刘宰","id":93229,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三载毗陵旧长官，棠阴犹锁暮烟寒。","红莲幕下筹方运，细柳营中食已宽。","家近不妨同昼锦，才难正合整朝冠。","如何又作堂堂去，只有新诗付不刊。"],"title":"挽陈运干"}
