{"author":"石介","id":68298,"strains":["仄仄○○仄，平平仄○平。","○平○仄仄，平仄仄平平。","仄仄平平仄，平平仄仄平。","平平○平仄，平仄仄平平。","仄仄平平仄，平平仄仄○。","○○仄平仄，○仄仄平平。","○○○○仄，平平仄平○。","仄平平仄仄，仄仄仄平平。","○仄平平仄，平○仄仄平。","仄平○仄仄，仄仄仄平平。","仄仄○○仄，平○仄仄平。","仄平平仄仄，平仄仄平平。"],"paragraphs":["艺祖兴王地，诸侯布教宫。","冠缨临晓集，文雅与时隆。","泮水差差绿，春沂习习风。","袍辉了衿动，旗映讲纱红。","节钺来门外，声容播国中。","分庭等威杀，更仆宴谈终。","亹亹闻谆诲，拳拳激懦衷。","武昌尊庾亮，蜀郡乐文翁。","王化周南始，儒缝鲁俗通。","四方观表则，后学发童蒙。","木铎传遗韵，缁衣缵旧功。","愿公持此道，黄阁弼清躬。"],"title":"留守待制视学  其一"}
