{"author":"萧立之","id":131949,"strains":["仄平仄仄○平仄，平仄平平平仄仄。","平平仄仄仄仄仄，仄仄○平平仄仄。","平平仄仄仄仄平，仄平仄仄平平平。","平平仄仄仄仄仄，仄仄仄仄平平平。","仄○仄仄仄仄仄，平仄平平平仄仄。","○○平仄仄平平，仄○？○○仄仄。"],"paragraphs":["我穷嗜客如黄歇，藜藿家风曾歃血。","公田稻秫五十亩，倒尽空樽双眦裂。","床头有瓮不忍尝，曲尘烂烂𥬠无浆。","知君亦笑肉食鄙，辍赠一鼎春风香。","有燋尚足供轑釜，颠倒柔青萦菜缕。","看看双颊上红潮，绝胜槟榔驱瘴雾。"],"title":"再韵答前人"}
