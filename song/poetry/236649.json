{"author":"汪藻","id":236649,"strains":["仄仄仄○仄，平平仄○平。","○平仄平平，仄仄平平平。","仄仄仄平仄，平平仄平平。","○○○平平，仄仄平平平。","平仄仄平仄，平平平平平。","○平平平平，仄仄平仄○。","平仄平仄仄，平平仄平平。","平平仄○平，仄仄○平平。"],"paragraphs":["暑湿倦行役，依投得禅关。","空堂纳清风，坐见香霏还。","积水共天远，高僧与云闲。","传闻扁舟人，宿昔庐兹山。","姝者已千载，诸峰高烟鬟。","当时功名成，止在谈笑间。","今岂无国士，宸游一何艰。","凭高望行朝，小雨犹斑斑。"],"title":"阻溪涨宿诸暨县上省院"}
