{"author":"程公许","id":106618,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["尼岭飚游不可期，寥空无路寄幽思。","阶兰竞秀有谁省，贝锦伤谗徒尔为。","默坐勿书殷浩怪，拟骚休作楚臣悲。","君看雪涧凌霄干，长有毵毵绿满枝。"],"title":"和乔择善别若水韵"}
