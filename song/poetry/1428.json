{"author":"宋白","id":1428,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平平仄，平平平仄仄平平。"],"paragraphs":["风排香阵拂瑶墀，御苑新晴烂漫时。","十五素娥羞水色，三千红面洗胭脂。","宫腰暎酒思轻舞，檀口偎笺欲咏诗。","铁石心肠为君变，多情多恨一枝枝。"],"title":"牡丹诗十首  其七"}
