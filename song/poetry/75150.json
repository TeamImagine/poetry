{"author":"赵蕃","id":75150,"strains":["平平仄仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["东湖共款竹多竿，妙果同登塔几盘。","冲雨冲风总幽事，一谈一笑尽诗端。","随人似我空为计，出语如君当不刊。","派后江西有惊坐，封题并与略评看。"],"title":"以孟夏唱酬陈子高诗寄季承并借穷愁志及其兄兴化集四首  其二"}
