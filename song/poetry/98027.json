{"author":"赵汝鐩","id":98027,"strains":["平平仄仄平，仄平平平仄。","仄仄平平仄，平仄平平仄。","平仄平平仄，平仄平平仄。","仄平仄平仄，仄平平仄仄。","平平平仄仄，仄仄仄仄仄。","仄仄仄○平，平平仄○仄。","仄平仄○○，仄平仄平仄。","平平平仄仄，仄仄平○仄。","仄仄仄平平，平平仄平仄。"],"paragraphs":["园林十亩余，此邦人推甲。","匝谷筼筜浄，循沼芙蓉夹。","波暖游鱼乐，机忘飞鸥狎。","剧谈互挥麈，曲栏凭鬭鸭。","棋仙俱自负，国手未许插。","酒胆各称雄，觥船不留呷。","半酣索分吟，韵严苦才乏。","枯肠搜欲断，险字终难压。","阁笔视诸公，词源羡流峡。"],"title":"游刘园分韵得峡字"}
