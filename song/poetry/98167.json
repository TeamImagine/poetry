{"author":"赵汝鐩","id":98167,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["初年不是不聪明，勤政开元致太平。","一曲羽衣妃子进，三朝锦褓禄儿生。","眼干蜀道山川泪，胆碎渔阳鼙鼓声。","祸福兴亡皆自取，信知女色解倾城。"],"title":"明皇"}
