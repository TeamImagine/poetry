{"author":"钱起","id":4139,"strains":["平仄○仄仄，仄○平○○。","仄平仄仄仄，仄仄平仄平。","仄仄○平仄，仄平○仄平。","平平○仄仄，仄仄平平平。","平仄仄平仄，仄平平仄平。","仄仄仄平○，仄平仄仄平。","平平平仄仄，平仄平平平。"],"paragraphs":["匡济难道合，去留随兴牵。","偶为谢客事，不顾平子田。","魏阙贲翘楚，此身长弃捐。","箕裘空在念，咄咄谁推贤。","无用即明代，养疴仍壮年。","日夕望佳期，帝乡路几千。","秋风晨夜起，零落愁芳荃。"],"title":"海畔秋思"}
