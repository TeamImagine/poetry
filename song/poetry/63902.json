{"author":"王质","id":63902,"strains":["仄仄平平平，仄平仄平平平。","平○○平仄仄仄，平仄平平平。","平平平仄平，平平平仄平。","平○平仄仄，平仄平○平。","仄仄平平平，仄平平仄平。","平仄仄平平平平，仄仄仄平平○平，仄平平仄平。","○○仄仄平，仄平仄仄仄平平。"],"paragraphs":["有事兮春畴，趾垂举兮搀游。","埼回回兮峪漫漫，何楫兮何舟。","潺湲兮虎溪，东林兮远师。","溪深兮榜度，溪浅兮行归。","谛玩兮苔痕，逆知兮履綦。","林有影兮溪无声，露下月明兮过之，到家兮掩门。","噫其不尔兮，阖蓬亦可以栖身。"],"title":"栗里华阳窝辞 舫舟"}
