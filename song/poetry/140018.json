{"author":"王奕","id":140018,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["已曾采石酹诗仙，又拜书岩荐菊泉。","京口火头才负乘，柴桑处士便归田。","驰驱名并诸公驾，尸祝谁碑百世贤。","近代从容人死义，后先二尹合俱传。"],"title":"彭泽新县靖节祠"}
