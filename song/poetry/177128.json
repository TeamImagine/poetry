{"author":"司马光","id":177128,"strains":["仄平平仄平平仄，平仄平平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["世间荣利无穷物，奔走劳劳何所之。","仕宦为郎非不达，功名有命待无时。","橐中虽乏千金直，膝下常携两绶儿。","细校人生能此少，好从闾里乐期颐。"],"title":"送致仕朱郎中令孙"}
