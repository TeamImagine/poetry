{"author":"陈与义","id":3353,"strains":["仄仄仄平平，仄仄平仄○。","仄仄仄平○，仄仄平平平。","仄平仄平仄，仄○平平平。","○平平仄仄，平仄仄仄平。","仄平○仄平，仄平平平平。","平仄仄仄仄，平仄○平平。","仄仄仄仄平，仄平仄平平。","仄平平○○，仄仄仄平平。"],"paragraphs":["作客古南阳，问俗仁孝敦。","坐读杜羔传，起访城西园。","伟哉是家事，作传堪千言。","当年怀橘处，华屋澹晓暾。","大松荫后楹，小松罗前轩。","风露所沐浴，千载当连根。","我已废蓼莪，感兹泪河翻。","叶声含三叹，送我出园门。"],"title":"题董宗禹园先志亭宗禹之父早失母万方求得之此其晚节色养之地也"}
