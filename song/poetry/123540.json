{"author":"孙因","id":123540,"strains":["仄平平仄平仄平，仄平仄仄平仄平。","仄平平平仄○平，○平仄平平平。","○平仄○平平平，仄平仄平仄仄。","仄平○○○仄平，平仄仄平仄平。","平仄仄平平仄平，仄平仄平仄仄。","仄仄平平平平平，平○仄平平平。","仄平○○○平平，平平平仄平平。","○平仄平仄仄平，仄仄仄仄平平。","仄平平平仄平平平，仄仄平○○仄。","平平仄仄仄仄平平，平○平平仄平。","仄仄平平平平平，○平仄○平仄。","仄平平平仄仄平，平仄仄平平平。","仄平平平仄仄平，仄平仄○仄仄。","平仄平平仄○平，平平○○仄平。","平○平仄平仄平，仄平平平仄仄。","仄仄仄仄平○平，平○平平仄平。","平仄平平仄平仄平，平仄仄平○仄。","仄平仄平仄仄平，平仄平仄平平平。","仄仄仄平平平平，仄仄仄○平仄。","平平○仄仄平，仄仄平平平仄。"],"paragraphs":["九州皆有山镇兮，职方氏独先会稽。","射祥光于斗分兮，占星纪于天倪。","牵牛炳其初躔兮，届须女之七度。","少阳当其正位兮，为万物之洁齐。","南控引乎闽粤兮，北连亘乎钜海。","日出扶桑之东兮，风行浙河之西。","八山蜿其中蟠兮，罗千嵒以为鄣。","三江汇而旁注兮，渺万壑以为谿。","洞天{山含}岈以连云兮，俯九垠其如芥。","洪涛沸渭以拍天兮，轰三军之鼓鼙。","宅卧龙之岧峣兮，蠡城屹其环缭。","带平湖之浩{氵皛}兮，云镜铸而天低。","辟陵门而四达兮，八风飒其递至。","飞翼楼而舞空兮，天门沈其可梯。","提封方数千里兮，运瓯吴于掌上。","七郡四十余县兮，归中权之总提。","兹古今之大都会兮，为九牧之冠冕。","谅天地之设险兮，他郡宁得而攀跻。","客曰伟哉山川兮，信美矣其无慊。","然吾闻固国兮，不以山溪之险。"],"title":"越问 封疆"}
