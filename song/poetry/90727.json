{"author":"韩琦","id":90727,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["叶叶轻云帐薄罗，坐看膏泽洒庭柯。","风前芳杏红香减，烟外垂杨绿意多。","声落檐牙飞短瀑，点匀池面起圆波。","晴来西北凭栏望，拂黛遥峰濯万螺。"],"title":"北塘春雨"}
