{"author":"王安石","id":180001,"strains":["仄仄仄平仄，仄平平仄平。","平平平平平，仄仄平平平。","仄仄仄○平，仄仄平平平。","仄仄仄平仄，平平仄平平。","仄仄仄平仄，仄仄平○平。","平仄仄仄仄，仄平仄平○。","仄仄仄平○，仄平仄仄平。","仄平仄平平，仄仄平平平。"],"paragraphs":["两马齿俱壮，自骄千里材。","生姿何轩轩，或是龙之媒。","一马立长衢，顾影方徘徊。","一马裂衔辔，奔嘶逸风雷。","立岂饱刍豆，恋栈常思回。","奔岂欲野龁，久羁羡驽骀。","两马不同调，各为世所猜。","问之不能言，使我心悠哉。"],"title":"两马齿俱壮"}
