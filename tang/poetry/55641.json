{"author":"李白","id":55641,"strains":["○仄仄○平，平平仄平平。","仄仄仄○仄，仄平平平○。","平○仄仄仄，平仄平平平。","平仄仄平仄，平平仄○○。","仄○仄平仄，平平平仄○。","平平仄仄仄，仄○平平平。","仄仄仄平仄，平平平仄平。","仄仄平平仄，平平仄仄平。"],"paragraphs":["三十六离宫，楼台与天通。","阁道步行月，美人愁烟空。","恩疏宠不及，桃李伤春风。","淫乐意何极，金舆向回中。","万乘出黄道，千旗扬彩虹。","前军细柳北，后骑甘泉东。","岂问渭川老，宁邀襄野童。","但慕瑶池宴，归来乐未穷。"],"title":"上之回"}
