{"author":"戴复古","id":94058,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["匆匆不暇去相违，草草吟成送别诗。","千里江山客行远，三秋风雨桂开迟。","安居但欲无公事，举枉终须有直时。","若见右司烦寄语，世间公道要扶持。"],"title":"寄项宜甫兼简韩右司"}
