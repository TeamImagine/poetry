{"author":"陈辅","id":181552,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["当年枳棘蕴飞凰，遗爱犹存蔽芾棠。","秋水红蕖新幕府，春风绿草旧池塘。","芝生瑶圃三重秀，玉出蓝田一尺长。","去去宣城勿留滞，谢家勋业待诸郎。"],"title":"送曾公衮赴宣幕"}
