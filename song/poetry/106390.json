{"author":"程公许","id":106390,"strains":["仄平仄平平仄平，仄平平平平○平。","仄平仄仄仄平仄，仄平平仄○仄平。","仄○仄仄平平平，○○仄仄平平平。","○仄仄仄平○仄，仄仄平仄平平平。","仄平仄平平平仄，仄仄仄仄平仄平。","仄平平平○仄仄，平仄仄仄平平平。","仄平仄平仄平仄，仄平仄仄仄仄○。","○○平平平仄仄，平仄仄平仄平平。","仄平仄仄仄平仄，平平仄仄仄仄平。","仄平仄仄平仄仄，仄仄○仄平仄○。","仄平平平仄平仄，平仄仄仄平仄平。","仄平平仄仄平仄，仄平仄仄平○○。","仄平仄仄仄仄仄，平仄平平平仄平。","仄平仄仄平仄○，仄仄仄仄平平平。","平平平平仄平○，平仄平仄平平平。","仄平仄仄仄平仄，平仄平○平仄平。"],"paragraphs":["杜陵老翁身转蓬，浣花溪头诗更工。","向来隠语最沉着，锦宫花里看晓红。","想当绕树经营时，吟思拍拍春醅醲。","重跗叠萼今胜昔，五百年远谁为容。","使君结庐沧江上，补处不隔牛马风。","竹蹊花坞穿窈窕，佳趣似是桃源同。","一年好春海棠擅，隔墙恨不载酒从。","颇闻花阴喧语笑，何似橘仙隠巴邛。","主人眼底有青白，风流骇俗阮嗣宗。","化工不耐凌铄苦，故使分薄阿堵中。","那知阳春恣陶写，何物芥此云梦胸。","玉湖亭上一尊酒，柳花漠漠江溶溶。","锦机转眼雪糁迳，还有明年春再逢。","要知造物无尽藏，那肯一日居成功。","商讴为公不成调，谁叫阊阖笺天公。","晚红一醉亦聊尔，休逐沧浪垂钓翁。"],"title":"诸友载酒饮沧江海棠下公许以上寿亲庭不克与胜赏翌日招饮出示新作敬和元韵"}
