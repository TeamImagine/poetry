{"author":"褚伯秀","id":150829,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["湖澥天教十载闲，玉经功就胜居坛。","惊尘天目妨龙卧，晚岁华阳望鹤还。","入咏五噫丹阙近，会心三笑画溪寒。","世缘历尽仙缘熟，坐断陪真向上关。"],"title":"送玉海宗师还茅山"}
