{"author":"陆游","id":41039,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["悠悠残梦伴残更，万木风号晓气清。","鸡唱欲阑闻井汲，月痕渐浅觉窗明。","突烟腾碧炊初动，衣焙堆红火已生。","小合翻书裘褐暖，早朝霜滑愧公卿。"],"title":"晓寒"}
