{"author":"邹浩","id":221157,"strains":["平仄平平平仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["年少东邻新亲家，奋然鳞鬛脱泥沙。","传闻昨者数时弊，想见迩来双鬓华。","局上光阴聊鬭马，杯中意气莫生蛇。","江鲈已过河鲀出，准拟从君烹荻芽。"],"title":"怀张晋卿"}
