{"author":"刘元茂","id":171240,"strains":["仄仄平平仄仄平，仄平平仄仄平平。","平平仄仄平平仄，平平平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["世事磨礲石退棱，此心何爱复何憎。","门因候客时时扫，楼为看山日日登。","分粟可留巢树鹤，种蔬堪供在家僧。","形容每笑临清镜，相对骎骎作老朋。"],"title":"次花翁览镜韵"}
