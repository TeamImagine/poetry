{"author":"饶节","id":225024,"strains":["仄仄仄○仄，仄仄平仄平。","平平平仄平，仄仄平仄平。","平仄仄仄平，仄仄平平平。","平平仄仄仄，仄仄仄仄平。","仄仄平仄平，仄仄平仄平。"],"paragraphs":["李氏泽如海，富此明月珠。","诸郎皆可人，共出尧舜途。","之子见我时，抱负勤髯奴。","江头一再见，凛凛气百夫。","赠子伊字门，不类城旦书。"],"title":"次韵吕居仁送李商老兼简李去言兄弟诸同参五首  其五"}
