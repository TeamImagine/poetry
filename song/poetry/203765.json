{"author":"孔平仲","id":203765,"strains":["仄平平仄仄，仄仄仄平平。","仄仄平平仄，平平仄仄○。","○平平仄仄，仄仄仄平平。","仄仄平平仄，平平仄仄平。","平○仄仄仄，仄仄仄○平。","平仄平平仄，平平仄仄平。"],"paragraphs":["古来豪俊起，大半在山东。","甚矣承平久，萧然武备空。","封疆濒北狄，士卒戍西戎。","器械恬儿戏，城隍骇土功。","朝廷急扫敝，草莽许输忠。","元恨天门远，无由半策通。"],"title":"古来"}
