{"author":"赵蕃","id":75017,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平仄仄仄平。","仄仄平平仄平仄，仄平仄仄仄平平。"],"paragraphs":["腊前已赋忆梅诗，年后才能见好枝。","我亦嗟渠苦孤瘦，渠应怪我底清羸。","虽然故有临风趣，政尔难忘觅句痴。","回首江东在何许，故人相远费相思。"],"title":"长田道中梅花"}
