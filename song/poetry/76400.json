{"author":"赵蕃","id":76400,"strains":["仄平平仄○平仄，仄仄仄平平仄仄。","仄平平仄仄平平，仄仄平平仄平仄。","○平平仄平平仄，仄仄平平仄平仄。","仄平○仄仄仄仄，仄仄平平平仄仄。","仄平仄仄平平平，○平仄○仄○平。","平平平仄仄仄仄，○平仄仄平仄平。"],"paragraphs":["满城风雨重阳近，此句岂惟时节咏。","古今凡历几诗人，独觉柯山有余韵。","临川之谢东莱吕，往往怀潘用兹语。","我尝评此七字句，政似江边乌臼树。","去年此节虽凄凉，和诗有沈与欧阳。","今年愁绝不可道，三人各在天一方。"],"title":"连日风雨有怀沈仲良欧阳全真"}
