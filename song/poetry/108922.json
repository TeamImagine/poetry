{"author":"胡梦昱","id":108922,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["古人遗直今人是，肯效乡原事踽凉。","不把危言陈北阙，因何著脚到南荒。","排奸斥佞风霜手，耐冷禁寒铁石肠。","赢得榕阴浓密处，忘言默坐对炉香。"],"title":"榕阴图"}
