{"author":"韩偓","id":32126,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["早于喧杂是深雠，犹恐行藏坠俗流。","高寺懒为携酒去，名山长恨送人游。","关河见月空垂泪，风雨看花欲白头。","除却祖师心法外，浮生何处不堪愁。"],"title":"游江南水陆院"}
