{"author":"梅尧臣","id":57961,"strains":["仄仄○平仄仄平，○平平仄仄平平。","仄平平仄仄平仄，仄仄仄平平仄平。","仄仄仄平平仄仄，平？平○仄○平。","平平仄仄仄平仄，○仄平平仄仄仄。"],"paragraphs":["浅绽燕脂紫蜡芳，深斟吴酎白琼觞。","凤池人忆去年艳，雉省客无今日狂。","髣髴物华先上苑，依俙歌吹下昭阳。","平明社雨莫催促，应玩移床欲近傍。"],"title":"次韵王舍人忆省中小桃寄江学士"}
