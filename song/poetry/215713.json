{"author":"张耒","id":215713,"strains":["平平仄，平平平。","平平仄仄○平平，仄平仄仄平平平。","平○平平仄平仄，仄仄平仄仄仄平。","平平仄平仄平平，仄平仄仄仄平平。","平平仄平仄仄平，仄仄平仄○平○。"],"paragraphs":["秋风起，秋云高。","连山草木如波涛，大江荡潏鱼龙逃。","羲和奔忙日车逸，八柱倾侧恐不牢。","柯山老人揜蓬茅，畏寒理我旧缊袍。","粗餐在盘有浊醪，醉饱高卧从呼号。"],"title":"秋风谣"}
