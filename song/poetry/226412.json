{"author":"释咸静","id":226412,"strains":["平平平仄平仄仄，仄平○仄仄平仄。","仄平仄仄仄仄○，○平仄仄平平仄。","仄平平，平平仄，仄仄仄平平仄仄。","仄○仄仄？平平，仄仄仄平平平仄。","平仄平，仄仄仄，○仄平○仄平仄。","仄平平仄仄○○，仄仄平平○仄仄。","仄平○，仄平仄，仄仄○平仄平仄。","仄平仄仄仄平平，仄仄仄○平仄仄。","仄仄仄，仄平平，仄仄○平仄○平。","平平仄仄仄平仄，仄仄○平仄仄平。","○仄仄，平平平，仄平仄仄仄平平。","仄仄平平平仄仄，仄平仄仄仄○平。"],"paragraphs":["谁人无一条拄杖，我家收底丑模样。","彻头彻尾节目深，从生至老筋骸壮。","不须修，何须漆，体段自然成个格。","或行或坐尽随身，或倚或携还任力。","抛一抛，卓一卓，三界魔王顿惊愕。","雨云雷电匝长空，展尽神通难揣摸。","有时收，有时用，纵夺临机恣拈弄。","傥蒙上士入门来，一棒打教知痒痛。","说道理，没人情，动着教伊祸患生。","休夸昔日化龙势，谩说当年解虎声。","挑日月，吞乾坤，划开一路涅槃门。","大丈夫儿须执捉，一言不契命难存。"],"title":"拄杖歌"}
