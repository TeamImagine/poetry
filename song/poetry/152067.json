{"author":"方一夔","id":152067,"strains":["平仄仄仄平，平○○仄仄。","平平平平平，平仄○仄仄。","仄平仄仄仄，仄仄平仄仄。","平平仄平○，仄仄平仄仄。","仄仄○平平，平仄仄○仄。","仄平平仄平，平平平仄仄。","平平仄仄平，仄平仄○仄。","仄平仄仄平，平平仄平仄。","平平○仄平，平仄○仄仄。","平仄平平仄，○仄仄平仄。","平平仄平仄，仄仄平○仄。","平仄仄仄平，平仄平平仄。"],"paragraphs":["谁斧若木枝，铜干苍玉叶。","年年来沧波，疑与溟渤接。","戏携赤玉舄，跨此寒岌嶪。","飘然造殊庭，不用维与楫。","浩浩吹天风，凉气入衣衱。","拍浮天汉滨，匏瓜芒𤇹𤇹。","黄牛不服箱，放绳掉长鬣。","素娥不织裳，抛梭理香颊。","千年苍藓痕，机杼空妥帖。","疑是娲皇土，藏去压归箧。","归来不知处，满目迷空堞。","惟有卖卜人，知向天根蹑。"],"title":"古意六首  其二"}
