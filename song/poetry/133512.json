{"author":"李褒","id":133512,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["不离雉堞似山家，消得诗翁着意夸。","水界葱芊成畎浍，天将平远入烟霞。","沙禽暂落分明见，村径相通取次斜。","且莫向南舒望眼，尘埃阛阓事如麻。"],"title":"郢州堂唱和"}
