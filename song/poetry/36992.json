{"author":"陆游","id":36992,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["伛偻溪头白发翁，暮年心事一枝笻。","山衔落日青横野，鸦起平沙黑蔽空。","天下可忧非一事，书生无地效孤忠。","东山七月犹关念，未忍浮沉酒盏中。"],"title":"溪上作二首  其二"}
