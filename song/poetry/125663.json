{"author":"高吉","id":125663,"strains":["仄○仄○平，平平仄仄仄。","仄仄仄平平，平仄平平仄。","仄仄仄平平，仄平仄仄仄。","平仄仄仄平，○仄仄○仄。","仄平平平平，平仄○仄仄。","○仄仄平平，仄仄仄仄仄。","仄仄仄平仄，平仄仄平仄。","平平○仄仄，平平仄平仄。","仄平平仄平，仄仄仄○仄。","平平仄平平，仄仄平仄仄。"],"paragraphs":["客从暑中来，清风入我户。","佩带楚兰香，囊瘿湘蓠句。","一笑忘形骸，百年示肺腑。","烹鲤唤麹生，劳苦竹深处。","远游焉伥伥，归梦应栩栩。","回首白云飞，下有白发母。","白发不堪剪，儿去定何所。","频频占鹊喜，嗷嗷待乌哺。","去时萱始华，执手泪如雨。","萱华几飘风，月落啼杜宇。"],"title":"胡不归二首  其一"}
