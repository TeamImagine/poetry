{"author":"魏了翁","id":102817,"strains":["平平仄平平，平仄仄仄仄。","平仄平仄平，平仄仄平仄。","仄仄平仄平，仄仄平仄仄。","仄仄仄○平，平平仄平仄。","○○仄仄平，平仄平平仄。","仄仄平平○，平平仄仄仄。","仄平仄仄平，平平仄仄仄。","仄平仄仄仄，平仄仄平仄。","仄仄仄平平，平平仄○仄。","平仄仄仄仄，平仄仄平○。","平仄○平平，仄仄仄平仄。","平○仄平仄，○○○平仄。","○○仄平平，仄仄平仄仄。"],"paragraphs":["凉风厉萧辰，秋事已一半。","同舍多望郎，萍聚复云散。","得士良苦艰，引去何浩瀚。","日日送行人，青衫浃流汗。","其间白石翁，清庙之圭瓒。","器采仪周行，词章辈楚乱。","秘丘第一官，修途日未旰。","掉头不肯住，持节下霄汉。","草木识清名，风尘入长算。","安得此老宿，为世洗愁叹。","同省并门居，昔我缀华贯。","高标壁千仞，临分重嗟惋。","相期绍前徽，岁晚堪把玩。"],"title":"送黄考功广东运判分韵得汉字"}
