{"author":"黄滔","id":33598,"strains":["仄仄平平平，○平仄仄平。","平平仄平○，平仄仄平平。","仄平仄平仄，仄仄平平平。","仄平平仄仄，平仄仄平平。","仄平○仄仄，仄仄平平平。","平仄平平仄，仄仄平平平。","仄仄仄○仄，平平仄平平。","平平仄○平，仄仄平平平。","平仄平平仄，仄仄平平平。","平平仄平仄，平仄○○○。"],"paragraphs":["卫玠羊车悬，长卿驷马姿。","天嫌太端正，神乃减风仪。","饮冰俾消渴，断谷皆清羸。","越僧夸艾炷，秦女隔花枝。","自能论苦器，不假求良医。","惊杀漳滨鬼，错与刘生随。","昨日已如虎，今朝谒荀池。","扬鞭入王门，四面人熙熙。","青桂任霜霰，尺璧无瑕疵。","回尘却惆怅，归阙难迟迟。"],"title":"喜翁文尧员外病起"}
