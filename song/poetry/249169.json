{"author":"曾几","id":249169,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雪屋风窗逼岁穷，一杯情话与谁同。","向人寡偶无如我，抵老相知独有公。","文字欲求千古事，簿书还费二年功。","新诗已佩临分语，况复哦诗是病中。"],"title":"吕居仁力疾作诗送行次其韵"}
