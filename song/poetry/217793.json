{"author":"张耒","id":217793,"strains":["仄平平仄仄平平，仄仄平平仄仄仄。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["纸窗低下火炉边，有底宜人意若便。","移疾何妨闲五日，放慵犹欲醉终年。","平生亲友怀天末，谈笑妻儿在目前。","谁似匡庐白居士，暮年华发洛阳仙。"],"title":"十二月十七日移病家居成五长句  其五"}
