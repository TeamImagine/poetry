{"author":"李流谦","id":30630,"strains":["平○仄仄仄仄仄，仄仄仄平仄仄仄。","平○仄仄仄仄仄，○○平仄仄平仄。","仄平平仄平仄平，平平仄仄平仄平。","仄平仄平平仄仄，仄仄平仄仄仄平。","仄仄平○仄仄仄，仄仄平平○仄仄。","仄平平仄平仄平，仄平平平平○仄。"],"paragraphs":["身长七尺面一尺，眼若电光鬓若棘。","腰间大羽不妄发，长空弦落鸟随踣。","汉家夫子方少年，东平月窟西酒泉。","不须武阳兵十万，不用都尉卒五千。","愿得君王一寸铁，断取楼兰献北阙。","笑提金印归去来，五湖茫茫波浸月。"],"title":"失题"}
