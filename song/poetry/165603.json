{"author":"吕同老","id":165603,"strains":["平平○○平，仄仄平平平。","平平仄仄仄，仄仄平平平。","平平仄平仄，仄仄平平平。","仄○平平仄，仄仄○平平。","平○仄平仄，平○仄平平。","仄平平仄平，○仄仄仄平。","平○仄平仄，○仄平仄平。","仄平仄平平，○○仄平平。"],"paragraphs":["清飚吹衣裳，缥缈凌层巅。","玲珑峭壁下，杖策穷回旋。","名图谢模写，大巧无雕镌。","窅如晴云影，霭霭行青天。","飘如水风会，微澜起平川。","石崖前蔽亏，胜事惜未全。","吾将运真宰，疏凿成坦然。","结茅此山阿，长吟伴飞仙。"],"title":"九锁山十咏 石壁"}
