{"author":"黄裳","id":204663,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["一家风景洞天清，不愧东南第一名。","春入桃源花未落，秋归湘浦月初生。","便捐世事劬劬到，且置篮舆缓缓行。","随分堪观无可辨，水光山色竞相迎。"],"title":"湖上"}
