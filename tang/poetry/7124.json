{"author":"李益","id":7124,"strains":["仄平平平仄平仄，仄仄○平仄平仄。","平平仄仄平仄平，仄平平○平仄○。","平○平仄○平仄，平仄平○平仄平。","平仄平平仄平仄，仄仄○平仄平仄。","平平仄仄○平平，平仄平平仄平仄。","平平仄仄平平仄，平仄平平仄平仄。","○平仄仄仄平平，仄平○仄平平仄。","平平仄仄仄○○，仄仄平平仄仄平。","仄仄平平平仄仄，平平仄仄平仄平。","仄仄平平平仄仄，仄平平仄仄○平。"],"paragraphs":["六州胡儿六蕃语，十岁骑羊逐沙鼠。","沙头牧马孤雁飞，汉军游骑貂锦衣。","云中征戍三千里，今日征行何岁归。","无定河边数株柳，共送行人一杯酒。","胡儿起作和蕃歌，齐唱呜呜尽垂手。","心知旧国西州远，西向胡天望乡久。","回头忽作异方声，一声回尽征人首。","蕃音虏曲一难分，似说边情向塞云。","故国关山无限路，风沙满眼堪断魂。","不见天边青作冢，古来愁杀汉昭君。"],"title":"登夏州城观送行人赋得六州胡儿歌"}
