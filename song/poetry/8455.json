{"author":"李处权","id":8455,"strains":["仄仄○平仄，仄平平仄平。","平平仄平平，仄仄平平平。","○仄平平仄，○平仄平平。","平平仄仄仄，仄仄平平平。","平仄仄仄仄，平平仄？平。","平平仄平仄，仄平仄仄平。","平平仄仄仄，仄仄平仄平。","仄平平平平，平仄平仄平。","平平仄仄仄，仄仄仄仄平。","仄仄平平仄，平平仄平平。"],"paragraphs":["坐啸凝香雾，卷帘松竹青。","新霜戒微寒，远日朝霞赪。","过午时云族，其蒙见初零。","萧萧打叶响，沥沥依檐声。","幽鸟故格磔，寒蜂自竛竮。","棕君曲江裔，句含万古情。","端知意有在，复契心所冥。","至哉蒙庄言，为善无近名。","天弢久已解，世网讵可撄。","寄谢夸毗子，胡然事蝇营。"],"title":"次韵张匡山使君郡斋对雨效韦苏州体"}
