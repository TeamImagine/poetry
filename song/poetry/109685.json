{"author":"阳枋","id":109685,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["欲造诗坛夺锦标，几回蹑足愧还休。","君提妙律都先手，我漫家吟浪出头。","济世自怜无绝力，叩阍刚道有嘉猷。","先生若动出关兴，便尔挑包逐去舟。"],"title":"谒同年许使君德开  其二"}
