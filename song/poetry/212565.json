{"author":"李复","id":212565,"strains":["仄仄仄仄平仄平，仄平仄平平仄平。","平平仄仄○平仄，仄仄仄仄平平平。","仄○平平仄仄仄，仄○仄仄平平○。","仄○仄○平平仄，仄平仄仄仄仄平。","仄仄仄平○仄仄，平平仄仄平平平。","仄仄平平仄仄仄，○平○仄平平平。","○○平平仄仄仄，平平仄仄平平平。","仄仄仄仄仄仄仄，仄仄仄仄平仄平。","仄平仄平仄仄仄，仄仄○仄平平平。","仄○平平○平仄，仄仄平仄平平平。","仄平○仄仄○仄，○仄平仄○仄仄。","仄○仄仄仄仄仄，○平仄仄平仄○。"],"paragraphs":["剥剥啄啄初叩扃，主人立门双眼青。","篮舆遽下屏徒御，脱帽解带风泠泠。","倦思经时一日纵，乍离涸辙游沧溟。","靓深曲折任吾向，度桥绕径足不停。","芍药晚花犹泫露，樱桃满树垂繁星。","万竹森严拥幢盖，苍松夭矫呼风霆。","空叹春时不得到，枯香落蒂今飘零。","徙倚历览意稍满，自具野饭追渌醽。","却呼主人坐对酌，脯醢间错鱼虾腥。","共叹羁缰鲜休暇，一饷聊尔消沉冥。","病余量隘不禁醉，骑马归舍犹未醒。","解衣拂榻欲假寐，传呼有客来造庭。"],"title":"和游赵韩王园"}
