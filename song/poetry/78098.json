{"author":"李大光","id":78098,"strains":["仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平仄。","平平平仄平平仄，仄仄平平仄仄仄。"],"paragraphs":["栈阁横空杳霭间，登临酒罢怯凭阑。","露零万瓦交光渥，月挂千峰倒影寒。","谷煦如春居亦易，亭凉宜夏到乎难。","垂檐星斗方争席，好向天门刷羽翰。"],"title":"嘉泰癸亥夏陪县尹双湖唐仲谋饮寒亭"}
