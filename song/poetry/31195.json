{"author":"洪迈","id":31195,"strains":["平平仄○平仄平，○○平仄平○平。","平平平仄平仄仄，○平仄仄平平平。","仄平平平仄平仄，仄平平仄仄仄平。","仄平平仄仄仄仄，仄平平仄平平平。","平○平仄平仄仄，平仄平仄平平平。","仄平仄仄仄仄仄，仄仄○仄○平平。","平平仄仄仄仄仄，平仄仄仄○○平。","仄平平仄仄仄○，○仄仄仄平平平。"],"paragraphs":["吾生意行初不谋，泛泛何啻波中鸥。","携家来作闽海梦，三年客食天南陬。","我先人庐在何许，大江之左道阻修。","奉新家有手足爱，只身归扫先梧楸。","旋当来此营斗粟，南北颠倒无时休。","此心转与世事左，自作磨蚁将谁尤。","安知不满达者笑，穷达一戏如观优。","咄哉吾语亦已堕，且与造物同浮游。"],"title":"建安道中"}
