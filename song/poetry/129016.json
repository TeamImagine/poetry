{"author":"赵孟坚","id":129016,"strains":["仄○平仄仄，○仄仄平平。","仄平平仄仄，平仄仄仄平。","仄仄仄○平，仄平仄仄○。","平平仄平平，仄仄平平平。","仄平仄仄仄，仄仄平平平。","仄仄仄平平，仄○仄仄平。","平仄平平平，平平平仄平。","仄平仄仄平，仄仄仄平○。","平仄仄平仄，仄仄仄平平。","仄仄仄平仄，仄平平仄平。","仄仄平平仄，仄平平仄平。","平平平仄仄，仄仄平平平。","平仄仄仄平，仄仄平平平。","平仄仄仄平，仄仄仄仄平。","平平仄○仄，仄仄仄○平。","仄○仄仄平，平仄平○平。","仄平仄○仄，仄仄平仄平。","仄仄仄平仄，仄仄平仄平。","平平仄仄○，平仄仄仄平。","平平仄仄○，仄仄平仄平。","仄仄仄仄仄，○仄平仄平。","仄仄仄平平，仄仄仄平平。","仄平仄仄仄，平仄仄仄○。","仄仄平仄平，仄仄平仄○。","平平平仄仄，仄仄○○平。"],"paragraphs":["昔闻勤读者，三度绝韦编。","读书书已破，书则在肺肝。","摘实咀其华，发挥事业间。","伊惟事精研，整束悬牙签。","缥囊手未触，慨是龙泉言。","虎子畜溪鱼，汝懵未凿颛。","胡策追元方，纷纷探简编。","抱书手不龟，面壁缚枯禅。","靴化例随水，竟负一瓻还。","季也怒生瘿，我惭家训颜。","愿季无衔怒，凤楼修则完。","嗟嗟仁义谏，束湿何由痊。","颠倒幸尔存，柿叶风掀掀。","糊老饱九炊，纸捣翼拟蝉。","翻翻事兼两，滑腻好且坚。","手鉴具在兹，秋露无重妍。","旧书百回读，训佩坡老仙。","请季事斯语，慎勿高阁悬。","因怜数匮藏，徒疥小印存。","浮云忽白衣，世事无不然。","眼底不自快，封闭何取焉。","所贵得之心，亦可忘蹄筌。","又怜囿大块，华好竟饱鲜。","一饱膻聚蝇，曷与千古传。","纤云飞四散，皎月标中天。"],"title":"仲弟借书持要不谨护有损为之覆背葺还"}
