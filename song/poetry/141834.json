{"author":"王奕","id":141834,"strains":["仄平仄○平平○，平仄仄仄平平平。","仄平平仄仄平○，仄仄仄平平仄平。","仄仄仄平平仄仄，仄仄仄○○仄仄。","平平仄仄平仄平，仄仄平平仄○仄。","平平仄仄平仄平，平平平仄平平平。","平○仄仄仄仄仄，仄平○仄平平仄。","仄平仄仄○仄○，仄平仄平○仄平。","○平○平平仄○，仄仄平平仄平仄。","仄平仄仄平仄平，平平仄仄○平平。","平平仄仄平仄仄，仄仄仄平○仄仄。"],"paragraphs":["昔人念亲心何如，喻彼百草蒙春晖。","一川含绿草方长，满地落红春已归。","草欲报春春忽改，子欲养亲亲不待。","嗟哉物尔人亦然，对草无言泪如海。","阳春有脚还复来，今年花谢明年开。","慈亲一去不复见，画图空写春风面。","榉川有子思报亲，结茅竹亭留白云。","亲恩难酬春易过，独倚栏干怨春暮。","寄言孝子须惜时，流光暗促亲颜移。","春盘荐脆须及早，莫待酒浇坟上草。"],"title":"春晖亭为榉川子赋"}
