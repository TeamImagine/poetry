{"author":"邵雍","id":124361,"strains":["仄仄平仄仄，仄仄平平平。","仄仄仄平仄，平○○仄平。","仄仄仄○仄，○○○仄平。","仄仄仄平○，仄仄平平平。","仄仄平平仄，○○仄仄平。","平仄仄平平，平平平仄平。","平仄仄平平，○平仄平平。","仄平仄仄仄，平仄平平平。","仄仄○仄仄，仄○仄仄平。","平仄仄仄仄，平○平平○。","仄平仄仄仄，仄平平平平。","平平仄仄平，仄仄平仄平。","仄仄○○仄，平仄平仄○。","仄仄平仄仄，平平仄○平。","仄仄仄平仄，仄平平○平。","仄仄仄仄仄，仄仄仄平平。","仄仄平仄仄，仄仄仄仄平。","仄仄仄平仄，仄平仄仄○。","仄仄平○仄，仄仄平仄平。","仄仄○？仄，仄仄仄仄平。","仄○平平○，仄○仄平平。","仄仄平平仄，仄仄仄○平。","平仄平仄平，仄仄平仄平。","平仄平仄仄，仄仄平○平。","仄仄仄平仄，平平平仄平。","平平平仄仄，平仄仄平平。","平仄○○仄，平平仄仄平。","平平仄平仄，仄仄仄平平。","仄仄○平仄，平平仄仄平。","仄平平仄仄，平仄仄平仄。"],"paragraphs":["朴散人道立，法始乎羲皇。","岁月易迁革，书传难考详。","二帝启禅让，三王正纪纲。","五伯仗形胜，七国争强梁。","两汉骧龙凤，三分走虎狼。","西晋擅风流，群凶来北荒。","东晋事清芬，传声宋齐梁。","逮陈不足算，江表成悲伤。","后魏乘晋弊，扫除几小康。","迁洛未甚久，旋闻东西将。","北齐举爝火，后周驰星光。","随能一统之，驾福于巨唐。","五代如传舍，天下徒扰攘。","不有真主出，何由奠中央。","一万里区字，四千年兴亡。","五百主肇位，七十国开疆。","或混同六合，或控制一方。","或创业先后，或垂祚短长。","或奋于将坠，或夺于已昌。","或火兴无妄，或福会不祥。","或患生藩屏，或难起萧墙。","或病由唇齿，或疾亟膏肓。","谈笑萌事端，酒食开战场。","情欲之一发，利害之相戕。","剧力恣吞噬，无涯罹祸殃。","山川才表里，丘陇又荒凉。","荆棘除难尽，芝兰种未芳。","龙蛇走平地，玉石碎昆岗。","善设称周孔，能齐是老庄。","柰何言已病，安得意都忘。"],"title":"书皇极经世后"}
