{"author":"释居简","id":91052,"strains":["仄仄平平仄仄仄，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["矫矫苍髯傍把茆，疏疏碧玉倚琼梢。","饱经霜后转无恙，未及岁寒先定交。","影瘦自随窗月上，阴浓时有岭云巢。","此君不独论三益，高节还应待九包。"],"title":"三友轩"}
