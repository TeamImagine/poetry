{"author":"吴泳","id":103929,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平平仄平平。"],"paragraphs":["二年烟雨汉皋亭，玉节西来照雪明。","慷慨报君浑是胆，驰驱将母莫非诚。","稻禾水足青畴润，烽火宵闲紫逻清。","鸾凤莫将鹰隼看，及时须为国家鸣。"],"title":"寿张亨泉提刑三首  其二"}
