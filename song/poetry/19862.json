{"author":"史浩","id":19862,"strains":["仄仄平平仄平平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["邑近蓬莱萃刘真，晓看簪履望尧云。","三呼请祝圣人寿，亿载长为天下君。","荷柄飞香浮碧斚，榴花照座舞红裙。","更听既醉升平雅，始信宸恩浃海垠。"],"title":"天申节锡宴当筵致语口号  其二"}
