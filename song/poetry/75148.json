{"author":"赵蕃","id":75148,"strains":["仄仄平平仄仄平，仄平平平仄平平。","仄平仄仄平平仄，仄仄仄平仄仄平。","平仄仄平平仄仄，仄平仄仄仄平平。","平平仄仄仄仄仄，仄仄仄平仄仄平。"],"paragraphs":["去岁飘然反自闽，访君曾为驻征轮。","尺书不至知殊县，五字可追如隔晨。","秦论旧闻追廼祖，汉庭那得弃平津。","行当过我一饭去，要话别来长苦辛。"],"title":"去年过铅山一见季承自后邈不相闻秋试度必入城因成父行寄之以诗"}
