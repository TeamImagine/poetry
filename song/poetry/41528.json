{"author":"陆游","id":41528,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["边头无警少铃声，病得新霜亦已平。","赤脚听蛩勤夜绩，苍头租犊待冬耕。","发奁双兔骈头卧，溢榼芳醪彻底清。","里巷纷纷夸节物，春盘傩鼓渐关情。"],"title":"仲冬书事"}
