{"author":"刘敞","id":174899,"strains":["仄平仄仄平平仄，仄平平平仄平仄。","平平仄仄○仄平，仄仄○○○平仄。","平平仄仄仄仄仄，仄仄○平仄平仄。","平平仄仄平仄平，仄仄平平平仄仄。","平平仄仄仄平平，平平仄仄平平仄。","平平仄仄仄仄平，○○仄仄平○仄。","平仄仄仄○仄仄平仄平，仄平平仄平仄○。","平平平仄仄平仄，平仄仄仄○平○。","仄平仄仄○仄仄，仄○平仄平平平。","平平平，平仄○○平仄平。","仄○仄仄仄平仄，平平仄仄平平平。"],"paragraphs":["野人独爱灵椿馆，馆前灵椿耸危干。","风柔雨练三月余，奕奕中庭荫华伞。","清阴及物不自惜，赤日当天损炎旱。","危檐密牖清有余，翠竹猗桐何足算。","南山白虎啸狂飇，孤根易动枝条散。","芳华寂寞未及衰，萎迟遂比沟中断。","君不见月中紫桂天上榆，有名无实安自如。","天河均涧易生植，甘露洒叶长扶疏。","结根得所应自贵，庇荫虽远真徒虚。","灵椿乎，庄子浪叟诚尔徒。","尔当自取八千岁，今颠蹶矣人谁扶。"],"title":"灵椿馆风折椿树"}
