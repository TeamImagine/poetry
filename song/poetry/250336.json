{"author":"沈与求","id":250336,"strains":["仄仄仄平平仄仄，仄○平○平仄仄。","仄○仄仄仄平平，仄仄平平平仄仄。","仄平仄平仄平平，仄○平平仄仄平。","○平仄仄仄平仄，平○仄平平仄平。","仄平仄仄仄仄仄，平平平仄○平平。","平平仄仄平仄平，仄仄仄平平仄平。"],"paragraphs":["大雅寂寥谁发喜，逆折波澜须子美。","晚分一派大江西，约束曹刘归句里。","武安耳孙有臞儒，载行无多一束书。","蹇驴破帽踏城市，腰间蒯维鸣湛卢。","叫阍自荐久未偶，淮南丛桂犹关渠。","雕𫔔戏出乡学余，掩面笑余诗井枯。"],"title":"次韵李元叔田邦镇唱酬之什  其二"}
