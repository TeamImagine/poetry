{"author":"王洋","id":251629,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["物外家风本自奇，人间独步九秋时。","谁登月姊青霄露，折得郄诜丹桂枝。","韫玉岩扉通户牖，蘂珠花殿彻藩篱。","渊明不共真香醉，只与黄花作便宜。"],"title":"赵倅兼善再用前韵赋木犀"}
