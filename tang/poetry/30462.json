{"author":"罗邺","id":30462,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["高台今日竟长闲，因想兴亡自惨颜。","四海已归新雨露，六朝空认旧江山。","槎翘独鸟沙汀畔，风遰连樯雪浪间。","好是轮蹄来往便，谁人不向此跻攀。"],"title":"登凌歊台"}
