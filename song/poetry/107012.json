{"author":"黄敏求","id":107012,"strains":["仄仄平仄平，○平仄平平。","平○○○○，仄仄仄平平。","仄仄仄仄平，○仄○平平。","仄仄平仄平，平仄仄仄平。","仄仄仄平仄，仄仄平○平。","仄平仄仄仄，平仄○○○。","平仄仄平仄，仄仄仄仄平。"],"paragraphs":["地僻车马稀，柴门不须扃。","晨兴正衣冠，浣手供炉馨。","奈此日永何，闲课离骚经。","一片兰茝心，千古日月明。","尔岂乏忠愤，所欠惟和平。","要之仕与止，奚必分重轻。","吾但适吾可，不愿得尔名。"],"title":"野塘杂兴  其二"}
