{"author":"周文璞","id":94948,"strains":["平仄仄仄平仄仄，仄平平平仄平仄。","仄平○○平仄仄，仄平平平仄平仄。","仄平平平仄平仄，○平○平平平仄。","平平平○平仄仄，平平仄平仄平仄。","仄平仄仄○仄仄，平平平仄平仄仄。","○平○仄仄平仄，仄平仄仄平仄仄，仄仄平平仄平仄。"],"paragraphs":["云卷道者方昼睡，有僧奚为入桑杞。","惠然相过穷壑底，共谈儒流佛宗旨。","二家之风亦颓靡，吹而飏之谁为起。","寒灰煨芋香透纸，呼童就邻一赊米。","作糜煮菜相料理，吾穷于世无比拟。","殷勤相觅有吾子，谩书七字聊送似，往供天嫔泣山鬼。"],"title":"谢颐师见过"}
