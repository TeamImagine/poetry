{"author":"章甫","id":64743,"strains":["平平平仄平，仄仄仄平仄。","○平○平○，○仄仄仄仄。","仄仄仄仄平，仄仄仄平仄。","平平平仄平，仄仄○平仄。","平平仄平仄，平仄○仄仄。","仄仄平仄平，○仄○仄仄。","○平仄仄○，仄仄仄平仄。","平平仄仄平，平仄仄平仄。","平平平仄平，平平仄平仄。","仄平平仄仄，仄○仄平仄。","仄平仄仄仄，平仄平平仄。"],"paragraphs":["连山春雨来，径滑不容足。","行人相攀援，泥泞及马腹。","欲往不得前，野店可投宿。","朝来天宇佳，笑语闻童仆。","宣城半程耳，山路听诘曲。","自别贤主人，三岁如转烛。","应烦倒屣迎，喜气见眉目。","新堂几日成，春酒此时熟。","珠玑倾锦囊，尘埃拂楸局。","上饶千里远，策蹇许追逐。","北归预可料，诗作牛腰束。"],"title":"喜晴"}
