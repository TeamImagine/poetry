{"author":"朱熹","id":55510,"strains":["仄平平仄仄，仄仄平仄平。","仄平平仄○，仄○平平平。","仄仄平仄仄，仄平平仄平。","仄仄平仄仄，仄仄○平平。","仄○平仄平，仄○○平平。","仄仄仄平仄，平平仄仄平。","仄平仄○仄，仄平仄平平。","○平仄○仄，仄仄平平平。"],"paragraphs":["予生千载后，尚友千载前。","每寻高士传，独叹渊明贤。","及此逢醉石，谓言公所眠。","况复岩壑古，缥缈藏风烟。","仰看乔木阴，俯听横飞泉。","景物自清绝，优游可忘年。","结庐倚苍峭，举觞酹潺湲。","临风一长啸，乱以归来篇。"],"title":"奉同尤延之提举庐山杂咏十四篇 陶公醉石归去来馆"}
