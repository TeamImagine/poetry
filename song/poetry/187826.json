{"author":"王令","id":187826,"strains":["平平仄平○，仄仄平仄仄。","平平仄平仄，○仄仄仄仄。","平平平平仄，仄仄仄○仄。","平平仄仄仄，仄仄仄平仄。","平平仄仄平，仄仄仄仄○。","○○平平仄，仄仄仄平仄。","平平平仄平，平仄仄平仄。","仄○仄平仄，仄仄平仄仄。","平平仄○仄，○仄仄平仄。"],"paragraphs":["天风变春和，昼日差夏永。","门阑闭无事，燕雀去益静。","纷翻诗书帙，弃散懒收整。","时来就枕卧，复可取窥省。","心恬逐物闲，迹阔与世屏。","鲜鲜南山暖，秀色在修岭。","苟嫌安坐慵，还可远游骋。","自缘智能薄，反得闲暇幸。","交朋久相远，疏懒欲谁警。"],"title":"夏日平居奉寄崔伯易兼简朱元弼  其一"}
