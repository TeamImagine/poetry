{"author":"杜范","id":105221,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["绝涧移来近市园，又还移入卖花盆。","体蟠一簇皆心匠，肤裂千梢尚手痕。","试问低回随俗态，何如峭直抱孤根。","岁寒风节应无恙，鲁兀须知自有尊。"],"title":"和花翁盆梅"}
