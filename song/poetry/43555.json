{"author":"范成大","id":43555,"strains":["平平仄仄仄，仄仄平○仄。","平平仄平仄，平仄仄仄仄。","仄平○仄○，仄仄仄平仄。","平○○仄仄，仄仄仄仄仄。","仄平仄仄仄，仄仄平平仄。","平平仄平平，仄仄仄仄仄。","仄平仄平平，仄仄平仄仄。","○仄仄○仄，仄仄○○仄。","平平仄平仄，仄仄仄平仄。","仄○平○平，平仄平平仄。","平平仄平仄，仄仄仄平仄。"],"paragraphs":["朝登赤土岭，暮入黄泥谷。","春江弄花月，归梦恍在目。","觉来行路难，杜宇叫高木。","凹中泥没踝，凸处石啮足。","坐舆我尚病，想见肩舆仆。","衡阳复祁阳，可暂不可宿。","晚来出前冈，路坦亭堠促。","将士走相贺，喜色如膏沐。","人生本无闷，逆境要先熟。","不从忧患来，安识平为福。","夷涂不常遇，历险始知足。"],"title":"衡永之间山路艰涩薄晚吏卒哄云渐近祁阳路已平夷皆有津津之色"}
