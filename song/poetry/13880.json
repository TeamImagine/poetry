{"author":"宋祁","id":13880,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["宝梯斜级上盘空，千里亭皋一眺穷。","翠柰自生经苑地，萎花时堕佛天风。","桥横颍岸淙幽碧，日下嵩云插倒红。","暂涤六尘凭槛久，可嗟归御太匆匆。"],"title":"登师利寺文殊阁"}
