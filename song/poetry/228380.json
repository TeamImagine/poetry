{"author":"释德洪","id":228380,"strains":["平平仄仄仄平仄，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["依然收付建康狱，拴索珑璁惊市人。","寄语小儿休嬲相，未妨大士戏分身。","懒于梦境分能所，枉把情缘比客尘。","笑视死生无可拣，目前刀锯若为神。"],"title":"金陵初入制院"}
