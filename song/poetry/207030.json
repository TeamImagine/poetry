{"author":"黄庭坚","id":207030,"strains":["仄仄平平仄，平仄仄仄平。","○平仄仄仄，仄平平仄平。","仄平仄平仄，平平仄平平。","平平平平仄，○仄仄平平。","仄平平仄仄，平仄仄平○。","仄平平平仄，仄仄平仄平。","仄仄仄平平，仄仄仄平平。","平○○仄仄，仄仄仄仄平。","平平仄仄仄，仄仄平仄平。","○平仄平平，仄仄仄仄平。","平仄平仄○，仄平仄平平。","仄仄仄平仄，仄平○仄平。"],"paragraphs":["建酉金为政，摇落草木衰。","除瓜陇亩净，邵平无米炊。","满家色藜藿，诗书不赒饥。","平生晁公子，正用此时来。","定交无一物，秋月以为期。","执持荆山璧，要我雕琢之。","破斧不能柯，况乃玉无疵。","危冠论百揆，备乐奏四时。","成功彼有命，用舍君自知。","收身渺江湖，岁晚白鸟嬉。","开径蒲苇中，倚锄望君归。","闭塞乃非道，不才当尔为。"],"title":"定交诗二首效鲍明远体呈晁无咎  其一"}
