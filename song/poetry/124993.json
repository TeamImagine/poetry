{"author":"邵雍","id":124993,"strains":["平仄仄平平仄仄，平仄平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["为善大宜量力分，知几都在近人情。","人情尽后疑难入，力分量时事自平。","理顺面前皆道路，义乖门外是榛荆。","何人肯认此言语，此语分明人不听。"],"title":"感事吟"}
