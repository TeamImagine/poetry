{"author":"胡平仲","id":172663,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["人去坛空几历年，尘埃难没汉山川。","窦门深入壶中地，环壁遥开瓮外天。","致雨土龙如解化，随时木鹤亦能仙。","要知万劫长生处，古篆惟存石鼓篇。"],"title":"游金精山"}
