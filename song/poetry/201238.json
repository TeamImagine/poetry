{"author":"彭汝砺","id":201238,"strains":["仄仄平仄平平平，仄平仄仄○平平。","平平仄仄平仄仄，平仄仄仄平平平。","平平仄仄仄平仄，平平仄仄平○平。","平平平仄仄仄仄，仄平仄仄平平平。","○平平仄仄平仄，平平仄仄平平平。","仄平仄仄仄仄平，平平仄仄平平平。","平平仄仄仄平仄，仄仄平平平仄平。","仄平平平仄仄仄，仄○平仄○平平。","仄平平仄仄仄仄，仄平○仄平平平。","○平仄仄平仄仄，仄仄仄仄平○平。"],"paragraphs":["我昔曾涉昌江滨，故人指我观陶钧。","庞眉老匠矜捷手，为我百转雕舆轮。","镌刓刻画走风雨，须臾万态增鲜新。","盘龙飞凤满日月，细花密叶生瑶珉。","轻浮儿女爱奇崛，舟浮辇运倾金银。","我盂不野亦不文，浑然美璞含天真。","光沉未入世人爱，德洁诚为天下珍。","朅来东江欲学古，喜听英杰参吾伦。","谨持清白与子共，敢因泥土邀仁恩。","空言见复非所欲，再拜谢子之殷勤。"],"title":"答赵温甫见谢茶瓯韵"}
