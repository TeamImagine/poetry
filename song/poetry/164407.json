{"author":"仇远","id":164407,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["水仙分地葬诗人，一片荒山野火焚。","荐菊有亭今作圃，埽松无地漫留坟。","蜗牛负壳黏碑石，老鹳携雏入陇云。","欲把长箫歌楚些，却怜度曲不如君。"],"title":"拜孙花翁墓下"}
