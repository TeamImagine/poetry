{"author":"方岳","id":127784,"strains":["仄仄平平仄平仄，平仄平平○仄仄。","平平平仄仄平平，仄仄○○平仄仄。","平平平仄平仄平，仄平仄仄平平仄。","仄平仄仄仄平○，仄仄仄平平仄仄。","仄仄仄仄平○平，仄仄平平仄平仄。","仄平○仄仄仄仄，平平仄○平○仄。","仄平平仄仄平平，平仄○平平○仄。"],"paragraphs":["老桂枯寒出奇怪，知几何年如许大。","枝枝浑是好西风，粒粒中藏香世界。","幽人高卧崖藓边，野僧肯寄溪云外。","兔惊玉杵夜丁当，鸟嗽辟寒金琐碎。","并令满屋书传香，唤起多生酒诗债。","我今回向语一则，云何赞叹花三昧。","月光童子妙庄严，金粟如来殊胜解。"],"title":"才老致木犀甚古"}
