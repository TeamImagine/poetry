{"author":"白居易","id":15833,"strains":["平仄平平仄，○平仄仄平。","仄○平仄仄，仄仄仄平平。","仄仄平○仄，平○平仄平。","仄○平仄仄，平仄仄平平。","仄仄平平仄，○平仄仄平。","仄平○仄仄，○仄仄○平。"],"paragraphs":["幽独辞群久，漂流去国赊。","只将琴作伴，唯以酒为家。","感逝因看水，伤离为见花。","李三埋地底，元九谪天涯。","举眼青云远，回头白日斜。","可能胜贾谊，犹自滞长沙。"],"title":"忆微之伤仲远"}
