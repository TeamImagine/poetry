{"author":"祖无择","id":113760,"strains":["仄仄平平仄仄平，平平仄仄仄平平。","仄平平仄平平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["十幅蒲帆一竹篙，随流逐浪我心劳。","几程烟水秋光远，半夜星河天气高。","正想黄陂何淼淼，可怜禹渎更滔滔。","犹欣明发谐相见，愿奉清言散郁陶。"],"title":"济上夜泊寄杜秘教"}
