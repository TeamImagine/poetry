{"author":"张景修","id":196627,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["映窗犹剩雪余痕，瓶里梅花枕上闻。","一椀镫寒听夜雨，半床毡暖卧春云。","诗成始觉茶销睡，香尽翻嫌酒带醺。","我是挂冠林下客，山中安乐合平分。"],"title":"宿清溪安乐山"}
