{"author":"喻良能","id":51708,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["古木阴阴绕屋庐，官居端的似田居。","诗清子厚龙城句，字瘦诚悬殿壁书。","那复有心追四至，只应无事富三余。","一樽闲论金罍事，为笑纷纷竭泽渔。"],"title":"柳季修知丞以诗见贻次韵为谢"}
