{"author":"范成大","id":43815,"strains":["平平仄仄平平仄，平仄平平仄平仄。","平平平仄仄○平，○平仄仄平○仄。","仄平仄仄平仄平，平平仄仄平平平。","平平仄平○仄平，仄平○仄平○平。"],"paragraphs":["东风本是繁华主，天地元无著愁处。","诗人多事惹闲情，闲门自造愁如许。","病翁老矣痴复顽，风前一笑春无边。","糟床夜鸣如落泉，一杯正与人相关。"],"title":"陆务观作春愁曲悲甚作诗反之"}
