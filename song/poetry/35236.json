{"author":"梅尧臣","id":35236,"strains":["平平仄○平，仄仄平平仄。","仄○平仄平，平仄平平仄。","平平仄○平，仄仄平平仄。","仄仄平仄仄，○平仄平仄。","○平仄仄平，仄仄平仄仄。","仄仄仄平平，平平仄平仄。","仄仄仄平平，平平仄平仄。","仄仄平平平，仄平○仄仄。","仄平仄平平，○仄平仄仄。","仄仄仄平平，平○○平仄。"],"paragraphs":["清晨下长淮，忽值秋风恶。","渺弥云雾昏，掀合鱼龙作。","方惊白浪高，又以寒潮落。","远渚时出没，轻舟自前却。","将投古戍迷，偶得孤港泊。","下缆寄芦林，寻村步芒𪨗。","傥有白醪沽，聊为野田酌。","茆屋何飕飕，瓦罂空索索。","却持杖头归，相顾还寂寞。","一夕不能眠，孤吟当狂药。"],"title":"旌义港阻风"}
