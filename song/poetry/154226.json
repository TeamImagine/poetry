{"author":"董嗣杲","id":154226,"strains":["仄平仄仄仄，平仄平平平。","平平仄仄○，平仄平平平。","平平平○平，仄仄平平○。","仄仄仄平○，仄仄平平平。","○○仄平平，平仄平平平。","仄平仄平平，仄仄仄仄平。","仄仄○仄平，仄仄仄仄平。","平平仄仄仄，平仄○仄平。","仄○平平平，仄○○○平。","仄仄仄平平，仄仄平平平。","平平仄平仄，平平平平平。","仄平仄仄平，平仄平平平。"],"paragraphs":["万愁聚眼底，城下登江船。","江穷渺渺如，身堕栖栖然。","初来情颇浓，既去情尤牵。","纵目入虚空，顺济皆由天。","回思发程艰，时刻多迍邅。","本无镇浮能，意者造物怜。","造物相始终，百岁亦可延。","风花鼓雪霰，飞舞帆幅前。","未行风还严，既离浪更颠。","薄命亦何辜，动自罹惊弦。","逢人不须说，徒招讥孤鶱。","醉歌赤壁游，遐眺追坡仙。"],"title":"舟发"}
