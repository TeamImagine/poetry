{"author":"李纲","id":242485,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["岩石嵌空湛碧泉，酌甘鉴静意萧然。","幽深端有神龙穴，虚迥疑藏古洞天。","云影漾波光璀璀，石渠飞溜响涓涓。","会须掬取岩中水，洒作膏霖遍八埏。"],"title":"题石井慈济泉二首  其二"}
