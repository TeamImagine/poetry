{"author":"郭印","id":249761,"strains":["仄平仄仄○平平，仄平○仄平平○。","平平仄仄○○仄，平平○仄平平平。","仄平仄仄平仄仄，仄平平○平仄平。","仄○平仄仄仄仄，平平平仄平平平。","平仄仄○仄仄仄，仄仄仄平平平平。","仄仄仄仄仄平仄，平仄平○仄仄平。","平平仄仄仄平仄，仄仄仄平平仄平。","仄仄平仄○平仄，仄仄平平平仄平。"],"paragraphs":["碧霄桂影堕寒溪，赏心正与幽人期。","凭轩一俯吟思发，雕肝镂肺成新诗。","水流月出咸自尔，去来休论东与西。","句中之眼落第二，纷纷名字俱人为。","胡不反观自已月，照耀古今无迁移。","有客问我月安在，天上人间总不知。","光吞万象竟何有，一语诳人真自欺。","我欲提此吹毛剑，戮尽丛林多口师。"],"title":"普慈学官何子固廨舍有溪月轩明复留诗用其韵"}
