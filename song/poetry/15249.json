{"author":"刘子翚","id":15249,"strains":["○平仄平○平平，平平仄仄仄仄○。","○平仄仄仄平仄，平平仄仄平平平。","仄平平平平仄仄，平平仄仄平○仄。","仄平仄仄仄○平，仄平仄仄○○仄。","平平仄仄○仄平，仄仄平仄仄仄平。","平平平平○仄仄，仄仄○仄平平○。"],"paragraphs":["柴椽百枝荫方塘，高梧老柳著两行。","轻烟曳组适寒碧，芙蕖酿出秋风香。","宿酲萦胸殊未快，冲之欲引天潢派。","戏投小饵向深渊，锦鳞忽见空中挂。","𥬠清鲙雪更作豪，坐客狼狈已半逃。","呜呜丛歌犹未彻，兀睡听作蜩蝉号。"],"title":"早饮"}
