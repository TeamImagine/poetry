{"author":"魏了翁","id":102920,"strains":["平○仄○仄，仄仄平平○。","仄仄仄平仄，仄仄仄仄平。","○平平仄○，平平仄平平。","平仄仄仄？，平仄平平平。","仄仄仄平仄，仄仄平○平。","○仄仄仄平，仄仄仄仄平。","仄平平平仄，平仄平平平。","○平仄平仄，○仄平平○。","仄仄仄仄平，○○仄仄平。","仄平仄平仄，平仄○平平。"],"paragraphs":["君王位三极，五气咸宣昭。","有一弗余若，引咎自己招。","如何圻甸闲，灵胥敢为妖。","毋谓一指搐，能使身无聊。","是用选肤使，汝往锄其骄。","将指得若人，谴异不足销。","水生乎天一，阳实为根苗。","疏通乃循轨，壅塞逾惊漂。","是理与政通，更当省厥徭。","绩成报天子，鸣珮行青霄。"],"title":"送刘寺丞赴浙西提举分韵得霄字盐官县以海漂荡命刘措置"}
