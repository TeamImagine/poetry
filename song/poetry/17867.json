{"author":"吴芾","id":17867,"strains":["平平仄平仄，仄仄平仄平。","仄○仄平仄，仄仄仄仄○。","○仄平平仄，仄仄仄仄平。","仄仄平仄仄，仄仄仄仄平。","仄仄仄仄仄，仄仄仄仄平。","平仄仄平○，仄仄平○平。","仄平平仄仄，仄仄平仄平。","仄仄仄○仄，仄仄仄○平。","平平仄平仄，仄仄平仄平。","○○仄平○，平仄平○平。","平○仄仄仄，平仄仄仄平。","仄仄平平仄，平仄仄仄平。","仄仄仄平仄，仄仄平平平。","仄平仄平仄，仄○平仄平。","仄仄仄仄仄，仄仄平○平。","平仄仄仄仄，仄仄仄仄平。","平仄平仄仄，仄仄平仄○。","○仄平仄仄，仄平仄仄○。","平仄仄平仄，仄仄仄仄平。","仄仄仄平仄，仄仄仄平○。"],"paragraphs":["平生好山水，至老心不移。","每闻有佳处，欲见唯恐迟。","相去虽云远，不惮脚力疲。","纵不能得到，夜梦必见之。","晚岁卜筑地，一半在翠微。","山水既俱胜，景物还相宜。","旁人来睹此，已自心目怡。","若乃梦中见，则又远过斯。","高山与流水，到处皆崛奇。","其间有楼观，金碧仍相辉。","幽深极险怪，皆世所未窥。","谓必神仙窟，非世所得知。","不谓我凡骨，乃获来游嬉。","恍然若惊觉，有如天上归。","是岂造物者，不与人相违。","知我有雅好，特以此见贻。","嗟我今老矣，万事都弃遗。","犹有山水债，未能忘梦思。","他日或蝉蜕，百态不愿为。","只愿海山去，赴我赤松期。"],"title":"纪梦"}
