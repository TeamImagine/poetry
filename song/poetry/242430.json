{"author":"李纲","id":242430,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["我见青山若故人，峰峦照眼自相亲。","只应今日爱山意，便是他时傲世因。","点缀白云春缥渺，萦回绿水晚奫沦。","君恩若许归田里，定卜山间老此身。"],"title":"初到临平见山二首  其一"}
