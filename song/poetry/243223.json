{"author":"李纲","id":243223,"strains":["平平仄平平，平仄仄平仄。","仄仄平平平，仄○平仄仄。","仄平仄平仄，仄仄平平仄。","平平平○平，仄○仄○仄。","平○仄平平，平仄仄平仄。","○平平○平，平仄仄仄仄。","○○平平平，平仄仄仄仄。","平平仄仄平，○○仄平仄。","仄平平仄平，仄仄○仄仄。","平仄平仄○，平仄平平仄。","仄仄平○平，仄仄仄仄仄。","平平仄平仄，仄仄仄仄仄。","仄平仄平○，仄仄平仄仄。","仄平平仄平，仄仄仄仄仄。","仄平平仄平，平仄仄仄仄。","平平平仄仄，仄仄○平仄。","平平仄平仄，仄仄仄仄仄。","仄仄仄仄平，仄○平仄○。"],"paragraphs":["西风陨髙梧，秋暑退残热。","岂不欣微凉，寤叹惊急节。","岁华聿云暮，露气繁霜结。","干戈随凝阴，虏骑壮胜铁。","边防久凋残，河洛据戎羯。","中原无长城，何以限逸越。","传闻今年春，关辅已蹀血。","强兵健马区，乘间肆陵蔑。","况兹柔脆乡，岂复劳龁啮。","江汉非不深，天险为人设。","要害无重兵，一苇自可绝。","恬然不为备，庙筭岂有说。","翠华果何从，大计宜早决。","缅怀沙漠寒，矫首望汉月。","杳无鸿雁来，宁不野鼠掘。","何时金凤辇，复返苍龙阙。","群生有安堵，国耻稍一雪。","努力肉食谋，傍观心已折。"],"title":"西风行"}
