{"author":"朱熹","id":55598,"strains":["仄仄平仄仄，仄平平仄平。","仄平仄○仄，仄仄平○平。","○○仄平平，平平仄平平。","仄仄仄仄○，平○○仄平。","平平平仄平，仄仄平仄平。","仄仄仄平仄，平平○平平。","平平仄平平，仄平仄○平。","仄仄仄平仄，仄仄平仄平。","○○平平平，仄仄平平○。","○仄仄平仄，平平仄平平。","平平仄平平，仄仄平平平。","仄仄仄平仄，平平仄○○。"],"paragraphs":["改岁风日好，出门欣得朋。","复招里中彦，及此云间僧。","行行涉清波，斯亭一来登。","徙倚绿树荫，摩娑苍石棱。","遥瞻原野春，仰视天宇澄。","一水既纡郁，群山正崚嶒。","时禽悦新阳，潜鱼跃轻冰。","却念去年日，俯仰愁予膺。","长吟斜川诗，日落寒烟凝。","暝色变晴景，清尊照华灯。","颓颜感川徂，稚齿欢年增。","酒尽不能起，朱栏各深凭。"],"title":"石马斜川之集分韵赋诗得灯字"}
