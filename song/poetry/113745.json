{"author":"祖无择","id":113745,"strains":["仄平平仄仄仄平，仄仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["济南通守欲几年，最课无成愧古贤。","却为簿书抛笔砚，每思樵钓负林泉。","浮名自信虽徒尔，薄俸相拘且勉旃。","已共妻孥约生计，会须搔首赋归田。"],"title":"试笔"}
