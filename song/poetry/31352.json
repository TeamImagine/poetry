{"author":"范端臣","id":31352,"strains":["仄平仄仄平平仄，仄仄平平平○仄。","仄平平仄仄平○，仄仄平平仄平仄。","仄平仄仄平平仄，平仄平平平仄仄。","仄平仄仄仄平平，仄仄平平仄平仄。","平○仄仄仄平仄，仄仄平平仄平仄。","仄平仄仄仄仄平，平仄仄平平？仄。","仄平平平平仄平，仄仄平○平仄仄。"],"paragraphs":["主人结屋清溪侧，对敞轩扉幽更僻。","自怜桃李涴尘泥，故植琅玕对丛碧。","只今俗子纷廛阓，铜臭熏天夸侈极。","曲眉皓齿宴华堂，嫚绿妖红醉春色。","争如此处是潇洒，左右牙签散图籍。","暑风韵玉脱豹胎，凉月影金交兔魄。","我来登轩同赋诗，试问何如严武宅。"],"title":"此君轩"}
