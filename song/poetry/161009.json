{"author":"戴表元","id":161009,"strains":["仄仄仄仄平，平仄仄仄平。","仄仄仄仄○，○仄平平○。","平○平仄平，仄仄仄平平。","仄仄仄仄平，平仄平平平。","平平仄平平，平平仄平平。","平平○仄平，仄平仄平平。","平平仄仄仄，仄仄平平平。","仄仄仄平仄，平平仄仄平。","仄平仄平仄，○○仄○平。","平平平平仄，仄○平平○。","仄仄仄仄仄，仄仄○平平。","平仄仄平仄，仄仄仄仄平。","平○仄平仄，平平仄平平。","仄平平平平，仄仄？平平。","○平仄平平，仄仄仄仄平。"],"paragraphs":["有铁莫妄镕，镕作侠士椎。","有帛莫妄缝，缝作山人衣。","君看天放翁，气貌绝清羸。","濩落七尺身，仁义充肤肌。","无家救人穷，无田恤人饥。","江湖三十秋，白头转岖崎。","余情尚洒洒，不吐酸寒辞。","事慕古豪杰，诸儿那得知。","或云有仙骨，深中愈难窥。","趫腾华佗戏，偃蹇梁鸿噫。","世态贵反复，口语澜翻飞。","夫子顾之笑，百触不发机。","宁当待沟壑，西山古谁悲。","佩君珊瑚钩，酌以玻璃卮。","相知岂云无，去去勿复疑。"],"title":"古诗十五韵送胡天放西游"}
