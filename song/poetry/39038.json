{"author":"陆游","id":39038,"strains":["平仄平平平仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["星斗阑干天宇清，起披短褐绕廊行。","叶声飒飒飞霜重，篱影疏疏落月明。","沙冷断鸿投别浦，风高残漏下孤城。","衰迟自笑情犹在，一首新诗取次成。"],"title":"夜四鼓睡觉起行檐间观新作南篱"}
