{"author":"张仲素","id":11536,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄○平。","平平○仄仄，仄仄○○平。","仄仄平○仄，平平仄仄○。","平平仄仄仄，平仄仄○平。"],"paragraphs":["仙客开金箓，元辰会玉京。","灵歌宾紫府，雅韵出层城。","磬杂音徐彻，风飘响更清。","纡余空外尽，断续听中生。","舞鹤纷将集，流云住未行。","谁知九陌上，尘俗仰遗声。"],"title":"上元日听太清宫步虚"}
