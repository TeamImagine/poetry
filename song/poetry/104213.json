{"author":"戴栩","id":104213,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["孙荣子贵问何如，笾斝盈庭学鲁儒。","若尽礼宗天下少，纵修彤史古人无。","归眠山馆还知命，赐吉朝衣得暂娱。","欲寄升堂千点泪，兰风吹雨暗前湖。"],"title":"徐太博母夫人挽词"}
