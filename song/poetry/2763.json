{"author":"宋庠","id":2763,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["贤路尘消箧谤残，萧萧衰鬓得生还。","久叨鸱尾三重阁，却趁蛾眉五日班。","伤翼再来仍绕树，行云何处不思山。","坐挥拙笔无文甚，正被中郎笑拙艰。"],"title":"恩忝西掖垣"}
