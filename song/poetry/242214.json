{"author":"李正民","id":242214,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄平平平仄，平仄平平平仄平。","仄仄平平平仄仄，仄平平仄仄平平。"],"paragraphs":["华年衮衮似江波，更被闲愁暗折磨。","懒逐西园飞皂盖，却寻严濑聼新歌。","春光不为干戈减，花发长嗟风雨多。","已束轻装增别恨，竹林髙会阻经过。"],"title":"次韵同院晚春  其二"}
