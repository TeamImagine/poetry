{"author":"陆游","id":33132,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["少日飞腾翰墨场，暮年相见尚昻藏。","沈沙舟畔千帆过，剪翮笼边百鸟翔。","访古毎思春并辔，说诗仍记夜连床。","匆匆去日多于发，不独悲君亦自伤。"],"title":"读胡基仲旧诗有感"}
