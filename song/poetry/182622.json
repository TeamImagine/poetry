{"author":"强至","id":182622,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["古邑人烟陕雒间，马蹄车辙许谁闲。","不堪晓雨妨行兴，犹喜秋风慰客颜。","老去稍知筋力倦，年来祇益鬓毛斑。","相如屈赵无遗迹，独有空名重泰山。"],"title":"渑池"}
