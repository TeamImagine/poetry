{"author":"唐庚","id":227354,"strains":["仄○平平平，仄仄○○仄。","仄平平仄仄，仄仄○仄仄。","平仄平仄仄，仄仄○仄仄。","仄仄平平平，平仄○○仄。","○仄仄平仄，仄仄○仄仄。","仄仄仄仄仄，平平○○仄。","平平仄平仄，仄仄○平仄。","平仄仄平仄，仄仄○平仄。","仄平仄平仄，仄仄○仄仄。","仄○仄仄仄，仄仄仄仄仄。","平仄仄平仄，○仄平仄仄。","仄仄仄平仄，平仄仄仄仄。","仄平仄○平，仄仄平仄仄。","仄仄○仄○，平仄仄平仄。"],"paragraphs":["体中初微温，末势如汤镬。","忽然毛髪起，冷撼如振铎。","良久交战罢，顶背如释缚。","尚觉头涔涔，眉额如镵凿。","空日一寒暑，有准如契约。","伏枕两晦朔，枵然如空橐。","平生十围腹，病起如饥鹤。","衰髪本无几，脱去如秋箨。","到今仅能步，出没如尺蠖。","旧闻五岭法，有此万户疟。","而我自侨寓，了不蒙阔略。","况子又持养，何至亦例着。","此身自空虚，客疾安所托。","请作如是观，无病亦无药。"],"title":"疟疾寄示圣俞"}
