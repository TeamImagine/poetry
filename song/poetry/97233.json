{"author":"陈宓","id":97233,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄平平平。"],"paragraphs":["海山深处拥旌旗，六十红颜未是迟。","千里行程中道返，百年心事几人知。","近家园小堪娱目，插架书多足课儿。","闲看好山忙作吏，主人得计祇缘思。"],"title":"叶吉阳赴任中道而返作居思堂以自娱以诗赠之"}
