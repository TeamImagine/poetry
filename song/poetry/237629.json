{"author":"刘一止","id":237629,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["岩下风轻进竹凉，道人身共翠梢长。","饥肠欲和春泉响，鼻观先参煮菜香。","何处人间有痴黠，不将身外较闲忙。","邻家柱史哦诗夜，未厌敲门月到墙。"],"title":"次韵王柱史题密印师竂一首"}
