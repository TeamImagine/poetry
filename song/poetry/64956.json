{"author":"章甫","id":64956,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["晚晴鸟雀喜窥檐，客舍余寒怕卷帘。","多病新来知本草，安心老去读楞严。","发稀帽侧头慵栉，火冷香消手自添。","百念不生惟饱饭，春山蔬笋十分甜。"],"title":"春晚寺居即事"}
