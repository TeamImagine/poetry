{"author":"苏轼","id":193581,"strains":["平仄平仄仄，仄平仄○平。","平平仄仄仄，仄仄平平平。","仄仄○仄仄，仄仄仄平平。","平仄仄平仄，仄平平平平。","平平仄仄仄，平仄仄平平。","平仄平仄仄，平平平仄平。"],"paragraphs":["芦笋初似竹，稍开叶如蒲。","方春节抱甲，渐老根生须。","不爱当夏绿，爱此及秋枯。","黄叶倒风雨，白花摇江湖。","江湖不可到，移植苦勤劬。","安得双野鸭，飞来成画图。"],"title":"和子由记园中草木十一首  其五"}
