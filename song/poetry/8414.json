{"author":"李处权","id":8414,"strains":["仄平仄仄平，仄平仄平平。","平平仄平仄，仄仄平平平。","平平仄平仄，仄仄平平平。","仄平仄平平，仄○仄平平。","仄○仄平平，仄仄平平平。","平平仄仄仄，平仄平平平。","仄平仄平仄，平平仄○平。","仄平○仄平，平仄仄仄平。","平○仄仄仄，仄仄平平平。","平平仄○平，平仄仄仄平。","○仄仄仄仄，平平仄平平。","仄仄仄仄仄，仄平○仄平。","平平平仄仄，仄仄仄平平。"],"paragraphs":["异时柳柳州，谪居食虾蟆。","人情尚随俗，此道谁疵瑕。","穷工见文字，制作排淫哇。","作诗报昌黎，想当剧雄夸。","集中此篇亡，恨不穷天葩。","人生一饱止，何事须鱼虾。","我乡实西北，柯山偶藏家。","土人重石鳞，充馔蔑有加。","商论及品次，众口时纷拏。","朝来有分甘，珍味到齿牙。","笼粒坐剥雪，壶浆荐流霞。","此物亦易致，我饥其有涯。","儿童还可笑，远岸去携叉。"],"title":"食石鳞"}
