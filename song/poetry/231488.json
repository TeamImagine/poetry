{"author":"谢薖","id":231488,"strains":["平平仄仄平，平仄平平平。","平平平仄仄仄仄，仄平○○平平平。","○平仄仄平，？仄平平平。","○平仄仄平仄仄，○仄仄○○平平。","仄平仄平平仄平仄○，仄○平平平仄仄仄○。","平平平平仄，仄仄仄仄平。","仄平平平仄○仄，仄○平平平仄平平平。","平平平仄仄仄平，仄仄仄仄平平平。","仄平○○平仄仄，仄○仄平平仄平平平。","仄仄平平平仄平，仄○仄仄仄平平。","仄平仄○仄平仄，平平平仄仄仄平。","平平平仄○仄仄○仄，平○平○仄仄仄仄平。","平平仄平仄平○，仄平平平仄仄平平仄。"],"paragraphs":["西都执戟郎，田少家无储。","虽云贫贱不戚戚，著书防患何多虞。","柴桑避俗翁，寝迹安吾庐。","如何尚作贫士咏，更赋楚调长嗟吁。","乃知两贤蒿目忧世患，不如先生无目自晏如。","朝哦诗千首，暮对酒一壶。","木兰能歌作行雨，但闻庞婆时诵园田居。","闲携笻竹自索涂，醉或起舞嗔人扶。","幅巾深衣端可画，每叹伯时何在无人图。","往日山阳徐仲车，不闻世事唯耽书。","使君早兴合堂坐，夸今弹古定自娱。","徐能开口论事以难客，君当书空作字以晓徐。","吾知二人可同传，不知䌷书太史今谁欤。"],"title":"晏如堂诗"}
