{"author":"彭汝砺","id":201451,"strains":["仄仄平平平仄平，平平仄仄仄平平。","平平平仄平仄仄，平仄仄平平仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["泛泛公舟何所之，江湖不似月相随。","关西夫子吾所畏，河上丈人今所思。","蓬发白如相别日，菊花黄似去年时。","看花欲饮竟无味，不是贫家缺酒卮。"],"title":"奉怀深父学士友兄  其一"}
