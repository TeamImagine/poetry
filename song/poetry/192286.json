{"author":"郭祥正","id":192286,"strains":["○仄○平○，平平仄仄○。","平平仄平仄，仄○仄平平。","仄平平平仄，平平平仄○。","平平○○仄，仄仄平仄平。","仄仄仄○仄，仄仄平仄平。","仄平平仄仄，仄仄平○平。"],"paragraphs":["轻素裁团扇，投君掌握中。","为君却烦暑，动摇挹凉风。","一朝霜飚至，罗帏衾被重。","辞君且屏迹，弃置随断蓬。","物理古如此，用舍安可穷。","愿君千万寿，执热还相逢。"],"title":"秋扇"}
