{"author":"梅尧臣","id":46005,"strains":["仄平平○○，仄仄平平○。","平平仄仄仄，平仄○仄仄。","仄平仄仄平，○仄平仄仄。","仄仄仄仄仄，仄仄仄仄仄。","仄仄仄平仄，平仄仄仄仄。","仄仄仄仄平，仄仄仄平仄。","○○仄仄平，平平平仄仄。","平仄仄平仄，仄仄○仄仄。"],"paragraphs":["忽惊车骑临，乃是荆州长。","登堂语出处，陈事犹梦想。","别逾二十年，相遇今始两。","爵位异礼数，齿发可下上。","但问我何有，而独不爱曩。","敢告守拙愚，此道未尝枉。","行当至岘山，羊公存庙像。","箫鼓有时奠，道德其可仰。"],"title":"送王龙图源叔之襄阳"}
