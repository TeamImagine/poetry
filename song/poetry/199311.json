{"author":"杨侃","id":199311,"strains":["仄仄平仄仄，平平仄仄平。","平平平仄仄，平仄仄平○。","仄仄平平仄，平平仄仄平。","平平仄○仄，平仄仄平○。","仄仄平○平，平平仄仄平。","仄○平仄○，平仄仄平平。"],"paragraphs":["出郭尘路断，登舟鹫岭通。","楼台花屿上，钟梵水天中。","石磴班春藓，松门韵晚风。","莼丝惹轻檝，云锦散遥空。","竹迳连茶坞，山亭对药丛。","却输湖畔叟，朝夕访支公。"],"title":"游梅山寺"}
