{"author":"刘长卿","id":54926,"strains":["仄仄平○仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄○，仄仄仄平○。","仄仄平平仄，平平仄仄○。","平平平○仄，平仄仄平平。","仄仄平平仄，○平仄仄平。","平平仄仄仄，仄仄仄平平。","仄仄平平仄，○平仄仄平。","仄仄平仄仄，平仄仄○平。"],"paragraphs":["地远心难达，天高谤易成。","羊肠留覆辙，虎口脱余生。","直氏偷金枉，于家决狱明。","一言知己重，片议杀身轻。","日下人谁忆，天涯客独行。","年光销蹇步，秋气入衰情。","建德知何在，长江问去程。","孤舟百口渡，万里一猿声。","落日开乡路，空山向郡城。","岂令冤气积，千古在长平。"],"title":"按覆后归睦州赠苗侍御"}
