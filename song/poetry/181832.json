{"author":"郑獬","id":181832,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["明珠堆满赤金盘，未买花前笑倚栏。","特地寻春难约伴，等闲携酒却成欢。","人生试把从头算，世事何烦着眼看。","莫怪夜深犹换烛，它时相望在长安。"],"title":"同彦范谒仲巽饮之甚乐仲巽且有北归之期情见卒章辄用写呈"}
