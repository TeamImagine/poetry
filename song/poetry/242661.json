{"author":"李纲","id":242661,"strains":["仄平仄平平，○仄平仄平。","○仄仄仄○，仄仄平平平。","平平仄平仄，平仄平仄○。","平平仄平仄，仄仄平仄平。","平平仄仄仄，仄仄平平平。","平平仄平仄，平仄○仄平。","平○平平仄，仄仄○○平。","○平仄仄仄，仄仄○平平。","平平仄平仄，仄平平仄平。","平○仄仄仄，仄仄仄平平。","仄仄？仄仄，○仄仄仄○。","仄仄仄平仄，仄仄○仄平。","平平仄仄仄，平仄○平平。","仄平仄○仄，平仄平平平。","平○仄平仄，平仄平仄平。","仄仄仄仄仄，平仄平平平。","仄平平仄平，平仄仄仄平。","○平仄○○，仄仄仄仄平。","仄○仄仄仄，仄仄平平平。","平平仄平仄，平仄平平○。"],"paragraphs":["宝峰古丛林，深寂云所栖。","中有大宝藏，涌海蟠蛟螭。","庄严极精丽，金碧光陆离。","诸天渺宫殿，地轴森铁围。","雷音出妙响，震破群生疑。","天人所瞻仰，神物应护持。","吾闻金仙氏，变化难思惟。","毫端见宝刹，芥子藏须弥。","能于一尘里，法轮常转移。","谁将创物智，设此妙圆机。","佛语菩萨语，收拾靡有遗。","八万四千偈，转一弹指时。","功多用力少，权实相因依。","伟哉象教力，天造非人为。","无量大居士，精进心不疲。","夙植众德本，爰得真依归。","咄嗟檀施开，成此一段奇。","相携结胜缘，洗我既往非。","获闻第一义，刮眼资金箆。","超然脱尘垢，清净真摩尼。"],"title":"罗畴老同游栖云院瞻礼新藏"}
