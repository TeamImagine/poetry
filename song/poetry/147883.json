{"author":"方回","id":147883,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["渐暖风烟添软媚，新晴草木眩光晶。","天回地转春犹在，物是人非意自惊。","晚辈未宜欺老病，早年犹及见升平。","山城旧与钱塘似，灯火笙歌彻五更。"],"title":"元夕晴"}
