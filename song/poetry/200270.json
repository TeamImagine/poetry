{"author":"孔武仲","id":200270,"strains":["仄仄○平平仄平，仄仄仄仄平仄○。","平平仄仄仄仄仄，○仄仄平平仄平。","平平仄仄○平仄，仄仄平平仄平仄。","仄平平仄仄平○，仄仄平○平仄仄。","○平仄仄仄仄平，仄平仄仄平仄平。","平平仄平仄○仄，○平平平○仄仄。"],"paragraphs":["画省深沉天上居，道貌日与尘客踈。","天公恐我太寂寞，更遣两仙同校书。","名臣已去骑箕尾，尚有规模在新史。","浩然初若泛沧溟，目眩形劳安得止。","兴亡治乱略可知，两公少壮方施为。","斋房比邻数相说，听公清谈胜欲酒。"],"title":"晁无咎张文潜同校名臣事迹因赠"}
