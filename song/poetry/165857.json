{"author":"黎廷瑞","id":165857,"strains":["平仄平仄仄仄仄，平平平仄平○仄。","平平平仄仄○平，平仄平平○仄仄。","仄仄平平仄仄平，仄仄○平仄平仄。","平平平仄平仄仄，平平平平仄平仄。","平平仄仄○○仄，仄仄平平仄平仄。","平平仄仄平仄平，仄仄仄平仄仄仄。","平平仄仄仄平平，仄仄平平仄平仄。","平○平仄仄平仄，仄仄仄平平仄仄。","○○○仄平仄平，仄仄平平仄平仄。","仄仄平平○仄○，仄仄仄平平仄仄。","平平○仄○平平，平仄○平仄平仄。","平○仄仄仄平平，平仄○平平仄仄。","仄平仄仄平平仄，仄仄仄平平仄仄。","平平仄仄仄平平，仄仄平○仄平仄。","○○仄仄仄平平，仄仄平平仄平仄。","平○仄平平○仄，平平仄仄平平仄。","仄○仄仄平平平，仄仄平平仄平仄。","仄仄平平仄仄平，平平平仄平平仄。","仄平平仄平平平，仄仄平平仄平仄。","仄平平平仄平仄，仄仄○平仄平仄。"],"paragraphs":["吴子精悍锦满腹，周郎英妙人如玉。","凌晨樽酒惜分携，飞鞚联翩相趁逐。","积雨新晴马气骄，振鬣长鸣踏平陆。","村南村北枫叶赤，高田低田麦苗绿。","坡陀磊落如培𪣻，一岛轩然立于独。","平生梦寐千仞冈，第取惬心那计足。","迢迢鸟道入青天，杳杳钟声出乔木。","遥观疑雪复疑石，稍动始知樵与牧。","传闻隋代高隠君，避世曾兹结茅屋。","李菀杨枯了不闻，坐拥玉书林下读。","灵君冠剑从飞龙，云雨苍茫手翻覆。","瓢中但出是丰年，何惜穿崖悬一瀑。","毳虫自得餐松诀，一扫四山寒翠秃。","天根突兀有孤梅，道气昂藏自修竹。","回看下界暗黄尘，蚁垤蜂房几陵谷。","山空鸟啼尘虑绝，天寒日暮归心速。","会当摆落悠悠谈，八极神游纵吾目。","玉井莲花十丈开，瑶池桃子千年熟。","廓然天地皋方圆，岂但山川见纡曲。","已呼鸾凰作先导，岁晚期君两黄鹄。"],"title":"偕仲退周南翁登曲岛山分韵得曲字"}
