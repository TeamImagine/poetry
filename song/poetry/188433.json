{"author":"魏野","id":188433,"strains":["○平平平仄仄平，仄平平仄仄平平。","仄平平仄平平仄，○仄平平仄仄平。","平仄仄平平仄仄，仄平仄仄仄平平。","○平○仄○○仄，仄仄平○仄仄平。"],"paragraphs":["将为干名入帝都，却言归隠蜀乡闾。","永抛丹桂辞京辇，深入青山侍板舆。","囊里几般仙药草，杖头数卷道经书。","相门亲友应相羡，富贵终难复旧居。"],"title":"送贾注归蜀"}
