{"author":"晁说之","id":219276,"strains":["仄仄平仄仄，平仄仄平平。","仄平平仄仄，仄平平仄平。","仄仄仄平仄，仄仄仄平平。","平仄仄仄仄，仄平仄平平。","仄平仄○仄，仄仄仄仄○。","○平仄平仄，仄仄平平平。","仄仄平仄仄，仄平平仄平。","仄平平仄仄，平仄仄平平。","平仄仄仄仄，仄平仄仄平。","平平平平仄，平仄仄平平。","仄仄平仄仄，平仄仄仄平。","平平仄仄仄，平仄仄平平。","○仄仄○仄，仄仄仄仄平。","平平仄仄仄，仄仄平平平。","仄仄平仄仄，仄平仄仄平。","仄平平仄仄，仄仄平仄平。","仄仄平仄平，仄仄平○○。","仄仄仄仄仄，平平仄平平。","平平仄平仄，仄仄平平平。","平仄仄平仄，仄仄平平○。","仄仄仄仄仄，○○仄平平。","仄平仄仄仄，平仄平平平。","仄仄仄平仄，○○平仄平。","仄仄仄平平，平平○平平。","仄平平仄平，仄○平仄平。","仄○仄平仄，仄仄平平平。","○平平仄仄，仄仄仄仄平。","平○仄仄平，○仄仄平平。","平○平平仄，仄仄仄平平。","○仄平仄○，仄平平仄○。"],"paragraphs":["罪斥云一纪，常亦守官箴。","置身江海畔，放言麋鹿岑。","大吏不呵谴，小吏自堪任。","虾菜日异馔，著书敌南金。","岂无二三子，善叩响不沈。","更逢四高士，语妙何愔愔。","俯揽尘土影，仰摅冰玉心。","苦辛虽在昔，菑获实于今。","归榜不忍速，故庐尚可寻。","金闺朝𫐖轕，荃壁梦萧森。","领阔贻尔诮，新贵使我喑。","饥寒一丈室，奔走九秋砧。","长坂马难健，败絮虱易侵。","池西别故旧，税驾雕山阴。","白翟无曩迹，赫连有脱镡。","幸哉廊庙术，勇不夸纵擒。","誓表前日来，父子恩更深。","战士老腐粟，癯儒适懦襟。","羊肥卧沙种，酒美西凉斟。","农武自先烈，五律勤窥临。","礼乐被远俗，三叹斥哇淫。","勉旃不再辱，聊尔容华簪。","敛迹有余愧，难闻弦诵音。","尚喜屋山阿，双泉如鸣琴。","远明桑苎翁，品茶疑未谌。","洞中有仙者，得度人骎骎。","长生非敢望，却粒实所钦。","肠空不贮愁，虑绝发奇祲。","何劳东皋计，即日返幽林。","难忘平昔兴，一为梁甫吟。"],"title":"初至鄜州感事"}
