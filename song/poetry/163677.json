{"author":"于石","id":163677,"strains":["平○平仄仄，仄平仄平平。","仄平平仄仄，平仄平○平。","仄平仄仄仄，仄仄平平平。","○平仄仄仄，仄仄仄平平。","仄仄仄平仄，仄○仄○平。","仄仄仄平仄，○仄平平○。","平仄仄仄仄，○仄○仄平。","仄仄仄○仄，仄仄平平平。"],"paragraphs":["山中何所有，古松与清泉。","一泓涵素月，千尺摇苍烟。","我生乏世用，乐此山林闲。","临流或倚树，物我两悠然。","慎勿作梁栋，斧斤斵其天。","慎勿入江海，汹涌生波澜。","流荡易忘返，正直难自全。","我欲叩其理，水去松无言。"],"title":"山中何所有"}
