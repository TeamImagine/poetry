{"author":"洪适","id":28118,"strains":["平平平仄仄平平，平仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["芝田环拱碧崔嵬，流瀑高从天际来。","飞沫有风长是雪，寒声无日不如雷。","岩前八桂人谁折，溪畔千桃路未开。","便觉仙都清昼永，翻愁归路染黄埃。"],"title":"天台观"}
