{"author":"萧立之","id":132260,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["不是仙源不是村，千年霜壁树蟠根。","半山鱼鼓动城郭，一日龙雷出洞门。","云似世情翻覆变，石如尊宿典刑存。","摩挲藓刻无穷意，时听游人自细论。"],"title":"次使长苍玉洞韵"}
