{"author":"孔武仲","id":199233,"strains":["仄仄仄○○，平平仄○平。","平平仄平仄，仄仄仄平平。","○平仄平仄，平平○仄平。","仄仄仄平仄，仄平平仄平。","平仄平仄仄，仄平仄平平。","仄平平仄○，仄仄仄平平。","仄仄仄仄仄，平平仄平平。","仄仄平仄平，？平仄平平。","平平平仄平，平仄平仄○。"],"paragraphs":["起夜咏庭燎，晨装候当门。","双飞划天起，万马散云屯。","王乔背城郭，飞鸾从远村。","入缀外朝列，每瞻天帝尊。","时值甘雨足，大官复牢飧。","殿开宸极正，日映玉颜温。","抃舞效百兽，飞翔侣群鸳。","复转千步廊，峥嵘望西昆。","朋簪谈笑余，经史多讨论。"],"title":"五月望参"}
