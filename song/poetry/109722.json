{"author":"阳枋","id":109722,"strains":["仄仄平平仄仄平，平平仄仄仄平平。","平平仄仄仄仄仄，仄仄平平仄仄平。","仄仄平平平仄仄，平平平仄仄仄平。","仄平仄仄平平仄，仄仄平平仄仄平。"],"paragraphs":["剩雨顽云乍解围，清光此夜拟依稀。","天工不许厌厌饮，月姊终悭皎皎辉。","离合随缘都是乐，阴晴任理两忘机。","谢君好语无貂续，题拙惭随赵璧归。"],"title":"中秋微月和彭水赵文卿韵"}
