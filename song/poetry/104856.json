{"author":"陶梦桂","id":104856,"strains":["平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["江练紧缠山脚白，露珠密簇草头明。","一天秋意凄凉甚，几日西风酝造成。","新月光中新雁过，暮云深处暮钟鸣。","得君吟卷呼儿读，吹竹弹丝无此声。"],"title":"极高明楼饮散次韵二首  其二"}
