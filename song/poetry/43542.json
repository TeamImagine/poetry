{"author":"范成大","id":43542,"strains":["平平○○平仄○，仄平仄平平仄平。","平平平平仄平平，平○仄平仄○？。","平平仄仄平仄平，仄平仄仄○平平。","平平仄仄仄仄平，仄平平平仄平平。","仄平平○仄仄平，平○仄仄平平平。","○平○仄仄平平，仄平平仄平平○。","仄仄平仄仄平○，仄仄仄仄仄平平。","仄仄仄仄平平平，仄仄仄仄○○○。","仄仄平平仄仄平，○仄仄仄平仄平。","仄平平仄平仄平，平平仄仄○平平。","仄平平平仄仄○，仄平仄○平○平。"],"paragraphs":["湘山中间湘水横，绿蘋叶齐春涨生。","盘涡沄沄去无声，吾乘桂舟溯中{氵霝}。","扬波击汰双橹狞，辘轳引笮如牛鸣。","篙师绝叫叠鼓轰，潜鱼跳奔乳猿惊。","暖烟浮空昼梦腾，山长水远天无情。","吹箫拊瑟吊湘灵，水妃风御缤来迎。","问客良苦远征行，昨者斧钺下青冥。","命我尽护安南兵，岭海一视如王庭。","布荡阳春濯腐腥，王事靡盬来有程。","匪躬之故惟尔甿，芳洲杜若空青青。","九歌凄悲不可听，愿赓楚调归和平。"],"title":"浮湘行"}
