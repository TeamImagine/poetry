{"author":"姚勉","id":140748,"strains":["平平平仄平，仄仄平仄○。","○○仄平仄，平仄平仄○。","平平平仄○，仄仄平仄仄。","仄平仄平仄，平仄仄平仄。","平平仄仄仄，仄仄平仄仄。","仄平平平平，平仄仄○仄。","仄平平仄仄，仄仄仄○仄。","平平仄平仄，仄仄平平仄。","仄平仄平平，仄仄仄○仄。","平平○平仄，仄仄仄平仄。","仄平仄仄仄，仄仄仄仄仄。"],"paragraphs":["莲为君子花，竹有君子操。","深衣古君子，清以仙自号。","徘徊莲竹间，似觉皆所好。","水边立良久，林外复高蹈。","翩然侧翅舞，意喜佳客到。","客家江南村，幽处著吟帽。","有莲环钓石，有竹近茶灶。","胎仙夜生子，并入平安报。","朅来踏京尘，久矣不闻耗。","今晨三君子，一见慰怀抱。","主人勿却客，借此日笑傲。"],"title":"莲竹鹤"}
