{"author":"赵抃","id":101415,"strains":["平仄平平仄，平平○仄平。","平平○仄仄，平仄平平平。","平仄○平○，平平仄仄○。","平平仄平仄，仄仄仄平平。","仄仄平平○，○平仄仄平。","仄平○仄仄，仄仄仄平平。"],"paragraphs":["羌狄方怀德，朝家正右文。","边城轻举动，天子为忧勤。","公位三朝重，威名万里闻。","聊烦镇西夏，尽得护诸军。","赐第仍开燕，传觞命极醺。","陕民如望旱，一雨压尘氛。"],"title":"送韩丞相琦出镇陕右"}
