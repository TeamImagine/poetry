{"author":"田如鳌","id":8349,"strains":["平仄平平仄仄平，平平平仄仄平平。","平平仄仄平平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["山到秋来骨更奇，看山寻径步逶迤。","楼台半与云相乱，钟梵时因风自移。","万卷生涯书可载，一身老去髪先知。","我来尚想诸贤在，绿竹堂前壁上诗。"],"title":"题度门寺"}
