{"author":"释慧空","id":9909,"strains":["仄平仄平仄平仄，仄平○仄平平仄。","仄平仄仄平平○，仄仄平平平○仄。","○平仄仄平仄平，平仄平○平仄仄。","仄平仄仄仄平平，仄平平仄平平仄。"],"paragraphs":["道人自嫌不安住，四年三走黄尘路。","那知扰扰黄尘中，暗去明来皆当处。","观音闹市开普门，弥勒鱼行弘六度。","道人笑我勿多谈，出门烟雨遥山渡。"],"title":"送岸上座出队"}
