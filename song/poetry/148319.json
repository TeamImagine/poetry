{"author":"方回","id":148319,"strains":["平平仄仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["随缘徇俗岂知音，戏队遨朋舞间吟。","但信金鞍忘路远，不知玉漏早更深。","春光月色相为赐，公子佳人别有心。","旧观依稀百分一，十年兵甲到如今。"],"title":"杭正月十五夜用韵"}
