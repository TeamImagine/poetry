{"author":"韩淲","id":86573,"strains":["仄平平仄仄平仄，仄仄平平仄平仄。","平平仄仄平仄平，仄仄平○仄平仄。","仄仄○仄平仄○，平平仄平平仄平。","○平仄？仄平平，仄仄仄仄○仄平。","平平平平仄平仄，○仄平仄仄平仄。","平○仄仄平平平，平平仄○平仄仄。","平平仄仄平平平，仄平仄仄平平平。","平仄仄仄○平仄，仄○仄仄平仄平。"],"paragraphs":["老来为腹不为目，薄饭盘蔬亦云足。","成年准拟薇蕨甜，那计人间有粱肉。","二月三月春已深，灵山土肥皆去寻。","长茎短朿挂萝檐，出市不直三数金。","随流扬波净挼洗，芼以姜盐付铛耳。","生柴带叶旋抽添，糟莩旷沈时染指。","晨光破甑炊浮浮，稻香菜软吾何忧。","人可以食鲜知味，请听以气专致柔。"],"title":"尹子潜送蕨"}
