{"author":"王安石","id":180463,"strains":["平平仄仄仄平平，仄仄平平仄仄平。","仄仄仄平平平仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["江西一节铸黄金，最慰章滨父老心。","长孺向来真强予，次公今不异重临。","余风尚有欢谣在，陈迹非无胜事寻。","豫想新诗能寄我，十年华省故情深。"],"title":"程公辟转运江西"}
