{"author":"李长民","id":254176,"strains":["仄仄仄平仄仄平，仄平仄仄仄平平。","平平平仄仄平仄，仄仄仄平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["皖岭潜溪已厌观，此行更赏浙东山。","云开天姥极清旷，雾暗石桥穷险难。","年德俱高真召杜，风情未减眷樊蛮。","侧闻侍从多虚位，宁许耆英便赐闲。"],"title":"送张师言知台州二首  其二"}
