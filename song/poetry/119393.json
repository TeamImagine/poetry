{"author":"林希逸","id":119393,"strains":["平仄平平平仄仄，仄平仄仄仄平平。","仄平平仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["贫惯人人嗤不管，老惭幼幼念难除。","有孙何必位为喜，戏父谁云翁不如。","夫子忘年容撰屦，长文何日抱随车。","殷勤好伴腰镰叟，莫学娇痴女觅鱼。"],"title":"泳得男再蒙后村先生和除字见寄戏和一首"}
