{"author":"曹勋","id":12329,"strains":["仄仄平仄平，仄仄仄平仄。","仄仄平仄平，仄仄仄平仄。","平平仄平平，平仄仄平仄。","仄仄仄仄平，仄仄平仄仄。","仄仄仄平仄，仄仄仄平仄。","仄平平仄仄，仄平平仄仄。","○仄仄仄平，仄仄平平仄。","仄仄○平仄，平平仄平仄。"],"paragraphs":["静夜何所为，坐对一枝烛。","俯仰徒四隅，岁宴靡储粟。","春耕乏良畴，秋获罔刍菽。","念至辄自营，一饭常不足。","晚食已多幸，况敢望粱肉。","上无官守累，下无征敛促。","燕坐乐有余，自足无多欲。","寄语当涂士，吾腰未能曲。"],"title":"静夜吟"}
