{"author":"韩琦","id":90766,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平仄仄，仄仄仄平仄仄平。","平仄平平平仄仄，平平平仄仄平平。"],"paragraphs":["郊原飞隼拂晴霓，秋入丰年未惨凄。","尝酒管弦先社集，捺弮禾黍极云齐。","雪铺荞麦花漫野，黛抹蔓菁菜满畦。","区脱狴牢无一事，山翁赢得醉如泥。"],"title":"观稼回北园席上"}
