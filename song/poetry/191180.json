{"author":"韦骧","id":191180,"strains":["平平仄仄仄平平，仄仄平平仄仄仄。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["人间离合固寻常，契义稠重岂易忘。","崇政青春同擢第，文昌白首并为郎。","东城判袂情怀惨，南国分符兴味长。","唯伫来风慰瞻望，治声当不减龚黄。"],"title":"送刘公仪典四明"}
