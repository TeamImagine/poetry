{"author":"赵彦龄","id":31312,"strains":["仄平仄仄仄平平，仄仄平仄仄仄平。","仄仄仄平平仄平，平平平仄仄平平。","仄平平仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["一溪带郭静潺湲，寺在溪旁碧岫巅。","塔影远连空翠坞，钟声高入蔚蓝天。","竹房僧定侵窗月，沙步人稀满树烟。","刚被名缰挽归去，久居应作地行仙。"],"title":"题南峰精舍蓝光轩"}
