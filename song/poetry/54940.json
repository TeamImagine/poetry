{"author":"朱熹","id":54940,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄平平仄平仄，平平仄仄仄平平。","平平仄仄平平仄，仄仄平平平仄平。"],"paragraphs":["负米归来手自舂，岂知门外有晴峰。","羡公竟日尘氛远，拄颊看山幽兴浓。","心镜悬知不同调，诗坛那敢少争锋。","空余远岳寻师意，个里何妨为指踪。"],"title":"伏读秀野刘丈闲居十五咏谨次高韵率易拜呈伏乞痛加绳削是所愿望 家山堂"}
