{"author":"郭祥正","id":191822,"strains":["仄仄平，平仄平。","平平仄仄仄平仄，平仄平平○仄平。","平平○仄平平仄，平仄仄仄○仄平。","平平仄仄仄平仄，仄仄仄平仄仄平。","仄○仄仄仄平仄，平平仄仄平平平。","仄仄仄平仄仄仄，平仄仄仄○仄平。","平平仄平，平平仄平。","仄平仄仄仄仄仄，平仄平平平仄平。","仄仄仄仄仄，仄平平仄平平平。"],"paragraphs":["懒散翁，何怪奇。","形容磊落似元亮，情性孤高如伯夷。","灵台莹彻轩辕镜，妍丑默辨毫与厘。","生涯只寄一壶酒，万事掉头予弗知。","或乘烂醉说儒佛，风云座上腾蛟螭。","显晦自任不可测，头角变化将有时。","惊人一鸣，冲天一飞。","岂能龊龊事小隐，尧舜君臣方有为。","懒散勿懒散，石渠金马须翁来。"],"title":"赠陈懒散"}
