{"author":"徐积","id":185858,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄平平平。","平平平仄平平仄，仄仄平平仄仄平。"],"paragraphs":["国艳妆成总一般，月娥霜女不相干。","春闺有恨须招伴，夜帐无夫并怯寒。","谁道皇英沈水去，好教刘阮凭阑看。","阳台云雨如俱解，妒宠争妍有万端。"],"title":"双头芍药  其二"}
