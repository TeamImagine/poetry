{"author":"周紫芝","id":240544,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["江头云雁欲飞时，倦翮依然在一枝。","少𥩟晚潮青版舫，共听朝雨绿荷池。","伯生醉熟惭空洞，梦得诗高有护持。","南浦分襟定何日，悬知清梦与君随。"],"title":"元素将与余别再赋前篇因以留之"}
