{"author":"苏辙","id":197400,"strains":["仄平平仄仄仄平，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。","平仄平平仄平仄，仄平平仄仄平平。"],"paragraphs":["此身虽复类潜夫，衰老无心强著书。","道路不知奔走贱，交游空怪往还疏。","弦歌更就三年学，簿领唯添一味愚。","它日相逢定何处，莫将文采笑空疏。"],"title":"次韵宿州教授刘泾见赠"}
