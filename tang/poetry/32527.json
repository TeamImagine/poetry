{"author":"吴融","id":32527,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["十里香尘扑马飞，碧莲峰下踏青时。","云鬟照水和花重，罗袖抬风惹絮迟。","可便无心邀娬媚，还应有泪忆袁熙。","如烟如梦争寻得，溪柳回头万万丝。"],"title":"上巳日花下闲看"}
