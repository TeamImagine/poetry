{"author":"陆文圭","id":165999,"strains":["平平仄仄仄，仄仄平平平。","仄○○仄仄，仄仄○仄平。","平仄仄平平，仄仄○○平。","仄○仄仄仄，平平仄仄平。","平平仄平仄，仄仄仄平平。","仄仄平仄仄，仄平仄仄平。","○○仄仄仄，平仄仄平平。","平○仄○仄，仄仄仄平平。","○仄仄平仄，○仄平仄平。","平平仄仄平，仄仄○平平。","仄平仄仄仄，平仄仄仄平。","平平仄平仄，平仄平仄平。","仄仄○仄仄，仄仄平平平。","○仄仄仄仄，仄仄○平平。","平平仄○○，仄仄仄平平。","○○平仄仄，平仄仄仄平。","仄仄仄○仄，仄○平平平。","仄平仄仄仄，仄仄仄平平。","仄仄平平仄，平仄仄仄○。","平平仄仄仄，○仄平平平。","仄平仄仄仄，平仄仄仄平。","平平平仄平，仄仄仄平○。","平仄仄平平，仄仄○○平。","仄仄仄平平，平仄平平平。"],"paragraphs":["荆山石有玉，楚国无人知。","再献犹弗售，抱璞空自悲。","他日遇良工，乃始称其奇。","宝传数百载，邯郸又得之。","秦人请城易，赵氏以为疑。","不予宁负曲，予之恐见欺。","相如奉使往，持璧指瑕疵。","冲冠遽如许，睨柱欲何为。","衣褐已归赵，汤镬安足辞。","奇哉古若人，掩卷空嗟咨。","是非定百世，成败止一时。","天生此尤物，前后成祸基。","有美当韫匵，衒鬻诚非宜。","和氏不待价，刖足将尤谁。","人才国轻重，璧岂系安危。","相如真暴虎，虽死悔莫追。","二子有遗憾，仲尼真吾师。","泗滨一片石，不染自成缁。","上有华林字，疑是故物遗。","春官雅好古，传载烦文移。","主人不敢惜，持贡白玉墀。","埋光经几年，不与赏音期。","无意博连城，得失轻毫厘。","二事拟非伦，聊以资吾诗。"],"title":"泗滨石"}
