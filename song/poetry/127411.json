{"author":"方岳","id":127411,"strains":["平仄平平仄仄平，仄平平仄仄平平。","仄平平仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["花柳胚胎午夜风，一尊聊与破红封。","醉余安用淄渑口，妙处元无泾渭胸。","纸帐不知寒浩荡，银幡自爱雪髼松。","小楼认得春来处，晴霭苍茫南北峰。"],"title":"立春"}
