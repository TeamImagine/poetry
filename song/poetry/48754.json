{"author":"杨万里","id":48754,"strains":["平平仄平仄平仄，仄○平仄仄平平。","平平仄仄平平仄，仄仄仄平平仄平。","仄平仄仄平平仄，仄平仄仄○平仄。","仄仄平平仄仄平，仄仄平平仄仄平。","仄平仄平仄平仄仄仄，平平仄平仄仄平仄仄。","仄平仄平仄平平，仄仄平平平仄平。","仄仄平平仄仄○，仄仄○平○仄○。"],"paragraphs":["君家子华翰林老，解吟芳草夕阳愁。","开红落翠天为泣，覆手作春翻手秋。","晚唐异味今谁嗜，耳孙下笔参差是。","一径芙蓉十万枝，唤作春风二月时。","旁人笑渠眼花恐落井，渠方掉头得句呼不醒。","老夫向来守荆溪，郡有诗人元不知。","赠我连城杂照乘，一夜空斋横白蜺。"],"title":"跋吴箕秀才诗卷"}
