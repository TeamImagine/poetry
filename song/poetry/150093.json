{"author":"方回","id":150093,"strains":["仄仄仄平平，仄仄○仄仄。","仄○仄仄平，平仄仄仄仄。","平仄○平仄，平平仄仄仄。","仄仄平平平，平平仄○仄。","平仄仄平平，仄仄平仄仄。","仄平平仄平，平平仄仄仄。","○○仄仄平，平平仄平仄。"],"paragraphs":["我寓侍郎桥，夜枕闻五德。","四更即不眠，东望逆曙色。","南睨三茅阁，千灯破暗黑。","百八仙林钟，鼍龙吼其北。","繄此倚阑人，四海谁我识。","未能朱晦翁，乡邦续道脉。","犹当陆放翁，桐江刻诗集。"],"title":"学诗吟十首  其八"}
