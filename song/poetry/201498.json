{"author":"彭汝砺","id":201498,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["已矣斯人不可从，风流今见一亭中。","云藏洲渚秋长碧，日在波澜晚更红。","旱岁会为岩际雨，贪夫亦畏海濒风。","于今未见如公比，叹息陈蕃榻亦空。"],"title":"和子仲都官徐孺亭"}
