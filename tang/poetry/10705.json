{"author":"柳宗元","id":10705,"strains":["○平平仄仄平仄，平平平仄○平仄。","仄平仄仄平平○，仄○平平仄平平。","仄平仄仄平平仄，仄仄○○平仄仄。","平仄仄仄平平平，平平平仄○○平。","仄○仄仄仄仄仄，仄平仄仄平平平。","仄平仄仄平仄仄，平平平仄仄○仄。","平平仄仄仄平平，平平仄仄平○仄。","平平仄平仄仄仄，仄平平平仄仄仄。","仄○仄仄仄平平，仄平平仄仄平平。","仄平平仄平平仄，○平平仄平平平。"],"paragraphs":["长安新技出宫掖，喧喧初遍王侯宅。","玉盘滴沥黄金钱，皎如文龟丽秋天。","八方定位开神卦，六甲离离齐上下。","投变转动玄机卑，星流霞破相参差。","四分五裂势未已，出无入有谁能知。","乍惊散漫无处所，须臾罗列已如故。","徒言万事有盈虚，终朝一掷知胜负。","修门象棋不复贵，魏宫妆奁世所弃。","岂如瑞质耀奇文，愿持千岁寿吾君。","庙堂巾笥非余慕，钱刀儿女徒纷纷。"],"title":"龟背戏"}
