{"author":"杨巨源","id":9725,"strains":["仄仄平平仄仄平，平平仄仄仄平平。","仄平平仄平平仄，平仄平平平仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["绣户纱窗北里深，香风暗动凤凰簪。","组紃常在佳人手，刀尺空摇寒女心。","欲学齐讴逐云管，还思楚练拂霜砧。","东家少妇当机织，应念无衣雪满林。"],"title":"古意赠王常侍"}
