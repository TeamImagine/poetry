{"author":"孟郊","id":13020,"strains":["平平平仄○，平仄仄仄平。","平平平仄平，仄仄平平平。","仄平平仄仄，平平仄仄平。","仄仄仄○仄，平仄仄平平。","仄仄仄平仄，仄平○仄平。","平平仄平仄，平仄仄平平。","平仄平仄仄，仄平仄平平。","仄平仄平平，平平仄○平。"],"paragraphs":["谁言形影亲，灯灭影去身。","谁言鱼水欢，水竭鱼枯鳞。","昔为同恨客，今为独笑人。","舍予在泥辙，飘迹上云津。","卧木易成蠹，弃花难再春。","何言对芳景，愁望极萧晨。","埋剑谁识气，匣弦日生尘。","愿君语高风，为余问苍旻。"],"title":"赠李观"}
