{"author":"温庭筠","id":26130,"strains":["平仄平平仄平仄，仄平平仄平平仄。","平平平仄仄平平，仄仄平平仄○仄。","平平平仄平○平，平仄仄平平仄平。","仄仄平平平仄仄，平平仄仄平平平。","仄仄平平仄平仄，平平仄仄○平仄。","平平○仄仄○平，仄仄平平○平仄。"],"paragraphs":["朱雀航南绕香陌，谢郎东墅连春碧。","鸠眠高柳日方融，绮榭飘飖紫庭客。","文楸方罫花参差，心阵未成星满池。","四座无喧梧竹静，金蝉玉柄俱持颐。","对局含情见千里，都城已得长虵尾。","江南王气系疏襟，未许苻坚过淮水。"],"title":"谢公墅歌"}
