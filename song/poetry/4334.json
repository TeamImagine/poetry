{"author":"邓肃","id":4334,"strains":["仄仄○○仄仄仄，仄仄平平平仄仄。","平仄仄平仄平平，平仄○平仄平仄。","平仄平平仄○平，仄平仄仄平○平。","平平仄仄○平仄，仄仄平平仄仄平。","○平仄仄平○仄，○仄平平平○仄。","平○平仄平仄平，平仄仄平仄仄仄。"],"paragraphs":["寂寞相如四壁耳，陋巷萧然穷饮水。","虽似退之厌权门，时作封人慕君子。","惭愧知音个中人，近前不学丞相嗔。","掀髯抵掌论今古，肺腑恢然笑语真。","顷余学问非三绝，操瑟干齐谋更拙。","栖迟何以酬己知，吾道不移砚铸铁。"],"title":"和谢吏部铁字韵三十四首 邑官有和者亦以诗寄之其人自云御方寇有功"}
