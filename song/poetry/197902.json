{"author":"苏辙","id":197902,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["山中十月定多寒，才过开炉便出山。","堂众久参缘自熟，郡人迎请怪忙还。","问公胜法须时见，要我清谈有夜阑。","今夕客房应不睡，欲随明月到林间。"],"title":"约洞山文老夜话"}
