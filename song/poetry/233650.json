{"author":"李彭","id":233650,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄仄平仄平平仄，仄仄平平仄仄平。"],"paragraphs":["折玉摧兰事竟空，贮云含雾思无穷。","仙阶忽列通明观，人世犹称太史公。","绛帐老生悲湜籍，传灯嫡子有徐洪。","以那为首聊披拂，三绝韦编对晚风。"],"title":"读山谷文"}
