{"author":"周紫芝","id":240832,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["锦里先生聊醉饮，玉川居士以诗鸣。","人言骥子能扶步，天遣添丁欲助耕。","穷苦助吾缘底事，饥寒怜汝若为情。","相看只有身长健，共沥余樽作小頳。"],"title":"小儿生日"}
