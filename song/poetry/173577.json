{"author":"黄庶","id":173577,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["卧理随民欲问安，讣邮俄至废朝餐。","秦川旧会欢如在，汉水新书墨未干。","丹旐已归人寂寞，素车徒有泪汍澜。","时情冷暖尤无味，一臂相知在肺肝。"],"title":"哭水丘随州"}
