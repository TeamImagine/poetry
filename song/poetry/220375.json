{"author":"晁冲之","id":220375,"strains":["平平仄平平，○仄○平仄。","平平仄仄平，仄平仄仄仄。","平平仄仄仄，仄仄仄仄仄。","平平仄仄平，平平仄平仄。","平平平仄○，平仄平仄仄。","平平平平平，仄○平仄仄。","仄平○仄仄，仄仄平仄仄。","平仄平仄平，平平平仄仄。"],"paragraphs":["遥岑不娱人，苍莽颇愁绝。","东南有断梁，水寒不可涉。","西闉不欲往，旦莫畏喋亵。","归来坐北堂，悠然理书策。","之人阿堵中，虽死情不隔。","周公徂东山，仲尼陈蔡厄。","大儒且不遇，小子何足责。","时命姑置之，胡为常促迫。"],"title":"览古"}
