{"author":"韩偓","id":32069,"strains":["平仄平平仄仄平，仄平平仄仄平平。","仄平仄仄仄平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["金虎挻灾不复论，构成狂猘犯车尘。","御衣空惜侍中血，国玺几危皇后身。","图霸未能知盗道，饰非唯欲害仁人。","黄旗紫气今仍旧，免使老臣攀画轮。"],"title":"八月六日作四首 二"}
