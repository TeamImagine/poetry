{"author":"罗升","id":165065,"strains":["平仄仄仄仄，平平仄平平。","平○平仄平，○平○平平。","平平仄平仄，仄仄○平平。","平仄仄仄平，仄仄平平○。","仄平仄仄平，平仄○仄平。","平仄仄仄仄，仄仄○仄平。","仄仄仄○仄，仄仄仄仄平。","平平仄仄仄，仄平仄平平。"],"paragraphs":["秋夜不可奈，孤灯耿残书。","书中何所陈，兴亡鉴贤愚。","心兵忽森起，掩卷长嗟吁。","童子问我言，自古夫何如。","小人计目前，君子思远图。","双髀骨已满，揽镜犹故吾。","跼蹐蚁封里，负此六尺躯。","投桃勿复道，候虫吊风梧。"],"title":"秋夜观书"}
