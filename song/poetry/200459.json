{"author":"孔武仲","id":200459,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["南津瀺灂夜风微，投晓湖灵更发机。","想像虚空闻帝乐，逡巡波浪匝天围。","三湘路指平芜转，两舸帆争白鸟飞。","却上丛祠荐牲酒，荆云隠隠尚朝晖。"],"title":"五鼓乘风过洞庭湖日高已至庙下作诗三篇  其三"}
