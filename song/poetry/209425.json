{"author":"刘弇","id":209425,"strains":["平平仄○平，○仄○平仄。","仄平仄仄仄，仄仄平平仄。","○仄平仄平，仄仄仄平仄。","平平平平平，仄仄仄平仄。","仄○仄平平，仄仄平平仄。","仄仄平平仄，仄仄平仄仄。","平平仄仄仄，仄仄仄平仄。","平平○平仄，平平平仄仄。","仄○仄○仄，仄仄平平仄。","○○平仄平，仄仄平平仄。","平平仄仄仄，仄仄仄○仄。","○平平平平，平仄○○仄。","平平仄仄平，仄仄平平仄。","仄仄仄平平，平平仄平○。"],"paragraphs":["磐嬉截长淮，闻自隋天子。","运丁大业末，役跨辽东始。","汹涌沟浊河，赤血洗千里。","江都天东南，岁阅翠华指。","锦帆抹非烟，叠鼓蓬蓬起。","紫幰朱丝络，百万罗卫士。","璇房贮彩女，灼灼艳芳李。","虞公正逢恶，何稠甘没齿。","一从水调奏，便识还声已。","浪传遭閟春，不悟羊无尾。","雷塘一掬土，仅足掩冠履。","行人为伤心，清泪堕如水。","池荒九曲春，尚想迷楼倚。","落日注芜城，牛羊下坡觜。"],"title":"雷塘"}
