{"author":"白居易","id":14975,"strains":["平仄平仄平，仄仄平仄平。","仄仄平仄仄，平平平仄平。","仄仄仄仄仄，仄仄平平平。","仄仄仄○？，○平平○平。","仄仄平仄平，仄仄平仄平。","仄仄平仄仄，仄平仄平平。","○○平仄仄，仄仄平仄平。"],"paragraphs":["朝采山上薇，暮采山上薇。","岁晏薇亦尽，饥来何所为。","坐饮白石水，手把青松枝。","击节独长歌，其声清且悲。","枥马非不肥，所苦常絷维。","豢豕非不饱，所忧竟为牺。","行行歌此曲，以慰常苦饥。"],"title":"续古诗十首 三"}
