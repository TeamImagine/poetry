{"author":"范纯仁","id":184776,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["白首相知有几人，良宵难惜醉醺醺。","此心直欲清如月，外物何妨薄似云。","饮若长鲸吞巨浪，诗如老将纳降军。","过从幸得闲中乐，好恶荣枯莫彊分。"],"title":"八月十六日张伯常见访赏月四首  其三"}
