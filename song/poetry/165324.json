{"author":"艾性夫","id":165324,"strains":["仄仄平平平仄仄，仄平平仄仄平平。","平平仄仄仄平仄，仄仄仄平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["七里滩头曾识面，五峰城里又逢君。","人间一瞬白驹日，世事几番苍狗云。","奇骨谁当侯万里，匹夫那可帅三军。","试凭冰鉴从头问，细雨青灯过夜分。"],"title":"郡中逢桐庐方冰鉴相士"}
