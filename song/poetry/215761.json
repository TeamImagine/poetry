{"author":"张耒","id":215761,"strains":["平○○○仄，平仄平仄○。","仄仄仄平平，仄仄平仄平。","平平○平仄，平仄○平平。","平平平仄仄，仄仄仄平平。","平平仄仄仄，仄仄○○平。","○仄平仄平，仄○平平平。","仄仄仄平仄，平平仄平平。","仄平平平仄，仄仄仄仄平。","平平仄仄平，仄仄仄○平。","仄平仄平平，仄仄平平平。","平平仄○仄，○仄平○○。","○平仄平平，仄仄？平平。","仄平平仄仄，○仄平平平。","仄○平仄○，平仄○仄平。","平仄仄仄仄，平仄平平平。","○仄仄仄平，仄仄平平平。","仄仄仄仄平，平平仄○平。","仄仄仄○平，○平仄○平。","仄仄仄平仄，仄仄平○平。","平平仄仄○，仄○仄平平。","平平仄平仄，仄仄仄平○。","平平平仄平，仄○平平平。","仄仄平平平，仄仄仄平平。"],"paragraphs":["兹行颇闲暇，聊此山水间。","幸有所携人，臭味同一源。","山溪并修涧，嘉木间蒲莲。","杉松鸣古刹，始觉此溪寒。","孤亭出屋背，石磴相牵攀。","迎客穷道人，俯偻须眉斑。","释子具粗粝，虽贫有余欢。","午登西山去，路作九曲弯。","山禽惯不惊，夏木秀且繁。","缅怀紫髯公，奠玉祠天坛。","豪强有遗韵，兴废无留观。","空岩一泓泉，引予掏清甘。","至人悲热恼，遗此消昏烦。","我茶非世间，天上苍月团。","为尔惜不得，烹瀹浇晨餐。","深谷晚易阴，快雨时斑斑。","但见夹道松，龙髯湿苍颜。","念我亦闲人，屏居闭柴关。","不使倒珠玉，济我胸中悭。","之官亦漫浪，遇胜却盘桓。","平生据顽钝，信命傲忧患。","言归徒旅疲，就荫休征鞍。","却视来时舟，一叶系荒湾。"],"title":"西山寒溪"}
