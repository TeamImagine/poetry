{"author":"陆游","id":36502,"strains":["仄仄平平仄仄平，平平仄仄仄平平。","仄平仄仄平仄仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["拜赐明时散吏名，头衔字字敌冰清。","读书有味聊忘老，赋禄无多亦代耕。","笠泽莼鲈秋向晚，缑山笙鹤月微明。","人间乐事今真得，莫恨摧颓白发生。"],"title":"散吏"}
