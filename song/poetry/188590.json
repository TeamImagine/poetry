{"author":"魏野","id":188590,"strains":["仄仄仄仄平，仄平仄仄仄。","仄平仄仄平，仄仄平仄仄。","平平仄平平，○仄仄平仄。","平平仄仄平，仄仄平仄仄。","仄仄仄○○，仄平平仄仄。","平平平仄平，仄仄仄○○。","○平平平平，○仄仄平仄。","仄仄○仄平，平平仄仄仄。"],"paragraphs":["至道不在言，至言不在舌。","在琴复在诗，谅唯君子别。","侯门戟森森，中有野人谒。","非趋势利场，慕彼仁义辙。","此去几迟留，忽焉还岁月。","孤心伤欲摧，冻足涩如折。","离声无歌锺，行色有霜雪。","去矣当复来，琴弦未欲绝。"],"title":"别同州陈太保"}
