{"author":"孙觌","id":239088,"strains":["平平仄仄○，仄仄仄平平。","仄○仄仄仄，？平仄平平。","仄仄平平仄，仄仄平平平。","平平平仄平，平○仄平平。","仄仄仄平仄，仄仄仄仄○。","平平仄仄平，仄平仄○平。","仄仄平仄仄，仄仄○平平。","仄仄平仄仄，平平仄平平。"],"paragraphs":["曾梯倚半空，百尺卧元龙。","偃蹇一榻上，峥嵘两争雄。","暮卷珠帘雨，夜镇犀帷风。","吾公安在哉，云间指青红。","俯视大千界，一器蚋满中。","巢蚊幸有余，国蜗遂相攻。","湛湛天一碧，万里磨青铜。","不落牛背上，悠然送飞鸿。"],"title":"寄题莫谦仲山居西楼二首 西楼"}
