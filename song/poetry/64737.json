{"author":"章甫","id":64737,"strains":["平平平平仄，仄仄仄平○。","平平平仄平，仄仄平平平。","平平仄平仄，平仄仄平仄。","平○仄仄平，仄仄平平仄。","仄仄仄平平，平平仄平平。","平平仄○仄，仄仄○平平。"],"paragraphs":["青青池边树，岁久独婆娑。","鸣蜩炎暑时，爱此清阴多。","西风一披拂，颜色已非故。","朝看一叶飞，暮落浑无数。","叶落毕归根，明年发阳春。","人生岂长好，日月如飞轮。"],"title":"落叶"}
