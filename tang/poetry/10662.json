{"author":"柳宗元","id":10662,"strains":["平平平仄仄，平仄仄平平。","仄○平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。"],"paragraphs":["骄阳愆岁事，良牧念菑畬。","列骑低残月，鸣笳度碧虚。","稍穷樵客路，遥驻野人居。","谷口寒流净，丛祠古木疏。","焚香秋雾湿，奠玉晓光初。","肸蚃巫言报，精诚礼物余。","惠风仍偃草，灵雨会随车。","俟罪非真吏，翻惭奉简书。"],"title":"韦使君黄溪祈雨见召从行至祠下口号"}
