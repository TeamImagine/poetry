{"author":"李光","id":235937,"strains":["平平仄平平，仄仄仄平仄。","仄仄○平○，平仄平平仄。","平仄仄仄平，仄仄仄○仄。","平平仄平仄，平仄平仄仄。","平平○仄仄，仄仄平仄仄。","平平仄平平，平仄仄平仄。","平平平仄仄，○○○仄仄。","平平仄仄○，仄仄仄平仄。","平平平仄平，平仄仄平仄。","平平仄平仄，仄仄平平仄。","仄仄仄仄平，仄○仄平仄。","平平平仄仄，平仄仄平仄。","仄仄平仄平，平平仄平仄。","○仄○○平，仄仄仄平仄。","平平仄平○，仄仄平仄仄。","○平仄平平，平仄仄平仄。"],"paragraphs":["青山似幽人，那肯入城府。","远碧横春空，秾绿浮天宇。","常苦俗物遮，不得快观睹。","何年敞层阁，轩豁开牖户。","千岩劳顾揖，万壑随仰俯。","飞腾若鹏鸾，盘踞状龙虎。","翩翩垂翅翼，蜿蜿回肘股。","朝来拄笏看，爽气逼檐庑。","孤云时去来，寒月静吞吐。","溪山自奇绝，信美真吾土。","我老賸得闲，遇胜辄为主。","朋簪俱莫逆，棋酒屡清聚。","亦有支遁流，时来共挥麈。","迎客如迎山，好事免嘲侮。","常烹雨前茶，不打斋后鼓。","从今赞公房，名字照千古。"],"title":"迎山阁为长庆寺登览之胜暇日携觞命友屡醉其上因赋此诗"}
