{"author":"强至","id":182426,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["铁瓮城边古道场，近来人说赞公房。","江盘北固山形转，云抱南朝树色苍。","世外青鸳谁结构，坐间紫鸽自回翔。","十年滞客空吟想，未识诸天在上方。"],"title":"寄题甘露寺文岳上人环翠阁"}
