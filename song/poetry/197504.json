{"author":"苏辙","id":197504,"strains":["仄○平平仄，仄仄仄仄平。","仄平仄平仄，仄仄平平平。","仄平仄平仄，○仄平仄平。","平○仄平仄，仄仄平仄○。","仄仄仄平仄，○平○平○。","仄平仄平仄，仄仄平仄平。","仄平○平○，仄仄仄仄○。","仄仄平仄仄，仄○仄平平。","平平仄仄仄，平仄仄平○。","仄仄仄○平，○仄仄仄平。","仄平仄○仄，仄仄仄○○。","平仄仄仄平，平平仄平平。"],"paragraphs":["月中依松鹤，露下抱叶蝉。","赋形已孤洁，发响仍清圆。","潜师本江海，浪迹游市廛。","髭长不能剪，衲坏聊复穿。","瘦骨见图画，禅心离攀缘。","出言可人意，一一皆自然。","问师藏何深，不与世俗传。","旧识髯学士，复从琏耆年。","尘埃既脱落，文彩自精鲜。","落落社中人，如我亦有旃。","奈何一相见，抚卷坐长叹。","归去勿复言，山林信多贤。"],"title":"赠杭僧道潜"}
