{"author":"赵文","id":158641,"strains":["仄平平平平仄平，仄平仄仄仄仄平。","仄仄仄仄仄仄仄，平仄仄平仄○仄。","平平仄仄平○平，平仄仄仄平○平。","仄平仄○平仄仄，平仄○平仄○仄。","仄平仄仄仄仄○，平平平仄平仄平。"],"paragraphs":["一儿攀肩猿上枝，一儿接臂倒立之。","立者忽作踞地伏，攀者引头立其足。","飞跳倏忽何轻翾，怜尔骨节柔如绵。","少年屈折支体软，红锦缠头酒论椀。","此儿巧捷未足称，江南何限无骨人。"],"title":"相扑儿"}
