{"author":"林季仲","id":6082,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["江空木落出遥岑，何处佳人独倚林。","不负雪期如有信，偶先花事本无心。","日低修渚云容薄，路转寒塘暝色深。","莫怪山翁数回首，暗香十里更相寻。"],"title":"次韵刘敷言咏梅四首  其二"}
