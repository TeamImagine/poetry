{"author":"贺铸","id":212913,"strains":["仄平○仄仄平平，平仄平平仄仄平。","平仄平平仄仄平，仄仄平○仄仄○。","○○仄仄平平平，仄平仄仄平平平。","平平仄平平仄仄，平仄平平平仄仄。","平平平仄仄平平，仄仄仄平平仄仄。","平平仄仄仄○平，仄仄仄平平仄○。","仄仄仄仄平仄仄平○○，平仄仄平平仄仄平○○。","仄仄平平仄○仄，平平仄平○仄平。","平平仄仄仄平仄，仄仄仄平平仄平。","仄平仄仄平○仄，平平仄仄平○仄。"],"paragraphs":["庆湖遗老坐诗穷，强仕之年百病攻。","谁谓南昌禄隠翁，伏枕呻吟四壁空。","相思限此江西东，寄声每托江头风。","斯言近俳聊一笑，江水方清饥可疗。","人生奇偶类探筹，造物岂容人数料。","君初试吏或当然，我太半生真不调。","昔不愿起家百日登三司，今不愿还家六印金累累。","但愿官粮办亲养，归来尚余三径资。","邻墙晏起访安否，尔酌我歌尧舜时。","咄嗟此愿良难必，吞声食蘗甘如蜜。"],"title":"寄汉阳赵尉沔"}
