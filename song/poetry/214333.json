{"author":"晁补之","id":214333,"strains":["平平平仄平，仄仄平仄平。","平○仄仄平，仄仄平平平。","仄仄仄○平，平仄平仄平。","平平？平仄，仄平平○平。","仄平仄平仄，平仄仄平平。","平平仄仄仄，○仄平仄平。","平仄仄平平，仄仄平仄平。","仄仄仄仄平，仄仄仄仄平。","平平平平仄，仄仄仄仄平。","仄平平仄平，平仄平仄平。","仄平仄平平，仄仄○仄平。","平平仄仄仄，平仄仄仄○。","平平仄○仄，仄仄平仄○。","？平仄仄仄，平仄仄平平。"],"paragraphs":["贫炉初著灰，浊酒寒不温。","邻张病未来，独负南窗暄。","昨日往过之，欢喜能两餐。","酲醲淟然解，愧无枚乘言。","祝君抱虚一，邪气袭无门。","今晨有起色，迎笑眉宇轩。","扶掖两男儿，总丱佳弟昆。","遣诵寄我诗，妙可白玉刊。","平生俱豪气，见酒渴骥奔。","赐休常苦稀，晨谒良不闲。","约君向南邦，勿厌敲扑諠。","公余未忘饮，何必釂十分。","时平但行乐，卧治安足论。","琵琶五十面，雷雨出鹍弦。"],"title":"次韵文潜病中作时方求补外"}
