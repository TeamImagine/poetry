{"author":"齐己","id":41770,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["曲江晴影石千株，吾子思归梦断初。","有信北来山叠叠，无言南去雨疏疏。","祖师门接园林路，丞相家同井邑居。","闲野老身留得否，相招多是秀才书。"],"title":"韶阳微公"}
