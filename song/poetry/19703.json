{"author":"史浩","id":19703,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["挂席桅樯倚数寻，小风吹饱思难禁。","三千奏牍曾医国，十万兵屯已属心。","江路踈梅春意近，楚天孤鹜晓烟沈。","是中秀句应无限，着眼归鸿迟好音。"],"title":"次韵任龙图留别"}
