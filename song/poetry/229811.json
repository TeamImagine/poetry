{"author":"苏过","id":229811,"strains":["平仄平○平，○仄仄平平。","平平仄○仄，仄仄平平平。","○平仄仄○，仄仄仄平平。","平平仄平仄，平仄平平平。","平仄仄仄平，○平平仄平。","仄平平仄仄，平仄平仄平。","平平○仄平，平○仄仄平。","仄○仄仄平，仄仄○平平。","仄平仄平仄，仄仄平平○。","仄仄仄平仄，仄平平仄平。"],"paragraphs":["猗欤丞相园，中有岁寒根。","千夫屹冠剑，坐阅云来孙。","当年拥节旄，雅志在淇园。","琅玕映城郭，琴筑鸣潺湲。","春笋半出林，横鞭争触藩。","坐陵霜雪气，高压桃李繁。","年来王子猷，来乘刺史轩。","请分一亩阴，自访三家村。","赋诗属公考，益遣交情敦。","一雨饱生意，莫嫌池水浑。"],"title":"次韵少蕴移竹于贾文元园二首  其一"}
