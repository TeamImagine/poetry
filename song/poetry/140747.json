{"author":"姚勉","id":140747,"strains":["仄仄仄平仄，○仄平平平。","平平仄平仄，仄仄平平平。","平平仄仄平，仄仄平平平。","仄○仄平平，仄仄仄仄平。","平平平○○，平仄平平平。","○平仄平仄，仄仄平仄平。","平平仄○仄，仄仄平平○。","平仄平仄平，仄平仄平平。"],"paragraphs":["白鹤有奇质，从古巢神仙。","饥餐必瑶草，渴饮惟琼泉。","朝飞阆苑霞，莫宿炎洲烟。","一从落尘埃，六翮翦不全。","身居樊笼中，心往云霄边。","长鸣欲谁诉，顾影私自怜。","清都梦如昨，欲去曾无缘。","安得支道林，使之遂飘然。"],"title":"白鹤"}
