{"author":"苏辙","id":197276,"strains":["平平○平○仄平，平平平仄仄平平。","仄平平仄仄平仄，平仄仄仄○平平。","仄○仄仄仄平仄，仄平平仄平仄平。","平○○仄仄平平，平平平仄平平平。","仄平仄仄○仄○，平仄平仄仄仄平。","仄仄仄仄仄平平，平平仄○平平○。"],"paragraphs":["生男如狼犹恐尪，寅年生虎慰爷娘。","汝家家世事文史，门户岂有空刚强。","试看猛虎在山谷，斧牙钩爪旗尾扬。","徐行当道择牛羊，狐狸惊走熊猪忙。","我今老病思退藏，生子安得尚激昂。","不见伯父擅文章，逡巡议论前无当。"],"title":"和子瞻喜虎儿生"}
