{"author":"朱继芳","id":131520,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["南风伊轧语窗扉，团扇无功白日迟。","长恨老来方学易，自从春去不吟诗。","虫丝有力萦琴索，蛀粉无声点墨池。","偶出门前行数步，石榴花过已多时。"],"title":"书窗夏日"}
