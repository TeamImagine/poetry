{"author":"冯山","id":191510,"strains":["平仄平平仄仄平，仄平仄仄仄平平。","仄平平仄平平仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["徒御纷纷拥剑关，蜀人感泣送公还。","欲知千里讴歌意，半在百篇文字间。","风霰道途方过阙，烟霞旌旆更寻山。","重金不负扁舟约，贺老鉴湖春水闲。"],"title":"送赵悦道叅政大资知越州二首  其二"}
