{"author":"郑遨","id":42397,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["曾陈章疏忤昭皇，扑落西南事可伤。","岂使谏臣终屈辱，直疑天道恶忠良。","生前卖卜居三蜀，死后驰名遍大唐。","谁是后来修史者，言君力死正颓纲。"],"title":"哭张道古"}
