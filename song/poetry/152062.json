{"author":"方一夔","id":152062,"strains":["平平仄○仄，仄仄平平平。","仄平仄○仄，○仄平平平。","平平仄平仄，仄平仄平平。","平平平仄平，平仄平平平。","仄平仄平仄，平平仄○○。","仄平仄仄仄，仄仄平平平。","○平仄○仄，仄仄平平平。","仄平仄平仄，仄仄○平○。","仄平仄仄仄，○仄平平平。","○平平仄仄，平仄○平平。"],"paragraphs":["杉松翳苍翠，古寺依寒溪。","小桥度空阔，胜事穷朝隮。","仙人渺何许，昔年此孤栖。","丹成余此泉，高步凌云梯。","至今浴丹处，精光贯虹霓。","老仙不厌世，寄迹随东西。","当时不相顾，野鹤群凫鸡。","一朝上寥廓，指爪留沙泥。","我生旷劫内，临老归途迷。","犹疑丹在水，清咽分刀圭。"],"title":"葛溪浴丹泉"}
