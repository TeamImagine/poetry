{"author":"陆游","id":39903,"strains":["仄仄平平仄仄平，仄平仄仄平平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["聒聒鸣鸠莫笑渠，百年我亦旋枝梧。","病知药物难为验，老觉人间不足娱。","茆屋何妨度寒暑，蔬餐且可遣朝晡。","钓船一出无寻处，千顷江边雪色芦。"],"title":"遣兴二首  其一"}
