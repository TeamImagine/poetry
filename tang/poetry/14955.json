{"author":"白居易","id":14955,"strains":["仄仄仄仄平，平平平仄仄。","平平仄仄仄，平仄○平仄。","平仄仄○平，仄平○仄仄。","○平仄仄○，平仄仄平仄。","仄平仄○仄，仄仄平仄仄。","平仄仄仄平，仄平仄平仄。","平○仄平仄，仄仄平仄仄。","平仄仄平平，平平仄平仄。"],"paragraphs":["有吏夜叩门，高声催纳粟。","家人不待晓，场上张灯烛。","扬簸净如珠，一车三十斛。","犹忧纳不中，鞭责及僮仆。","昔余谬从事，内愧才不足。","连授四命官，坐尸十年禄。","常闻古人语，损益周必复。","今日谅甘心，还他太仓谷。"],"title":"纳粟"}
