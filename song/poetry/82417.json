{"author":"孙应时","id":82417,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["赋归堂上忆春山，点笔题诗傍石栏。","老子如今已陈迹，故人谁与共追欢。","青灯客舍一杯酒，细雨江城二月寒。","多谢相过同太息，百年身世梦中看。"],"title":"和简叔游张园"}
