{"author":"白居易","id":16318,"strains":["○平仄仄仄，仄仄仄○仄。","仄仄平仄平，平平平仄仄。","仄○平平仄，仄仄仄○仄。","仄仄○仄平，仄平仄平仄。","○平平仄仄，仄仄仄○仄。","仄仄平平○，仄平平仄仄。","仄平平仄仄，仄仄仄平仄。","仄平平仄仄，仄仄平○仄。","仄仄平平平，仄仄仄平仄。","仄仄平仄仄，平平平仄仄。","仄平仄○仄，仄平仄○仄。","平平仄仄○，仄平平仄仄。","平平仄仄仄，仄仄平○仄。","仄仄仄平平，仄平平仄○。","平平仄平仄，平仄仄平仄。","仄平仄平平，仄仄平○仄。"],"paragraphs":["苍然两片石，厥状怪且丑。","俗用无所堪，时人嫌不取。","结从胚浑始，得自洞庭口。","万古遗水滨，一朝入吾手。","担舁来郡内，洗刷去泥垢。","孔黑烟痕深，罅青苔色厚。","老蛟蟠作足，古剑插为首。","忽疑天上落，不似人间有。","一可支吾琴，一可贮吾酒。","峭绝高数尺，坳泓容一斗。","五弦倚其左，一杯置其右。","洼樽酌未空，玉山颓已久。","人皆有所好，物各求其偶。","渐恐少年场，不容垂白叟。","回头问双石，能伴老夫否。","石虽不能言，许我为三友。"],"title":"双石"}
