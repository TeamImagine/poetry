{"author":"权德舆","id":9186,"strains":["仄○平仄仄，平平平仄平。","仄平平仄仄，平仄仄平平。","仄仄平○○，○平仄仄平。","平平平仄仄，平仄○平○。","仄仄平平仄，平平仄仄平。","仄平平仄仄，仄仄仄○平。","仄仄平○仄，平平仄仄平。","平平仄仄仄，仄仄仄平平。","平仄平平仄，平平仄仄平。","平平仄仄○，○仄仄平平。"],"paragraphs":["五更钟漏歇，千门扃钥开。","紫宸残月下，黄道晓光来。","辨色趋中禁，分班列上台。","祥烟初缭绕，威凤正裴回。","斧藻归全德，轮辕适众材。","化成风偃草，道合鼎调梅。","渥命随三接，皇恩畅九垓。","嘉言造膝去，喜气沃心回。","东阁延多士，南山赋有台。","阳春那敢和，空此咏康哉。"],"title":"奉和李相公早朝于中书候传点偶书所怀奉呈门下相公中书相公"}
