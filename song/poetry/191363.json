{"author":"冯山","id":191363,"strains":["仄平仄仄平，仄仄平仄平。","仄仄仄仄平，平平平仄平。","平仄仄平仄，平平仄平平。","平平仄平平，仄仄仄平仄。","仄平仄仄仄，平仄平仄仄。","平平平仄平，○仄平仄○。","平○仄平仄，平仄仄平仄。","平平仄平仄，平○仄仄仄。","平平平仄仄，平仄仄仄仄。","仄仄仄平仄，○平仄平○。","仄仄仄仄平，仄仄○仄仄。","仄仄○仄仄，平平仄○○。","仄仄○仄○，平平仄平仄。"],"paragraphs":["六经出晚周，日月悬太虚。","几蚀复几明，微茫炎汉初。","清识隐虚粹，高风激贪懦。","翩翩起江湖，泛泛杂凫雁。","发扬始使蜀，奔走非素愿。","郎官虽内迁，相去才一间。","朝廷访耆艾，人物尚清简。","骞腾自兹始，宁虑岁月晏。","区区无足道，乡社久息偃。","未契许投合，相濡念孤蹇。","迅翮举莫追，窘步行辄踠。","把酒难一往，开琴试重援。","别鹤如可弹，新声谢凄婉。"],"title":"送李献甫知吉州"}
