{"author":"邹浩","id":222377,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平仄。","平平仄仄平平仄，仄仄平平平仄平。"],"paragraphs":["云岫庵头挂钵囊，旃檀一瓣自馨香。","建隆消息天然别，妙总流通笔放光。","南岭梅花空自得，西湖沤鸟宛相望。","师如水浄吾如月，照入清泠知有方。"],"title":"寄参寥  其一"}
