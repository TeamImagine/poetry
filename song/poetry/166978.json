{"author":"徐瑞","id":166978,"strains":["仄平仄平平，仄平仄平仄。","○平仄平仄，仄平平仄仄。","仄仄平平平，仄仄仄平仄。","平平仄仄平，平○○仄仄。","平平仄平平，仄平平仄仄。","平○仄仄仄，仄仄平仄仄。","仄仄仄○平，平仄平仄仄。"],"paragraphs":["屋山老髯龙，雪霜不能死。","长身傲林壑，翠云屯万垒。","夜半天风生，飒飒动窗几。","秋江响怒潮，春空行急雨。","须臾逗余音，九霄笙鹤起。","虚庭坐落月，欲去还复止。","独恨世间人，无此天籁耳。"],"title":"松风"}
