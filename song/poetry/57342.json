{"author":"梅尧臣","id":57342,"strains":["仄仄仄平平仄仄，○仄平平仄平仄。","仄仄仄平平仄平，仄仄仄平平仄仄。","仄平○仄仄平平，○仄仄○平仄仄。","平平仄仄○仄平，○平仄仄平平仄。","平仄平平仄平仄，仄○仄仄平平仄。","平平仄平平仄仄，仄仄仄平○仄仄。"],"paragraphs":["玉卵不吞龙嗜肉，燕子成儿去华屋。","老枥半黄田鼓鸣，树下宰平谁似玉。","茂陵长说泣秋风，王母惜传双鬓绿。","东方伏日思早归，长饥不及侏儒腹。","豮豕新烹白醪熟，奋衣地坐无拘束。","骊山夜寒坑底哭，漫把漆书留冢竹。"],"title":"依韵奉和永叔社日"}
