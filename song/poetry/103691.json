{"author":"邹登龙","id":103691,"strains":["○平仄平平仄仄，仄仄仄平○平仄。","平○平仄平仄仄，平仄平平仄平仄。","仄平仄，平仄仄，仄仄平平仄○仄。","平平仄平○，平仄平平平。","仄平仄平平，平仄仄平平。","仄平仄仄○仄平，平平仄仄○仄平。","平平仄平仄平平，平仄仄平平仄平。"],"paragraphs":["行人十年归不得，夜上戍楼看明月。","楼中星斗连太白，楼外关山雁飞绝。","雁飞绝，归不得，镜里青蛾怨离别。","前年出幽燕，明月何团圆。","去年上祁连，明月复婵娟。","月明照我长枕戈，胡儿未灭将柰何。","凭谁寄书问常娥，征衲不来霜霰多。"],"title":"关山月"}
