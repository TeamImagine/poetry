{"author":"张镃","id":81153,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["南湖寒食又今年，宿雨连朝洗旧烟。","竹叶酒边闲凿落，杏梢墙畔出秋千。","游欢殆类前生事，老态惟思白昼眠。","明日水边晴更好，只愁归思渺秦川。"],"title":"寒食不出遨"}
