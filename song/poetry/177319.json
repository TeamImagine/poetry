{"author":"王禹偁","id":177319,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["梅烂荷圆六月天，归帆高背虎丘烟。","到时自是成行雁，别处休听满树蝉。","卖剑为赊吴市酒，携家犹借洞庭船。","待看春榜来江外，名占蓬莱第几仙。"],"title":"即席送许制之曹南省兄"}
