{"author":"王灼","id":27498,"strains":["平仄仄平仄，仄仄平○平。","平○平仄仄，仄仄仄平平。","仄仄仄仄仄，仄仄仄仄平。","平平仄仄仄，仄仄○平平。","仄平仄○仄，仄仄仄仄平。","仄平仄平仄，平仄仄○平。","平平仄仄仄，平平仄平平。","平仄仄仄仄，平平仄○平。"],"paragraphs":["何日老於菟，失脚来空山。","山中无所食，瘦骨见孱颜。","舐掌鼓饿舌，始信择肉艰。","姑求一饱计，未肯藏榛菅。","画师有深趣，粉墨不可删。","兽心察凶毒，人事戒防闲。","编须固莫敢，强弓亦徒弯。","吾命傥足惜，斜阳掩柴关。"],"title":"题何朝申所藏赵邈卓馋虎图"}
