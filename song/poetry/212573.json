{"author":"李复","id":212573,"strains":["平仄仄平平仄平，○平平仄仄仄平。","仄平仄仄平仄仄，仄平仄仄仄平○。","平平仄平○仄仄，仄仄平平平○平。","平平仄仄平仄○，仄平仄仄仄平平。","平仄平平仄仄仄，仄仄仄平平仄平。","仄平仄仄○仄○，平平平○平仄平。","仄仄○仄仄仄仄，○平平仄平仄平。","平平平仄仄○仄，仄平平仄平仄平。"],"paragraphs":["今日雨晴云出溪，疏林荒僻色愀凄。","杖藜出步洨水曲，白沙细草浄无泥。","渔人截流张巨网，击水惊鱼鱼更迷。","儿童喜见鱼网重，得鱼贯柳毕提携。","林竹翛翛久不到，夏笋迸篱生不齐。","或蓑或笠荷尺棰，牛羊群过乔木西。","野旷衣润露已下，回寻归径登故畦。","吾茅遥见隠暝霭，到门邻舍鸡亦栖。"],"title":"西洨晚归"}
