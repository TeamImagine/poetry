{"author":"吕本中","id":246735,"strains":["平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["词源久矣多岐路，句法相传共一家。","良贾深藏宜有待，大圭可宝在无瑕。","长江渺渺看秋注，孤骛悠悠伴落霞。","盛欲寄书商榷此，岭南不见雁行斜。"],"title":"次韵吉父见寄新句"}
