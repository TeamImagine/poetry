{"author":"王建","id":7929,"strains":["仄平仄仄仄，仄仄仄仄○。","○○仄平○，仄仄○仄平。","仄平平平平，仄平仄平平。","仄仄仄○平，平平仄○平。","仄仄平仄平，平平仄平平。","○平仄仄○，平仄仄仄平。","仄平平仄平，仄仄仄仄○。","仄平仄平仄，○仄仄仄平。"],"paragraphs":["有川不得涉，有路不得行。","沈沈百忧中，一日如一生。","错来干诸侯，石田废春耕。","虎戟卫重门，何因达中诚。","日月俱照辉，山川异阴晴。","如何百里间，开目不见明。","我今归故山，誓与草木幷。","愿君去丘坂，长使道路平。"],"title":"将归故山留别杜侍御"}
