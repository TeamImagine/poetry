{"author":"蔡襄","id":135721,"strains":["○平仄仄平，平仄仄平仄。","平平平仄仄，平平○平仄。","仄平仄平仄，仄仄平平仄。","平平仄仄平，平平仄○仄。","平平仄仄仄，仄仄仄平仄。","仄仄平平仄，仄仄平仄仄。","平仄仄平平，○○仄仄仄。","仄仄○平○，○仄○平仄。"],"paragraphs":["三年对小栏，花花见颜色。","红薇开已久，春风长先得。","素馨出南海，万里来商舶。","团团末利丛，繁香暑中拆。","余畦十数种，亦自尚风格。","念尔幽芳性，乞致多手植。","瑶草固微生，栽培子岂德。","别去重来看，犹使中情恻。"],"title":"移居转运宇别小栏花木"}
