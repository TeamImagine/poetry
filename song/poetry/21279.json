{"author":"晁公溯","id":21279,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["久晴风暖纻溪城，陌上轻埃欲污人。","不惜春泥三日雨，且消乌帽十分尘。","霏微著柳空添色，浩荡欺花便减春。","拟作郊居雌霓赋，故人今日有王筠。"],"title":"喜雨简仲霍行之"}
