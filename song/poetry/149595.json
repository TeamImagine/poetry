{"author":"方回","id":149595,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄平仄，平平平仄仄平平。"],"paragraphs":["时违运往岂无才，老气峥嵘隘九垓。","漫仕有声徐偃国，赋归不愧子陵台。","相逢苦雨泥双屐，可及晴湖泛一杯。","忽又趁潮上桐濑，山中春笋正堪煨。"],"title":"送孙君文还桐庐二首  其二"}
