{"author":"艾性夫","id":165483,"strains":["仄仄仄仄平，平平仄仄○。","平平仄仄平，仄平仄平平。","平平仄仄仄，平平平仄平。","仄平仄平平，仄平仄仄平。","平仄平平仄，平平平仄○。","仄平仄仄平，仄平平仄平。","平平平仄仄，平仄仄平○。"],"paragraphs":["玉兔不可罝，金乌不可笼。","蜉蝣问鹤年，槿花笑松风。","郿坞不救卓，铜山终饿通。","玉儿误东昏，绿珠累石崇。","谁信贪心苦，俄成旋踵空。","既无九转丹，又非千岁翁。","荣枯同一梦，蝼蚁大槐中。"],"title":"杂兴五首  其一"}
