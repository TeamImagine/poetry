{"author":"姜特立","id":31903,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["继室侯家古有闻，荧煌还得配枢臣。","香严童子先成佛，琐骨仙人后化身。","共喜伯仁今有母，何妨小德外无亲。","向来已悟空乘法，合作西方会上人。"],"title":"诗挽楼少阳所生母夫人"}
