{"author":"李复","id":212548,"strains":["仄仄平平平仄仄，平仄○平平仄仄。","平平平平仄○仄，仄仄平平仄平仄。","平平平平○仄平，○平仄平仄平仄。","仄平仄仄仄仄仄，仄仄○平平仄仄。","仄仄平平仄仄平，平平平仄平仄仄。","平仄平平仄仄平，仄平平平仄○仄。","平平仄仄仄仄平，平平平仄平平仄。","仄平平仄仄平平，平平平仄○仄仄。"],"paragraphs":["玉刻麒麟烟缕直，生色屏风龟甲碧。","青娥无声满空白，兔影西流转斜隙。","仙人莲花殷叶开，当心吐光照愁魄。","缦缨短后易水客，气动燕山骄子泣。","挽下天河倚渴倾，昆仑流断无五色。","铜匣新开北斗高，电光惊飞走空壁。","鲸鱼鬭死海水红，欃枪西出屯云黑。","酒酣挥舞七星寒，金精圯下留素策。"],"title":"秋夜曲"}
