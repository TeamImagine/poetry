{"author":"释正觉","id":4533,"strains":["○仄平平，平平○仄，平仄平平○仄仄。","○仄○平仄仄平，平平仄仄○平仄。","仄平平，仄平仄，仄○仄仄平平仄。","仄仄平○仄仄○，平平平仄平平○。","平平仄仄仄平平，仄仄仄平○仄仄。"],"paragraphs":["浪汲初升，云雷相送，腾跃棱棱看大用。","烧尾分明度禹门，华鳞未肯淹虀瓮。","老成人，不惊众，惯临大敌初无恐。","泛泛端如五两轻，堆堆何翅千钧重。","高名四海复谁同，介立八风吹不动。"],"title":"颂古一百则  其三三"}
