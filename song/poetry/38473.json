{"author":"陆游","id":38473,"strains":["仄平仄仄○，仄仄仄仄仄。","仄仄平平○，○仄平仄仄。","平平仄仄仄，仄仄平仄仄。","仄平○仄○，仄仄平仄仄。","仄仄仄平平，仄仄仄平仄。","仄仄○○平，平平仄平仄。"],"paragraphs":["少年不自量，妄意慕管葛。","晚节虽知难，犹觊终一豁。","悲哉老病马，解纵谁复秣。","既辞棰辔劳，始爱原野阔。","饮涧啮霜菅，亦可数年活。","勿复思长途，嘶鸣望天末。"],"title":"自警"}
