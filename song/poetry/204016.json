{"author":"孔平仲","id":204016,"strains":["平仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["同饮东洲俱醉容，谷鶑应笑卧花丛。","取交莫逆情相答，合宴多欢酒屡空。","工欲代天君素志，心将浮海我家风。","虫鱼草木吟何苦，古锦囊封寄逸筒。"],"title":"呈陆农师  其二"}
