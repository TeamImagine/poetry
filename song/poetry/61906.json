{"author":"虞俦","id":61906,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["花满芳洲月满楼，留连从事到青州。","巧分茗椀消磨睡，静拂琴徽断送愁。","寒食烟花知有几，上元灯火恰才收。","冷官已办江头费，烂醉春风典破裘。"],"title":"和孙尉登空翠堂鼓琴酌茗有怀冷令二首  其二"}
