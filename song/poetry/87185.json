{"author":"韩淲","id":87185,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["满船载得高溪月，吹落东楼万里风。","岸上未收灯火处，城头初动角声中。","抚怀定自闲相觅，抵掌还知醉亦同。","三百年来无此作，谪仙飞过水晶宫。"],"title":"月夜间自东楼溪游甚适寄吴推赵将"}
