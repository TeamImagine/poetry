{"author":"梅尧臣","id":46436,"strains":["平平仄仄仄，仄仄平仄○。","○平仄平仄，仄仄○仄平。","平平仄○仄，仄仄平平平。","○平仄仄仄，仄仄仄仄平。","仄仄仄平仄，仄仄仄平平。","仄仄仄平仄，仄○平平平。","平平平仄○，平平○仄○。","○仄平仄仄，○仄平仄平。","仄平仄仄○，仄平○平平。","仄仄仄○仄，平平平仄平。","○平仄平仄，仄平平仄平。","仄平仄平平，仄仄平○平。","仄仄仄平仄，平平仄仄平。","平平仄平仄，平仄仄仄平。"],"paragraphs":["秋风逆水急，挂席飞鸟轻。","三江去虽远，一日行几程。","朝辞洞庭岸，暮抵巴陵城。","长沙古建国，地狭赋薄征。","邑宰爱民者，选荐岂非精。","既曰处民上，固当知民情。","民居篁竹间，山獠相杂并。","教道苟未至，毫发心起争。","太刚易断折，太柔难搘撑。","贵在得中道，于焉无近名。","闻多不祥鸟，似鸮何足惊。","远方此为常，慎勿心屏营。","贾谊度湘水，为文吊屈平。","因君寄杯酒，为我酹贾生。"],"title":"送阚令之潭州宁乡"}
