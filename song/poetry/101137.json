{"author":"韩琦","id":101137,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["菊有黄花气候移，重阳香萼已干枝。","金铃后坼孤芳在，玉液轻浮一醉宜。","烟渚去来鸿自适，霜丛飞遶蝶何知。","风前客帽从吹落，且伴山翁倒接{罒离}。"],"title":"壬子重九"}
