{"author":"后主煜","id":44091,"strains":["仄平平○平平仄，平仄平平平仄仄。","仄平平仄仄平平，○仄○平平仄仄。","○平平○平平仄，仄仄平平平仄仄。","平平平仄仄平平，仄仄仄平平仄仄。"],"paragraphs":["晓妆初了明肌雪，春殿嫔娥鱼贯列。","凤箫声断水云闲，重按霓裳歌遍彻。","临风谁更飘香屑，醉拍阑干情未切。","归时休放烛花红，待蹋马蹄清夜月。"],"title":"木兰花"}
