{"author":"李彭","id":233314,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["故岁新芽约略黄，重来败叶带飞霜。","寻幽少脱尘劳梦，访旧颇熏知见香。","深谷鸣钟云暗淡，半峰斜照树微茫。","去天尺五今应是，璧月珠星挂上方。"],"title":"游云居三首  其二"}
