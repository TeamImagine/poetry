{"author":"李之仪","id":205643,"strains":["平○仄仄平，仄仄仄○仄。","仄仄仄平平，仄仄仄平仄。","平平仄仄○，仄仄仄平平。","仄平平平○，○仄仄○仄。","仄平○仄仄，平仄○仄仄。","仄仄仄仄平，○平仄平仄。","平平仄仄仄，仄仄平仄仄。","仄平仄仄平，仄仄平仄仄。","仄平○仄仄，平仄仄仄仄。","仄仄仄平○，平平平仄仄。"],"paragraphs":["冥行眼忽明，乃是到临颍。","倦马倚风嘶，冻仆望门逞。","初非敢此期，势逼岂容倾。","是身虽无难，从者固当省。","主人颇料理，灯烛分炯炯。","炽炭解噤颐，重帷护寒领。","招魂几剪纸，感惠非尚褧。","粲然一笑开，那复嗟断梗。","我生且莫落，随遇辄自警。","转盼已归空，区区徒画餠。"],"title":"夜投临颍陆周仲馆待甚悉"}
