{"author":"白玉蟾","id":121895,"strains":["仄仄仄平仄平○，仄平仄仄平仄仄。","○仄仄仄仄仄仄，平○平平仄平仄。","平平仄仄平仄平，仄仄平平仄平仄。","平仄平平平仄平，平平平仄仄○平。","平平仄○仄平仄，仄○仄仄平仄平。","仄仄平仄○仄仄，仄仄仄平○仄仄。","仄仄仄仄○仄平，平平仄仄平平仄。","平平○仄平仄平，○仄仄仄平平平。","○○平仄平仄仄，平○仄仄平平○。","仄平○仄平平仄，仄仄平平○仄仄。","仄仄仄仄仄○平，平仄仄平平仄仄。","平平仄仄平仄平，仄平平仄仄平平。","仄平平仄平平仄，仄平平仄仄平平。","仄仄仄仄仄仄仄，平平仄平仄○仄。","仄仄平平平仄平，平平仄仄平仄仄。","仄○仄平仄仄仄，仄仄仄仄平○仄。","仄仄仄平仄仄○，仄仄仄仄平平平。","仄平仄仄平平仄，仄仄仄仄平仄仄。","仄平平平仄仄○，仄仄平○平仄仄。"],"paragraphs":["画士郭熙画之冠，郭熙去后名未断。","其裔复有郭万里，胸中丹青饱无限。","为谁作此芦雁图，杰出南齐宇文焕。","烟水潇潇风卷芦，沙边鸿雁暮相呼。","潇潇洞庭此秋景，世间此画知有无。","幻出栖雁三四只，八九叶芦横古碛。","欲宿未宿嘹唳声，渔舟泊岸山烟黑。","秋风吹落梧叶黄，过雁往往归衡阳。","横空书字人不识，飞过有影沉沧浪。","落霞浸水江村暮，数只翱翔回古渡。","引领举喙啄荷花，飞越戍楼西畔去。","云寒月淡西塞秋，几声凄切惹人愁。","岸头飞共丹枫落，打团成阵访沙鸥。","似此景物似此意，君今画之不难事。","数幅鹅溪冰雪缣，须臾扫出芦雁市。","世间岂无学画者，未必有与君相似。","我欲致之箧笥间，满笥爽气生秋寒。","恐君此画无人见，有画鬭者谁敢战。","挂于幽轩素壁间，一日须看千百遍。"],"title":"赠郭承务芦雁"}
