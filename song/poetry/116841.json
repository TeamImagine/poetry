{"author":"何基","id":116841,"strains":["平平平仄○，平平仄平仄。","○平仄平仄，仄仄仄仄仄。","仄仄仄平平，平仄平仄仄。","仄○○仄仄，平仄仄仄仄。","仄平仄平平，○平仄平仄。","仄仄仄平仄，平仄仄○仄。","仄平仄平平，仄仄仄仄仄。","○平仄仄仄，○仄仄仄仄。","仄平平仄仄，仄仄○仄仄。","平仄平仄平，平○仄平仄。","平仄平平平，仄平仄○仄。"],"paragraphs":["郊原春向深，幽居寡来往。","和风日披拂，淑气遍万象。","草本意欣荣，禽鸟声下上。","静中观物化，胸次得浩养。","缅怀浴沂人，从容侍函丈。","舍瑟自言志，宣圣独深赏。","一私尽消融，万理悉照朗。","其人不可见，其意尚可想。","我生千载后，恨不操几杖。","春服虽已成，童冠乏俦党。","安得同心人，咏归嗣遗响。"],"title":"暮春感兴"}
