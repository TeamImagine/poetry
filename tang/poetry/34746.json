{"author":"张说","id":34746,"strains":["仄仄仄平○，平平平仄平。","仄平○仄仄，平仄仄平平。","○仄平平仄，平平仄仄○。","仄平平仄仄，仄仄仄平平。","平仄平平仄，平平仄仄平。","仄平平仄平，平仄仄平平。","平仄平平仄，平平仄仄○。"],"paragraphs":["小暑夏弦应，徽音商管初。","愿赍长命缕，来续大恩余。","三殿褰珠箔，群官上玉除。","助阳尝麦彘，顺节进龟鱼。","甘露垂天酒，芝花捧御书。","合丹同蝘蜓，灰骨共蟾蜍。","今日伤蛇意，衔珠遂阙如。"],"title":"端午三殿侍宴应制探得鱼字"}
