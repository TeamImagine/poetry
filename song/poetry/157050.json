{"author":"杨蟠","id":157050,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["沧江万里对朱栏，白鸟群飞去复还。","云捧楼台出天上，风飘钟磬落人间。","银河倒泻分双月，锦水西来转几山。","今古冥冥谁借问，且持玉爵破愁颜。"],"title":"甘露寺"}
