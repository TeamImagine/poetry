{"author":"王禹偁","id":177279,"strains":["○平仄○平，仄仄平仄平。","○仄仄仄仄，平仄仄平○。","平平平仄仄，仄仄仄仄平。","平仄○仄仄，平平仄平平。","仄仄平仄仄，平仄○平平。","仄仄仄仄仄，平仄平平平。","仄平平仄仄，仄仄平仄平。","平○平○仄，平仄仄平平。","平平仄○仄，平仄仄平平。"],"paragraphs":["重衾又重茵，盖覆衰孏身。","中夜忽涕泗，无复及吾亲。","须臾残漏歇，吏报国忌辰。","凌旦骑马出，溪冰薄潾潾。","路傍饥冻者，颜色颇悲辛。","饱暖我不觉，羞见黄州民。","昔贤终禄养，往往归隠沦。","谁教为妻子，头白走风尘。","修身与行道，多愧古时人。"],"title":"十月二十日作"}
