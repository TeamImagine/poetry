{"author":"薛能","id":25098,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["命与才违岂自由，我身何负我身愁。","临生白发方监郡，遥耻青衣懒上楼。","过客闷嫌疏妓乐，小儿憨爱□貔貅。","闲吟一寄清朝侣，未必淮阴不拜侯。"],"title":"暇日寓怀寄朝中亲友"}
