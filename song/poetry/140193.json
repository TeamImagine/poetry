{"author":"吴锡畴","id":140193,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["寒蒲就缚失横行，已矣甘从五鼎烹。","凭恃甲戈名以躁，贮藏风露败于清。","芦花洲冷霜威健，竹叶杯深饮兴生。","且与老饕成后赋，正须一笑付姜橙。"],"title":"擘蟹"}
