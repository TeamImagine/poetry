{"author":"李纲","id":243134,"strains":["仄平仄仄仄平仄，仄仄平平仄平仄。","仄平○仄仄平仄，仄仄平平○平仄。","平○仄仄平仄仄，平仄平平仄○仄。","○平仄仄平仄平，仄仄平仄○平仄。"],"paragraphs":["故人一别两寒暑，雁断鱼沉杳何所。","那知迎我落星傍，一叶凌波听掀舞。","胸中耿耿初自若，身世悠悠乃如许。","且须酌酒浇肺肝，慎勿开口论今古。"],"title":"韩德全以小舟相迓于落星寺下"}
