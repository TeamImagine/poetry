{"author":"吴潜","id":123209,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["父老休惊作长官，只将田畯一般看。","汝应西墅功将毕，我亦南柯梦向残。","夕照拖云枫影乱，秋风扫地叶声干。","瀛仙岛客知何处，策杖相从正不难。"],"title":"再用出郊韵三首  其一"}
