{"author":"韩淲","id":87489,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平平仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["髣髴风流转小车，洛中情味尚谁家。","江湖水满无飞雁，城郭春深有乱鸦。","且自山间更林下，从渠地角是天涯。","不因胜事那能此，一色红红白白花。"],"title":"次韵晁元默和李季章参政长句因寄呈李参  其二"}
