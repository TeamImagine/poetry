{"author":"孔武仲","id":200478,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["曾持金节抚淮壖，磊落英姿正少年。","万里风鸿看振翼，一时毫素冠凌烟。","新祠更慰舟人望，遗像仍从幕客传。","精爽威容俱不泯，今骑箕尾在青天。"],"title":"韩公祠堂"}
