{"author":"王安石","id":180436,"strains":["平仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄平平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["灯火匆匆出馆陶，回看永济日初高。","似闻空舍鸟乌乐，更觉荒陂人马劳。","客路光阴真弃置，春风边塞祇萧骚。","辛夷树下乌塘尾，把手何时得汝曹。"],"title":"永济道中寄诸舅弟"}
