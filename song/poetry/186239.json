{"author":"吕陶","id":186239,"strains":["○仄平平仄，平平仄仄平。","平平仄平仄，○○仄平平。","平仄平平仄，○平仄仄平。","平平○仄仄，平仄仄平平。","平仄平平仄，平○仄仄平。","平平平○仄，仄仄仄平平。","平仄平○仄，平平仄仄平。","仄平平仄仄，平仄仄平平。","仄仄平平仄，平平仄仄平。","平仄○仄仄，平仄平平平。"],"paragraphs":["从政宜师古，为儒贵席珍。","承流仰循吏，虑患属孤臣。","休戚同千里，轻肥止一身。","虚名称有土，惭色见斯民。","罗网甘投足，波澜耻问津。","狂言干重辟，冷笑待𪫺人。","琴瑟方调节，刍荛愿采询。","闭关聊度日，开卷易经春。","地暖畦蔬足，年丰瓮粟陈。","惟特三不愧，通塞任天钧。"],"title":"答王仲髙"}
