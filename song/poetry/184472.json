{"author":"王汾","id":184472,"strains":["平仄仄平平，平平仄仄平。","平平仄平仄，仄仄仄平平。","仄仄平平○，平○仄仄平。","仄仄平仄仄，平仄仄平平。","仄仄仄平仄，仄平平○○。","平平仄平仄，仄仄仄平平。","平仄平平仄，平平○仄平。","○平平仄仄，平仄仄平平。"],"paragraphs":["泉品旧知名，澄源石甃盈。","甘滋饱僧饭，润泽济农耕。","漱玉人谁听，囊茶客自烹。","久供鸿渐啜，曾奉赞皇羹。","昨忝此邦守，令无诸县行。","烦酲想岩壑，一日慰幽情。","惭怍方堆面，尘埃正满缨。","临流聊洗濯，心已识蒙亨。"],"title":"题陆子泉"}
