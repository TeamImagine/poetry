{"author":"独孤及","id":4946,"strains":["仄平仄仄仄，平仄平平平。","平平仄仄平，仄仄平平平。","仄仄平仄仄，平平平仄平。","仄平仄平仄，仄仄平仄平。","仄仄仄○仄，平平○仄平。","平平平平平，仄仄平平平。","平仄仄平仄，平○仄平平。","平平仄平仄，仄仄平平平。","平仄仄平平，仄平平○平。","仄仄仄平仄，平平平仄平。"],"paragraphs":["北登渤澥岛，回首秦东门。","谁尸造物功，凿此天池源。","澒洞吞百谷，周流无四垠。","廓然混茫际，望见天地根。","白日自中吐，扶桑如可扪。","超遥蓬莱峰，想像金台存。","秦帝昔经此，登临冀飞翻。","扬旌百神会，望日群山奔。","徐福竟何成，羡门徒空言。","唯见石桥足，千年潮水痕。"],"title":"观海"}
