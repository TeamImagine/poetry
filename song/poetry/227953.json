{"author":"释德洪","id":227953,"strains":["仄平仄○平，仄平平平仄。","仄仄仄平平，仄仄平平仄。","平平平仄仄，平平仄平仄。","仄平仄平仄，平仄○○仄。","仄平仄平平，仄仄平仄仄。","仄平仄仄仄，仄仄平○仄。","○○仄仄平，仄仄仄平仄。","仄平仄○仄，仄仄仄仄仄。","仄仄平平平，○平平仄仄。","○平仄○○，平仄仄○仄。"],"paragraphs":["去年社燕前，道人江南住。","一笑塞鸿来，又在龙安浦。","今年寒食后，归心忽飘絮。","不知换秋菊，能复如期否。","此生付浮云，忽散还复聚。","要之不可必，恐作人间雨。","行藏类隐峰，两踏石头路。","故山有遗恨，缺典念马祖。","落日颓金盆，苍茫烟水莫。","离情渺难收，摹写入凝伫。"],"title":"崇禅者觅诗归江南"}
