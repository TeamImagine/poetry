{"author":"郭祥正","id":191951,"strains":["○平仄仄仄平平，平平仄平仄仄○。","仄仄仄仄平平仄，平仄平平仄仄平。","平平平仄仄仄仄，仄仄平平○仄平。","仄○仄○平仄仄，仄仄平平平仄平。"],"paragraphs":["扁舟载月入金陵，金陵尚书倒屣迎。","白发愧彼商山皓，青眼欣逢阮步兵。","开壶倾酒饮未已，卷纸连书吟不停。","愿如贺监怜太白，莫作曹公嗔祢衡。"],"title":"留别金陵府尹黄安中尚书"}
