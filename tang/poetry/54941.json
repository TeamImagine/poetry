{"author":"刘长卿","id":54941,"strains":["仄仄平○平，平○仄平仄。","平平仄平仄，平仄○仄仄。","平仄平平平，平平仄○仄。","平平仄平仄，仄仄平仄仄。","仄平平仄仄，仄仄平平仄。","仄仄平平平，仄平平平仄。","仄平平仄仄，仄仄仄平仄。","仄仄平仄平，平平仄○仄。","平平仄○仄，仄○仄平仄。","仄仄○仄平，平平仄○仄。"],"paragraphs":["北塔凌空虚，雄观压川泽。","亭亭楚云外，千里看不隔。","遥对黄金台，浮辉乱相射。","盘梯接元气，半壁栖夜魄。","稍登诸劫尽，若骋排霄翮。","向是沧洲人，已为青云客。","雨飞千栱霁，日在万家夕。","鸟处高却低，天涯远如迫。","江流入空翠，海峤现微碧。","向暮期下来，谁堪复行役。"],"title":"登扬州栖灵寺塔"}
