{"author":"方回","id":148874,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["夜气侵寒薄寝衣，回头六十二年非。","直能欹枕思时透，始觉挑灯得处微。","百蛬渐侵床畔语，一萤忽入账前飞。","研朱点墨皆陈迹，见道元来自有机。"],"title":"夜思"}
