{"author":"苏辙","id":198375,"strains":["仄平平仄仄，仄平仄平平。","平平仄仄平，仄仄仄仄平。","仄○仄仄平，仄仄平仄平。","平仄平仄平，平仄仄仄平。","仄平仄仄平，平平仄平平。","仄仄平仄仄，仄仄平平平。"],"paragraphs":["杜门人笑我，不知有天游。","光明遍十方，咫尺陋九州。","此观一日成，衮衮通法流。","竿木常自随，何必返故丘。","老聃白发年，青牛去西周。","不遇关尹喜，履迹谁能求。"],"title":"次韵子瞻和渊明拟古九首  其八"}
