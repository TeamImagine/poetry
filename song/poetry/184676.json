{"author":"范纯仁","id":184676,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["胜游今属相君家，台榭高开碧水涯。","森耸绿梧常映日，萦纡寒溜曲穿花。","藤牵柔蔓垂长带，竹引新萌走蛰蛇。","下吏不辞峨醉弁，却愁归污绣茵车。"],"title":"和韩侍中垂萝洞"}
