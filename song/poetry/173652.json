{"author":"黄庶","id":173652,"strains":["仄仄平仄仄，仄仄平仄平。","平平仄仄仄，仄○平仄平。","平平仄仄仄，平仄平平平。","平○仄平仄，平平平平平。","平仄平平平，仄仄○仄平。","仄仄平平平，仄平仄平平。","平○平平仄，仄仄仄仄平。","仄仄平仄仄，平仄平平○。","仄平仄平仄，仄仄平仄○。","仄平仄仄仄，仄仄平仄平。"],"paragraphs":["稷契宁渴死，不饮箕颍泉。","先生独洗耳，不听天子言。","清风饱进退，千载何悠然。","孤坟没荆棘，高名争青山。","嗟我迍邅身，一命行十年。","味薄无辛咸，璞顽废雕镌。","朝行箕山麓，暮挹颍水源。","竹帛何处所，搔首熊鱼间。","白云要闲友，尚苦儿女牵。","丈夫合勇决，顾计羞面颜。"],"title":"过许由冢"}
