{"author":"袁说友","id":70768,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["柳下嵇郎好在无，深居应得静工夫。","丹成便许随鸡犬，分定初知豢鹤凫。","痒处端能窥鸟爪，梦中不用断龙胡。","别来亦有闲忙事，日向黄家问酒垆。"],"title":"祝子正从范使君锻以诗寄之"}
