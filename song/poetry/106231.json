{"author":"程公许","id":106231,"strains":["平平仄平平，平平仄平仄。","○仄平仄平，仄仄平仄仄。","仄仄仄仄平，平○平仄仄。","平平仄○仄，平仄○平仄。","仄仄仄平平，仄仄仄平仄。","仄仄平仄平，○平仄平仄。","平平仄仄仄，仄仄平仄仄。","平○仄○平，仄仄仄仄仄。","仄平仄仄仄，仄仄仄仄仄。","仄仄仄仄平，○平仄平仄。","平平平仄仄，平仄仄仄仄。","仄平仄仄平，仄仄○平仄。","仄仄仄仄平，仄平○仄仄。","仄仄仄平平，平仄平平仄。"],"paragraphs":["刚风轶飞浮，丛霄隠寥阔。","其上仙者家，俯世尘漠漠。","慨我志远游，幽思无与豁。","披云一长啸，曾举骑𫐖轕。","整袂谒灵君，授我一丸药。","侍宴旬始宫，从游紫虚阁。","琅函閟道帙，许我抽玉钥。","玄期记三生，广度有夙诺。","世氛日澒洞，帝念惨不乐。","愿借万里风，从君驾鸾鹤。","鞭雷挥斗柄，夔罔并絷缚。","扫清六合尘，景象囘阊阖。","帝命不可稽，侍晨司校录。","永劫保澄明，何问痴仙愕。"],"title":"拟古二章  其一"}
