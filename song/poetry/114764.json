{"author":"刘克庄","id":114764,"strains":["仄仄平平仄仄平，仄平平仄仄平平。","仄平平仄仄仄仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["晋士材疏辩舌优，俗虽虚诞尚清修。","可容卿等数百辈，亦过江来第一流。","元老纵然挥玉麈，七贤已有执牙筹。","后来灵宝真儿态，书画惟凭夺与偷。"],"title":"书事十首  其八"}
