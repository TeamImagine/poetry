{"author":"曹唐","id":29444,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["不知何路却飞翻，虚受贤侯郑重恩。","五夜清歌敲玉树，三年洪饮倒金尊。","招携永感双鱼在，报荅空知一剑存。","狼籍棃花满城月，当时长醉信陵门。"],"title":"长安客舍叙邵陵旧宴寄永州萧使君五首 二"}
