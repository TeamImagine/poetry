{"author":"徐铉","id":594,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["上闲精习渥洼骢，玉镂花鞍锦覆鬃。","金埒无尘初裛露，朱旗向日自生风。","雷传画鼓偏增气，星度飞球欲映空。","共道宸游因习武，凯歌犹似奏平戎。"],"title":"奉和御制打球"}
