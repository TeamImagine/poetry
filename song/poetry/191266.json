{"author":"韦骧","id":191266,"strains":["平平平仄仄平平，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["东园亭榭巧相因，更辟东轩探早春。","面直小桥通沼沚，背临宏构拥松筠。","鸟鸣鱼跃先时得，柳绽桃苞入眼新。","造物也知摇落久，应怜着意伺芳辰。"],"title":"探春轩"}
