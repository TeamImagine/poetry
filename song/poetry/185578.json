{"author":"徐积","id":185578,"strains":["平平○○平，仄平平仄仄。","○平平仄○仄平，平○仄仄平平○。","○平仄仄仄平仄，仄○仄仄○平仄。","平平平仄平仄○，仄平平仄平平平。","平平平仄平○平，平平仄仄平平平。","平平仄仄仄仄仄，○○平仄○平平。","仄○平仄平平平，仄○仄○平平平。","平平仄仄仄仄仄，平平平平平平平。","平仄仄平平仄仄，平仄○平平仄仄。","平平平平仄仄平，平仄平平仄○仄。","仄平平仄平仄○，仄仄平平仄平仄。"],"paragraphs":["前年离长安，与公为死诀。","长安门外长乐坡，胸中壮气浑消磨。","其时夜宿灞桥上，梦中勒马犹西望。","江淮之上情愈劳，去年曾寄西山高。","今年今日春将归，春风不似秋风时。","山阳数月雨不止，泥深穷巷行人稀。","忽闻公死终南山，坐中忽过东西关。","黄泉一去几万里，吁嗟公兮何时还。","盂有水兮无食荐，烹有茶兮无酒奠。","魂兮来兮不可知，来若飘风去如电。","报恩之事终有期，未必儒生只贫贱。"],"title":"哭崔刑部"}
