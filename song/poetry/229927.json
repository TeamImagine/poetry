{"author":"苏过","id":229927,"strains":["仄仄仄平○仄平，平平仄仄平平平。","仄平仄仄平仄仄，仄仄仄仄平平平。","平平平仄平仄仄，仄仄平仄○仄平。","平平平仄○仄仄，平仄仄平○仄平。","仄平仄仄仄平平，仄平平仄仄平平。","仄平平仄仄仄仄，仄仄平平平仄○。","平平仄仄仄仄平，仄仄平平○仄○。","仄平仄仄平平平，仄仄仄平仄平平。"],"paragraphs":["帝有虎臣司北门，虚弦坐落天骄魂。","百年不敢南牧马，草木尚有威名存。","平生忠义身许国，不以金玉遗子孙。","承平弓剑空在韣，惟有简编遗后昆。","不知所活几千人，一门何止十朱轮。","满床簪笏不足道，万石家风今复闻。","明窗小阁卧晏温，不读孙吴看典坟。","坐销杀气边风春，记取大冯小冯君。"],"title":"寄题折嗣益袭庆阁"}
