{"author":"杜甫","id":3888,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["郊扉俗远长幽寂，野水春来更接连。","锦席淹留还出浦，葛巾欹侧未回船。","尊当霞绮轻初散，櫂拂荷珠碎却圆。","不但习池归酩酊，君看郑谷去夤缘。"],"title":"宇文晁尚书之甥崔彧司业之孙尚书之子重泛郑监前湖"}
