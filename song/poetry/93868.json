{"author":"戴复古","id":93868,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["帝里风光二月新，西湖几队踏青人。","杏花时节偏饶雨，杨柳门墙易得春。","或是或非尘里事，无穷无达醉中身。","五陵年少夸豪举，寂寞诗家戴叔伦。"],"title":"春日二首呈黄子迈大卿  其二"}
