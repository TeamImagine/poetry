{"author":"滕岑","id":67860,"strains":["○仄○，平平仄平仄○仄。","○平仄平平仄平，平平仄仄仄平平。","仄仄仄○仄仄平，平仄仄平平仄○。","○平平平平仄平，○平仄仄平仄○。","仄○平仄仄仄平，仄○仄仄平平平。","仄○平仄平仄平，平仄仄仄平仄平。","仄平仄仄仄平平，仄仄○○仄○平。","○仄○，平平平仄○仄平。","仄平仄仄仄仄平，平平仄仄平仄平。","仄○仄○仄平平，仄仄仄仄平仄平。","仄仄平仄平○平，平平仄仄平仄○。","仄平仄平仄平平，平仄平○平○平。","仄○平平平仄平，仄仄平平仄仄平。","○平仄仄平平平，○仄平仄平仄平。","○仄○，仄○仄，仄○仄平○仄仄。","平平仄仄平○仄，平平仄平仄平仄。"],"paragraphs":["行路难，东南地倾水弥漫。","三江五湖沧海宽，鱼龙出没肆神奸。","万斛不劳一蹴翻，江水有潮溪有滩。","钱塘潮头平越山，乘潮寄命呼吸间。","上滩篙挽寸步悭，下滩小跌沦奔湍。","我行河道差若安，亡奈众堰为阻艰。","两牛力尽费跻攀，咫尺犹如限重关。","行路难，西南之险更莫言。","一山至有百八盘，猿猱欲上愁复还。","汝如惮行要登船，恐汝胆落𣸣淖旋。","此去投北经中原，昆仑万里倾浊澜。","一吞数舟岁常然，舟楫么么吁难全。","陆行崤函车不前，况复羊肠万屈蟠。","其余禹历诸山川，深入无底高{扌致}天。","行路难，有如此，不如闭门且隠几。","门前有地平如砥，无忧那忧勃堆起。"],"title":"行路难"}
