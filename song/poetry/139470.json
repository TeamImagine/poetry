{"author":"陈著","id":139470,"strains":["平仄仄平平仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["潘御迓从灵绪乡，箫吟欢动喜还堂。","诗书余泽心犹古，桃李春风话亦香。","卜筑已投山契合，奉甘先与菜商量。","行边好语须听取，去却来时后会长。"],"title":"赠黄长孺奉母还家"}
