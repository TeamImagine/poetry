{"author":"沈与求","id":250350,"strains":["平平仄平仄，平仄○仄仄。","○仄仄仄平，○仄平○仄。","平平平仄平，仄仄仄○仄。","平平仄仄仄，仄仄仄平仄。","仄平仄仄仄，仄仄仄平○。","平○仄仄仄，仄仄仄仄仄。","仄○仄平平，○仄仄平仄。","仄平○仄平，仄仄平仄仄。","平平仄仄平，仄仄平平○。","平平仄仄仄，仄仄仄平○。","平平仄仄平，仄仄平平仄。","平平平仄仄，平仄平仄仄。","平平仄平仄，平平仄○仄。","○○○仄平，平仄仄○仄。"],"paragraphs":["秋鸿度寥廓，天远劳目送。","燕雀各有谋，堕此朝𫗦供。","平生江海游，往事恍如梦。","簪裳彊结裹，翰墨困嘲弄。","一官冗不治，匹马旁无从。","迷行落小劫，直意识大洞。","似闻脯麒麟，颇欲翳鸾凤。","眼无行秘书，此语谁与共。","贫知世路艰，老觉交情重。","功名等戏剧，射覆偶微中。","龙媒驾鼓车，款段朱丝鞚。","南游探禹穴，聊得登覧纵。","时危要奇策，涂穷勿长恸。","相期论少卑，材大古难用。"],"title":"次韵允迪秘监同年所寄会稽唱酬之什"}
