{"author":"虞俦","id":62250,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["月娥一笑抵千金，玉粟枝头点缀深。","莫怪谪仙犹未赏，却因犬子喜相寻。","漙漙白露新秋色，楚楚黄裳翠雨襟。","高兴已辜红袖饮，何心相伴白头吟。"],"title":"和人木犀"}
