{"author":"洪咨夔","id":99537,"strains":["平仄平平仄仄平，平平仄仄仄平平。","仄平平仄仄平仄，仄仄仄平平仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["杨柳黄黄燕子来，梅花落尽已青梅。","一年春事闭门过，万里客怀呼酒开。","西土逖哉鸿雁断，东方明矣子规催。","海棠多买燕宫本，归去家山手自栽。"],"title":"春日即事  其一"}
