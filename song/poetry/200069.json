{"author":"刘筠","id":200069,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["丈八蛇矛战血干，子孙今已列材官。","青烟碧瓦开新第，白草黄云废旧坛。","劳薄可甘先蔺舌，爵高还许戴刘冠。","秋来从猎长杨榭，矍铄犹能一据鞍。"],"title":"旧将"}
