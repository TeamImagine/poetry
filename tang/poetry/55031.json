{"author":"刘长卿","id":55031,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["龙骧校猎邵陵东，野火初烧楚泽空。","师事黄公千战后，身骑白马万人中。","笳随晚吹吟边草，箭没寒云落塞鸿。","三十拥旄谁不羡，周郎少小立奇功。"],"title":"观校猎上淮西相公"}
