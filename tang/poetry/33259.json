{"author":"韦庄","id":33259,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["南禽无侣似相依，锦翅双双傍马飞。","孤竹庙前啼暮雨，汨罗祠畔吊残晖。","秦人只解歌为曲，越女空能画作衣。","懊恼泽家非有恨，年年长忆凤城归。"],"title":"鹧鸪"}
