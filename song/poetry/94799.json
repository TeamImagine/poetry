{"author":"周文璞","id":94799,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平仄平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["重到招提未觉迟，钵单初副袷衣时。","僧房斋院门门闭，梅子枇杷树树垂。","蚁荫经幢求托化，龙缠佛座学慈悲。","长年无事闲来此，坐对空山讽小诗。"],"title":"归憩仁王寺"}
