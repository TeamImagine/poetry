{"author":"李群玉","id":25566,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["三年文会许追随，和遍南朝杂体诗。","未把彩毫还郭璞，乞留残锦与丘迟。","竹斋琴酒欢成梦，水寺烟霞赏对谁。","今日秋风满湘浦，秪应搔首咏琼枝。"],"title":"寄长沙许侍御"}
