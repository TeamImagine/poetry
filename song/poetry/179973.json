{"author":"王安石","id":179973,"strains":["仄平平仄平平平，平平仄仄平仄平。","平平仄平仄仄仄，平仄平仄平平平。","仄平仄仄仄平仄，仄仄仄平平仄平。","仄○平仄仄仄仄，平仄平仄○平平。","○平平平平仄仄，仄仄仄仄平平平。","平平仄平仄仄仄，仄仄仄仄平仄平。","○○仄平平仄仄，仄仄仄仄平平平。","平平仄仄仄平仄，○仄平仄平平平。","平平平平仄仄仄，平仄仄仄平平平。","仄平平平仄仄仄，平仄平仄平平平。","平○平仄仄平仄，平仄仄仄平○平。","仄平○仄平仄仄，仄仄仄仄平○平。","平平仄仄仄平○，平平仄仄平平○。","平平平平仄仄仄，仄仄平○平平平。","平平平仄仄仄仄，仄仄平平仄○平。"],"paragraphs":["六朝人物随烟埃，金舆玉几安在哉。","锺山石城已寂寞，祇见江水云端来。","百年故老有存者，尚忆世宗初伐淮。","魏王兵马接踵出，旗纛千里相搪挨。","当时谋臣非不众，上国拔取多陪台。","龙腾九天跨四海，一水欲阻为可咍。","降王北归楼殿坼，弃屋尚锁残金堆。","神灵变化自真主，将帅何力求公台。","山川清明草木静，天地不复屯云雷。","使君登高访古昔，伤此陈迹聊持杯。","因留嘉客坐披写，酃渌笑语倾如簁。","酒酣重惜功业晚，老矣万卷徒兼该。","攒峰列壑动归兴，忧端落笔何崔嵬。","余年无欢易感激，亦愧庄叟能安排。","青灯明灭照不寐，但把君诗阖且开。"],"title":"和王微之登高斋三首  其二"}
