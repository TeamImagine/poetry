{"author":"皇甫曾","id":2288,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["长安雪夜见归鸿，紫禁朝天拜舞同。","曙色渐分双阙下，漏声遥在百花中。","炉烟乍起开仙仗，玉佩才成引上公。","共荷发生同雨露，不应黄叶久随风。"],"title":"早朝日寄所知"}
