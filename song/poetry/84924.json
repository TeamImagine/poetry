{"author":"林宗放","id":84924,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["防秋才过又防春，帅守忧边笑亦颦。","五马去循江路稳，一帆回带雨潮新。","知兵儒将功无敌，有道诸侯守在邻。","筹胜名楼瞻手泽，阿翁世业肯沉沦。"],"title":"和龚太守巡江回署之作"}
