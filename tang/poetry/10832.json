{"author":"刘禹锡","id":10832,"strains":["平仄平仄仄，仄平平仄平。","平平○平仄，平仄平平平。","平仄仄平仄，○平仄平平。","仄平仄平仄，仄仄○平平。","平仄仄平平，平○平仄平。","平○仄仄仄，仄仄○○平。","平仄平仄仄，平平仄平平。","平平平平仄，仄仄平仄平。","仄仄仄平仄，平平平仄平。"],"paragraphs":["淮海多夏雨，晓来天始晴。","萧条长风至，千里孤云生。","卑湿久喧浊，搴开偶虚清。","客游广陵郡，晚出临江城。","郊外绿杨阴，江中沙屿明。","归帆翳尽日，去櫂闻遗声。","乡国殊渺漫，羁心目悬旌。","悠然京华意，怅望怀远程。","薄暮大山上，翩翩双鸟征。"],"title":"晚步扬子游南塘望沙尾"}
