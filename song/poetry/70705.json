{"author":"袁说友","id":70705,"strains":["平平仄仄仄平平，仄仄平平仄仄平。","平仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["衰颜得酒尚能赪，笑我维罍耻弗盈。","无计青州几从事，可怜白面一书生。","新𥬠竞说邻家熟，好句惭无健笔成。","传语白衣人记取，何须秋帽始关情。"],"title":"乞酒于林子长通判"}
