{"author":"沈与求","id":250348,"strains":["平平仄仄○平平，平平仄仄○平○。","仄平仄仄仄平仄，平平仄仄平○平。","○平仄仄仄平仄，仄仄○仄○平平。","平平仄仄○仄仄，平仄仄仄平平平。","平○平仄仄平仄，仄平仄仄○○平。","仄平○仄平仄仄，仄仄○仄平平平。","平平仄仄仄平仄，平平仄仄平平平。","平平平仄仄平仄，仄○仄仄○平平。","仄平平仄仄仄仄，仄仄平仄平平平。","平仄平平仄平仄，平平仄仄仄仄平。","○平仄仄仄平仄，仄仄平平平仄平。","平○仄仄○○仄，仄平○仄平平平。"],"paragraphs":["晴溪涨渌如阴苔，晴山插影相低回。","画船叠鼓顺流下，波光浩荡征帆开。","滩萦岸缭柂牙转，水石相激如奔雷。","须臾已复过绝壁，归路渐近严陵台。","山重溪复境弥迥，暗香忽自空中来。","日斜正见丛棘外，炯炯疏片飘寒梅。","槎牙一种独愁绝，含情不语明岩隈。","凌波疑是水仙出，缟衣素质行徘徊。","下窥清浅一笑粲，坐使凡卉俱尘埃。","山谷之儒已臞甚，龟肠鹤骨世所咍。","相逢顿觉百忧释，不嫁春风谁与媒。","舟行易远空回首，角声吹梦心悠哉。"],"title":"溪上见梅"}
