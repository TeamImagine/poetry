{"author":"徐积","id":185440,"strains":["仄平平仄平，仄仄平○仄。","平平平仄仄，仄仄仄仄仄。","平平○仄平，平平○仄仄。","仄仄仄平仄，平平仄平仄。","平仄仄仄平，仄仄平仄平，仄仄仄平平。","平仄仄平仄，仄仄平平平。","平平○仄仄，仄平仄平平。"],"paragraphs":["不知何许人，忽在陈留市。","生来无得失，物则有泰否。","春时看物生，秋冬看物老。","大意寓之笛，余情付云鸟。","无处不可居，不问江与湖，亦不问田庐。","今夜入城市，往往呼狂夫。","狂夫胜独醒，以身葬江鱼。"],"title":"赠陈留逸人  其一"}
