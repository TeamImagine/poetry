{"author":"黄公度","id":21528,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一鹯独立鸟群空，寂寞谁怜汉阁雄。","雁塔他年曾接武，乌台今日自生风。","平湖入座摇寒碧，返照催人堕晚红。","目断禁城骢马客，何时谭笑一尊同。"],"title":"西湖会同年和巫子先韵"}
