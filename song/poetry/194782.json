{"author":"苏轼","id":194782,"strains":["仄○仄仄○平仄，仄平平仄平平仄。","○仄平平仄仄○，仄平仄仄平平仄。","仄仄平平仄仄平，仄平平仄仄平平。","○平仄仄平平仄，平仄○平仄仄○。","仄仄平平仄平仄，仄平平仄平平○。","仄仄平平仄仄平，仄○仄仄平平仄。","仄平仄仄仄平平，仄仄平平仄仄平。","仄仄仄平平○仄，平平仄仄仄平平。"],"paragraphs":["拾遗被酒行歌处，野梅官柳西郊路。","闻道华阳版籍中，至今尚有城南杜。","我欲归寻万里桥，水花风叶暮萧萧。","芋魁径尺谁能尽，桤木三年已足烧。","百岁风狂定何有，羡君今作峨眉叟。","纵未家生执戟郎，也应世出埋轮守。","莫欺老病未归身，玉局他年第几人。","会待子猷清兴发，还须夜雪去寻君。"],"title":"送戴蒙赴成都玉局观将老焉"}
