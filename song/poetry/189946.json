{"author":"刘季孙","id":189946,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["诗仙假色管天坛，早晚真除碧落官。","境内雨频春亩润，门前山聚晓云寒。","十年不见应题塔，万事休论拟挂冠。","同是清源骚雅客，欲言流涕已汍澜。"],"title":"将至王屋先寄张明府"}
