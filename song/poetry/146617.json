{"author":"陈舜俞","id":146617,"strains":["○平仄仄平平仄，仄仄平平平仄仄。","平仄平平平仄平，平平○仄平平仄。","仄仄○平仄仄平，平平○仄平○仄。","仄仄平平○仄○，仄仄仄平平仄仄。"],"paragraphs":["兴随白鸟汀洲立，步入青林台殿出。","湖脉来通方士泉，山颜分入幽人室。","自苦扁舟每访寻，何年空谷无遗逸。","一夜霜风穿客衣，二十六房皆采橘。"],"title":"水月院"}
