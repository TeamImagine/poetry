{"author":"方岳","id":127589,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["残风剩雨今如此，莫遣胭脂雪满枝。","洛浦梦酣花半醉，华清浴困手双垂。","一杯而别亦何恨，十日之春能几时。","不遇少陵休怅惋，醉中试作补亡诗。"],"title":"次韵海棠  其二"}
