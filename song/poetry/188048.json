{"author":"王令","id":188048,"strains":["仄仄平仄仄仄平，平平仄仄仄平平。","平平平仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["太学虀盐共苦辛，寒窗笔砚日相亲。","梁王台畔一分袂，扬子江头三换春。","箧里黄金须买酒，髩边白髪解欺人。","穷通得丧谁能定，况是男儿有此身。"],"title":"寄都下二三子失举二首  其二"}
