{"author":"苏轼","id":195285,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄平平平。"],"paragraphs":["帝城如海欲寻难，肯舍渔舟到杏坛。","剥啄扣君容膝户，巍峨笑我切云冠。","问羊独怪初平在，牧豕应同德曜看。","肯把参同较同异，小窗相对为研丹。"],"title":"次秦少游韵赠姚安世"}
