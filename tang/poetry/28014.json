{"author":"皮日休","id":28014,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄仄平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["协晨宫上启金扉，诏使先生坐蜕归。","鹤有一声应是哭，丹无余粒恐潜飞。","烟凄玉笥封云篆，月惨琪花葬羽衣。","肠断雷平旧游处，五芝无影草微微。"],"title":"伤开元观顾道士"}
