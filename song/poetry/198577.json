{"author":"苏辙","id":198577,"strains":["平平仄仄仄，仄仄○仄○。","平平仄仄仄，仄仄仄仄平。","平平仄平仄，平○仄平平。","平平仄平仄，平仄○仄平。","平仄平仄仄，仄平仄○平。","平平仄平仄，仄平仄平平。","○平平仄○，仄平仄○○。","仄仄平仄仄，平平仄平平。"],"paragraphs":["云低气尚浊，雨细泥益深。","经旬势不止，晚稼日已侵。","闲居赖田食，忧如老农心。","堆场欲生耳，栖亩将陆沉。","常赋虽半释，杂科起相寻。","凶年每多暴，此忧及山林。","号呼天不闻，有言不如喑。","愿见云解脱，秋阳破群阴。"],"title":"久雨"}
