{"author":"戴复古","id":93392,"strains":["仄平仄平平仄仄，平○○○平仄仄。","仄平平仄仄仄仄，平○平平仄仄仄。","平平仄仄仄仄平，仄仄平仄仄仄仄。","仄仄仄○平平平仄平，仄○平平平仄仄。","平平○仄仄○仄，仄仄平平仄平仄。","○平平平平，平仄仄平仄。","仄平平仄仄平○，仄仄平平平仄仄。"],"paragraphs":["去年汝来巢我屋，梁间污泥高一尺。","啄腥抛秽不汝厌，生长群雏我护惜。","家贫惠爱不及人，自谓于汝独有力。","不望汝如灵蛇衔宝珠，雀献金环来报德。","春风期汝一相顾，对语茅檐慰岑寂。","如何今年来，于我绝踪迹。","一贪帘幕画堂间，便视吾庐为弃物。"],"title":"诘燕"}
