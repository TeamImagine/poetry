{"author":"王铚","id":14875,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["山嵇交契自当年，重到同乡各怆然。","百里山川清自旧，两家子弟老于前。","疏梅开处数枝玉，小雨来时一段烟。","岁晚不调相会数，溪头尚趁有归船。"],"title":"访关子开兄弟于余姚怀先世旧契"}
