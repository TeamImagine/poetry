{"author":"韩淲","id":87293,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不到前村五六年，春帆便合上溪船。","桃花浪暖鱼初出，燕子风轻柳欲眠。","海内知名今有几，古来是事总如然。","茶山衣钵分明在，相望闲吟寄谪仙。"],"title":"寄李半村商叟老丈"}
