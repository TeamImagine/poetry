{"author":"方一夔","id":152420,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["爱药仙人醉不归，秋光次第入玄都。","蝶随露花移花墢，风逼寒香落酒壶。","老去君方空结习，兴来我欲㔉荒芜。","和篇应与花俱到，换得骊龙百斛珠。"],"title":"景德观陈道士圃多菊觅其种栽并寄以诗"}
