{"author":"刘克庄","id":110616,"strains":["仄平平平仄仄平，仄平平仄平仄平。","○平仄仄平○仄，仄平仄平平仄仄。","平平仄仄仄仄仄，平平平○平平仄。","平平仄平平仄平仄平，平○仄仄平平平。"],"paragraphs":["极边官军守战场，次边丁壮俱运粮。","县符旁午催调发，大车小车声轧轧。","霜寒晷短路又滑，檐夫肩穿牛蹄脱。","呜呼汉军何日屯渭滨，营中子弟皆耕人。"],"title":"运粮行"}
