{"author":"戴复古","id":93985,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["野老将余到石亭，先呼小豹出相迎。","依凭林谷住家稳，奔走儿童见客惊。","牛豕与人争径路，桑麻绕屋蔽柴荆。","溪边不合栽桃李，犹恐春风惹世情。"],"title":"石亭野老家"}
