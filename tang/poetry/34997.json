{"author":"沈佺期","id":34997,"strains":["仄平○平平，平仄平平仄。","仄平平仄仄，○仄○平仄。","平仄平仄平，仄仄平平仄。","○平仄平仄，平平仄平仄。","平平平仄平，仄仄○平仄。","平平仄仄仄，○仄仄平仄。","平平仄仄平，仄仄平○仄。","仄平平仄仄，○平仄○仄。","仄平平仄平，平仄平仄仄。","○平仄仄仄，平仄仄平仄。","平平仄仄平，仄仄○平仄。","平平○平仄，仄仄仄平仄。","仄平平平平，平仄仄平仄。","平平仄○仄，仄仄仄平仄。","仄仄○仄平，平平平仄仄。"],"paragraphs":["紫微降天仙，丹地投云藻。","上言华顶事，中问长生道。","华顶居最高，大壑朝阳早。","长生术何妙，童颜后天老。","清晨朝凤京，静夜思鸿宝。","凭崖饮蕙气，过涧摘灵草。","人非冢已荒，海变田应燥。","昔尝游此郡，三霜弄溟岛。","绪言霞上开，机事尘外扫。","顷来迫世务，清旷未云保。","崎岖待漏恩，怵惕司言造。","轩皇重斋拜，汉武爱祈祷。","顺风怀崆峒，承露在丰镐。","泠然魏轻驭，复得散幽抱。","柱下留伯阳，储闱登四皓。"],"title":"同工部李侍郎适访司马子微"}
