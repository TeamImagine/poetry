{"author":"方回","id":148288,"strains":["平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["霜削风朘缊絮轻，忍能吊古上颓城。","穷途我辈俱相似，老态今年转可惊。","差喜有儿胜伯道，故知无婢效康成。","紫阳溪上余茅屋，终与沙鸥不负盟。"],"title":"次韵仇仁近见赠"}
