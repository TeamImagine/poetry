{"author":"胡寅","id":12204,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平平仄平。","仄仄平平平仄仄，平平平仄仄平平。"],"paragraphs":["春禽遭冻息交交，不及风筝迭递敲。","睡起依然开白屋，客来仍是俯青郊。","方兄无势宁能热，穷鬼多羞祗自苞。","载酒刲羊烦厚意，当年莘野尚烹庖。"],"title":"李簿携具用前韵和之"}
