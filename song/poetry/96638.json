{"author":"陈宓","id":96638,"strains":["平平仄平仄，平仄仄仄仄。","○仄平平平，平平平平仄。","平平○平仄，仄仄仄平仄。","平平平仄平，平仄仄仄仄。","平仄仄平仄，平平仄平仄。","平平仄平仄，仄仄仄○仄。","仄平平○○，仄仄仄平仄。","仄仄仄平平，仄仄仄仄仄。"],"paragraphs":["胡公是吾友，千载不改节。","长作松筠青，烟云任明灭。","岧峣占南面，硉兀压城阙。","西来群岫驰，尊敬不敢越。","余势抵东海，平夷复奇崛。","陈岩亦加礼，北坐拱相谒。","我楼于其中，往往愧时列。","汲汲企前修，庶几不见绝。"],"title":"东湖四咏  其二"}
