{"author":"王庭珪","id":237882,"strains":["仄仄仄仄平，仄平仄平仄。","仄仄仄○○，平平仄平仄。","平平平仄○，平平仄平仄。","仄平仄平平，仄仄仄平仄。","平○仄仄平，平仄仄平仄。","○平仄○平，仄仄仄平仄。","平平仄平仄，仄仄平平仄。","平○仄仄平，平平平平仄。","平平仄平仄，仄平○仄仄。","仄平仄平仄，平平○平仄。","仄○仄平仄，仄仄平平仄。","平平仄仄仄，仄仄仄平仄。","仄○平○平，仄仄○仄仄。","仄仄仄仄平，仄仄平仄仄。"],"paragraphs":["我友李仲孙，饬身一何介。","被服古衣冠，昂然伟而怪。","开轩蓬户中，纫兰以为佩。","布袍揖公卿，脱帻卧江海。","方其得意时，天地不能碍。","荷锄入深林，剪薙发幽荟。","清芬动窗壁，蕙若连光彩。","君看紫绶翁，腰垂黄金带。","璜珩错琚瑀，印章如斗大。","步趋踏龙尾，锵然中音会。","岂如此香草，擢秀繁霜外。","秋风落万木，臭味久逾在。","我思轩中人，免食三斗艾。","梦寐欲见之，一往清鼻界。"],"title":"李仲孙佩兰轩"}
