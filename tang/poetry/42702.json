{"author":"张辞","id":42702,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平仄平仄仄，仄平仄仄仄平平。"],"paragraphs":["门风常有蕙兰馨，鼎族家传霸国名。","容貌静悬秋月彩，文章高振海涛声。","讼堂无事调琴轸，郡阁何妨醉玉觥。","今日东渐桥下水，一条从此镇常清。"],"title":"上盐城令述德诗"}
