{"author":"晁说之","id":219697,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["冬来羁旅更迢迢，抚枕灯残百感饶。","饥鼠翻空疑有鬼，惊乌误晓尚中宵。","诗成与梦俱零落，剑出低眉亦寂寥。","无分京华居老境，江湖高隐幸相招。"],"title":"十月七日夜梦中作两长句觉而忘之别成长句视李师民"}
