{"author":"梅尧臣","id":57363,"strains":["平平仄平仄平平，仄平仄仄○平平。","仄平仄仄平仄平，仄仄○仄平平○。","平平平平仄仄平，平平仄仄平平平。","仄○仄仄平仄仄，仄仄平平平仄○。","平平仄仄平○仄，仄仄平平○仄仄。","○平仄仄仄平平，○仄仄平仄平仄。"],"paragraphs":["冰蚕吐丝织纤纨，妙娥貌玉轻邯郸。","曲眉浅脸鸦发盘，白角莹薄垂肩冠。","铜青罗衫日月团，红裙撮晕朝霞干。","手中把笔书小字，字以通情形以观。","形随画去能长好，岁岁年年应不老。","相逢熟识眼生春，重伴忘忧作萱草。"],"title":"当世家观画"}
