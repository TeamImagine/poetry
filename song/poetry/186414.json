{"author":"吕陶","id":186414,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平仄仄仄，平平仄仄仄平平。"],"paragraphs":["十年勤苦学诗骚，拟向篇章运短毫。","废井心情伤汲绠，沈舟气象怯惊涛。","参谋可法无如杜，常侍难攀独有髙。","自是土风忘不得，南音莫讶楚囚操。"],"title":"次韵答何爽监簿二首  其一"}
