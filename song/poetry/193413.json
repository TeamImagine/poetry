{"author":"苏轼","id":193413,"strains":["仄平平仄仄，仄仄仄平平。","仄仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","○○仄平仄，仄仄仄○平。","仄仄平平仄，○平仄仄平。","仄平○仄仄，仄○仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平平仄仄，平仄仄平平。","仄仄平平仄，平○仄仄平。","○平仄○○，仄仄仄平平。"],"paragraphs":["朔风催入峡，惨惨去何之。","共指苍山路，来朝白帝祠。","荒城秋草满，古树野藤垂。","浩荡荆江远，凄凉蜀客悲。","迟回问风俗，涕泗悯兴衰。","故国依然在，遗民岂复知。","一方称警跸，万乘拥旌旗。","远略初吞汉，雄心岂在夔。","崎岖来野庙，闵默愧常时。","破甑蒸山麦，长歌唱竹枝。","荆邯真壮士，吴柱本经师。","失计虽无及，图王固已奇。","犹余帝王号，皎皎在门楣。"],"title":"白帝庙"}
