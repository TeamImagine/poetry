{"author":"朱淑真","id":245769,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["兰釭和气散氤氲，忽作元珠吐穗新。","膏脉破芽非借手，敷芳成艳不关春。","疑猜海角天涯事，搅乱衾寒枕冷人。","我欲生怜心焰上，何妨好客致清贫。"],"title":"灯花"}
