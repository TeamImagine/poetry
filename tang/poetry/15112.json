{"author":"白居易","id":15112,"strains":["仄仄仄平仄，平平仄平平。","平平平仄仄，○仄平平平。","仄仄仄仄仄，平平○仄平。","仄○○仄仄，仄仄仄仄平。","平平平仄平，○仄平仄○。","平仄平仄平，平平仄仄平。","平平仄平仄，仄仄平仄平。"],"paragraphs":["久病旷心赏，今朝一登山。","山秋云物冷，称我清羸颜。","白石卧可枕，青萝行可攀。","意中如有得，尽日不欲还。","人生无几何，如寄天地间。","心有千载忧，身无一日闲。","何时解尘网，此地来掩关。"],"title":"秋山"}
