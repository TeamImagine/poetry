{"author":"吴芾","id":17833,"strains":["平仄仄平仄，仄仄平平○。","平平○平平，仄仄平仄仄。","仄仄仄平平，○仄仄仄仄。","平平仄○平，仄仄仄平仄。","平平仄平平，平仄仄○仄。","平仄○平平，仄仄○平仄。","平仄仄平平，平平平仄○。","仄仄○仄平，仄仄平平○。","仄仄平平平，○○仄平仄。","仄仄○仄平，仄仄平仄仄。","仄仄仄仄平，仄仄平仄仄。","仄平仄仄平，仄仄仄○○。","仄平仄仄仄，仄仄仄平仄。","仄平平仄仄，仄仄平仄仄。","仄仄仄平平，平平仄○仄。","平平仄仄平，仄仄○平仄。","○仄平仄仄，仄仄仄平○。","仄仄仄平平，平仄仄平○。","○仄平仄平，平平仄平仄。"],"paragraphs":["嗟予好泉石，所至穷幽胜。","年来堕尘埃，复苦炎热盛。","赖有古招提，相去不步仞。","何时供燕游，庶以息喧竞。","山僧结虚亭，潇洒浄如镜。","双瀑从天来，景物更幽迥。","栏楯溢波光，清凉殊可凭。","复幸僚友贤，雅与山川称。","得暇倾尊罍，相从尽豪俊。","令尹如子文，去就亡喜愠。","贰邑不负丞，所蓄金玉润。","耿侯固坦夷，赵子亦纯正。","盍簪已足乐，况复有名酝。","酒酣人意适，坐久天宇静。","踏月各言归，清风远相趁。","君诗继踵来，敏捷过于瞬。","中复含妙理，不独写幽兴。","读罢愈惊人，痴坐不知暝。","援笔强续貂，安能继高咏。"],"title":"夏日同官会饮白鹤寺双瀑亭李道济作诗纪事因次其韵"}
