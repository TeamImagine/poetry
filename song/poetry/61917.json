{"author":"虞俦","id":61917,"strains":["平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["尘埃襞积颜如甲，丹墨纷纶眼有花。","君去何人堪共语，秋来无梦不还家。","飘零酒盏今真止，冷淡诗筒不复夸。","莫使音书成断绝，风前雁字政横斜。"],"title":"别后寄主簿"}
