{"author":"宋祁","id":13947,"strains":["仄仄仄平平仄仄，仄平仄仄仄平平。","平仄仄仄仄平仄，平仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平仄仄仄。"],"paragraphs":["遇酒忘忧闻乐喜，世人未到惠山前。","泉供胜味轻糟麹，松献清音异管弦。","陆子旧文残琬琰，湛家余迹抚云烟。","珍禽幽石应容我，翠麓亭深晚更便。"],"title":"游惠山"}
