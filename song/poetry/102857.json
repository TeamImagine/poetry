{"author":"魏了翁","id":102857,"strains":["平平仄仄平仄平，仄平仄平平○平。","平○仄仄仄平仄，仄仄○平平仄平。","仄平仄仄仄仄仄，仄仄平仄平平○。","平平平平仄仄仄，仄仄仄仄平平平。","仄平仄平平仄平，○平○仄平平平。","仄仄平平仄平仄，仄仄平仄平平平。","仄平仄仄仄平仄，仄仄仄仄平平平。","仄○平○平仄仄，仄仄仄仄平○平。","平○仄○仄平仄，平平平仄平平平。","平平仄仄仄平仄，平仄仄仄平平平。","平平仄平仄○仄，仄平仄仄平平平。","仄○平仄仄仄仄，仄仄仄仄平平○。","仄平仄仄仄仄仄，平平仄平○仄平。","平○仄仄仄平仄，仄○平仄平平平。"],"paragraphs":["黄云叆叇风雪天，欲之霸桥寻浪仙。","炉中榾柮絷寒客，纵欲烧愁能得然。","拨灰嚼句不忍吐，竟日南望双眸穿。","谁知诗来亦念我，字与六出争明蠲。","美人美人呼不来，昭华吹怨楼西偏。","况有山头月为友，触拨烟痼撩诗颠。","岂无咏絮谢家集，亦有闭户袁安眠。","未如山中之至乐，白玉世界天相连。","朝看夜听两奇绝，靴霜炉雪知谁贤。","褰裳急理剡溪棹，明月已旁羌江还。","羌江白云遶亲舍，北山夜雨鸣清川。","世间真乐不易道，此以意会非言传。","惜哉往日不可再，江头望君如望年。","研澌笔冻不成报，梦中书札来翩翩。"],"title":"次韵虞果州泛雪"}
