{"author":"赵孟坚","id":129017,"strains":["平平仄平平，平仄仄平仄。","仄○平平平，仄仄○仄仄。","平平仄平平，仄仄○仄仄。","平平仄平仄，○仄仄平仄。","仄平仄仄仄，仄仄仄平仄。","平平仄○仄，平仄仄平仄。","○○仄仄仄，平仄仄仄仄。","平平仄平仄，平仄仄仄仄。","平仄平平平，仄仄○平仄。","平平平仄平，平仄平平仄。","仄平仄平平，平平仄平仄。","？仄平仄平，平平仄仄仄。","仄平仄平平，仄仄仄平仄。","仄仄仄仄仄，平仄仄○仄。","平仄○平平，仄平平仄仄。","仄平平仄仄，平平平仄仄。","平平仄平仄，仄仄仄仄仄。","平平仄仄仄，○仄平平仄。","仄仄平仄平，仄仄平仄仄。"],"paragraphs":["兰台上狸毛，山谷爱鸡距。","物胜因人成，雅制传自古。","风流渡江初，笔翰犹朴鲁。","曾窥上方制，遗范典刑具。","寸簪束万颖，赡足饱霜兔。","丰融沛行墨，充实自妍富。","行间得茂密，夫岂窘尺度。","浇浮自趋薄，羸劣丑毕露。","清快夸钩心，节括号钗股。","纤纤铦甚锥，祇便庸书伍。","杀锋出光芒，苗枯旱无雨。","龌龊痴冻蝇，安能劂石怒。","尔来邈东嘉，法则自谁祖。","宛见昔制作，齐力万毫努。","吾欲标诸人，示兹明取与。","斲雕还反朴，淳风招已去。","春苗异芦笋，广袖谬织组。","谁能一羽力，回彼滔滔注。","百尔今已然，岂但于笔故。"],"title":"赠笔工吴升"}
