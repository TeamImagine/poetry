{"author":"陈子昂","id":34488,"strains":["○平平仄仄，仄仄仄平平。","仄仄○平仄，平○仄仄平。","○平平仄仄，仄仄仄平平。","仄仄平平仄，平平仄仄平。","平平仄平○，仄仄仄○平。","仄仄平平仄，平○仄仄平。","平○平仄仄，平○仄平平。","仄仄平平仄，平仄仄平平。"],"paragraphs":["空蒙岩雨霁，烂熳晓云归。","啸旅乘明发，奔桡骛断矶。","苍茫林岫转，络绎涨涛飞。","远岸孤烟出，遥峰曙日微。","前瞻未能眴，坐望已相依。","曲直多今古，经过失是非。","还期方浩浩，征思日騑騑。","寄谢千金子，江海事多违。"],"title":"万州晓发放舟乘涨还寄蜀中亲朋"}
