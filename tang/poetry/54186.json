{"author":"储光羲","id":54186,"strains":["平仄仄仄平，仄平平○平。","平平仄仄仄，仄仄平平平。","仄平○仄仄，平仄仄平平。","○○仄仄仄，平仄仄○平。","平平仄仄仄，平仄仄平平。","仄仄平○仄，平平仄仄平。"],"paragraphs":["河水日夜流，客心多殷忧。","维梢历宋国，结缆登商丘。","汉皇封子弟，周室命诸侯。","摇摇世祀怨，伤古复兼秋。","鸣鸿念极浦，征旅慕前俦。","太息梁王苑，时非牧马游。"],"title":"登商丘"}
