{"author":"吴龙翰","id":155692,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄平平。"],"paragraphs":["秋雨梧桐退老时，寒城九日正霏霏。","功名不直三杯酒，世事真如一局棋。","头且插教黄菊满，手今莫负紫螯肥。","壮懐无复登临恨，破帽西风一任吹。"],"title":"九日"}
