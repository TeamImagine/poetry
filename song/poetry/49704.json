{"author":"杨万里","id":49704,"strains":["仄平仄仄平，仄仄仄仄仄。","仄○仄仄○，仄仄仄仄仄。","仄平仄仄仄，平仄仄平仄。","仄平仄仄仄，仄仄仄平仄。","仄平仄平仄，仄仄仄平仄。","仄仄仄平仄，仄仄仄平仄。","仄仄仄仄平，仄仄平仄仄。"],"paragraphs":["仰头月在天，照我影在地。","我行影亦行，我止影亦止。","不知我与影，为一定为二。","月能写我影，自写却何似。","偶然步溪旁，月却在溪里。","上下两轮月，若个是真底。","唯复水是天，唯复天是水。"],"title":"夏夜玩月"}
