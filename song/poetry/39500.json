{"author":"陆游","id":39500,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["饱食无功愧汗青，灯前顾影叹伶俜。","马衰犹养疑知路，龟久当捐为不灵。","腰下徒夸绶若若，镜中何止发星星。","石帆回首初非远，要及清秋𣃁茯苓。"],"title":"饱食"}
