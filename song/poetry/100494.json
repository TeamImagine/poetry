{"author":"郑清之","id":100494,"strains":["平平仄仄仄平平，仄仄平仄仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["豺狼当道实堪嗔，就乳於菟笑楚臣。","冯妇下车宜众说，将军射石见心真。","渡河应避冯河勇，搏兽终归舞兽仁。","他日朕虞须命益，九官济济定相亲。"],"title":"林治中近有捕虎之役调以拙诗"}
