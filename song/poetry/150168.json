{"author":"方回","id":150168,"strains":["仄平仄平仄平○，平仄平平平仄平。","仄仄平仄平仄○，仄仄仄仄平仄平仄平。","平平平平仄，平平仄平平仄平。","平仄平平平仄，仄平仄平平○仄仄。","仄仄平仄平仄，仄平仄仄平仄平仄。","平平仄仄平平平○仄，平平平仄平仄仄平仄。","平平仄平平仄平，仄仄平平仄平仄平。","仄平平仄平平平平仄，仄平仄仄平仄○仄。","平平仄仄平仄仄平平，仄仄仄平平仄仄平。","仄仄平平平仄平仄，平仄仄平仄仄平仄。"],"paragraphs":["绿之渚兮浣侯衣，青厥蟾兮神所依。","未壮而逝兮匪夭，白首者拜兮莫之敢非。","潮来兮潮往，侯朝出游兮夜归。","侯昔家兮今庙，奠椒醑兮神其我釂。","渺渺兮绿之渚，子陵在上兮子胥下。","羊裘孔乐兮鸱夷犹怒，勾吴炎汉兮俯仰今古。","侯之愿兮天不违，保我民兮靡兵靡饥。","水无蛟蜮兮山无䝙豹，有蘋有芷兮岁其报。","彭殇共尽兮孰尽而神，不死者心兮幻者身。","雨八荒兮先我桑梓，刊此石兮百世之史。"],"title":"辅德庙碑歌"}
