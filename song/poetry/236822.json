{"author":"汪藻","id":236822,"strains":["仄仄平平仄平平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["忆昨容衣未祔姑，哀深反哺白头乌。","佳城欲见千年日，旅殡先求五父衢。","汲汲素冠蒙雾雨，翩翩丹旐历江湖。","竟成窀穸干戈后，此事哀荣世所无。"],"title":"贾太夫人王氏挽诗二首  其二"}
