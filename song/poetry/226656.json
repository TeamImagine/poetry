{"author":"谢逸","id":226656,"strains":["仄仄平平仄仄平，平平平仄平平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["晚起无营著帽迟，萧疏霜鬓任风吹。","病怀王子同倾酒，愁忆潘郎共赋诗。","宁效骚人餐菊蘂，敢希朝士赐萸枝。","白衣不至惭元亮，空对门生与二儿。"],"title":"重阳示万同德"}
