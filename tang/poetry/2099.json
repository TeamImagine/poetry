{"author":"李嘉祐","id":2099,"strains":["平平平仄仄平仄，仄仄仄仄○平仄。","平平平仄平仄○，仄仄平平平仄仄。","仄○平平平仄平，平平仄仄○平平。","仄仄平○仄平仄，平平仄仄仄平平。","仄仄○平○仄仄，仄平平仄平平仄。","平平平仄仄仄平，○仄平平平仄仄。","仄仄○平○仄平，仄平平仄平仄平。","○仄○平仄平仄，平平仄仄仄平平。"],"paragraphs":["南方淫祀古风俗，楚妪解唱迎神曲。","枪枪铜鼓芦叶深，寂寂琼筵江水绿。","雨过风清洲渚闲，椒浆醉尽迎神还。","帝女凌空下湘岸，番君隔浦向尧山。","月隐回塘犹自舞，一门依倚神之祜。","韩康灵药不复求，扁鹊医方曾莫睹。","逐客临江空自悲，月明流水无已时。","听此迎神送神曲，携觞欲吊屈原祠。"],"title":"夜闻江南人家赛神因题即事"}
