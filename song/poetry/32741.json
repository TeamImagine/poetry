{"author":"陆游","id":32741,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["往岁淮边虏未归，诸生合疏论危机。","人材衰靡方当虑，士气峥嵘未可非。","万事不如公论久，诸贤莫与众心违。","还朝此段宜先及，岂独遗经赖发挥。"],"title":"送芮国器司业二首  其二"}
