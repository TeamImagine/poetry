{"author":"释居简","id":91198,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["乡来文字汹涛澜，淼淼回渊搅不浑。","鼎鼐饱参梅子熟，雪霜不见竹枝蕃。","愧无攻处心尤小，力丐归时德更尊。","云静八纮天在水，华风煖处见春痕。"],"title":"楼大参嘱珣起宗索孤山旧藁  其二"}
