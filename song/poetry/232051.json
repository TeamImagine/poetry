{"author":"李彭","id":232051,"strains":["平平仄仄仄，平平仄平平。","仄仄仄仄仄，仄仄○平平。","平平仄仄仄，仄仄平平平。","仄仄仄平仄，○仄○平平。","平平仄平○，仄仄平仄平。","○平平平平，仄仄平仄平。","平平仄仄仄，○平仄平平。"],"paragraphs":["幽窗著曙色，匆匆鸟乌啼。","轸念在远壑，发轫离苔谿。","泉声作好语，挽客来招提。","老衲道机熟，空洞了无疑。","霜钟耿晴空，上有垂露姿。","暝随噌吰声，直与云汉齐。","摩挲不及去，行云会东归。"],"title":"宿慧日"}
