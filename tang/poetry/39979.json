{"author":"皎然","id":39979,"strains":["仄仄仄平仄，平平仄平仄。","平平仄仄平，仄仄○○仄。","仄仄平○仄，平平仄平仄。","仄平仄仄仄，平仄仄○仄。","仄仄平仄平，仄平○○仄。","平平仄仄仄，仄仄平○○。","仄仄平仄平，仄○平○仄。","仄平平平仄，仄仄仄平仄。","平仄仄仄平，仄仄仄平仄。","仄仄平仄仄，○仄平平○。","仄仄平仄平，仄○仄平仄。","仄平平仄仄，仄仄平平仄。"],"paragraphs":["望远涉寒水，怀人在幽境。","为高皎皎姿，及爱苍苍岭。","果见栖禅子，潺湲灌真顶。","积疑一念破，澄息万缘静。","世事花上尘，惠心空中境。","清闲诱我性，遂使肠虑屏。","许共林客游，欲从山王请。","木栖无名树，水汲忘机井。","持此一日高，未肯谢箕颍。","夕霁山态好，空月生俄顷。","识妙聆细泉，悟深涤清茗。","此心谁得失，笑向西林永。"],"title":"白云上人精舍寻杼山禅师兼示崔子向何山道上人"}
