{"author":"韦骧","id":190771,"strains":["仄？平平仄，平平仄仄平。","平平○仄仄，仄仄仄○平。","仄仄平平仄，平○仄仄平。","平平平仄仄，仄仄仄平平。","仄仄平平？，○平仄仄平。","平平平仄仄，仄仄仄○平。","仄仄平○仄，平平仄仄平。","仄仄平仄仄，仄仄仄平○。","仄仄平平仄，仄○仄仄平。","平平仄平仄，仄仄仄平平。","仄仄平平仄，平○○仄平。","仄平平？仄，仄仄仄○平。","○仄平平仄，○○仄仄仄。","平平平仄仄，仄仄仄○平。","仄仄平平仄，平平仄○平。","仄平平仄仄，仄仄平平平。","○仄平○仄，平平仄仄○。","平平平○仄，平仄仄平平。","仄仄平平仄，○平仄仄平。","？平平仄仄，仄○仄○平。","仄仄平平仄，平平仄仄平。","仄平平仄仄，○仄仄平平。","仄仄平平○，平平仄仄平。","平○平仄仄，平仄平平平。"],"paragraphs":["不惮移根远，姑怜向日姿。","春风从自得，夜雨况相资。","敏速飞霜镢，婆娑拥碧枝。","幽葩兹有待，杂卉漫多奇。","野藿非余尚，庭兰盍尔知。","倾心安所守，卫足岂其私。","得地何妨徙，干霄固可疑。","采幢须夏节，绿饼与秋期。","莫以丛生陋，唯其秀出宜。","迁非拔茅进，爱岂揠苗为。","色解凌溪锦，花应当酒卮。","遶栏窠尚小，傍砌影犹卑。","援护情宜倍，栽培力已施。","桃蹊容烂熳，竹迳耸参差。","不待毛嫱妒，何嫌鲁相辞。","土簁忧压嫩，竹插为扶欹。","疏密齐行列，芳华递疾迟。","纤茎簪闲导，繁蕊珥交垂。","恐践禽须逐，防侵草必夷。","飬完先固本，采折俟乘时。","屡戒园夫守，频烦墨客窥。","拾来同地芥，吟就比江蓠。","泛与萧蒿长，偏饶雨露滋。","何如君子德，修直任荣衰。"],"title":"雨后城上种蜀葵效辘轳体联句"}
