{"author":"方回","id":148974,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平仄仄仄平。","仄仄仄平平仄仄，仄平仄仄仄平平。"],"paragraphs":["仓皇得郡免朝辞，十六年间老转痴。","一角未堪峨獬豸，二螯敢笑食蟛蜞。","刊摩干宝搜神记，啸咏陶潜责子诗。","格是世人无识者，可能更索树神知。"],"title":"有感三首  其一"}
