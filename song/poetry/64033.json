{"author":"程洵","id":64033,"strains":["仄仄仄平，平仄仄平。","仄平仄仄，仄○仄平。","仄平仄仄，仄平仄平。","仄平平平，○平仄平。","平平平平，仄仄仄平。","平平○○，平仄仄平。","仄仄平仄，仄仄平平。","平平平平，仄仄仄○。","平仄仄平，仄平仄仄。","仄仄平平，仄仄仄仄。","仄平平仄，仄仄平仄。","仄平仄平，仄平仄仄。","仄平平仄，仄仄仄仄。","仄仄仄○，仄仄仄仄。","仄平平仄，仄平仄仄。","仄仄平平，仄仄仄仄。"],"paragraphs":["我卜我居，游息在兹。","有荣者木，日封殖之。","本根既固，发生以时。","我时倾瞻，中心慨而。","维人之生，孰本孰根。","惟皇降衷，天理具存。","是曰成性，道义之门。","钦斯承斯，大化以敦。","嗟彼世人，自安浅陋。","德不图新，恶或念旧。","有干惟禄，有觊惟富。","孰能毅然，不为利疚。","我怀师训，罔敢失坠。","匪道曷从，匪义曷畏。","圣门虽远，率焉以冀。","庶几疲驽，久亦告至。"],"title":"荣木和陶靖节韵"}
