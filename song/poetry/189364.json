{"author":"沈辽","id":189364,"strains":["○平仄仄仄，仄仄平仄平。","平仄仄○平，平仄平平平。","平平仄平仄，平仄仄平平。","平平仄平○，仄仄仄平平。","平平仄平仄，平仄仄○平。","平仄平仄平，平仄○仄平。","平平仄平仄，仄仄仄仄平。","平仄仄平仄，仄仄平平平。"],"paragraphs":["夭娥属客舞，乐府声寂寥。","翘彦列中堂，于以娱终朝。","谁言野人乐，孤坐自逍遥。","青松有幽操，白石割圭刀。","人生若朝露，哀乐迭相招。","焉用金玉姿，甘被膏火销。","翛然卧林下，不系市与朝。","何必薄周孔，使我为由巢。"],"title":"杂诗  其二"}
