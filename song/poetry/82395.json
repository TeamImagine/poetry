{"author":"孙应时","id":82395,"strains":["仄仄平平仄仄平，仄仄平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["百里平湖一夜舟，跂予东望渺离愁。","可能无意山阴雪，空复相思楚泽秋。","宣室待君今即召，草堂移我欲归休。","诗来已拜千金诺，得得开帆莫转头。"],"title":"和答吴斗南中秋见怀并约王子合见过  其一"}
