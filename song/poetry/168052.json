{"author":"韩维","id":168052,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["身随群动各东西，别日常多见面稀。","老去心情如水淡，暂同樽酒惜花飞。","仲容任达常知退，公子成名莫忘归。","共说无生闲过日，也胜尘土弊朝衣。"],"title":"侍讲侄告满还京师以诗送之"}
