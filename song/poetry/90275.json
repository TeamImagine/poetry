{"author":"张方平","id":90275,"strains":["平平仄平仄，仄○仄平○。","仄仄仄仄仄，仄平平平平。","平○仄仄平，平平仄平平。","仄平仄平平，平平仄仄平。","仄平仄○仄，仄平仄仄仄。","仄平仄仄平，仄仄平平平。","平仄仄平仄，仄仄平平平。","仄平仄仄仄，仄平平○平。","平平○仄仄平仄，平仄仄平平仄○。"],"paragraphs":["山翁貌清耸，膝横古桐弹。","泛弄渌水曲，满弦流潺潺。","初调意绪微，温流动斜晖。","划然响嘈嘈，秋风驾怒涛。","数声细更大，涧泉咽复快。","曲终急以停，骤雨齐无声。","西壁月华白，万壑松风清。","灏然太古气，使人尘虑平。","山翁弹罢抱琴去，归处一峰烟翠横。"],"title":"渌水辞"}
