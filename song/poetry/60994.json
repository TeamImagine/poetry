{"author":"许及之","id":60994,"strains":["平仄平平平仄平，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["连夕惊雷非恶声，池塘合合几蛙鸣。","春程尚有三之一，乐事那能四者并。","养得苔钱都满砌，足为花地藉残英。","闻闲不惜冲泥过，架上酴醾玉已成。"],"title":"百七丈寒食扁舟之盟遽寒姚黄恐成轻负辄赋二篇复以酴醾为约  其二"}
