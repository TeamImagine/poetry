{"author":"聂守真","id":163543,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["乾坤杀气正沉沉，又听燕台降德音。","万口尽传新诏好，累朝谁念旧恩深。","分茅裂土将军志，问舍求田父老心。","丽正立班犹昨日，小臣无语泪霑襟。"],"title":"诏赦至感而有诗"}
