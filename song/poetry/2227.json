{"author":"宋庠","id":2227,"strains":["○平仄仄仄，平仄仄平平。","仄仄平平仄，仄平平仄平。","仄平仄平○，○仄仄平平。","仄仄仄平仄，平○○仄平。","仄平平○○，平仄仄平平。","平平仄平仄，平仄平○平。","仄仄仄平仄，平平平仄平。","平平平仄仄，仄仄仄平平。","仄○仄平仄，仄仄平平平。","平仄平○仄，平平平仄平。"],"paragraphs":["临邛久倦客，彭泽赋归来。","念我何为者，趣时良殆哉。","一身仕东观，三载寄灵台。","望见故乡树，频更缇管灰。","晓车愁蹇蹇，春耜负莓莓。","虚名自缰锁，丰壤成污莱。","目想社枌老，心知门柳摧。","神阡迷马鬣，柏表被狸灾。","一闻里人语，夜静成多怀。","他日还燕泣，前忧成误哀。"],"title":"有邑子夜宿话余先畴芜废"}
