{"author":"洪咨夔","id":100236,"strains":["仄仄平平仄仄平，平平平仄仄平平。","仄平仄仄平平仄，仄仄平仄仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["郁郁年来亦欲东，穷魔挥斥欠天蓬。","得甜自喜皆花蜜，与苦相忘独蓼虫。","张望红秔新作业，柴桑青菊旧家风。","邻翁强解人间事，数问朱轓甚日熊。"],"title":"谨和老人秋日遣怀"}
