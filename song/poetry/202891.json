{"author":"释道潜","id":202891,"strains":["？○仄仄平仄平，仄仄平平仄平仄。","平平平仄仄仄仄，仄仄○平仄平仄。","仄平平仄仄平仄，仄仄平平平仄仄。","平平仄仄仄仄平，○仄○平平仄仄。","○○○平仄平仄，仄仄仄仄○仄仄。","仄平仄仄仄平平，仄仄平平○仄仄。","○○平仄仄平平，仄仄仄平平仄仄。","仄○仄仄平平仄，平仄平平平仄仄。","仄平仄仄仄○仄，○仄平平平仄仄。","○○仄仄○○○，平仄平平平仄仄。"],"paragraphs":["枇杷弄实梅欲黄，海气冥冥错昏昼。","僧坊亭午隘可鄙，画舸从君逐溪溜。","斗欣纷翳眼前失，但觉波光翻縠绉。","蘋花洗雨白雪香，荷柄吹风青玉瘦。","回看行人走南北，蠢蠢岸傍如蚁鬭。","一竿落日丽樵明，绕郭云山相倚构。","崭崭青壁映彤霞，转盼忽惊开锦绣。","好将杰句为余写，天乞君才多颖茂。","锦囊玉刻厌传玩，燕尾蚕头吾未究。","轻桡欲动蹇淹留，城上哀笳凄已奏。"],"title":"同吴兴尉钱济明南溪泛舟"}
