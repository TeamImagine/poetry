{"author":"周孚","id":63395,"strains":["平平仄平仄，仄仄平平仄。","平平仄平平，仄仄仄平平。","平平仄仄平，仄仄平仄平。","平平仄仄○，仄仄仄仄平。","平平仄仄仄，平仄仄仄仄。","仄平平○平，仄仄仄平仄。","仄仄仄仄平，○仄仄仄平。","平平仄仄仄，仄仄平仄平。"],"paragraphs":["光风转芳树，子向毗陵去。","霜风振枯荄，子自海陵来。","悠悠万里江，一苇安可杭。","浮杯不作难，子亦石肺肠。","文章一小技，知我独子耳。","食贫强折腰，此复愧于子。","草草具一餐，芋火对懒残。","孤筇勿遽往，岁莫方沍寒。"],"title":"喜陈道人自泰州来作此诗留之"}
