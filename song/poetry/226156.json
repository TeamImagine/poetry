{"author":"洪炎","id":226156,"strains":["仄○平平平，平仄平仄仄。","仄仄仄平仄，平平仄平仄。","平仄仄○○，平平仄○仄。","平仄平仄平，仄仄仄仄仄。","平○○仄平，仄仄平仄仄。","仄平仄仄仄，平仄仄平仄。","仄平仄仄仄，仄仄○仄仄。","○平仄平○，仄平○仄仄。","仄平仄平平，仄仄仄平仄。","仄平平仄仄，平仄仄○仄。"],"paragraphs":["越王名兹山，无复车马迹。","绝顶有佳处，轩然大磐石。","灵洞閟其中，神池荡其侧。","云气朝夕生，合散一瞬息。","吾闻王子搜，隠遁辞越国。","玉舆去不返，丹灶鏁荆棘。","二仙出季世，故老犹记识。","遗踪落人间，不稽传宝墨。","我睎伯夷清，愿作老聃役。","脱身尘{土盍}外，救暍获三益。"],"title":"越王山二首  其二"}
