{"author":"李弥逊","id":253196,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一行作吏苦吹毛，小隐非关索价髙。","懒傍月邉持玉斧，静看花上试霜刀。","近人鱼鸟曾相识，入眼溪山昔未遭。","谁与着鞭春色里，雁行风急正求曹。"],"title":"归自筠庄得似表弟晚步髙字韵继和"}
