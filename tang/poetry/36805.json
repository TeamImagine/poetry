{"author":"李中","id":36805,"strains":["仄仄平平仄，平平仄仄平。","○○仄平仄，○仄仄平平。","仄仄平平○，平平仄仄平。","仄○○仄仄，平仄○○平。","仄仄平平仄，平平仄仄平。","仄平平仄仄，仄仄仄平平。"],"paragraphs":["品格清于竹，诗家景最幽。","从栽向池沼，长似在汀洲。","玩好招溪叟，栖堪待野鸥。","影疏当夕照，花乱正深秋。","韵细堪清耳，根牢好系舟。","故溪高岸上，冷淡有谁游。"],"title":"庭苇"}
