{"author":"陆游","id":36222,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["断岸孤亭日莫时，栏边聊试葛巾欹。","偶观挂席乘潮快，便觉悬车纳禄迟。","痛饮相如无奈渇，清言叔宝不胜羸。","年来亲友凋零尽，惟有江山是旧知。"],"title":"过六和塔前江亭小憩"}
