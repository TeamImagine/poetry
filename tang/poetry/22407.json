{"author":"李商隐","id":22407,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["来是空言去绝踪，月斜楼上五更钟。","梦为远别啼难唤，书被催成墨未浓。","蜡照半笼金翡翠，麝熏微度绣芙蓉。","刘郎已恨蓬山远，更隔蓬山一万重。"],"title":"无题四首 一"}
