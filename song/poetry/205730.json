{"author":"李之仪","id":205730,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["精神秀发真狮子，耸壑昂霄似出林。","击竹有声先了悟，拈花微笑已知音。","新诗富健疑披锦，妙字清奇不换金。","往往秋高又飞锡，白云来去本无心。"],"title":"瑛侍者欲再游方作此勉之"}
