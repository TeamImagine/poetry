{"author":"吴儆","id":31445,"strains":["平仄仄○仄，平仄仄○平。","仄仄平○仄，仄平仄平平。","平平平平平，平仄○平○。","平平平仄仄，仄平平仄平。","仄平仄平仄，平仄平仄平。","仄仄仄仄仄，仄○平仄平。","平仄平仄仄，仄平平仄仄。","仄仄仄平仄，仄仄○仄仄。","平仄仄○平，仄仄仄平仄。","平平平仄平，仄平仄平平。","平○平仄平，仄平仄平平。","平平平平平，平平平仄平。","仄平仄仄仄，仄仄仄平平。","仄平仄仄仄，仄仄仄仄平。"],"paragraphs":["能吏事深刻，商利谨毫厘。","俗吏趋期会，簿书自羁縻。","寥寥弦歌声，千古空余思。","还淳山水邑，令君丘壑姿。","邑民本无事，君亦何所为。","治己物自治，化行风荐移。","君复何所欲，读书常不足。","拄腹五千卷，插架三万轴。","曾未出毫芒，万室已蒙福。","堂东松竹林，昔时閟荒榛。","堂中灯烛光，昔时照红裙。","今何声吾伊，萧萧风雨晨。","问君有社稷，亦复有人民。","奈何独自苦，学道则爱人。"],"title":"寄题淳安陈令君读书林"}
