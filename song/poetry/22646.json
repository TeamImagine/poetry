{"author":"王十朋","id":22646,"strains":["平平平仄平平平，仄仄○仄○平平。","仄平仄仄平仄仄，仄仄仄仄平平平。","仄仄平○仄平仄，仄仄平平○仄仄。","仄平仄仄平○平，○○○平仄平仄。","○平仄仄平仄平，平平仄平平仄平。","平平仄仄仄仄仄，平仄平仄仄平平。","仄仄平平仄平仄，仄仄平平仄平仄。","平平平仄平仄平，仄仄平平仄平仄。","平仄仄平平仄平，仄仄仄平平仄平。","平仄平平仄平仄，仄仄仄○平仄仄。"],"paragraphs":["吾宗神秀时名儒，赠我三百隋侯珠。","野人不识希世宝，但见照眼清而都。","我昔遥从雁山出，旅食贤关淹岁律。","雅钦陆子常患多，更叹张融可无一。","长淮久绝谁起家，青箱有君殊可嘉。","祠科得隽诮子厚，何止文许后生夸。","我拙惭无济时策，老境初官尚何择。","江南莲幕君故乡，窃芘聊逃简书责。","寒贱误蒙君见奇，祖别赠言荣一时。","明日东归诧闾里，五绝首称虞伯施。"],"title":"用陈大监韵谢王国录季羔见赠"}
