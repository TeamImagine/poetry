{"author":"袁说友","id":70771,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["斯文宗主赖公归，不使它杨僭等夷。","四海声名今大手，万人辟易几降旗。","天方欲治将焉往，用不崇朝尚窃迟。","整顿乾坤从小试，南州昔日洗潢池。"],"title":"和杨诚斋韵谢惠南海集诗三首  其一"}
