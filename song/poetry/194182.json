{"author":"苏轼","id":194182,"strains":["仄平仄仄平平平，平平仄仄平仄平。","平平平平仄平仄，仄仄仄仄平平平。","平平平平平仄仄，仄仄平仄平平平。","仄○平仄平仄仄，仄○仄○平平平。","仄平仄仄平仄仄，仄○仄仄平平平。","仄○仄仄仄平仄，仄平仄仄平○平。","仄平仄仄仄平仄，○平仄仄平平平。","仄平平○仄平仄，仄仄仄仄○平平。","仄平○仄○仄仄，仄仄仄仄平平平。","平平平仄仄平仄，仄仄仄仄○平平。","仄平平仄平仄仄，平平仄仄平○平。","平平○仄平仄仄，平仄仄仄○平平。","平平仄仄平仄仄，仄仄平仄平平平。","平平○仄○○仄，仄○仄仄平平平。","仄平仄仄仄平仄，平平平仄○平平。","平平○仄平仄仄，平仄仄仄○平平。","平平仄仄仄平仄，平仄仄仄○平平。","平平○仄仄仄仄，平平仄仄○平平。"],"paragraphs":["乱山合沓围彭门，官居独在悬水村。","居民萧条杂麋鹿，小市冷落无鸡豚。","黄河西来初不觉，但讶清泗奔流浑。","夜闻沙岸鸣瓮盎，晓看雪浪浮鹏鲲。","吕梁自古喉吻地，万顷一抹何由吞。","坐观入市卷闾井，吏民走尽余王尊。","计穷路断欲安适，吟诗破屋愁鸢蹲。","岁寒霜重水归壑，但见屋瓦留沙痕。","入城相对如梦寐，我亦仅免为鱼鼋。","旋呼歌舞杂诙笑，不惜饮釂空瓶盆。","念君官舍冰雪冷，新诗美酒聊相温。","人生如寄何不乐，任使绛蜡烧黄昏。","宜房未筑淮泗满，故道堙灭疮痍存。","明年劳苦应更甚，我当畚锸先黥髠。","付君万指伐顽石，千锤雷动苍山根。","高城如铁洪口快，谈笑却扫看崩奔。","农夫掉臂免狼顾，秋谷布野如云屯。","还须更置软脚酒，为君击鼓行金樽。"],"title":"答吕梁仲屯田"}
