{"author":"刘筠","id":200077,"strains":["仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄○。","仄平○仄仄，平仄仄平平。","仄○平平○，平平仄仄平。","平○平仄仄，仄仄仄平平。"],"paragraphs":["水国开良宴，霞天湛晚晖。","凌波宓妃至，荡桨莫愁归。","妆浅休啼脸，香清愿袭衣。","即时闻鼓瑟，他日问支机。","绣骑翩翩过，珍禽两两飞。","牢收交甫佩，莫遣此心违。"],"title":"荷花"}
