{"author":"陆游","id":34697,"strains":["仄仄平平仄仄平，仄平仄仄仄平平。","仄平仄平平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["护惜常愁满树开，况无一片在苍苔。","眼高懒为凡花醉，肠断惊闻暮角哀。","写向素绡时拂拭，移来幽圃自栽培。","论心竟是明年事，输与酴醿在酒杯。"],"title":"忆梅"}
