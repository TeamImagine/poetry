{"author":"邵雍","id":124096,"strains":["平平仄仄仄平平，平平平平仄仄平。","平仄仄平平仄仄，平平平仄仄平平。","平平平仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["春来小圃弄群芳，谁为贫居富贵乡。","门外柳阴浮翠涧，阶前花影溜红光。","梁间新燕未调舌，天末归鸿已著行。","自问心源无所有，答云踈懒味偏长。"],"title":"暮春吟"}
