{"author":"赵蕃","id":76544,"strains":["仄仄平平仄，平平仄仄平。","平平仄平仄，仄仄仄平平。","仄仄平平仄，平平平仄平。","平平仄仄仄，仄仄仄平平。"],"paragraphs":["不见融州使，无从可寄书。","仙岩忽逢字，驿骑想非疏。","室近宜人桂，官胜冲尹馿。","江南热犹剧，岭外比何如。"],"title":"过曾季永见壁间张安国所书天下第一真仙之岩知有融州便托附贾季承书作二诗呈季永且怀季承  其二"}
