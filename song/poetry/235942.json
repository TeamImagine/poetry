{"author":"李光","id":235942,"strains":["平平仄平平，平仄平平仄。","仄平○平平，仄仄平平仄。","平○仄平仄，平平仄平仄。","平平仄平平，仄仄仄仄仄。","平○仄平仄，平仄仄平仄。","仄平仄○平，仄仄仄○仄。","平○平仄仄，平平仄○仄。","平○平仄○，仄仄仄仄仄。"],"paragraphs":["家山富梅林，开落纷无数。","二年屏荒村，踏遍溪头路。","孤标凛冰雪，幽香袭巾屦。","阳坡照晨曦，永夜泣月露。","端如玉妃谪，清绝欲谁顾。","岁寒偶相逢，政复慰迟暮。","君看桃杏面，争妍竞深注。","何如丛棘中，获此秀杰句。"],"title":"和杜得之探梅之什"}
