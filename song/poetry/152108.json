{"author":"方一夔","id":152108,"strains":["○平仄平平，平○仄平仄。","仄仄仄平仄，仄仄平仄仄。","仄平仄仄仄，仄仄平仄仄。","平平○仄平，仄仄平仄仄。","平平仄仄○，平仄仄平仄。","平平平仄平，仄仄平仄仄。","仄平平○平，平仄仄仄○。","仄仄平仄平，○仄仄平仄。","平平平仄仄，仄仄平仄仄。","○仄平平○，仄仄仄平仄。"],"paragraphs":["屏前戏群优，黄冠与榛杖。","喜怒视朝暮，吊庆随俯仰。","不知有线索，但道多伎俩。","须臾屏后人，掣去无影响。","人生大化中，天地一罝网。","纷纷声利场，举世争掉鞅。","此身归空虚，身外计得丧。","我笑痴绝人，长作去来想。","区区曹孟德，诡谲穷万状。","闻道西陵坟，妓乐闹黄壤。"],"title":"感兴二十七首  其二六"}
