{"author":"释居简","id":92071,"strains":["平仄平平仄仄平，仄平平仄仄平平。","平平平仄仄平仄，平仄仄平仄仄平。","平仄仄平平仄仄，仄平平仄仄平仄。","仄平平仄平平仄，仄仄平平仄仄平。"],"paragraphs":["囊粟排金破黑甜，晓来乾鹊响晴檐。","西游佳气作秋爽，东聚列星应夜占。","双玉佩声随步武，老人躔度动沈潜。","岂惟萧寺生晶色，白叟黄童亦快瞻。"],"title":"强斋高秘阁过访二子侍"}
