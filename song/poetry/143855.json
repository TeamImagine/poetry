{"author":"舒岳祥","id":143855,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["风清月白天垂碧，有恨如羞半敛花。","红袖粉痕晨带湿，翠盘珠影夜生华。","杨枝洒润菩提雨，薇水流香仙子家。","几度晓风过麹院，七年不见使人嗟。"],"title":"次和正仲咏荷花月露二景  其二"}
