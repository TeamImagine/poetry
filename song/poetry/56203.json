{"author":"张孝祥","id":56203,"strains":["仄平仄仄○，仄平仄○仄。","平平仄平仄，平仄仄平仄。","仄仄仄仄平，仄仄仄仄仄。","○平仄仄仄，仄仄仄平仄。","平平仄仄仄，平仄平仄仄。","仄平仄仄平，仄仄○平仄。","仄平仄平仄，仄○仄○仄。","平平仄仄仄，平仄仄平仄。","平平平仄仄，仄仄平仄○。","仄仄平仄平，平平○○仄。"],"paragraphs":["象龙唤不应，竹龙起行雨。","联绵十车辐，伊轧百舟橹。","转此大法轮，救汝旱岁苦。","横江锁巨石，溅瀑叠城鼓。","神机日夜运，甘泽高下普。","老农用不知，瞬息了千亩。","抱孙带黄犊，但看翠浪舞。","余波及井臼，舂玉饮酡乳。","江吴夸七蹋，足茧腰背偻。","此乐殊未知，吾归当教汝。"],"title":"湖湘以竹车激水秔稻如云书此能仁院壁"}
