{"author":"董嗣杲","id":154563,"strains":["仄平平平仄，仄仄仄平仄。","仄平平仄仄，平仄平平仄。","仄仄仄仄平，平仄仄仄仄。","仄平仄仄仄，仄仄仄仄仄。","○平平平仄，平仄仄平仄。","平仄仄平平，仄仄仄平仄。","平平仄仄仄，仄仄仄平仄。","○平仄平仄，仄仄仄平仄。","平平平平？，平仄仄平仄。","○平平仄仄，仄○平仄仄。","平仄仄平平，仄仄平平仄。","仄仄平平平，平平仄平仄。","仄平仄仄平，仄仄仄平仄。","仄平平仄仄，仄仄仄仄仄。","仄仄○仄仄，平仄仄平仄。"],"paragraphs":["仲秋秋阴合，壁落走鼯鼠。","彻宵风雨骤，平地生洲渚。","莫辨路与溪，庐舍失处所。","净林古梵屋，木佛岂得御。","当门金刚恶，兹复化何许。","方丈九旬僧，足废不能举。","徘徊想旧历，突突起沙屿。","遗闗茁芝菌，卧竹压麻苎。","山民穷无吿，谋食屡多阻。","三乡凡几户，竟堕鱼鳖侣。","伤痛李生迂，卷尽牌头墅。","独慨虚浮身，昏迷怯幽伫。","上流未偃戈，战血沍荆楚。","近畿天示儆，岁月不我与。","就食难下咽，酸恨彻心膂。"],"title":"甲戌武康大水净林寺山门殿屋悉皆倒敝"}
