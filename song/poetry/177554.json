{"author":"王禹偁","id":177554,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["年来恩例得量移，祇合高歌不合悲。","消长盈虚存大易，东南西北有先师。","未抛轩冕终妨道，偶见林泉且赋诗。","何事阌乡住三日，吟情难舍竹边池。"],"title":"阌乡县留题陶氏林亭"}
