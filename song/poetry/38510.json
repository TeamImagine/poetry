{"author":"陆游","id":38510,"strains":["仄仄平平仄仄平，平平平仄仄平平。","平平平仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["病眼慵于世事开，虚堂高卧谢氛埃。","帘栊无影觉云起，草树有声知雨来。","茶碗嫩汤初得乳，香篝微火未成灰。","翛然自适君知否，一枕清风又过梅。"],"title":"五月十一日睡起"}
