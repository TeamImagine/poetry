{"author":"苏轼","id":193620,"strains":["仄平仄仄仄○仄，仄仄○○仄仄平。","平平平仄仄仄仄，平仄平○仄仄平。","仄仄平平仄平仄，仄平仄仄平平平。","仄平平平仄平仄，仄仄仄仄○平平。","平平仄仄仄仄仄，平仄平仄平○○。","仄平平仄平仄仄，○○仄仄平平平。","仄仄仄平平仄仄，仄平○仄平平平。","仄平仄仄仄仄仄，○仄平仄○平平。"],"paragraphs":["旧书不厌百回读，熟读深思子自知。","他年名宦恐不免，今日栖迟那可追。","我昔家居断还往，著书不暇窥园葵。","朅来东游慕人爵，弃去旧学从儿嬉。","狂谋谬算百不遂，惟有霜鬓来如期。","故山松柏皆手种，行且拱矣归何时。","万事早知皆有命，十年浪走宁非痴。","与君未可较得失，临别惟有长嗟咨。"],"title":"送安惇秀才失解西归"}
