{"author":"陆游","id":40842,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["小舸悠飏亦乐哉，迢迢故取北村回。","山从树外参差出，水自城阴曲折来。","乐岁共忘东作苦，残租不待急符催。","旧邻父老睽离久，唤取开颜把一杯。"],"title":"泛舟至近村茅徐两舍劳以尊酒"}
