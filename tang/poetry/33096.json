{"author":"韦庄","id":33096,"strains":["仄平平仄仄平平，仄仄平平仄仄平。","仄仄平平平仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["满塘秋水碧泓澄，十亩菱花晚镜清。","景动新桥横蝃蝀，岸铺芳草睡䴔䴖。","蟾投夜魄当湖落，岳倒秋莲入浪生。","何处最添诗客兴，黄昏烟雨乱蛙声。"],"title":"三堂东湖作"}
