{"author":"陆文圭","id":166160,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。","平仄仄平平仄仄，仄平平仄仄平平。"],"paragraphs":["绿阴未暗渐红稀，逢闰春迟一月归。","古有惜花如子美，今无好客似当时。","酒虽薄薄聊浇渴，棋亦平平旋解围。","斜日倚阑人半醒，试寻青子摘梅枝。"],"title":"癸酉三月园亭小饮之明日又适澹斋所薄暮醉归广文寄佳句二首走笔次韵  其二"}
