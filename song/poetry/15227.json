{"author":"刘子翚","id":15227,"strains":["平平仄平平，仄仄平平仄。","平平仄仄仄，仄仄仄仄仄。","平平仄仄平，仄仄平○仄。","平平仄仄仄，平仄平平仄。","平平仄○平，平○平平仄。","平仄平仄平，仄仄平平仄。","平○平仄仄，仄仄仄仄仄。","仄平平仄平，仄仄平平仄。","仄平仄○平，仄仄仄平仄。","仄平仄平平，○仄仄仄仄。"],"paragraphs":["微风浄郊原，暮色含清夏。","层巅月欲上，烱烱木叶罅。","丰姿一发亏，爽气千毫射。","流光不着地，黄抹溪西舍。","翩然释峤飞，云浪鳞鳞化。","常恐螺髻青，失此骊珠挂。","奇观天所吝，老眼得屡借。","不嫌神太清，跣立高梧下。","故人肯留连，一笑偶良夜。","浊醪勿虚杯，庭缟醉可藉。"],"title":"同范智闻五月十四日夜赏月"}
