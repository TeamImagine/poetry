{"author":"史浩","id":19709,"strains":["仄仄平平仄仄平，平平仄仄平平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["底处冲寒欲放梅，柴门雪压为伊开。","酸风不管欹纱帽，冷艳终朝粲玉杯。","尚觉西湖三径远，先吹东阁五言来。","一枝入眼君须惜，莫遣高楼怨笛催。"],"title":"次韵王龟龄校书梅花  其一"}
