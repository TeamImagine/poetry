{"author":"李彭","id":233346,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["老火微微迹已陈，稚金稍稍欲亲人。","蛛丝曲缀当时态，旧叶频浇见在身。","女隶不堪严侍立，天孙谁识靓妆新。","柳州太巧何须乞，怜汝题诗正角巾。"],"title":"七夕用东坡韵"}
