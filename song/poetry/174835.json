{"author":"刘敞","id":174835,"strains":["平平平仄平平仄，仄仄平平仄平仄。","平平仄仄○仄○，仄仄平平仄平仄。","仄仄平仄仄平平，○平仄仄平平平。","○平仄仄仄○仄，仄仄仄平平仄平。","仄仄○平平仄仄，仄仄平平仄○仄。","仄平仄仄平○平，仄平○仄平平仄。","平平仄仄仄○平，平平仄仄仄平平。","仄平仄仄仄○平，仄仄平仄平平○。"],"paragraphs":["江南羁客怀乡墅，晓起前轩对零雨。","清波满目如鉴中，遶岸高松十余树。","砌旁芳草似汀洲，巉岩殿角飞红楼。","沈光倒影入浪底，宛是若邪溪上头。","薄雾疏烟迷近远，水色谁能辨深浅。","忽惊谢去尘中游，不知正自居京辇。","何人草服倚长松，回头误问钓鱼翁。","眼前景致偶相同，岂异仙术游壶中。"],"title":"雨过前轩偶记"}
