{"author":"崔峒","id":7837,"strains":["仄平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平仄平仄仄，仄平平仄仄平平。"],"paragraphs":["讼堂寂寂对烟霞，五柳门前聚晓鸦。","流水声中视公事，寒山影里见人家。","观风竞美新为政，计日还知旧触邪。","可惜陶潜无限酒，不逢篱菊正开花。"],"title":"题桐庐李明府官舍"}
