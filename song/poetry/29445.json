{"author":"韩元吉","id":29445,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["一径清深不起尘，芳菲红紫意随人。","应知地胜无非景，但有花开即是春。","萱草自随兰叶茂，棠花还与桂枝新。","彩衣兄弟人生乐，莫惜支筇步武频。"],"title":"题长春亭"}
