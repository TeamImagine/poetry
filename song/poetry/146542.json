{"author":"陈舜俞","id":146542,"strains":["仄平平○平平仄，平平仄平平仄仄。","仄平平仄仄平平，仄仄平平仄平仄。","平平平仄仄平平，仄仄平平平仄仄。","仄○○仄仄仄平，平平平仄平平仄。","○平仄仄○仄仄，平仄平平仄平仄。","仄○○仄仄平平，○仄仄平仄平仄。","仄平平○○平仄，平仄平平○仄仄。","仄○平仄仄仄○，平仄平平仄平仄。","仄平仄仄仄仄仄，仄仄平○仄平仄。","平平仄仄仄平仄，仄仄仄仄平平仄。","仄平仄仄仄平平，仄仄平平仄○仄。","平平平平仄平仄，平平仄仄平平仄。","平平仄仄仄平平，仄仄平平仄平仄。","仄仄仄平平仄平，仄仄仄仄仄仄仄。","仄平仄仄平平仄，仄仄平平仄平仄。","平仄仄仄仄平平，仄仄平平仄○仄。","仄平仄仄○平平，仄平平平○平仄。","仄平○平仄平仄，平平仄仄平平仄。","平平平仄○仄平，仄○平平仄平仄。"],"paragraphs":["李侯车骑匆匆出，前驺不鸣随者急。","不游台沼不寻山，独向城隅小蓬荜。","城隅蓬荜谓谁家，太学先生贤已卒。","老妻犹在八十余，侯来为问夫人疾。","当时弟子犹五六，连袂追随慎仓卒。","手调汤药进盂盘，劳问有无极纤悉。","巷人来观相欢喜，门外墙头闻唧唧。","我思康定庆历间，天下文章极萧瑟。","读书不复问义理，破碎幺麽入声律。","先生始出治庠序，辅养学者尊经术。","自兹道义及生民，晚具𫄸黄起遗逸。","先生今来骨为土，名儒大义非前日。","朝登垅坂暮高官，旧学前功付幽黜。","往往昔游苕霅人，诋讳不敢对以实。","李侯自是江南士，不预吾徒旧堂室。","尊德乐道乃精诚，念老嗟贫固其秩。","魏文伏轼过西河，郑公名乡论高密。","古来如君顾无几，于今走利尤非匹。","人言侯政如此多，试听风谣百之一。"],"title":"赠湖州使君李公择"}
