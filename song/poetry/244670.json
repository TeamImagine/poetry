{"author":"李纲","id":244670,"strains":["仄仄平平仄仄平，仄平平仄仄平平。","仄平平仄仄仄仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["岭峤经行万屈盘，北归今始到南安。","满山泉石有古意，十里松筠生昼寒。","颇厌病身游梦境，欲将余日付岩端。","定光古佛今犹在，请问此光何处观。"],"title":"南安岩恭谒定光圆应禅师二首  其二"}
