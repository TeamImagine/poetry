{"author":"刘敞","id":174318,"strains":["平平仄平平，仄仄仄仄仄。","○平○仄平，仄仄仄平仄。","平平仄仄平，仄仄仄仄仄。","平平仄平平，○仄仄仄仄。","仄平仄仄平，仄仄○仄仄。","平平仄平仄，仄仄平仄仄。","平仄仄○平，○○仄平仄。","平平平○仄，仄仄仄仄仄。","仄平仄仄仄，仄平？平仄。","平○仄平平，仄仄仄仄仄。","仄平仄平仄，仄仄仄○仄。","平仄平仄平，仄平仄○仄。","仄仄仄仄○，平平仄平仄。"],"paragraphs":["惊波触南崖，反怒射北壁。","苍山相与排，所谓小孤石。","蟠根万仞渊，耸角百丈碧。","祠堂豁精严，行旅进粉泽。","或云妇女神，肸蚃颇有迹。","吾知定名意，似欲旌介特。","流俗失其真，传闻莫开释。","居人私其利，祸福妄损益。","竞为媢妒说，以诬聪明德。","先王秩山川，礼典有庙食。","奈何媚于灶，屈己忘正直。","吾欲为小孤，作书解行客。","复恐不见从，嗟哉世多惑。"],"title":"小孤山"}
