{"author":"赵蕃","id":74895,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄仄平平仄平。","仄仄仄平平仄仄，仄仄平仄仄平平。"],"paragraphs":["今年至日还为客，堕我侵寻老境中。","照影不堪诗鬓秃，向人无复酒颜红。","石田茅屋乡关异，官柳野梅时序同。","试问一廛何所直，苦令飘泊困西东。"],"title":"至日"}
