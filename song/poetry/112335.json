{"author":"张咏","id":112335,"strains":["仄平平仄平，仄平平平仄。","仄平仄仄平，仄仄平平仄。","仄仄平仄平，平平平仄仄。","仄仄仄平平，平平仄平仄。","平仄平仄○，平平仄平仄。","○仄平仄平，仄仄平平仄。","仄仄○仄平，仄仄平平仄。","仄仄平仄平，仄仄平平仄。","○平平仄○，仄仄平平仄。","平平仄仄○，仄仄平平仄。","平仄○仄平，仄仄仄平仄。"],"paragraphs":["圣皇忧越人，与之求良牧。","矗侯简帝心，受诏荒东服。","再拜陈苦词，臣生非碌碌。","未得灭匈奴，虽荣亦为辱。","戎丑方款盟，宸恩倦兵黩。","难展穷北威，遂作东南福。","况有重慎资，足致奸巢覆。","况有明恕怀，可使夷人伏。","行歌烟霭空，坐啸江山绿。","无忧报政迟，只怕征还速。","他日遗远书，幸勿忘兰菊。"],"title":"送韩使君赴任越州十一韵"}
