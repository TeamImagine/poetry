{"author":"周暕","id":167071,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["曾对寒炉细画灰，几番回首重徘徊。","山间已有幽人占，门外宁教俗子来。","老杜句留修觉寺，东坡诗在妙高台。","新凉拟办登山屐，莫待黄花逸兴催。"],"title":"次僧韵"}
