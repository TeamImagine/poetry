{"author":"刘攽","id":183770,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平仄。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["岭梅阴下驻旌旟，五月归更竹使符。","汉上川原连梦泽，郧人风俗语於菟。","奋髯曹吏知无事，坐啸云山得自娱。","建礼会朝兼夜直，羡君覢弩盛前驱。"],"title":"送韩文饶知均州"}
