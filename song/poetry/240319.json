{"author":"周紫芝","id":240319,"strains":["平仄仄平平仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄平平。"],"paragraphs":["扬子草玄仍有居，河间好事复多书。","独来林下相寻处，醉倒花间得句初。","人去不知红烂熳，春残忍看绿扶疏。","明年许作樽前客，准拟篮舆唤阿舒。"],"title":"次韵赵钤饮次卿家时牡丹盛开而仆不及见"}
