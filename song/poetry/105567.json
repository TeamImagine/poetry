{"author":"岳珂","id":105567,"strains":["平平仄仄平仄平，仄仄仄仄平○平。","仄平仄仄仄○仄，○仄仄仄○平平。","平平仄仄平仄仄，平仄仄平仄平仄。","平○仄仄平平平，仄仄平平仄平仄。","仄平仄平仄平○，平平仄仄仄仄平。","○平仄平仄仄仄，仄仄平平仄平仄。","仄平仄仄仄仄平，平仄平仄○平平。","仄平仄仄仄仄仄，○仄平平仄平仄。","仄平仄仄仄○平，平平平仄平平平。","平平仄仄仄仄平，仄仄仄仄平仄○。","仄平仄仄仄仄仄，仄仄仄平平仄仄。","平平仄仄仄仄仄，仄仄平平○平仄。"],"paragraphs":["凌晨有客来款门，盥栉下榻呼冠巾。","怪生鹊喜绕庭树，迎客不但填河津。","清尊湛湛开北牖，颐指市奴骏奔走。","烹鲜煮餠罗朝槃，苜蓿阑干岂无有。","一杯两杯叱先驱，群羊入梦撞瓮菹。","三杯四杯舌底滑，阖坐牢辞辄投辖。","共言卯饮夕不同，能使终日长冬烘。","一朝便废一日事，除却投床百无技。","老夫笑倒绝冠缨，人生无日无经营。","经营至竟有底成，谨閟此舌君勿评。","直须大噭五六七，不醉不扶毋返室。","高眠一枕醉复醒，莫管今朝更明日。"],"title":"张孝显晨访懋忠堂因拉陈升可王囦道同饮径醉卧小阁醒则晡矣戏呈诸公"}
