{"author":"蔡槃","id":173220,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["半龛遗像饰貂蝉，往事犹思庆历前。","未说两朝亲捧日，且言一柱独擎天。","山林付与书生管，香火当同信史传。","独恨军中无此老，如今西贼又侵边。"],"title":"谒范文正公祠"}
