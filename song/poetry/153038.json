{"author":"俞德邻","id":153038,"strains":["仄平仄仄平，平仄平仄仄。","平平仄平平，？仄仄仄仄。","平平仄仄平，？平仄平仄。","平平仄？平，仄仄平平仄。","平平仄平平，仄仄平仄仄。","平平？仄平，仄仄仄○仄。","平平仄平仄，平仄平仄○。","平平仄仄平，仄仄平仄仄。"],"paragraphs":["下车式怒蛙，为爱蛙有气。","秋风化为鹑，迺复有鬭志。","丛丛槲叶边，身睨而视。","虽非纪渻鸡，宛类浮图鸷。","因知气苟存，百变终不惴。","斯人倘若斯，似可敌王忾。","云胡万夫特，甘受巾帼遗。","鹑兮尔固微，或者宁不愧。"],"title":"为孟希圣题孛落鹌鹑画扇"}
