{"author":"真山民","id":143275,"strains":["平仄平平仄仄平，平平仄仄仄平平。","仄平仄仄仄平仄，仄仄仄平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["颜不常朱鬓易斑，流光难驻两跳丸。","一年又是等闲过，百岁只消如此看。","把酒何曾长在手，种桃能得几凭栏。","痴人醉梦不知醒，日夜双眉抵死攒。"],"title":"岁暮"}
