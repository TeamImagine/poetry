{"author":"苏轼","id":194929,"strains":["平平仄仄平仄平，仄平○平仄○平。","仄平仄仄平○○，仄仄仄仄平平平。","○平平○仄仄仄，平仄仄平平仄平。","仄○仄仄仄仄仄，○平仄仄平仄平。","平平仄仄平平仄，仄平平仄平平平。","平仄平平仄仄仄，平○平仄平平平。","平平平仄仄平仄，○仄○平平仄平。","仄○平平○仄仄，仄平平仄仄仄平。","仄仄平平仄平仄，仄平○仄平平平。","仄仄平○○仄仄，○平○仄平平平。"],"paragraphs":["青衫半作霜叶枯，遇民如儿吏如奴。","吏民莫作官长看，我是识字耕田夫。","妻啼儿号刺史怒，时有野人来挽须。","拂衣自注下下考，芋魁饭豆吾岂无。","归来瑞草桥边路，独游还佩平生壶。","慈姥巌前自唤渡，青衣江畔人争扶。","今年蚕市数州集，中有遗民怀袴襦。","邑中之黔相指似，白髯红带老不癯。","我欲西归卜邻舍，隔墙拊掌容歌呼。","不学山王乘驷马，回头空指黄公垆。"],"title":"庆源宣义王丈以累举得官为洪雅主簿雅州户掾遇吏民如家人人安乐之既谢事居眉之青神瑞草桥放怀自得有书来求红带既以遗之且作诗为戏请黄鲁直秦少游各为赋一首为老人光华"}
