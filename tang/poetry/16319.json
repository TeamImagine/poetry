{"author":"白居易","id":16319,"strains":["平平仄平仄，仄仄平○仄。","仄仄仄○平，仄仄平平仄。","平平仄平仄，平仄平平仄。","平仄仄平平，仄平平仄仄。","仄平平仄仄，仄仄平平仄。","平仄仄仄平，平平平平仄。","仄平仄平仄，仄仄平平仄。","平平仄仄平，仄仄平平仄。"],"paragraphs":["温温土炉火，耿耿纱笼烛。","独抱一张琴，夜入东斋宿。","窗声度残漏，帘影浮初旭。","头痒晓梳多，眼昏春睡足。","负暄檐宇下，散步池塘曲。","南雁去未回，东风来何速。","雪依瓦沟白，草遶墙根绿。","何言万户州，太守常幽独。"],"title":"宿东亭晓兴"}
