{"author":"韦庄","id":33334,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["默默无言恻恻悲，闲吟独傍菊花篱。","只今已作经年别，此后如为几岁期。","开箧每寻遗念物，倚楼空缀悼亡诗。","夜来孤枕空肠断，窗月斜辉梦觉时。"],"title":"独吟"}
