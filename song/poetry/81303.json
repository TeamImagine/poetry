{"author":"张镃","id":81303,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["小筑才成赐也墙，传家那是钓徒张。","非求世上人看好，但要闲中句律昌。","成阵游鯈波上暖，打团飞蝶菊初荒。","邻翁莫厌频相遇，会见横翔入未央。"],"title":"次韵酬陈伯冶监仓"}
