{"author":"赵蕃","id":74771,"strains":["平仄平仄仄，平仄仄平○。","仄仄平平仄，平○仄仄平。","平平平仄仄，平○仄平平。","仄仄平平仄，平平仄○平。","仄平平仄仄，仄仄仄平平。","仄仄平○仄，平平仄仄平。","平平平仄仄，仄仄○平平。"],"paragraphs":["招要非故约，谈笑偶然期。","假日宁忧夜，徐行不用驰。","吾曹欣窈窕，童骑苦逶迤。","罢酌余樽酒，催成未了诗。","事虽同栗里，宿乃异西枝。","雨合泉如瀑，岚昏石似螭。","兹游蕲可再，约友更携儿。"],"title":"归途"}
