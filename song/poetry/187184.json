{"author":"刘挚","id":187184,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["锦绣龙鸾仗卫新，绛袍黄伞拜行宸。","天开云日端闱晓，歳谒衣冠别庙春。","归辇顺风传鼓吹，广街严跸静音尘。","上元咫尺瞻游豫，更慰都城望幸人。"],"title":"正月十一日迎驾大庆殿次曾子固韵"}
