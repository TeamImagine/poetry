{"author":"沈立","id":79982,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["拂云高阁拟蓬莱，面向稽山鉴水开。","文举清尊无限乐，微之佳句不胜才。","屡尝雪夜凭朱槛，几对花天醉绿杯。","明主未容休退去，会须重乞一麾来。"],"title":"和孔司封题蓬莱阁"}
