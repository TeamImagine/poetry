{"author":"王质","id":64019,"strains":["平平平平仄仄仄，仄仄仄仄○○平。","仄○平平仄仄平仄平，平平仄仄仄平平。","○仄○平仄平仄，仄平平仄仄平平。","仄○平平仄仄平仄平，平平平仄仄平平。","仄仄仄仄仄，○仄仄平平。","仄平平，平平平，仄仄平平平平仄平平。","平平平，平仄平，仄仄平平仄平仄仄平。","仄平仄仄平平仄，仄仄○平仄仄平。"],"paragraphs":["纷纷初疑月挂树，耿耿独与参横昏。","自从东坡老子飞此英，茫茫世界总无人。","疏影横斜水清浅，暗香浮动月黄昏。","自从西湖处士扬此灵，纷纷豪俊半无神。","赠子一转语，挑子万年机。","嘬苏诗，嚅林诗，要使苏诗林诗透心脾。","槎南枝，挼北枝，直使南枝北枝伏指麾。","九州四海寻人去，不遇当人不要归。"],"title":"墨梅"}
