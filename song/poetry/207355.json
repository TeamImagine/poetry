{"author":"黄庭坚","id":207355,"strains":["平平平仄平，○仄仄平平。","仄仄平平仄，平仄仄平平。","仄平平○仄，仄平平○○。","仄平仄仄仄，平仄仄仄平。","平仄仄仄平，平平仄平平。","仄平平平仄，仄平仄平平。","仄平平仄○，仄仄仄平平。","平仄平仄平，平平仄平平。","平○平平仄，平仄仄平平。","仄平仄仄平，仄仄平平平。","仄平仄仄仄，仄仄仄平仄。","仄平仄仄平，○仄平平平。","仄仄平仄仄，仄平○仄平。","仄平仄平平，仄仄仄仄平。","仄仄平平仄，仄平仄○平。","○平仄平仄，仄仄平平平。","仄平仄仄仄，仄仄仄仄平。","平仄仄仄仄，仄○平仄平。","仄○平仄仄，○仄仄平平。","仄平平仄○，平仄仄平平。","平平○平仄，平仄仄平平。","仄仄仄平平，仄平仄○平。","平仄平仄仄，平平仄平平。","仄平○仄仄，仄平平仄平。"],"paragraphs":["呼船凌大河，驱马踏平沙。","道傍开新邑，千户有生涯。","四衢平且直，绿槐阴县衙。","问谁作此邑，耆旧对予嗟。","前日耿令君，迁民出坳窊。","始迁民怀土，异端极纷拏。","既迁人气和，草木茂萌芽。","桃李虽不言，春风满城花。","陵陂青青麦，烟雨润桑麻。","自非耿令君，大泽荒蒹葭。","白头晏起饭，襁褓语呕哑。","自非耿令君，漂转随鱼虾。","岂弟民父母，不专司敛赊。","令君两男儿，有德必世家。","问令今安在，解官驾柴车。","当时舞文吏，白璧强生瑕。","令君袖手去，不忍试虎牙。","人往惜事废，感深知政嘉。","我闻耆旧语，叹息至昏鸦。","定知循吏传，来者不能加。","今为将军客，轩盖湛光华。","幕府省文书，醉归接{罒离}斜。","怀宝仁者病，偷安道之邪。","勉哉思爱日，赠言同马檛。"],"title":"寄耿令几父过新堂邑作迺几父旧治之地"}
