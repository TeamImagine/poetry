{"author":"葛胜仲","id":230712,"strains":["○平平平平平平，仄仄平仄平平平。","平○仄仄平仄仄，平平平仄平平平。","仄平平仄仄仄仄，仄仄仄仄平平○。","仄平平仄平仄仄，仄仄平仄平平平。","○平仄平仄○仄，仄平仄○○平平。","仄平平仄○平仄，仄○○仄平平平。","仄平仄平仄○仄，平平○仄平平平。","平平平平仄○仄，平仄仄仄○平平。","仄平平仄仄平仄，仄平仄仄平平平。","平平平平仄平仄，仄○平仄平平平。"],"paragraphs":["空山无人春风骄，扑扑晴杏开香苞。","岩深谷峻无与赏，攀枝腾踏帷飞猱。","大梁崔白旧所见，绢素落手因挥毫。","巧为红艶狼籍势，扑蔌幡洒归蓬蒿。","王孙惜花有深意，预忧雨横兼风豪。","故来跳触看零乱，妙思临写形无逃。","贵人锦囊旧藏贮，文闱传玩丛英髦。","东平儒仙首留咏，诗价与画相争高。","直云何用辨真假，径须对此呼香醪。","谁知真花却时暂，不如丹粉还坚牢。"],"title":"奉同李倅安上赋崔白沐猴杏花"}
