{"author":"释道潜","id":202949,"strains":["仄平平仄仄平平，平仄仄仄平○○。","平平平仄仄平仄，仄仄仄仄平平平。","平平平平○○仄，仄平仄平仄平仄。","平仄平平仄仄平，仄仄平平平仄仄。","平平仄仄平仄平，平仄仄仄平平平。","平○○仄平仄仄，○仄仄仄平平平。","仄平平平仄仄平，仄平仄仄平仄平。","平平平平仄仄仄，仄仄仄平平？仄。","仄平仄平仄仄仄，平仄平平平仄仄。","仄仄○平仄仄平，平平仄仄仄平平。","平平○仄平平仄，仄仄平平仄仄平。"],"paragraphs":["去年云梦泽南州，为访太史尝淹留。","东坡寒碧最佳处，恨不得子同遨游。","今年庐山深且窅，感君忽来慰枯槁。","溪月岩云亦有情，昨夜为君颜色好。","飘飘绿发方妙年，图史满腹皆精研。","挥毫应敌风雨快，咳唾落纸珠玑圆。","广文英豪仅数千，逸群骥子谁与肩。","男儿穷通故有命，劝子未宜嗟蹭蹬。","丈夫盖棺事始定，他日雄飞雕鹗劲。","草草论文未有涯，匆匆别我却还家。","秋风更约通玄府，共访仙人卧彩霞。"],"title":"赠潘邠老秀才"}
