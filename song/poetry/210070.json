{"author":"秦观","id":210070,"strains":["仄○仄平仄，仄○平仄平。","仄平仄仄○，仄仄平○平。","平平仄平仄，仄仄仄仄平。","仄仄仄仄仄，平平仄平○。","仄平仄○仄，○平仄平○。","平平仄仄仄，平仄仄平平。","仄仄仄仄仄，仄平仄平○。","仄○仄平仄，平仄平平平。","仄仄仄仄平，仄仄平平平。","仄仄平仄仄，平平仄仄○。"],"paragraphs":["越王念吴役，寝兴常不安。","有臣曰种蠡，实与同难艰。","终酬会稽耻，列国不敢干。","智者见未兆，愚夫暗前观。","范公拂衣去，扁舟五湖间。","清辉照四海，秋月耿云端。","种也竟不悟，处之若无难。","属镂一朝至，身与名俱残。","兔走猎狗悲，鸟尽良弓闲。","自古身不退，多为世所叹。"],"title":"越王"}
