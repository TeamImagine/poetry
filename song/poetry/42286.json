{"author":"陆游","id":42286,"strains":["仄仄平平仄仄平，仄平仄仄仄平平。","仄平平仄仄平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["偶上篮舆踏夕阳，醉魂困思两伥伥。","涧薪旋拾供茶灶，诗稿初成寄药囊。","村舍艺麻驱鸟雀，牧童随草放牛羊。","归来徙倚衡门久，始觉中春已日长。"],"title":"肩舆至石堰村"}
