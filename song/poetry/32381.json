{"author":"赵釴夫","id":32381,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平平仄平平。"],"paragraphs":["括苍水秀更山明，山水钟情故一行。","黄卷本无闲事业，白头却有懒声名。","幸逢哲匠求诗范，何用愁城战酒兵。","三叹遗音今绝少，先生还须预兹盟。"],"title":"赠姜邦杰"}
