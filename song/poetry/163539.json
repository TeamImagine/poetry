{"author":"聂守真","id":163539,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一曲丝桐奏未休，萧萧笳鼓禁宫秋。","湖山有意风云变，江水无情日夜流。","供奉自歌南渡曲，拾遗能赋北征愁。","仙人一去无消息，沧海桑田空白头。"],"title":"题汪水云诗卷  其三"}
