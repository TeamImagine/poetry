{"author":"仇远","id":164433,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄平平平仄仄平。"],"paragraphs":["连作湖山五日游，沙鸥惯识木兰舟。","清风寒日荒城晚，燕子梨花细雨愁。","赐火恩荣皆旧梦，禁烟风景似初秋。","凤丝龙竹繁华意，犹为西林落日留。"],"title":"次胡苇杭韵"}
