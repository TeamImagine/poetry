{"author":"皮日休","id":27885,"strains":["仄仄平平仄，平平仄仄平。","平○仄仄仄，仄仄仄平平。","仄仄仄平仄，平平仄仄○。","平平○仄仄，仄仄○○平。","仄仄平○仄，平平仄仄？。","平平平仄仄，仄仄仄平平。","平仄平○仄，平平仄仄平。","仄平平仄仄，平仄仄平平。","仄仄平○仄，平平仄仄平。","○平○仄仄，仄仄仄○○。","仄仄平平仄，平平平仄平。","○○仄仄仄，仄仄仄平○。","仄仄○平仄，平平仄仄平。","仄平平仄仄，平仄仄○○。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄仄平仄仄，○仄仄平平。","仄仄平○仄，○○仄仄平。","平平○仄仄，平仄仄平平。"],"paragraphs":["四载加前字，今来未改衔。","君批凤尾诏，我住虎头岩。","季氏唯谋逐，臧仓只拟谗。","时讹轻五羖，俗浅重三缄。","瘦去形如鹤，忧来态似獑。","才非师赵壹，直欲效陈咸。","孤竹宁收笛，黄琮未作瑊。","作羊宁免狠，为兔即须毚。","枕户槐从亚，侵堦草懒芟。","壅泉教咽咽，垒石放巉巉。","掣钓随心动，抽书任意锨。","茶教弩父摘，酒遣僰童监。","默坐看山困，清斋饮水严。","藓生天竺屐，烟外洞庭帆。","病久新乌帽，闲多着白衫。","药苞陈[雨]匼，诗草蠹云函。","遣客呼林狖，辞人寄海{虫咸}。","室唯搜古器，钱只买秋杉。","寡合无深契，相期有至𫍯。","他年如访问，烟茑暗髟髟。"],"title":"江南书情二十韵寄秘阁韦校书贻之商洛宋先辈垂文二同年"}
