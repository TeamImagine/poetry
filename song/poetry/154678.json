{"author":"董嗣杲","id":154678,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["危阑压定活流重，谁识钱源遶梵宫。","两涧共归桥底合，万雷莫敌水声雄。","游人移步心还恐，野衲栖禅耳欲聋。","石倚卧梁山月落，白猿一啸五峰空。"],"title":"合涧桥"}
