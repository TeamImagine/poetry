{"author":"袁说友","id":70711,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["茏葱天阔晓光浮，满地斜飞玉作球。","好趁阳春歌白雪，政须从事谒青州。","打门报我樽前约，乘兴须君剡上游。","清绝有人夸盛事，贰车携客醉南楼。"],"title":"谢梁饬父通判登楼赏雪之约"}
