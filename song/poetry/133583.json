{"author":"卫宗武","id":133583,"strains":["仄仄仄仄仄，仄仄平平平。","仄仄平仄仄，平仄平平平。","平平平仄平，平仄平仄平。","平○仄平平，平仄平平平。","○○仄仄○，平平○平平。","仄仄仄平仄，仄仄平仄平。","平平仄仄仄，平仄平平平。","平○仄平仄，仄仄平平平。","仄平仄仄○，平仄仄仄平。","仄平平仄平，仄仄平平○。","平平仄平仄，仄仄平平平。","仄仄仄仄平，仄仄○平○。","平平仄平仄，平仄仄仄平。","仄平仄○仄，平仄仄仄平。","○仄仄仄平，仄平○仄平。","平平仄仄平，仄仄仄仄平。","平仄仄仄平，平平仄平平。","仄平仄平仄，仄仄仄仄平。","平平仄平平，仄仄○平平。"],"paragraphs":["六月畏酷热，簟枕依林塘。","古木同臭味，幽鸟含宫商。","天孙云锦机，丹碧交荐香。","晴澜泛清薰，襟袂生微凉。","巉巉万石间，修筠间新篁。","羽葆列千挺，滟滟浮绿光。","林飚一戛击，环珮声铿锵。","披衣独危坐，意气超羲黄。","岂惟热恼除，冰雪置我肠。","却愁林外人，久苦炎威张。","天瓢忽倾倒，旱魃宜消亡。","是月已火流，不日占金穰。","时虽厌兵革，人或饱稻粱。","此园仅如握，无径不就荒。","犹喜卉木存，弗为斤斧戕。","扬扬桂吐芬，粲粲菊有芳。","清赏备四时，花辰复青阳。","太平本无象，嗣岁或小康。","于焉盍朋簪，一笑传清觞。"],"title":"小园避暑"}
