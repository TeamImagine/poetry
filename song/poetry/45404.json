{"author":"杨万里","id":45404,"strains":["仄平仄平○，仄仄平仄平。","仄仄仄○仄，平仄平平○。","平平仄仄○，仄仄仄仄平。","仄仄仄○平，仄○平○平。","平平仄仄平，平平仄仄平。","仄仄仄仄平，平仄平平平。","仄平平平仄，仄仄仄仄平。","仄平仄平平，平仄仄仄○。","仄仄仄仄仄，仄仄○平○。","平平仄○平，平仄○仄平。"],"paragraphs":["我生苦终鲜，四海皆弟兄。","四海尚如许，而况吾宗盟。","君年甫弱冠，已有俊异声。","作赋拟三都，著论追过秦。","平生一瓣香，何曾举似人。","子上与济翁，真若吾同生。","我穷无人共，二子慰眼明。","济翁往荆州，君作石井行。","一老便落莫，有话从谁评。","怀哉勿重陈，呼酒且细倾。"],"title":"送子上弟之石井"}
