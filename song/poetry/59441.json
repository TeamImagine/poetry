{"author":"陈造","id":59441,"strains":["仄仄平平仄仄平，平平仄仄仄平平。","仄平仄仄仄仄仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["七字开缄粲陆离，元非剑气烛圜扉。","夜光信出老蚌壳，锦段遽分邻女机。","庭赋继今行北阙，市娼过眼忽南威。","蜚腾可但荣亲计，我亦他年得俊归。"],"title":"次韵陈秀才二首  其二"}
