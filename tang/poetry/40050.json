{"author":"皎然","id":40050,"strains":["平仄仄平仄，仄平平平平。","仄平○仄仄，仄仄仄平平。","○仄仄○仄，平平平仄平。","仄平仄平仄，仄仄平仄平。","平仄平仄仄，仄平仄平○。","仄平仄仄仄，仄仄平平平。"],"paragraphs":["修景属良会，远飙生烦襟。","泄云收净绿，众木积芳阴。","疏涤府中务，迢遥湖上心。","习闲得招我，赏夜宜泛琴。","山近资性静，月来寄情深。","澹然若事外，岂藉隳华簪。"],"title":"夏日集李司直纵溪斋"}
