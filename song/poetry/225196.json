{"author":"饶节","id":225196,"strains":["平平仄仄仄平平，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄仄平仄仄平平。"],"paragraphs":["田侯蕴藉绝凡尘，常苦冥冥天胜人。","可但渊源深孔孟，更无学术略仪秦。","且寻耒耨聊糊口，未置文章便稳身。","幸有使君敦眷旧，转令名字落簪绅。"],"title":"田熙载比失解留诗别承之殿撰承之用其韵以宠其行如璧亦次其韵"}
