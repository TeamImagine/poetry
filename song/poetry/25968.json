{"author":"释印肃","id":25968,"strains":["仄仄平平仄仄平，仄平仄仄仄○平。","平平仄仄平平仄，平仄○平仄仄平。","仄仄平平平仄仄，仄平仄仄仄○平。","○平仄仄平平仄，仄仄平○平仄平。","仄仄仄平平仄仄，仄平平仄仄○○。","仄平○仄仄仄仄，仄仄平仄仄平仄。","仄○仄仄仄平平，○仄平平平仄仄。","○○平仄仄平平，仄○仄平○仄仄。","仄平仄○仄平平，仄仄平平平仄仄。","仄仄平平仄仄平，平平仄仄仄仄平。","仄仄○仄○平仄，仄仄平○仄仄平。","平仄平○平仄仄，平平仄仄○平平。","平平仄仄平平仄，平仄平平仄仄平。"],"paragraphs":["善者多魔自古今，佛魔一体只空心。","心迷不觉悭成贼，心悟回头便舍金。","莫怪迷心心怕贼，贼心对面也难寻。","三途地狱因斯得，奉报须防仁不仁。","不是道人先注脚，免他来喜去沈吟。","一年三百六十日，梦想颠倒不曾息。","耳闻眼见善庵名，更莫邪言喧戏剧。","思量生死大惊神，唯了本心称第一。","暂时忽听本无心，解脱沉沦千万亿。","寄语诸人莫蹈虚，勾阑不稳莫稍依。","莫令堕入深坑下，未免先当说与伊。","来往任观心不住，声香味触且随时。","孤峰独特谁为伴，尘世忙然我道奇。"],"title":"偈颂三十首  其二六"}
