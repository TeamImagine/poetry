{"author":"赵师秀","id":95553,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["峰形如掌翠相环，头白山僧引客看。","积叶坏来泥径滑，斜阳移去石桥寒。","近闻瀑布寻还远，易得菖蒲采极难。","分我一峰于此住，与师相聚愿辞官。"],"title":"示五峰僧"}
