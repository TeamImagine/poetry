{"author":"郑刚中","id":252376,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["沈约楼前落叶黄，朝来玉折报潘郎。","一区每叹如悬磬，三版俄惊戒若堂。","泉石半生闲日月，丝纶余事入文章。","但应祗有凋零恨，雁尽云空不见行。"],"title":"哭潘义荣二首  其一"}
