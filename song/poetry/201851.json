{"author":"彭汝砺","id":201851,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["山居倾眷旧朋俦，日落原头望不收。","奴仆忽来传汝病，信音不寄使人愁。","羁怀缕缕无穷尽，归意飞飞可滞留。","一舍道途千里远，那堪风雨重衣裘。"],"title":"闻庭佐不安因驰归"}
