{"author":"卢仝","id":13767,"strains":["仄平仄仄平，平仄仄仄平。","平平仄平○，仄仄平平平。","仄仄仄仄平，仄仄平平○。","平平仄仄仄，仄仄平仄平。","仄仄仄仄仄，平平平仄平。","平平仄仄仄，仄○○仄平。","仄仄仄仄仄，平仄平平○。","仄仄仄平仄，仄平平仄平。"],"paragraphs":["伯龄不厌山，山不养伯龄。","松颠有樵堕，石上无禾生。","不忍六尺躯，遂作东南行。","诸侯尽食肉，壮气吞八纮。","不唧溜钝汉，何由通姓名。","夷齐饿死日，武王称圣明。","节义士枉死，何异鸿毛轻。","努力事干谒，我心终不平。"],"title":"扬州送伯龄过江"}
