{"author":"邵雍","id":124288,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["集大成人不肯模，却行何异弃金车。","便言天下无难事，岂信人间有丈夫。","天意顺时为善计，人情安处是良图。","天人之际只些子，过此还同隔五湖。"],"title":"偶得吟"}
