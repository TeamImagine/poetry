{"author":"欧阳修","id":79713,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["东南天阔漾归流，西北云高断寸眸。","明日随人来远浦，青山答鼓送行舟。","归心逐梦成鱼鸟，夜汉看星识斗牛。","酽酒开樽谁共醉，清江聊且玩游鯈。"],"title":"舟中寄刘昉秀才"}
