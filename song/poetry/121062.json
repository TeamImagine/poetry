{"author":"白玉蟾","id":121062,"strains":["仄仄平平仄仄平，平平仄仄仄平平。","仄平平仄仄仄仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["输与黄龙第一筹，于今不到洞宾羞。","九重城里圣箭子，三百年来粪扫头。","山月扶疏龛石冷，天风浩荡海槎浮。","我来会得谦公意，竖起拳头向赵州。"],"title":"题鼓山超凡阁"}
