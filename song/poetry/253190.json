{"author":"李弥逊","id":253190,"strains":["仄仄仄平平仄平，仄平平仄仄平平。","平仄仄仄仄平仄，仄仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["晓御欲随风脚来，报晴乌鹊入檐催。","松幢竹盖宝坊近，石壁云关尘境回。","山气得春浓胜酒，花光带月冷过梅。","却收眼力寻归路，惜取余青莫浪开。"],"title":"暇日游石门用前韵"}
