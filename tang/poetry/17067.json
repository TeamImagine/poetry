{"author":"白居易","id":17067,"strains":["平平平○仄，仄仄仄平平。","平仄仄平仄，仄平平仄平。","仄平仄平仄，仄仄平平平。","仄仄○仄仄，○仄仄平平。","平平平平仄，仄仄平仄平。","○○平平平，仄平仄仄平。","仄仄仄平仄，仄仄仄仄平。","平平平仄仄，仄仄○平平。"],"paragraphs":["西窗明且暖，晚坐卷书帷。","琴匣拂开后，酒瓶添满时。","角尊白螺盏，玉轸黄金徽。","未及弹与酌，相对已依依。","泠泠秋泉韵，贮在龙凤池。","油油春云心，一杯可致之。","自古有琴酒，得此味者稀。","祗因康与籍，及我三心知。"],"title":"对琴酒"}
