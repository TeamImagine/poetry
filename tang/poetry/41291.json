{"author":"齐己","id":41291,"strains":["平仄仄平平，平平仄仄○。","○平平仄仄，平仄仄○平。","仄仄平○仄，平平仄仄平。","平平○仄仄，平仄仄○○。","仄仄平平仄，平○仄仄平。","仄平○仄仄，○仄仄平平。","仄仄平平仄，平平仄仄平。","平平仄平仄，○仄仄平平。"],"paragraphs":["何处背繁红，迷芳到槛重。","分飞还独出，成队偶相逢。","远害终防雀，争先不避蜂。","桃蹊牵往复，兰径引相从。","翠裛丹心冷，香凝粉翅浓。","可寻穿树影，难觅宿花踪。","日晚来仍急，春残舞未慵。","西风旧池馆，犹得采芙蓉。"],"title":"蝴蝶"}
