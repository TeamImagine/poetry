{"author":"邹浩","id":220847,"strains":["仄仄平平仄仄平，仄平平仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["长揖公卿不转头，五车图籍指虔州。","屑榆肯使家风坠，谢币空令世俗羞。","弄凤骑龙诚莫及，壊车杀马恨无由。","嵩山出处君知否，似与高人作覆辀。"],"title":"寄阳先生"}
