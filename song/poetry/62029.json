{"author":"虞俦","id":62029,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["居士胸怀壑与丘，琴山怀抱枕清流。","一区宅好真扬子，万卷书多似邺侯。","好客亦尝陪俎豆，诸郎殊不废箕裘。","人间俯仰成千古，痛念吾乡马少游。"],"title":"挽主簿杨仲远诗"}
