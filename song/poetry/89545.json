{"author":"周端臣","id":89545,"strains":["平平仄平平，平○平仄仄。","平平仄仄平，平○平仄仄。","平○仄仄仄，平仄平平仄。","平平仄仄平，平平平仄仄。","平○平平平，仄仄○平仄。","平平平仄平，仄仄平平仄。"],"paragraphs":["西京少年儿，生长豪贵族。","光浮两脸红，春留双鬓绿。","常骑大宛马，多佩于阗玉。","明珠博美姬，黄金酬丽曲。","朝从咸阳游，暮向长陵宿。","朱门人候归，夜夜然红烛。"],"title":"西京少年行"}
