{"author":"苏轼","id":194882,"strains":["仄平仄仄仄平平，平仄平平仄仄平。","平仄平平仄平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["玉堂给札气如云，初喜湘累复佩银。","樊口凄凉已陈迹，班心突兀见长身。","江湖前日真成梦，鄠杜他年恐卜邻。","此去若容陪坐啸，故应客主尽诗人。"],"title":"次韵张舜民自御史出倅虢州留别"}
