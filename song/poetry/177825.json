{"author":"王禹偁","id":177825,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["尽见闲人话息机，唯君的个厌轻肥。","盘中药菜真僧舍，箧里烟霞旧道衣。","江渚鸥鹇情已狎，洛阳樱笋梦应稀。","县斋喜与书斋近，公暇何妨扣竹扉。"],"title":"赠郝处士"}
