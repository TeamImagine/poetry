{"author":"杨巨源","id":9736,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁道重迁是旧班，自将霄汉比乡关。","二妃楼下宜临水，五老祠西好看山。","再葺吾庐心已足，每来公府路常闲。","诗陪亚相逾三纪，石笥烟霞不共攀。"],"title":"酬裴舍人见寄"}
