{"author":"曾丰","id":72140,"strains":["平平仄平平，仄仄仄平仄。","○仄仄平平，平仄仄○仄。","平仄○仄○，仄仄平仄仄。","仄平仄○○，平仄○平仄。","○仄仄仄平，仄仄平平仄。","平平仄仄○，仄仄仄平○。","平仄平平平，仄仄仄平仄。","仄平仄平平，仄仄平仄仄。","仄平平○平，仄仄平仄仄。","仄仄平平平，仄仄仄平仄。","平仄平平平，仄平仄○仄。","平仄仄平平，仄仄仄仄仄。","？平○仄平，○仄平仄仄。","平仄仄仄平，仄仄仄平仄。","仄仄○平平，仄仄仄平仄。","○仄仄○仄，仄仄平仄仄。","平平仄平平，○平仄仄仄。"],"paragraphs":["东山未为高，坐觉鲁之小。","更上泰山巅，天下不胜眇。","公作如是观，所学胡可料。","父兄自磨磋，师友相揉矫。","犹恐眼未高，著脚江湖渺。","才疑辄遍参，一悟百高了。","今簸增城糠，冗不废舒啸。","数椽立江头，万象生木杪。","揆之高了机，抚掌成独笑。","或指罗浮尖，又出凤凰表。","尝试登罗浮，凤凰仅毫秒。","洙泗圣人门，等级盖不少。","抬头空仰高，瞑目谁见晓。","能拍十哲肩，不失速而肖。","要策参之勋，守约始为妙。","更与约相忘，混沌安得窍。","公余勿哦松，回光返自照。"],"title":"为增城丞张元辅赋博见亭"}
