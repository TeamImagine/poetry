{"author":"郑谷","id":31775,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["何宋清名动粉闱，不才今日偶陈诗。","考功岂敢闻题品，水部犹须系挈维。","积雪巷深酬唱夜，落花墙隔笑言时。","紫垣名士推扬切，为话心孤倍感知。"],"title":"右省补阙张茂枢同在谏垣邻居光德迭和篇什未尝间时忽见贻谓谷将来履历必在文昌当与何水部宋考功为俦谷虽赋于风雅实用兢惶因抒酬寄"}
