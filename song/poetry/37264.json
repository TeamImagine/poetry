{"author":"陆游","id":37264,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["老翁病起厌端居，随意东西不问途。","霜野草枯鹰欲下，江天云湿雁相呼。","空垣破灶逃租屋，青帽红灯卖酒炉。","未畏还家踏泥潦，园丁持炬小儿扶。"],"title":"郊行夜归书触目"}
