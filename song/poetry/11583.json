{"author":"康与之","id":11583,"strains":["仄仄平平平仄○，平平仄平平平平。","平仄仄平平仄，仄仄仄平平平。","平平仄平平仄平，平○仄仄平仄平仄平。","平平仄仄平仄仄仄平，仄仄仄仄平平平仄平。","○平平平平仄平，仄平仄平平○平。","仄仄仄仄平仄仄仄平，平仄○仄平仄平平平。","平○平仄平仄仄仄平，平平仄平平仄仄仄平。"],"paragraphs":["白鹤巢兮丹井空，蓬山杳兮烟霞蒙。","陵谷变兮今古，木叶下兮秋风。","飞仙去兮朝太微，黄冠野服兮以游以嬉。","餐霞卧月兮世不我违，与世涤映兮天门可驰。","苍龙嗥兮云漫扉，石泉冽兮山芋肥。","俯仰宇宙兮日月蔽亏，灵秀回薄兮野芳呈姿。","山中之乐兮万化莫移，仙人不来兮隠者曷归。"],"title":"招真词"}
