{"author":"武元衡","id":8879,"strains":["平平○平仄，平仄仄平平。","平平仄仄仄，仄仄仄平平。","仄仄仄平仄，平平平仄平。","平平仄平仄，仄○平平平。","平仄仄○仄，仄平平仄平。","○平仄平仄，仄仄平平平。","平仄仄仄仄，平仄平仄平。","○平仄平仄，仄仄仄平平。","平仄平仄仄，仄仄平平平。","○平平仄仄，○仄仄○○。"],"paragraphs":["旬休屏戎事，凉雨北窗眠。","江城一夜雨，万里绕山川。","草木散幽气，池塘鸣早蝉。","妍芳落春后，旅思生秋前。","红槿粲庭艳，绿蒲繁渚烟。","行歌独谣酌，坐发朱丝弦。","哀玉不可扣，华烛徒湛然。","闻君乐林卧，郡阁旷周旋。","酬对龙象侣，灌注清泠泉。","如何无碍智，犹苦病缠牵。"],"title":"旬假南亭寄熊郎中"}
