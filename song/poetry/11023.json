{"author":"朱翌","id":11023,"strains":["平平仄平仄，平仄平仄仄。","仄平仄仄平，仄仄仄○仄。","仄仄仄平平，平○仄仄仄。","仄仄仄仄仄，平仄○仄仄。","仄平平仄平，○仄仄平仄。","仄仄仄仄仄，仄仄平仄仄。","仄平仄仄仄，仄仄仄○仄。","仄平仄仄平，仄仄仄平仄。","○平仄仄仄，仄仄仄平○。","平平仄仄平，仄平仄平仄。","仄仄○平平，○仄平仄仄。","平仄仄○平，○仄仄○仄。"],"paragraphs":["山川有佳处，神物严守卫。","自非夙有因，孰敢发其秘。","众壑拥流泉，青间见白沸。","洗我杖与屦，时作深入计。","要须乡道先，行与老人值。","指我洞壑已，忽不知所诣。","𣃁荒刬巨石，稍去眼中翳。","豁然大厦开，位可百人置。","嵌严一日出，自此沓游骑。","开山属老夫，爱山必同类。","甚畏长风寒，当暑皆敛袂。","欢伯遂行登，相引入胜地。"],"title":"饭大涌泉入紫微洞洞乃余寻出"}
