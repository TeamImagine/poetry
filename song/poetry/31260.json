{"author":"洪迈","id":31260,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["楼下高低万井烟，楼头极目思悠然。","山围风景无余地，户接星河不尽天。","闽岭百重通北路，楚江千里系东船。","客星先自留连在，惭愧郎官叶县贤。"],"title":"题蒋亿极目楼"}
