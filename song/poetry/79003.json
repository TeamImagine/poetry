{"author":"释惟晤","id":79003,"strains":["仄仄平平平仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["雪满西山春未归，泉声冻咽鸟声稀。","静观眼境人间渺，驱逐诗魔天外飞。","一饱每将松作饭，大寒重换纸为衣。","我怜诗是君家事，更约论心极细微。"],"title":"钱湖草堂次仲灵韵"}
