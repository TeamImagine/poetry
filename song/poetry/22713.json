{"author":"王十朋","id":22713,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["中秋玩月小蓬莱，云掩清光不放来。","颇觉襟怀增梗槩，欲凭栏槛扫氛埃。","清宵忍放嘉宾散，明日还惊俗务催。","底用区区校时节，良天佳月即倾杯。"],"title":"中秋见月方以为喜既而阴蔽意殊不满东坡云良天佳月即中秋不以日月断也诸君有醵会之约复用前韵"}
