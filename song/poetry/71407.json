{"author":"蔡戡","id":71407,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["满目凄凉秋思生，寒香万本绿畴盈。","风回兰蕙由来远，露浥蔷薇分外清。","取次梳妆呈素面，等闲流落惜芳英。","凤楼大手须公等，好把蛮笺寄老兄。"],"title":"用前韵简赵薛二丈  其二"}
