{"author":"沈辽","id":189340,"strains":["平仄仄平仄，平平平仄平。","平平仄平仄，○仄平平平。","平平仄仄仄，平仄仄仄平。","仄仄○平平，？仄平平平。","平仄仄平平，平平仄仄平。","仄平平仄仄，仄仄仄○○。","仄仄仄平仄，平平仄平平。","仄平仄平仄，平平平仄平。"],"paragraphs":["江海积阴地，浮云朝莫生。","秋来不为雨，庭户含孤清。","南方八九月，残暑尚未平。","大火正西流，迺得逃炎蒸。","衰柳弄金飇，幽蝉咽复鸣。","渐欣泉石趣，已厌葛衣轻。","夙昔抱幽志，何心守硁硁。","已能闭诸外，无忧人事萦。"],"title":"七月十日天阴"}
