{"author":"吕愿中","id":25855,"strains":["平仄平平仄，○○仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","仄仄○平仄，平平仄○平。","仄平平仄仄，○仄仄平仄。","仄仄平平仄，平○仄仄平。","平平平○仄，平仄仄平平。","仄○平平仄，平平仄仄平。","平平平仄仄，平仄仄平平。"],"paragraphs":["斯洞名华景，累累乳石悬。","虚崖疑月窟，绝顶瞰江湍。","岩底金仙寺，峰头玉井莲。","地形居众外，气象伟无前。","徙杖观初日，归舆触暝烟。","蔽林排翠幄，封径簇花钿。","爽致资清赏，镌题记昔年。","猿啼声应谷，云破月侵筵。","策蹇追华驷，鸣髇指坠鸢。","谁人能画此，为倩老龙眠。"],"title":"华景洞"}
