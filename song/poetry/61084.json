{"author":"许及之","id":61084,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["竞春人去客苔侵，喜对安仁理玉琴。","百尺游丝非助我，一声啼鴂是知音。","湘桃作意红兼白，碧柳随宜浅更深。","昨日胭脂今日雪，可怜墙角两来禽。"],"title":"听转庵弹琴"}
