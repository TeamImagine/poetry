{"author":"刘辰翁","id":153387,"strains":["平仄平仄平平平，○平仄仄○仄平。","○平仄仄仄平仄，仄仄○仄○仄平。","平○平仄○平仄，仄仄○平仄○仄。","平平仄○仄仄平，○仄平仄平平仄。","仄仄平仄○○平，仄仄仄仄○平平。","仄平仄仄仄仄仄，仄仄仄仄仄仄平。","仄平平仄平仄仄，仄仄○平仄○仄。","平平仄仄仄平平，仄仄平平仄平仄。","平平仄仄仄平平，仄仄平平仄仄平。","平○○仄仄○仄，仄仄平仄平平平。","仄平仄仄平平仄，平仄平○仄平仄。","仄平仄仄仄仄平，平仄平平仄平仄。","平平仄仄仄平○，平仄平平仄仄平。","仄平仄仄平仄仄，仄○仄仄平○平。","平平平仄平○仄，仄仄仄平○仄仄。","仄平仄仄仄平平，仄仄平平仄平仄。","○○仄仄仄平平，平○平平仄仄仄。","仄平仄○平仄仄，仄平仄仄○仄平。","平平○仄平平仄，平平○仄平平仄。","平仄仄平仄○平，仄仄○平仄平仄。"],"paragraphs":["天下南北车书通，行人点点过汴宫。","空余艮岳一拳土，黯惨如雪吹不融。","平乘楼上王夷甫，一洒中州泪如雨。","西风羽扇不障尘，更自莲子随根去。","政事堂上三相公，往往退食如夔龙。","少年恸哭不见用，一语不合面发红。","八年流落无处所，合眼当朝遽如许。","忠魂不到海门潮，别殿芙蓉废为圃。","茫茫古路日平西，不信金铜不泪垂。","浮沈亲故懒相问，白发惟有春风知。","李侯髀肉堪流涕，同谷哀吟越州第。","买丝刺绣刺未成，公子翩翩雁书至。","飘飘起望白云间，裘雪牛车度赤山。","乱余七十能几见，我且欲往穷当还。","平生高李经行处，寂寞断桥漂落絮。","不知到日似枯鱼，泪入黄河别鲂𫚈。","当空殿阁密云团，曾和薰弦接羽翰。","至今尚留花石否，杜鹃再赋长恨端。","苏州正念东邻女，伤心更遇杨开府。","憔悴语言敢分明，买酒行浇茂陵土。"],"title":"送李鹤田游古杭"}
