{"author":"李彭","id":232014,"strains":["平平仄仄仄，仄平平仄○。","○仄仄平仄，仄平○仄平。","平平仄仄平，仄仄平仄平。","仄仄平仄仄，仄仄○仄平。","○平仄平仄，仄仄平仄平。","仄仄仄○仄，平仄仄仄平。","仄仄仄平平，仄○仄仄○。","仄仄仄仄仄，平平仄平平。","仄仄仄仄○，仄仄仄平○。","○仄平仄仄，仄仄平仄平。","平平仄仄仄，平仄仄仄平。","○平仄平仄，仄仄平仄平。","平平仄○仄，仄仄平仄平。","仄平仄仄平，仄仄仄平平。","仄平仄平○，仄○仄平平。","仄平仄仄仄，仄仄○平平。","仄平仄仄仄，仄平平仄平。","平平仄仄仄，仄○○仄平。"],"paragraphs":["知人实未易，定交良独难。","胜已谢容悦，有来期必端。","明公迈往姿，劲气摩谏垣。","确讱金石贯，博极溟渤宽。","遗经起凡例，射策凌孔鸾。","睥睨汉庭右，言激壮士肝。","耻作子公书，肯弹贡禹冠。","小试不尽妙，银章楚江干。","抱牍雁鹜行，欲作故时看。","弹治非柱后，缩手心胆寒。","何尝扰狱事，民自以不冤。","如卿未惭老，此语垂不刊。","虚怀望三益，阅此贤士关。","要须得伟人，阔步未登坛。","拜公丈人行，摄衣许跻攀。","反蒙补我劓，况复亲芝兰。","会心在简要，我言真觉烦。","章成谢不敏，猥并劳一删。"],"title":"三益斋"}
