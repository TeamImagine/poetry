{"author":"朱放","id":8856,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄平平平。"],"paragraphs":["浦边新见柳摇时，北客相逢只自悲。","惆怅空知思后会，艰难不敢料前期。","行看汉月愁征战，共折江花怨别离。","向夕孤城分首处，寂寥横笛为君吹。"],"title":"江上送别"}
