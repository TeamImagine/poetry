{"author":"韩淲","id":86101,"strains":["平平仄仄仄，平仄仄仄仄。","仄平○仄○，仄仄平平仄。","仄仄仄平平，仄仄平平仄。","平平仄平平，平平仄仄仄。","仄平仄平仄，仄仄仄平仄。","平仄仄○仄，仄平仄仄仄。","平平平○平，仄仄平仄仄。","○○平仄仄，仄仄仄仄仄。"],"paragraphs":["公心不两照，私意必四出。","莅官行法间，要以身为律。","物物或藩篱，事事祇刀笔。","由来贵仁贤，存之在勿失。","美哉一言富，乃榜此书室。","因利得行义，徇名岂忘实。","君兮诗中仙，我语非秘密。","三叹莲幕地，退食有学术。"],"title":"恕斋"}
