{"author":"何梦桂","id":151694,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["有鸟千年去不归，归来沧海劫尘飞。","白杨北郭行人少，青草中原战马肥。","喑噫阴阳成物累，浮游天地寄身微。","老来尽弃人间事，犹占江头白鹭矶。"],"title":"和勉斋侄二首  其二"}
