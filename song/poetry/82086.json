{"author":"孙应时","id":82086,"strains":["仄仄平仄仄，仄仄仄平仄。","平平仄平仄，仄平平？○。","平○仄仄仄，仄仄平○○。","仄仄平仄仄，仄仄仄平○。","平平仄仄仄，仄仄仄仄仄。","平○平○平，平仄仄平仄。"],"paragraphs":["忿燥肝或裂，惧剧胆能破。","吾身幸无苦，及兹无迺过。","虚中阅万物，谷响聊应和。","可令蟆蚀月，竟作蚁随磨。","根危实易感，骤咽忽已唾。","何当安如山，持用警昏惰。"],"title":"自警"}
