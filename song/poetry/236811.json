{"author":"汪藻","id":236811,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["直道行藏世所难，拂衣谈笑便休官。","逢时合上麒麟阁，执法先峨獬豸冠。","两国旌旜交境外，三年帷幄侍朝端。","庞眉未向清时老，万事浮云忽盖棺。"],"title":"致政王参政挽诗二首  其一"}
