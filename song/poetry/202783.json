{"author":"释道潜","id":202783,"strains":["仄平平仄平，仄仄平仄○。","平平仄仄仄，平仄仄平仄。","平平仄仄仄，仄仄平平仄。","平平仄平仄，仄仄平仄仄。","仄平○平平，仄仄平仄仄。","平仄仄平仄，仄平平○仄。","平平仄平平，仄仄平仄仄。","仄平平平平，平平○平仄。","仄仄仄仄平，○平仄平仄。","仄平仄平仄，平仄仄仄仄。","仄平仄平平，仄仄仄平仄。","仄平平仄仄，平仄平仄仄。","○仄○平平，仄仄仄平仄。","平○○仄平，仄仄平平仄。"],"paragraphs":["法师安远徒，我见常磬折。","颓纲制像运，基构甚宏达。","煌煌四十载，说法倾吴越。","人天会方丈，万趾常杂遝。","蔼然如丘山，四座羞蚁垤。","投老倦挥麈，毅然辞且决。","饥鹰得秋风，转盼俄一掣。","结茅南山陲，云萝占幽绝。","昔我海上还，相寻访林樾。","夜阑叩微要，猿鸟寂不聒。","慧风洒幽襟，法雨濯枯枿。","别来今四载，寒暑惊屡阕。","相望如晨星，杳杳各天末。","何当从杖藜，一笑龙泓月。"],"title":"寄龙井辨才法师"}
