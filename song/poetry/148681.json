{"author":"方回","id":148681,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闲客何庸早起忙，高眠懒复问云祥。","宦情不作葭灰动，吟笔宁争绣线长。","逆旅四年逢此节，徒行六日可吾乡。","冲风踏雪须归去，荠菜肥甜白酒香。"],"title":"丁亥十一月初八日南至二首  其一"}
