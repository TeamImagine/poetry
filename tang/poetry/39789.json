{"author":"清江","id":39789,"strains":["仄平平仄仄，平仄仄○平。","仄仄平平仄，平平仄仄○。","平平平仄仄，平仄仄平平。","仄仄平平仄，○平仄仄平。","平○平仄仄，平仄仄○平。","平仄平○仄，平平仄仄平。"],"paragraphs":["此身虽不系，忧道亦劳生。","万里江湖梦，千山雨雪行。","人家依旧垒，关路闭层城。","未尽交河虏，犹屯细柳兵。","艰难嗟远客，栖托赖深情。","贫病吾将有，精修许少卿。"],"title":"早发陕州途中赠严秘书"}
