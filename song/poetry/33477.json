{"author":"陆游","id":33477,"strains":["平平仄仄仄平平，仄仄平平平仄平。","平仄仄平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["高檐夜雨泻淋浪，起拥寒衾旋炷香。","春事岂堪频破壊，客愁不可复禁当。","长缾磊落输郫醸，轻骑聮翩报海棠。","着意物华君莫笑，世间得丧更茫茫。"],"title":"夜闻雨声"}
