{"author":"王奕","id":140030,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尼山拜了又何求，驰骛中原作壮游。","泰岱峰头观日出，汶阳城外看河流。","朝吟阚县蚩尤冢，暮醉新州太白楼。","从此不消删白发，留归江上对眠鸥。"],"title":"新州枕上有感二首  其一"}
