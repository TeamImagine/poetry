{"author":"仇远","id":164174,"strains":["仄仄平平仄仄平，平平仄平仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["落日洮湖自放舟，诗筒特为寄交游。","征夫独寐难为夜，老我多愁不但秋。","清兴何人联石鼎，虚名无梦到金瓯。","黄鸡白酒田家乐，止有躬耕愿未酬。"],"title":"和友人洮湖韵"}
