{"author":"倪应渊","id":172201,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["天留遗迹鉴兴亡，出郭伤心见此塘。","废苑无萤秋寂寂，坏陵有树月苍苍。","绿凄霜重摧荷盖，紫怯波寒褪芰裳。","唤醒锦帆当日梦，一声水调隔云长。"],"title":"雷塘"}
