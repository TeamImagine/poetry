{"author":"释宝昙","id":52367,"strains":["仄仄平平仄仄平，平平平仄仄仄平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["试与专城定着勋，何曾闲冷坐忘君。","旧来云梦元无际，此段风流独有闻。","世故自怜生仲达，人谁不念故将军。","等闲莫露鞭笞手，准拟羝羊或败群。"],"title":"寄张钦夫知严州  其二"}
