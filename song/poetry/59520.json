{"author":"陈造","id":59520,"strains":["平平仄仄仄平平，仄仄平平仄仄平。","仄仄平平仄仄仄，平平平仄仄平平。","仄平平仄平平仄，平仄平平平仄平。","平仄仄平平仄仄，仄平平仄仄平平。"],"paragraphs":["平时谩说醉为乡，对景今如石作肠。","老去犹兴客中叹，春来刚制酒边狂。","露桃烟柳为谁好，蜂蜜燕泥徒自忙。","红紫打围歌笑地，暮年多感怕思量。"],"title":"春日客中二首  其一"}
