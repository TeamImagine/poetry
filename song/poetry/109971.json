{"author":"刘克庄","id":109971,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["院名谁遣称空寂，入得门来寂又空。","旧有田园官户占，别无衣钵老尼穷。","砌倾苔色侵堂上，厨废炊烟起草中。","或说古碑巢寇写，栖禽不下似伤弓。"],"title":"空寂院"}
