{"author":"范师孔","id":156991,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["几与溪山绝世缘，重来猿鸟只依然。","悬崖野瀑飘成雪，近午岚飞暗尽天。","水尚未疏须识禹，山如深入定逢仙。","洞中石鼎烹云处，此夜还来借榻眠。"],"title":"武夷山"}
