{"author":"李曾伯","id":129434,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["细揽群英入此亭，重开八叶付公门。","无穷真意侵书架，不断清香对酒樽。","由实又花花又实，看孙生子子生孙。","主人不用平泉誓，自有根源六艺存。"],"title":"乙巳题制参萧应父袭芳亭"}
