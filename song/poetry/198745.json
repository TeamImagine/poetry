{"author":"苏辙","id":198745,"strains":["平平平仄平，仄仄○仄仄。","平○仄平平，○仄仄平仄。","平平仄平平，平仄仄平仄。","○平仄平平，仄仄平仄仄。","平平平平平，仄仄仄○仄。","仄平仄仄仄，仄仄平仄仄。","平平平平平，平仄仄○仄。","平平仄平平，仄仄平平仄。","平平○平平，平平仄平仄。","仄平仄仄仄，仄仄仄○仄。"],"paragraphs":["淮阳千叶花，到此三百里。","城中众名园，栽接比桃李。","吾庐适新成，西有数畦地。","乘秋种山丹，得雨生可喜。","山丹非佳花，老圃有深意。","宿根已得土，绝品皆可寄。","明年春阳升，盈尺烂如绮。","居然盗天功，信矣斯人智。","根苗相因依，非真亦非伪。","客来但一笑，勿问所从致。"],"title":"西轩种山丹"}
