{"author":"蒲寿宬","id":155026,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["底事黄鹂唤不休，出门欣见绿阴稠。","残花满地无人扫，芳草连天起客愁。","泪落田间闻牧笛，醉归江上问渔舟。","杜鹃也合催春去，何处而今孟浪游。"],"title":"用翁雪舟送春韵三首  其三"}
