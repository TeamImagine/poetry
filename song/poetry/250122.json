{"author":"郭印","id":250122,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["一瞻遗像起遐思，庆历风流想见之。","政化寛平无后日，文词纯质似当时。","溪山寂寂人何在，林沼依依泽未衰。","堂共滩名俱不朽，十年清节斗星垂。"],"title":"彭公堂"}
