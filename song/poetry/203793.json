{"author":"孔平仲","id":203793,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["洒汗通宵已废眠，起来犹觉眼生烟。","黄埃滚滚人行地，赤气腾腾日出天。","纨扇急挥风亦热，银瓶空挂井无泉。","狂心于此思霜雪，安得师文扣羽弦。"],"title":"六月五日"}
