{"author":"柳宗元","id":10585,"strains":["仄平○仄仄○平，平平平仄○仄平。","平平平仄仄○仄，仄平平仄仄仄仄。","仄平仄仄平仄平，○平○仄平○平。","○平仄仄仄仄仄，平仄？○平仄仄。","平平仄仄仄仄平，仄平仄仄平仄仄。","仄○仄仄○平平，仄平仄仄平平平。","？平仄仄仄平仄，仄仄平○平仄仄。","平平平仄仄仄平，平仄仄平○仄仄。","仄？仄仄仄仄仄，仄平仄仄仄○仄。"],"paragraphs":["汉家三十六将军，东方雷动横阵云。","鸡鸣函谷客如雾，貌同心异不可数。","赤丸夜语飞电光，徼巡司隶眠如羊。","当街一叱百吏走，冯敬胸中函匕首。","凶徒侧耳潜惬心，悍臣破胆皆杜口。","魏王卧内藏兵符，子西掩袂真无辜。","羌胡毂下一朝起，敌国舟中非所拟。","安陵谁辨削砺功，韩国讵明深井里。","绝胭断骨那下补，万金宠赠不如土。"],"title":"古东门行"}
