{"author":"刘弇","id":209570,"strains":["仄平平仄仄平平，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["送君南浦忍分襟，注目春江烟水深。","思乱似云无所著，情浓如酒不堪斟。","杏花烧断离人恨，杜宇啼穿去客心。","别后愿为深夜蝶，翩翩飞梦去相寻。"],"title":"春日送林推官"}
