{"author":"秦观","id":210137,"strains":["平平仄○平仄仄，仄仄平平仄平仄。","仄平平仄○仄平，仄仄平仄仄平仄。","○仄○平仄平仄，○平仄仄平○仄。","平平平平仄平仄，仄仄平平平仄仄。"],"paragraphs":["鱼鳞甃空排嫩碧，露桂梢寒挂团璧。","白蘋风起吹北窗，尺鲤沉没断消息。","燕子将雏欲归去，沈郎病骨惊迟暮。","浓愁茫茫寄何处，万里江南芳草路。"],"title":"秋兴九首 拟李贺"}
