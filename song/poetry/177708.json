{"author":"王禹偁","id":177708,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["郡斋全占五谿云，就养辞权以孝闻。","重戴旧称秦御史，高堂新授汉封君。","板舆为别经三载，寿酒先斟满十分。","我叹今生无此事，赋诗相送泪雰雰。"],"title":"送邵察院知朗州"}
