{"author":"孟郊","id":11981,"strains":["平平平仄平，仄仄平仄平。","仄仄平仄仄，平平仄仄平。","平仄○○仄，平平平仄平。","平平仄仄平，仄仄平仄○。","仄仄仄仄仄，仄仄平平平。","仄仄仄仄仄，仄平○○平。","平平仄仄平，仄仄平平平。"],"paragraphs":["篙工磓玉星，一路随迸萤。","朔冻哀彻底，獠馋咏潜鯹。","冰齿相磨啮，风音酸铎铃。","清悲不可逃，洗出纤悉听。","碧潋卷已尽，彩缕飞飘零。","下蹑滑不定，上栖折难停。","哮嘐呷喢冤，仰诉何时宁。"],"title":"寒溪 四"}
