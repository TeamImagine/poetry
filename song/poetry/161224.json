{"author":"戴表元","id":161224,"strains":["仄仄平平仄仄平，平平仄仄仄平平。","平平仄仄平仄仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄平平。"],"paragraphs":["玉比清癯鹤比羸，相看中路忽相遗。","诗才万斛难供歉，药论千箱不起衰。","定有意游轻竹杖，犹余手剪碎松枝。","南山山下徘徊处，曾指佳城示阿宜。"],"title":"挽舒君实"}
