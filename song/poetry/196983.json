{"author":"苏辙","id":196983,"strains":["仄仄○平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄仄○平平仄仄。","○平仄仄仄平平，仄仄平平平仄仄。","仄平○仄仄平平，仄仄平平仄仄平。","仄仄仄平平仄仄，仄○平仄仄平平。"],"paragraphs":["峡女王嫱继屈须，入宫曾不愧秦姝。","一朝远逐呼韩去，遥忆江头捕鲤鱼。","江上大鱼安敢钓，转柁横江筋力小。","深边积雪厚埋牛，两处辛勤何处好。","去家离俗慕荣华，富贵终身独可嗟。","不及故乡山上女，夜从东舍嫁西家。"],"title":"昭君村"}
