{"author":"戴复古","id":93374,"strains":["仄平仄仄平平平，仄仄平平平仄平。","仄平平仄仄平平，平平仄仄平○○。","平仄平平平仄仄，平平仄仄仄平仄。","仄平平仄仄平平，仄平平仄平平○。","仄平平仄仄仄平，仄平平仄平平平。","仄○仄平仄平平，平○仄平仄仄仄平平。","仄平仄仄仄平平，平○仄平平仄仄仄平。","仄平平仄仄平平，平○仄平仄仄平平○。","○平仄仄仄平平，平○平平平仄仄平○。","仄○仄平平仄仄，仄仄平平仄平仄。","仄仄平○平仄平，平平仄仄平平仄。","仄仄平平平仄仄，仄仄平平仄仄仄。","○平仄仄仄仄平，○仄○平仄平仄。"],"paragraphs":["故人昔住金华峰，面带双溪秋水容。","故人今住伏龙山，陈陶故圃茅三间。","千载清风徐孺子，门前共此一湖水。","百花洲上万垂杨，白鸥群里歌沧浪。","故人心事孺子高，故人诗句今陈陶。","短衣饭牛不逢尧，何如绣鞍上著锦宫袍。","瓦盆对客酌松醪，何如紫霞觞泛碧葡萄。","豆萁然火度寒宵，何如玉堂夜照金莲膏。","吟成秃笔写芭蕉，何如沉香亭北醉挥毫。","再三问君君不对，目送飞鸿楚天外。","细读山中招隠篇，超然意与烟霞会。","照影湖边双鬓皓，此计知之悔不早。","三椽可办愿卜邻，荷锸相随种瑶草。"],"title":"伏龙山民宋正甫湖山清隠迺唐诗人陈陶故圃曾景建作记俾仆赋诗"}
