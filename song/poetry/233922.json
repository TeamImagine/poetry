{"author":"王庭秀","id":233922,"strains":["仄平仄平○，平平仄○平。","平平仄仄○，平平仄平平。","平平仄平平，仄仄平平平。","仄仄平仄仄，○仄○平平。","平平仄仄平，平仄仄平平。","仄平仄平仄，仄平仄平平。","仄平○仄平，仄仄平平平。","○仄仄平仄，仄仄仄仄平。","仄仄平仄仄，平平仄平平。","仄平仄平仄，平仄平平平。","○仄平仄平，平仄仄平平。","仄平仄平仄，仄○平仄平。","平○○平仄，仄仄平平平。","仄平仄○仄，仄仄仄平平。","仄仄仄？○，平仄仄平平。","平平平仄仄，仄仄仄平○。"],"paragraphs":["度崦得幽胜，遵谿步横斜。","哀湍泻曲折，虬枝老蟠拏。","危然五峰高，突兀凌晨霞。","若有神物护，遗此瞿昙家。","何年老苾𫇴，巾钵寄枯槎。","乳麀馈朝供，野禽或衔花。","尔来三百年，拓址夷谽谺。","缔架俯层𪩘，栋宇日就奢。","古殿仪像设，栖云拥栏牙。","董修奉檀施，钟鼓惊麕{鹿/加}。","中有无尽灯，赓续岁逾赊。","大千破幽暗，照了无等差。","逢禅颇修洁，悃愊初无华。","十年坐空谷，日月绝纤瑕。","运水及搬柴，为罪作生涯。","前山逢老妇，试问赵家茶。"],"title":"五峰寺"}
