{"author":"释契嵩","id":68933,"strains":["○仄平仄仄，平平仄仄平。","仄仄平平仄，平平○仄平。","平平平仄仄，仄仄仄○○。","仄仄○平仄，平平仄仄平。","○平平仄仄，仄仄平○平。","○仄平平仄，平平仄仄平。","仄仄仄仄仄，平平平仄平。","仄仄仄平○，平平仄仄平。","仄平平仄仄，平平○仄平。","仄仄仄平○，仄仄平○平。","仄仄平仄○，仄仄平平平。","○平仄平仄，平平○仄平。"],"paragraphs":["冠盖何处客，凌云意气骄。","旦旦趋双阙，冲冲过渭桥。","金珂云外响，画烛月中烧。","缥缈行天路，升腾在玉霄。","如何区宇内，顿与人间遥。","长拂罗裳去，明光殿下朝。","一俯复一仰，荣多忧亦饶。","白发领边长，朱颜镜里凋。","岂知松桧下，幽人长寂寥。","万事淡无虑，恣卧时长谣。","浩荡天地间，孰问牺黄尧。","临风一清啸，胡为王子乔。"],"title":"感遇九首  其六"}
