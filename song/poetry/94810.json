{"author":"周文璞","id":94810,"strains":["平平仄仄仄平平，仄平平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["风灯露水两茫然，莫为欢华少壮年。","无病更须求药物，爱闲犹要觅缗钱。","此生身世揶揄里，末路光阴泣涕前。","快出囊中餐玉法，白云深处日高眠。"],"title":"病后"}
