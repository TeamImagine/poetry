{"author":"黄庚","id":160546,"strains":["仄仄平平平仄仄，平平仄仄平平平。","平平平仄仄平仄，平仄仄平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["倚遍阑干更漏长，柔髭撚断为诗忙。","清分梅影夜宜月，寒入雁声天正霜。","怀古顿添孤客恨，追欢难忆少年狂。","读书窗下篝灯坐，一卷离骚一篆香。"],"title":"寒夜即事"}
