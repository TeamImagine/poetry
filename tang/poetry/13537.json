{"author":"张籍","id":13537,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["圣朝选将持符节，内使宣时百辟听。","海北蛮夷来舞蹈，岭南封管送图经。","白鹇飞遶迎官舫，红槿开当䜩客亭。","此处莫言多瘴疠，天边看取老人星。"],"title":"送郑尚书赴广州"}
