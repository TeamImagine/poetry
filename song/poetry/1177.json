{"author":"刘兼","id":1177,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["蜀路新修尽坦平，交亲深幸再逢迎。","正当返袂思乡国，却似归家见弟兄。","霑泽只惭尧綍重，溯流还喜范舟轻。","欲将感恋裁书旨，多少鱼笺写得成。"],"title":"到郡后寄西川从弟舍人右司阎郎中齐殿院"}
