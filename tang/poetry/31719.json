{"author":"郑谷","id":31719,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["一脉清泠何所之，萦莎漱藓入僧池。","云边野客穷来处，石上寒猿见落时。","聚沫绕崖残雪在，迸流穿树堕花随。","烟春雨晚闲吟去，不复远寻皇子陂。"],"title":"石门山泉"}
