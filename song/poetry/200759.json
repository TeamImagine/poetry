{"author":"孔武仲","id":200759,"strains":["仄仄仄平○，仄平平仄仄。","○平仄平仄，仄仄平平仄。","仄平仄平平，平○仄仄仄。","平平平仄仄，仄仄平仄仄。","仄仄○平平，仄○仄平仄。","仄仄仄○平，平平○仄仄。","平平○平仄，平仄仄仄仄。","平平仄仄仄，○仄○仄仄。","仄平平仄平，仄仄平平仄。","平仄仄平平，平平平仄仄。","仄平平仄仄，仄仄平平仄。","仄○仄仄○，仄仄仄仄仄。","平平仄平仄，平仄平仄○。","平仄仄平平，平平仄平仄。"],"paragraphs":["晚雨落虽收，夜风鸣未已。","轻寒破秋梦，亦逐征人起。","闯篷问篙师，开帆已数里。","喧喧波拍岸，漠漠云覆水。","溅点如珠翻，涌澜若山峙。","白鸟亦回翔，江豚相助喜。","余声更澎汃，掀兀席与几。","孤舟没复出，轻捷如可恃。","我生游四方，大半江湖里。","吴会吊胥臣，潇湘寻帝子。","咏歌怀曩昔，往往成诗史。","此行又壮观，快欲插翼比。","雄豪爱宗悫，潇散追范蠡。","捶鼓佐倾觞，呼儿斫金鲤。"],"title":"嘉鱼遇顺风"}
