{"author":"李流谦","id":31022,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄仄。","仄仄仄平平仄仄，仄平平平仄平平。"],"paragraphs":["解携仍是一年余，本自情亲听迹疏。","子去合登青琐闼，人言方驾短辕车。","向来花月空余梦，近日诗文定起予。","塞雁若知怀远意，寄书聊为问何如。"],"title":"寄刘德父"}
