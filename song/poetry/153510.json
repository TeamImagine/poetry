{"author":"刘辰翁","id":153510,"strains":["仄仄仄平平，平○仄仄平。","平○平仄仄，平仄仄○平。","仄仄仄平仄，平平仄仄平。","仄平平仄仄，平仄仄平○。","平仄○平仄，平平仄仄平。","仄平平仄仄，平仄仄平平。"],"paragraphs":["此寺创何年，人间几变迁。","山空千万古，声集两三蝉。","振木缲余茧，凭风咽断弦。","助成骚国晚，惊破少林禅。","喧寂闻尘外，炎凉落照边。","客来悲世事，虫语暮钟连。"],"title":"夏景 蝉声集古寺"}
