{"author":"周紫芝","id":240140,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["此生怀抱向谁开，唯有华颠苦见催。","万事只今浑是梦，寸心堪笑已成灰。","路长安得诗飞去，交浅唯愁雨不来。","此意喜君无冷暖，尺书频寄塞鸿回。"],"title":"次韵次卿见寄"}
