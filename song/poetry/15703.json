{"author":"刘子翚","id":15703,"strains":["仄平平仄仄平平，平仄平平仄仄平。","仄仄仄仄平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["酒香浑若过新丰，心事悠悠冷笑中。","彻夜道傍栀叶雨，几年马上桂枝风。","高情未许愁能挽，归意惟应梦可通。","准拟今秋剩追逐，暗泉锵佩月潭东。"],"title":"次韵栀坑七言"}
