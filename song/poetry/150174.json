{"author":"方回","id":150174,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["质肃英声盖九州，名孙吾获与之游。","胸中所学万青简，堂上有亲双黑头。","买砚新添行橐重，抄书勤过野庐幽。","雕鞍长剑纷纷是，人物如斯岂易求。"],"title":"万山堂呈史察使  其二"}
