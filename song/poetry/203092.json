{"author":"释道潜","id":203092,"strains":["仄平仄仄○平○，仄仄仄仄平平平。","平平仄仄仄平仄，○仄仄仄平平平。","仄平平平仄平仄，仄仄仄仄平平平。","平平仄仄平仄仄，仄平平仄平仄○。","仄平仄仄仄○仄，平平仄仄平平平。","平平○仄仄平○，平仄仄仄平平平。","仄仄○平仄平仄，平平○仄平仄平。","平平仄仄平仄仄，仄平仄仄平平平。","平平○仄仄仄仄，平平仄仄平平平。","平平○平仄平仄，仄仄平仄平平平。"],"paragraphs":["上人妙齿遗樊笼，嗜好岂与稠人同。","岩栖水饮有余裕，期以至道超鸿蒙。","少林人亡仅千载，末路鼓舞谁为雄。","江西老褐真望士，蚁趋云合争所从。","羡君伏役事且久，诚专志苦迷春冬。","心珠磨错稍精莹，仿佛水月含冲融。","去岁扁舟下吴会，溪山胜践情所钟。","芒鞋竹杖霜露入，始知节物徂秋风。","朝来兴尽挽不住，翻然又逐南征鸿。","它年相逢定庐岳，与子终老巢云松。"],"title":"送诚无上人还洞山文禅师席下"}
