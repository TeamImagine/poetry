{"author":"杜纯","id":189761,"strains":["平仄仄平平，仄仄仄仄仄。","仄仄○平平，平平仄平仄。","仄○仄○平，平平仄○仄。","平平仄仄平，仄仄仄平○。","平○平○平，平仄仄○仄。","仄平平仄平，仄平仄仄仄。","平平平仄平，○仄平平仄。","平仄○平平，仄仄平平仄。","平平仄平平，仄仄平平○。","平仄仄平平，平○仄仄仄。"],"paragraphs":["羌马轶河西，诏下绝贡聘。","自是封疆臣，都俞命弥敬。","莫如小司徒，钦哉往临庆。","貔貅十万人，大半爵公乘。","恩将怀其心，威足系其颈。","牧无南向尘，指挥罔不定。","边氓歌夜耕，更续公刘政。","今日燕西园，愧接儒林盛。","阳关断谁肠，笑把金锺听。","家世本诗书，无劳霍去病。"],"title":"送中济侍郎帅庆得乘字"}
