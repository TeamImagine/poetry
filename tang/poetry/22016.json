{"author":"许浑","id":22016,"strains":["仄仄平平平仄仄，平平仄仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["暮暮焚香何处宿，西岩一室映疏藤。","光阴难驻迹如客，寒暑不惊心似僧。","高树有风闻夜磬，远山无月见秋灯。","身闲境静日为乐，若问其余非我能。"],"title":"南亭夜坐贻开元禅定二道者"}
