{"author":"白居易","id":15334,"strains":["仄仄平仄仄，仄仄平平平。","○平○平平，仄仄○平平。","仄仄仄仄仄，仄平仄平平。","仄平仄仄平，平平○平平。","仄仄○平仄，平仄仄平○。","仄仄仄仄平，仄○平仄平。"],"paragraphs":["日暮天地冷，雨霁山河清。","长风从西来，草木凝秋声。","已感岁倏忽，复伤物凋零。","孰能不憯凄，天时牵人情。","借问空门子，何法易修行。","使我忘得心，不教烦恼生。"],"title":"客路感秋寄明准上人"}
