{"author":"刘克庄","id":114756,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["短后衣装腰宝刀，空言无实世滔滔。","掉齐虏舌何其易，斩郅支头岂不豪。","异代武夫犹夺气，当时文吏苦吹毛。","汉廷谁是持衡者，只罪邀功不赏劳。"],"title":"读陈汤传"}
