{"author":"黄廉","id":190123,"strains":["仄仄平○仄平仄，仄○平平平仄仄。","平仄○平仄仄平，平平仄仄平平仄。","平平仄仄仄平仄，平仄平平仄平仄。","平平仄仄平仄仄，平仄○平平平仄。","仄仄○平仄平○，仄仄○平仄平仄。","平○仄平平平仄，仄仄平平平仄仄。","仄平平平仄○仄，仄仄○平仄平仄。","○平仄仄仄平平，仄仄平平仄○仄。"],"paragraphs":["隔岸山如戏狮子，背看松林闲掉尾。","天际苍茫落数峰，青虬下饮黄河水。","洪涛日夜洗崖脚，容易沙洲忽生嘴。","浮岚积霭增气象，因抱汤城来迤逦。","圣世封疆属乡县，令宰衙门对山起。","朝看片云浮檐栋，暮雨逡巡周百里。","可怜居民老苍翠，未省劳生有尘滓。","乘轺亦复愧斯人，特地邮亭解行李。"],"title":"留题洪庆观"}
