{"author":"刘敞","id":175833,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["锦车西去水东流，汉节何年送解忧。","独上青山自惆怅，强歌黄鹄少淹留。","遗踪不逐哀笳断，丽句空增北渚愁。","君念平城三十万，谋臣奇计已堪羞。"],"title":"汾州有唐大历中崇徽公主嫁回鹘时手迹在石壁上李山甫作七言诗并刻之子华永叔内翰皆继其韵亦同赋"}
