{"author":"郑谷","id":31685,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["乡人来话乱离情，泪滴残阳问紫荆。","白社已应无故老，清江依旧绕空城。","高秋军旅齐山树，昔日渔家是野营。","牢落故居灰烬后，黄花紫蔓上墙生。"],"title":"渚宫乱后作"}
