{"author":"刘摰","id":187268,"strains":["仄平平仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["大夫门户斗魁旁，落落南宫旧望郎。","收敛壮心书万卷，沈浮高兴酒千觞。","乘骢始欲新年去，藏壑俄惊半夜亡。","索我赠言曾未暇，哀怀今变绋尘章。"],"title":"哀吕西台行父四首  其一"}
