{"author":"葛胜仲","id":230845,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["观光六十富豪英，宾送春闱属钜卿。","乐采旧知多藻茆，燕敖今喜食蒿苹。","糊名选艺无私见，置醴优贤有颂声。","成就旋归充贡职，鲁人歆艳始知荣。"],"title":"次韵祝守康鹿鸣宴赠诸先辈  其二"}
