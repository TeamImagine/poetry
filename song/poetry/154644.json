{"author":"董嗣杲","id":154644,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["翠微四绝载蓬瀛，柳引游人入画屏。","诗借乐天传得久，山因和靖隠来灵。","半空梁驾桥阑赤，一道腰分草界青。","妆点风光如此盛，藕花香里又三亭。"],"title":"孤山路"}
