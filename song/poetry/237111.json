{"author":"韩驹","id":237111,"strains":["仄仄平平仄仄平，仄平平仄仄平仄。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["海气昏昏又啸风，一杯扶病要时供。","三年闭户儿童怪，千古闲情我辈锺。","若得黄甘应手种，更求青李莫函封。","疏顽自笑将安适，寄谢江山好见容。"],"title":"闻富郑公少时随侍至此读书景德寺后人为作祠堂因跋余旧诗后以自嘲  其二"}
