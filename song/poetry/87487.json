{"author":"韩淲","id":87487,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["半世交游独有君，春风桃李满溪𣸣。","数杯别酒同舟去，一种离情两路分。","从昔早衰陶靖节，只今多病沈休文。","浮名绊此身何用，醉眼晴空霭霭云。"],"title":"次韵伯皋见别"}
