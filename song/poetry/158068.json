{"author":"孙嵩","id":158068,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄平平平仄仄平。","仄仄平平仄平仄，仄平仄仄仄平平。"],"paragraphs":["文章琬琰盛镌磨，乞与丹青侈若何。","已是追随名世晚，敢言步骤古人多。","未同子美投三赋，且为灵均释九歌。","怎有农谣又渔曲，稍谈钓笠与耕蓑。"],"title":"和谢虚谷  其一"}
