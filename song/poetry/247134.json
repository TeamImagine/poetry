{"author":"吕本中","id":247134,"strains":["平平仄平○，仄仄仄仄仄。","仄平仄仄○，平仄仄平仄。","平平仄平仄，仄仄仄仄○。","平平仄○仄，仄仄平仄○。","平平仄仄仄，仄仄仄仄仄。","仄平平仄仄，仄仄仄○○。","平仄平仄平，仄仄仄仄仄。","平平仄平平，平平仄平仄。","仄平仄平平，平平仄○仄。"],"paragraphs":["纷纷逐人行，扰扰与事竞。","不知一世间，能得几人静。","公今黙无语，种种以静胜。","人来漫相接，事至聊复应。","开轩道院旁，足以补我病。","日高公事散，转与静相称。","千载师盖公，此理久已证。","炉烟袅晴窗，松声韵钟磬。","簿书勿勤来，公方在禅定。"],"title":"静轩"}
