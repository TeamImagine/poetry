{"author":"李复","id":212445,"strains":["平仄仄仄仄，平平仄○平。","平平平○仄，平仄仄平平。","仄仄仄平平，仄平平仄○。","仄○仄平平，平平平仄平。","仄仄○仄仄，平仄平平平。","平平仄○仄，○仄仄？平。","○○仄仄仄，仄仄仄平平。","仄仄平仄仄，仄仄仄平平。"],"paragraphs":["明月入我牖，娟娟满衣裳。","惊风飘疏竹，凌乱舞清光。","静坐不能眠，稍知秋夜长。","却思古人书，探编开缥囊。","一读三四反，人远心茫茫。","投编出庭宇，回步影徜徉。","长空散白露，暗落点青黄。","肃肃晨气动，满地自为霜。"],"title":"明月入我牖"}
