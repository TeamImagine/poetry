{"author":"王庭珪","id":238179,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["每逢佳节忆渊明，自采篱边细菊英。","坐见南山横紫翠，遥闻北地落欃枪。","浇胸止赖杯中物，快意岂图身后名。","幸有酒兵堪一举，请公谈笑下愁城。"],"title":"九日以菊花酒寄施醇翁通判"}
