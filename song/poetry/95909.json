{"author":"苏泂","id":95909,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["香雾腾云滃郁蒸，九重精祷格真清。","连朝润泽非凡雨，通国驩呼荷圣情。","好句便疑从地涌，劳歌不复和车声。","鹁鸠屋角休无赖，未许寻常唤妇鸣。"],"title":"喜雨和转庵韵"}
