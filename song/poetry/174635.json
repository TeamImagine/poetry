{"author":"刘敞","id":174635,"strains":["平平仄平平，仄仄平仄仄。","仄平仄平仄，仄仄平仄○。","仄仄仄平平，平仄○仄仄。","平仄平仄平，平平平○仄。","仄平仄平仄，仄仄仄○仄。","仄仄平仄平，平平仄仄仄。"],"paragraphs":["明灯一编书，往古千岁事。","值欢辄孤笑，触愤还累欷。","四旁寂无声，童仆正熟寐。","欢愤虽不同，均非平和气。","可怜自戕伐，忽忽老将至。","反爱童仆愚，冥然不识字。"],"title":"夜读汉书"}
