{"author":"蔡士裕","id":167703,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["风饕雪虐大江头，苔藓鳞鳞绾铁虬。","清绝一枝先百卉，密攒万蕊傲千秋。","本无烟火尘氛气，洗尽铅华脂粉羞。","月夜携樽相对饮，恍疑身世在罗浮。"],"title":"咏梅"}
