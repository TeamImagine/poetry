{"author":"林希逸","id":119389,"strains":["平平仄仄仄平平，仄仄平平仄仄平。","仄平平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["何曾问柳与寻花，访友轻车到海涯。","少为梅吟看倒挂，会须木𫗥出褒斜。","霜寒尽夜同煨芋，月过残星似撒沙。","村落常时无此客，多陪僧话送年华。"],"title":"雨山徐总管袖诗见访以道间见梅而作少留一夕次韵为别  其一"}
