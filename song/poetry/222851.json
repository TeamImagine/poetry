{"author":"袁正规","id":222851,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不愧嘉名取次题，寓情仿佛古人齐。","菊添细蕊金英重，松覆清幽盖影低。","上戴星辰全咫尺，傍躔日月自东西。","宜将斗酒频相属，靖节从来到处迷。"],"title":"九日亭  其二"}
