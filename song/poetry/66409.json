{"author":"楼钥","id":66409,"strains":["○平平○仄平仄，平仄平○仄平仄。","仄○仄仄平仄平，仄仄平平仄○仄。","○○仄仄○平平，仄仄平○平仄平。","平平平平仄平仄，仄仄平平仄平平。","○仄平仄仄平仄，仄仄平平仄平仄。","仄平平仄仄平平，仄平仄仄○○仄。","仄仄平平仄仄平，平○仄仄仄○○。","仄仄平平平仄仄，仄平仄○平○○。","仄平仄仄平平仄，平仄平平平仄仄。","平平平仄仄仄仄，○仄○平仄○仄。","平仄平平仄仄平，平仄仄平平仄平。","平仄仄仄仄仄仄，平平仄仄平○平。","平○仄仄平平仄，平仄仄平○仄仄。","平平仄仄仄平平，仄仄仄平平仄○。"],"paragraphs":["顷年登临赤城里，江遶城中万家市。","治中寄我云壑图，快读新诗眼如洗。","回思岁月如星流，念念飞空寻旧游。","披图哦诗想幽致，直欲携筇上山头。","闻有於菟在岑蔚，晚径寒鸦敢翔集。","几年榛棘蔽鼪鼯，一朝绝境从中出。","细路虽非五达康，萦回自觉阻且长。","万壑风烟开绝顶，一丘曲折于中藏。","老砂射日银星炯，梅峡含风襟袖冷。","千岩高下各异状，如障如锋亦如领。","天景须凭意匠营，山不在高仙则名。","规抚已定力未暇，他时会有滕王亭。","风浪隔阔天垂幕，安得叩门亲剥啄。","诗成梦到故山川，睡美不知锺鼓传。"],"title":"寄题台州倅厅云壑"}
