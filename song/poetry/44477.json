{"author":"范成大","id":44477,"strains":["平仄仄仄平，仄平○平仄。","仄平仄平仄，仄仄仄○仄。","平仄平仄平，平平平平仄。","○平○平仄，仄仄平仄仄。","平仄○仄平，仄仄仄平仄。","平仄平仄平，平平仄平仄。","仄仄平仄平，平仄仄平仄。","平平仄仄仄，平仄仄○仄。"],"paragraphs":["春事日以阑，暑阴正清美。","拖筇入林下，秀绿照衣袂。","卢橘梅子黄，樱桃桑椹紫。","荷依浪花颤，笋破苔色起。","风日收宿阴，物色有新意。","邻曲知我归，争来问何似。","病恼今有无，加饭日能几。","掀髯谢父老，衰雪已如此。"],"title":"三月十六日石湖书事三首  其一"}
