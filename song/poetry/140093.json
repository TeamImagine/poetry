{"author":"王奕","id":140093,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平仄仄，仄仄平平仄仄平。","平仄仄平平仄仄，仄平平仄仄平平。"],"paragraphs":["休烦蜀鸟劝归频，正欲尼山拜圣人。","若使诗书灰烈焰，便应天地化微尘。","汉书牛角虽漫夜，鲁史麟经不断春。","花市一番风雨后，几多桃李又重新。"],"title":"和段好古外郎二首  其一"}
