{"author":"刘宰","id":93071,"strains":["平平仄平平，平仄○平○。","仄仄○仄平，仄仄仄平平。","仄仄平平平，平仄仄仄平。","○平仄仄仄，平○仄○平。","平平仄平仄，仄仄仄平平。","○仄仄平仄，平平仄仄平。","仄平仄仄平，仄仄仄仄平。","仄仄平平仄，平仄仄平平。","○仄○仄平，○仄仄平平。","○平平仄仄，仄平仄仄平。","仄仄平平平，仄仄○平平。","平平仄平仄，平仄仄平平。"],"paragraphs":["平生秀嵓翁，嘉遁轻朝衣。","圣世重特招，趣驾不容违。","我岂匏瓜哉，先圣固所睎。","长江一万里，舟行疾如飞。","东南盛人物，十九饫甘肥。","颇藉子公力，宁知伯玉非。","秀嵓曰异哉，我本起布韦。","岂比淮之水，东下杂于淝。","论奏了不阿，正直鬼神依。","谗言嗟止棘，曰归咏采薇。","岁晏江涛平，雨雪从霏微。","悬知到家日，花竹遶山扉。"],"title":"送李秀嵓归蜀"}
