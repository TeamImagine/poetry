{"author":"王谌","id":129810,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["简师得道不参禅，燕坐常居古色轩。","夏禹告功遗迹在，任公垂钓有车存。","海通泉洞深千尺，寺映重岩月一痕。","何日短筇尘外去，瓣香来此叩玄门。"],"title":"为简上人赋古色轩  其一"}
