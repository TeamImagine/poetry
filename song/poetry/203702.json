{"author":"孔平仲","id":203702,"strains":["平平仄仄平平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["清晨已送君南浦，薄暮未行天北风。","此别谩言千里远，笑谈还此一樽同。","铁山重叠云垂地，玉马腾骧浪驾空。","涉险临危须自戒，且维舟楫莫匆匆。"],"title":"熊伯通阻风未发拏舟就谒留饮数杯"}
