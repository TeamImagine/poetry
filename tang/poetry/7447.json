{"author":"李端","id":7447,"strains":["仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["鸟鸣花发空山里，衡岳幽人藉草时。","既近浅流安笔砚，还因平石布蓍龟。","千寻楚水横琴望，万里秦城带酒思。","闻说潘安方寓直，与君相见渐难期。"],"title":"山中寄苗员外"}
