{"author":"刘学箕","id":89342,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄仄仄仄仄平平。","仄平仄仄仄平仄，仄仄平平仄仄平。"],"paragraphs":["一曲芳池万柄荷，游鯈潜跃水扬波。","竹孙楹槛风偏细，梅子江湖雨正多。","凡物寓时俱意得，谓予不饮柰愁何。","暂来徙倚又还去，猛拍栏杆浩浩歌。"],"title":"道间池亭小酌"}
