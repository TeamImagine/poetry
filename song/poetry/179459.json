{"author":"苏颂","id":179459,"strains":["平仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["曾到临潢已十龄，今朝复忝建旜行。","正当胡虏百年运，又过秦王万里城。","尽日据鞍消髀肉，通宵闻柝厌风声。","自非充国图方略，但致金缯慰远甿。"],"title":"某向忝使辽于今十稔再过古北感事言怀奉呈姚同事阁使"}
