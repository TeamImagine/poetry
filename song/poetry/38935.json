{"author":"陆游","id":38935,"strains":["平仄平平平，仄平平平仄。","仄平仄仄仄，仄仄平仄仄。","平平仄仄仄，平仄平仄仄。","仄平○仄仄，仄平仄仄仄。","仄仄仄平平，仄平平仄仄。"],"paragraphs":["童子丹元家，湛然居灵府。","世人不少悟，役役徒自苦。","江湖岂不广，鱼乃投数罟。","是身如璞玉，要经大火聚。","万卷读丹经，孰能精去取。"],"title":"予出蜀日尝遣僧则华乞签于射洪陆使君祠使君以老杜诗为签予得遣兴诗五首中第二首其言教戒甚至退休暇日因用韵赋五首  其二"}
