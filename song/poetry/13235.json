{"author":"宋祁","id":13235,"strains":["仄平仄仄仄，仄仄平○平。","平平平仄仄，仄○仄平平。","仄平仄平仄，平仄仄平平。","仄仄仄平仄，仄仄仄平○。","平平平仄仄，平○平仄平。","仄平仄平仄，仄○平仄○。","平平仄○仄，平平平仄平。"],"paragraphs":["寡求愿易足，久计还中林。","君恩容有报，宿留未抽簪。","浅谋乏经济，流景倏颓侵。","企翰羡鸿翥，俯泳愧鱼沈。","荣名非不勉，高坻良可歆。","奈何贾生恸，又将庄舄吟。","投沙乃闻古，怀春方在今。"],"title":"怀三封墅  其一"}
