{"author":"韩淲","id":87538,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["行藏何事老相侵，流水高山自古今。","强把诗书连夜读，唤回灯火十年心。","人间富贵非难有，圣处工夫索愈深。","不觉雨声吹入耳，秋风窗下一沉吟。"],"title":"危坐"}
