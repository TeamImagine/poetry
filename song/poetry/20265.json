{"author":"李石","id":20265,"strains":["仄仄仄平仄，○仄平平平。","○平仄仄仄，平平平仄平。","平平仄仄仄，仄仄仄仄平。","仄平仄仄仄，仄仄平仄平。","平○仄仄仄，仄仄平平平。","仄仄平平平，仄仄平平○。","仄仄仄仄仄，○仄仄仄平。","仄平仄○仄，仄仄○仄平。","仄仄平仄仄，平仄○仄仄。","平平仄平平，平平仄平仄。","平平仄仄仄，仄仄仄仄平。","仄仄仄仄仄，仄平仄平平。"],"paragraphs":["漆器侈初俗，长袖喧都城。","如何古邃殿，天开垂日星。","奇奇与怪怪，惝恍不识名。","我尝阅此画，肇自齐永明。","人间务备物，未易穷丹青。","忆昨因郊丘，盛礼严天庭。","器服各异数，如此系大成。","仰瞻万乘圣，远想三代英。","虮虱容著足，鸳鹭参结綪。","西归访江梅，钧天梦初醒。","心焉感此画，眼角泫欲零。","所见恐未伙，蜀都问君平。"],"title":"齐人画礼器"}
