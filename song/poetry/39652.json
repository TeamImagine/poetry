{"author":"陆游","id":39652,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["旷怀何啻等沙鸥，外物相挻剧火牛。","若信本心无一事，始知平地起闲愁。","每逢达士惟长啸，欲弃浮生尚小留。","今旦微霜好风日，短筇且领镜湖秋。"],"title":"旷怀"}
