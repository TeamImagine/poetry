{"author":"武衍","id":130844,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["相逢客里便相欢，握手真能出肺肝。","买得酒尊曾共酌，带来诗卷每容看。","旧闻游宦多知己，今喜公朝与好官。","一片淮云千里月，觐圭何日入长安。"],"title":"送蕙坡赵富阳赴高邮元幕见次"}
