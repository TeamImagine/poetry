{"author":"黄补","id":25375,"strains":["平平平平平，平平仄平仄。","平平仄平平，平平平仄仄。","平平平平仄仄平，平平○仄平○平。","平平仄仄平仄仄，平平仄仄平仄平。","平平仄仄平仄仄，仄仄平平仄○仄。","平平平仄平仄平，仄平仄仄平○平。","平○仄仄仄平仄，平仄平平○仄仄。","仄仄平平仄平仄，平仄平平仄○仄。","平平仄仄平仄平，平平仄仄平平平。","平○仄仄平仄仄，仄仄○平平仄仄。","仄平平仄仄○平，仄仄平平仄仄平。","仄平仄仄平平平，仄仄平平○仄平。"],"paragraphs":["先生来潮南，先生一时屋。","潮南得先生，潮南千载足。","呜呼潮南俗亦淳，先生遗树今犹存。","春山二月春鸟响，游人树底罗酒尊。","尊残倚树初不语，暗觉山翁泪如雨。","山翁之泪良可怜，我生不及元和前。","元和万事已尘土，惟有喦边留此树。","树本于人果何识，为是先生手亲植。","先生一去今几秋，喦头满树春风浮。","风从昨夜何懰慓，俨似当年祛鳄色。","鳄鱼东遁不回头，一带寒江遶郡流。","郡人向晚争归舟，树与江波相对愁。"],"title":"韩木"}
