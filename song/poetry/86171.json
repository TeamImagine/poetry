{"author":"韩淲","id":86171,"strains":["平平平仄平，平平仄平仄。","仄平平○平，○仄平仄仄。","平平仄平仄，仄仄仄○仄。","平平仄平仄，仄○仄平○。","平平仄平平，仄仄仄平仄。","仄仄平仄平，平平仄○仄。"],"paragraphs":["湖山晴已佳，交游老逾永。","以兹登临心，相彼昏旦景。","风前午方睡，雪后晚犹冷。","徘徊既良久，放浪亦俄顷。","花林想鶑声，水叶乱鱼影。","酒到俱勿辞，诗成独重省。"],"title":"养鱼庄呈余冯二友"}
