{"author":"叶适","id":78279,"strains":["仄平仄平仄，仄仄仄平平。","平○仄仄仄，仄仄○平平。","平平平仄○，仄仄仄平平。","仄仄仄平平，仄仄○平平。","仄平平○仄，仄仄仄仄平。","平仄仄仄仄，平平仄平平。","仄○○仄仄，○仄平仄平。","平平平仄平，仄仄○仄平。","仄仄仄○仄，仄仄仄仄○。","仄仄仄平仄，仄仄平○○。"],"paragraphs":["弃𦈡诋关吏，广殿射高名。","方从媚子引，岂料谗夫倾。","京师恩暮降，蜀道险朝升。","执手郭西门，恻怆难为情。","有山擎空雪，有谷匝底冰。","乌乐谩后噪，猿孤定先鸣。","汉中王霸地，从古锋镝争。","崩摧韩信坛，阙落张鲁营。","感子奋衣去，客猛意自轻。","笑我老何怯，万里今横行。"],"title":"送林退思四川分司茶马干官"}
