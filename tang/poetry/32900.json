{"author":"杜荀鹤","id":32900,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["江南景簇此林亭，手板蓝裾自可轻。","洞里客来无俗话，郭中人到有公情。","闲敲岩果呼猿接，时钓溪鱼引鹤争。","笑我有诗三百首，马蹄红日急于名。"],"title":"题仇处士郊居"}
