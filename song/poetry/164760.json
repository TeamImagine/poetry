{"author":"谢翱","id":164760,"strains":["平仄仄平仄，平平平平平。","平平仄仄仄，平平平平平。","平仄仄仄仄，○平平仄平。","○仄平平○，平平仄○平。","平仄仄仄仄，仄仄平仄平。","仄仄平○仄，仄仄仄仄平。","平平仄仄仄，平仄○平平。","仄仄仄仄仄，○仄平仄○。"],"paragraphs":["游子渺天末，晨光东南驰。","良时不易晤，胡为徒来兹。","丛柏结夏塔，轻蒲生夕飔。","空有齐纨扇，团团手中持。","持此欲永久，但感颜髪衰。","爱尔云中鸟，浴彼道上池。","余翎委弱藻，飞去犹沦漪。","极目送不返，将以穷所思。"],"title":"避暑池上拟古"}
