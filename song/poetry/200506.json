{"author":"孔武仲","id":200506,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["生人情谊贵和光，俸薄官闲寄楚乡。","杂遝宾朋四方会，优游风月一轩凉。","杯倾琥珀催人饮，羮煖驼蹄劝客尝。","景趣己佳心未惬，更栽花竹满池塘。"],"title":"留题徐成之和轩"}
