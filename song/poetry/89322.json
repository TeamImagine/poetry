{"author":"刘学箕","id":89322,"strains":["仄平平仄仄平平，仄平仄平平平○。","仄平平平仄平平，仄平仄平平平平。","平平仄仄仄平仄，仄仄平平平仄仄。","平平仄仄仄仄仄，仄仄仄平仄平仄。","平平仄仄平仄○，仄平仄仄平平平。","平平仄仄仄仄仄，仄平○仄？平平。","仄○仄平平仄平，平○○○平仄平。","平平仄平仄仄仄，仄平仄仄？平○。","仄平平平仄仄仄，平平仄仄平平平。","仄平仄仄○仄仄，仄仄平平仄○仄。","仄仄仄仄仄仄平，平平仄仄平仄仄。"],"paragraphs":["读书求见古人心，闭门不知青春深。","夜来东风扫浮阴，晓光薄林生遥岑。","搜寻不觉出门去，绿暗溪边杨柳路。","诗章立愿不复作，会景那知自成句。","归途晤语谁与从，眼前物物俱春工。","崇桃积李事已晚，牡丹正丽酴醿秾。","白茶照人冰雪同，红茶烧空猩血红。","金沙雨晴翡翠积，海棠露湿胭脂重。","急呼诗朋唤酒伴，高堂共泛琉璃锺。","夜阑秉烛相对语，谩道今人不如古。","古士放达醒者稀，今人不饮徒自苦。"],"title":"醉歌"}
