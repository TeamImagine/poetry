{"author":"张耒","id":216358,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["万艘猎猎战风桅，我亦孤舟别岸隈。","漠漠晓云生木末，萧萧飞雨送帆开。","消磨岁月书千卷，零落江湖酒一杯。","因病得州真漫尔，功名于我亦悠哉。"],"title":"发泗州"}
