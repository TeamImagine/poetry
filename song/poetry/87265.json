{"author":"韩淲","id":87265,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["便觉风和满县新，一枝欺雪长精神。","东皇不肯群芳谢，南国先回百里春。","檐外早梅犹隠约，篱边残菊已纷纶。","河阳善政催花发，如见霓裳舞太真。"],"title":"冬日玉色木芍药"}
