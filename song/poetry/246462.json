{"author":"吕本中","id":246462,"strains":["仄仄平仄仄，仄平平仄平。","平平仄仄仄，仄仄仄平○。","仄仄平平仄，平○仄仄平。","平平仄仄仄，仄仄仄平平。","仄仄平○仄，平平仄仄平。","平平仄平仄，○仄仄平平。"],"paragraphs":["早出公莫厌，此心吾已灰。","严风逸月落，晓气浃霜回。","疾病冲寒怯，衰迟畏事催。","匆匆节渐去，衮衮事方来。","破壁诗犹在，荒城菊半摧。","还家一樽酒，思与故人开。"],"title":"早出"}
