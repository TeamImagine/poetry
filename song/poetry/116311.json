{"author":"刘克庄","id":116311,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["荣途素定不须忙，羞作春妍爱古妆。","众促夺袍诗进御，君宁微服夜归乡。","怪来尊老升歌席，移就菩提养病坊。","闻说重题新鹤表，分留印绶与诸郎。"],"title":"三和妆字韵陈魁载酒"}
