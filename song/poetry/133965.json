{"author":"余观复","id":133965,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["自是孤芳集大成，红红白白漫争名。","天边差有雪堪亚，世上更无花敢清。","笔到花光空幻相，句如和靖蔼遗声。","一枝勾引窗前月，冷淡相看太古情。"],"title":"梅花"}
