{"author":"苏辙","id":198291,"strains":["仄仄仄○仄，○仄仄仄仄。","平平仄平仄，仄仄平仄仄。","仄平仄平平，平仄仄平仄。","○平仄○平，平仄仄平仄。","平○仄平仄，仄仄○平仄。","平平仄仄仄，平仄平仄仄。","仄平仄仄平，仄平仄○仄。"],"paragraphs":["我友二三子，兼有仕未仕。","青松出林秀，岂独私与己。","敛然不求人，而我自罍耻。","临风忽长鸣，谁信日千里。","江行视渔父，但自正纲纪。","持纲起万目，鲂鳟皆可止。","老成日就衰，所余殆难恃。"],"title":"次韵子瞻和渊明饮酒二十首  其一九"}
