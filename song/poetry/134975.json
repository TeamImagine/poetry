{"author":"释文珦","id":134975,"strains":["平平平仄○仄仄，平仄平平仄平仄。","平○平仄平平平，仄仄平平仄平仄。","仄平仄仄仄平○，平仄仄平平仄平。","平平平仄仄仄仄，仄平仄仄平平平。","平仄○平仄平仄，平仄平平仄平仄。","仄平平仄仄平平，○仄平平仄平仄。","平平仄仄平仄平，平○○仄平平平。","○仄仄平平仄仄，仄仄平仄平平平。"],"paragraphs":["田家翁媪颇自适，翁解耕耘妇能织。","官中租赋无稽违，所养牛羊亦蕃息。","岁时力作不徒劳，桑柘满园禾黍高。","皆因勤俭百事足，老身不复愁逋逃。","儿女长成毕婚嫁，祇在东邻与西舍。","瓮头时复有新𥬠，亲戚团栾乐情话。","神前祭赛宜豊腴，家中衣饭随精粗。","县吏下乡鸡犬尽，但愿官府无追呼。"],"title":"田家"}
