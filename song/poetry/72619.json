{"author":"曾丰","id":72619,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["滩西地不爱其珍，虎豹文章善自陈。","缥节犹储何尉粉，缃苞不纳庾公尘。","性高霜雪摧难折，气直风雷拔易伸。","寄语箨龙无傲主，主家今有似龙人。"],"title":"题陈宗元拂云轩"}
