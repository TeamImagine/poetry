{"author":"陈造","id":58769,"strains":["仄平仄仄平，仄仄平仄仄。","平平仄仄平，平仄仄平仄。","○○仄仄仄，仄仄仄平仄。","仄仄？仄平，平平仄平仄。","平平平仄仄，仄平○○仄。","仄仄仄○○，平平仄平仄。","仄仄仄平平，仄仄平仄仄。","仄平仄平○，仄仄平仄仄。","仄平○平平，仄仄○仄仄。","平平○仄平，平平仄平仄。","仄平仄平平，仄平平平仄。","平仄仄仄平，仄平平仄仄。","仄平仄仄平，○仄平仄仄。"],"paragraphs":["昔贤识紫芝，不恨生叔季。","同寮得若人，襟宇极冲粹。","相过鄙吝忘，满抱昔贤意。","傍睨褦襶儿，真堪裂人眦。","棋枰消暇日，竹轩荫疏翠。","不作沮洳临，纤钩笑侯喜。","爱此小泓渟，历乱青钿委。","大篇副么荷，乞一仍得二。","政须传生徒，未暇藏箧笥。","辞源深莫穷，归牛定浮鼻。","紫芝不诗鸣，较君同而异。","游艺复友贤，老怀随所寄。","莫嗤学奕秋，更想鸿鹄至。"],"title":"次俞簿韵"}
