{"author":"周紫芝","id":240500,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["杨柳春风濯濯枝，深惭张绪少年时。","期期尚有胸中意，种种真成鬓上悲。","暮四朝三心巳了，年头月尾老俱遗。","此中空洞今何有，曲尽周郎更不知。"],"title":"捡故书得旧写真戏书"}
