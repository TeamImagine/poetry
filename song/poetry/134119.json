{"author":"释文珦","id":134119,"strains":["仄仄○平○，○平仄仄平。","仄平○仄仄，仄仄平平平。","仄○仄平仄，仄平平仄平。","平平仄平仄，仄仄平仄平。","仄仄仄平仄，仄仄仄仄仄。","平平平仄平，仄仄平仄平。","○仄仄仄平，仄平仄仄平。","平仄仄平平，平仄○平平。","仄平仄平平，仄平仄平平。","平平仄仄仄，平仄平平平。"],"paragraphs":["昔者闻卢殷，颇为世所推。","读书过万卷，尽以资于诗。","复闻孟东野，气清而色夷。","平生嗜章句，有甚于渴饥。","二士举无子，所学竟不施。","昌黎为买棺，又作铭墓辞。","相去五百年，雪林酷似之。","春谷古人徒，生死相维持。","亦为立佳城，著文树穹碑。","林兮信不忘，千载修名垂。"],"title":"哭李雪林"}
