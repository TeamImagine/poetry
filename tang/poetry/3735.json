{"author":"杜甫","id":3735,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["楚王宫北正黄昏，白帝城西过雨痕。","返照入江翻石壁，归云拥树失山村。","衰年肺病唯高枕，绝塞愁时早闭门。","不可久留豺虎乱，南方实有未招魂。"],"title":"返照"}
