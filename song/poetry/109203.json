{"author":"陈元晋","id":109203,"strains":["仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["佩璐骑麟返帝旁，屐痕所在尚芬芳。","泉行地脉家家井，月到天心处处光。","模范百年垂藻泮，蒸尝千古奉桐乡。","教忠况有无穷泽，衮衮湘流一派长。"],"title":"判府大帅督参宝谟户部先生持漕节来长沙继升帅守追惟平庵先生分教是邦越四十有九年而多士尊仰说服如一日廼市地立祠以慰士心祠成门下士陈某拜手稽首而诗之曰"}
