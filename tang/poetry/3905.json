{"author":"杜甫","id":3905,"strains":["平平仄平仄，仄仄仄平平。","仄仄○平仄，○平仄仄平。","○平平仄仄，仄仄○平平。","平仄平平仄，平平仄仄平。","平平○仄仄，仄仄仄○平。","仄仄○平仄，平平仄仄○。","仄平平仄仄，仄仄仄平平。","仄仄○平仄，平平仄仄平。","平平○仄仄，平仄仄平平。","平仄平平仄，○平仄仄平。"],"paragraphs":["漳滨与蒿里，逝水竟同年。","欲挂留徐剑，犹回忆戴船。","相知成白首，此别间黄泉。","风雨嗟何及，江湖涕泫然。","修文将管辂，奉使失张骞。","史阁行人在，诗家秀句传。","客亭鞍马绝，旅榇网虫悬。","复魄昭丘远，归魂素浐偏。","樵苏封葬地，喉舌罢朝天。","秋色凋春草，王孙若个边。"],"title":"哭李尚书"}
