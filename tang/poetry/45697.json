{"author":"崔国辅","id":45697,"strains":["仄仄平平仄，平○仄仄平。","平平仄平仄，仄仄仄平平。","平仄○平○，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。"],"paragraphs":["运偶千年圣，时传九日神。","尧樽列钟鼓，汉阙辟钩陈。","金箓三清降，琼筵五老巡。","始惊兰佩出，复咏柏梁新。","云雁楼前晚，霜花酒里春。","欢娱无限极，书剑太平人。"],"title":"九日侍宴应制"}
