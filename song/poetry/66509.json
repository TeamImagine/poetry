{"author":"楼钥","id":66509,"strains":["平平仄○仄平平，○平○仄仄仄平。","仄平○仄仄○仄，仄仄仄仄平平○。","平平平仄仄仄仄，仄仄平仄平仄平。","仄平仄仄○平仄，仄平仄仄平平平。","仄平仄仄平仄仄，平○仄仄平仄平。","平平仄仄仄仄仄，○仄○仄○平平。","仄平仄仄平仄仄，仄仄仄○仄平平。","平仄仄仄仄平仄，仄平仄平仄仄平。","仄仄平仄平仄仄，平仄平仄○平平。","平仄平平仄○仄，仄平平平平仄平。","仄平仄仄仄仄平，仄○仄仄平仄平。","平仄仄仄仄平仄，？仄仄○仄平平。","仄○仄仄平平仄，○仄仄仄平平平。","仄平○仄仄仄仄，○仄仄仄平平○。"],"paragraphs":["平时感叹屈灵均，离骚三诵涕欲零。","向来传注赖王逸，尚以舛陋遭讥评。","河东天对最杰作，释问多本山海经。","练塘后出号详备，晦翁集注尤精明。","比逢善本穷日诵，章分句析无遁情。","林侯忽又示此帙，正欲参考搴华英。","属余近岁方苦疾，笔砚废堕几尘生。","尝鼎一脔已知味，始知用工久已成。","况复身到荆楚地，详究兰芷闻芳馨。","前此同朝幸相与，锦囊诗文为我倾。","惜哉不早见此书，病中欲续神不宁。","年老耄及屡求去，倘得挂冠早归耕。","尚当一一为寻绎，期以爝火裨明星。","谩挥斐语塞厚意，深愧所报非琼莹。"],"title":"林德久秘书寄楚辞故训传及叶音草木疏求序于余病中未暇因以诗寄谢"}
