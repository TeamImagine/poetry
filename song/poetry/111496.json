{"author":"刘克庄","id":111496,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["潦倒常惭室弗堂，君恩特地与开荒。","灵津误作乘槎客，华发羞陪射策郎。","金菊歌新赓下鹄，碧梧枝老许栖皇。","退臣无路酬天奖，旦旦𬬻熏祝宝坊。"],"title":"重次臞轩韵二首  其二"}
