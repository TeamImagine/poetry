{"author":"贯休","id":41108,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["水坛柽殿地含烟，领鹤行吟积翠间。","数阁凉飔终日去，满怀明月上方还。","时来自有鹓鸾识，道在从如草木闲。","唯羡灵溪贤太守，一麾清坐似深山。"],"title":"寄信州张使君"}
