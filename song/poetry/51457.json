{"author":"喻良能","id":51457,"strains":["平平平○平，平平仄平仄。","仄仄平仄平，平平仄平仄。","仄平仄平仄，平仄仄平仄。","仄平仄仄仄，仄仄平仄仄。","○平仄仄平，仄仄平仄仄。","仄仄仄仄仄，仄仄仄仄平。","仄平仄仄平仄○，仄仄○平仄仄平。"],"paragraphs":["周侯人中英，为文若翻水。","苦节凌雪霜，香名馥兰芷。","考槃在幽谷，篁竹富清美。","竹边两桂树，碧叶光薿薿。","扁堂曰节香，欲以规业履。","竹桂日以茂，业履日以修。","一觞一咏知未称，愿续离骚赋远游。"],"title":"题晚节香亭"}
