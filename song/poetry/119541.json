{"author":"林希逸","id":119541,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["鸣鞭西上访渔村，倒屣霜朝喜及门。","豹隠频年聊蓄锐，龙飞今岁有殊恩。","诵先朝赋知名祖，读外家书见此孙。","千载艾轩吾敬慕，袖中锦轴两诗存。"],"title":"用韵送徐平父西上"}
