{"author":"高斯得","id":128414,"strains":["平平平平平，仄仄平○平。","○平仄平仄，平○仄平平。","平仄仄平仄，○○仄仄平。","仄平仄仄○，仄仄平平平。","平○仄仄仄，○平仄平○。","仄平平○仄，○平仄平平。","仄仄○○仄，仄仄平○平。","仄平仄○仄，仄仄仄仄仄。","仄平仄平仄，仄仄仄仄平。","仄仄平○平，平平仄仄平。","平平平仄平，仄仄仄平平。","仄平平○○，仄仄平平平。"],"paragraphs":["巾山何亭亭，拔地蹲中城。","苍龙擢双角，盘空鬭孤撑。","崇雉俨环抱，兼如在涤牲。","有时霁雾搴，插我堂东荣。","虽劳拄笏望，犹赊杖藜行。","值兹阳和候，鲜晖吐新晴。","摆去缠牵累，少畅窥临情。","藉兰得胜引，共此酒一盛。","咏余百忧集，乐极万感生。","去国魂难招，怀人涕易盈。","虽无丘壑姿，宿昔芥尘缨。","寄言山中叟，未慕同幽贞。"],"title":"游巾山得晴字"}
