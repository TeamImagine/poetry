{"author":"韩驹","id":237074,"strains":["仄仄仄仄仄，平平仄平平。","仄平平仄平，仄仄仄仄○。","平平仄平仄，仄仄平平○。","平平仄仄仄，仄仄平平平。","仄○仄仄平，仄○○仄平。","仄平○平仄，○平仄平平。"],"paragraphs":["我老百念冷，饥餐困来眠。","寄声同学儿，莫作旧眼看。","春风石渠水，小雨生微澜。","知君直宿夜，夣忆朐山泉。","起裁五字诗，意如溟渤寛。","白头和高唱，回光觉酸寒。"],"title":"次韵胡元茂馆中直宿"}
