{"author":"黄庭坚","id":208204,"strains":["仄仄？平仄仄仄平，平仄仄平。","仄仄平仄平平平，仄平仄平平平。","仄平平仄仄仄平仄仄，平平平仄仄仄平仄平。","仄○○平仄仄平，仄仄仄平平平。","仄仄平平○仄○平，仄仄仄平平平。","仄仄平平平○平，平仄仄平平仄。","仄平仄仄仄仄平，？仄平平平仄。","仄平平仄平仄平，○平平平仄平仄平，仄仄平仄平平平仄。"],"paragraphs":["乱曰：刍狗万物兮，天地不仁。","体止而用无穷兮，播生者于迷津。","有形而致用者之谓器，无形而用道者之谓神。","背昭昭而起见兮，聚墨墨而生身。","犯有形而遗大观兮，动细习于游尘。","彼至人而神凝兮，同予梦而先觉。","顾天下孰不学兮，迺会归于无学。","予心之不能忘兮，将波流风靡而奈何，唯镇之以无名之朴。"],"title":"录梦篇  其二"}
