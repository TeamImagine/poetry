{"author":"李纲","id":244946,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄仄仄仄平平仄，平仄平平仄仄平。"],"paragraphs":["朝路纷纷厌送迎，乞归恩予绣衣荣。","稍知物外烟霞好，便觉尘中富贵轻。","飞舄已能同叶令，叱羊何必效初平。","坐忘我欲师前躅，为过天台访赤城。"],"title":"次李泰发韵二首送仲辅提刑弟还浙东  其一"}
