{"author":"李之仪","id":205696,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["霜髯雪鬓十分侵，举盏常思蘸甲深。","虽约依刘同汉上，犹虚访戴似山阴。","文章歆向传家日，事业韦平奕世心。","冰玉相辉方自表，何妨佳思屡追寻。"],"title":"又寄性之二首  其一"}
