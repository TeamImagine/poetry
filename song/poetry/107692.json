{"author":"王迈","id":107692,"strains":["仄平仄仄仄平平，仄仄平平仄仄平。","平仄仄平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["共乘别驾犯炎云，入手文书费解纷。","搜见底囊供北𫗥，作无面餠饱南军。","铜山欲乞从今赐，金浦何为异昔闻。","分得尘劳无着处，不知风月几时分。"],"title":"因发诸县催科行移口占呈东倅"}
