{"author":"释德洪","id":227814,"strains":["平平平平○仄仄，平仄○平仄平仄。","仄平仄○平平○，仄○平平仄平仄。","仄平平仄仄仄平，平平仄仄平平仄。","仄仄平平仄仄平，仄○仄仄仄平仄。","仄平平○平平平，仄平仄平仄仄仄。","仄平平仄仄平仄，仄仄平平仄○仄。","平平平平平仄仄，仄仄仄平平仄仄。","平平○仄○仄平，仄仄仄平平仄仄。"],"paragraphs":["西湖招提三百六，佳气如春在眉目。","一番雨过吞青空，万顷无波鸭头绿。","望湖楼阁独自登，烟霏向背攒寒谷。","想见襄阳孟浩然，此中有句不容续。","道人生长西山阿，骨清气明韵拔俗。","久居京国压尘土，一夕归心俊如鹄。","明窗为君研破砚，落笔转头风雨速。","龙山深处如定居，就彼结邻容我卜。"],"title":"送讷上人游西湖"}
