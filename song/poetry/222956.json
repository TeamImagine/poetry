{"author":"李新","id":222956,"strains":["仄平平仄平平仄，○仄平平○仄仄。","平平仄○○仄○，仄仄平平仄平仄。","仄平○平平仄仄，平平平平平仄仄。","平平仄仄仄平仄，平仄平平仄平仄。","平仄仄仄仄仄平，仄平仄仄平仄平。","仄仄平平平仄仄，仄仄仄平○仄仄。","○○平仄仄平○，平平仄仄平平平。","○平仄平仄平仄，平平○仄平平○。"],"paragraphs":["妙龄通籍金闺里，三媺垂辉分鼎趾。","君恩至重论报难，烱烱臣心罄归美。","太山深根蟠厚地，嵩华连鳌隆国址。","黄河一曲一千里，初自昆仑荐繁祉。","龙马负出卜世图，玉敷万叶春有余。","走问南箕天永久，莫计后天难老寿。","中和赓入颂声中，明堂布政知无穷。","当时五章寄天保，而今三祝增华封。"],"title":"归美堂"}
