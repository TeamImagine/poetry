{"author":"徐积","id":185853,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平仄平仄仄平平。","平平平仄平平仄，平仄平平仄仄平。"],"paragraphs":["池上交加碍钓船，汉宫新妓约三千。","绿箩枝叶能承露，红玉肌肤不惹烟。","巫峡已曾萦客梦，西施何处掷金钱。","无人为把秋香惜，聊借西风赠此篇。"],"title":"荷花"}
