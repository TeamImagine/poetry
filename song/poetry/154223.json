{"author":"董嗣杲","id":154223,"strains":["仄仄仄仄○，仄仄平仄仄。","平平仄仄仄，平仄平仄○。","平平仄平仄，平仄平平仄。","仄仄仄仄平，平平平仄仄。","平平○仄平，仄仄平仄仄。","仄仄平仄平，仄仄平平仄。","仄仄平平○，仄平仄仄仄。","仄仄○仄仄，仄仄仄平仄。"],"paragraphs":["昉见岁律更，不觉春醉厌。","都来九十日，多被风雨占。","鸣鸠肯停唤，谁测阴晴验。","欲问陌上花，花枝无绝艶。","东风吹柳烟，羃绿波潋灔。","客子痴不归，挂壁羞琴剑。","独有游山盟，未能得断念。","夜饮叹百拙，饤坐果殽欠。"],"title":"雨饮无殽"}
