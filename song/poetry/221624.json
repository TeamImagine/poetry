{"author":"释智圆","id":221624,"strains":["仄仄仄仄仄，○○仄平平。","平○仄仄平，仄平平仄平。","仄平平仄仄，平仄平平平。","平平○平仄，平平仄平平。","平平平仄○，平平仄平平。","仄仄仄仄仄，仄仄○仄○。","平平仄仄平，仄仄仄仄平。"],"paragraphs":["雨歇变气候，空庭叶飕飕。","闲听一夜风，乃知千里秋。","百虫鸣四壁，新月生高楼。","登楼看明月，清光满林丘。","人生呼吸间，何为苦忧愁。","髪白不再黑，兔走难暂留。","徘徊感古人，劝我秉烛游。"],"title":"早秋"}
