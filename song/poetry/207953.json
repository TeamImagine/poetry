{"author":"黄庭坚","id":207953,"strains":["仄仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","仄平平仄仄平仄，平仄仄平平仄平。"],"paragraphs":["细学梅花落晚风，忽翻柳絮下春空。","家贫无酒愿邻富，官冷有田知岁丰。","夜听枕边飘屋瓦，梦成江上打船篷。","觉来幽鸟语声乐，疑在白鸥寒苇中。"],"title":"和答郭监簿咏雪"}
