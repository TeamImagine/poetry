{"author":"李彭","id":231995,"strains":["平平仄○仄，平平仄平平。","○平仄平仄，平仄平仄平。","平平仄仄仄，○仄仄平仄。","平平仄○平，仄○平○仄。","○平平仄仄，平平○平平。","平仄平仄平，仄仄仄仄平。","平平平仄平，仄仄平平仄。","平仄仄平平，仄平平仄平。","仄仄平仄仄，仄平仄平○。","平平○仄仄，平仄平平平。"],"paragraphs":["弥年倦行役，丘园旷幽寻。","殷勤响晴哢，为我贻好音。","梨花映皓月，犹作故时面。","归来雪如花，坐看花如霰。","中朝悬美禄，椎锋号能军。","而我于此时，不武亦不文。","平生严子陵，故自狂奴态。","箕踞问君房，素痴宁小差。","上马须不落，起居善何如。","吾生行乐尔，何用明区区。"],"title":"遣兴"}
