{"author":"杨亿","id":210552,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["曾随征虏出萧关，又案公田汝水湾。","南亩万箱增地利，西清三刻对天颜。","一麾通守彤襜贵，九棘评刑赤笔闲。","闾里欢迎旧从事，随车雨气自应还。"],"title":"大理黄丞宗旦通判颍州"}
