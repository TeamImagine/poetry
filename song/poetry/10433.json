{"author":"朱松","id":10433,"strains":["仄仄平仄平，平平仄平平。","○○○平仄，○平仄平平。","仄○仄平平，平平仄平平。","仄平平仄平，仄仄仄仄平。","仄○仄○○，平仄仄仄○。","平平仄○仄，平平仄平○。","平平仄○平，○仄仄仄平。","仄仄仄平仄，平仄平仄平。","仄○仄仄平，仄仄仄仄○。","○仄仄仄仄，仄仄平仄平。","仄平仄仄仄，仄仄仄仄平。","仄仄仄仄平，仄仄仄仄平。","○平平仄仄，仄仄平仄平。","仄仄仄仄○，仄平仄仄平。","平○平仄仄，平仄平仄平。","仄仄仄仄○，平○仄○平。","平平仄平仄，仄仄平平平。","仄平仄仄仄，仄平仄平平。"],"paragraphs":["木落天未霜，君归定何时。","相思如惊鹊，中宵未安枝。","梦中见阿连，锵然咏新诗。","寤惊衰叶翻，谓是步屧移。","揽衣下中庭，风露浩淼弥。","遥知客衣薄，归来一何迟。","平生短檠灯，相对忽解颐。","万古一舒卷，佳处良在兹。","是中及物心，上与稷契期。","援古以自例，自笑无乃痴。","夜叉叱九阙，侧足不敢窥。","坐令一寸心，日抱二柄疑。","迟君商略此，恐得儿辈嗤。","况乃绿发亲，倚门鬓欲丝。","狶膏非凤喙，车辖无可脂。","再拜寿百分，斑衣舞参差。","秋芳未云歇，采采黄金蕤。","万锺不足乐，古人岂吾欺。"],"title":"有怀舍弟逢年时归婺源以诗督之"}
