{"author":"苏过","id":230006,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["凿开北渚涨痕收，倚杖波吞立鹭洲。","稍觉蒹葭相与永，直疑汴泗看交流。","寿公且吸杯中月，清夜频移鉴里舟。","虽走蓬莱通帝籍，邦人且欲寇公留。"],"title":"次韵晁无斁与叶少蕴重开西湖唱酬之诗  其一"}
