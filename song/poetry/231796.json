{"author":"李錞","id":231796,"strains":["平平仄平仄仄平，平平平平平○平。","仄平平仄仄平平，平平仄仄平平○。","仄平仄仄仄平平，仄仄平○平平平。","仄○平仄平？平，仄平平平仄平平。","平平仄仄平仄平，仄仄仄平仄平平。","仄平平仄仄平○，平平○仄平平平，仄仄○平平仄平。"],"paragraphs":["城头老乌尾毕逋，呀呀飞来声相呼。","未央宫殿夜方徂，红靴玉带开金铺。","宝蟾吐水石芙蕖，日奉君王同欢虞。","舞衣香坠红氍毹，漏声琤琤滴铜壶。","乌啼未已星渐无，炯炯烛龙上天衢。","万年枝影转扶疏，峨峨当殿群臣趋，请上当时无逸图。"],"title":"乌"}
