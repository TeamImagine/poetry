{"author":"宋祁","id":13762,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["白发书林作丈人，陕郊迢递驾朱轮。","谩夸燕许文章手，未得严徐侍从臣。","列岫倚窗吟榭晓，乱花窥酒宴堂春。","几篇新咏留珉刻，首记銮舆八月巡。"],"title":"陕府祖择之学士"}
