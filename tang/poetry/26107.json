{"author":"温庭筠","id":26107,"strains":["仄平平仄○平仄，平仄仄平平仄○。","平平○仄仄平○，平仄平平仄平仄。","仄平平仄平仄平，仄？○平平仄○。","平仄仄平平仄仄，平平仄仄平平平。","仄仄仄平平仄仄，平平仄仄○○仄。","仄平仄仄仄平平，仄仄平平仄平仄。"],"paragraphs":["蜀山攒黛留晴雪，簝笋蕨芽萦九折。","江风吹巧剪霞绡，花上千枝杜鹃血。","杜鹃飞入岩下丛，夜叫思归山月中。","巴水漾情情不尽，文君织得春机红。","怨魄未归芳草死，江头学种相思子。","树成寄与望乡人，白帝荒城五千里。"],"title":"锦城曲"}
