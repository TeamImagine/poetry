{"author":"韩淲","id":87078,"strains":["平仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。","平平平仄平平仄，仄仄仄平仄仄平。"],"paragraphs":["幽砌疏畦送晚春，水流山静见闲身。","行吟散去风光好，熟睡醒来雨气新。","木笔岂非浓意态，石楠终是淡精神。","鶑声圆处鹃声急，景物要之不负人。"],"title":"晚春"}
