{"author":"皎然","id":40119,"strains":["仄○平平仄，仄仄平仄平。","平仄仄○仄，平平平仄平。","仄平仄仄仄，仄○○仄平。","平仄仄平仄，仄平平仄平。","仄○仄平仄，仄仄平平平。","仄仄平平仄，平平仄仄平。","平平○仄仄，仄仄○平平。","仄仄平平仄，平平仄○平。"],"paragraphs":["早闻凌云彩，谓在鸳鹭俦。","华发始相遇，沧江仍旅游。","策名忘茍进，澹虑轻所求。","常服远游诫，缅怀经世谋。","片帆背风渚，万里还湘洲。","别望荆云积，归心汉水流。","兰苕行采采，桂櫂思悠悠。","宿昔无机者，为君动离忧。"],"title":"送张彝归长沙"}
