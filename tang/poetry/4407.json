{"author":"钱起","id":4407,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["柱史才年四十强，须髯玄发美清扬。","朝天绣服乘恩贵，出使星轺满路光。","锦水繁花添丽藻，峨嵋明月引飞觞。","多才自有云霄望，计日应追鸳鹭行。"],"title":"送裴頔侍御使蜀"}
