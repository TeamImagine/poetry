{"author":"贺铸","id":213013,"strains":["仄仄仄仄仄，平○平仄平。","仄平仄平仄，仄仄○平平。","平平仄平仄，○仄平平平。","仄仄仄平仄，平○平仄平。","○平仄仄平，平仄仄平平。","仄仄仄平仄，仄平平仄平。","平平仄仄○，仄仄平平平。","平仄○仄仄，平仄平平平。","○平仄平仄，仄仄仄仄○。","仄仄平仄平，平平平仄○。","平仄仄平仄，平平平仄平。","平平平平仄，平仄平○平。","○仄仄仄平，仄平仄平平。","仄平平平平，平仄平仄平。","平○仄仄平，仄仄平平○。","仄平平平平，平仄仄仄平。","○仄仄仄仄，仄平仄仄平。","○平仄平平，仄仄仄仄平。"],"paragraphs":["积潦被广陌，谁过牛侩翁。","闭关养尪瘵，药石收良工。","高斋俯嘉樾，疏箔延清风。","左右列图史，披张俄一通。","从嗤獭祭鱼，聊学蠹书虫。","坐挹古人语，孰云吾道穷。","浮生梦境间，不蒂之惊蓬。","生死犹物化，今昔贤愚同。","分阴贱垂棘，白日莫再中。","薄暮纷滓澄，寥寥还太空。","为问此何夕，凉蟾生自东。","荒哉西园士，联盖追轻鸿。","行乐以至斯，不知息微躬。","侧聆天鸡鸣，凡耳初破聋。","吾从汗漫游，溯景鞭垂虹。","濯缨咸池渊，晞发若木丛。","亲串不我忘，惠音赤𩽼公。","长哦赋来归，阅尔世上雄。"],"title":"夏夜雨晴遣怀"}
