{"author":"刘弇","id":209535,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东南谁是识弥天，觉海乌藤搅欲干。","金色髯耏飞妙吼，云间头角傲秋蟠。","觚棱势逼嶙峋去，杖屦阴回矗櫹宽。","十载洒然重洗我，一襟通底是清澜。"],"title":"清凉法和禅师"}
