{"author":"吕南公","id":208701,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平仄平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["忧来无处寄深思，也拟春秋也作诗。","空役肺肠添故纸，有何勋烈补明时。","身唯蓬荜行将老，志似嵩丘永不移。","谁使翰林东道主，肯敷余论悯衰迟。"],"title":"呈知府内翰即次原韵  其二"}
