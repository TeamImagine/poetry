{"author":"苏轼","id":194443,"strains":["仄平仄仄平○仄，仄仄平平○仄仄。","仄○平○仄平平，仄仄平平平仄仄。","仄平平仄仄平平，仄仄仄平平仄平。","仄平仄仄○仄仄，平仄平平仄仄平。","○平仄平平仄○，平平仄平平仄仄。","仄平平仄仄仄平，○平仄仄平平仄。"],"paragraphs":["孟公好饮宁论斗，醉后关门防客走。","不妨闲过左阿君，百谪终为贤太守。","老居闾里自浮沉，笑问伯松何苦心。","忽然载酒从陋巷，为爱扬雄作酒箴。","长安富儿求一过，千金寿君君笑唾。","汝家安得客孟公，从来只识陈惊坐。"],"title":"陈季常自岐亭见访郡中及旧州诸豪争欲邀致之戏作陈孟公诗一首"}
