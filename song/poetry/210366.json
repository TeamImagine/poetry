{"author":"杨亿","id":210366,"strains":["仄仄平平仄仄平，平平仄平仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["破腊连空粉絮飘，离离一番长山苗。","旗亭谁氏来沽酒，台笠何人去采樵。","背日旋依松涧积，迎风先傍药畦消。","袁安此际偏无赖，独掩闲门对一瓢。"],"title":"次韵和章子美对雪"}
