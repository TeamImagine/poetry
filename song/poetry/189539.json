{"author":"沈辽","id":189539,"strains":["仄仄平平平，平平仄平仄。","仄平仄仄平，平平仄平仄。","平平仄平仄，仄仄○平仄。","仄仄仄仄平，仄平平仄仄。","仄仄平平仄，平仄平平仄。","仄仄平仄平，平平仄平仄。","平平平仄仄，仄仄平平仄。","仄平仄平仄，平○○平仄。"],"paragraphs":["不识聱隅生，斯人亦豪怪。","挟书海上来，轩昂轶前辈。","何为老穷厄，独与当时背。","宠禄出一时，此书终不废。","客死江都馆，骸骨埋荒秽。","幸会田使君，开茔北门外。","浮屠清旷地，马鬣森松桧。","百年一抔土，谁当论穷泰。"],"title":"寄题聱隅冢亭"}
