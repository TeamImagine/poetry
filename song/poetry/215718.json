{"author":"张耒","id":215718,"strains":["平平仄平仄仄仄，仄仄平平平仄仄。","○平仄仄平平平，平平仄平平仄仄。","仄○平仄平仄平，仄平仄仄仄仄平。","仄仄平平○仄仄，平平○仄仄平平。"],"paragraphs":["淮南苦寒不可度，积雪连山风倒树。","长淮冻绝鱼龙愁，哀鸿傍人飞不去。","雪中寒日无暖光，六龙瑟缩不肯骧。","老惫孤舟且复止，坚冰三尺厚于墙。"],"title":"苦寒行二首  其一"}
