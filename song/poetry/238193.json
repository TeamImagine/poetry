{"author":"王庭珪","id":238193,"strains":["仄仄仄平平仄平，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["荔子欲丹蕉叶黄，别君南浦正凄凉。","九疑隔岭共明月，万里穷途非故乡。","坐见浮云更百态，行吟秋水动三湘。","金鸡放赦知何日，尚许生还天一方。"],"title":"豫章别彭养直"}
