{"author":"宋太宗","id":1830,"strains":["仄仄平平仄，平平仄仄平。","平平平仄仄，○仄仄○平。","仄仄平平仄，○平仄仄平。","平平○仄仄，仄仄仄平平。","仄仄平平仄，平平平仄○。","平平○仄仄，○仄平平仄。","仄仄平平仄，平平平仄○。","平平平仄仄，仄仄仄平仄。","仄仄仄仄平，平平仄仄平。","平平平仄仄，仄仄仄平平。","仄仄平平仄，仄平仄仄平。","○平平仄仄，仄仄○平平。","仄仄仄平仄，平○○仄仄。","平平平仄仄，仄仄平平仄。","平仄○平仄，○平平平仄。","仄平仄仄仄，仄平仄平仄。"],"paragraphs":["善恶由人作，修心勿乱为。","邪求无实事，如影定相随。","妄想终成伪，行贪未可知。","天生分异等，道德立尊卑。","日月须明照，声文垂大教。","非言患不及，长顺归仁考。","志广来遐迩，忠臣持节操。","腥膻戎自伏，洞达总机要。","遂性减予忧，玄门境象幽。","躬躬勤政理，化被遍恩流。","省己光阴速，一春度一秋。","输他闲取静，每藉更温柔。","智者审详意，聋听如梦寐。","玄穹平覆载，种种乾坤惠。","烦恼深无岸，量宽苞天地。","眼前一切类，孰非孰为是。"],"title":"缘识  其一六"}
