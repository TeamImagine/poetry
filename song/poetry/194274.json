{"author":"苏轼","id":194274,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["接果移花看补篱，腰镰手斧不妨持。","上都新事长先到，老圃闲谈未易欺。","酿酒闭门开社瓮，杀牛留客解耕縻。","何时得见纤纤玉，右手持杯左捧颐。"],"title":"次韵王廷老和张十七九日见寄二首  其二"}
