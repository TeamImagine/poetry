{"author":"胡寅","id":12197,"strains":["平○平仄仄平○，平仄平平仄仄平。","仄仄平平平仄仄，仄○平仄仄平平。","平平仄仄平平仄，仄仄平平仄仄平。","仄仄平平平平仄，平○平仄仄平平。","仄平○仄平平仄，仄仄○平仄○平。"],"paragraphs":["新兴何事忆吴兴，因话鲈鱼割素鳞。","不是南烹无口实，要看西子授厨人。","堆盘雪缕开花面，泛艇秋风想钓纶。","玉醴浮来为乡导，金橙研破助芳辛。","老饕难继苏公赋，一饱鲜腴敢更频。"],"title":"周尉以诗致霅鲙次韵为谢"}
