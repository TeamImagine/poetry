{"author":"王十朋","id":23002,"strains":["平仄平平平，？平○平仄。","平○平仄仄，平平仄○仄。","平仄平平平，仄平平仄仄。","平仄平平平，平平仄平仄。","平平仄仄平，平仄仄平仄。","平平仄平仄，平平仄平仄。","平○平平平，仄仄仄平仄。","仄平平仄○，○仄仄平仄。"],"paragraphs":["红紫纷争先，酴醾分甘晚。","谁栽群玉府，童童翠张幰。","华共芸芬香，韵随官逸远。","奚用燃青藜，端能照书苑。","先生海上归，平步到蓬𪩘。","招邀饮醇酎，刚肠出清婉。","遥思吴宫魂，故作楚辞挽。","勿为花所留，兴尽要知返。"],"title":"次韵胡秘监酴醾"}
