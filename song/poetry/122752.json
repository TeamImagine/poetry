{"author":"释善珍","id":122752,"strains":["平平仄仄仄平平，仄仄平平仄仄平。","平仄平平平仄仄，仄平仄仄平平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["闲携竹杖过横塘，碧藕无花叶更香。","斋后随僧同洗钵，醉中得句旋投囊。","鱼沈似厌池光静，禽语如欣树影凉。","更欲招邀鸥鹭伴，菰蒲深处共平章。"],"title":"代赵景贤和林定庵韵"}
