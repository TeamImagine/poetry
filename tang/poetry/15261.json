{"author":"白居易","id":15261,"strains":["仄仄平仄平，○○仄○仄。","仄平仄仄平，○仄○平○。","平仄仄平平，平平平仄仄。","仄平平仄仄，仄仄○平仄。","平平○仄○，平仄平平仄。","仄仄仄平○，仄平平仄仄。"],"paragraphs":["索索风戒寒，沈沈日藏耀。","劝君饮浊醪，听我吟清调。","芳节变穷阴，朝光成夕照。","与君生此世，不合长年少。","今晨从此过，明日安能料。","若不结跏禅，即须开口笑。"],"title":"清调吟"}
