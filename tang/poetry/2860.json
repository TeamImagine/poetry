{"author":"杜甫","id":2860,"strains":["仄平仄仄平，○仄仄平平。","仄○仄仄平，○仄仄仄平。","平仄平仄仄，仄○仄仄平。","仄仄平仄平，平平仄平平。","平仄仄仄○，仄仄仄仄平。","平平仄○仄，○仄平仄平。","仄仄仄仄仄，○仄仄仄平。","平○仄仄平，仄仄○平平。","平平仄仄平，仄平仄仄○。","仄○仄仄平，平仄仄仄平。","○平平仄○，仄仄平仄○。","仄○仄仄仄，平仄平平平。","○平仄平平，仄仄平平平。","○仄○仄仄，平平仄平平。","平平平平仄，○仄平平平。","仄仄平仄仄，平平平仄平。","平仄仄仄平，仄○平平平。","平○仄平平，仄仄平仄平。","仄平平平仄，仄仄仄仄平。","平仄平仄平，仄○平○平。","仄平仄平仄，平仄仄平平。"],"paragraphs":["峡人鸟兽居，其室附层颠。","下临不测江，中有万里船。","多病纷倚薄，少留改岁年。","绝域谁慰怀，开颜喜名贤。","孤陋忝末亲，等级敢比肩。","人生意颇合，相与襟袂连。","一日两遣仆，三日一共筵。","扬论展寸心，壮笔过飞泉。","玄成美价存，子山旧业传。","不闻八尺躯，常受众目怜。","且为辛苦行，盖被生事牵。","北回白帝櫂，南入黔阳天。","汧公制方隅，迥出诸侯先。","封内如太古，时危独萧然。","清高金茎露，正直朱丝弦。","昔在尧四岳，今之黄颍川。","于迈恨不同，所思无由宣。","山深水增波，解榻秋露悬。","客游虽云久，主要月再圆。","晨集风渚亭，醉操云峤篇。","丈夫贵知己，欢罢念归旋。"],"title":"赠李十五丈别"}
