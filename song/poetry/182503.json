{"author":"强至","id":182503,"strains":["仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["雨声日夜催春老，不顾愁人鬓欲华。","堂上自来相熟燕，树间犹有未飞花。","诗篇闲里曾无数，酒盏生前亦有涯。","传语东风且从款，苍颜更畏数年加。"],"title":"暮春感怀"}
