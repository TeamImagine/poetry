{"author":"李廌","id":219025,"strains":["仄平平仄仄平平，平仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["此身常恐竟无成，忧患频更已不惊。","下第但能供酒令，他时何意主文盟。","耽经谩有春秋癖，闭户犹防月旦评。","独对秋风叹华发，暮云萧瑟岁峥嵘。"],"title":"老叹"}
