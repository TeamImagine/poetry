{"author":"王安石","id":180554,"strains":["仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["欲传道义心犹在，强学文章力已穷。","他日若能窥孟子，终身何敢望韩公。","抠衣最出诸生后，倒屣尝倾广座中。","祇恐虚名因此得，嘉篇为贶岂宜蒙。"],"title":"奉酬永叔见赠"}
