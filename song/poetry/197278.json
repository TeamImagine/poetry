{"author":"苏辙","id":197278,"strains":["仄平仄仄仄平平，平仄平平仄仄平。","平仄平平平仄仄，平平平仄仄平仄。","平平仄仄平平仄，仄仄平平仄仄平。","平仄仄平仄仄仄，平平平仄仄平平。"],"paragraphs":["麦苗出土正纤纤，春早寒官令尚严。","云覆南山初半岭，风乾东海尽成盐。","来时瞬息平吞野，积久欹危欲败檐。","强付酒樽判醉熟，更寻诗句斗新尖。"],"title":"次韵子瞻赋雪二首  其一"}
