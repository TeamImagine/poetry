{"author":"李处权","id":8465,"strains":["平平仄平仄平平，平平仄仄○平○。","平平平仄仄仄仄，仄仄平平平仄平。","仄平仄仄仄平仄，平平仄仄平仄平。","仄平仄仄仄平仄，仄仄仄仄平平平。","平仄平平平仄仄，仄平仄仄平平平。","仄平平仄仄平仄，仄仄仄仄○平平。","仄平平仄仄平仄，仄仄仄仄○平平。","○平仄仄平仄仄，仄仄平仄○平平。","仄平仄仄仄平仄，仄仄仄仄平平平。","仄○平平仄平仄，○仄仄仄○○平。","平平平仄仄平仄，仄平平仄平平平。","仄平仄仄仄○仄，仄平仄仄平平平。"],"paragraphs":["何年此峰独飞来，群山让秀中崔嵬。","神刓天画不可状，仰视孤高摩斗魁。","蕴灵产此万珍木，隆霜几度森不摧。","异僧一见乃能识，击洞果有猿声哀。","灵隠之南天竺北，筑亭结屋初谁媒。","直疑朱夏落冰雪，亦恐白昼藏风雷。","槛泉清可数毛髪，白石齿齿如琼瑰。","参差透影微日下，淅沥生籁长飔回。","恍然若欲学蝉脱，洗眼绿净无纤埃。","已将缨尘付流水，更以屐齿留苍苔。","南丰家世有人物，幅巾藜杖同裴徊。","剧谈抵掌共相对，惜无玉酒倾金罍。"],"title":"陪曾宏父登冷泉亭望飞来峰"}
