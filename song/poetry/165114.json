{"author":"程时登","id":165114,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["松阴庭户枕清波，小立碑亭校旧讹。","一念纲常行宇宙，几番风雨起山河。","世间如此丈夫少，天下从渠女妇多。","倚遍栏干千古意，登临不敢更高歌。"],"title":"题唐显孝饶娥墓  其二"}
