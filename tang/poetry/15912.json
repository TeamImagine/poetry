{"author":"白居易","id":15912,"strains":["仄仄平○仄，○平仄仄平。","平平仄仄仄，仄仄仄平平。","仄仄平平仄，平平仄仄平。","平○仄平仄，仄仄仄平平。","仄仄平平仄，平平仄仄平。","平平平仄仄，平仄仄平○。","○仄平○仄，○平仄仄平。","平平仄○仄，平仄仄平平。","仄仄平平仄，平平仄仄○。","仄平仄○仄，仄仄仄平平。"],"paragraphs":["阅水年将暮，烧金道未成。","丹砂不肯死，白发自须生。","病肺惭杯满，衰颜忌镜明。","春深旧乡梦，岁晚故交情。","一别浮云散，双瞻列宿荣。","螭头阶下立，龙尾道前行。","封事频闻奏，除书数见名。","虚怀事僚友，平步取公卿。","漏尽鸡人报，朝回幼女迎。","可怜白司马，老大在湓城。"],"title":"浔阳岁晚寄元八郎中庾三十二员外"}
