{"author":"赵鼎","id":248301,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["寺楼钟断锁长廊，谁共萧斋一炷香。","书册自能留久坐，灯花还解劝余觞。","风回绝壑沉虚籁，雨入幽林送嫩凉。","老懒由来贪睡美，秋衾不怕夜初长。"],"title":"夜坐"}
