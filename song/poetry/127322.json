{"author":"方岳","id":127322,"strains":["仄仄平平仄仄平，平平仄仄仄平平。","平平仄仄仄仄仄，平仄仄平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["舴艋舟轻暖欲酣，鸬鹚杓重老何堪。","风霜两鬓五十五，杨柳几番三月三。","禊帖又逢今癸丑，兰亭仍是旧东南。","死生政亦寻常事，却笑诸贤苦未谙。"],"title":"上巳溪泛"}
