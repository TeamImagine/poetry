{"author":"华镇","id":212134,"strains":["平平仄仄仄平平，平仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["词锋笔力势凭凌，高共飞云天上行。","清夜几通康乐梦，嘉时还嗣孟郊鸣。","人间雅道时无丧，海内才流世有生。","欲识篇章精密处，搜奇抉隠语无赢。"],"title":"再酬叔向见谢"}
