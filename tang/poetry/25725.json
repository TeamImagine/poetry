{"author":"贾岛","id":25725,"strains":["仄仄仄仄仄，仄仄仄仄平。","平仄仄仄平，仄仄仄仄平。","仄仄平仄仄，○平仄平○。","仄平仄平仄，平仄仄平平。","仄平仄仄仄，○仄平仄平。","仄平○仄仄，平仄平仄平。","平平仄仄平，○仄平平○。"],"paragraphs":["我有吊古泣，不泣向路岐。","挥泪洒暮天，滴著桂树枝。","别后冬节至，离心北风吹。","坐孤雪扉夕，泉落石桥时。","不惊猛虎啸，难辱君子词。","欲酬空觉老，无以堪远持。","岧嶤倚角窗，王屋悬清思。"],"title":"寄孟协律"}
