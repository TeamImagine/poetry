{"author":"许必胜","id":27083,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄平平平。","仄平平仄平平仄，仄仄平平仄仄平。"],"paragraphs":["闻道春来解问经，整衣矩步学趋庭。","雨余应惜阶前蚁，月落休轻案上萤。","自笑颠毛容我白，且留衰眼为伊青。","熟精文选吾家事，早向秋空试凤翎。"],"title":"赠友山二侄"}
