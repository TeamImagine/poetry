{"author":"钱起","id":4327,"strains":["平仄仄仄仄，平平仄仄平。","平平○仄仄，平仄仄平平。","仄仄仄平仄，平平平仄平。","○平仄平仄，平仄仄平平。","仄仄仄平仄，平仄平仄平。","仄平平仄仄，平仄仄平平。"],"paragraphs":["官小志已足，时清免负薪。","卑栖且得地，荣耀不关身。","自爱赏心处，丛篁流水滨。","荷香度高枕，山色满南邻。","道在即为乐，机忘宁厌贫。","却愁丹凤诏，来访漆园人。"],"title":"县中池竹言怀"}
