{"author":"刘克庄","id":111599,"strains":["仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["武仲孝标皆己矣，可堪又夺到丘迟。","汉家卿将今能几，洛社耆英在者谁。","作有道碑宁免愧，过乔公墓定何时。","春风自绿原头草，不管人间殄瘁悲。"],"title":"挽丘大卿二首  其二"}
