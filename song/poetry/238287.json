{"author":"王庭珪","id":238287,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["逐客归来访里闾，后生文彩益增奇。","低头见子如东野，满耳闻人说项斯。","果有高名动场屋，行观大策对丹墀。","亲闱日望泥金信，报我仍须寄好诗。"],"title":"送项直卿赴省"}
