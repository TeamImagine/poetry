{"author":"许及之","id":60953,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["郡侯名字祖鞭先，郡倅风流世有传。","更著广文铛脚坐，亦怜委吏鼎科年。","江山莫道非吾土，官舍曾无有此贤。","自是蓬莱山上客，枉教予作送行篇。"],"title":"沈架阁席上送沈教授之官邵阳二首  其二"}
