{"author":"陈韡","id":104923,"strains":["仄仄仄平平仄仄，仄平仄仄仄平平。","平平仄仄仄平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["羽檄暂稀槐昼永，出郊远眺得神清。","田间野水纵横注，林外娇鶑自在鸣。","为羡僧闲逢寺饮，要知民乐遶村行。","逢迎尚有山花在，见识闻香不识名。"],"title":"初夏郊行"}
