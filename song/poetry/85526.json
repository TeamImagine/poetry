{"author":"李壁","id":85526,"strains":["仄仄平平仄，仄仄仄○平。","平平仄仄仄，○仄平平平。","仄平平仄平，平平仄平平。","平平仄仄仄，平平仄○平。","平平仄仄○，仄平平平平。","平仄仄仄仄，仄仄○仄仄。","平平平仄仄，仄仄平仄平。","平仄仄平仄，仄平仄平○。","仄仄仄仄仄，仄平平○平。"],"paragraphs":["送客来山寺，客去独凭栏。","新篁已解箨，莹眼青琅玕。","玉台居上头，连峰郁巑岏。","清泉动古甃，凉飔发轻纨。","黄云刮欲空，子规鸣声酸。","秋种亦已布，豆菽行漫漫。","诚知藩寄忝，但愿农亩安。","归路转沙碛，广川浩澄澜。","物色固自好，我忧何当宽。"],"title":"四月十八日送连帅毋丘厚卿三圣院即事"}
