{"author":"刘筠","id":200111,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄平平平仄，仄仄平平平仄平。"],"paragraphs":["毛竹千丛蔽野亭，晓猿惊后乱峰青。","汉庭已奏三千牍，周室仍翻十二经。","紫殿深沉频视草，缁帷寂寞自飞萤。","振衣本为苍生起，肯向荀家祇聚星。"],"title":"怀旧居"}
