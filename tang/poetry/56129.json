{"author":"李白","id":56129,"strains":["仄平○平平，仄仄仄平仄。","仄仄平平平，仄仄○○仄。","○仄仄平仄，仄平平平平。","仄平仄平平，平仄○仄平。","仄平平平平，仄仄仄平仄。","仄仄平平平，仄平仄平仄。","平平平平仄，仄仄平平平。","仄仄○仄仄，仄仄平平平。","仄仄仄仄平，仄仄平仄平。","仄平平平平，仄○○平平。","仄仄仄○仄，仄仄平平平。","平仄平平平，仄仄仄平平。","仄仄仄仄○，仄平仄○仄。","仄平仄平平，仄仄仄平仄。","○仄平仄仄，仄仄平平平。","平平平平平，仄仄平仄平。","仄仄○仄仄，平仄平平平。"],"paragraphs":["朔云横高天，万里起秋色。","壮士心飞扬，落日空叹息。","长啸出原野，凛然寒风生。","幸遭圣明时，功业犹未成。","奈何怀良图，郁悒独愁坐。","杖策寻英豪，立谈乃知我。","崔公生民秀，缅邈青云姿。","制作参造化，托讽含神祇。","海岳尚可倾，吐诺终不移。","是时霜飙寒，逸兴临华池。","起舞拂长剑，四座皆扬眉。","因得穷懽情，赠我以新诗。","又结汗漫期，九垓远相待。","举身憩蓬壶，濯足弄沧海。","从此凌倒景，一去无时还。","朝游明光宫，暮入阊阖关。","但得长把袂，何必嵩丘山。"],"title":"酬崔五郎中"}
