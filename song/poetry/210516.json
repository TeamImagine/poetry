{"author":"杨亿","id":210516,"strains":["平○平仄平○仄，仄仄平平仄仄平。","○仄○平仄平仄，仄平平仄仄平平。","平○平仄○平仄，仄仄平平仄仄平。","仄仄平平○仄仄，仄平平○仄平平。","平平仄仄平平仄，平仄平○仄仄平。","○仄平平平仄仄，平平仄仄仄平平。"],"paragraphs":["家传吴越贤王后，郡压潇湘最上游。","三殿从来奉宸扆，一麾今去典方州。","蝉吟高柳隋堤暮，水涨平湖楚泽秋。","入境壶浆填候馆，上官铙吹夹华辀。","山川遍历骚人地，宵旰遐分圣主忧。","应向桑郊停五马，青春太守本风流。"],"title":"阁门钱舍人知全州"}
