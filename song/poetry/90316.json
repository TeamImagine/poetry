{"author":"苏舜钦","id":90316,"strains":["平平○平平，平平○平平。","仄仄仄平仄，仄仄仄仄平。","平平平平仄，平○仄仄平。","平○仄○○，平平平仄平。","○仄仄仄仄，仄平仄仄平。","平平仄仄仄，平○仄平平。","平平平仄仄，仄平平平平。"],"paragraphs":["前秋长安春，今春长安秋。","节物自荣悴，我有乐与忧。","穷阎何卑漏，时燕不见投。","门庭谢过从，兰萌舒绿柔。","燕托喜广厦，亦非善是仇。","兰生静愈茂，堪将义为俦。","芳香诚可慕，对之蠲穷愁。"],"title":"长安春日效东野"}
