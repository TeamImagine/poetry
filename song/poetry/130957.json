{"author":"汤汉","id":130957,"strains":["仄平仄平平平平，平平仄仄仄平平。","平平仄仄○仄平，平平仄仄平○平。","平仄仄○平仄仄，平仄○平平仄仄。","平仄平平平仄○，仄仄平平平仄仄。","仄，平仄仄，平○平，仄仄平平仄仄平，平平仄仄平○仄。","仄仄平平仄仄○，仄平仄仄平平仄。","平平仄仄○平○，平平仄仄○平仄。"],"paragraphs":["有亭翼然山之阿，源头活水养鱼多。","云山四面如画图，金梭上下光相摩。","池上木深阴翳地，池下荷生香扑鼻。","携酒邀朋池上观，圉圉洋洋真得意。","咄，东海鲤，南溟鱼，自信时人莫浅窥，神灵岂是池中物。","变化成龙会有期，一朝烜赫雷声壮。","翻身直透三层浪，扬鬐鼓鬣横千丈。"],"title":"观鱼亭"}
