{"author":"李白","id":56471,"strains":["仄平仄仄平平平仄仄，仄仄平仄平平○。","平○平仄仄平仄，平仄仄仄平平平。","仄○平仄平仄仄，平仄平平○仄仄。","？平仄仄仄仄平，仄仄仄，平平平。","平平○仄仄平仄，仄仄○○平平平。"],"paragraphs":["美人赠此盘龙之宝镜，烛我金缕之罗衣。","时将红袖拂明月，为惜普照之余晖。","影中金鹊飞不灭，台下青鸾思独绝。","藳砧一别若箭弦，去有日，来无年。","狂风吹却妾心断，玉箸幷堕菱花前。"],"title":"代美人愁镜二首 二"}
