{"author":"罗邺","id":30445,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。平平仄仄平平仄，仄仄平平仄仄平。"],"paragraphs":["芳径春归花半开，碧山波暖雁初回。","满楼月色还依旧，昨夜歌声自不来。","愁眼向谁零玉箸，征蹄何处驻红埃？中宵吟罢正惆怅，从此兰堂锁绿苔。"],"title":"春夕寄友人时有与歌者南北"}
