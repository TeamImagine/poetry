{"author":"黄庚","id":160560,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["天边日月似梭飞，百岁光阴难预期。","有酒不妨留野客，无钱何惜典春衣。","江山犹记登临处，身世都非少壮时。","晚景清闲宜学道，黄庭一卷究玄微。"],"title":"和俞教授见寄韵"}
