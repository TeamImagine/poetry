{"author":"苏泂","id":95967,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["高人元是爱山林，倦翼犹思息树阴。","况是先贤遗旧迹，未妨吾党得幽寻。","熙丰法在言何害，莘渭人非恨已深。","老我谁能知许事，自敲亭竹和猿吟。"],"title":"蒋山寺诗"}
