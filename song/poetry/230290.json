{"author":"许景衡","id":230290,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["学省当年假佩绅，谁知家世有功臣。","朝班长忆倾鹓鹭，海角俱欣识鳯麟。","坐抚斯民虽有道，细看此境本无尘。","自怜老马犹迷路，邂逅何妨一问津。"],"title":"和唐知府宗博  其一"}
