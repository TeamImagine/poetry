{"author":"吴则礼","id":223662,"strains":["平平仄仄平平平，平仄平仄平○平。","平平仄仄仄○仄，仄仄平仄平仄平。","仄平平平○平仄，仄仄仄仄平？平。","○平仄平平仄平，仄仄○平平仄平。","平平仄仄○○平，平平仄仄平仄平。","平平平仄○仄仄，仄仄平平平○平。","仄○平平仄平仄，平○仄○平仄平。","仄平仄仄平仄○，仄仄仄仄平平平。"],"paragraphs":["衔蝉惯恼平头奴，遥取鱼肉丰其肤。","胡为掉尾懒相乳，化作青士形已枯。","试拈支头当陶瓦，不许卞璞登氍毹。","犹能攫拏翻鼎无，踞视穿墉疑欲图。","涎流泼泼穿长蒲，夫人一笑呼与娱。","摩挲初欲论梦事，有底耽耽而睢盱。","偶从蛮藤落吴会，鄊县直过青草湖。","老夫得此良自称，熟睡不管痴儿呼。"],"title":"又次竹枕韵"}
