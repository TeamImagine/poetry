{"author":"周紫芝","id":241102,"strains":["仄仄仄仄平仄平，仄平仄仄○平平。","仄○仄仄平仄仄，仄平仄仄○平○。","仄平平仄仄仄仄，仄仄仄平平仄平。","仄○仄平平仄仄，仄仄仄○平仄平。","仄平仄仄○平仄，仄仄仄仄平○平。","平平仄仄仄仄仄，仄仄平仄平仄平。","仄平平仄仄仄仄，仄仄平仄平平平。","仄平仄仄仄平仄，仄仄平平平仄平。","仄平○仄仄仄仄，仄平仄平平仄平。","仄平平仄仄○仄，平仄仄平平○平。","仄仄仄仄仄平仄，仄平仄仄平平平。","仄○仄○仄平仄，仄○仄平○仄平。"],"paragraphs":["忆昔四海多甲兵，令严细柳将军营。","铁衣健卒持满立，黑头壮士从军行。","眼前千马复万马，寸土不耕犁与骍。","自从虎皮蒙剑戟，此马不闻鼙鼓惊。","只今尽浴长安水，七十万匹俱长鸣。","风鬃雾鬛久不试，日餍官粟无斗升。","庙堂伊吕自有策，不与韩白齐功名。","圉人但喜马肥健，野老安知无战争。","有君如此岂不乐，俟河几时今得清。","不须天育骠骑种，云雾晦冥方降精。","我欲刻石上浯水，白头弄笔羞书生。","不闻铁骑响鸣镝，但听玉箫吹九成。"],"title":"洗马行和关子东韵"}
