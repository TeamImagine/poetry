{"author":"苏轼","id":194226,"strains":["仄仄仄平仄，仄平平仄平。","平平仄平仄，仄仄平仄○。","平仄仄仄仄，平平平○平。","仄仄仄仄仄，○平平○仄。","仄仄平仄平，仄仄平仄平。","仄仄平平仄，仄○平仄○。","平○仄仄仄，平仄○○平。","仄仄仄仄仄，平平仄平平。"],"paragraphs":["小圃傍城郭，闭门芝术香。","名随市人隠，德与佳木长。","元化善养性，仓公多禁方。","所活不可数，相逢旋相忘。","但喜宾客来，置酒花满堂。","我欲东南去，再观双桧苍。","山茶想出屋，湖橘应过墙。","木老德亦熟，吾言岂荒唐。"],"title":"种德亭"}
