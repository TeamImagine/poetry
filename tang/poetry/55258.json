{"author":"孟浩然","id":55258,"strains":["平仄平○仄，仄平○仄仄。","平平仄仄平，仄仄仄平仄。","仄仄平仄平，平○仄仄仄。","仄仄仄平平，平平仄○仄。","仄仄平平仄，平平仄○仄。","平平仄仄○，平仄○平仄。","平仄仄平平，平平仄仄○。","仄平平仄仄，平仄仄○平。","仄仄平○仄，平平仄仄平。","平平仄平仄，平仄仄平平。","平仄○平仄，平平仄仄平。","平平仄仄仄，仄仄○○平。"],"paragraphs":["南陌春将晚，北窗犹卧病。","林园久不游，草木一何盛。","狭迳花障迷，闲庭竹扫净。","翠羽戏兰苕，赪鳞动荷柄。","念我平生好，江乡远从政。","云山阻梦思，衾枕劳歌咏。","歌咏复何为，同心恨别离。","世途皆自媚，流俗寡相知。","贾谊才空逸，安仁鬓欲丝。","遥情每东注，奔晷复西驰。","常恐填沟壑，无由振羽仪。","穷通若有命，欲向论中推。"],"title":"晚春卧病寄张八"}
