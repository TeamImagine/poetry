{"author":"苏轼","id":195510,"strains":["平平仄仄仄，仄仄○○○。","仄平平仄平，仄仄平平平。","平平平仄仄，仄仄平平平。","仄平仄仄仄，平平仄○平。","平平仄平仄，仄仄○仄仄。","仄平平仄平，平○仄平平。","仄仄仄仄仄，仄仄平平平。","平平仄平平，平仄平仄平。","平仄仄仄仄，平平仄○平。","平平仄仄仄，仄仄○平平。","仄仄仄平平，○仄平平平。","仄平仄平平，仄平仄平○。","仄平平○仄，平仄平仄平。","仄平平平仄，仄仄平平平。","仄平仄仄平，仄仄平平平。","仄平仄仄○，○仄平平平。","仄仄仄仄平，仄平○平平。","平○平仄仄，仄仄仄仄平。"],"paragraphs":["群鲸贯铁索，背负横空霓。","首摇翻雪江，尾插崩云溪。","机牙任信缩，涨落随高低。","辘轳卷巨绠，青蛟挂长堤。","奔舟免狂触，脱筏防撞挤。","一桥何足云，讙传广东西。","父老有不识，喜笑争攀跻。","鱼龙亦惊逃，雷雹生马蹄。","嗟此病涉久，公私困留稽。","奸民食此险，出没如凫鹥。","似卖失船壶，如去登楼梯。","不知百年来，几人陨沙泥。","岂知涛澜上，安若堂与闺。","往来无晨夜，醉病休扶携。","使君饮我言，妙割无牛鸡。","不云二子劳，叹我捐腰犀。","我亦寿使君，一言听扶藜。","常当修未坏，勿使后噬脐。"],"title":"两桥诗 东新桥"}
