{"author":"郭印","id":249600,"strains":["仄平仄平仄，平仄○平仄。","平平仄仄平，仄平仄平仄。","仄○平平平，仄仄○○仄。","仄仄平平平，平仄平仄仄。","平平平仄平，仄仄○平仄。","○平仄平平，平仄平仄仄。","平仄仄平平，平平仄○仄。","仄平仄仄平，仄仄平平仄。","平○仄仄平，平仄平平仄。","平仄仄平平，平平仄平仄。","仄仄仄平平，○仄平平仄。","仄平平仄平，仄仄平平仄。"],"paragraphs":["达官视贫贱，辽绝间天壤。","门墙奥莫窥，鼎茵恣居享。","令行雷风前，气吐虹霓上。","陋彼衡门流，挥斥同草莽。","堂堂吴蜀州，浩气深涵养。","毫端扫千军，胸次包万象。","骄色尽耘锄，儒林植标榜。","自怜爨下焦，亦值知音赏。","方当出肺肝，晨夕趋函丈。","金阙伫公归，无由挽轮鞅。","拭目上岩廊，献纳摅忠谠。","网罗寒畯姿，直道光吾党。"],"title":"送吴蜀州还朝"}
