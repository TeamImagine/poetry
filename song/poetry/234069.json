{"author":"张扩","id":234069,"strains":["平仄仄平仄，○○平仄平。","平平仄仄平，平仄平平○。","平平仄仄平，仄仄仄仄○。","平平仄○平，仄平仄平平。","仄仄仄仄仄，平平○仄平。","仄仄仄平仄，仄平平仄平。","平仄仄仄平，仄仄○平平。","仄仄仄平仄，平平仄平平。","平仄平仄仄，仄平仄平平。","平平仄平仄，仄仄○平○。","仄平平仄平，仄仄仄仄平。","仄平仄仄○，平仄平仄平。"],"paragraphs":["人物妙伊洛，衣冠肩上摩。","君门世所高，家学承丘轲。","斯文晚付君，自信保不磨。","平生眼中书，五车未为多。","一字不借力，虚名空作魔。","我数奉谈麈，老顽君弗诃。","持酒欲挽君，酒尽如君何。","百丈溯巴峡，修途接岷峨。","新句探古锦，好风散沉疴。","先君果山政，惠爱如春和。","向来窥一斑，再至鬓已皤。","会寻竹马盟，为续襦袴歌。"],"title":"送邵公济校书守果州分韵得歌字"}
