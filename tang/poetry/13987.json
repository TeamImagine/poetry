{"author":"李贺","id":13987,"strains":["平○仄仄仄，仄仄仄平平。","○平平平仄，仄仄平平平。","仄○仄仄仄仄，平仄仄仄平平。","平仄仄平仄仄仄，仄仄○平平仄○。","平○仄仄仄平平，仄平仄仄平平平。","仄平仄平平仄平，仄平平仄仄仄，平仄平平。","平平平，仄平平，○平仄仄平○平。","平平仄仄○○仄，平仄平平平仄平。","○仄仄，平平仄，仄仄仄仄平平平仄仄。","仄平平○仄仄仄，平○平，平平平。","○仄平仄仄仄，仄平仄平。"],"paragraphs":["羲和骋六辔，昼夕不曾闲。","弹乌崦嵫竹，抶马蟠桃鞭。","蓐收既断翠柳，青帝又造红兰。","尧舜至今万万岁，数子将为倾盖间。","青钱白璧买无端，丈夫快意方为欢。","臛蠵臛熊何足云，会须锺饮北海，箕踞南山。","歌淫淫，管愔愔，横波好送雕题金。","人生得意且如此，何用强知元化心。","相劝酒，终无辍，伏愿陛下鸿名终不歇。","子孙绵如石上葛，来长安，车骈骈。","中有梁冀旧宅，石崇故园。"],"title":"相劝酒"}
