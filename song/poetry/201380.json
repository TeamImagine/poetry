{"author":"彭汝砺","id":201380,"strains":["仄仄平仄仄平平，仄平仄仄平仄平。","平平仄仄仄仄仄，○平平仄平平平。","仄平仄平仄仄仄，平平仄仄平平平。","平平仄平仄仄仄，平平仄仄平平○。"],"paragraphs":["喜见明月到池东，我时独与孤转同。","山光水色饮不尽，更烦佳木来清风。","浩歌一声志万里，飞飞欲到蟾蜍宫。","君家玉琴试借我，为君写尽丝弦中。"],"title":"月夜示子文"}
