{"author":"李纲","id":244918,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平仄仄平。","仄仄平平仄平仄，仄平仄仄仄平平。"],"paragraphs":["戈船列阵楚江滨，世事何尝不在人。","鹢首冲风开雪浪，甲光向日动金鳞。","烟霄易觉壶中晚，谈笑潜回席上春。","更辱佳篇与褒饰，主人深有愧西宾。"],"title":"再和赵正之都运观水战三首  其一"}
