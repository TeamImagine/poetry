{"author":"黄庭坚","id":207401,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄平平平平仄仄，平平平仄仄平平。"],"paragraphs":["城西冷叟半忙闲，人道王阳得早还。","四望楼台皆我有，一原花竹住中间。","初无狗盗窥篱落，底事蛾眉失锁关。","每为朝天三十里，时时惊枕梦催班。"],"title":"懋宗奉议有佳句咏冷庭叟野居庭坚于庭叟有十八年之旧故次韵赠之"}
