{"author":"释道宁","id":214984,"strains":["平平平仄仄○平，仄仄平平仄仄○。","仄仄平平平仄仄，平平○仄仄○○。","仄平仄仄，仄仄平平。","○仄平平，仄平平仄。","平平平，仄平仄。","仄仄仄平平，仄仄平平仄。","仄○仄平平，仄平○仄仄。","○平仄仄平平，仄仄平平仄仄。","仄仄平平仄仄，仄平平仄仄平。","平仄仄平平仄仄，仄○平仄仄○平。"],"paragraphs":["熙熙风景不相饶，免见丹霞把佛烧。","莫谓开炉无一事，汾阳扇子手中摇。","祖师密旨，杳绝纤埃。","应用无私，匪亏时节。","寒时寒，热时热。","木佛放光明，院主生忻悦。","绢扇足风凉，衲僧摇不彻。","分明漏泄天机，底事因何不瞥。","若也玄关拨转，自然心眼豁开。","方信普通年远事，岂从葱岭带将来。"],"title":"偈六十三首  其一二"}
