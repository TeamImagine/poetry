{"author":"皎然","id":39967,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["谁知卧病不妨禅，迹寄诗流性似偏。","叶示黄金童子爱，书题青字古人传。","时高独鹤来云外，每羡闲花在眼前。","对此留君还欲别，应思石𣽷访春泉。"],"title":"酬秦山人赠别二首 二"}
