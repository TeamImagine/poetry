{"author":"刘敞","id":174536,"strains":["平仄仄平仄，仄平平仄平。","平平平仄仄，平仄平平平。","仄仄仄仄○，仄平仄平平。","仄平平○平，平仄平平平。","○平平平○，平仄仄仄平。","平仄仄仄仄，仄仄平仄平。","仄仄仄仄平，仄平仄平平。","仄仄仄仄仄，平平仄平平。","仄仄平平平，仄平仄平平。","平平仄仄仄，仄仄○仄平。"],"paragraphs":["柔远在无外，饮冰宁顾家。","旌麾辞北阙，原隰生光华。","水涸雨亦收，劲风卷惊沙。","送车何其多，高盖垂文緺。","张侯平生亲，情义固所加。","哀我志慷慨，眷我天一涯。","出宿水上亭，暮谈见晨霞。","百里亦已远，心乎不云遐。","我自东西人，岂能守蓬麻。","周爰愧靡及，敢不重拜嘉。"],"title":"陈桥别隐直"}
