{"author":"温庭筠","id":26202,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["月榭风亭绕曲池，粉垣回互瓦参差。","侵帘片白摇翻影，落镜愁红写倒枝。","㶉𫛶刷毛花荡漾，鹭鸶拳足雪离披。","山翁醉后如相忆，羽扇清樽我自知。"],"title":"题友人池亭"}
