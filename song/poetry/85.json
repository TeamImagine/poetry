{"author":"释延寿","id":85,"strains":["平平仄仄仄平平，仄仄平平仄仄平。","仄仄平平平仄仄，平平仄仄平平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["贪生养命事皆同，独坐闲居意颇慵。","入夏驱驰巢树鹊，经春劳役探花蜂。","石炉香尽寒灰薄，铁磬声微古锈浓。","寂寂虚怀无一念，任从苍藓没行踪。"],"title":"山居诗  其四"}
