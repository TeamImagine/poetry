{"author":"朱淑真","id":245822,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["窈窕风光艳艳春，无言桃李一番新。","青回野烧草初染，光泛幽香兰可纫。","官柳欲眠多态度，海棠贪睡足精神。","旧游似梦浑情懒，对景无聊愁杀人。"],"title":"春日杂兴"}
