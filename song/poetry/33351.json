{"author":"陆游","id":33351,"strains":["平平平○平仄○，仄平仄仄仄仄平。","平平仄仄平仄○，仄仄仄○平平平。","平平平平平仄仄，仄○仄○○平平。","平平平平平仄仄，仄仄仄仄平平平。","仄平平仄仄仄仄，平仄仄仄○平平。","仄○○仄平仄仄，平平○仄平平平。"],"paragraphs":["平生胸中无滞留，旷然独与造物逰。","天风驾我周宇县，夜半忽过江邉楼。","楼前茫茫天地阔，万顷月浸空江秋。","云阶无尘鸾鹤舞，玉笛裂石鱼龙愁。","肺肝澄澈纳灏气，毛发惨栗临寒流。","世间回首真一梦，谁能更念酬恩雠。"],"title":"夜登江楼"}
