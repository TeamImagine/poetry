{"author":"刘克庄","id":110726,"strains":["平仄○平平平平，仄仄平仄平平平。","平平仄仄仄仄仄，平平仄仄平○○。","平平平仄仄平仄，平○平仄○○平。","仄仄平平平仄仄，○仄平仄仄平平。","平平平平平仄仄，仄仄○仄○平平。","仄平平平平仄仄，仄平仄仄平平平。","平平仄仄仄仄仄，仄仄仄仄平平平。","仄○平仄平平仄，仄仄仄仄平○平。","仄平平仄仄平仄，仄平仄仄仄仄平。","平平平平○○仄，平平仄仄平平平。","仄平平仄仄仄仄，平仄仄仄平○平。","仄仄仄仄仄平平，平○平仄仄仄仄。","仄平仄仄仄平仄，平仄仄仄○平平。","平平仄仄仄仄平，仄平仄仄平平○。","仄平平仄仄仄○，仄仄平平仄仄○。"],"paragraphs":["君欲和诗无匆匆，唱首天下文章公。","今年荔子况倍熟，亭亭锦盖高张空。","猿偷鸦啄牧童采，林间残颗犹殷红。","在昔唐家充岁贡，吟讽何止杜陵翁。","南穷交州西蜀土，快马驮送如飞龙。","绛裳冰肌初照眼，玉环一笑恩光浓。","惟闽以远幸免涴，一颗不到温泉宫。","自从陈紫无真本，皱玉晚出尤称雄。","迩来鸡舌擅瑰玮，赞香誉味万喙同。","麟台仙人亲题品，天为此果开遭逢。","乃知微物似有数，声价亦与时污隆。","列圣俭德被华戎，微如淮白不敢供。","奈何置驿奉私室，安得木铎观民风。","山蹊谷堑日力穷，血肩踠足驰筠笼。","请公移此食荔叹，置在薰风殿阁中。"],"title":"和南塘食荔叹"}
