{"author":"释持","id":226445,"strains":["平○仄仄○平仄，平○平平平○仄。","仄仄平平仄仄平，平平仄仄平平仄。","平仄平，仄仄仄，仄仄平平平○仄。","仄平平仄仄○平，仄仄平○仄平仄。","仄平平，仄平仄，仄仄平平仄○仄。","仄仄平平仄仄平，仄平仄仄○平仄。"],"paragraphs":["休将碧落中秋节，来并曹溪无相月。","冷淡无关玉兔光，虚明直透银蟾穴。","圆不圆，缺不缺，一道灵光无间歇。","照人何处不分明，直下承当眼添屑。","本无生，亦无灭，只有休心最亲切。","采石江头弄影时，谪仙到此空颠蹶。"],"title":"偈"}
