{"author":"杨巨源","id":9767,"strains":["平仄平平仄，平平仄仄平。","平平仄仄仄，平仄仄平平。","平仄平平仄，平平仄仄平。","仄平平仄仄，平仄仄平○。","仄仄○平仄，平平仄仄平。","平平平仄仄，平仄仄平○。"],"paragraphs":["文物京华盛，讴歌国步康。","瑶池供寿酒，银汉丽宸章。","灵雨含双阙，雷霆肃万方。","代推仙祚远，春共圣恩长。","凤扆临花暖，龙罏旁日香。","遥知千万岁，天意奉君王。"],"title":"春日奉献圣寿无疆词十首 一"}
