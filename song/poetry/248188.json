{"author":"陈渊","id":248188,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["南窗何似北窗凉，寄傲乘风各有方。","俯仰尚嫌天地窄，卷舒宁计古今长。","酒斟盏里浮醅绿，菊采篱边满眼黄。","万事醉来俱不醒，时飞清梦到羲皇。"],"title":"寄傲轩"}
