{"author":"刘辰翁","id":153442,"strains":["仄仄平平仄，平平仄仄平。","仄平平○仄，仄仄仄平平。","仄仄平平仄，平○仄仄平。","平平平仄仄，平仄仄平平。","仄仄平平仄，平平仄仄○。","平平仄仄仄，仄仄仄平○。"],"paragraphs":["故是春晴好，冬干已隔年。","一番经过雨，百道涨新泉。","破屋移偏湿，荒陂断复连。","浮山通寺驿，眢井出潮田。","地脉天能续，檐声石亦穿。","仇池九十九，蜡屐去无缘。"],"title":"春景 一雨百泉涨"}
