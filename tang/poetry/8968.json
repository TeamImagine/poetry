{"author":"武元衡","id":8968,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["金貂玉铉奉君恩，夜漏晨钟老掖垣。","参决万机空有愧，静观群动亦无言。","杯中壮志红颜歇，林下秋声绛叶翻。","倦鸟不知归去日，青芜白露满郊园。"],"title":"秋日书怀"}
