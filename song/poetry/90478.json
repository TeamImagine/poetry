{"author":"苏舜钦","id":90478,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["落晚天边燕席开，溪山相照绝纤埃。","绿杨有意檐前舞，凉月多情海上来。","香穗萦斜凝画栋，酒鳞环合起金罍。","自疑身是乘槎客，泛彻银河却欲回。"],"title":"和彦猷晚宴明月楼二首  其二"}
