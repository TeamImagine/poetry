{"author":"胡融","id":65167,"strains":["平平平仄仄，仄平平仄仄。","仄仄仄平平，仄○仄平仄。","仄平平平仄，仄仄平○仄。","平平仄仄仄，仄○平平仄。","仄○仄平仄，平平仄平仄。","平平仄平仄，平仄仄平仄。","仄仄平平平，仄仄平仄○。","仄平○平平，仄仄仄平仄。"],"paragraphs":["朝游双阙下，遂登双阙上。","峻壁束清溪，石扇阖奔嶂。","旁通风云气，下蓄关键状。","高逾剑阁竦，狭过彭门壮。","我行季秋月，霜飙扫霾瘴。","崖枯水还壑，巴峡失清涨。","矫步凌丹梯，陟崄神愈王。","作书遗家人，咋指悔狂妄。"],"title":"双阙"}
