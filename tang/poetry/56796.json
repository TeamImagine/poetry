{"author":"韦应物","id":56796,"strains":["仄平仄平仄，平仄仄平○。","仄仄仄平仄，平平仄平平。","平平平仄平，平仄仄仄○。","○平仄仄平，仄○仄仄平。","仄仄仄平仄，仄仄仄仄平。","平仄平仄仄，仄平平仄平。","平○仄平仄，仄平平平平。","仄平平仄平，仄仄仄仄平。","仄仄仄平仄，平平仄平平。"],"paragraphs":["偶然弃官去，投迹在田中。","日出照茅屋，园林养愚蒙。","虽云无一资，樽酌会不空。","且忻百谷成，仰叹造化功。","出入与民伍，作事靡不同。","时伐南涧竹，夜还沣水东。","贫蹇自成退，岂为高人踪。","览君金玉篇，彩色发我容。","日月欲为报，方春已徂冬。"],"title":"荅畅校书当"}
