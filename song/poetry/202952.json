{"author":"释道潜","id":202952,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["驿骑骎骎破夕烟，西来遇我虎溪前。","征途乍即应劳止，陈迹重窥更泫然。","天上归瞻新日月，山中行睹旧林泉。","感时抚事情何极，且伴幽人此夜禅。"],"title":"曾子开吏部服阕赴召"}
