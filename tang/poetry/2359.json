{"author":"高适","id":2359,"strains":["平仄仄平仄，仄平平仄平。","平平仄仄仄，仄仄平平平。","平仄仄平平，仄平仄平平。","平仄仄平仄，仄平仄○平。","○平仄仄○，仄仄仄○平。","平仄平仄仄，仄仄平仄平。","仄平仄平平，平○仄？平。","平平平仄仄，仄仄平平平。","平○仄仄平，平平仄仄平。","平平仄平仄，仄仄○平平。","平○仄平仄，仄仄平平平。","平平仄仄平，仄仄○平平。","○平仄仄平，仄仄平仄平。","平○平仄仄，仄仄平○平。","平仄仄平仄，平平平仄平。","平仄平仄仄，仄平平仄平。","仄仄仄平平，○平仄仄平。","平平仄仄仄，仄仄○平平。"],"paragraphs":["吾友遇知己，策名逢圣朝。","高才擅白雪，逸翰怀青霄。","承诏选嘉宾，慨然即驰轺。","清昼下公馆，尺书忽相邀。","留欢惜别离，毕景驻行镳。","言及沙漠事，益令胡马骄。","丈夫拔东蕃，声冠霍嫖姚。","兜鍪冲矢石，铁甲生风飙。","诸将出冷陉，连营济石桥。","酋豪尽俘馘，子弟输征徭。","边庭绝刁斗，战地成渔樵。","榆关夜不扃，塞口长萧萧。","降胡满蓟门，一一能射雕。","军中多宴乐，马上何轻趫。","戎狄本无厌，羇縻非一朝。","饥附诚足用，饱飞安可招。","李牧制儋蓝，遗风岂寂寥。","君还谢幕府，慎勿轻刍荛。"],"title":"睢阳酬别畅大判官"}
