{"author":"孔武仲","id":199216,"strains":["平仄平平平仄仄，平仄平平平仄仄。","平平仄仄平平平，仄平平平仄平仄。","仄平仄仄平○平，平平平仄仄平平。","○○仄仄仄平仄，仄仄仄仄○平平。","平平平仄○平仄，平仄平○○平仄。","仄仄平平仄仄平，○平仄仄平平仄。"],"paragraphs":["堤下人家喧笑语，高揭青帘椎瓦鼓。","黄流滚滚经檐甍，一任征夫作船苦。","绿榆覆水平如杯，前湾旋放水头来。","深如怒虎著船底，玉石磊砢相喧豗。","黄河虽断隋渠急，舟楫舒迟行旋涩。","独上平堤望远天，衣裘已畏西风入。"],"title":"堤下"}
