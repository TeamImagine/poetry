{"author":"梅尧臣","id":46680,"strains":["仄平仄平○仄平，仄平仄仄仄仄仄。","平仄仄平平仄平，○平仄仄平仄仄。","平○仄仄仄仄仄，平仄○平平仄仄。","平○仄仄○仄平，仄仄仄平平仄仄。"],"paragraphs":["蜀州海棠胜两川，使君欲赏意已猛。","春露洗开千万株，燕脂点素攒细梗。","朝看不足暮秉烛，何暇更寻桃与杏。","青泥剑栈将度时，跨马莫辞霜气冷。"],"title":"道损司门前日过访别且云计程二月到郡正看暗恶海棠颇见太守风味因为诗以送行"}
