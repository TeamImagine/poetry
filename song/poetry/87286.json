{"author":"韩淲","id":87286,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["秦淮东畔得诗人，踏尽前朝陌上尘。","寺外残阳见光宅，苑迷芳草忆临春。","空余王气金陵古，犹带歌声玉树新。","羸马倦童应独往，旧时明月恐伤神。"],"title":"寄刘小山武子老丈  其一"}
