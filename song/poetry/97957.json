{"author":"赵汝鐩","id":97957,"strains":["平仄仄平平仄仄平仄仄，○仄仄平平仄仄。","仄仄仄○平仄平平仄平，仄仄平平仄仄平。","仄平仄仄仄○仄，仄仄仄仄仄仄仄。","平仄仄仄仄仄平，平平平平平仄平。","仄○仄仄平仄仄，仄○仄仄平仄平。","仄仄仄平仄○平，○仄平仄平仄平。","○平仄仄平仄仄，仄平仄仄仄仄仄。"],"paragraphs":["君不见明皇有象能拜舞，看定禄山瞪目怒。","又不见昭宗有猴能起居，望见全忠奋臂呼。","两朝玩物固丧志，异类报国乃仗义。","天宝大驾蜀道巡，开平初元唐祚倾。","百僚奉贼身尽窜，宰相畏族神不宁。","尔象尔猴忿且嗔，其面虽兽心则人。","当时节士知有几，壮哉义兽不怕死。"],"title":"义兽行"}
