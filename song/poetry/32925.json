{"author":"陆游","id":32925,"strains":["仄○○仄平，○仄仄平仄。","仄平平仄仄，平仄仄平平。","仄仄平仄平，平仄仄○仄。","平平○平平，平仄仄平仄。","平仄仄平仄，平仄仄平仄。","仄平平仄○，仄仄仄平仄。","○○平仄仄，仄仄仄平仄。","平仄平平平，仄仄平仄仄。"],"paragraphs":["夜行长木村，重雾杂零雨。","湿萤粘野蔓，寒犬吠云坞。","道坏交细泉，亭废立遗堵。","时时过农家，灯火照鸣杼。","嗟予独何事，无岁得安处。","即今穷谷中，性命寄豺虎。","三更投小市，买酒慰羁旅。","高咏东山诗，怅望怀往古。"],"title":"长木夜行抵金堆市"}
