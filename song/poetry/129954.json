{"author":"高彦竹","id":129954,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["金陵往事已成虚，江水清清只见鱼。","遗庙空存元帝像，故家多有二王书。","秋风出塞调生马，夜月吟淮跨蹇馿。","借问新亭诸老泪，而今烟景复何如。"],"title":"送胡彦龙过金陵"}
