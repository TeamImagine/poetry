{"author":"韦应物","id":56619,"strains":["仄仄仄平仄，平仄仄○平。","平平平仄平，仄仄仄平平。","仄仄平仄仄，仄平仄仄平。","仄○平平仄，仄仄平仄○。","仄平平平仄，平仄平平平。","仄平平平仄，仄仄平仄平。","平仄平平仄，平仄仄平平。","仄平平仄仄，平仄平仄平。","仄仄仄○○，平平仄仄平。"],"paragraphs":["寂寞到城阙，惆怅返柴荆。","端居无所为，念子远徂征。","夏昼人已息，我怀独未宁。","忽从东斋起，兀兀寻涧行。","罥罣丛榛密，披玩孤花明。","旷然西南望，一极山水情。","周览同游处，逾恨阻音形。","壮图非旦夕，君子勤令名。","勿复久留燕，蹉跎在北京。"],"title":"沣上寄幼遐"}
