{"author":"李曾伯","id":129157,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄平平平平仄仄，仄平仄仄仄平平。"],"paragraphs":["八年一柱屹长城，此老胸中百万兵。","有造于西棠播颂，穷荒之北草知名。","喧天笳鼓归时乐，揭日旗常旷世荣。","且为平山应少驻，莫辞酩酊尽欢情。"],"title":"凯还又宴王宣使乐语口号"}
