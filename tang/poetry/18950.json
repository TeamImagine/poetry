{"author":"鲍溶","id":18950,"strains":["平平仄平仄，平仄平平仄。","平平仄平平，仄平平仄仄。","仄平○平仄，仄仄平平仄。","○仄仄○平，仄平○仄仄。","仄平平○平，仄仄平仄仄。","平平仄仄平，仄仄○平仄。","平平仄平仄，平仄平平仄。"],"paragraphs":["清蝉暂休响，丰露还移色。","金飙爽晨华，玉壶增夜刻。","已低疏萤焰，稍减哀蝉力。","迎社促燕心，助风劳雁翼。","一悲纨扇情，再想清浅忆。","高高拜月归，轧轧挑灯织。","盈盈玉盘泪，何处无消息。"],"title":"白露"}
