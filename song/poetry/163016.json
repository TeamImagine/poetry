{"author":"汪元量","id":163016,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["百尺荒台禾黍悲，沈思往事似轮飞。","洛中车驾秦皇去，沛上风云汉帝归。","鹰入塞榆冲雁阵，鹘穿城树破鸦围。","东徐多少英雄恨，留与行人歌是非。"],"title":"歌风台"}
