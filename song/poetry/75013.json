{"author":"赵蕃","id":75013,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["发轫名山三十年，每逄佳处一悠然。","独于此地欠行迹，始信兹游亦属天。","坛记旧模唐刺史，句题今诵两诗仙。","和篇末至夫何敢，势似求鱼乃木缘。"],"title":"赣州出示马提刑留题麻姑山次韵"}
