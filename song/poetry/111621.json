{"author":"刘克庄","id":111621,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["病久溪堂镇日关，潭空不复著蛟蟠。","断无喝道来松下，时有挐音到苇间。","上宰相书浑绝笔，闻皇子报一开颜。","出门应被盟鸥笑，谁遣高飞带箭还。"],"title":"居厚弟示和诗复课十首  其八"}
