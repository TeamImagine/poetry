{"author":"罗隐","id":30584,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["远山高树思悠哉，重倚危楼尽一杯。","谢守已随征诏入，鲁儒犹逐断蓬来。","地寒谩忆移暄手，时急方须济世才。","宣室夜阑如有问，可能全望未然灰。"],"title":"孙员外赴阙后重到三衢"}
