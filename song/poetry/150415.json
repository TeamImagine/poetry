{"author":"牟𪩘","id":150415,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["致饰虽云贲则亨，含章内照乃为真。","离明外附天光发，艮止中存道体纯。","玉质未雕虹贯日，素功后绘物生春。","也应笑我元犹白，不比羔羊正直人。"],"title":"白贲"}
