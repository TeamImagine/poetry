{"author":"罗隐","id":30688,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["梁宋追游早岁同，偶然违别事皆空。","年如流水催何急，道似危途动即穷。","醉舞且欣连夜月，狂吟还聚上楼风。","烦君更枉骚人句，白凤灵虵满袖中。"],"title":"秋日汴河客舍酬友人"}
