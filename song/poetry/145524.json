{"author":"马廷鸾","id":145524,"strains":["仄平平平仄平平，仄平平仄平仄平。","仄仄仄仄平平仄平平，平平仄仄平仄平平。","仄仄仄仄平仄平，仄平仄平平仄平，仄仄仄仄仄仄平。","仄平平平平，仄仄平平平。","平平仄平平平平，平平平平仄平。","仄仄平仄仄平，平仄平仄仄○○仄仄平。","平平仄仄平平平，平仄仄平仄平平。","仄平平平仄仄平，仄仄仄仄平平平。","仄平仄仄平仄平仄○，仄平平仄平平仄平平。"],"paragraphs":["我生之初尚无为，我生之后唐世衰。","有父溺死兮谁者怜之，呼天与地兮涕涟洏。","至险不测涛与风，至幽不仁鱼与龙，至孝不昧感即通。","岂人之灵兮，不若厖之雄。","惟天地之无穷兮，哀吾生之弱龄。","往者吾不及兮，来者吾不获观其败与赢。","愚公老矣山为平，精卫藐然海为倾。","枕吾戈兮缚尔缨，猛志毅气妖氛澄。","昊天克巩兮靡人弗胜，诵娥之烈兮摇我心旌。"],"title":"饶娥庙祀神歌  其二"}
