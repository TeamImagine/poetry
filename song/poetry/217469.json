{"author":"张耒","id":217469,"strains":["平平仄平仄，仄仄平平平。","平平仄仄平，？仄仄平平。","仄仄仄平仄，仄仄平平平。","仄仄○仄平，仄仄平平平。","仄仄平仄仄，平平仄仄平。","仄平平仄仄，仄仄平平平。"],"paragraphs":["浮云蔽亭午，白日成萧森。","余凉入坐隅，萧洒散烦襟。","孟夏爱吾屋，秀木成佳阴。","众果颇已成，永日鸣山禽。","杖履时亦到，逍遥忘滞淫。","举头天雨霁，落日低遥岑。"],"title":"东园"}
