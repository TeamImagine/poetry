{"author":"杨夔","id":37598,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谷口今逢避世才，入门潇洒绝尘埃。","渔舟下钓乘风去，药酝留宾待月开。","数片石从青嶂得，一条泉自白云来。","竹轩相对无言语，尽日南山不欲回。"],"title":"题郑山人郊居"}
