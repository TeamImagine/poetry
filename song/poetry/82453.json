{"author":"孙应时","id":82453,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["晚风吹散雨垂垂，一榻萧然枕独欹。","秋燕悄如当去客，夜虫还是可怜时。","我怀松菊归难早，君趁莼鲈喜可知。","已叹曲高如白雪，更烦墨妙写乌丝。"],"title":"和曾舜卿"}
