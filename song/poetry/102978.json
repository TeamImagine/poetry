{"author":"魏了翁","id":102978,"strains":["仄平平仄仄平平，平平仄仄仄仄平。","平平仄仄平仄仄，仄平平仄仄仄平。","平平仄仄仄平仄，仄平仄仄仄仄仄。","仄平平仄仄仄仄，仄仄仄平○仄仄。","仄平平○○平平，仄平平仄平平平。","平○仄仄仄平仄，仄平仄仄平仄平。","平平仄仄仄平仄，平仄仄平平仄仄。","平平仄仄仄平平，仄○平平仄平○。"],"paragraphs":["十年谁遣不宁侯，麕奔鸟散十七州。","余州蹙蹙能几许，史君今作载酒游。","诸公饮俊已濡首，眼前百事不挂口。","震风凌雨揭却屋，左蟹右杯犹在手。","史君千骑行清秋，岂为杯酒馋涎流。","绸缪牖户既云晚，梦魂不到花绕楼。","乖逢聚散古来有，而我此时持此酒。","河梁𥩟立不知还，插颔青丝半成叟。"],"title":"送高才卿出守嘉定"}
