{"author":"洪皓","id":252595,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西邻樽俎比星陈，强欲携笻虑损神。","得句挥毫须会友，缓声振木解娱宾。","献酬杂坐欺三白，服饵单栖忘五辛。","重九闲居真可惜，销忧思引万家春。"],"title":"次韵学士重阳雪中见招不赴前后十六首  其一"}
