{"author":"陈藻","id":78881,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["从来剽窃为场屋，直是无繇识古书。","屈指罕能官显达，到头剩得腹空虚。","君今身计非谋禄，地有人耕免荷锄。","高适学诗年更晚，才名何患不相如。"],"title":"次韵回叔经"}
