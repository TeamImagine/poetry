{"author":"滕岑","id":67856,"strains":["仄仄平○平平平，平平仄仄仄仄平。","平平仄仄平仄仄，平仄平仄○○平。","○平○平仄平仄，○仄仄平仄平仄。","平平仄仄仄仄平，○平○仄平平仄。","仄平仄仄○仄○，平仄仄仄平平平。","仄仄仄平平仄平，仄仄仄平○平平。","仄平平仄仄仄仄，仄仄平平仄平仄。","平平仄仄○○平，平仄仄平平仄仄。"],"paragraphs":["字画端重无倾欹，文辞简古有刺讥。","高堂一见为却立，知是浯水中兴碑。","当时长安望浯水，相去不知几千里。","斯文自合上送官，如何镵向千岩底。","二公用意深复深，知我罪我俱无心。","不向一时求赏音，亿代宝之如璆琳。","孽臣之事置莫说，尚喜蚕头未讹缺。","纷纷理乱堕空虚，千古断崖悬日月。"],"title":"中兴碑"}
