{"author":"陆龟蒙","id":28161,"strains":["平平○平平，平仄仄○仄。","平平仄○仄，仄仄仄仄○。","平平仄平仄，仄仄平仄仄。","仄○仄仄平，仄仄○仄仄。","平平仄仄仄，仄仄平仄仄。","平仄○仄平，平平仄平仄。","平平仄平仄，仄仄平仄○。","仄仄平仄平，平平仄平仄。"],"paragraphs":["红蚕缘枯桑，青茧大如瓮。","人争捩其臂，羿矢亦不中。","微微待贤禄，一一希入梦。","纵操上吉言，口噤难即贡。","蛟龙在怒水，拔取牙角弄。","丹穴如可游，家家畜孤凤。","凶门尚儿戏，战血波澒溶。","社鬼苟有灵，谁能遏秋恸。"],"title":"杂讽九首 一"}
