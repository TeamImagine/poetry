{"author":"史浩","id":19759,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["圣主当年侧席求，一时献替尽嘉谋。","刑名不作汉晁错，忠义有如唐马周。","夕闼未酬怀鼎志，坤臣徒起袴襦讴。","忽乘鹤驭凌云去，应与丛宵造物游。"],"title":"胡长文阁学挽辞"}
