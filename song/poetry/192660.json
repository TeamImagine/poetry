{"author":"郭祥正","id":192660,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，平仄平平仄仄平。","平仄仄平平仄仄，仄平平仄仄平平。"],"paragraphs":["江梅千片惜离披，更向风前把一卮。","冷艳不辞今日舞，清香还是隔年期。","客经易水忘归处，云倚巫山欲散时。","安得不吟仍不饮，满头华发拟何为。"],"title":"又同赏落梅二首  其一"}
