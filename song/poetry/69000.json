{"author":"释契嵩","id":69000,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平平仄平。"],"paragraphs":["暝色阴森雪和云，故人当此动吟魂。","烟凝火冷万家静，水色山光竟夜昏。","兴发晋贤前古远，诗传萧寺迩今存。","春归嵓壑多芳树，漫欲邀君同听猿。"],"title":"次韵奉酬"}
