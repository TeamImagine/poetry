{"author":"韩淲","id":87103,"strains":["仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["雨雪绵绵春欲深，鹅湖石井旧登临。","经行为我踌躇立，俛仰知谁放旷吟。","高爽山川无起灭，卑喧人物有升沈。","青鞋布袜茅柴酒，花柳中边惜此心。"],"title":"二十六日"}
