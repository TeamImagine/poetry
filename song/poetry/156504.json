{"author":"文天祥","id":156504,"strains":["○平仄平仄，仄仄平○○。","仄平平仄仄，平仄平仄平。","仄平平仄平，仄仄仄仄○。","仄仄仄仄平，仄仄仄仄平。","○平仄平仄，仄平仄仄平。","仄○仄○仄，仄平平仄○。","仄平仄平仄，仄仄○平平。","仄仄仄平平，仄仄平仄平。","仄仄仄平仄，平仄仄○平。","仄平仄仄平，仄仄○仄平。","仄平仄仄仄，平仄仄仄平。","仄平○仄仄，仄平○平平。","仄平○平平，仄仄○平平。","仄仄平平平，平平仄平平。","平平仄平仄，仄仄平平平。"],"paragraphs":["长陵有神气，万岁光如虹。","有时风雪变，魂魄来沛宫。","壮哉游子乡，一览万宇空。","击筑戒复隍，帝业慎所终。","重瞳爱梁父，此情岂不同。","锦衣绚行昼，丈夫何浅中。","缅怀首丘意，自足分雌雄。","尚惜霸心存，慷慨怀勇功。","不见往来事，烹狗与藏弓。","早知致两生，礼乐三代隆。","匹夫事已往，安用责乃翁。","我来汤沐邑，白杨吹悲风。","永言三侯章，隠隠闻儿童。","叶落皆归根，飘零独秋蓬。","登台共凄恻，目送南飞鸿。"],"title":"歌风台"}
