{"author":"李思衍","id":159399,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平仄仄仄平。","仄仄仄平平仄仄，仄平仄仄仄平平。"],"paragraphs":["持囊簪笏紫霄闲，声价高于万斛山。","绝顶上行谁不爱，急流中退古来难。","人言进步必为相，我道知几好丐闲。","若也买田清颍上，幅巾便是进贤冠。"],"title":"万斛山"}
