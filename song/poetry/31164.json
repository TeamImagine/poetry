{"author":"洪迈","id":31164,"strains":["仄平仄平仄，平仄仄仄平。","平平仄平仄，仄仄平平平。","○仄仄仄仄，○仄仄仄平。","仄仄仄仄仄，仄仄平仄平。","仄平仄仄平，平平平平○。","仄平仄平仄，平○仄平平。","仄平仄平仄，仄○仄仄○。","平平仄仄仄，仄仄○平平。","○平平仄平，仄仄平仄平。","○○仄平仄，仄平仄平平。","仄平○仄仄，仄仄平○平。"],"paragraphs":["我家大江左，江水日夜东。","遥瞻发源处，乃在西南穷。","相望邈异境，正北一水通。","故令我与子，迹远心自同。","我生寡所谐，强颜红尘中。","倦飞矫归翮，饥吟咽寒蛩。","独欣得吾子，万虑一笑空。","时时出秀句，醒我如风松。","当知山泽臞，不鄙犀角丰。","弹冠实伊始，此生各飞蓬。","卜邻应未必，即事聊从容。"],"title":"酬马退翁见示之什"}
