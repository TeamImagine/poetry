{"author":"曾几","id":248896,"strains":["平平仄平平，平仄仄平仄。","平平平仄○，仄仄仄仄仄。","平平仄○平，仄仄仄平仄。","平平仄平仄，平仄○平仄。","平平○仄平，平仄仄○仄。","平平仄仄仄，仄仄仄仄仄。","仄平平平仄，仄仄仄仄仄。","仄平平仄平，平仄仄平仄。","仄仄平仄平，平平仄平仄。"],"paragraphs":["春山数峰青，春水一溪绿。","幽寻山水间，物物可寓目。","花香若三薫，柳色若新沐。","吾侪幸闲放，晴昼颇连属。","胡为深闭门，终日仰看屋。","嘉招傥亟拜，岂敢惮仆仆。","请君携壶去，政恐日不足。","小槽虽蜜甜，何必待醽醁。","茗事姑置之，雷车困枵腹。"],"title":"寻春次曾宏甫韵"}
