{"author":"陆游","id":38065,"strains":["仄仄平平仄仄平，平平仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["晓雨丝丝熟食时，泥深辙断客行迟。","乱云重叠藏山寺，野水纵横入稻陂。","马鬣松阴封旧陇，龟趺道左立新碑。","扶衰此出知能几，清泪临风不自持。"],"title":"寒食日九里平水道中"}
