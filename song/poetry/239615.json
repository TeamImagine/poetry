{"author":"詹度","id":239615,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["长亭春色送英雄，满目江山映日红。","剑戟夜摇杨柳月，旌旗晓拂杏花风。","行时一决平戎策，到后须成济世功。","为报燕山诸将吏，太平取在笑谈中。"],"title":"送童宣抚平燕班师"}
