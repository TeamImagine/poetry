{"author":"贾岛","id":25878,"strains":["仄仄平仄仄，○仄仄平平。","仄○平○○，平平仄仄平。","仄○平仄仄，平仄仄○平。","平仄平平仄，仄平平仄平。","仄平平仄仄，○仄仄平平。","仄仄平平仄，平○仄仄○。","仄○平仄仄，平？仄○平。","平仄平平仄，平平仄仄平。"],"paragraphs":["不唯诗着籍，兼又赋知名。","议论于题称，春秋对问精。","半应阴隲与，全赖有司平。","归去峰峦众，别来松桂生。","涨江流水品，当道白云坑。","勿以攻文捷，而将学剑轻。","制衣新濯锦，开酝旧烧罂。","同日升科士，谁同膝下荣。"],"title":"送雍陶及第归成都宁亲"}
