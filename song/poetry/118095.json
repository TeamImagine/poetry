{"author":"吴渊","id":118095,"strains":["仄仄平平平仄平，仄平平仄仄平平。","仄平仄仄平平仄，平仄平平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老守重来何所为，筑成台榭凿成池。","绿深夜雨龟鱼远，红压春风鶑燕迟。","民乐轩墀偏少讼，官闲园圃自多诗。","凤团啜罢投衾枕，梦觉花间日影移。"],"title":"挥麈堂二首  其一"}
