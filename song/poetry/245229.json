{"author":"喻汝砺","id":245229,"strains":["仄仄平仄平，仄仄仄仄平。","平平仄平平，平仄仄仄平。","平仄仄平平，○平仄平平。","仄仄平仄仄，平平仄平○。","仄仄仄○仄，平仄仄仄平。","仄平仄平平，仄仄仄仄平。","仄平仄仄仄，仄平平○○。","仄平平仄仄，仄平仄仄平。","仄平平仄平，平仄平仄○。","仄仄平仄平，平平仄平平。","仄平仄仄仄，平仄○平平。"],"paragraphs":["渺渺天宇初，便复有此山。","清晨及兹游，遐想百代前。","来者几何人，当时各为欢。","淑质扬妙舞，哀丝递清弹。","乐事坐如昨，芳岁已屡殚。","向来所游人，落叶不复还。","迥然散远目，感之为长叹。","竹林遥旧所，鹊巢岂昔眠。","念谁常久存，而不任所缘。","破涕聊一怡，山川却萋妍。","未知后世事，谁复当来旋。"],"title":"游海云山"}
