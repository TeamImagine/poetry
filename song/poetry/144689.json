{"author":"陈杰","id":144689,"strains":["仄仄平平仄仄平，仄平○仄仄平平。","平平仄仄平平仄，仄仄平平仄仄平。","平平仄仄○○仄，仄仄平平仄仄○。","仄仄平○平仄仄，○○平仄仄平平。"],"paragraphs":["一雨真成五月秋，十年重上仲宣楼。","峥嵘岁月欺人事，浩荡乾坤入客愁。","孙刘气力三分尽，蜀汉山川百战收。","可是登临无限意，闲看西日下城头。"],"title":"仲宣楼"}
