{"author":"李肖龙","id":155823,"strains":["平平仄仄仄，平平平平平。","仄平仄平平，仄仄平平平。","平平仄仄仄，仄平平仄平。","仄平仄仄平，平平平仄平。","仄平平仄平，平○仄平平。","平平仄仄仄，仄仄平平平。","仄平平平○，平平仄仄平。","仄仄仄○仄，平仄○仄平。","平平仄仄平，○仄仄仄平。","平仄仄仄仄，仄平仄○平。","平平平仄平，仄仄平平○。","仄仄平平仄，仄仄仄平平。","仄平平仄平，仄仄仄平平。","仄仄○○仄，仄平平仄平。"],"paragraphs":["枯苗一著雨，田畴经芊芊。","蛰虫一逢春，窟穴声阗阗。","余民望小定，甚于饥渴然。","昔何好弄兵，今何知服田。","急流无住鱼，晴空有飞鸢。","干戈未肯息，百里无人烟。","去年科徭重，剜疮在眼前。","父子不相保，悲泣空自悬。","新官榜往催，观者塞市廛。","全活数万众，此恩大如天。","人生能几何，饮啄皆前缘。","聚水盈科进，缺月及时圆。","唯谋官职高，未必子孙贤。","有意行王道，愿言书七篇。"],"title":"便民诗上颜正叔宣慰广东"}
