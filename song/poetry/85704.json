{"author":"陈淳","id":85704,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["赵学规模本自宏，师传敢背此心盟。","追思严训昭如在，立誓终身笃所行。","每患无成辜宿志，那知自鬻钓浮名。","贤侯爱友交提奖，重我惭惶未见荣。"],"title":"赵守礼延入学陈伯跃有诗咏其事因和以复之"}
