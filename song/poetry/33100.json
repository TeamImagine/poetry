{"author":"陆游","id":33100,"strains":["平平仄平平仄仄，仄仄平平平仄仄。","仄仄平平仄仄平，平○仄仄平○仄。","仄平仄仄○平平，仄仄仄平○仄仄。","平○○仄仄平平，仄仄仄平平仄仄。","平平平仄仄○○，平仄仄○○仄仄。","平平平仄仄○平，仄仄平平平仄仄。","平平平仄平仄仄，仄仄平平仄○仄。","平平仄仄仄平平，平仄仄仄○平仄。","仄平平仄？仄平，平仄平平平仄仄。","仄平仄仄仄平平，仄仄平平仄仄仄。"],"paragraphs":["经年簿书无少暇，款段今朝欣一跨。","瑞草桥边水乱流，青衣渡口山如画。","老翁醉著看龙钟，小妇出窥闻娅姹。","荒陂吹笛晚呼牛，古路倚梯晨采柘。","残花零落不禁折，香草芉茸如可藉。","邮亭慈竹笋穿篱，野店蒲萄枝上架。","功名垂世端有数，利欲昏心喜乘罅。","羁穷自笑岂人谋，闲放每欲从天借。","草根虫语秪自悲，风里篷征安税驾。","祖师补处浣花村，会傍清江结茆舍。"],"title":"瑞草桥道中作"}
