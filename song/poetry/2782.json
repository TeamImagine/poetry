{"author":"宋庠","id":2782,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["慈恩题墨七雕年，霰雪相逢倦客天。","男子诣曹羞会课，秃翁无版欲归田。","爻占后笑余艰象，书入穷愁有剩篇。","闻道汉家求失职，可能梁甲信灰然。"],"title":"宗人缄见过"}
