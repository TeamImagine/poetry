{"author":"陆游","id":38000,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["牛乳抨酥瀹茗芽，蜂房分蜜渍棕花。","旧知石芥真尤物，晚得蒌蒿又一家。","疏索乡邻缘老病，团栾儿女且喧哗。","古人不下藜羹糁，斟酌龟堂已太奢。"],"title":"戏咏山家食品"}
