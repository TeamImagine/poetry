{"author":"罗隐","id":884,"strains":["仄仄仄仄平，仄平平仄仄。","平仄仄仄平，平平仄平仄。","仄平平平○仄仄，平平平平仄？仄。","平仄仄仄仄仄平平，仄平平仄。","平仄仄平，平平平仄。","平平仄仄平平仄，平平○仄平仄仄。","仄仄平仄仄仄，仄仄仄仄，平平仄仄仄仄仄平平，仄○仄仄平平仄平仄。","平平仄仄○○仄，仄仄○平平仄仄。仄仄平仄平，平仄仄，平平仄仄仄仄平平平仄仄○。","平平仄仄平，仄仄仄。"],"paragraphs":["细蘂慢逐风，暖香闲破鼻。","青帝固有心，时时动人意。","去年高枝犹压地，今年低枝已憔悴。","吾所以见造化之权，变通之理。","春夏作头，秋冬为尾。","循环反复无穷已，今生长短同一轨。","若使威可以制，力可以止，秦皇不肯敛手下沙丘，孟贲不合低头入蒿里。","伊人彊猛犹如此，顾我劳生何足恃？但愿开素袍，倾绿蚁，陶陶兀兀大醉于青冥白昼间。","任他上是天，下是地。"],"title":"鼓吹曲辞 芳树"}
