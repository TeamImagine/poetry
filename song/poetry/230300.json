{"author":"许景衡","id":230300,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["龙穴梅潭抱岭斜，忆曾同试雨前茶。","稍须林壑开云叶，便倩儿童汲井花。","一别仙山空梦寐，五年边塞走尘沙。","会须觅片闲田地，邻舍如侬有几家。"],"title":"寄仙岩元上人"}
