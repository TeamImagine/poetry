{"author":"赵孟坚","id":129027,"strains":["平平仄平平，仄○仄仄仄。","平平平仄仄，仄○仄仄仄。","平平仄仄仄，仄仄仄平仄。","仄平平仄平，平仄平平仄。","仄平平仄平，○仄平○仄。","平仄平仄平，仄仄仄平仄。","仄平仄○○，平○仄平仄。","平平仄平仄，平仄平○仄。","仄平仄仄平，仄仄仄平仄。","平平仄仄仄，仄仄仄平仄。","○平仄仄平，仄仄仄○仄。","平平平仄平，仄仄平平仄。"],"paragraphs":["浮生恍流萍，聚难别易久。","经年稀会面，感叹两执手。","佳宾稍翕集，历落马蹄骤。","竞夸摛锦文，雄骋翻河口。","主人金叵罗，颇费黄封酒。","环坐松下亭，海纳翕敷受。","饮酣气张王，联题健挥肘。","山凹日斜射，檐额风穿逗。","恨无秉烛游，以夜继斯昼。","聊追擘韵戏，崄窄互呈鬭。","分携上木兰，漾桨几回首。","遥追飞盖归，数遍苏堤柳。"],"title":"乙未春初解漕幕兼职访秋壑西湖探韵得柳字"}
