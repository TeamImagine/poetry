{"author":"陆游","id":38018,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["澹月微霜夜漏徂，披裘不睡附寒炉。","清笳袅袅已三弄，残火荧荧才一铢。","报国无期心欲折，读书自力眼将枯。","麹生作态年来甚，不受闲人折简呼。"],"title":"夜坐求酒已尽喟然有赋"}
