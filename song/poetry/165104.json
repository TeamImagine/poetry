{"author":"罗升","id":165104,"strains":["平平仄平平，仄仄平仄仄。","仄平平○平，仄仄仄平仄。","平平平仄仄，平仄仄平仄。","平平仄平仄，仄仄仄仄仄。","平平平平平，仄仄仄仄仄。","平仄仄仄仄，平仄仄平仄。","仄平仄平仄，平仄平仄仄。","仄平仄平平，平平仄平仄。","平平平仄仄，仄仄仄平仄。","仄仄○平平，平○仄平仄。"],"paragraphs":["千畴昼生烟，稻本焦釜急。","化工哀遗黎，起死在呼吸。","檐牙飞瀑乱，沟曲怒潮集。","书生乐人乐，夜久倚杖立。","遥知饥肠苏，不但爽气入。","兵气二十载，狐鼠舞城邑。","向来被犁者，沧海余一粒。","潜虬尚无情，枯鱼亦何及。","终然天者定，未恨老蓑笠。","念彼荷戈人，山中甲裳湿。"],"title":"闵雨有怀"}
