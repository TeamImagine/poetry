{"author":"杨万里","id":49020,"strains":["平平仄仄平仄仄，平平仄仄平仄仄。","平平仄仄仄平○，平平仄仄○平仄。","仄平仄仄○平平，仄平平仄○○○。","仄仄平平仄平仄，仄平仄仄平仄平。","仄平平平○仄仄，仄仄平仄○平仄。","仄平仄仄仄平平，平平平仄平平仄。","平平仄仄仄平平，仄仄仄仄平仄平。","平○仄仄仄仄仄，仄仄仄平○仄平。"],"paragraphs":["江流一直还一曲，淮山一起还一伏。","江流不肯放人行，淮山只管留人宿。","老夫一出缘秋凉，半涂秋热难禁当。","却借楼船顺流下，逆风五日殊未央。","老夫平生行此世，不自为政听天地。","只今未肯放归程，安知天意非奇事。","平生爱诵谪仙诗，百诵不熟良独痴。","舟中一日诵一首，诵得遍时应得归。"],"title":"舟中排闷"}
