{"author":"吕本中","id":246343,"strains":["○平仄平○平平，仄○○平仄平仄。","平平平仄平仄平，仄平仄仄平平仄。","平平仄平仄○仄，平平仄仄平平仄。","平平仄仄仄仄平，○平仄平平仄平。","仄平仄仄仄平仄，平仄仄仄○平○。","平平仄仄仄仄仄，仄仄仄仄平平平。","仄仄平平仄○仄，仄仄仄仄○平仄。","仄平仄仄仄仄○，平仄仄○平平仄。","仄平仄平平仄○，平平仄平○仄仄。","平仄仄仄平仄平，仄仄平平仄平仄。","平平仄仄平仄○，仄○仄仄平仄平。","仄平仄仄仄仄仄，仄仄仄仄平平平。","○平平平仄平仄，仄仄仄仄平平平。","仄仄仄平平仄仄，仄平○仄○平仄。"],"paragraphs":["三年白沙看江山，可当中原故人面。","今来千里逢故人，笑谈却作江山见。","江山故人不相远，平生志愿于君满。","唐侯独立一代无，张侯与之来集枯。","老松本自岁寒外，良马不畏长途驱。","饥年百室仰粟廪，暑路六月悬冰壶。","念昔关汪不相贷，视世好爵如机械。","上书索去不作难，云我未了平生债。","后生少年延颈观，诸公故人思一快。","基本未定天夺之，赖有君侯数人在。","龙媒已远风驭回，坐叹四海梁木摧。","尔来老谢又继往，但觉眼界常尘埃。","长江无津出光怪，迥野入夜开风雷。","此语不诬君可验，请君更讨防身剑。"],"title":"赠唐充之兼简益中"}
