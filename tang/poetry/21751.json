{"author":"杜牧","id":21751,"strains":["仄仄平平仄，平平○○平。","仄平○仄仄，平仄仄平平。","仄仄平平仄，○平仄仄平。","平平平仄仄，平仄仄平平。","仄仄平平仄，平平仄仄平。","平○○仄仄，平仄仄平○。","仄仄平平仄，平○仄仄平。","仄平平仄仄，仄仄仄平平。","仄仄平平仄，平平仄仄平。","平平仄仄仄，平仄○○○。"],"paragraphs":["绿树莺莺语，平江燕燕飞。","枕前闻[雁去]，楼上送春归。","半月縆双脸，凝腰素一围。","西墙苔漠漠，南浦梦依依。","有恨簪花懒，无聊鬬草稀。","雕笼长惨淡，兰畹谩芳菲。","镜敛青蛾黛，灯挑皓腕肌。","避人匀迸泪，拖袖倚残晖。","有貌虽桃李，单栖足是非。","云𫐌载驭去，寒夜看裁衣。"],"title":"为人题赠二首 二"}
