{"author":"刘攽","id":183256,"strains":["仄平仄仄平仄平，平平仄平平仄仄。","仄仄○平平仄平，平仄○平平仄仄。","仄平平仄仄仄仄，仄仄仄平平仄仄。","平平仄仄仄○仄，仄仄○平仄平仄。","仄仄仄？平仄平，仄平仄仄仄○仄。","平平平平平平仄，仄仄仄平平○仄。","平平仄仄平平平，仄仄平平平仄仄。"],"paragraphs":["每秋送客常羡人，今秋送君尤惜别。","白发相知无几何，明日扁舟成楚越。","忘形谁复到尔汝，末路转忧欺老拙。","西风落叶密如雨，信宿长淮见清月。","紫蟹出簖加二螯，白鱼挂网色胜雪。","人生功名何由致，适意勿羞徒𫗦啜。","何时亦得东南征，赤脚吴溪嘲钓碣。"],"title":"送徐君章"}
