{"author":"邵雍","id":124222,"strains":["仄仄平平仄仄平，仄平平仄平平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["二十年来住洛都，眼前人事任纷如。","形同草木何胜野，心类钟彝不啻虚。","已沐仁风深骨髓，更惊诗思剧琼璩。","庄周休道亏名实，自是无才悦众狙。"],"title":"和王不疑郎中见赠"}
