{"author":"赵蕃","id":73676,"strains":["平平仄平平，仄仄○仄仄。","平仄平仄平，仄仄平平仄。","○平平仄平，仄仄平仄仄。","平平仄仄仄，仄仄○仄仄。","仄平仄仄仄，仄仄平平仄。","平平仄仄○，仄仄平平仄。","平平仄平仄，平仄○仄仄。","仄仄仄仄平，仄仄平平○。","仄平仄仄仄，仄仄○平仄。","○平仄仄仄，仄仄平仄仄。","平○仄平仄，平仄平仄仄。","仄仄仄○平，平平仄平仄。"],"paragraphs":["君言不为诗，乃有如许味。","诗亦何与人，政恐伤吾气。","中怀松柏坚，外暴丹雘塈。","君虽不我语，我亦长自畏。","不惟费口颊，政尔悲肠胃。","良由习未除，匪是真为贵。","君言固邹鲁，君笔犹汉魏。","绝倒岂自文，善谑非加诽。","赠言要有益，佩服当无既。","胜私与致果，曰克仍曰毅。","曾闻郑渠凿，终有秦亩溉。","闵闵望其成，悠悠勿虚费。"],"title":"次韵潘端叔送行二首  其二"}
