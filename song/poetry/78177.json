{"author":"叶适","id":78177,"strains":["仄平仄仄仄，○平仄○平。","平平仄仄仄，仄仄○平○。","平平平仄仄，仄仄仄仄○。","平平仄仄仄，平仄仄○○。","平平仄仄○，平仄仄平平。","平平仄平○，仄仄仄仄平。","平仄平平平，平仄仄仄平。","仄平○○仄，仄仄平平仄。","仄仄仄平平，○仄仄仄仄。","平平○平平，仄仄平平平。"],"paragraphs":["昔人但抱膝，将军拥和銮。","徒知许国易，未信藏身难。","功虽愆岁晚，誉已塞世间。","今人但抱膝，流俗忌长叹。","儒书所不传，群士欲焚删。","讥诃致囚棰，一饭不得安。","珠玉无先容，松柏有后艰。","内窥深深息，仰视冥冥翰。","勿要两脾消，且令四体胖。","徘徊重徘徊，夜雪埋前山。"],"title":"陈同甫抱膝斋二首  其一"}
