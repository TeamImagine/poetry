{"author":"曹勋","id":12814,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["送客天台不上船，东风款段喜扬鞭。","山容阁雪晓犹冷，花色烘云春正妍。","垅上麦芒犹绿嫩，枝间梅子渐青圆。","有怀阁老应诗罢，尽卷珠帘按管弦。"],"title":"送杨子宽还临安寄钱处和"}
