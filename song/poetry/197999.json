{"author":"苏辙","id":197999,"strains":["○平平平平，仄仄平仄仄。","平○平平平，平仄仄仄仄。","仄平平平仄，仄仄平○仄。","仄平平仄仄，仄仄○仄仄。","平平仄仄平，平平仄仄仄。","仄平仄平仄，平仄仄仄仄。","平平仄平平，仄仄平仄仄。","平平仄仄○，○仄平平仄。","平平仄平仄，仄仄平仄仄。","仄平仄平仄，仄仄○平仄。","平平仄平平，仄仄仄平仄。","平平仄平？，平仄仄平仄。","平平平仄平，仄仄平平仄。","仄○仄平仄，平仄仄平仄。","仄○平仄平，○平仄仄仄。","仄平平平○，仄仄○平仄。","平平仄仄仄，平仄仄平仄。","平平仄平○，平仄仄平仄。"],"paragraphs":["扁舟多艰虞，与我平日类。","初乘滂洋流，旋涉冻浅地。","日西阴风作，夜半流澌至。","悄然孤寂枕，觉此凝冽气。","河声噤不喧，灯花结复坠。","忽来触舟去，声与裂帛似。","平明发窗扉，吏卒僵未起。","奔腾阵马过，汹涌晴云驶。","纷纷散环玦，卷卷浮席被。","汇流忽腾蹙，曲岸相撑抵。","欹危起丘山，汗漫接洲沚。","连艘恣凌𫐆，千槌竞纷委。","刚强初悍顽，溃散终披靡。","扫除就虚旷，沿溯弄清泚。","我行无疾徐，乘流得坎止。","偶然追还期，愧此堕千指。","阴阳有定数，开塞亦常理。","穷冬治舟行，嗟此岂天意。"],"title":"河冰"}
