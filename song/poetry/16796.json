{"author":"释昙华","id":16796,"strains":["平平仄平仄，仄平仄仄仄。","仄仄平○平，仄平仄○仄。","○仄仄○平，平仄仄仄仄。","平平平平仄，仄仄仄仄仄。","仄○仄平仄，平仄仄平仄。","平仄仄仄仄，平平仄平仄。","仄仄仄○平，平平平○仄。","○平仄○仄，仄仄仄仄仄。","仄平仄仄仄，仄平仄仄仄。","仄仄平仄平，○仄仄？仄。","仄仄平平○，仄仄仄仄仄。","仄平仄仄○，平平仄平仄。","○平仄平○，仄仄仄仄仄。","仄○仄仄平，○○仄仄仄。","○仄平○○，仄仄仄平仄。"],"paragraphs":["吴门吉彬老，寿年可及百。","骨目清且癯，施为有标格。","行步快如风，谈笑气不乏。","穷之无他术，一味好佛法。","每亲善知识，言下究生杀。","家有二侄女，贞姿迥超拔。","自幼不茹荤，晨昏常燕默。","从容定中起，痛念十使结。","显尘劫大愿，运针发五色。","幻普贤妙身，应现四菩萨。","等十方虚空，皎若揭日月。","大哉白象王，群狐悉弥灭。","当知妙殊胜，岂在别处设。","若从自己求，犹如病作热。","如是名正观，不尔是邪说。"],"title":"吉彬老二侄女绣普贤菩萨求赞"}
