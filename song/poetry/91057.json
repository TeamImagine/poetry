{"author":"释居简","id":91057,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["井龙孤躅转空蒙，万斛泉源忆长公。","流水高山仍古意，落花啼鸟自春风。","石题岘首千年后，人在苏堤万柳中。","惆怅半生行乐地，阑干曲曲夕阳红。"],"title":"龙井吊古"}
