{"author":"廖行之","id":65488,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["云容冉冉碧于衫，蟾影腾腾稳胜骖。","万壑凉声生木末，一天秋色满江南。","闻鸡漫起狂夫舞，扪虱谁从隠士谈。","坐想诗翁搜好句，初机还许学人参。"],"title":"月夜有怀二宋兄"}
