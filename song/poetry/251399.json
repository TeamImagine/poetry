{"author":"王洋","id":251399,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["倦缘闲景散闲情，人未归庵户不扃。","试拨柴烟寻宿火，旋添泉水洗茶瓶。","黄花采采盈衣袖，橡实离离傍短萍。","何日一邱藏曲折，与君同伴㔉青冥。"],"title":"壬戌立冬十月十一日陪路文周朋携禔祖同访后山道人庵道人出就庵烹茶庵外采菊拾橡实以归偶成即事  其一"}
