{"author":"权德舆","id":9321,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["暂辞长老去随缘，候晓轻装寄客船。","佳句已齐康宝月，清谈远指谢临川。","滩经水濑逢新雪，路过渔潭宿暝烟。","暇日若随千骑出，南岩只在郡楼前。"],"title":"送清洨上人谒信州陆员外"}
