{"author":"释德洪","id":228289,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。","平平平仄仄平仄，仄仄平平仄仄平。"],"paragraphs":["冻折枯杉已死灰，岂宜安著在尘埃。","偎衰不入今人眼，精进曾亲古佛来。","爱子渠渠念绨惠，为余得得出岩隈。","苍颜华首供衰暮，未死重逢更几回。"],"title":"表上人久事云庵过余石门"}
