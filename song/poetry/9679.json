{"author":"释慧空","id":9679,"strains":["仄仄仄平仄平平，○仄平仄平平仄。","仄平平仄仄○平，仄平平仄？○仄。","仄平○平仄仄平，仄仄仄仄平○平。","仄平仄仄仄仄仄，仄仄仄仄平平平。","仄平仄仄○仄仄，仄平仄仄○仄仄。","仄平仄仄平仄平，仄仄平○仄平仄。"],"paragraphs":["绍圣五年戊寅冬，王母吞却嘉州像。","觉来扪腹喜且惊，一朝生出这和尚。","锐头长身碧两瞳，众聚说法声如钟。","少年蹈断象骨路，出处大类飞山翁。","老而益健难近傍，德山缩手临济让。","善财尽力无处寻，又是经行别峰上。"],"title":"送梦石归妙峰德云庵"}
