{"author":"张说","id":34554,"strains":["仄仄仄平平，平平平仄平。","仄○平仄仄，平仄仄平平。","仄平仄平仄，仄平平仄平。","平仄仄平仄，仄平○平平。","平平仄仄仄，○仄仄平平。","○平仄平仄，○仄仄○平。"],"paragraphs":["竹径女萝蹊，莲洲文石堤。","静深人俗断，寻玩往还迷。","碧潭秀初月，素林惊夕栖。","褰幌纳蟾影，理琴听猿啼。","佳辰改宿昔，胜寄坐暌携。","长怀赏心爱，如玉复如珪。"],"title":"新都南亭送郭元振卢崇道"}
