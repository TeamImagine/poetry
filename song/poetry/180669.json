{"author":"王安石","id":180669,"strains":["仄平仄仄仄仄仄，仄仄平平平仄平。","仄仄仄平平仄仄，平平平仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。"],"paragraphs":["少年倏忽不再得，后日欢娱能几何。","顾我面颜衰更早，怜君身世病还多。","窗间暗淡月含雾，船底飘飖风送波。","一寸古心俱未试，相思中夜起悲歌。"],"title":"寄王回深甫"}
