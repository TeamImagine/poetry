{"author":"吴惟信","id":118384,"strains":["仄平平仄平平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄平平平平仄仄，平平仄仄仄平平。"],"paragraphs":["百年身已任浮沉，但得幽居不厌深。","鹤立庭阶花寂寂，鶑声池馆柳阴阴。","看书消豁三竿日，琢句驱驰一寸心。","莫为无才人所弃，携壶野逸自相寻。"],"title":"幽居遣怀"}
