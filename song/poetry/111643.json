{"author":"刘克庄","id":111643,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["去国为农混里廛，故书抛向短檠边。","台卿复壁犹温孟，夷甫排墙始悔玄。","送老只消营藁葬，买春不过费榆钱。","枯肠欲汲无涓滴，谁道先生万斛泉。"],"title":"和季弟韵二十首  其九"}
