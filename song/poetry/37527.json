{"author":"陆游","id":37527,"strains":["仄仄仄平仄平平，平仄平平仄仄平。","仄平仄仄仄仄○，仄仄仄平平仄平。","平平○平仄平仄，仄○仄平仄○仄。","平平仄仄仄平平，仄仄仄平平仄仄。","仄平平○平仄平，平○仄仄平仄○。","仄平平仄仄平仄，仄仄仄○平平平。","仄平仄仄平仄仄，仄仄平○仄平仄。","平仄平平平仄仄，仄仄平平仄仄仄。"],"paragraphs":["北斗以南有吴侯，人物知非第二流。","读书不放一字过，闭户忽惊双鬓秋。","平生离骚读千遍，屈沱秭归要亲见。","归来落笔愈惊人，宋玉景差俱北面。","玩芳亭中兰茝芳，朝回解带春昼长。","爱君忧国有奇作，坐令壮观还沅湘。","老夫曩亦同此趣，甚欲闲题玩芳句。","无奈生涯今已别，倒壑枯楠忘岁月。"],"title":"寄题吴斗南玩芳亭"}
