{"author":"杨祖尧","id":84931,"strains":["平仄仄平仄仄平，仄○仄仄仄仄平。","○平仄仄平仄仄，平平平○平平平。","仄平平仄仄仄仄，仄仄仄平仄平○。","仄平平平平仄仄，○仄仄仄平平平。","平仄仄仄仄平仄，仄仄仄平○仄平。","仄仄平平仄仄仄，仄○仄仄平平平。","仄仄仄平平仄仄，仄○平仄平平平。","平仄仄○仄仄仄，仄仄平仄平○平。","平平平仄？仄仄，仄平仄仄平平平。","平仄仄平仄仄仄，○仄仄仄仄仄平。"],"paragraphs":["危石欲阽力自支，罅空引溜日夜垂。","空阶滴雨幽梦觉，孤蓬澎浪惊魂飞。","直疑丹液閟石骨，饮此合仙寿无期。","又疑龙宫流润泽，膏沐万物皆含滋。","终古不受一尘涴，六月可逃三伏威。","濯我尘缨洗两耳，审听广乐音声希。","盥颒半生尘俗面，要离仙仗翻云旗。","仁智所观自有感，物理天理常参稽。","华池神水倘若此，圣功合发天人机。","湔涤众生业障尽，更与大地荡劫灰。"],"title":"题漱玉轩"}
