{"author":"方岳","id":127685,"strains":["平仄仄平仄，平仄○平平。","仄平仄平平，平仄○仄平。","平○仄仄仄，○仄平平平。","仄平仄平平，仄仄仄仄平。","平平平平平，仄仄平平平。","仄平平仄平，仄仄○平平。","仄仄仄平平，○仄平平平。","仄仄仄平平，平平仄平平。"],"paragraphs":["金谷已尘土，珠履如飚风。","石崇与平原，痴处正尔同。","丝毫挂世网，空锢南山铜。","竹窗理残书，久已不讳穷。","匏樽吾秋人，许访青莲宫。","土甘蔬亦香，小摘空蒙蒙。","革革有鸣禽，留我幽花丛。","木屑落飞谈，烟霏晚葱珑。"],"title":"夏日珠溪赋八音体  其二"}
