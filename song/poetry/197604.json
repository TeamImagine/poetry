{"author":"苏辙","id":197604,"strains":["仄仄仄○仄，仄平仄仄平。","平平仄平平仄平，平平○仄仄仄平。","仄○仄仄仄仄仄，平仄平仄平平平。","仄平仄仄○仄仄，仄仄平平仄平○。","○仄○平仄仄平，平仄平平仄仄平。","平平仄平平仄仄，平仄平仄平平平。"],"paragraphs":["老虎穴中卧，猎夫不敢窥。","骅骝服箱骖盗骊，巡城三匝漫不知。","帐中昼梦日绕壁，惊起知是黄须儿。","马鞭七宝留道左，猛士徘徊不能过。","遗矢如冰去已遥，明日神兵下赤霄。","荒城至今人不住，狐兔惊走风萧萧。"],"title":"湖阴曲"}
