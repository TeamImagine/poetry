{"author":"陆游","id":41036,"strains":["仄仄平平平仄平，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["四十来居湖上村，翩翩七见改初元。","风梢解箨竹过母，露叶成阴桐有孙。","渴鹿出林窥药井，驯鸥掠水傍棋轩。","老人不用夸顽健，时看孙曾浴画盆。"],"title":"湖村"}
