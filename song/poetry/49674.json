{"author":"杨万里","id":49674,"strains":["仄仄仄平平，仄仄仄○仄。","仄平仄平仄，平仄平仄仄。","平平平平平，仄仄仄平仄。","平平仄仄仄，仄仄仄○仄。","仄仄平仄平，平仄仄平仄。","平○仄仄平，仄仄平仄仄。","仄○仄仄平，仄仄仄仄仄。","平平仄平平，○平平仄仄。"],"paragraphs":["每读乐天诗，一读一回好。","少时不知爱，知爱今已老。","初哦殊驩欣，熟味忽烦恼。","多方遣外累，半已动中抱。","事去何必追，心浄不须扫。","追叹欲扫愁，自遣还自扰。","不如卷此诗，唤酒一醉倒。","狂歌谪仙词，三杯通大道。"],"title":"读白氏长庆集"}
