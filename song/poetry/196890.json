{"author":"朱长文","id":196890,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["四纪勋荣动冕旒，倦趋黄阁傍沧洲。","名如白傅身尤贵，才继微之德更优。","千载神龟巢叶稳，九霄老凤带雏游。","蓬莱水浅公犹健，辉照东南对斗牛。"],"title":"元厚之少保生日"}
