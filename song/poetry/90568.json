{"author":"韩琦","id":90568,"strains":["平仄仄○仄，平仄平仄仄。","平平○仄平，仄仄仄平仄。","仄平仄仄仄，仄仄仄仄仄。","平平仄平仄，仄仄平平仄。","平平平仄平，平仄○仄仄。","平平○○平，仄仄○仄仄。","平仄平平○，仄仄平平仄。","○仄仄平仄，平仄仄仄仄。","平平○仄平，平仄仄仄仄。","仄仄平仄○，平仄平仄仄。","仄平平仄仄，仄仄仄平仄。","○平平仄○，仄仄仄仄仄。","仄平平仄平，仄仄仄平仄。","仄仄仄平平，仄仄○仄仄。","仄平平仄平，仄仄平仄仄。","平平仄仄平，仄○仄平仄。","平平平平○，平仄仄○仄。","平○仄仄平，○仄平平仄。","仄平平仄仄，平仄平平仄。","仄仄平仄平，平仄仄平仄。","平仄仄平平，仄仄平仄仄。","平仄平平平，仄仄○仄仄。","平○仄仄平，平仄仄平仄。","平仄仄平平，仄仄仄仄仄。","平平仄平平，仄仄平平仄。","平平仄仄平，平仄仄平仄。","平平平平平，平仄仄平○。","平仄仄○平，平仄仄仄仄。"],"paragraphs":["开化得胜地，崇侈何代作。","全山镵佛身，万木亘高阁。","突然数百尺，较力陋禹凿。","峰峦翠环合，与寺为郛郭。","烟霞无四时，为我张幄幕。","飞泉乘空来，直在庭砌落。","松柏森成行，鬭状蛟龙恶。","如整万人阵，偏伍不敢错。","春芳难悉名，红紫竞灼灼。","点缀岩壁间，图画曾未若。","距城才一舍，旷绝类霄堮。","噫吾何自劳，日窘吏事缚。","到官逾二期，未克造林壑。","引疾得乡邦，昼锦行遂著。","猛抛公几烦，不负真境约。","精庐始一登，百虑已澄扩。","徘徊延宾僚，开席盛燕酌。","歌留岭上云，吹乱风前铎。","勿讥清赏累，粗继东山乐。","数刻方暂欢，俄景忽西薄。","归鞅下危岑，眷恋心欲却。","何处无林泉，隔阂牵宠爵。","终期报国家，功业效涓勺。","连露乞骸章，不待七十削。","归来解朝绅，放意任衡霍。","超然出世纷，安步适冲漠。","山蔬充盘筵，村酿满瓢杓。","吾寿此其全，何必不死药。"],"title":"游开化寺"}
