{"author":"陆游","id":36106,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["白头身世叹羁孤，一念儿时泪已濡。","尚记争先书郁垒，岂知落后举屠苏。","杯盘草草思邻舍，车马纷纷厌九衢。","六十年非心自了，挂冠犹足补东隅。"],"title":"戊申元日"}
