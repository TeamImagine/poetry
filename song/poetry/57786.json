{"author":"梅尧臣","id":57786,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["晓出春风已摆条，应逢社伯马蹄骄。","坛边宿雨微霑麦，水上残冰壅过桥。","燕子飞来依约近，雁行归去试教调。","北扉西掖多才思，相与飘飘在泬寥。"],"title":"次韵和长文社日禖祀出城"}
