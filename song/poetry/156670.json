{"author":"文天祥","id":156670,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["禁门三五金吾夜，回首青春忽二毛。","池上昔陪王母宴，斗中今直贵人牢。","风生江海龙游远，月满关山鹤唳高。","梦到钧天灯火闹，依然彩笔照宫袍。"],"title":"上元怀旧"}
