{"author":"陈著","id":139547,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["终身坚白表重阍，一粹真如玉不痕。","能使齐侯归吊室，自应沛相奏题门。","青天有眼临霜节，黄壤知心妥夜魂。","不见鄞江八行史，叶夫人德长儿孙。"],"title":"女兄归萧氏夫死誓守柏舟郡闻于朝赐旌表褒节"}
