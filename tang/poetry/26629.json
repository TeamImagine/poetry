{"author":"刘沧","id":26629,"strains":["仄仄平平仄仄平，仄平平仄仄仄仄。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["寝庙徒悲剑与冠，翠华龙驭杳漫漫。","原分山势入空塞，地匝松阴出晚寒。","上界鼎成云缥缈，西陵舞罢泪阑干。","那堪独立斜阳里，碧落秋光烟树残。"],"title":"秋日过昭陵"}
