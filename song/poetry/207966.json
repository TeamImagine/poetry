{"author":"黄庭坚","id":207966,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["固蒂深根且一邱，少时尝恐斧斤求。","何人比拟明堂柱，几岁经营江汉洲。","终以不才名四海，果然无祸阅千秋。","空山万籁月明底，安得闲眠石枕头。"],"title":"次韵和台源诸篇九首 灵椿台"}
