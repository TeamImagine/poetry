{"author":"白居易","id":17100,"strains":["仄仄平平平，平平仄平仄。","○仄仄平平，平平仄平仄。","平平○平仄，○仄平平仄。","平仄平仄平，平平仄平仄。","平○仄平仄，平仄平平仄。","仄仄仄仄○，仄仄仄仄仄。"],"paragraphs":["日下西墙西，风来北窗北。","中有逐凉人，单床独栖息。","飘萧过云雨，摇曳归飞翼。","新叶多好阴，初筠有佳色。","幽深小池馆，优稳闲官职。","不爱勿复论，爱亦不易得。"],"title":"晚凉偶咏"}
