{"author":"韦骧","id":190754,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["紞紞城头五鼓催，东风连夜逐春回。","物心方喜寒威改，云色犹将雪意来。","戟户劝农牛破土，琴堂介寿螘浮醅。","何妨盈尺饶嘉瑞，发滞开萌有迅雷。"],"title":"和立春日东风雪意偶作"}
