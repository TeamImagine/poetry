{"author":"张耒","id":215823,"strains":["平平平仄平，仄仄仄平仄。","仄平平○平，仄仄仄○仄。","仄仄仄仄仄，仄平仄平仄。","平平仄平○，仄仄平仄仄。","仄平平仄平，平○仄平○。","仄平仄仄仄，仄仄仄仄仄。","平平○平仄，仄仄仄平仄。","○平平仄仄，平仄平仄仄。"],"paragraphs":["纷纷名利场，向背不知丑。","翟公书其门，客态自如旧。","势去竞诋沮，有余丐升斗。","高贤少畦畛，小子多状候。","退之呼字生，房相肆琴叟。","事奇出意表，欲辩不及口。","神明劳忠孝，福禄日方厚。","防微无早计，求福常恐后。"],"title":"寄子瞻舍人二首  其二"}
