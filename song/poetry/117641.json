{"author":"徐鹿卿","id":117641,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西邻有女出深闺，十二楼中奉盥匜。","大德爱怜知有造，小心庄肃但无欺。","请为公祝千年寿，耻学人填半额眉。","旧着衣裳今好在，芳心暗逐锦帆移。"],"title":"饯罗史君二首  其二"}
