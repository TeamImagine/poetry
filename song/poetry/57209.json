{"author":"梅尧臣","id":57209,"strains":["平平平仄仄平平，平仄○平仄仄○。","平仄○○仄平仄，仄平平仄仄平平。","仄平仄仄平○仄，○仄平平仄仄平。","仄仄○平仄平仄，平平平○仄平仄。"],"paragraphs":["荒台残垒旧名邦，曾说王师此受降。","西汉衣冠拜原庙，五天龙象护经窗。","蜀冈井味人犹品，隋帝宫基阙尚双。","自古兴亡不须问，风铃闲听响幡幢。"],"title":"和张民朝谒建隆寺二次用写望试笔韵  其一"}
