{"author":"吴少微","id":34963,"strains":["仄仄平平平，仄平平仄仄。","仄仄平平仄，平平仄平仄。","仄仄仄平平，平平平仄仄。","平○仄仄平，仄仄平仄仄。","平仄平仄○，平平仄○仄。","仄仄平仄仄，仄仄平仄仄。","仄仄平仄平，平平仄平仄。","仄仄仄平仄，○○仄平仄。","仄平仄仄平，仄仄仄平仄。"],"paragraphs":["左宪多才雄，故人尤鸷鹗。","护赠单于使，休轺太原郭。","馆次厌烦歊，清怀寻寂寞。","西缘十里余，北上开化阁。","初入云树间，冥蒙未昭廓。","渐出栏榥外，万里秋景焯。","岁晏风落山，天寒水归壑。","览物颂幽景，三乘动玄钥。","但敷利解言，永用忘昏著。"],"title":"和崔侍御日用游开化寺阁"}
