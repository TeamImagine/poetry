{"author":"陈造","id":59584,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["少年场里独鹰扬，他日悬知玉作堂。","小试问囚穷两造，徐看载笔擅三长。","得诗遽眩珠玑烂，玩味还疑齿颊香。","风月无穷才不尽，坐须乔木拥千章。"],"title":"再用前韵赠高司理共八首  其一"}
