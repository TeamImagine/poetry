{"author":"蔡襄","id":135713,"strains":["仄平仄仄平○平，平平○仄仄仄仄。","平平仄仄仄○仄，仄仄仄仄平平○。","平平平仄仄平仄，仄平仄平仄仄平。","平平仄仄平仄仄，仄平平仄平仄平。","仄○仄平仄仄仄，仄仄○仄平仄平。","○平○仄仄○仄，○平平仄○平平。","仄平平仄仄仄仄，仄仄仄仄平平平。","仄平仄○仄平仄，仄平平仄平仄平。","平平平平仄平仄，平仄仄仄○仄○。","仄平仄平仄平仄，平仄仄仄平平平。","仄平平平仄仄仄，仄○仄仄○仄平。","平平平平仄平仄，○○仄仄平平平。"],"paragraphs":["秘书昔共官临漳，时呼三子侍侧傍。","修瞳阔颡善应对，举措不类群儿行。","遥知成就在他日，尔时迄今十载强。","闽州太守无伎术，乞持符竹还故乡。","近观诏书下郡国，选访行实登俊良。","嶷然三子复过我，衣裾飘洒凝秋霜。","各携编轴几百幅，互以理要充词章。","久之潜思叩幽眇，角牙腾触声礌硠。","言归温陵入场屋，争奋笔舌论短长。","海鹰上云出瓜翼，天马历地无羁缰。","秘书多才晚未遇，有如此子传义方。","吾徒沉升不须议，且看少者腾声光。"],"title":"送柯秘书三子归泉应诏"}
