{"author":"陈纪","id":166670,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["鹏运南来驻海涯，熟闻诸老说瑰奇。","周瓜正接云仍瓞，郗桂骈生父子枝。","阅世忽更龙汉劫，盖棺犹见义熙诗。","每嗟岭海无英特，况失斯人重可悲。"],"title":"挽赵秋晓  其一"}
