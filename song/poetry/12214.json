{"author":"胡寅","id":12214,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["殊方令节也堪怜，可咏江涵雁影篇。","买得紫萸虚市里，种成黄菊小池边。","相逢便是华胥国，一醉宁惭玳瑁筵。","何必登临追旧俗，南山秋气自超然。"],"title":"重九简单令"}
