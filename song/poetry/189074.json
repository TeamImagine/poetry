{"author":"钱惟演","id":189074,"strains":["仄仄○平仄，平平仄仄平。","仄平平仄仄，仄仄○平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","○仄○平仄，○平仄仄平。","○○平仄仄，仄仄仄平平。","仄仄平平仄，平○仄仄平。","仄平平仄仄，仄仄仄平平。"],"paragraphs":["溽暑迎秋尽，凉飔逗晓回。","起蘋初淅沥，猎桂更徘徊。","欲引长烟素，微飘画烛煤。","坠桐侵玉井，拂柳度章台。","已觉云翘动，还惊月幌开。","鲛帘移乱影，瑶瑟泛余哀。","扇掩藏鸾羽，荷倾侧露杯。","正当河左界，不待雨东来。","自好抟垂翼，宁劳起死灰。","楚宫谁第赋，宋玉最多才。"],"title":"清风十韵"}
