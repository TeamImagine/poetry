{"author":"王铚","id":14923,"strains":["仄仄仄平平仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["六见月华亏又盈，却来松下笑相迎。","事销腊雪浑非旧，人似寒梅独有情。","香火旧缘生理足，烟霞新志著书成。","明朝又入千峰去，犹恐时人识姓名。"],"title":"和明上人见赠  其二"}
