{"author":"皮日休","id":43896,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平仄仄仄平。"],"paragraphs":["细嗅深看暗断肠，从今无意爱红芳。","折来只合琼为客，把种应须玉甃塘。","向日但疑酥滴水，含风浑讶雪生香。","吴王台下开多少，遥似西施上素妆。"],"title":"咏白莲 二"}
