{"author":"李白","id":56227,"strains":["平平仄平平，仄仄仄平仄。","平平仄○平，仄仄仄平仄。","平平○仄仄，平仄○平仄。","平仄仄仄平，平平平平仄。","平平仄仄仄，平仄仄平仄。","仄平仄平平，平仄平仄仄。","平平仄○仄，仄仄平仄仄。","仄平平平平，平仄仄仄仄。","平平仄平仄，仄仄仄仄仄。","平平仄平平，仄仄仄仄仄。","平平仄平仄，仄仄仄仄仄。","仄仄仄仄平，平平仄平仄。","平平仄平仄，○仄仄仄仄。","平○平平平，○仄仄仄仄。","平平仄仄仄，平平仄仄仄。","仄平○平○，平仄仄仄仄。"],"paragraphs":["锺山抱金陵，霸气昔腾发。","天开帝王居，海色照宫阙。","群峰如逐鹿，奔走相驰突。","江水九道来，云端遥明没。","时迁大运去，龙虎势休歇。","我来属天清，登览穷楚越。","吾宗挺禅伯，特秀鸾凤骨。","众星罗青天，明者独有月。","冥居顺生理，草木不剪伐。","烟窗引蔷薇，石壁老野蕨。","吴风谢安屐，白足傲履袜。","几宿一下山，萧然忘干谒。","谈经演金偈，降鹤舞海雪。","时闻天香来，了与世事绝。","佳游不可得，春风惜远别。","赋诗留岩屏，千载庶不灭。"],"title":"登梅冈望金陵赠族侄高座寺僧中孚"}
