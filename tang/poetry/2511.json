{"author":"高适","id":2511,"strains":["平○仄平○，仄仄仄平平。","仄仄平平仄，平平仄仄平。","平平平仄仄，平平仄平平。","平○平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","仄平仄平仄，仄○平平平。","○仄仄平仄，平平仄仄平。","平平仄平仄，平仄仄平平。","仄○仄平仄，平平平仄○。","仄平平仄仄，仄仄仄平平。","仄仄平平仄，○平○仄平。"],"paragraphs":["遥传副丞相，昨日破西蕃。","作气群山动，扬军大斾翻。","奇兵邀转战，连孥绝归奔。","泉喷诸戎血，风驱死虏魂。","头飞攒万戟，面缚聚辕门。","鬼哭黄埃暮，天愁白日昏。","石城与岩险，铁骑皆云屯。","长策一言决，高踪百代存。","威棱慑沙漠，忠义感乾坤。","老将黯无色，儒生安敢论。","解围凭庙算，止杀报君恩。","唯有关河渺，苍茫空树墩。"],"title":"同李员外贺哥舒大夫破九曲之作"}
