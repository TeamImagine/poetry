{"author":"白居易","id":1126,"strains":["平平仄平○仄仄，仄○平仄仄仄仄。","仄平仄仄仄平仄，平仄○平仄仄仄。","仄仄仄，仄仄平。平平仄仄平仄平。","平平仄，平仄仄，仄仄仄平平○仄。","平仄仄仄平仄平，平平平仄平平○。","平平平仄平仄仄，平平仄仄○平平。","仄平○平仄仄仄，仄平仄平仄仄平。","平平仄仄○平仄，平仄平平仄仄平。"],"paragraphs":["曈曈太阳如火色，上行千里下一刻。","出为白昼入为夜，圜转如珠住不得。","住不得，可奈何？为君举酒歌短歌。","歌声苦，词亦苦，四座少年君听取。","今夕未竟明夕催，秋风才往春风回。","人无根蒂时不驻，朱颜白日相隳颓。","劝君且强笑一面，劝君复强饮一杯。","人生不得长欢乐，年少须臾老到来。"],"title":"相和歌辞 短歌行二首 一"}
