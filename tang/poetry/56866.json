{"author":"韦应物","id":56866,"strains":["仄仄仄平仄，仄仄平平平。","平平仄仄仄，平仄仄平平。","仄仄平仄仄，平平仄○平。","○平○平平，平仄仄平平。","平仄平仄仄，平仄仄仄平。","平平平平○，平仄仄平平。","仄仄仄平仄，仄平平仄平。","仄○○仄仄，平仄仄平○。"],"paragraphs":["杳杳日云夕，郁结谁为开。","单衾自不暖，霜霰已皑皑。","晚岁沦夙志，惊鸿感深哀。","深哀当何为，桃李忽凋摧。","帏怅徒自设，冥寞岂复来。","平生虽恩重，迁去托穷埃。","抱此女曹恨，顾非高世才。","振衣中夜起，河汉尚裴回。"],"title":"冬夜"}
