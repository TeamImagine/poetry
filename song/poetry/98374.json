{"author":"王遂","id":98374,"strains":["仄仄平平平平平仄○，仄平平仄平仄仄○平。","仄仄仄仄平仄平○○，平仄平仄平平仄仄○。","平仄仄仄平平平平仄仄仄仄平，仄仄平仄平仄仄平仄平平。","仄仄仄平仄平平仄仄仄平，仄仄○平仄○平仄○仄平。","平仄○○平平仄仄仄，仄仄平仄平仄平平平仄仄平。","平平平平平仄平仄平仄平平平，仄○○仄平平仄平仄平平平。","平平平平平仄平仄仄○平。"],"paragraphs":["倬彼清溪兮山高水长，上承黟歙兮下接钱唐。","雨稍渐渍兮众流汤汤，家具舟楫兮商旅伏藏。","繄四海以为家兮何独困此一方，视己同溺兮用造舟以为梁。","顾一岁之一新兮岁旱则亡，眷令长之远虑兮不间雨旸。","晴日当空兮余备不忘，帝用时以安下民兮余敢不强。","虽倾余之囊橐兮使皆即乎康庄，彼虑如近忧兮令虽法而何伤。","公虽忧而民喜兮百世烝尝。"],"title":"青溪桥"}
