{"author":"释契嵩","id":68919,"strains":["仄平平平仄平仄，平平平平仄平仄。","○仄平平平仄仄，平仄平平平仄仄。","仄平仄仄平仄平，仄平仄仄平仄平。","仄平平仄平仄仄，仄仄平○仄平仄。","平平○仄仄仄仄，仄仄平平○平仄。","仄仄平平平仄平，仄平平仄平仄平。","仄平仄仄仄仄○，平仄平平○仄平。"],"paragraphs":["彻公之清若冰雪，高僧天资与人别。","三十能诗名已出，名在诗流心在律。","不殊惠远殊惠休，皎然未合谁与俦。","白云萧散何定止，忽入关中访包李。","孤清难立众所沮，到底无辜中非语。","木秀于林风必摧，彻公怀德成祸胎。","古人已往不复叹，为尔为诗遗后来。"],"title":"三高僧诗 越之彻如冰雪"}
