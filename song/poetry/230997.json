{"author":"葛胜仲","id":230997,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["并寓僧蓝得几时，薄游苕霅遽暌离。","一麾为郡乖同济，百谪还乡独后期。","第隔东西希聚首，忧连宗戚罕伸眉。","何时解组俱林下，松菊园宽日共窥。"],"title":"与工部兄迩岁离多会少又乐少苦多述怀"}
