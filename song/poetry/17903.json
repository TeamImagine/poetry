{"author":"吴芾","id":17903,"strains":["仄平仄仄平平仄，仄仄平平平仄○。","○仄平平仄仄平，仄平仄仄平○仄。","平○仄仄仄平平，仄仄○平仄平仄。","平平仄仄仄○○，仄仄平平平仄仄。","平平平仄仄平平，仄仄平平○○仄。","平平仄仄仄○平，○仄平平仄平仄。","平平仄仄仄仄○，仄仄平平平仄仄。","平平平仄仄平平，仄仄平平平仄仄。","○平仄仄平平○，平平仄仄平平仄。","仄平平仄仄○平，平仄平平仄平仄。","平平平仄仄平平，仄平仄仄○平○。","○平仄仄仄仄平，仄○仄平平○仄。","平○仄仄仄平平，平仄仄○○仄仄。","仄○仄仄仄平平，仄仄平平仄平仄。","仄仄○平仄仄平，平仄平平○○仄。","○○仄仄仄平平，仄仄仄平○仄仄。"],"paragraphs":["我方退老湖山上，混迹渔樵甘放浪。","亲旧凋零会面稀，与君亦复成疏旷。","何期拥节到乡邦，得得驱车肯迂访。","开门倒屣笑相迎，尽室欢忻无此况。","湖光山色似争辉，两眼韶华更骀荡。","伸眉抵掌话中肠，正好花前倒春酿。","胡为欲去挽不留，忍把阳关容易唱。","嗟乎来日苦无多，况是频年婴拙恙。","兴来亦欲强登临，龙钟未免扶藜杖。","目前衰飒已如斯，宁保明年见花放。","而今花下幸逢君，岂容不尽长鲸量。","如君志尚迥不群，治行既高心且壮。","方当圣主急搜扬，为斲岂应遗巧匠。","会看唾手取功名，尽展才猷结旒纩。","出处从今不复齐，尊酒何由更相向。","临期一醉尚何辞，后夜月明空怅望。"],"title":"耿曼老将命乡邦见过匆遽言别复作诗送之"}
