{"author":"刘敞","id":175349,"strains":["仄平平仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["劲风萧飒结冲波，飞雪奔腾万里过。","亦未妨人洛阳卧，还闻有客郢中歌。","壮心可念哀鸿远，正色遥怜翠竹多。","会卜豊年慰羁旅，敢辞荒迳重张罗。"],"title":"答子温雪中见寄"}
