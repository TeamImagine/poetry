{"author":"梅尧臣","id":35293,"strains":["仄平仄平仄，仄仄○平平。","仄仄平平平，仄○仄○平。","仄平仄仄仄，仄仄仄平○。","仄平○○仄，仄仄仄仄平。","仄平仄平仄，仄仄仄平平。","仄仄仄平仄，平仄仄○平。","仄仄仄平仄，平平平仄平。","平平仄仄仄，仄仄平平○。","仄仄仄○仄，仄仄仄○平。","仄仄仄仄仄，○平仄平平。","平仄仄○仄，平平平仄平。","平仄平仄仄，仄平平仄平。"],"paragraphs":["右丞笔通妙，阮籍思玄虚。","独画来东平，倒冠醉乘馿。","力顽不肯进，俛首耳前驱。","一人牵且顾，一士旁挟扶。","捉鞍举双足，闭目忘穷途。","想像得风度，纤悉古衣裾。","玉骨化为土，丹青终不渝。","而今几百岁，乃有胡公疏。","买石遂留刻，渍墨许传模。","白黑就髣髴，毫芒辨精麤。","千古畜深意，终朝悬座隅。","谁谓盈尺纸，不惭云雾图。"],"title":"咏王右丞所画阮步兵醉图"}
