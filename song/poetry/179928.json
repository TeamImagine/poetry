{"author":"王安石","id":179928,"strains":["平平○平仄，仄仄平平仄。","平仄仄平平，仄平平○仄。","平平平仄仄，平仄平平仄。","仄仄仄仄平，平平○仄仄。","平平平平仄，平仄平仄仄。","平平○平平，仄仄平仄仄。"],"paragraphs":["严严中天阁，蔼蔼层云树。","为子望江南，蔽亏无行路。","平生湖海士，心迹非无素。","老矣不自知，低徊如有慕。","伤怀西风起，心与河汉注。","哀鸿相随飞，去我终不顾。"],"title":"寄曾子固二首  其一"}
