{"author":"方回","id":147663,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["弱冠清修更老成，诗来重慰故人情。","向曾屡共阿戎语，今乃新闻侯喜声。","材大君当为杞梓，器微吾仅比瓶罂。","平生吟社雕零尽，合许忘年友与盟。"],"title":"次韵谢吕君见寄二首  其一"}
