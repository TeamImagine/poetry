{"author":"赵蕃","id":73675,"strains":["平平仄平仄，平平仄仄○。","平仄仄○仄，仄平○仄○。","仄仄仄平仄，○仄仄仄仄。","平平仄平平，仄仄平平○。","平平仄仄平，仄仄平仄仄。","仄○平仄平，仄仄仄仄仄。","仄平仄平平，仄仄仄仄仄。","仄○平仄平，○仄仄平仄。","平○仄平○，仄仄平仄○。","仄平平平平，仄仄平平仄。","平平○平平，仄仄○平○。","仄平平仄平，平仄平平○。"],"paragraphs":["君公隠牛侩，文休食马磨。","身则困空乏，道为如切磋。","昧者不知此，轻受郑灼唾。","遑乎欲奚为，况觅阳春和。","余惟素贱贫，学晚仍废惰。","念将求岁余，要必取日课。","向来四方游，不办一室坐。","已深芜秽遭，更值雪霜挫。","兹行自栖迟，讵得嗟𫐘轲。","固殊南山归，敢曰东山卧。","胡为论知仁，乃复称同过。","我无归去辞，君有归来些。"],"title":"次韵潘端叔送行二首  其一"}
