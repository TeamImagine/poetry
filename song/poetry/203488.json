{"author":"孔平仲","id":203488,"strains":["仄平仄平平，○仄○仄仄。","○○平平平，○仄仄○仄。","仄仄○仄仄，平平仄○仄。","平平○仄仄，○仄仄平仄。","仄仄仄仄平，○仄平仄仄。","○平仄○平，○仄仄平仄。","平平平平平，仄仄仄○仄。","仄仄平仄平，仄仄仄平仄。","仄平仄仄仄，仄仄平平仄。","仄仄平平平，平仄仄平仄。","平平仄○平，仄仄平仄仄。","平平仄仄仄，平平仄平仄。","平平仄○仄，仄仄仄仄仄。","仄平仄平平，仄仄平○仄。"],"paragraphs":["别君已经年，相见如一日。","分教淮南生，中路忽相失。","我志如柳惠，何尝厌三黜。","君才如叔夜，犹苦不堪七。","趣向大抵同，离合何不一。","轻装入隋堤，正值柳阴密。","仓庚交交飞，布谷命其匹。","壮岁甘远游，岂暇念家室。","永城去亳近，马足翩翩逸。","我往何时还，君处不能出。","新诗近应多，烂漫排古律。","黄花不可见，谁为子鸣瑟。","交游固难得，会面那易必。","作诗寄秋风，以写胸中郁。"],"title":"寄王彦昭教授"}
