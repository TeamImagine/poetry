{"author":"杨亿","id":210596,"strains":["平仄平平仄仄平，仄平平仄仄平平。","平平平仄仄平仄，平仄仄平平仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["双阙重城到几回，两游千里忽浮杯。","黟江春水浅深渌，庐岳夏莲倾倒开。","谢守同翻贝叶字，汤师独占碧云才。","旧房京寺门空闭，坐榻凝尘砌长苔。"],"title":"元净上人之新安谒李学士兼游庐阜"}
