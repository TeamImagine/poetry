{"author":"度正","id":94451,"strains":["平平仄平平，平仄仄仄平。","仄平仄平仄，仄仄平仄平。","平仄○平仄，仄仄仄平平。","平平仄平平，仄仄仄仄仄。","仄○仄平仄，仄仄仄平平。","平平○平仄，仄仄平平平。","仄平仄平仄，仄平平仄平。","仄○仄仄平，平平仄仄平。","仄仄仄平仄，平平仄平平。","平平平仄平，仄仄仄平平。","仄仄平平仄，○平仄仄○。","平仄仄平仄，仄平仄平平。","○平仄仄平，平○仄○平。","仄仄仄平仄，○仄○平平。"],"paragraphs":["君家谪仙人，豪侠好骂讥。","脱靴辱权幸，捧砚夸宠妃。","风月三千首，百卉弄春晖。","恭惟紫微公，执笔赞万几。","大行或差舛，考验在璿玑。","同时三君子，日月争光辉。","我生百年后，览之神奋飞。","粤从志学来，斯文力发挥。","瓦札带尘壤，羊毛拂烟霏。","言词虽不工，往往造精微。","邂逅逢名世，如何尚布衣。","为我特倾倒，我心亦依依。","从今愿卜邻，穷空不思归。","厚意敢虚辱，三尺横金徽。"],"title":"昨蒙谓卿机宜学士佳章宠寄谨依元韵酬谢乞幸笑览"}
