{"author":"梅尧臣","id":35136,"strains":["平平仄平仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","平平仄仄仄，平仄仄平平。","平仄平平仄，平平仄仄平。"],"paragraphs":["何言避徂暑，清宴水轩闲。","竹气阴池凤，云峰照衮山。","玳簪方映座，彩服亦承颜。","乐奏寒波上，杯香绿芰间。","瓜浮五色烂，帘卷半钩弯。","今日宾裾盛，袁刘岂足攀。"],"title":"太尉相公中伏日池亭宴会"}
