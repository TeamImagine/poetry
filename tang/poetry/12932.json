{"author":"韦承庆","id":12932,"strains":["平仄仄平平，平○平仄平。","仄○仄平仄，平平仄平平。","仄仄平平仄，○平仄仄平。","平○平平仄，平○仄○平。","仄仄平平仄，平○仄仄平。","仄○○仄仄，仄仄仄平仄。","平仄平平仄，平平仄仄平。","平平仄仄仄，平仄仄平平。","○仄○○仄，平平平仄平。","仄平○仄仄，平仄仄平平。","仄仄平平仄，平平平仄平。","仄○平仄仄，平仄○平平。","仄仄平平仄，平平○仄平。"],"paragraphs":["清切凤皇池，扶疏鸡树枝。","唯应集鸾鹭，何为宿羁雌。","大造乾坤辟，深恩雨露垂。","昆蚑皆含养，驽骀亦驱驰。","木偶翻为用，芝泥忽滥窥。","九思空自勉，五字本无施。","徒喜逢千载，何阶荅二仪。","萤光向日尽，蚊力负山疲。","禁宇庭除阔，闲宵钟箭移。","暗花临户发，残月下帘欹。","白发随年改，丹心为主披。","命将时共泰，言与行俱危。","寄谢巢由客，尧年正在斯。"],"title":"直中书省"}
