{"author":"范成大","id":43750,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，平仄仄仄仄平平。","仄平平仄平平仄，仄仄平平仄仄平。"],"paragraphs":["走遍人间行路难，异乡风物杂悲欢。","三年北户梅边暖，万里西楼雪外寒。","已办鬓霜供岁籥，仍拼髀肉了征鞍。","故园云物知何似，试上东楼直北看。"],"title":"冬至日铜壶阁落成"}
