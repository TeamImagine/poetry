{"author":"王建","id":7968,"strains":["○仄仄○仄，平○仄仄○平仄。","平平仄平仄平仄，平仄仄平仄仄仄。","仄平仄仄平仄仄，仄平仄仄平平仄。","仄平仄仄平仄平，仄仄平平仄仄仄。","○平仄仄仄平仄，平仄仄○平仄仄。","○平仄仄平平平，仄仄仄仄○平平。"],"paragraphs":["叹息复叹息，园中有枣行人食。","贫家女为富家织，翁母隔墙不得力。","水寒手涩丝脆断，续来续去心肠烂。","草虫促促机下啼，两日催成一匹半。","输官上顶有零落，姑未得衣身不着。","当窗却羡青楼倡，十指不动衣盈箱。"],"title":"当窗织"}
