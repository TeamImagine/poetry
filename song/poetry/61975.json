{"author":"虞俦","id":61975,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["催科里正莫频频，望麦登场更浃旬。","纨袴向来无饿死，黄冠此去罢迎神。","田间作苦谁怜汝，天上调元合有人。","自叹农家消底物，百金斗米便回春。"],"title":"用韵赋岁暮田家叹闻之者足以戒也"}
