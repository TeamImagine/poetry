{"author":"陆游","id":34556,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["病后精神殊未减，披衣每起待晨鸡。","爱书不厌如平壑，戒酒新严似筑堤。","莫叹茅茨常局促，犹胜簿领苦沈迷。","迎长渐近丹当熟，已觉温温下彻脐。"],"title":"夙兴"}
