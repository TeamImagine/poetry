{"author":"苏轼","id":193726,"strains":["仄平平平仄仄仄，○仄仄平平仄仄。","仄○○○○○平，仄仄平○○○仄。","仄平仄平仄仄平，仄平平仄仄○平。","平平平○仄平仄，仄仄平平仄仄平。","仄○仄仄仄○仄，仄平仄仄平平仄。","平平仄仄仄平平，仄○○平平仄仄。"],"paragraphs":["宛丘先生自不饱，更笑老崔穷百巧。","一更相过三更归，古柏阴中看参昴。","去年举君苜蓿盘，夜倾闽酒赤如丹。","今年还看去年月，露冷遥知范叔寒。","典衣自种一顷豆，那知积雨生科斗。","归来四壁草虫鸣，不如王江常饮酒。"],"title":"八月十日夜看月有怀子由并崔度贤良"}
