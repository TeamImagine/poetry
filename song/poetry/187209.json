{"author":"刘挚","id":187209,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["文人家世积清芬，二许遗风见子孙。","学问共推元凯库，衣冠争望李膺门。","西垣润色文还古，东土留居政有恩。","归奉汉皇前席对，岂无今士所难言。"],"title":"送子容二首  其一"}
