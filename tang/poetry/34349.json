{"author":"刘希夷","id":34349,"strains":["平平平仄仄，平平仄平仄。","○仄仄平平，仄仄平仄仄。","仄○平仄平，仄仄平仄平。","仄仄平平仄，平平○仄平。","仄平平仄平，平○平仄平。","平仄平平仄，平平○仄平。","仄仄平仄○，平平仄平平。","仄平仄仄仄，仄仄平仄平。","平平仄平仄，仄平仄平○。","仄平平仄平，平平平仄仄。","平仄仄平平，仄仄平平平。","仄平仄平仄，平仄平平平。","平○仄平仄，仄平平仄仄。","平？？？？，？？？？？。","平平仄仄平，平仄仄平平。","平仄仄平仄，仄仄○仄平。"],"paragraphs":["萋萋春草绿，悲歌牧征马。","行见白头翁，坐泣青竹下。","感叹前问之，赠予辛苦词。","岁月移今古，山河更盛衰。","晋家都洛滨，朝廷多近臣。","词赋归潘岳，繁华称季伦。","梓泽春草菲，河阳乱华飞。","绿珠不可夺，白首同所归。","高楼倏冥灭，茂林久摧折。","昔时歌舞台，今成狐兔穴。","人事互消亡，世路多悲伤。","北邙是吾宅，东岳为吾乡。","君看北邙道，髑髅萦蔓草。","芳□□□□，□□□□□。","碑茔或半存，荆棘敛幽魂。","挥涕弃之去，不忍闻此言。"],"title":"洛川怀古"}
