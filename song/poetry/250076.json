{"author":"郭印","id":250076,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["青门冠盖近迎春，物态天容旦暮新。","日暖御沟初破冻，雪消驰道未生尘。","晓烟暗绿金条眼，佳气晴浮碧瓦鳞。","唯有纸鸢堪一噱，掠天翔泳不由身。"],"title":"和钱叔凭长官京师新春即事"}
