{"author":"刘攽","id":183895,"strains":["仄○仄仄仄平仄，平仄仄平平仄平。","仄平仄仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，仄仄○仄平平平。"],"paragraphs":["寿张树梓待成器，方朔种桃因着花。","古人既信十年计，野老今知五柳家。","幽鸟鸣春能信宿，翠阴向暑会交加。","甘棠不忘角弓赋，与子相好情无涯。"],"title":"题深甫新种树"}
