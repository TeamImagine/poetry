{"author":"冯山","id":191504,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["雨随行色过重闉，路有思归送别人。","未省几时趋北阙，且同回首望西邻。","黄花渐近羞重见，白酒犹期醉一巡。","三峡苦辛尝欲遍，置杯休要问浇醇。"],"title":"和王子严南平道中寄示"}
