{"author":"郭祥正","id":191830,"strains":["平平仄○平平平，平仄仄仄○平平。","平平仄仄仄仄仄，仄仄仄仄平平平。","平平仄仄仄仄仄，仄仄仄仄平平平。","仄平仄仄仄仄仄，仄仄仄○平平平。","平平仄仄仄仄仄仄仄，○仄仄仄平平平。","仄平仄仄仄○仄，平仄仄仄仄仄平。","平平仄仄平仄仄，仄仄仄仄平平平。","平平平仄仄平仄，平平仄仄仄平○。","仄仄平平仄平仄，仄仄仄仄平平平。","平仄仄仄○平仄，仄仄仄仄○平平。","仄平仄仄仄仄仄，平仄平平○平平。","平平仄仄仄平仄，平平仄仄平平平。","仄平平○仄仄仄，仄平平仄平仄平。","仄平平仄○平仄，平平平仄平平○。"],"paragraphs":["环峰雨过烟岚披，君醉兀兀骑驴归。","明朝大字送满箧，乃是醉扫琅琊诗。","阳冰篆笔昔未有，铁索礧碨纒蛟螭。","禹偁八咏不足数，永叔烂浸镌瑶碑。","山光水润洗出大古色，更后敢作知为谁。","爱君胆大少且锐，搀剔缺漏笔补之。","飘然一别今七载，取读往往生光辉。","宁知流落尚为尉，潇湘邂逅令人嚱。","又致新章溢编楮，遣仆买酒烹黄鸡。","伊予齿发更衰落，固异往昔相逢时。","举杯未尽辄醉倒，跟吻虽强难扶持。","人生老去百无益，谈新忆故惟伤悲。","劝君休吟亦勿饮，橛株拘坐真忘机。","死生终始了为一，清风为我炎天吹。"],"title":"酬蔡尉秘校"}
