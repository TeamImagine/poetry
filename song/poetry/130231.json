{"author":"赵汝腾","id":130231,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["云间把酒更持螯，九日登临意气豪。","自有此山题墨富，独推二老擅名高。","禅关曾访移泉脉，亭扁重书镇海涛。","老我空游愧能赋，得君藻笔仆名骚。"],"title":"登石鼓追思武夷余干二老呈威仲"}
