{"author":"释居简","id":92107,"strains":["平平平仄平仄仄，平平仄仄仄仄仄。","仄仄仄平平仄仄，平仄平平平仄仄。","仄仄平仄仄仄仄，仄仄仄平○仄仄。","仄平仄仄仄○平，仄仄仄平平仄仄。","仄仄平○仄仄仄，○○平平仄平仄。","○平平仄○平平，平仄平平仄平仄。"],"paragraphs":["西河狮子迷子诀，馿年梦见者一橛。","若谓六人成大器，何得人荒仍路绝。","古涧瞪目不见底，透得网来犹滞水。","六鳌矫首抃三山，霹雳一声平地起。","直下罗笼不肯住，行看为云复为雨。","浪花翻处看龙翔，掀倒江西葛藤树。"],"title":"送六人起雪峰归江西"}
