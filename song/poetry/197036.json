{"author":"苏辙","id":197036,"strains":["平仄仄仄仄，仄仄仄○平。","仄平平仄仄，仄仄仄仄平。","仄仄仄仄平，○仄仄仄平。","仄仄平仄平，平仄仄仄平。","仄平平仄平，仄仄仄仄平。","平仄平仄平，仄仄仄仄○。","平平平平仄，仄仄平仄平。","平仄仄仄平，○仄仄仄仄。","平仄仄仄平，平仄平仄平。","仄平仄平平，平仄○仄平。","平平平仄仄，平仄仄仄平。","平仄仄平平，仄仄平平平。","平平仄仄平，平仄？仄平。","仄平仄○平，仄仄仄仄平。","仄平仄○平，仄仄仄平平。","仄○仄仄平，○平仄○平。","仄○仄○平，仄仄仄仄平。","平平仄平平，仄仄仄仄平。","仄平仄仄平，仄仄仄平平。","仄平仄平仄，仄平仄仄平。"],"paragraphs":["为吏岂厌事，厌事日堕媮。","著书虽不急，实与百世谋。","问吏所事何，过客及系囚。","客实虚搅人，囚有不自由。","办之何益增，不办亦足忧。","嗟此谁不能，脱去使自收。","幽幽南山麓，下有溪水流。","溪上亦有堂，其水可濯漱。","终日不见人，惟有山鹿呦。","是时夏之初，溪冷如孟秋。","山椹黄笠展，林笋紫角抽。","朝取笋为羹，莫以椹为羞。","溪鱼鲤与鲂，山鸟鴬与鸠。","食之饱且平，偃仰自佚休。","试探箧中书，把卷揖前修。","恍如反故乡，亲朋自相求。","蔚如瓮中糟，久熟待一𥬠。","为文若江河，岂复有刻锼。","尚何忆我为，欲与我同游。","我虽不能往，寄诗以解愁。"],"title":"闻子瞻将如终南太平宫谿堂读书"}
