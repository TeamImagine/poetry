{"author":"郑獬","id":181899,"strains":["仄仄平平仄仄平，平平仄仄仄平平。","平平仄仄仄平仄，平仄仄平仄仄平。","仄平仄仄仄○平，仄仄○平仄仄平。","仄仄○平仄平仄，仄平平○仄平平。","仄平○仄仄○平，仄仄平平仄仄平。","仄仄仄平平仄仄，仄○仄仄仄平平。"],"paragraphs":["汉地龙蛇始遘迍，曹公崛起定经纶。","阴谋用尽得天下，谁道彼雏解笑人。","魏生被责灌将军，股栗如何不自陈。","若使当时有英气，肯为丞相扫门人。","汉家行赏尽论功，祸福于人岂易穷。","解把旧恩酬项伯，独将大义斩丁公。"],"title":"咏史"}
