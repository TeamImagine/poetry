{"author":"苏辙","id":197038,"strains":["仄○仄○仄仄仄，仄仄仄仄平仄仄。","平平仄○○○○，平平平平仄○仄。","平平○仄仄平仄，仄仄平平仄○仄。","○平仄仄平仄平，仄平平平仄仄仄。","○平○仄仄平仄，仄平仄平平仄仄。","仄平平仄仄仄平，仄平平仄仄平仄。","仄○平平仄仄仄，仄仄仄仄平仄仄。","仄平仄仄仄仄仄，平仄平平仄平仄。","仄平平仄仄平平，仄平平○平平仄。","○平仄仄仄○平，仄仄平平○仄仄。"],"paragraphs":["谷中夜行不见月，上下不辨山与谷。","前呼后应行相从，山头谁家有遗烛。","跫跫深径马蹄响，落落稀星著疏木。","行投野寺僧已眠，叩门无人狗出缩。","号呼从者久嗔骂，老僧下床揉两目。","问知官吏冒夜来，扫床延客卧华屋。","釜中无羹甑实尽，愧客满盎惟脱粟。","客来已远睡忘觉，僧起开堂劝晨粥。","自嗟奔走闵僧闲，偶然来过何年复。","留诗满壁待重游，但恐尘埃难再读。"],"title":"次韵子瞻宿南山蟠龙寺"}
