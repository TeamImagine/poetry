{"author":"温庭筠","id":26346,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["苏武魂销汉使前，古祠高树两茫然。","云边雁断胡天月，陇上羊归塞草烟。","回日楼台非甲帐，去时冠剑是丁年。","茂陵不见封侯印，空向秋波哭逝川。"],"title":"苏武庙"}
