{"author":"赵蕃","id":75246,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["竹经载伐似微疏，濩落犹能伴我居。","自分举家长食粥，从渠厚禄绝无书。","诸公漫仰苏门隠，吾辈还羞李武车。","役役眼前何所直，百年终向梦中除。"],"title":"远斋和示疏字韵四诗复用韵并呈子肃  其四"}
