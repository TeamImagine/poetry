{"author":"宋祁","id":24013,"strains":["仄仄平平仄仄平，仄平平仄仄仄平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["侧帽风轻过大堤，水村骄马惜障泥。","前驱夹道旟开隼，合宴传飧帐绕犀。","净练寒江供望阔，赤萍圆日对吟低。","轻筒络绎传清唱，知在春烟几曲溪。"],"title":"汉南州按行江涘以诗见寄"}
