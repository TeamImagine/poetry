{"author":"苏轼","id":195597,"strains":["平平仄○仄，仄仄仄平平。","平平仄平仄，仄仄平仄平。","仄仄仄平平，平平○平平。","○平仄平仄，仄仄仄仄平。","平平仄平平，平仄仄平平。","○平平平仄，仄○平仄平。","○仄仄仄仄，仄仄○平平。"],"paragraphs":["南荣晚闻道，未肯化庚桑。","陶顽铸强犷，枉费尘与糠。","越子古成之，韩生教休粮。","参同得灵钥，九锁启伯阳。","鹅城见诸孙，贫苦我为伤。","空余焦先室，不传元化方。","遗像似李白，一奠临江觞。"],"title":"和陶杂诗十一首  其八"}
