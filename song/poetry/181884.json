{"author":"郑獬","id":181884,"strains":["平平仄仄仄平仄，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄平平平仄平。","平仄平平平仄仄，仄平仄仄仄平平。"],"paragraphs":["丰城宝剑忽飞去，玉匣灵踪自此无。","天外已空丹凤穴，世间还得二龙驹。","百年飘忽古无奈，万事凋零今已殊。","惆怅西州文学老，一丘空掩蜀山隅。"],"title":"哀苏明允"}
