{"author":"黄庭坚","id":207802,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["故园相见略雍容，睡起南窗日射红。","诗酒一言谈笑隔，江山千里梦魂通。","河天月晕鱼分子，槲叶风微鹿养茸。","几度白砂青影里，审听嘶马自搘筇。"],"title":"夏日梦伯兄寄江南"}
