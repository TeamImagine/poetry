{"author":"吕陶","id":186358,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["闻说蓬仙作小麾，湛恩从此破群疑。","平生直道宜三黜，自古周防用四知。","松竹何尝凋晚秀，稻梁应且续朝饥。","不须利口归豺虎，皎皎清穹未易欺。"],"title":"闻说一首寄与可为尧夫作"}
