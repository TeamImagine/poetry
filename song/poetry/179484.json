{"author":"苏颂","id":179484,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["昨日才离摸斗东，今朝又过摘星峰。","疲躯坐困千骑马，远目平看万岭松。","绝塞阻长逾百舍，畏途经历尽三冬。","出山渐识还家路，驺御人人喜动容。"],"title":"摘星岭"}
