{"author":"林希逸","id":119658,"strains":["仄仄平平仄仄平，平平仄仄仄平平。","仄仄平仄仄平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["祖学单传信有原，秤停一字自名轩。","肯令公愧太丘长，要似思为孔子孙。","知格格知须细认，有无无有果难言。","读书记在门生老，愧有君家未报恩。"],"title":"和后村韵二首奉寄府判真司令 格轩"}
