{"author":"李复","id":212471,"strains":["平平平平○，平平仄仄○。","平平○平平，平平仄平仄。","平平仄平仄，仄仄平仄仄。","仄仄平仄仄，平平仄平仄。","仄仄仄仄平，○仄仄平仄。","平○仄仄平，平仄仄○仄。","平平仄平仄，仄仄平平仄。","仄仄平平平，平仄仄平仄。","○仄仄仄仄，仄仄仄仄仄。","平平仄平平，仄仄平平仄。","○仄仄平仄，平平仄仄仄。"],"paragraphs":["层峰浮云空，亭亭出众峤。","芬敷如青莲，飞光乱寒照。","霜枫杂丹碧，瀑布垂窈窕。","秀色纷异状，争奇动奔峭。","欻失畏崄心，颇惬赏幽好。","舟行不暇徐，粗得领其要。","随风转隈曲，晚泊黄牛庙。","杖策登东岑，周睇万山奥。","临岸理晚饷，问客卖早稻。","明朝走夷陵，便入襄阳道。","从此步平陆，归程已可料。"],"title":"江行至黄牛庙山特奇秀晚檥舟庙下留诗于壁"}
