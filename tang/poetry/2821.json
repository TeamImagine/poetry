{"author":"杜甫","id":2821,"strains":["仄平平平平，仄仄○仄平。","仄平仄○仄，○仄○平○。","仄○平仄仄，仄仄平平平。","平仄仄仄仄，○平仄平○。","仄仄仄平平，仄仄仄平○。","平平平仄仄，仄仄平仄平。","仄平仄平仄，平仄○仄平。","仄仄平仄平，平仄仄○平。","仄仄○平仄，仄平仄平平。","平平平仄仄，仄仄仄平平。","仄仄仄仄平，平仄仄仄○。","仄平平平仄，仄仄仄平平。","仄平○仄平，仄仄仄仄仄。","仄平平仄仄，仄仄平平○。"],"paragraphs":["四松初移时，大抵三尺强。","别来忽三载，离立如人长。","会看根不拔，莫计枝凋伤。","幽色幸秀发，疏柯亦昂藏。","所插小藩篱，本亦有堤防。","终然掁拨损，得吝千叶黄。","敢为故林主，黎庶犹未康。","避贼今始归，春草满空堂。","览物叹衰谢，及兹慰凄凉。","清风为我起，洒面若微霜。","足以送老姿，聊侍偃盖张。","我生无根带，配尔亦茫茫。","有情且赋诗，事迹可两望。","勿矜千载后，惨淡蟠穹苍。"],"title":"四松"}
