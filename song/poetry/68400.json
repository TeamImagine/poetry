{"author":"田况","id":68400,"strains":["仄仄平平仄仄仄，仄平仄仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平平仄仄平仄。","仄平平仄平平仄，仄仄平平仄仄平。"],"paragraphs":["澹静姿仪简旷纵，结庵深对大茅峰。","坐忘世故愁应少，道断人情语亦慵。","万里信音凭鹤到，一厨烟火倩猿供。","几时归侍虚皇驾，七色霞衣九色龙。"],"title":"寄道士张明真"}
