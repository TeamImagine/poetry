{"author":"吕南公","id":208794,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["辽海沈沈信息稀，苍松枯尽草侵扉。","楼台有字知年岁，城郭无人辨是非。","像座风轻蛛作网，醮坛春老藓成围。","道翁久蓄瑶琴意，莫为闲名取次挥。"],"title":"戏题白鹤观"}
