{"author":"黄公度","id":21453,"strains":["仄平仄仄○○平，平平仄仄平平平。","仄仄平平平仄仄，平平仄仄仄平平。","仄○平平平仄仄，平○平仄平平○。","平仄平平仄平仄，仄仄平仄平平平。","平仄平平仄○仄，平平仄仄平平平。","平平仄仄平平仄，仄仄仄平平仄○。","○平仄仄仄平仄，平仄○○平仄平。","仄仄平平平仄仄，仄○仄仄平平平。","仄平仄仄平平仄，平仄仄平平仄平。","平平仄仄仄平仄，仄仄平平平仄平。"],"paragraphs":["汉家虎玺重分铜，銮坡厌直金莲红。","海角疮痍烦大手，循良不愧古人风。","偃蹇霜风铃阁寂，蒙茸春色圜扉空。","为郡风流见前辈，隙日车盖飞城东。","鳌首虚亭未泯灭，骚人古意无终穷。","香风十里菰蒲外，喜气一城尊俎中。","中原景物久荆棘，南渡衣冠随梗蓬。","此地龟文符古谶，盛观略与承平同。","腐儒谬忝无双裔，声价远惭吾祖童。","青衫幕府困奔走，赖有新诗为发聋。"],"title":"和汪端中陪府君游东湖"}
