{"author":"韩驹","id":237113,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["楼高应在月明边，目断西山万里天。","拟唤谪仙归贝阙，翻愁快马蹋琼田。","词锋易破孤虚阵，酒令难欺赏罚权。","放盏成空君莫叹，明年千里共婵娟。"],"title":"次韵师白中秋会饮且饯予行"}
