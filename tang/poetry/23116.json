{"author":"张九龄","id":23116,"strains":["仄○平平仄，平平平仄○。","平平平仄仄，仄仄仄平平。","仄仄○平仄，平平仄仄平。","平平仄仄仄，仄仄仄平平。","仄仄平平仄，平平仄仄○。","仄○平仄仄，平仄仄平平。"],"paragraphs":["万乘华山下，千岩云汉中。","灵居虽窅密，睿览忽玄同。","日月临高掌，神仙仰大风。","攒峰势岌岌，翊辇气雄雄。","揆物知幽赞，铭勋表圣衷。","会应陪玉检，来此告成功。"],"title":"奉和圣制途经华山"}
