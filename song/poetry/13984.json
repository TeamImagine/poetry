{"author":"宋祁","id":13984,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["一樽狂计即留春，更把诗篇恼使君。","绕岸正摇千步柳，归山曾约万重云。","孤怀欲写情空感，佳句相酬自不群。","怯见杜潘无处避，便知优劣此间分。"],"title":"和赵南正溪上二首  其二"}
