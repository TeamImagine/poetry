{"author":"吕南公","id":208825,"strains":["仄仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄平平平平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["会得吾生只泛浮，莫将耕钓异公侯。","文章高去乃青史，富贵极来皆白头。","至乐如今惟强饮，最贤从古是无求。","荷源磜上枫林叶，又过元丰第六秋。"],"title":"酬次道京还见寄诗二首  其一"}
