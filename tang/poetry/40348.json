{"author":"皎然","id":40348,"strains":["仄平仄平仄平，○仄仄平平○。","○平平平仄平，仄平仄平平○。","仄平平平平仄，仄平仄平仄仄。","平仄平平仄平，平仄仄平仄平。","仄平平平仄仄，仄仄平平平仄○。","平仄○，平仄仄。","仄平平平平平平仄，平平仄仄平平仄仄。","仄平平平平平，平平平平平○。","平仄仄平仄仄仄，仄平平平平仄平平，仄平平平仄平？。","平平仄仄平仄平仄，仄仄平平平平仄平。"],"paragraphs":["昧天道兮有无，听汨渚兮踌躇。","期灵均兮若存，问神理兮何如。","愿君精兮为月，出孤影兮示予。","天独何兮有君，君在万兮不群。","既冰心兮皎洁，上问天兮胡不闻。","天不闻，神莫睹。","若云冥冥兮雷霆怒，萧条杳眇兮余草莽。","古山春兮为谁，今猿哀兮何思。","风激烈兮楚竹死，国殇人悲兮雨飔飔，雨飔飔兮望君时。","光芒荡漾兮化为水，万古忠贞兮徒尔为。"],"title":"吊灵均词"}
