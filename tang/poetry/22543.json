{"author":"李商隐","id":22543,"strains":["仄○平平仄，平○仄仄平。","仄平平仄仄，○仄仄平○。","仄仄平平仄，平平仄仄平。","平平平仄仄，平仄仄平○。","仄仄平平仄，平○仄仄平。","仄平○仄仄，平仄仄平平。","仄仄平平仄，○平仄仄平。","仄○平仄仄，仄仄仄平平。"],"paragraphs":["麝重愁风逼，罗疏畏月侵。","怨魂迷恐断，娇喘细疑沈。","数急芙蓉带，频抽翡翠簪。","柔情终不远，遥妒已先深。","浦冷鸳鸯去，园空蛱蝶寻。","蜡花长递泪，筝柱镇移心。","觅使嵩云暮，回头灞岸阴。","只闻凉叶院，露井近寒砧。"],"title":"独居有怀"}
