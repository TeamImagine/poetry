{"author":"韩偓","id":31992,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["万古离怀憎物色，几生愁绪溺风光。","废城沃土肥春草，野渡空船荡夕阳。","倚道向人多脉脉，为情因酒易伥伥。","宦途弃掷须甘分，回避红尘是所长。"],"title":"即目二首 一"}
