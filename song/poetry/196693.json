{"author":"谢诇","id":196693,"strains":["仄仄平平仄仄平，平平平仄仄平平。","平平仄仄平平仄，仄仄平仄仄仄平。","仄仄平平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["雨过濉江宿霭收，粼粼澄碧净涵秋。","双桥夹锁虹垂岸，练疋长拖玉作流。","白鸟孤飞天外没，青螺倒浸镜中浮。","朝宗东去知何极，愿一乘槎探尽头。"],"title":"濉江"}
