{"author":"程公许","id":106616,"strains":["仄仄平平仄仄平，平平仄仄仄平平。","平平仄仄仄仄仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["舣棹江干得款留，曾将避世与君谋。","谁知事变即勘定，端藉儒先宽顾忧。","分陕续书劳会计，借筹偶暇语绸缪。","分携竟作春风约，梅驿瞻云黯暮愁。"],"title":"别谢德芳"}
