{"author":"仇远","id":164184,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄平平平仄，仄仄平平仄仄平。"],"paragraphs":["劲节棱棱瘦且坚，形模界尺出天然。","山翁甚爱资扶老，村衲无知误削圆。","偏称深衣同此矩，漫夸长笛大如椽。","有时闲为吟诗出，徙倚中庭月一砖。"],"title":"方竹杖"}
