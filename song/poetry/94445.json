{"author":"度正","id":94445,"strains":["仄仄平平平，仄仄平仄仄。","平平平仄平，仄仄仄平仄。","仄平平仄仄，仄仄平仄仄。","仄平仄平平，仄仄平○仄。","○平仄平仄，仄仄仄平仄。","仄平仄平平，平仄平仄仄。","仄仄仄仄平，平仄平平仄。","仄平仄○平，平平仄仄仄。","○平仄平平，仄仄平平仄。","仄仄平平仄，平平仄仄仄。","○平仄平仄，仄○仄仄仄。","仄仄平平平，仄仄仄平仄。"],"paragraphs":["汉使东南来，幕府皆异产。","英英江左家，浩浩富编简。","几年翔学海，屡荐升士版。","大焉合訏谟，小亦堪论撰。","横身借前箸，逸气薄云栈。","向虽稔声名，曾未陪笑莞。","邂逅解白眉，轩豁蒙青眼。","俊游得从容，微辞略往返。","扁舟赋归程，骏马驰平坂。","上策今安在，时髦贵谨柬。","中规傥前定，外患岂足刬。","善保千金躯，欲语意无限。"],"title":"送王中父制干东归探韵得限字分韵用离别不堪无限意艰危深仗济时才"}
