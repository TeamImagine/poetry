{"author":"方回","id":148210,"strains":["平仄○平仄，平平仄仄平。","平平平仄仄，仄仄○○平。","平仄平平仄，平○仄仄平。","仄平○仄仄，仄仄仄平平。","仄仄平平仄，平○仄仄○。","仄平平仄仄，平仄○平平。","仄仄平平仄，平○仄仄平。","仄平平仄仄，平仄平平平。","仄仄平平仄，平平○仄平。","仄平平仄仄，仄○仄平平。","仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，平○仄平平。"],"paragraphs":["扶杖行阡陌，秔籼极望秋。","儿孙邀按视，父宿听分抽。","村佃同黄馘，山妻对白头。","负禾难努力，拾穗尚明眸。","粪薄嫌苗瘠，耘迟讶草留。","后生无乃懒，今岁更奚尤。","籴价先朝贱，租期旧尹优。","迩来非昔比，谁复为侬忧。","路远筋骸倦，风凉咳唾稠。","采壶炊破甑，啖茹荐新𥬠。","一饭都能几，三杯即告休。","堆场喧鸟雀，隘巷集羊牛。","幼稚茅茨候，驩呼果栗求。","虽无玉鸠赐，端胜富民侯。"],"title":"戏咏老农观稻以秋字为韵  其一"}
