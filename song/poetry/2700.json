{"author":"宋庠","id":2700,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["青管裁篇属旧僚，赓歌奇意亦飘飘。","横徽曲妙谁逃赏，过物风清尽应箫。","此路烟霞催入洛，他年簪笏庆归朝。","乘秋不奈多高兴，重取兰薰答楚谣。"],"title":"和吴侍郎答汝州诸官唱酬之作"}
