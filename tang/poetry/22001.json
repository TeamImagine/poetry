{"author":"许浑","id":22001,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["吴门烟月昔同游，枫叶芦花并客舟。","聚散有期云北去，浮沈无计水东流。","一尊酒尽青山暮，千里书回碧树秋。","何处相思不相见，凤城龙阙楚江头。"],"title":"京口闲居寄京洛友人"}
