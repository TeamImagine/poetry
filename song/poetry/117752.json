{"author":"戴昺","id":117752,"strains":["平平仄仄仄平平，仄仄平平仄仄平。","仄仄平平平平仄，仄平仄仄仄平平。","平平仄仄平平仄，仄平平平仄仄平。","仄仄平平平仄仄，平平仄仄仄平平。"],"paragraphs":["良辰乐事两相关，喜我楼台便往还。","不用移舟过西屿，只消把酒对南山。","风于破帽如相约，菊为新𥬠欲笑颜。","留作千年佳话处，诗翁醉墨照楣间。"],"title":"己亥九日屏翁约诸孙登高西屿阻风舟行不前遂会于吾家山海图之上酒边翁有诗留题因次韵"}
