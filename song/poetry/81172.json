{"author":"张镃","id":81172,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["呃喔花冠梦易呼，冻天应遍色模糊。","旋听索索敲松瓦，便拟翩翩傍酒觚。","一白要从高砌看，双清先喜小山俱。","晚檐坐断违消息，待问林深寺有无。"],"title":"侵晨飞霰薄暮雪未成"}
