{"author":"仇远","id":164214,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["阳和昨夜到梅边，喜得春风一信传。","同舍团栾齐贺岁，异乡飘泊又经年。","梦中归路忘舟楫，客里生涯倚俸钱。","纸帐布衾差稳睡，不愁独冷坐无毡。"],"title":"至后  其二"}
