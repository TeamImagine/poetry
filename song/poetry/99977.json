{"author":"洪咨夔","id":99977,"strains":["仄仄平仄仄，仄平平仄平。","仄平仄仄平，平仄平仄平。","平平平平平，仄仄平仄平。","仄平平平平，仄仄平仄平。","仄仄仄仄○，仄仄仄仄平。","平平仄仄仄，平仄平平平。","仄平仄平仄，仄仄○平平。","○○仄○仄，仄仄平○平。","仄平平平仄，仄仄仄仄平。","仄仄仄平仄，平平平平平。","仄仄仄平仄，仄平仄○○。","仄平仄平平，仄平仄平平。","平平○仄平，平仄平平平。","仄仄○平仄，平平仄平平。"],"paragraphs":["出郭暄欲暑，涉林清自秋。","步随目力高，身与山气浮。","飞来辛夷花，拾得莲叶舟。","一声提壶卢，四顾丛薄幽。","诘屈九曲屏，突兀十二楼。","泉流涧级峻，云起峰阴稠。","左摩紫髯兕，右拂苍鳞虬。","牵衣憩更好，拥策登三休。","上呼笙箫侣，下瞰锦绣州。","豁落不平事，消融无涯忧。","太极浩初判，此山郁相缪。","几人记曾来，老苔蚀雕锼。","玲珑听我歌，歌彻玲珑愁。","有酒且湑我，羲娥雪人头。"],"title":"中春望后一日登玲珑"}
