{"author":"释德洪","id":227925,"strains":["仄平平平平仄仄，仄平平平○平仄。","仄○仄仄平平平，仄平○仄平平仄。","平平平平仄仄平，平○仄仄○仄平。","仄仄平平仄仄仄，平仄平平仄仄平。","平仄平平仄平仄，○○仄仄○○仄。","仄仄平平仄仄平，仄平仄仄○平仄。","○平仄仄平仄平，平○平仄平仄○。","仄○仄仄平平仄，平仄○○○仄○。"],"paragraphs":["道人天姿心匠妙，漆瞳含秋看飞鸟。","气和不减华林风，韵高胜却霜岩晓。","心胸冰壶不隔尘，争传落笔如有神。","不画凌烟大羽箭，来写山林梦幻身。","清秀摩云洞冰雪，更将已素称三绝。","不作能痴顾虎头，定为露顶王摩诘。","传神写照谁与功，吾闻成在阿堵中。","拟将万匹鹅溪绢，为写沤中胜义空。"],"title":"长沙邸舍中承敏觉二上人作记年刻舟之诮以诗赠"}
