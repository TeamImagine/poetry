{"author":"李新","id":223043,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["流马飞粮下蜀都，卧龙曾此写雄图。","金刀有义轻三顾，铜爵虽强视一夫。","鼎足山河终有汉，雁行兄弟亦忠吴。","当年若尽毫端计，魏狗还羞不令无。"],"title":"题筹笔驿"}
