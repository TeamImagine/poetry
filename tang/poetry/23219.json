{"author":"宋之问","id":23219,"strains":["仄仄平仄仄，平仄仄○平。","平仄○○仄，仄仄平平平。","平仄仄平仄，仄平平仄平。","平平仄仄仄，平仄仄平平。","○仄平平仄，平平仄仄平。","仄平平仄仄，平仄仄○平。","仄仄仄平仄，平平仄仄平。","平平平仄仄，平仄仄○平。","仄仄○仄仄，仄○平仄平。","仄平仄平仄，仄仄平平平。","仄仄平平仄，平○仄仄平。"],"paragraphs":["地尽天水合，朝及洞庭湖。","初日当中涌，莫辨东西隅。","晶耀目何在，滢荧心欲无。","灵光晏海若，游气耿天吴。","张乐轩皇至，征苗夏禹徂。","楚臣悲落叶，尧女泣苍梧。","野积九江润，山通五岳图。","风恬鱼自跃，云夕雁相呼。","独此临泛漾，浩将人代殊。","永言洗氛浊，卒岁为清娱。","要使功成退，徒劳越大夫。"],"title":"洞庭湖"}
