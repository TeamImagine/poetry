{"author":"刘长卿","id":54920,"strains":["仄平○仄仄，○仄仄平仄。","仄仄○平平，平平仄平仄。","平平○仄仄，仄仄○仄仄。","平仄平仄○，平平仄○仄。","平平仄平仄，平仄平平仄。","平仄仄仄平，○平仄○仄。","仄平仄○仄，仄仄仄平仄。","仄仄平平○，平平仄平仄。"],"paragraphs":["别君颇已久，离念与时积。","楚水空浮烟，江楼望归客。","徘徊正伫想，髣髴如暂觌。","心目徒自亲，风波尚相隔。","青林泊舟处，猿鸟愁孤驿。","遥见郭外山，苍然雨中夕。","季鹰久疏旷，叔度早畴昔。","反櫂来何迟，黄花候君摘。"],"title":"九日岳阳待黄遂张涣"}
