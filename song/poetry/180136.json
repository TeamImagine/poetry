{"author":"王安石","id":180136,"strains":["平平仄仄仄仄○，仄仄平仄平平平。","仄○平仄平仄仄，仄仄仄仄平平平。","平平仄仄仄仄仄，平平平平平仄仄。","仄平平平平仄仄，○仄平○仄平仄。","仄仄仄仄平平平，仄仄仄仄仄○○。","仄平仄仄仄仄仄，仄仄仄仄平平平。","平平平仄平平仄，仄平仄仄○○仄。","仄平仄仄仄仄○，平仄仄仄仄仄平。","○平仄仄仄平仄，平仄○○平平平。"],"paragraphs":["裴侯饮我日向中，四坐宾客颜皆红。","扫除高馆邀我入，自出粜麦怜民穷。","天边眼力破万里，桑麻冥冥山四起。","野心探寻殊未已，更欲湔衣北城水。","忽见碧树樱桃悬，下马恣食不论钱。","赤星磊落入我眼，恐是半醉游青天。","裴侯方坐尘沙里，役身救物当如此。","我曹偶脱簿领闲，何忍爱惜一日闲。","且归拂席饱眠睡，明日更看滁南山。"],"title":"饮裴侯家"}
