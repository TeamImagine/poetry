{"author":"苏轼","id":193891,"strains":["仄仄仄仄平，○平平仄仄。","○仄仄仄平平仄，仄仄平○平仄仄。","平○平仄仄仄○，仄平○仄平仄仄。","仄平平仄仄，平仄仄仄仄平仄。","平平仄仄平仄仄，平仄平仄仄○仄。","仄○仄平平，仄仄仄仄平平仄。"],"paragraphs":["只耳兽啮环，长唇鹅擘喙。","三趾下锐春蒲短，两柱高张秋菌细。","君看翻覆俯仰间，覆成三角翻两髻。","古书虽满腹，苟有用我亦随世。","嗟君一见呼作鼎，才注升合已漂逝。","不如学鸱夷，尽日盛酒真良计。"],"title":"胡穆秀才遗古铜器似鼎而小上有两柱可以覆而不蹶以为鼎则不足疑其饮器也胡有诗答之"}
