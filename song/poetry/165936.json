{"author":"陆文圭","id":165936,"strains":["平平平仄仄，平平○仄仄。","平仄仄平平，平平平仄仄。","仄仄平平平，仄仄平平○。","仄○平仄仄，仄仄仄仄仄。","平平平仄仄，仄仄平仄仄。","平平平仄仄，仄仄平仄仄。"],"paragraphs":["无诗山不喜，无楼犹自可。","楼上著诗人，青山皆属我。","得句山禽鸣，落笔山花堕。","翠屏招我隠，欲往辄不果。","推窗呼与饮，醉吸云一朵。","须臾成五采，吐出惊满坐。"],"title":"皆山楼分韵得坐字"}
