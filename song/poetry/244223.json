{"author":"胡宿","id":244223,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["甲队霜秋莹武蜂，万兵都府去临戎。","习池岘首风流远，汉水方城气象雄。","宴榭鸣鼍飘画鼓，射堂栖鹊试雕弓。","平时公子推能政，爱日遥知遍境中。"],"title":"送刘观察赴襄阳"}
