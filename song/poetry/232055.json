{"author":"李彭","id":232055,"strains":["平仄仄○仄，仄仄平平○。","仄仄仄平仄，仄仄○平○。","平仄平仄仄，仄平仄平平。","仄平○仄仄，仄仄仄平○。","仄平仄仄仄，仄平仄平平。","仄平仄平仄，仄平仄仄平。","平平○平仄，仄仄平平平。","平平○仄仄，○平平○平。","仄平仄○仄，仄仄平平平。","平平仄仄仄，仄平平仄平。","平平平仄○，平平平仄平。","平平平仄仄，仄○仄平平。","平仄平仄仄，平仄○平○。","平平仄平仄，平平仄平平。"],"paragraphs":["贫贱俯中岁，没齿甘无闻。","藿食屡清饿，势与膏粱分。","斯滥非我事，浊醪饯归云。","槖𫗴从告竭，不废抱皇坟。","啸歌夜漫漫，曜灵未能晨。","岂非杜康绝，督邮那复驯。","壶浆当觥饮，举白浇余唇。","飞霜凝暑路，调齐何殷勤。","不堪饷亲串，一笑贻文君。","悠悠缺陷界，本无莸与薰。","亡于天地间，而生经纬文。","东丘终反鲁，仲淹世居汾。","怀宝何必售，千载犹心亲。","伊优与肮脏，荣衰本同伦。"],"title":"呼酒告竭不果饮徒饮浆因次渊明述酒韵"}
