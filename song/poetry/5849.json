{"author":"张元干","id":5849,"strains":["平平仄平平仄平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。","平仄仄平平仄仄，平平平仄仄平平。"],"paragraphs":["筠庄主人何未归，溪畔长林穿翠微。","此去功名时欲至，个中车马迹全稀。","茅茨漏久蜗涎篆，篱落欹多蛛网围。","公肯借庵容我老，为公朝夕扫柴扉。"],"title":"访亲于连江因过筠溪叩门循行叹其荒翳不治有怀普现居士口占此章"}
