{"author":"邓肃","id":4232,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，平仄平平平仄平。","仄仄平平平仄仄，仄平仄仄仄平平。"],"paragraphs":["谪官谁道不知春，出郭犹能一醉熏。","银笔争题追鲍谢，席门琢句拟机云。","东垣敢念百朋锡，南亩当从千耦耘。","剩乞新诗殊不恶，恐因叩角彻天闻。"],"title":"次韵茂实之才"}
