{"author":"陆游","id":34796,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["古寺朱扉傍水开，高僧笑语共徘徊。","阴阴曲径人稀到，一一名花手自栽。","竹笕引泉滋药垄，风炉篝火试茶杯。","此行自喜非生客，二百年间六世来。"],"title":"游法云寺观彝老新葺小园"}
