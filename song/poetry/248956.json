{"author":"曾几","id":248956,"strains":["仄仄仄○仄，○平仄平平。","○平仄平仄，仄仄平平平。","平平仄仄平，仄平仄平平。","○平仄仄仄，仄仄平平平。","仄仄○仄仄，仄平○○平。","平平仄平仄，仄仄平平平。","仄仄仄平仄，平平仄平平。","仄仄平仄仄，仄平仄平平。","仄平平平○，仄仄仄仄平。","平仄仄平平，平仄平平平。","平仄仄平仄，○○仄平平。","平平仄仄仄，仄仄仄仄平。"],"paragraphs":["竹树转深径，茶山给孤园。","禅流打包去，旧日单寮存。","堂堂十八公，不知几寒温。","其谁晤对汝，冷落依颓垣。","有客占作室，此公正当轩。","风声落天半，似与幽人言。","已矣复焉往，佳哉略无喧。","在昔公择父，实惟谪仙孙。","读书庐山中，仰视五老尊。","头白不归来，高议排金门。","吾敢效前辈，分应守丘樊。","何忧蕙帐缺，怅望鹤与猿。"],"title":"山房"}
