{"author":"赵鼎臣","id":226921,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["春分犹著御冬衣，寒色凭陵暖自迟。","入眼未教花恼客，断肠先被雪催诗。","酒中有圣曾何敢，醉里寻乡自不辞。","柳絮因风佳句在，报君已负一年期。"],"title":"去冬张若水伯奋以雪诗示余懒不暇和张屡趣之因谩谓张候有雪当奉和二月五日平旦雪数寸遽作此诗"}
