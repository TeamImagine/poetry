{"author":"邹浩","id":222354,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["归领真祠未几时，牙兵重展旧旌旗。","向来孰不歌来暮，今去欢然释去思。","竹马渡江腾骏足，甘棠拂户动高枝。","锺山只恐违初兴，径入鹓行侍玉墀。"],"title":"闻朱世英再知江宁府"}
