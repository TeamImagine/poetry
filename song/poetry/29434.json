{"author":"韩元吉","id":29434,"strains":["仄平平仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["不辞扶病触春寒，及此新晴一日闲。","云外经年见双阙，马头乘兴数前山。","清泉细酌巉岩上，佛窟同探紫翠间。","我亦无心话禅悦，衔花百鸟自飞还。"],"title":"同叶梦锡赵德庄游牛首山"}
