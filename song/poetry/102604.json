{"author":"薛师石","id":102604,"strains":["仄平仄平仄，仄仄平平平。","平平仄仄仄，仄仄平仄○。","○平平○仄，仄仄仄仄平。","平仄仄平仄，仄仄仄仄平。","平平平仄○，仄仄仄平平。"],"paragraphs":["一贤二公子，枉驾瓜庐丘。","烹鱼载美酒，竟夕为我留。","评诗仍和曲，举白不计筹。","情忘觉欢畅，礼厚愧莫酬。","今朝风雨横，欲谢出无由。"],"title":"赵叔鲁端行胡象德携酒见顾"}
