{"author":"王禹偁","id":177558,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["郡在中条山脚下，盬南风起昼昏昏。","舍人谪宦谁言命，副使量移岂是恩。","月有俸钱堆长物，日无公事掩闲门。","上天于我心还厚，祇遣文章道更尊。"],"title":"解梁官舍"}
