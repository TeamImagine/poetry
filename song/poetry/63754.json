{"author":"王质","id":63754,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["缟夜寒辉花雨天，洒空飞羽箭离弮。","普开薝卜诸天供，大展兜罗万里绵。","见在十方惟此佛，后来千古说今年。","乾坤正赖君调理，未用轻寻范蠡船。"],"title":"和虞相喜雪二首  其一"}
