{"author":"陆游","id":36307,"strains":["平平仄仄仄平平，仄仄仄平平仄平。","平仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["江村岁晚掩柴荆，地僻久无车马声。","孤寂惟寻麹道士，一寒仍赖楮先生。","醡头珠滴愁先破，帐底春回梦易成。","莫笑衰翁杀风景，小瓶梅蘂解卿卿。"],"title":"村居日饮酒对梅花醉则拥纸衾熟睡甚自适也"}
