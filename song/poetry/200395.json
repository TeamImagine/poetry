{"author":"孔武仲","id":200395,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄平仄平平。","平平仄仄平平仄，平仄平平仄仄平。"],"paragraphs":["岭路蟠蟠石似龙，亭轩更在最高峰。","九江山水吾家近，四祖烟霞晚色浓。","吟兴不惟夸美景，行人当为破愁容。","前村有酒青帘远，强饮岩间水一锺。"],"title":"喜至亭"}
