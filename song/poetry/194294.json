{"author":"苏轼","id":194294,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["遣化何时取众香，法筵斋钵久凄凉。","寒蔬病甲谁能采，落叶空畦半已荒。","老楮忽生黄耳菌，故人兼致白芽姜。","萧然放箸东南去，又入春山笋蕨乡。"],"title":"与参寥师行园中得黄耳蕈"}
