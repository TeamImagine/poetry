{"author":"王炎","id":69698,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["身行宦路固多虞，梦到清都厌积苏。","欲返初心观易老，懒开辩口学岩吾。","有怀拟作西征赋，无策堪陈北伐图。","才具如公宜颖脱，不应空谷老唐衢。"],"title":"用元韵答徐幼文  其一"}
