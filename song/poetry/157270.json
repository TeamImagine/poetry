{"author":"陈襄","id":157270,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["片片分明是六花，迷人只见乱如麻。","穷阎处士愁穿屐，明眼高僧笑点茶。","十二玉楼开阆苑，三千银界遍河沙。","解空老子能提唱，郢曲幽兰未足夸。"],"title":"依韵和解空长老雪颂"}
