{"author":"方岳","id":127886,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["倦游久已厌纷华，欲问春蓑未有涯。","宇宙一杯诗潦草，江湖十载眼昏花。","恨身不及随阳雁，将母何如反哺鸦。","家在青山烟雨外，春寒几立暮江斜。"],"title":"约黄成之观琼花予不及从以诗代简  其二"}
