{"author":"方九功","id":172750,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平仄仄，仄仄平平仄仄平。"],"paragraphs":["莫惜寒花开太晚，孤怀深喜客来双。","疏枝最耐存霜圃，晚节偏宜映月窗。","同调自应兰是籍，浊醪何有玉为缸。","篱边无限陶潜兴，倒著纶巾醉未降。"],"title":"菊花  其二"}
