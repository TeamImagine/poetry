{"author":"薛季宣","id":62856,"strains":["平平仄平仄，仄仄仄仄平。","○仄仄○仄，平仄平○平。","仄平平仄平，平仄仄○○。","仄平仄平仄，仄○仄平平。","仄平平仄平，○仄仄仄平。","平平仄平仄，平○仄平平。","平平仄○平，仄仄仄仄○。","平仄平仄仄，仄仄仄仄平。","平平仄平仄，仄仄○仄○。","平平仄平仄，平平仄平平。"],"paragraphs":["南方有佳木，远在涨海涯。","沈水产其节，鸡舌生其肌。","结根松柏场，龙脑实离离。","蜑獠岂知贵，斧斤斩栾枝。","椓为糠秕槽，将食犬与狶。","条枚恶鬈曲，芟除弃江湄。","沧流荡回波，不与朽壤期。","年代知几阅，愈久乃见奇。","根株到余沥，复恐分寸遗。","终焉盛芬烈，兰荪谢芳姿。"],"title":"跋东坡诗案"}
