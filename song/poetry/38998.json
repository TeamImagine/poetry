{"author":"陆游","id":38998,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["早岁乡闾接胜流，老来零落叹山丘。","欲寻共语人难得，却是封侯印易求。","数酌不能成兀兀，一枰且复寄悠悠。","世间只有身差重，惆怅今年白尽头。"],"title":"予未冠即交诸名胜今无复在者感叹有作"}
