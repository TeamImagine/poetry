{"author":"刘攽","id":183820,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风光亹亹逼人来，过去清明更不回。","巳日家人还祓禊，蜀江清水快流杯。","关关啼鸟如相和，冉冉残花欲尽开。","自笑野心安淡泊，亦能随众上春台。"],"title":"上巳"}
