{"author":"曾巩","id":173888,"strains":["平平仄平平仄平，仄仄平平仄平仄。","平仄仄平平仄平，仄仄平平仄平仄。","平平平仄仄○平，仄仄平平仄○仄。","○平平仄仄仄平，仄仄仄平平仄仄。","仄平平仄仄平平，平仄仄○平仄仄。","仄平仄仄○仄仄，仄仄平仄○仄仄。"],"paragraphs":["江南岸边江水平，水荇青青渚蒲绿。","鸿雁此时俦侣多，乱下沙汀恣栖宿。","群依青荇唼且鸣，暖浴蒲根戏相逐。","长无矰缴意自闲，不饱稻粱心亦足。","性殊凡鸟自知时，飞不乱行聊渐陆。","岂同白鹭空洁白，俯啄腥污期满腹。"],"title":"鸿雁"}
