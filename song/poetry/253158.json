{"author":"李弥逊","id":253158,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["肯将戏事扰虚怀，草木知名一様裁。","不放寸阴随手过，自开十亩待春来。","花邉未许楚狂醉，江上应怜野老哀。","賸欲着鞭陪胜赏，扶颠正急万牛材。"],"title":"和李相园亭  其二"}
