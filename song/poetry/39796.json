{"author":"陆游","id":39796,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["耄及光阴古更稀，自今惟有数期颐。","食观本草虽多事，醉读离骚自一奇。","物外有人闲始见，山中可乐老方知。","武陵好在桃千树，短櫂相寻亦未迟。"],"title":"初春书怀七首  其二"}
