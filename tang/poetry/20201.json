{"author":"张光朝","id":20201,"strains":["平○平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄○平仄，平平仄仄平。","○平平仄仄，○平仄平平。"],"paragraphs":["仙媛来朱邸，名山出紫微。","三周初展义，百两遂言归。","郑国通梁苑，天津接帝畿。","桥成乌鹊助，盖转凤皇飞。","霜仗迎秋色，星缸满夜辉。","从兹磐石固，应为得贤妃。"],"title":"天门街西观荣王聘妃"}
