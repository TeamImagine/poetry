{"author":"郭祥正","id":192571,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["盘屈龙蛇未奋身，老禅当日亦知人。","来趋莲幕文章客，去作金銮侍从臣。","物外论交终不泯，壁间题字尚如新。","年年杨柳春先绿，谁复多情与望春。"],"title":"白莲院观蔡君谟要师遗迹"}
