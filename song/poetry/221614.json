{"author":"释智圆","id":221614,"strains":["仄仄仄仄仄，仄平平仄仄。","仄○仄平平，○○仄○仄。","仄仄仄平○，○仄平平仄。","仄仄○仄○，仄仄仄平仄。","平平仄仄仄，仄仄○○仄。","平平仄仄仄，仄仄仄平仄。","仄平仄○仄，仄平仄平仄。","平仄仄平仄，平仄○仄仄。","平仄平平平，仄仄仄仄仄。","平平仄仄仄，仄仄仄平仄。","○仄平平平，平平仄仄仄。","平平仄○仄，平平○仄仄。","仄平仄仄仄，仄仄仄平仄。","平平仄仄仄，仄仄平仄仄。","仄仄平仄平，仄仄○平仄。","仄平仄平仄，仄平仄○仄。","仄仄仄○平，平仄仄仄仄。","仄平平仄仄，仄仄仄平仄。","○平○仄仄，○平仄仄仄。","仄仄○平○，仄仄○仄仄。","仄仄平平平，○仄○仄仄。","仄平仄平平，仄仄仄仄仄。","平仄仄仄仄，仄仄仄仄○。","仄○○仄仄，仄仄平平平。","仄仄仄平仄，仄仄○仄平。","平平仄仄仄，仄仄平平平。","仄仄平平仄，○平平仄平。","平平仄仄平，平仄仄平平。","平仄○仄○，仄仄平仄平。"],"paragraphs":["盗跖死牖下，伯牛遭恶疾。","报应似无征，苍苍意难悉。","乃考竺干教，其旨明逾日。","业以三世论，事匪二生讫。","伊余本好道，执善长虑失。","无端六腑病，每苦我形质。","百骸失调畅，四时少安逸。","今岁夏云满，秋熟如火室。","脾疾因兹生，顿觉减寝食。","无何误服药，到泻苦非一。","过客为忧惶，儿童亦战栗。","吾心暗且喜，浮生从此毕。","发言嘱后学，此事汝无恤。","吾年四十五，去矣非短屈。","至理无去来，妄想分凶吉。","我先凿山窟，汝宜即藏密。","不用报亲朋，无学世哭泣。","四时为送葬，庶物甚充给。","遗文三百卷，空言或可习。","见恶如探汤，见善如不及。","湛湛无生源，深浅当自挹。","嘱之语方终，忽觉病小醒。","扶几起暂坐，渐渐四体轻。","又过三五日，倚杖登危亭。","俯首视群物，仰面观太清。","秋山叠叠翠，夜月圆圆明。","岂意今之日，犹存危脆形。","凭栏不忍归，聊适我心情。","虚幻三界中，旅泊非久停。"],"title":"病起自叙"}
