{"author":"苏辙","id":196966,"strains":["○○仄仄仄，仄仄平仄仄。","仄仄○仄平，平平仄○仄。","仄仄仄平平，仄仄仄平仄。","仄平平仄○，仄仄仄仄仄。","仄仄平仄平，仄平仄○仄。","仄仄仄仄平，平仄仄仄仄。","平平平仄平，仄仄平仄仄。","平○○仄平，平仄仄平仄。"],"paragraphs":["行过石壁尽，夜泊牛口渚。","野老三四家，寒灯照疏树。","见我各无言，倚石但箕踞。","水寒双胫长，坏袴不蔽股。","日莫江上归，潜鱼远难捕。","稻饭不满盂，饥卧冷彻曙。","安知城市欢，守此田野趣。","祇应长冻饥，寒暑不能苦。"],"title":"夜泊牛口"}
