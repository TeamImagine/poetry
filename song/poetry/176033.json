{"author":"王珪","id":176033,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["冰天行绝驾归轺，十里清烟望界桥。","此夕离音留使节，一心上苑看晴霄。","燕云逐马逢春断，朔雪霑衣入塞销。","寄语当时四并客，东风应已遍柔条。"],"title":"新城寄瓦桥郭太傅"}
