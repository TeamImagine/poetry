{"author":"梅尧臣","id":35846,"strains":["仄平仄仄仄，仄仄平仄○。","平仄仄仄平，仄仄仄仄平。","仄仄仄平仄，平仄仄仄○。","平平平仄仄，仄仄○平平。","仄仄仄仄仄，仄平仄仄仄。","仄仄○仄仄，仄仄平平平。","平仄仄平仄，仄仄平仄平。","仄平仄平仄，仄仄○○平。"],"paragraphs":["少年好饮酒，饮酒人少过。","今既齿发衰，好饮饮不多。","每饮辄呕泄，安得六府和。","朝酲头不举，屋室如盘涡。","取乐反得病，卫生理则那。","予欲从此止，但畏人讥诃。","樊子亦能劝，苦口无所阿。","乃知止为是，不止将如何。"],"title":"樊推官劝予止酒"}
