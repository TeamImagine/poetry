{"author":"晁公溯","id":20900,"strains":["平平○平平，平仄平仄仄。","平平仄平仄，仄仄平平仄。","仄平仄仄仄，仄仄仄仄仄。","仄○仄平平，仄仄平仄仄。","平平仄平平，平仄平平仄。","仄○平平平，平仄仄平仄。","仄平平仄平，平仄仄平仄。","仄○平仄仄，仄平平平仄。","平仄平仄仄，平仄平○仄。","仄平平平仄，仄仄仄仄○。","平○平平仄，仄仄仄仄仄。","仄○平平仄，仄仄平仄仄。","仄平仄仄平，仄仄仄仄仄。"],"paragraphs":["衰年临沧江，华发羞照映。","人怜貌枯槁，水与心清浄。","所居少席煖，况望有屋润。","但期牧鸡豚，那得追驵骏。","为贫未归田，投老聊为郡。","每行芙蓉湖，鱼跃见于牣。","自欣逢外平，兵木适无刃。","愿从贤者乐，俯同农夫庆。","常令燔或炙，安敢骄且吝。","使君非何武，弟子乃乐正。","陈论翻犀革，宴语对麈柄。","却思凌云下，亦致宾客盛。","暇时可数来，念此百里近。"],"title":"眉山史颐老秀才遣人寄诗用其韵答之"}
