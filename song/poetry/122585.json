{"author":"周弼","id":122585,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["时节匆忙过隙驹，可堪岑寂就船居。","不禁衰病慵耽酒，无益闲交懒报书。","风暖暮田归海燕，雨甜春水上潮鱼。","客中自是光阴速，才见新正又月初。"],"title":"中和节"}
