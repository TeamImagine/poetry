{"author":"陆游","id":38909,"strains":["仄平仄仄仄平平，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["五穷作祟不容支，蝉腹龟肠旋过时。","客散难求门外辙，衣穿徒有鬓边丝。","儿能解事甘藜藿，婢苦无薪睨扊扅。","箕踞浩歌君会否，书痴终觉胜钱痴。"],"title":"苦贫戏作"}
