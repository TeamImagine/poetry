{"author":"秦观","id":209909,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["栋宇高开古寺间，尽收佳处入雕栏。","山浮海上青螺远，天转江南碧玉宽。","雨槛幽花滋浅泪，风卮清酒涨微澜。","游人若论登临美，须作淮东第一观。"],"title":"广陵五题 次韵子由题平山堂"}
