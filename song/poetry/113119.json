{"author":"白子仪","id":113119,"strains":["平仄平平仄仄平，仄平仄仄仄平平。","仄平仄仄平平仄，平仄仄平平仄平。","平仄平平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["金瓮兰英见贶时，桂轮犹惜一分亏。","未知望夜谁同赏，先喜醉乡今有期。","飞盖正怀曹子建，登楼何待庾元规。","薄帷长簟忘秋兴，且洗清尘举渌卮。"],"title":"景孙八月十四日惠酒"}
