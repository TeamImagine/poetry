{"author":"张栻","id":58075,"strains":["仄平平平仄，平仄仄平平。","平仄仄平平，○仄平仄平。","平仄仄平仄，平仄平平平。","仄仄仄○仄，平○仄○平。","仄仄平○仄，仄仄平平平。","平平仄仄仄，○仄仄仄平。","仄平平仄平，仄仄仄仄平。","平平仄○平，仄仄仄仄○。"],"paragraphs":["外家源流远，文物被诸孙。","嗟我数年来，颇识佳弟昆。","酥酪本同味，兰芷非殊根。","竞爽有如此，知当大其门。","信也来过我，气貌清而温。","方忻驻足地，中有静者存。","皎然明月光，岂复受浊浑。","埙箎迭和时，此理试共论。"],"title":"外弟信臣总干西归驻舟沙岸得半月之款于其行口占道别"}
