{"author":"廖行之","id":65560,"strains":["仄仄平平仄仄平，仄平仄仄仄平平。","仄平平仄仄平仄，平仄仄平平仄平。","仄仄仄平平仄仄，仄平平仄仄平仄。","仄平平仄平平仄，仄仄平平仄仄平。"],"paragraphs":["不到田家又夏初，试从野老访耕锄。","稻畦高下水皆足，天意雨晴时自如。","学稼我犹惭孔子，问津君且向长沮。","宦游何似团栾好，更念怀归畏简书。"],"title":"田舍杂兴怀长兄四首  其二"}
