{"author":"李弥正","id":253584,"strains":["○平仄平仄，仄平仄平平。","平平？仄仄，仄仄平仄平。","仄平仄平仄，仄平平平平。","仄仄平平平，仄仄仄仄平。","平平仄仄仄，仄仄平平平。","平仄仄仄仄，仄平平平○。","仄○平仄○，仄平仄平○。","平平仄平仄，平平仄平平。","平平仄平仄，仄仄○平平。","仄平仄平平，仄仄○仄平。","仄平仄平○，仄仄平○平。","平○仄平仄，平平仄平平。"],"paragraphs":["劳车发危坂，倦艘失飞湍。","滔滔褦襶子，疾走殊未阑。","鹤仙摆名宦，结庐松江干。","笑拍萍风浮，瞬视草露漙。","图川不愧辋，序谷宁先盘。","门岂俗驾拒，室无哀筝弹。","按行松菊间，澹然有余观。","莲巢众香聚，浮天百忧宽。","秋光敛洲渚，暮翠笼峰峦。","我来挟良朋，道故盟未寒。","练颜仰孤标，耐久同苍官。","终当役薪水，刀圭却衰残。"],"title":"和祝镒韵"}
