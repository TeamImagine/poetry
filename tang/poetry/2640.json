{"author":"杜甫","id":2640,"strains":["仄仄仄平平，平平仄平仄。","○平仄○仄，仄仄仄仄仄。","仄仄仄平平，仄仄平平仄。","平平仄平仄，仄仄○仄○。","仄平平仄○，仄仄平平仄。","○平仄平仄，○仄仄○仄。"],"paragraphs":["晚岁迫偷生，还家少欢趣。","娇儿不离膝，畏我复却去。","忆昔好追凉，故绕池边树。","萧萧北风劲，抚事煎百虑。","赖知禾黍收，已觉糟床注。","如今足斟酌，且用慰迟暮。"],"title":"羌村 二"}
