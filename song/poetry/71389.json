{"author":"蔡戡","id":71389,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["自昔洪都地望雄，剑光直与斗牛通。","角声悲壮秋风里，旗影横斜晚照中。","帘幕万家观小队，弓刀千骑拥元戎。","此身虽老心犹壮，自笑凭鞍矍铄翁。"],"title":"南昌大阅"}
