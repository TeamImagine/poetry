{"author":"释正觉","id":5176,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["森罗万象本同根，个事虚通有化门。","历历当机元不爽，头头大用了无痕。","妙明田地传家祖，参饱丛林委子孙。","缘就归来墙面坐，秋空连水月黄昏。"],"title":"森禅人持钵求颂"}
