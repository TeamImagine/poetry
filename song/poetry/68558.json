{"author":"文彦博","id":68558,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["小阁登临春暮时，绮栏飞闼映游丝。","莺喧曲槛韩冯树，藓晦幽庭贡禹綦。","闲对碧云吟桂水，狂思长袂宿兰池。","徘徊望断江边客，采得瑶华寄与谁。"],"title":"登通山阁有怀寄呈同人"}
