{"author":"洪刍","id":224561,"strains":["平平仄平平，仄仄○平平。","平平仄仄○平仄，平平平仄平仄○平平。","○仄平仄平，仄仄仄仄平平平。","仄平平仄仄，平平平仄平仄平。","平平仄仄仄，仄平平平平。","仄仄仄仄仄，仄平平仄平平平。","平平仄仄平仄平，○平仄仄仄平平。","○平仄，平○仄，仄平仄仄仄仄仄仄平平平。","仄仄平仄平○仄，仄仄平平仄仄平。"],"paragraphs":["金华牧羊儿，稳坐思悠哉。","谁人得似张公子，鞭笞鸾凤终日相追陪。","长夏无所为，垒麹便筑糟邱台。","古今同一体，吾人甘作心似灰。","南方瘴疠地，郁蒸何由开。","永日不可暮，渴心归去生尘埃。","人生会合安可常，如何不饮令心哀。","张公子，时相见，我能拔尔抑塞磊落之奇才。","只愿无事常相见，有底忙时不肯来。"],"title":"戏用荆公体呈黄张二君"}
