{"author":"方岳","id":127279,"strains":["仄平仄仄仄平平，仄仄平平仄仄平。","仄仄仄平平仄仄，平平仄平仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["共携社瓮上春台，踏破缘云一径苔。","岁月略如飞鸟过，宾朋不为看花来。","霜前老翠依然在，眼底凡红不用开。","未害悭风相料理，放迟归与月徘徊。"],"title":"熙春台用王簿韵"}
