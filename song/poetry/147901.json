{"author":"方回","id":147901,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["五十年前幼学时，登山诸父许追随。","两人兄弟身俱老，万古乾坤事可知。","守墓邻翁姑与酒，传家后嗣孰能诗。","献花馈笋争欢醉，风树茫茫意自悲。"],"title":"问政山拜墓"}
