{"author":"陆龟蒙","id":28439,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高抱相逢各绝尘，水经山疏不离身。","才情未拟汤从事，玄解犹嫌竺道人。","霞染洞泉浑变紫，雪披江树半和春。","谁怜故国无生计，唯种南塘二亩芹。"],"title":"和袭美寄怀南阳润卿"}
