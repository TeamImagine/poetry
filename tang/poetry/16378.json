{"author":"白居易","id":16378,"strains":["平平○○仄平仄，仄仄仄仄仄平仄。","仄○仄仄仄仄平，仄仄平平○仄仄。","仄仄仄平平仄仄，仄○仄仄平○仄。","仄平仄仄仄平平，仄仄平平仄平仄。","仄仄平平平仄仄，○平仄仄平○仄。","平平仄仄仄仄仄，仄平仄仄平平仄。","平○平仄仄平平，仄仄平平平仄仄。"],"paragraphs":["稀稀疏疏遶篱竹，窄窄狭狭向阳屋。","屋中有一曝背翁，委置形骸如土木。","日暮半炉麸炭火，夜深一盏纱笼烛。","不知有益及民无，二十年来食官禄。","就暖移盘檐下食，防寒拥被帷中宿。","秋官月俸八九万，岂徒遣尔身温足。","勤操丹笔念黄沙，莫使饥寒囚滞狱。"],"title":"和微之诗二十三首 和自劝二首 一"}
