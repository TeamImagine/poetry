{"author":"欧阳澈","id":10222,"strains":["平仄平平仄仄平，仄平仄仄仄平平。","平平仄仄平平仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["鸠杖先生过草莱，竹林结客笑衔杯。","盘堆冷炙非珍馔，樽贮香醪旋泼醅。","玉屑挥犀谈绮吐，缬纹入面醉颜开。","自惭阘茸亲余论，健笔时观吐凤才。"],"title":"显道世弼过弊庐小酌醉中显道以诗见教和谢"}
