{"author":"张耒","id":215992,"strains":["平平○仄平，平仄平仄仄。","仄○仄平平，仄仄平仄仄。","平平平平仄，平仄○仄仄。","平平平平平，平仄平仄仄。","平平仄平平，仄仄仄平仄。","平平○○仄，仄仄平平仄。","平平仄平平，仄仄平仄仄。","○平平○○，仄仄仄仄仄。","仄平仄仄仄，仄仄仄平仄。","平平平○○，？仄平平仄。"],"paragraphs":["西风中夜来，飞雨随以至。","揽衣不能眠，起坐为涕泗。","炎蒸虽云酷，香草犹可佩。","清商来无情，凋我兰与蕙。","咿咿草虫悲，袅袅露蝉嘒。","高梁燕如客，铩翮鹰方鸷。","乾坤本无心，万物随一气。","如何于其间，感怆坐自累。","置之勿复道，得酒但知醉。","陶然杯杓间，萧洒无余事。"],"title":"感秋呈宏父兼呈周楚望三首  其二"}
