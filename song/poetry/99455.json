{"author":"洪咨夔","id":99455,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平仄。","仄平平仄平平仄，仄仄平平仄仄平。"],"paragraphs":["和月梅花共一寒，兜牟未必尽粗官。","醉来抱膝吟梁父，睡起搔头著说难。","富贵冰山何用倚，功名盘石自须钻。","朔风衰草腥狐兔，猎火归鞭夹市看。"],"title":"次洪漕韵  其二"}
