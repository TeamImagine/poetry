{"author":"张方平","id":90001,"strains":["平平○仄仄，仄仄仄平平。","平仄平○仄，平平仄仄仄。","仄平平○仄，仄仄仄平平。","仄仄平平○，平平仄仄平。","○平平仄仄，仄仄仄平平。","○仄平平仄，平○仄仄平。","平平平仄仄，仄仄仄○○。","仄○平平仄，平平仄仄平。"],"paragraphs":["登高闻旧俗，况此奉尧觞。","鸣跸遥空下，层楼颢气傍。","御沟新过雨，苑树未经霜。","楚泽丹苞重，吴畦紫穗香。","三侯天纵妙，九节召南章。","中岂矜多艺，威将慑四方。","清时人共乐，白日坐间长。","近从叨慈渥，区区祝寿昌。"],"title":"九日侍宴太清楼"}
