{"author":"刘挚","id":187195,"strains":["仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["位并枢庭今四贵，官升太尉古三公。","寿眉仙骨风尘外，琳馆真都禄隐中。","治第颇闻齐绿野，放心宁遂伴冥鸿。","满怀霖雨功犹未，勉起行看谢傅东。"],"title":"宣徽王公太乙宫使还洛二首  其二"}
