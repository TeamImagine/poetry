{"author":"吴芾","id":18234,"strains":["仄平仄仄仄平平，平平平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["不将有限逐无涯，聊为寻幽驻使华。","千古山川埋剑气，半空台阁雨天花。","终期香火参同社，且赋新诗寄作家。","归晚不须添列炬，预愁惊散暮林鸦。"],"title":"和蒋宣卿韵  其二"}
