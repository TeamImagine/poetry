{"author":"方一夔","id":152335,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。"],"paragraphs":["故人东下濯沧浪，见说金沙作斗量。","昔想万钱还跨鹤，晚知六博亦亡羊。","诗传剑阁烟霞藁，地入桐庐云水乡。","潇洒满怀无处着，归程何况接新凉。"],"title":"有怀洪复翁入郡城纳金课"}
