{"author":"孙应时","id":82456,"strains":["平仄平平仄仄平，平平平仄仄平平。","仄平平仄○平仄，仄仄平平仄仄平。","仄仄仄平平仄仄，仄平仄仄仄平○。","仄平仄仄平平仄，仄仄○平仄仄仄。"],"paragraphs":["曾向荆州一笑同，淋漓江汉酒千锺。","夹城云盖迎珠履，满眼霜花照玉容。","万里壮游前日事，十年此会几时重。","忆君席上多新作，醉笔如飞纸不供。"],"title":"和答吴斗南赏木芙蓉见怀"}
