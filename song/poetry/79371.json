{"author":"欧阳修","id":79371,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["荒台野径共跻攀，正见榴花出短垣。","绿叶晚莺啼处密，红房初日照时繁。","最怜夏景铺珍簟，尤爱晴香入睡轩。","乘兴便当携酒去，不须旌骑拥车辕。"],"title":"西园石榴盛开"}
