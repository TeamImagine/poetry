{"author":"周文璞","id":94834,"strains":["仄平仄仄平，仄仄仄仄仄。","仄平仄平平，仄仄仄平仄。","仄○仄仄仄，仄仄仄平○。","仄仄仄仄仄，仄仄仄仄仄。","仄平仄仄平，平仄仄平仄。","平○平平平，仄仄仄○仄。","仄仄仄平○，仄仄平仄仄。"],"paragraphs":["共惟古至人，用意事物表。","一丘谩摧残，八极自围绕。","不劳日月运，坐见岁时了。","鲁梦久不作，楚赋那遽晓。","既烦匠氏来，谁谓此山小。","云衣方纷敷，雪干复夭矫。","沐浴抱归藏，乐甚忧悄悄。"],"title":"和涧泉赋山楹"}
