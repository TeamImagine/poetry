{"author":"王迈","id":107471,"strains":["仄平仄仄仄仄平，平平仄仄仄平平。","平平平平仄仄仄，平仄仄平平平平。","平平平仄仄？仄，仄仄○平仄○仄。","仄平仄仄仄仄平，仄仄仄平平仄○。","平平平仄仄仄○，○平仄仄仄平平。","平平平仄仄平仄，平仄平平仄仄平。","仄平仄平仄仄仄，仄仄平平仄○仄。","仄○仄仄仄仄平，平仄平平平平仄。","平平仄仄平平平，○仄平平仄仄平。","平仄平平○仄仄，仄○仄仄平平平。","平○仄仄平平仄，仄仄平平仄平仄。","仄平仄仄平平平，仄仄仄平平仄仄。"],"paragraphs":["昔君与我夜对床，知君着意选专房。","为言东邻有女宝，胡不贮之芸辉堂。","君时为我一怂恿，以斗量金买娇宠。","小君有德比孟光，不妒不嗔回盼重。","悬知仙果结子迟，三年乃字玉麟儿。","君家多产渥洼种，英物生来骨定奇。","莫嫌外家不足数，有子端能贵其母。","旧闻络秀有伯仁，今见英娘生阿武。","萱堂一笑颜生春，从此含饴日弄孙。","他日公侯当衮衮，凤将九子俱青云。","犀钱利市人争觅，我独流涎不能得。","假饶此事卿无功，不道荐贤功第一。"],"title":"贺表兄傅仁仲常后院生男"}
