{"author":"陈著","id":139327,"strains":["平仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["天自高高倚盖斜，遑知人事可嗟嗟。","公移急甚擘张弩，私系甚如求破家。","镇一方浮劳地柱，救众生病瓣天花。","万般巧计输平实，笑杀当年复壁涯。"],"title":"偶成寄吴竹修"}
