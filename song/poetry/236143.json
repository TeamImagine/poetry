{"author":"李光","id":236143,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，平平仄仄平平平。"],"paragraphs":["新年人物自熙熙，彩索青帘到处垂。","日暖桃蹊花落尽，雨深茅屋燕归迟。","登山野屐应频蜡，出郭轻车想载脂。","老境逢春正愁绝，为君援笔强题诗。"],"title":"次韵陈列之感春二首  其一"}
