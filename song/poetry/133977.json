{"author":"释文珦","id":133977,"strains":["平○仄平仄，○平平仄平。","仄平仄平仄，仄仄平平平。","○仄仄平仄，○平仄平平。","仄仄平仄仄，仄平平仄○。","仄仄平仄仄，仄平平平平。","仄平仄仄仄，○平仄平平。","仄○仄平平，仄平平仄平。","仄○○仄仄，仄仄平仄平。","仄仄仄平平，仄平仄平平。","○平仄○仄，平平平○平。","○仄仄平平，仄仄仄仄平。","仄平仄仄平，平仄平平平。"],"paragraphs":["尝闻有灵鸟，其名为凤凰。","九苞信嘉瑞，五色成文章。","其宿必丹穴，其鸣在朝阳。","有德斯出现，德衰还伏藏。","始至于少皡，再巢于陶唐。","舜恩被动植，闻韶复翺翔。","闵其出非时，见歌于楚狂。","仲尼叹不至，是亦为世伤。","荡荡二千龄，孰能致斯祥。","当今迈三五，君明臣且良。","其或一来仪，足以慰万方。","凤兮傥不来，吾泪徒滂滂。"],"title":"灵鸟篇"}
