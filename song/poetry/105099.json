{"author":"杜范","id":105099,"strains":["仄仄平仄仄，○仄平仄平。","平仄仄仄仄，仄仄平仄平。","仄○仄仄平，仄仄平仄平。","仄平平仄仄，仄平平仄仄。","平仄平仄仄，仄仄平平平。","平平仄仄仄，平仄平仄平。","仄平仄仄仄，平仄仄仄平。","平平仄仄仄，仄仄平仄○。","○平仄仄仄，仄○仄○仄。","平平仄平仄，○平平仄仄。","仄仄仄仄平，仄仄平仄仄。","仄仄？○平，仄平平仄○。","仄平仄仄仄，仄仄平平平。","仄平仄平仄，仄仄仄仄平。","仄平仄仄仄，仄仄仄仄平。","平○仄平仄，仄平平平平。","仄平仄平仄，平仄仄仄○。","平仄仄仄仄，平仄平平平。","仄仄仄仄仄，仄仄仄平平。","仄仄仄平仄，平○平平平。"],"paragraphs":["古道湮不续，遗直声以彰。","良药见谓苦，不试徒有方。","岂其盖世名，可浣忧国肠。","视天方梦梦，令人歌慨慷。","心理同一辙，世学何多门。","倡徒各有植，成性非两存。","习之到圣处，心小道自尊。","工夫未易熟，毁誉何足论。","空言漫浩渺，实行较分寸。","为官志何在，监州民可问。","以此百纸忠，解彼千里愠。","有守矧更贤，往哉同令闻。","菜畦绝夜雨，麦垅摇春风。","板舆奉欢笑，意与物态同。","路才百里近，水可一夕通。","君其戒徒御，驾言无匆匆。","义交味逾淡，心敬迹自疏。","球玉世所贵，车马人交趋。","性懒拙造请，独抱此区区。","赠别我何有，珍重千金躯。"],"title":"别陈常簿埙五首"}
