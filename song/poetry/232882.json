{"author":"冯信可","id":232882,"strains":["平平平平平仄○，平平平平平仄平。","平平仄仄仄平仄，平平○平平仄平。","平平○仄平平仄，仄仄平平仄平平。","平平仄仄仄平平，仄仄仄仄平平仄。","仄仄○平平仄平，平平仄仄仄平平。","仄平仄仄平平○，平仄平平平仄平。","仄平○仄平平仄，平仄平○仄平仄。","仄平平平仄仄平，平平仄仄平平仄。","平平仄仄平平平，平平仄仄平平平。","仄仄平平仄平仄，平平仄仄仄平平。"],"paragraphs":["桃源东回溪转长，桃花开时春日光。","幽禽出树乱红落，游鱼吹花流水香。","山人正住溪之浒，屋角花开自成坞。","寻源未许武陵人，隐者但作桃花主。","拄杖穿花来水头，禽鱼亦解识风流。","往来况有樵云叟，何惜衔杯同唱酬。","一尊如出桃花色，花落尊中已无迹。","醉乡泠泠白日闲，黄尘滚滚青山隔。","明年此日桃花开，何人净扫溪阴苔。","我亦天台约刘阮，春风一櫂酒船来。"],"title":"桃源图"}
