{"author":"王洋","id":251528,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["此身初不敢图安，老去偏忧行路难。","欲调舟车难用法，偕行仆从只宜宽。","已持食节多虞病，嫌重装囊少虑寒。","且替疲兵充守宅，诗成莫惜寄来看。"],"title":"答秀实见招"}
