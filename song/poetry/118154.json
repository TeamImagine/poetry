{"author":"刘子澄","id":118154,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["大别矶头江汉合，烟波堪咏亦堪图。","山标禹贡他州有，水列周南到处无。","鹤外声来蕲笛远，鸿边影落楚帆孤。","登临此地陪秋壑，收拾乾坤寘玉壶。"],"title":"和贾秋壑南楼韵"}
