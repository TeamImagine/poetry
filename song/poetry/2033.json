{"author":"胡宿","id":2033,"strains":["仄仄仄○平，平平仄仄平。","平平仄○仄，○仄○平平。","仄仄平平仄，平○仄仄平。","平平仄平仄，仄仄仄平○。","平仄平平仄，平平仄仄平。","仄平平仄仄，仄仄○平平。","仄仄平平仄，平平仄仄○。","平平仄平仄，仄仄仄平○。","仄仄平○仄，○平仄仄平。","仄平平仄仄，仄仄仄平○。","仄仄仄平仄，平平仄仄平。","○平平仄仄，平仄仄平平。"],"paragraphs":["藻衮御中楹，详延得世英。","宾乡具三物，题塔冠千名。","玉擅昆山价，箎兼仲氏声。","平渊二龙跃，碣石一鸿轻。","慈宴尧厨洽，宸章禹律鸣。","入辞瞻翠葆，去候过朱樱。","赞治崤陵险，归宁蜀栈横。","都门百壶送，宿馆五浆迎。","帝所衔标隽，亲前戏彩荣。","勒铭知有作，叱驭肯辞行。","桂色窅窊秀，棠阴蔽芾清。","期年随诏入，修路接瑶京。"],"title":"状元张监丞倅陕郊兼之阆中省亲"}
