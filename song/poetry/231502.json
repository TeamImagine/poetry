{"author":"谢薖","id":231502,"strains":["平仄平平平仄仄，平平平仄平平仄。","仄平仄仄仄○平，仄仄平平○仄仄。","仄○仄仄平平○，仄平平平○平平。","平仄平平仄仄仄，仄○平仄仄平平。"],"paragraphs":["山路秋阳何赫赫，山亭凄冷多秋色。","岂惟醒耳玉淙琤，照眼光寒如练白。","旧闻瀑布垂云间，恍疑银河堕天关。","西望香炉不得往，个中元有小庐山。"],"title":"秋日登鸣玉亭"}
