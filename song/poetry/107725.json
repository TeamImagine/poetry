{"author":"王迈","id":107725,"strains":["平仄平平仄仄平，平平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["金凤传呼紫马来，壶山真面气佳哉。","朝天有路鹿呈瑞，应物无心鸥不猜。","黍穋熟时农洗甑，芰荷香里客衔杯。","官穹职峻人俱羡，最羡斑衣舞老莱。"],"title":"和竹轩张史君来字韵二首  其一"}
