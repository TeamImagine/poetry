{"author":"周孚","id":63341,"strains":["仄平仄仄仄，○仄平仄平。","仄仄平仄平，仄仄平○平。","平平仄仄仄，仄仄平仄平。","仄平仄平仄，平平仄平平。","平仄平仄仄，平仄仄仄平。","平平仄仄仄，○仄平平平。","仄平平仄仄，仄仄平○平。","仄平仄仄平，仄仄平平平。","仄仄平平○，平仄平仄平。","仄平平仄仄，仄仄仄仄平。","仄平仄仄平，仄仄平仄○。","仄平仄仄平，仄平仄○平。","平仄仄平仄，仄仄仄仄平。","平平仄仄仄，平平仄平平。"],"paragraphs":["卜居厌近市，临老心亦烦。","目眩车马尘，耳聩歌吹喧。","朝旗与莫柝，况复戎旅屯。","养疴定何所，城南有名园。","槐柳森欲合，桃李粲以繁。","芳塘艳积雨，疏牖明朝暾。","岂惟苏病眼，亦可清吟魂。","主人卫霍家，列戟藩朱门。","马埒编金钱，豪习今尚存。","乃能容此老，厚意可得言。","十年客此邦，要以桑梓论。","隔墙竟骂仝，奉卮孰留髠。","今日复何日，愧此地主恩。","他年赞易室，凭君记虞翻。"],"title":"王嘉甫许借清赏堂读书"}
