{"author":"洪咨夔","id":100207,"strains":["仄平平平平，平平仄平平。","仄仄平平平，平平仄○平。","仄平仄平平，仄平○平平。","仄平平平平，仄仄平平仄。","仄仄仄平仄，仄仄平仄平。","仄平○平平，仄仄仄仄平。","○平平○仄，仄仄仄仄平。","平仄○仄仄，平平仄平平。"],"paragraphs":["凤生丹山西，来为太平符。","矫立青琅玕，祥云蔚相扶。","一鸣合箫韶，再鸣应驺虞。","散为清明风，万象皆敷与。","色举抑何决，矢脱金仆姑。","戛摩参旗高，可望不可呼。","穿花迷娇雉，唼藻戏乳凫。","搔首重太息，春阴渺江湖。"],"title":"送李微之倅成都"}
