{"author":"项安世","id":54152,"strains":["仄仄平平仄仄平，仄平仄仄仄平平。","仄平仄仄平平仄，仄仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["又送人间一古今，两翁相望接云岑。","屈伸固是乾坤用，恻怆岂非天地心。","野迥茆风声索索，山深松日影阴阴。","平生来往风流在，应有幽人见苦吟。"],"title":"会葬外舅还过李万州墓下"}
