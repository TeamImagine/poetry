{"author":"刘克庄","id":115028,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["自说秋毫尽帝恩，煌煌曦画照乾坤。","偶留佳客常投辖，怕碍游人不设门。","枕曲先生传醉种，咏梅处士有诗孙。","何须更羡东西陕，君管南村我北村。"],"title":"锦湖新亭告成宸翰大书水村二字以落之二诗辄附贺客之后  其二"}
