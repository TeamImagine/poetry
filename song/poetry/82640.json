{"author":"刘过","id":82640,"strains":["仄仄平仄平○平，平平○仄平仄平。","仄平平仄仄仄仄，平平仄仄平仄平。","仄平平仄仄平仄，平仄仄平平仄○。","仄仄○平平仄仄，仄平仄仄平平○。","平平平平仄平仄，平仄平平仄平仄。","仄平平平○○平，平仄平平仄平仄。","平平仄仄○仄平，○仄仄仄平仄仄。","平平平仄平仄仄，平平仄仄仄仄仄，仄仄仄平仄仄○。","仄平仄仄仄○平，仄仄仄仄平平平。","仄○平仄平仄○，平平仄仄平平平。"],"paragraphs":["五老峰北嵯峩颠，龙泉三叠来自天。","只因开辟便有此，山云蔽护经岁年。","一朝何事失扃𫔎，樵者得之人共传。","欲往从之人惮远，险溪绝壑穷攀缘。","初疑霜崩涌天谷，翻若云奔不岩宿。","散为飞风飏轻烟，垂似银丝贯珠玉。","随风变态难尽名，观者洞骇心与目。","清寒侵袂心益爽，清甘熨齿手屡掬，我欲揽之作玉虹。","似开九丈锦屏风，有若插碧金芙蓉。","笑骑挥斥凌太空，穷源直到天河东。"],"title":"观三叠泉"}
