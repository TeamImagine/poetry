{"author":"韩愈","id":1534,"strains":["平平仄平○仄平平，仄○仄平仄仄○平。","仄○仄平仄仄仄仄，○○○平平仄仄平，仄仄平仄平○平平平。平平平平，平仄仄仄平平○平平。"],"paragraphs":["秋之水兮其色幽幽，我将济兮不得其由。","涉其浅兮石啮我足，乘其深兮龙入我舟，我济而悔兮将安归尤？归乎归乎，无与石鬬兮无应龙求。"],"title":"琴曲歌辞 将归操"}
