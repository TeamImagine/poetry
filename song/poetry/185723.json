{"author":"徐积","id":185723,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["昔也闻名诵子虚，今来白颔隔城居。","新诗解道论头句，旧客仍移把臂书。","北郭高风真隠豹，南州循政喻烹鱼。","归时见说临川路，父老争留太守车。"],"title":"和路朝奉新居  其三"}
