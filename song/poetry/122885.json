{"author":"徐元杰","id":122885,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["彼美前修亦伟哉，岿然风雨不能摧。","人新人古怀斯阁，春去春来付一杯。","游兴漫随流水去，衰眸长对好山开。","销凝往事凭栏久，杜宇一声烟际催。"],"title":"次韵何陆二别驾同游灵山阁三首  其三"}
