{"author":"赵蕃","id":76700,"strains":["平平仄仄仄平仄，仄仄仄平平仄平。","仄仄平平仄仄仄，仄平仄仄仄平平。","仄平平仄平平仄，仄仄仄平平仄平。","仄仄平平仄平仄，平平仄仄仄平平。"],"paragraphs":["祇今四到月岩寺，不辨一为云洞游。","世事纷纷变苍狗，暑途役役喘吴牛。","细听风合松楠响，应是雨催禾黍秋。","留咏从来杂珉玉，攀腾政尔羡猿猱。"],"title":"仆生平四到月岩寺而不识云洞漫兴长句"}
