{"author":"张祜","id":43834,"strains":["仄仄仄平平，平平仄仄平。","仄○平仄仄，○仄仄平平。","仄仄平○仄，仄平仄仄○。","仄平平仄仄，平仄平○平。","仄仄平平仄，○平仄仄平。","平平○仄仄，○仄仄平平。"],"paragraphs":["日出树烟红，开场画鼓雄。","骤骑鞍上月，轻拨镫前风。","斗转时乘势，旁捎乍迸空。","等来低背手，争得旋分鬃。","远射门斜入，深排马迥通。","遥知三殿下，长恨出征东。"],"title":"观泗州李常侍打球"}
