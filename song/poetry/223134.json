{"author":"李新","id":223134,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["不知暗室鬼揶揄，曾入鱼凫伴蠧书。","分背雁音清汉远，动帘风竹故人疏。","小桃烟老三年树，白马原空百两车。","消去泪流冰箸若，待凭浊酒一樽余。"],"title":"次韵苏必强见寄"}
