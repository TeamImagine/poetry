{"author":"陆游","id":40851,"strains":["仄仄仄仄仄，平平仄平○。","平平平仄仄，○仄仄仄平。","仄仄仄平仄，平仄仄平平。","平仄仄平平，仄仄○平平。","平○平○仄，仄仄平仄平。","仄仄仄仄平，仄仄平仄仄。","仄仄仄仄仄，仄平仄○○。","平仄平仄平，平仄平平平。"],"paragraphs":["仲夏暑尚薄，孤村日尤长。","僧坊初施浴，行路亦馈浆。","老我绝人事，终日坐虚堂。","南北两松棚，细细吹清香。","堂中无长物，独置湘竹床。","我睡仆亦休，睡觉谁在傍。","起坐拭两眦，小山郁苍苍。","安得乌有生，俱老无何乡。"],"title":"薄暑"}
