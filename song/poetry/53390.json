{"author":"项安世","id":53390,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["竹屋芦门映短墙，夜深宜月晓宜霜。","青山顾我如相识，白水粘天似故乡。","光景万端皆好句，肝肠百炼见真刚。","今君正与民同乐，安得清愁满腹装。"],"title":"和韵答都昌胡令论诗"}
