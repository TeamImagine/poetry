{"author":"徐夤","id":33987,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["谪下三清列八仙，获调羹鼎侍龙颜。","吟开锁闼窥天近，醉卧金銮待诏闲。","旧隐不归刘备国，旅魂长寄谢公山。","遗编往简应飞去，散入祥云瑞日间。"],"title":"李翰林"}
