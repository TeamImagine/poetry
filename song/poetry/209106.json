{"author":"毕仲游","id":209106,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["单车五月使西州，行入秦关鸟鼠秋。","苏季金多才过洛，子房功大愿封留。","新诗欲报难开口，旧物闲思若转头。","边戍移书谢妻子，捣衣相寄不须愁。"],"title":"秦州道中"}
