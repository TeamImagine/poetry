{"author":"姚勉","id":140762,"strains":["仄平仄仄平平仄，仄仄○平平仄仄。","仄平仄仄仄平平，仄仄○平平仄仄。","平平平平平仄仄，平平仄平平平仄。","仄仄平平平仄仄，平平○仄平平仄。","平仄平平仄平仄，平仄仄仄平平仄。","平仄平平平仄仄，仄仄平平仄平仄。","平平仄仄仄仄仄，仄仄平平仄平仄。","平平仄仄平仄仄，仄仄平平平仄○。","平平平仄仄平仄，平仄平平仄平仄。","○平○仄平○仄，平平平平平仄仄。","仄平仄仄仄仄仄，仄仄平平平仄平。","仄仄平仄仄仄平，平仄仄○平仄仄。"],"paragraphs":["赵侯德与甘棠种，制邑三年民善颂。","玉皇有诏趣归班，一夜长庚来入梦。","丰江罗峰神秀夺，龙泉太阿光芒动。","玉女擎香龙吐水，慈云亲抱麒麟送。","怀玉仙人秀眉目，披羽笑出蓬莱洞。","奇骨峥嵘千里骏，异采缤纷九苞凤。","人生有子万事足，又值朝天欲飞鞚。","骊珠在掌凫在舄，庆事方新殊渥重。","周公为父伯禽子，清庙明堂要梁栋。","长成传取魁衣钵，天生奇材须大用。","此儿见说骨已异，壮气冲天摇䗖蝀。","我识英物试使啼，他日定当磐石宋。"],"title":"贺赵宰夫美任生子"}
