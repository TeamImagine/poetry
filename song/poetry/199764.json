{"author":"林逋","id":199764,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["一池春水绿于苔，水上花枝竹间开。","芳草得时依旧长，文禽无事等闲来。","年颜近老空多感，风雅含情苦不才。","独有浴沂遗想在，使人终日此徘徊。"],"title":"池上春日"}
