{"author":"宋祁","id":13210,"strains":["仄平○仄仄，仄平仄仄平。","平平仄平平，平仄○平平。","平平○仄平，仄仄平仄平。","仄仄仄平○，平平仄仄平。","平平仄平仄，平仄平仄平。","仄平仄平仄，平仄平平平。"],"paragraphs":["上天分四序，素秋独可悲。","商风劲危条，寒露鲜繁蕤。","依依燕去巢，嘒嘒蝉抱枝。","抚物喟然叹，流光忽已驰。","危衿恧新壮，华领移故缁。","愿君策高足，无后功名时。"],"title":"杨秘校秋怀  其一"}
