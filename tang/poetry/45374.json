{"author":"韦抗","id":45374,"strains":["仄○○仄仄，平仄仄平平。","平仄平平仄，平平仄仄平。","仄平平仄仄，仄仄仄平○。","仄仄平平仄，平平仄仄平。","平平仄平仄，平仄仄平平。","仄仄平平仄，○平仄仄○。"],"paragraphs":["广庭临璧沼，多士侍金闺。","英宰文儒叶，明君日月齐。","集贤光首拜，改殿发新题。","早夏初移律，余花尚拂溪。","壶觞接云上，经术引关西。","圣德鸿名远，将陪玉检泥。"],"title":"奉和圣制送张说上集贤学士赐宴"}
