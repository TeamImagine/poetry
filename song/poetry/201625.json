{"author":"彭汝砺","id":201625,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曲岸沧洲一水涯，轻舟欲访戴逵家。","城隅寂淡梧桐月，溪岸萧骚芦苇花。","润泽便知年事足，清明更爱晓晴佳。","园林已有春来信，笑看浮生鬓欲华。"],"title":"和提点少卿喜雪诗韵  其一"}
