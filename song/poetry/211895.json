{"author":"米芾","id":211895,"strains":["平平平仄仄平平，平仄平平仄仄平。","仄仄平○仄平仄，平平○仄仄平平。","仄○仄仄平平仄，仄仄○○仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","平仄平平平仄○，仄平仄仄仄平平。"],"paragraphs":["华胥兜率梦曾游，天下江山第一楼。","冉冉明廷万灵入，迢迢溟海六鳌愁。","指分坱圠方舆露，顶矗昭回列纬浮。","衲子来时多泛钵，汉星归未觉经牛。","云移怒翼搏千里，气霁刚风御九秋。","康乐平生追壮观，未知席上极沧洲。"],"title":"题多景楼"}
