{"author":"叶梦得","id":235022,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄平，平平仄仄仄平平。","平平仄仄平平仄，仄仄平平仄仄平。"],"paragraphs":["南国波涛已过春，稍清群盗剪荆榛。","孰知贾傅倾多士，但说番君得远民。","痛饮千钟应可强，传书一纸未能频。","台评袖里犹多在，莫枉汀洲咏白蘋。"],"title":"寄潭州谢城父"}
