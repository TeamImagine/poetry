{"author":"真德秀","id":102624,"strains":["平平仄平仄仄仄，仄仄平平仄平仄。","平仄平仄平平平，仄仄平平平仄仄。","平平仄仄平平平，仄平仄仄平○平。","仄○仄仄仄仄仄，平仄仄平平仄平。","仄平仄仄仄仄仄，仄平平平平仄仄。","仄平仄仄平平平，平平○仄平仄仄。","仄平仄仄平平平，○平仄仄平平平。","仄平仄仄仄平仄，仄平平仄平平平。","仄仄平平仄平仄，仄仄仄平平仄仄。","平平仄仄仄仄平，平○平平平仄仄。","平平仄仄平平平，仄平仄平平平平。","平平仄仄仄仄仄，仄○平仄○平平。","仄平平仄平平仄，平仄○平仄平仄。","仄平仄仄○平平，仄仄○平平仄仄。"],"paragraphs":["维南有州古佛国，选佛场开自畴昔。","谁欤经始梅溪翁，万桂森森皆手植。","文风日盛贤材多，粉袍立鹄肩相摩。","万间庇士岂不欲，环视柰无余地何。","那知吉壤在咫尺，鬼神㧑呵天所惜。","一朝幻出青瑶宫，山灵献卜龙避席。","昔虞局促今恢舒，乘黄骋足腾康衢。","辟新葺旧两辉映，美哉轮奂雄规橅。","岁直金虬大魁出，{賸月=贝}喜庆成逢此日。","来春甲子又一周，天相吾泉真可必。","蝉联四坐皆豪英，一樽敬为诸君倾。","浮云富贵靡定态，要看名节留芬馨。","我今归作渔樵侣，清梦犹驰笋江浒。","凤鸣侧耳听朝阳，把酒空山为起舞。"],"title":"泉州贡闱庆成"}
