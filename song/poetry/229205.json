{"author":"释德洪","id":229205,"strains":["○平仄平平仄仄，仄仄平仄平仄仄。","仄○平仄仄仄平，仄仄仄仄仄○仄。","仄平平平○仄平，仄仄仄仄○仄平。","○○仄仄平平仄，○○仄仄仄平平。","平平仄仄仄仄仄，仄仄仄平○仄仄。","仄仄平仄仄仄平，平仄仄平平仄仄。"],"paragraphs":["长沙大虫方肉醉，倚树疴痒威见尾。","逸禅来展寂子机，举足欲促适其睡。","后身荆州张曲江，解锻佛祖如老庞。","如闻去作丹霞问，正当一口吸西江。","西江一口吸得尽，是汝法身应有賸。","要令川客读此诗，都作蒋山吞栗硬。"],"title":"送逸禅者归荆南见无尽居士"}
