{"author":"陈与义","id":3158,"strains":["仄仄平平仄仄平，平平仄仄仄平平。","仄平仄仄平仄仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不见圆机论九流，纷纷骑鹤上扬州。","令之敢恨松桂冷，君叔但伤蒲柳秋。","汝海蛇杯应已悟，襄陵驹隙竟难留。","来牛去马无穷债，未盖棺前盍少休。"],"title":"答元方述怀作"}
