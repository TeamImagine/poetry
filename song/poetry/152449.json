{"author":"方一夔","id":152449,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["服食生平屑辟邪，死埋金粟或金沙。","忽惊秋骨开成雪，谁遣香魂化作花。","云外孤芳吟舞鹫，月中半影匿妖蟆。","先生幽佩乘风去，独向仙堂看织纱。"],"title":"桂花"}
