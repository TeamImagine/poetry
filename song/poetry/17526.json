{"author":"葛立方","id":17526,"strains":["平平仄仄仄平平，仄仄平平仄仄平。","仄仄平平平仄仄，仄平仄仄平平平。","平仄平平仄仄○，仄平仄仄仄仄平。","平平仄仄仄平仄，仄仄仄平平仄平。"],"paragraphs":["平生懒作子公书，俛首铨曹一纪余。","第有神驰招隠馆，久无梦到承明庐。","文字真宜覆醤瓿，技能只合服盐车。","清才弗悟亦尘役，早晚促君登石渠。"],"title":"盐仓作呈叔能同官"}
