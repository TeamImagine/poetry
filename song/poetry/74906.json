{"author":"赵蕃","id":74906,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平仄仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["故里归来迹转浮，是身投老计何由。","山中阅世松筠老，江上随波雁鹜流。","揽鬓不堪供潦倒，诵诗犹及问朋游。","西邻徐孺今文伯，我尔俱当让一头。"],"title":"季奕见蕃与审知唱酬近诗过辱枉赠用韵奉答"}
