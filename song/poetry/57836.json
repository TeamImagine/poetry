{"author":"梅尧臣","id":57836,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄平平平。","仄平仄仄平平仄，仄仄平平仄仄平。"],"paragraphs":["宫井蛟龙夭矫垂，晓缾初汲渴禽窥。","清泠已向金盆贮，甘滑还从玉椀知。","九酝酒醇由此得，小团茶味为留迟。","合门地脉应相似，翰苑曾邀咏昔诗。"],"title":"和范景仁王景彝殿中杂题三十八首并次韵 景福殿水"}
