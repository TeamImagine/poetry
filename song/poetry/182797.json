{"author":"强至","id":182797,"strains":["平仄平平仄，平平仄仄平。","平平平仄仄，仄仄仄○平。","平仄平平仄，○平仄仄平。","平平平仄仄，平○仄平平。","平仄仄平仄，平平仄仄○。","平平平仄仄，仄仄仄○平。","仄○平平○，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄○○仄，平平仄仄平。","○平平仄仄，仄仄仄平平。","仄仄平平仄，平○仄仄平。","平平○仄仄，仄仄仄平平。","平仄仄平仄，平平平○平。","仄平平仄仄，平仄仄平平。","仄仄平○仄，平平仄仄平。","平平平仄仄，○仄仄平平。","平仄平平仄，平○仄仄平。","平平平仄仄，仄仄仄平平。","仄仄○平仄，平○平仄平。","仄平平仄仄，平仄仄平平。","仄仄○平仄，○平仄仄○。","○○平仄仄，○仄？平平。","仄仄○平仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄○平仄仄，平○仄平平。","仄仄○平仄，○平仄仄平。","仄平平仄仄，仄仄仄平平。","平仄平平仄，平平仄仄平。","○平平仄仄，平仄仄平○。","○仄平平仄，平平○仄平。","仄平平仄仄，仄仄仄平平。"],"paragraphs":["天地悭英气，人皆所得偏。","公乎何卓越，性乃独纯全。","精学窥神奥，遗经讨圣渊。","辞宗师者众，诗将敌无前。","风雅一篇出，邦都万纸传。","斯文知未坠，大笔救将颠。","早听诸公论，仍推执事贤。","松筠贞节劲，金石亮诚坚。","向受严宸寄，尝持外计权。","才良鱼遇水，奸墨雀逢鹯。","黜陟司当尔，澄清古亦然。","裁讥成贝锦，乱曲恶朱弦。","未几恩函改，俄闻使旆迁。","彭门劳镇抚，汉诏许周旋。","铃阁昼开卷，熊轓春行田。","坐棠稀讼牒，恭梓接乡廛。","治状频称最，褒章讶未甄。","淮州繁转给，漕柄议登延。","旒扆知名旧，朝廷付命专。","温书颁绿检，要职复青毡。","岁赤膏腴地，河胶金谷船。","尚繄心计敏，能免国需愆。","既足中都食，兼充内帑钱。","输将今底绩，留滞矧经年。","不俟更书满，行聆迅召宣。","帝猷归润色，天下伫陶埏。","贱士何为者，孤踪最琐焉。","技疏谋鼫鼠，声泯类寒蝉。","七载沾微命，三霜备冗员。","谨廉徒自信，朴讷复谁怜。","材散良工弃，筋驽善御捐。","泥涂宁避辱，沟壑尚忧填。","援手惟公易，为容更孰先。","愿由门下进，毕力效尘涓。"],"title":"上运使工部"}
