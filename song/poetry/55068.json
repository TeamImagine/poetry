{"author":"朱熹","id":55068,"strains":["平平仄仄仄，仄仄○仄平。","○平仄平仄，平平仄平平。","仄平○平仄，仄仄仄平平。","平○仄仄仄，仄仄平平平。","平平仄仄平，平○仄仄平。","平平平平仄，○仄○平平。"],"paragraphs":["人心妙不测，出入乘气机。","凝冰亦焦火，渊沦复天飞。","至人乘元化，动静体无违。","珠藏泽自媚，玉韫山含晖。","神光烛九垓，玄思彻万微。","尘编今寥落，叹息将安归。"],"title":"斋居感兴二十首  其三"}
