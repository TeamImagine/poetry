{"author":"沈辽","id":189633,"strains":["仄平仄平平，仄仄仄平平。","仄平仄仄仄，平仄○平平。","仄平仄平平，平仄仄平平。","平平仄仄仄，仄仄平平平。","仄仄○仄平，平平仄仄平。","仄平仄平仄，仄仄平平平。","仄平仄平仄，平仄平平平。","平平平仄平，仄仄平仄平。","平仄仄仄○，平平○仄平。","○平平仄仄，平仄平平平。","平仄仄仄仄，平平仄平平。","仄平仄仄仄，仄仄平平平。","○仄平○平，平平平仄平。","平平仄仄仄，仄仄仄平平。"],"paragraphs":["榜舟下潇江，泛泛入愚溪。","昔人不复见，秋草空萋萋。","委蛇望僧园，云屋倦攀跻。","林髙日气薄，磔磔鸣山鸡。","倒景相吐呑，清明合致犂。","昔人怅投裔，感事多悲凄。","北邙一抔土，荣辱方今齐。","人生无百年，外物安可迷。","谿水泻石间，喧喧如鼓鼙。","了无人世想，粗可休天倪。","吾亦被黯黮，东山饱蒿藜。","二年已数至，屐齿连山溪。","行亦归三吴，孤猿安故栖。","它年若有梦，邂逅识江西。"],"title":"愚溪"}
