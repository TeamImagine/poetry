{"author":"吕陶","id":186337,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["玉色诸儿馥若兰，彩衣想见日承颜。","尘缨远濯沧浪水，燕几深居畏垒山。","俗眼漫讥身察察，人情方喜志闲闲。","夕阳归兴随飞鸟，真意无人语此还。"],"title":"致政侍郎知郡学士赓和诗凡数篇谨用元韵寄呈知郡学士"}
