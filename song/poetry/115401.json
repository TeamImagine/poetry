{"author":"刘克庄","id":115401,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄仄仄。","仄平仄仄平平仄，仄仄平平仄仄平。"],"paragraphs":["瘦马虺隤已卸鞯，纵鞭其后不能前。","才非应氏惭三入，齿较杨雄长十年。","发老病余偏种种，腹空虚甚谩便便。","故人过矣相称誉，敢挹衰残望昔贤。"],"title":"次韵黄帐干"}
