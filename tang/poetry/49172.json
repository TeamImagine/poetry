{"author":"庞蕴","id":49172,"strains":["平仄仄平平，平平？仄仄平？平仄？？仄平平。","平平仄仄仄，仄仄仄平平。","仄平仄仄仄，仄仄仄仄平。","仄平仄仄仄，仄平仄仄平。","平○仄○仄，仄仄仄平平。","平仄平仄仄，仄仄仄平平。","○仄仄平仄，仄仄仄平平。","仄仄平仄仄，平平平仄平。平仄仄仄仄，仄仄仄平平。","平仄平仄仄，仄仄仄平平。","仄平平仄仄，仄仄仄平平。"],"paragraphs":["人有五般花，花兰（一本云“花烂”）变成香。","氤氲满故宅，供养本爷娘。","有人见不识，报道十月桑。","外尘一念爱，合成五色囊。","囊中起三柱，柱上有千梁。","梁变成地狱，地狱作天堂。","缘个一群贼，自作自消亡。","纵令存草命，何时还故乡？文字说定慧，定慧是爷娘。","何不依理智，逐色在他乡。","早须归大宅，孝顺见爷娘。"],"title":"诗偈 十三"}
