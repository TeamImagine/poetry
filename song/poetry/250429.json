{"author":"沈与求","id":250429,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平仄。","平平仄仄平平仄，仄仄平平仄仄平。"],"paragraphs":["奠币儒宫已告虔，城楼远想独悠然。","阴阴古木回潭外，渺渺平芜落照边。","野色向人聊妩媚，笻枝入手自轻便。","兴来不暇寻思懒，酒后狂歌定几篇。"],"title":"行简释奠学宫登北城眺覧有诗尝次其韵再和二章  其一"}
