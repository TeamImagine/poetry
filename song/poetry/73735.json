{"author":"赵蕃","id":73735,"strains":["仄仄○仄仄，仄仄仄仄平。","仄仄平仄仄，平仄平仄平。","平仄○平○，仄仄平仄平。","平仄仄○○，平平仄平平。","平平仄平仄，平仄平○平。","平平仄仄平，仄仄仄仄○。","仄平仄仄平，平○仄仄平。","仄○平仄仄，仄仄平仄平。","仄平仄仄仄，仄仄仄仄仄。","○平仄仄平，仄仄仄仄平。","平平○仄平，仄平仄平平。","仄平平仄平，仄仄平仄平。"],"paragraphs":["昔我过此屋，四壁蔽莫窥。","屋外何所有，榛草连污池。","今我重来过，壁去檐竹垂。","榛草既除屏，洿池出涟漪。","檐前复何有，江上山参差。","山穷望不穷，所恨眼力遗。","主人要命名，名泛境不随。","昔暗今则廓，曰廓咸谓宜。","慨兹一室尔，系在治不治。","除昏与致明，可不念已为。","游焉且息焉，舍斯复何斯。","岂惟君是规，我亦因得师。"],"title":"题沅陵县治廓轩"}
