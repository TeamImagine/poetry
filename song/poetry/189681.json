{"author":"沈辽","id":189681,"strains":["平仄仄平平，平仄仄平仄。","平平平仄仄，平仄○平仄。","平平仄仄仄，平仄平平仄。","仄平平平仄，仄仄仄？仄。","仄仄平仄仄，平平仄平仄。","仄仄平仄平，仄平平仄仄。"],"paragraphs":["江水入谿来，无复故谿处。","山前浮大艑，前日人行道。","遥堤半灭木，茅舍驯鸥鹭。","始知南山远，欲往不昜渡。","世事宁有定，吾生若朝露。","大海为陆陵，昔人非大悟。"],"title":"江水二首  其一"}
