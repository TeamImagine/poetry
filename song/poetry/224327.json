{"author":"李乘","id":224327,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["海上飞来据马鞍，灵鳌独坐碧孱颜。","几年真宰雕镌就，尽日高僧指顾间。","去市红尘三里远，供人青眼一轩悭。","半峰有窟龙为宅，云在檐头恣往还。"],"title":"慧聚杂题 凌峰阁"}
