{"author":"陈宓","id":96598,"strains":["仄平平仄仄平平，仄○平仄平平平。","仄仄平平仄仄○，平仄仄仄平平平。","○平仄仄仄平仄，平平仄仄平仄平。","平平仄仄平仄平，○仄仄平○仄平。","仄平○仄平○平，仄○仄仄平平平。","平○仄仄○平平，平平平仄平平平。","仄平仄仄仄仄○，仄平平仄平平平。","平仄仄仄仄平平○仄平，仄仄仄仄○平平。","○平仄仄平平仄，○仄平平仄仄平。"],"paragraphs":["汉家无计饵单于，掖庭为出千金姝。","秀色妍姿玉不如，天子一见先嗟吁。","三千粉黛尔殊绝，谋身独拙何蠢愚。","梨花带雨辞殿隅，遗恨画工犹可诛。","世人重色多欷歔，不思婉娈同戈殳。","君王蚤识应耽娱，皇天为遣投穹庐。","乃知汉计自不疏，画工忧国非奸谀。","君不见后世佳人号太真，坐令九鼎污胡尘。","当时早解挥妖丽，长作开元一圣君。"],"title":"和徐绍奕昭君图"}
