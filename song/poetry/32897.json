{"author":"陆游","id":32897,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["欲驾征车劝小留，南山南畔更逢秋。","数声过雁催行色，一盏昏灯话别愁。","自昔文章关治道，即今台阁要名流。","白头尚作书痴在，剩乞朱黄与校雠。"],"title":"送范西叔赴召二首  其二"}
