{"author":"熊禾","id":163627,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["久客为邻忆杖藜，情亲端与弟兄齐。","一生磨螘团团走，百事枰棋着着低。","武定波寒看落月，石头秋晚吊荒蹊。","茅檐作计能成否，破壁何堪草满畦。"],"title":"奉怀明仲旧邻舍"}
