{"author":"赵蕃","id":74964,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平仄仄平。","仄仄平平仄平仄，仄平平仄仄平平。"],"paragraphs":["春今回首便天涯，留得芳英在物华。","野色似云闲放犊，树阴如幄暗巢鸦。","金钱满地空心草，紫绮漫郊苦菜花。","试考方言助多识，欲传名字入诗家。"],"title":"三月十七日以檄出行赈贷旬日而复反自州门至老竹自老竹至鹅口复回老竹由干溪上入浦口泛舟以归得诗十首  其七"}
