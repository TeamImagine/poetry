{"author":"于石","id":163771,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄仄平仄，仄仄平平仄仄平。","平仄平平平仄仄，平平平仄仄平平。"],"paragraphs":["半生饮菊试仙方，安用狂歌赋玉堂。","乌帽任教今日落，紫萸不改旧年香。","人生还有几重九，世事都归一醉乡。","千古渊明呼不醒，天涯风雨暗浔阳。"],"title":"九日次韵王寿翁"}
