{"author":"刘学箕","id":89484,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["庚伏人间暑气隆，纳凉留客咏诗翁。","润衣红湿池荷雨，拂面清泠槛竹风。","沙觜旧痕平不露，野湾新涨曲相通。","画桡澹月人归处，万盖翻翻涌翠筒。"],"title":"外舅安抚游东湖一联云润衣红湿池荷雨拂面清泠槛竹风即席令足成之"}
