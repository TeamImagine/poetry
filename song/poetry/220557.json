{"author":"王山","id":220557,"strains":["仄平平仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["烛花红死睡初醒，一枕孤怀病客情。","海上有山应大梦，人间无路可长生。","乾坤意入凭栏阔，风月人归似旧情。","汉殿香销春寂寂，夕阳无语下西城。"],"title":"吊盈盈三首  其一"}
