{"author":"方回","id":147678,"strains":["仄仄仄仄仄，平平仄平平。","仄平○仄仄，○仄○平平。","仄仄仄○仄，平平平仄平。","○仄仄仄仄，仄平平仄平。","仄平仄仄仄，平平仄平平。"],"paragraphs":["顾此昧陋质，昏冥蹈危机。","一麾缪析土，三命空登畿。","屡激马援谤，终成冯衍归。","长骛厄道左，力耕逢岁饥。","置之勿复道，觞来暂同挥。"],"title":"李寅之招饮同登九江城  其三"}
