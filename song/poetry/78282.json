{"author":"叶适","id":78282,"strains":["仄仄平平○，仄仄平仄平。","仄平仄平仄，仄仄仄平平。","仄平仄平平，仄仄仄仄平。","平平仄仄仄，平仄仄仄平。","平仄仄仄平，○仄平平平。","仄平平○仄，仄仄平平平。","平仄平仄平，仄仄平平平。","仄平○仄平，仄○○平平。","仄平平平仄，仄仄平仄○。","仄○仄平平，仄仄仄仄平。"],"paragraphs":["寺暗莓苔深，岁潦雷雹粗。","问胡旅穷舍，钻燧煮莱芜。","答云自孩童，蚤识灶下梧。","逡巡四十载，翻着火上炉。","今昔岂异能，闻见终殊途。","德衰嗟教薄，笔退怜词枯。","何以充我求，往众归装孤。","子文如绣鞶，子行如冰壶。","世惟春华玩，尔用秋实𫗦。","去从孔鸾翔，勿受斥鷃呼。"],"title":"送龚叔虎"}
