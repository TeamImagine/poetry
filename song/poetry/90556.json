{"author":"韩琦","id":90556,"strains":["仄仄仄仄仄，仄仄平○平。","○仄仄平仄，平平○○平。","○仄仄○仄，平平仄仄平。","平仄仄○仄，○仄平平平。","平平仄仄仄，平平平仄平。","平平仄仄仄，仄○平仄平。","仄仄仄仄仄，仄仄平平平。","仄平仄平仄，平仄平平平。","平平仄平仄，仄平平仄平。","仄仄仄仄仄，平平仄仄平。","仄仄平仄仄，平平仄仄○。","仄平仄仄仄，平平平仄平。","平平仄仄仄，仄仄平平○。","仄仄○仄仄，平平平仄平。","平○仄仄仄，仄仄平平平。","平平仄仄仄，平仄平仄平。","平平仄仄仄，仄仄○平平。","平仄仄仄仄，○仄平平平。","仄仄仄平仄，○平平平平。","仄仄仄仄仄，平仄平平平。","仄仄平仄仄，仄○平仄平。","平仄仄仄仄，仄平○仄平。"],"paragraphs":["庆历丙戌夏，早气蒸如焚。","行路尽婴暍，居人犹中瘟。","堕鸟不收喙，游鱼几烂鳞。","𫄨绤亦难御，更值成雷蚊。","骄阳断雨脉，焦熬逾五旬。","农塍坐耗裂，纵横龟灼文。","众目血坼眦，日睇西郊云。","守臣恤民病，心乱千丝棼。","祈龙割舒雁，纵阴开北门。","古法久弗验，群祠益致勤。","遍走于境内，神兮若不闻。","或时得泛洒，蒙蒙才湿尘。","丰年望既绝，节候俄秋分。","忽尔降大澍，霄冥连日昏。","垂空状战戟，入霤疑倾盆。","田禾十九死，强渍枯槁根。","萧稂贱易活，势茂如逢春。","蛙黾渴易满，泥跃嬉成群。","济物乃容易，应时何艰辛。","辙鲋骨已坏，徐激西江津。","谷黍霜已厚，始调邹律温。","天意执可问，对之空气吞。"],"title":"岁旱晚雨"}
