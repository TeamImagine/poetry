{"author":"胡寅","id":12209,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平平仄平仄仄，仄仄平平仄仄平。","平仄仄平平仄仄，仄平平仄仄平平。"],"paragraphs":["烝炊不奈瘴氛侵，一霎微凉属晚阴。","自轴疏檐扫阶砌，却凭安几看云林。","风中梧竹旌幢乱，雨外江山水墨深。","来日小槽𥬠酾白，眷言骚客肯相临。"],"title":"简单令"}
