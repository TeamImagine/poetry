{"author":"孟郊","id":11871,"strains":["平平仄○仄，平平仄平平。","平平仄仄平，平仄平仄平。","仄仄仄平平，○○○平平。","平平平仄平，仄仄平平平。","仄仄仄平平，仄○平平平。","仄平仄仄仄，仄平仄平平。","平仄仄仄○，仄○平仄平。","○仄平仄平，仄仄平平○。","平平平仄○，仄仄仄仄平。"],"paragraphs":["饥乌夜相啄，疮声互悲鸣。","冰肠一直刀，天杀无曲情。","大雪压梧桐，折柴堕峥嵘。","安知鸾凤巢，不与枭鸢倾。","下有幸灾儿，拾遗多新争。","但求彼失所，但夸此经营。","君子亦拾遗，拾遗非拾名。","将补鸾凤巢，免与枭鸢幷。","因为饥雪吟，至晓竟不平。"],"title":"饥雪吟"}
