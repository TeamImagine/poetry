{"author":"郑思肖","id":159745,"strains":["仄平仄平平平平，仄平平仄平仄平。","○仄仄平仄平仄，仄仄平仄平平平。","仄仄仄平仄仄○，仄仄仄仄仄仄○。","仄仄平平仄仄仄，仄平平仄○平平。","仄平仄平平仄仄，仄仄平平仄仄仄。","仄仄平仄仄平平，仄仄平平仄平仄。","仄仄仄仄仄○仄，平平仄仄仄○仄。","平平仄仄平平平，仄仄○平仄平仄。"],"paragraphs":["道人四时花为粮，骨生灵气身吐香。","闻到菊花大欢喜，拍手歌笑频颠狂。","忆昔我为混沌王，洞见末劫寿不长。","尽召群仙列殿下，敕宣餐菊长生方。","我今化身游下土，一嚼清凉彻肺腑。","顿令心地豁然开，迸出明珠耀今古。","普入变化妙如意，能为一切主中主。","尘尘刹刹黄金身，永救娑婆众生苦。"],"title":"餐菊花歌"}
