{"author":"司马光","id":176364,"strains":["平平○平仄，平仄平平平。","○平仄平仄，○仄平平平。","仄仄平仄平，仄仄平平平。","平平○仄仄，仄仄平平平。","平○仄仄平，仄仄平仄平。","？平平仄仄，仄仄平○平。","平平仄平仄，仄仄平平○。","仄仄仄仄仄，仄仄平平平。","仄平仄仄平，仄仄仄○平。","平平平仄平，仄仄仄平平。","平○平仄仄，平仄○平平。","仄平仄平仄，平仄平○平。","平平仄仄○，仄仄平○○。","仄平仄平仄，仄仄○平平。","○平平平仄，平仄平平平。","仄○仄平平，平平○仄平。","平○平仄仄，○仄仄平平。","仄平○仄仄，平仄仄平○。","平平仄平仄，仄○平平平。","仄仄平平平，仄○平仄平。","○○仄平仄，平仄仄平平。","仄○仄平仄，平○仄仄平。","○平○仄仄，仄仄○平平。"],"paragraphs":["河灾泛东郡，庐井多堙沦。","题舆得贤佐，姁妪安疲民。","遂令枯槁余，稍复苏阳春。","伊人屏外饰，倜傥穷天真。","徒观浩荡波，莫测江海津。","矧兹同府士，一一随和珍。","公明抱全德，洞澈无缁磷。","叔度秉峻节，竦若凌霜筠。","顾兹不肖材，亦齿幕中宾。","同依松柏阴，共醉醍醐醇。","高论探要妙，佳句裁清新。","有诗纵欢谑，杯案霑衣巾。","曾无礼节间，但以风期亲。","北州有疑狱，两造正纷纶。","当须于公断，然后无冤人。","送行出郊岐，扬鞭从此违。","堤繇春事起，行役未成归。","索居如几日，河草已芳菲。","徒然掩瑶瑟，坐叹知音稀。","昨夜西南风，梦中东北飞。","行行涉沧海，仿佛睹容晖。","寤思益惆怅，天长羽翼微。","离怀如柳色，极目正依依。"],"title":"河上督役怀器之寄呈公明叔度时器之鞫狱沧州"}
