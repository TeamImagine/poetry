{"author":"苏辙","id":198448,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["老人无力年年懒，世事如花种种新。","百巧从来知是妄，一机何处定非真。","园夫漫接曾无种，物化相乘岂有神。","毕竟春风不拣择，随开随落自匀匀。"],"title":"次迟韵千叶牡丹二首  其二"}
