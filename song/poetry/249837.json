{"author":"郭印","id":249837,"strains":["平平平仄仄，仄仄平平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["三春浑索寞，百卉任摧残。","有感诗频赋，无懽酒易阑。","调和思玉烛，延驻仗金丹。","难系西飞日，吾心一寸寒。"],"title":"三月三十日前人有诗云共君今夜不须睡未到晓锺犹是春再和前韵二首  其二"}
