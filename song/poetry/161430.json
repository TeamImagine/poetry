{"author":"陈普","id":161430,"strains":["仄平仄仄仄，仄○仄仄○。","平仄平仄○，仄仄仄仄平。","仄平仄仄仄，平仄仄仄平。","仄平仄仄平，平仄仄仄平。","仄仄仄仄仄，平仄平平平。","○平○仄仄，？仄仄平平。","仄平仄平仄，平仄仄平平。","平平○仄仄，仄仄仄○平。","平仄仄平仄，仄仄平平平。","仄平仄仄仄，平仄仄平平。","仄仄平仄仄，仄仄平仄平。","平仄平仄○，平平平平平。","平仄平仄平，仄仄仄仄平。","仄平仄仄仄，平仄平○平。","平平平平仄，平平仄仄平。","○○平平仄，平仄平仄平。"],"paragraphs":["化工溥万物，不过亦不遗。","何以能不劳，一理以贯之。","寂然莫可迹，桴至鼓必随。","一朝十二牛，芒刃不少隳。","制度自恰好，形样咸无疑。","夭桃且灼灼，箓竹各猗猗。","有鳞尽渊跃，无翼不天飞。","人心正尔妙，动静悉如斯。","枢纽在方寸，运化斯为基。","眼前日万变，尧舜一无为。","此理无上下，大小随所知。","因物为顺应，欢然鸣埙箎。","何故天下人，利器不自持。","妄端忽一起，纷溃终难支。","天开真儒出，幽探万化机。","苍苍群生类，何事涂径迷。"],"title":"程朱之学  其二"}
