{"author":"李光","id":236001,"strains":["平平平平平仄仄，仄○仄平平仄仄。","仄仄仄平○仄仄，仄仄平平平仄仄。","仄仄平平平仄仄，平仄平平仄平仄。","仄平平仄仄平平，平仄平平平仄○。","平平仄仄仄仄平，○仄平平仄平仄。","平平仄仄平仄○，平仄○平仄平仄。","仄平仄仄仄平平，○仄平平仄平仄。","仄平平仄仄平平，平仄平平仄平○。","仄仄平平○仄仄，仄仄平平仄平仄。","仄平○○仄○仄，平仄平平仄仄仄。","平○平仄仄○平，○仄平平平仄仄。","仄平仄仄仄平平，仄仄平平平仄仄。"],"paragraphs":["东坡文章喧宇宙，粲如日星垂不朽。","六一老人犹避路，作者纷纷皆束手。","俊逸精神追李杜，华妙雄豪配韩柳。","晚年流落海南村，黎唱蛮讴随蜑叟。","先生已去五十年，遗墨残篇尚多有。","丰城宝剑埋狱中，光焰犹能射牛斗。","败垣坏壁秘蜗涎，夭矫龙蛇已惊走。","独余黎氏旧园亭，乔木森森免薪槱。","半是东坡亲手植，老干樛枝互纒纠。","杖藜乘兴访遗像，遐想英风𥩟立久。","曾吹葱叶送迎翁，当日儿童今白首。","莫嗟寂寂路荒芜，亦有幽人时载酒。"],"title":"载酒堂"}
