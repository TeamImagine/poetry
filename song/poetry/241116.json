{"author":"周紫芝","id":241116,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["遥想祠宫晓色寒，卷帘聊此看孱颜。","官闲颇似苏司业，诗好全如庾子山。","觅句不妨烟雨外，浮家犹记往来间。","旧游有意重回首，恐上金銮未得还。"],"title":"次韵子东奉命祠高禖斋宫望临平山"}
