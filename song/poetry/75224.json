{"author":"赵蕃","id":75224,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["不但乘舟亦跨鞍，道长无地问平安。","相逢只谩分襟速，既别方知聚首难。","海内忘形今有几，天隅独在若为宽。","夜过林寺犹前日，诗到还成隔岁看。"],"title":"次韵子耕去秋临安归途见过于玉山智门寺之作"}
