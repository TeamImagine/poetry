{"author":"张栻","id":58051,"strains":["仄仄仄仄仄，平平仄平平。","平○平仄平，仄仄仄平平。","平平仄平平，平仄仄仄平。","平平平仄仄，平仄○仄平。","仄仄仄平仄，仄仄仄仄平。","仄○仄平平，仄仄仄仄平。","仄平仄平仄，平仄平平平。","○平○平仄，仄仄平平○。"],"paragraphs":["竹叶带晓露，茅檐起炊烟。","蛩吟枯草根，犬吠坏垣边。","田家亦何营，生理固足怜。","风霜摧我稼，稂莠长我阡。","卒岁复何念，一饱未补前。","我思昔之人，备豫理所先。","积仓遍郊野，甘雨盈公田。","临风重搔首，复古何由缘。"],"title":"田舍"}
