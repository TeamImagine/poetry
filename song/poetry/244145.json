{"author":"胡宿","id":244145,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["箭激云樯五两轻，波光飞入射桃笙。","山眉远映群鸥过，霞绮新和落照明。","甘醴更无消暑意，文竿徒有羡鱼情。","飘飖若得乘羊角，直待银潢上玉清。"],"title":"夏日舟行"}
