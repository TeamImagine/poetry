{"author":"强至","id":182730,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["平生独慕霍嫖姚，弱冠功名喜自邀。","报国剑铓沉气象，绝人弓艺委风飚。","总戎江海空流转，分阃关河竟寂寥。","几百熊罴怀旧爱，哭声应过甬东桥。"],"title":"哭曾四丈供备"}
