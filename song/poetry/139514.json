{"author":"陈著","id":139514,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["山林幸自绝尘氛，旧事谁嗟散幅裙。","方外老交心似水，坐中高论气腾云。","杯盘引兴真相率，钟鼓催晨醉不闻。","但愿长留风月主，从今径造免移文。"],"title":"次韵石秀叔慈云逃席自解"}
