{"author":"黄庭坚","id":206741,"strains":["仄平平仄仄，仄仄仄平平。","仄仄仄仄仄，仄平仄仄平。","仄平平仄仄，平仄仄平平。","仄仄平平仄，平平仄仄平。"],"paragraphs":["太丘胸量阔，一苇莫杭之。","万事不挂眼，四愁犹有诗。","状闲聊阘茸，心洁似毗尼。","早晚同舟去，烟波学子皮。"],"title":"陈荣绪惠示之字韵诗推奖过实非所敢当辄次高韵三首  其二"}
