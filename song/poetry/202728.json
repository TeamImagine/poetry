{"author":"王岩叟","id":202728,"strains":["仄仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["隠隠芜城枕碧流，繁华曾是帝王州。","一声水调满明月，十里春风半画楼。","白鸟不离图上去，江云长在鉴中游。","废兴屈指千年事，何异行人寄传邮。"],"title":"扬州感旧"}
