{"author":"赵蕃","id":74276,"strains":["仄仄仄仄仄，平平平仄平。","平平仄平仄，仄仄仄平平。","仄仄平平仄，平平仄仄平。","平仄仄平仄，仄仄仄平平。"],"paragraphs":["一别定不免，重来聊见情。","匆匆置朝饭，愦愦困余酲。","会合知何日，升沉恐异情。","毋忘尺书寄，慰此寸心倾。"],"title":"初四日同诸公饮饯共叔于株林明日再往共叔为置饭归途赋此寄之"}
