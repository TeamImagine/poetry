{"author":"项安世","id":53923,"strains":["仄平仄仄仄，仄仄仄仄平。","仄仄仄仄仄，仄仄平平平。","仄仄○仄仄，仄平○仄平。","平平仄○仄，仄仄仄平平。","仄仄仄仄仄，仄仄仄仄平。","仄仄○平仄，平平仄平平。","仄平○平仄，平仄仄仄平。","仄平仄仄平，平仄平仄平。","○平仄仄平，平仄平仄平。","仄仄平仄平，平仄平平平。","仄仄平仄○，平仄仄仄平。","仄仄平○仄，仄仄平○平。","仄仄○仄平，平○○平平。","平仄○平平，仄仄○平平。","仄平仄○仄，仄仄仄○平。","平平仄平平，平仄仄仄平。","平仄仄仄平，平仄仄仄○。","平仄仄平仄，仄仄仄仄平。","仄仄平平平，仄仄平平平。","○平仄平仄，○仄仄平平。","仄仄仄仄仄，平平平○平。","平平仄仄仄，仄仄平平平。","平○仄平仄，仄仄平平○。","平平○仄仄，平仄○平仄。","仄仄平仄仄，仄平平仄平。","仄平平仄仄，仄仄平仄平。","仄仄仄仄平，仄仄仄仄○。","仄○仄仄平，仄仄仄仄仄。","平平仄仄○，仄仄平○平。","平平仄平仄，平仄○平平。","仄仄仄平仄，仄仄平平○。","平平○平仄，仄仄平仄平。","平平仄平平，○仄平平平。","仄仄仄平平，平○仄平平。","仄平仄仄仄，仄仄仄仄○。","平平仄平仄，仄仄平平平。","平平仄仄仄，仄仄○仄平。","仄仄仄○仄，仄平平仄平。","平○仄？仄，仄仄仄平○。","仄平仄平仄，平仄仄○平。"],"paragraphs":["大家习贵久，亦复阅俭多。","所习已厌饫，所阅方忧讹。","食厌如食蜡，避忧如避戈。","谁能饱更饭，胀泄自生疴。","此理大可见，判若黝与皤。","所以张公子，悠然愿岩阿。","退翁闻之喜，为作退士歌。","介邱自可樵，何必岷与嶓。","污池自可渔，何必江与河。","拥肿为我居，何必房千娥。","款段为我乘，何必驾六骡。","但醉皆胜醒，但寝皆胜讹。","晏起胜早朝，徐行胜前呵。","筇以当鱼须，褐以当羔紽。","葛巾以当帻，草𪨗以当靴。","岩头有棕楠，岩下有薜萝。","东有百亩园，西有十里荷。","香迳可游屐，石步可椓牁。","俯乐庄生鱼，仰眄渊明柯。","行攀女儿柳，占坐老翁莎。","月出竹效舞，风来松献哦。","天清扫木叶，雨润移花窠。","身闲少讥誉，气静无昏瘥。","居然胜赵孟，奚用封萧酂。","菓大多采摘，兽肥多网罗。","得鱼多用饵，得雉多用囮。","但与懒者游，勿遣躁者过。","但听讷者规，勿受佞者诧。","君家异姓王，剑佩纷相摩。","怀绷戏簪笏，童隶轻纶緺。","岂若窭人子，血眦争么么。","君家长安市，日见风雨波。","推辀识羊肠，折柂谙盘涡。","岂若远郊氓，冥行触机碆。","两轮日夜走，两硙日夜磨。","端能几裘葛，已复归蒿莪。","官书廿四考，禄取三百禾。","等是息中马，误为灯上蛾。","君其莫蹭蹬，我已太婆娑。","退歌止于此，公子意如何。"],"title":"题张药局退岩四十韵"}
