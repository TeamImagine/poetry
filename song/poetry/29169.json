{"author":"释咸杰","id":29169,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["妙处如何论浅深，应之于手得于心。","方圆不用机谋力，长短休将语默寻。","一斧便成真活计，三思始就费光阴。","山僧直截重重说，须信真𨱎不博金。"],"title":"祥符建僧堂周都料求颂"}
