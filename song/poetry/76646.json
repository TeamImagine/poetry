{"author":"赵蕃","id":76646,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["学诗将老竟无奇，犹有求交气未移。","臭味祇知论翰墨，情亲元迺与埙箎。","见来草草都能几，别去悠悠孰慰思。","衢信两邦闻击柝，叩门他日得追随。"],"title":"送梁和仲兼属寄谢吴丈三首  其二"}
