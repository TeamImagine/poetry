{"author":"鲍溶","id":19092,"strains":["平平仄○仄平平，平仄仄仄平平平。","平仄仄仄仄仄仄，平平仄仄○平○。","仄平○○平仄仄，○仄仄平平仄仄。","○平仄仄平仄平，○平仄仄平平平。","仄平仄仄平仄仄，仄仄平仄仄仄○。","仄平仄仄平平仄，平平仄仄○○仄。","○○仄仄仄平○，仄平仄仄平平仄。","仄平仄平仄平平，平○仄仄仄仄○。","平○仄仄仄平仄，○仄○仄○仄平。","仄平仄仄平平仄，仄仄○平平仄仄。","平仄○平仄仄平，仄仄仄平平仄仄。"],"paragraphs":["春溪几回葛花黄，黄麝引子山山香。","蛮女不惜手足损，钩刀一一牵柔长。","葛丝茸茸春雪体，深涧择泉清处洗。","殷勤十指蚕吐丝，当窗袅袅声高机。","织成一尺无一两，供进天子五月衣。","水精夏殿开凉户，冰山绕座犹难御。","衣亲玉体又何如，杳然独对秋风曙。","镜湖女儿嫁鲛人，鲛绡逼肖也不分。","吴中角簟泛清水，摇曳胜被三素云。","自兹贡荐无人惜，那敢更争龙手迹。","蛮女将来海市头，卖与岭南贫估客。"],"title":"采葛行"}
