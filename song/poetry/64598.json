{"author":"林亦之","id":64598,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["一声哀管水边闻，忽忆秋风留月轩。","洛下书生来问字，襄阳耆旧亦过门。","游梁无限通宵话，访戴如今何处村。","纵使鸾封到幽垅，白云荒草不堪论。"],"title":"戴少美挽词"}
