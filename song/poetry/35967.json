{"author":"梅尧臣","id":35967,"strains":["仄仄平平平，仄仄平平仄。","平仄仄仄仄，仄仄平仄○。","仄仄○仄仄，平平仄平仄。","仄平平仄仄，仄仄平平仄。","平平仄仄平，平平仄○仄。","仄○平仄平，平平平仄○。","仄平仄平仄，仄仄平仄仄。","○平仄平仄，仄仄平平仄。","平平○仄仄，仄仄平仄仄。","平仄仄仄平，仄平○仄仄。"],"paragraphs":["不种东陵瓜，不利千畦韭。","山药数十本，带土移野叟。","故叶萎未醒，伤根亦何咎。","既为君子好，岂与骚人负。","骚人比画工，丹青出其口。","欲分栏下苗，驰奴仍置篓。","主人可无吝，所尚非独有。","从兹各勤灌，肯在园蔬后。","今虽胜曝蓄，毕意资玉臼。","人事固已然，秘方看系肘。"],"title":"和韩五持国乞分道损山药之什"}
