{"author":"陆游","id":37610,"strains":["仄平○仄仄，平仄仄仄平。","平仄仄平平，仄平平仄平。","仄仄平仄○，仄仄平○○。","平平仄平仄，仄仄平平○。"],"paragraphs":["镜湖三百里，风止镜面平。","持以照吾心，俗尘安得生。","散发鸥鹭间，万事秋毫轻。","谁能拂东绢，写我孤舟横。"],"title":"舟中咏落景余清晖轻桡弄溪渚之句盖孟浩然耶溪泛舟诗也因以其句为韵赋诗十首  其六"}
