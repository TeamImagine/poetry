{"author":"贺铸","id":212917,"strains":["平仄仄仄仄平平仄平仄，平平平平仄平○。","平○平仄平仄平，仄仄平平平仄仄。","○仄平平平仄平，平平仄仄仄平平。","仄平仄仄仄平仄，仄仄平平○仄平。","平平仄仄平○仄，平仄平○平仄仄。","平平仄仄仄平平，平仄平平仄平仄。","仄平仄仄仄平平，○仄仄仄平平平。","○平仄平平平平，平平平仄仄平○。","仄平仄仄平平○，○仄平平○仄平。","平仄平平仄平仄，仄平仄平平仄仄。","仄○平仄仄平平，仄○平仄平平仄。","仄仄平平仄仄平，仄仄○○平仄仄。","平平仄仄平平平仄○，○仄平平仄平仄。"],"paragraphs":["君不见鄂渚山环少城半，高牙之冲仰飞观。","裴回华月天一隅，缥缈青山江两岸。","题榜南楼非昔时，今人可复识元规。","唯余在得昔时月，与此江山长住持。","公堂坐啸无留事，清夜登临谁辨此。","流风逸响殆千年，初见东吴贵公子。","剸繁健手付方州，迎刃未始逢全牛。","潢池小儿归田畴，田无高下乃多收。","每寻不浅胡床兴，更有歌人行酒筹。","明日云颿望峣阙，镜湖老生愁欲绝。","一钱何敢浼刘公，送行聊以南楼月。","照见金闺待漏时，结珮正冠勤晓谒。","公乎莫负鲈鱼菰菜期，衣锦东还使持节。"],"title":"南楼歌送武昌慎太守还朝"}
