{"author":"李弥逊","id":252942,"strains":["平平仄○平，平仄仄仄仄。","平平仄平仄，平仄平仄仄。","平平仄平仄，仄仄平仄仄。","仄平仄仄平，平仄平仄仄。","仄平平平平，平仄仄仄仄。"],"paragraphs":["蜗牛负空躯，能避外物触。","微生寄寰宇，天地容粒粟。","岩栖小天下，俯仰心自足。","采薪百不忧，髙视贤版筑。","岂无潭潭居，违已讵所欲。"],"title":"群玉五咏 樵谷"}
