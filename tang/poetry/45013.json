{"author":"沈佺期","id":45013,"strains":["平仄仄仄仄平平仄仄平，平平仄仄仄平平。","平仄仄仄仄平？，平仄平平仄○平。","仄仄平平平○仄，平○仄仄○平仄。","平○仄仄仄○平，平仄平平平仄仄。","仄○平仄平仄平，平○仄仄平仄平。","平仄平平仄平仄，平平仄仄仄平平。","仄平仄，仄平仄，平平仄仄仄○平，仄仄平平平仄仄。","平平仄仄平仄平，仄仄平平平仄○。","平平仄仄平○仄，仄仄○平仄仄平。","仄仄平平○仄仄，○○仄仄○平仄。","仄仄平○仄仄平，平平平仄平平仄。","平平平仄仄平平，仄仄○平仄仄平。","仄平平仄仄平仄，仄仄平平平仄平。"],"paragraphs":["君不见昔日宜春太液边，披香画阁与天连。","灯火灼烁九微暎，香气氛氲百和然。","此夜星繁河正白，人传织女牵牛客。","宫中扰扰曝衣楼，天上娥娥红粉席。","曝衣何许曛半黄，宫中彩女提玉箱。","珠履奔腾上兰砌，金梯宛转出梅梁。","绛河里，碧烟上，双花伏兔画屏风，四子盘龙擎斗帐。","舒罗散縠云雾开，缀玉垂珠星汉回。","朝霞散彩羞衣架，晚月分光劣镜台。","上有仙人长命绺，中看玉女迎欢绣。","玳瑁帘中别作春，珊瑚窗里翻成昼。","椒房金屋宠新流，意气娇奢不自由。","汉文宜惜露台费，晋武须焚前殿裘。"],"title":"七夕曝衣篇"}
