{"author":"陆游","id":38004,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["晖晖初日上帘钩，漠漠清寒透衲裘。","雪棘并栖双鹊瞑，金环斜绊一猿愁。","廉宣卧壑松楠老，王子穿林水石幽。","戏事自怜除未尽，此生行欲散风沤。"],"title":"庵中晨起书触目四首  其二"}
