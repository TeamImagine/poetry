{"author":"李洪","id":52839,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["霜天寥落雁行孤，九日还能行乐无。","料想山风吹醉帽，也应溪女解携壶。","赏心乐事今难偶，弟劝兄酬叹莫俱。","篱下黄花应笑我，独哦短韵看茱萸。"],"title":"九日奉怀子济兄"}
