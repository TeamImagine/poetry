{"author":"方岳","id":127578,"strains":["仄仄平平平仄仄，平平仄仄仄平平。","平平平仄仄平仄，平仄仄平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["雪瓮冰齑了岁除，停杯且听话迂疏。","山居虽窄可无竹，家计甚贫犹有书。","但觉是非惊化鹤，不将喜怒等群狙。","耦耕久与邻翁约，春雨宁辞手拮据。"],"title":"除夜"}
