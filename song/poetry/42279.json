{"author":"陆游","id":42279,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["堤远沙平草色匀，新晴喜得自由身。","芋羹豆饭家家乐，桑眼榆条物物春。","野店茶香迎倦客，市街犬熟傍行人。","墙头妇女更相语，认到先生折角巾。"],"title":"肩舆历湖桑堰东西过陈湾至陈让堰小市抵暮乃归二首  其一"}
