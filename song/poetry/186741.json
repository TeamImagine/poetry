{"author":"杨杰","id":186741,"strains":["仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["竹标溪涧蠲民瘼，剑击蛟龙救水灾。","四十日升金阙去，半千年后玉函开。","丹藏井底人难得，柏荫坛心手自栽。","一段彩云天外至，山翁疑是锦堆来。"],"title":"玉隆万寿宫"}
