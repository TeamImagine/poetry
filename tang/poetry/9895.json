{"author":"裴度","id":9895,"strains":["仄仄仄平平，平平仄仄平。","平平○仄仄，平仄平○平。","仄仄平平仄，平○仄仄○。","仄平平仄仄，平仄仄平平。","仄仄○平仄，○平仄仄平。","平平仄平仄，平仄仄平平。"],"paragraphs":["有意效承平，无功荅圣明。","灰心缘忍事，霜鬓为论兵。","道直身还在，恩深命转轻。","盐梅非拟议，葵藿是平生。","白日长悬照，苍蝇谩发声。","高阳旧田里，终使谢归耕。"],"title":"中书即事"}
