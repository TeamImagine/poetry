{"author":"杨万里","id":45018,"strains":["仄平仄平仄仄平，平平平仄仄平平。","仄平仄仄仄仄仄，仄平仄平仄平仄。","平平仄仄平○平，○平○平仄仄平。","仄平平平仄仄仄，仄仄平平仄平仄。","○平仄仄仄平平，仄平仄仄仄平平。","平平仄平仄平仄，平仄仄平平仄仄。"],"paragraphs":["浩翁曲肱一浩斋，焉知廊庙与蒿莱。","此翁定复死不死，旧斋又新有贤子。","斋前种树初如椽，如今过云欲造天。","作人谁无半点气，草动风惊便心醉。","回山倒海不关身，古人与我各何人。","杉溪老人是翁友，拈出问渠渠领否。"],"title":"题周鲠臣浩斋"}
