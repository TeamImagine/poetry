{"author":"邵雍","id":124014,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["开辟而来世教敷，其间雄者号真儒。","修身有道名先觉，何代无人达奧区。","焕若丹青经史义，明如日月圣人途。","鲰生涵泳虽云久，天下英才敢厚诬。"],"title":"答人语名教"}
