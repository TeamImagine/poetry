{"author":"胡寅","id":12253,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["妙质曾挥匠石斤，久于其道更超群。","皂貂破敝头蒙雪，黔突凄凉气吐云。","忽上谏坡规帝德，又陪经殿劝皇坟。","事功难必清名在，未辱先贤付托勤。"],"title":"挽陈几叟"}
