{"author":"韦应物","id":56740,"strains":["仄平仄平仄，仄仄仄平平。","平仄仄平仄，平平仄仄平。","平平仄仄仄，平仄仄平平。","仄仄平仄仄，仄○仄仄○。","平仄平仄仄，仄仄仄平平。","平平仄仄仄，平平平仄平。","平仄平○○，平仄仄平平。","○平平仄仄，仄仄仄平平。","平仄平平仄，仄仄仄平平。","仄平○仄仄，平平平仄平。"],"paragraphs":["圣朝列群彦，穆穆佐休明。","君子独知止，悬车守国程。","忠良信旧德，文学播英声。","既获天爵美，况将齿位幷。","书奏蒙省察，命驾乃东征。","皇恩赐印绶，归为田里荣。","朝野同称叹，园绮郁齐名。","长衢轩葢集，饮饯出西京。","时属春阳节，草木已含英。","洛川当盛宴，斯焉为达生。"],"title":"送郗詹事"}
