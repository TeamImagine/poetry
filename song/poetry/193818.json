{"author":"苏轼","id":193818,"strains":["仄平仄仄平平仄，平仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["乱山滴翠衣裘重，双涧响空窗户摇。","饱食不嫌溪笋瘦，穿林闲觅野芎苗。","却愁县令知游寺，尚喜渔人争渡桥。","正似醴泉山下路，桑枝刺眼麦齐腰。"],"title":"自昌化双溪馆下步寻溪源至治平寺二首  其一"}
