{"author":"王质","id":63654,"strains":["仄平仄平平仄平，仄平○仄仄平平。","仄平○平仄平平，仄平仄平仄平平。","平平平仄平仄平，仄仄仄平平平平。","仄平平仄○○○，平平仄仄○平平。","仄仄仄仄平平平，仄仄平仄平平平。","平平○平平仄平，平平○平平○平。","仄仄○仄平平平，仄平仄仄平平平。","平○平仄仄仄平，仄仄平平仄平平。","平平仄○平平平，仄仄平仄平平平。","仄平仄仄平平平，平平平仄平平平。","平平仄仄○平平，仄仄平仄平仄平。","平平平平仄仄平，平平仄仄平平平。","○平平仄平平平，平平仄仄平平平。","仄仄平仄平○平，平仄仄平仄仄平。","仄仄○仄平平平，○平仄仄平仄平。","平平平平仄平平，平仄仄平平平平。","平○平平仄仄○，仄仄○仄平平平。","平平平仄平平平，仄平仄仄平仄仄。","平平仄仄平平平，仄仄平仄平平○。","仄仄仄仄平平平，平平平仄○平平。","平平平仄平平平，仄仄平平平仄平。","仄平仄平仄仄○，仄仄仄仄平平平。","仄平仄仄平平平，仄仄仄仄○平平。","平平平仄平平平，平平仄仄平平平，仄仄平仄○○平。"],"paragraphs":["嗣宗仲容天下无，施家更与阮家殊。","舍人骑星上天衢，令君抱云守仙都。","氐房奎壁牛女虚，岂肯使人清晖孤。","舍人桃李将吹嘘，青青白白并朱朱。","子昔绿水敷红蕖，速谢香火归诸胥。","元丰欧阳元祐苏，黄晁张秦皆其徒。","子所标准前规摹，策勋岂不真良图。","甘王楼下百日余，展尽胸襟渺江湖。","今年大燎然洪炉，独此冰玉涵秋菰。","玉山玉水清而腴，山南山北多仙庐。","居仁宝玦敲珊瑚，吉甫金椀倾醍醐。","山东文豪尹大夫，银河赤岸通方壶。","三山仙伯飘飘俱，端明殿老争抟扶。","子乃奔轶攀其须，明月在天不可呼。","掇拾堕黑云模糊，三台北斗韩尚书。","芙蓉旌旗驻飞车，低挽凤凰追鲸鱼。","高搴麒麟起玉除，定不遗子鲛人珠。","宜春宣曲骖皇舆，尚书许我能起予。","飞黄一向抛蟾蜍，不识尊意今何如。","四十有六垂桑榆，西湖寒雪参清娱。","飞琼砰磕波文粗，卓玉棱嶒山骨癯。","尚书尚书切勿疏，我久寂历西山隅。","尚书击鼓群龙趋，我岂不解吹笙竽。","青枫红叶秋风初，风声猎猎摇江蒲，矫首河汉且长吁。"],"title":"送施丙卿"}
