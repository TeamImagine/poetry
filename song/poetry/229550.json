{"author":"吕颐浩","id":229550,"strains":["平平仄仄仄平平，平仄平平仄仄平。","平仄仄平平平仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平仄。"],"paragraphs":["胡尘一动隔吾乡，旋向丹丘筑草堂。","方效潜鱼游河渚，忽随飞雁到衡阳。","雨余南陌千峰翠，春日东郊百草香。","身在湖湘归未得，梦魂时到旧居傍。"],"title":"次潭州通判范寅秩韵  其一"}
