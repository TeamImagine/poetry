{"author":"李彭","id":233242,"strains":["平平仄仄○平仄，仄平仄平仄仄仄。","平仄仄仄平仄仄，平仄仄平仄仄仄。","仄平？平平平仄，仄仄○平仄平仄。","仄平平平仄仄平，○平仄○平仄仄。","○平仄仄仄平平，平平○○仄仄平。","平仄仄平○仄仄，平仄平平平仄○。","仄平仄仄仄平平，○平○仄仄平平。","仄仄○平仄○仄，仄仄○平平仄○。"],"paragraphs":["髯奴不及缘坡竹，柱车守闾各有局。","苟不上券吾不欲，僮约卒音几恸哭。","劣于郄公常奴尔，性不茹荤少陵喜。","吐茵西曹第忍之，封侯骨相多小史。","苍头乃复在琳房，柯亭横吹节饱霜。","炊饭作糜缘底事，心写泉声风韵长。","寇谦酌我次翁狂，如鱼听曲首低昂。","恨不临风作三弄，不减当时桓野王。"],"title":"正月二十六日寇顺之饮仆以醽渌酒径醉闻横笛音李仲先顺之有苍头能作龙吟三弄偶不果戏成此诗"}
