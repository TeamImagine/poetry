{"author":"释文珦","id":134016,"strains":["平平仄平平，平仄仄平仄。","平仄平平仄，平仄仄○○。","平仄平平平，平仄平平仄。","仄平仄○仄，仄仄平平仄。","仄平平仄平，平○仄平仄。","○仄平仄仄，平平仄仄仄。","仄仄平平平，仄平平○仄。","仄仄仄平仄，仄仄仄平仄。","仄仄仄仄仄，仄仄平仄仄。","仄仄平平平，仄仄仄平仄。"],"paragraphs":["田家望西成，弥月雨霖霔。","流潦迷川泽，秔稻尽漂淤。","牛犬奔崇丘，鸡亦栖高树。","室庐毕沉没，野老无归处。","大家还急租，官中未蠲赋。","妻子多转徙，天高不可吁。","但愿吾皇知，圣恩加咻噢。","下诏发仓廪，赈恤散红腐。","不唯赤子活，亦使根本固。","八表皆归仁，万岁永终誉。"],"title":"大水后作"}
