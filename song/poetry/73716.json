{"author":"赵蕃","id":73716,"strains":["仄仄仄平仄，平平平仄平。","仄仄平仄平，平平仄平平。","平平仄仄仄，平仄仄仄平。","仄平○仄平，平仄仄仄平。","仄仄○仄仄，平平仄平平。"],"paragraphs":["落日照谿谷，寒光摇树林。","宿鸟投密枝，归云释遥岑。","余辉尚燠背，纤月忽在襟。","可人期不来，何以写我心。","近者且若此，悠悠望西南。"],"title":"期斯远不至登谿亭有怀并属云台刘先生三首  其一"}
