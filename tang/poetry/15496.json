{"author":"白居易","id":15496,"strains":["仄平仄平平仄仄，平仄平平仄平○。","仄仄平仄平平平，○仄仄仄平仄平。","仄○仄仄平仄仄，仄仄平○平仄○。","平平平仄仄○仄，仄平仄仄平仄平。","仄仄仄平平仄仄，平仄平平平仄仄。","仄仄仄仄平仄平，仄仄仄仄平仄平。","仄仄仄平仄平仄，仄仄仄平平仄仄。","平平仄仄仄仄平，仄仄仄平仄平仄。","平平仄平○仄仄，仄仄平平○仄仄。","仄平平仄仄仄仄，仄仄仄平平仄仄。"],"paragraphs":["九江十年冬大雪，江水生冰树枝折。","百鸟无食东西飞，中有旅雁声最饥。","雪中啄草冰上宿，翅冷腾空飞动迟。","江童持网捕将去，手携入市生卖之。","我本北人今谴谪，人鸟虽殊同是客。","见此客鸟伤客人，赎汝放汝飞入云。","雁雁汝飞向何处？第一莫飞西北去。","淮西有贼讨未平，百万甲兵久屯聚。","官军贼军相守老，食尽兵穷将及汝。","健儿饥饿射汝吃，拔汝翅翎为箭羽。"],"title":"放旅雁"}
