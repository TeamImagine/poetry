{"author":"韩淲","id":86601,"strains":["平平仄仄平仄○，仄平仄仄平仄平。","平平平平仄○平，仄○仄仄平仄仄。","仄平仄仄仄仄平，平平仄仄仄仄○。","○平仄仄平仄○，仄平平平平仄平。","平平仄仄平平○，平平仄仄平平平。","○平○仄平仄平，仄仄仄○仄○平。","平平平仄平仄平，仄仄平仄平平平。","仄仄仄平平仄○，平平平平○仄平。"],"paragraphs":["飞流作枕山作屏，采薇散发神气宁。","岩扉无人昼长扃，几回午梦惊独醒。","水边石上草自馨，岚光近散远以凝。","长飙撼树时静听，洒然尘销天籁清。","幽禽刷羽飞来轻，泉源舞荇声泠泠。","殷雷收暑甘雨零，碧落乍空鹳且鸣。","闲身无用心太平，试琢新语朱弦声。","世俗所为吾不应，因君诗来如饮冰。"],"title":"斯远作冷语甚佳以其富贵神仙中致非畸人山泽所宜戏次韵柬之"}
