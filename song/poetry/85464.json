{"author":"李壁","id":85464,"strains":["仄平仄仄仄平平，仄仄仄平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["少年努力在三余，暇日那无水石俱。","自昔空传盘谷引，祇今何似辋川图。","伴人寂寞为鹇客，登俎横斜有蟹奴。","便学天随君信否，夜来春涨欲平湖。"],"title":"予赋雁湖诗蒙友社诸文继声不一辄复自和四首  其一"}
