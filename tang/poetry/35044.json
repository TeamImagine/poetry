{"author":"徐夤","id":35044,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["鹤鸣先警雁来天，洗竹沾花处处鲜。","散彩几当蝉饮际，凝光宜对蚌胎前。","朝垂苑草烟犹重，夜滴宫槐月正圆。","怵惕与霜同降日，蘋蘩思荐独凄然。"],"title":"露"}
