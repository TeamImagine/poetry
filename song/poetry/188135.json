{"author":"王令","id":188135,"strains":["仄仄仄仄○平平，○平仄平仄仄○。","仄仄仄仄○平仄，○平仄仄○平仄。","○平仄仄仄○平，仄仄平平仄仄○。","平平平仄平平仄，仄仄○平仄仄平。","仄仄○平平仄仄，仄仄平平仄平仄。","平平仄仄仄平平，○仄○平仄平仄。","平仄○○仄平仄，仄仄平平仄平仄。","仄平仄仄仄○平，○平平○仄○仄。","仄平仄仄平平仄，平平平平仄平仄。","平平平仄仄平平，仄平平仄平平仄。"],"paragraphs":["逆口不唱当时歌，当时笑声与曲和。","忍目不视当时字，当时字写当时意。","当时意断字空存，纵有前歌不忍闻。","楼凭西北栏干暖，病眼看天泪瘴昏。","望望行云迷笑电，晓梦依稀有时见。","双眉聚绿眼揉红，犹似临归别时面。","秋夜迟迟夜灯短，翠被孤眠不成暖。","旧时笑月不长圆，如今愁看月空满。","武陵几欲寻归路，桃花迷人不知步。","霜余芳草不成青，暮鸿飞入斜阳去。"],"title":"楼上曲"}
