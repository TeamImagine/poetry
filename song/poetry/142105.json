{"author":"刘黻","id":142105,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["君住龟山我雁山，天教识面帝圻间。","书楼自喜看山色，诗卷相寻待月删。","镜不可欺知貌改，寝惟无梦觉心闲。","西湖大有真泉石，何日携琴更出关。"],"title":"寄魏佥判"}
