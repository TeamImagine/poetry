{"author":"姜特立","id":31532,"strains":["平平仄平平，仄仄仄平仄。","仄平仄平平，平仄平平仄。","平平仄○仄，平仄仄平仄。","平平仄平仄，仄仄平平仄。","仄平○仄平，平平仄平仄。","仄仄平平平，仄平平仄仄。","平平仄仄仄，仄仄仄平仄。","平仄仄平平，平平仄平仄。","平平平平仄，仄平仄平仄。","平仄仄平仄，仄平平仄仄。","仄仄○仄平，平仄仄仄仄。","仄平仄仄仄，仄仄仄仄仄。","仄仄平平平，平仄仄平仄。","仄仄仄仄仄，平平平仄仄。","仄仄平平平，平仄○仄仄。"],"paragraphs":["堂堂两苏公，秀峙自西蜀。","一朝入京师，声价喧寥廓。","联翩取膴仕，鸣凤在阿阁。","方干赤霄上，忽向青云落。","黑风吹紫荆，天涯两飘泊。","始感韦郎诗，对床寻旧约。","篇章屡致意，念此友于乐。","生死竟乖违，归来已非昨。","汪君胡为此，一官未渠缚。","兄弟自师友，闭门方苦学。","便作听雨谋，无乃计已错。","早荣或有悔，晚达亦不恶。","问学须渊源，文字要追琢。","岁久道自富，时来功不薄。","但学苏公贤，嘲诮且莫莫。"],"title":"赋汪先辈昆仲听雨轩"}
