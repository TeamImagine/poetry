{"author":"许及之","id":61014,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["云间声价仰高峰，今向诗中识士龙。","传诵废餐惟阁笔，行吟须杖转思筇。","晚欣乡里才华盛，故是江山秀气锺。","竹院过从烦答似，坐来起敬有羞容。"],"title":"酬翁常之次韵"}
