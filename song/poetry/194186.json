{"author":"苏轼","id":194186,"strains":["○仄仄平仄，平仄仄平平。","平○平平仄，平仄平仄平。","仄○仄平仄，仄仄仄平○。","平平仄○仄，平平仄平平。","平○仄平仄，平仄仄仄平。","平平仄仄仄，仄平仄平○。","仄○仄平平，仄仄平仄○。","平仄仄平平，仄仄平平平。","平仄仄○仄，仄仄仄○平。","平平仄○仄，仄○仄○平。","平平仄平平，仄仄平仄平。","平仄仄仄仄，仄平○仄平。","平仄仄仄仄，仄仄仄仄平。","仄平平仄平，仄平仄平平。"],"paragraphs":["张子作斋舍，而以益为名。","吾闻诸夫子，求益非速成。","譬如远游客，日夜事征行。","今年适燕蓟，明年走蛮荆。","东观尽沧海，西涉渭与泾。","归来闭户坐，八方在轩庭。","又如学医人，识病由饱更。","风雨晦明淫，跛躄喑聋盲。","虚实在其脉，静躁在其情。","荣枯在其色，寿夭在其形。","苟能阅千人，望见知死生。","为学务日益，此言当自程。","为道贵日损，此理在既盈。","愿言书此诗，以为益斋铭。"],"title":"张寺丞益斋"}
