{"author":"李弥逊","id":253132,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["时序惊人翻手云，不禁风雨破除春。","岸容故故留花使，夜色明明助稼神。","异县逢人思故旧，长年作客见疏亲。","穷途自喜多闲日，虚费公家十束薪。"],"title":"春雨不止复用前韵书怀呈诸友"}
