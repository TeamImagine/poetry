{"author":"陆游","id":40103,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["渔村酒市本无期，小蹇扁舟信所之。","丹叶满林霜落后，紫萍黏块水枯时。","山林闲寂归虽早，齿发衰残病已迟。","努力及时谋自适，锦囊多贮暮秋诗。"],"title":"出游五首  其二"}
