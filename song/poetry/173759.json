{"author":"曾巩","id":173759,"strains":["平平平平平仄平，平平仄○平仄仄。","○平仄仄平平仄，○仄平平仄平仄。","平平平仄仄仄平，仄仄平平仄平仄。","平平平仄仄仄平，仄仄平平仄平仄。","平平平仄仄平仄，仄仄平平仄平仄。","仄平仄仄仄○平，仄仄平平仄平○。"],"paragraphs":["飞光无停芳岁阑，群阳不行寒气动。","疏篁有韵窗含雪，重幕无温笔栖冻。","萧条山草叶始枯，绰约江梅蕊先弄。","无人为我取酒斟，有客来前乞诗送。","多情为客不能已，卷纸连书笔锋纵。","七言百字拙且卑，俗眼方憎汝休重。"],"title":"送僧晚容"}
