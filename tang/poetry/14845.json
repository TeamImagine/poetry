{"author":"元稹","id":14845,"strains":["○仄平平仄，平○仄仄平。","○平平仄仄，平仄仄平平。","仄仄平平仄，○平仄仄平。","仄平○仄仄，平仄仄平平。","仄仄平平仄，平平仄仄平。","仄平○仄仄，○仄仄平平。"],"paragraphs":["闻道卢明府，闲行咏洛神。","浪圆疑靥笑，波鬬忆眉嚬。","蹀躞桥头马，空蒙水上尘。","草芽犹犯雪，冰岸欲消春。","寓目终无限，通辞未有因。","子蒙将此曲，吟似独眠人。"],"title":"卢十九子蒙吟卢七员外洛川怀古六韵命余和"}
