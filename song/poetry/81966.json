{"author":"孙应求","id":81966,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一家千里赴吴陵，沿道迟留不问程。","风物萧条乡愈远，山川开豁眼增明。","春田未有归耕计，夜雨聊听对榻声。","幸向莱庭同戏彩，回头终有愧难兄。"],"title":"恭次家大人初抵季弟海陵官舍之韵  其一"}
