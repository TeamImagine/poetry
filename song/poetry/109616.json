{"author":"阳枋","id":109616,"strains":["仄平○仄仄平平，仄仄平平平仄平。","平仄平平平仄平，○平仄仄平仄平。","仄仄○平仄○平，平○平仄仄平平。","平平○仄仄平平，平平平仄仄平平。","平仄平平平仄平，平仄平平平仄平，平平仄仄平○○。","仄仄平仄○平平，平平仄仄仄○平。"],"paragraphs":["楚天空阔雁南飞，整整秋来春又归。","肠断孤鸿鸣失依，重云片影俦侣稀。","野老吟情托兴微，樊笼休羡稻粱肥。","岷峨回首寸心违，华亭清唳昔人非。","湖北湖南秋水多，洲渚星稀无网罗，平沙雪落声相和。","俛仰尘世应无他，君于此处意如何。"],"title":"用昌黎赋鸣雁韵劝蹇从叔出峡与乃兄相依"}
