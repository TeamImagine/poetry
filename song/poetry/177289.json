{"author":"王禹偁","id":177289,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["闲思蓬岛会群仙，二百同年最少年。","利市襕衫抛白纻，风流名纸写红笺。","歌楼夜宴停银烛，柳巷春泥污锦鞯。","今日折腰尘土里，共君追想好凄然。"],"title":"寄砀山主簿朱九龄"}
