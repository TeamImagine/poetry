{"author":"洪咨夔","id":99612,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["史君笔斡万牛回，脚底春风舌底雷。","一夜剧谈逢野阆，百年高谊见欧梅。","客心衮衮江流去，老色翩翩岁事来。","堕地渠侬天已定，酒边赢得笑颜开。"],"title":"次徐隆庆寿诗韵  其二"}
