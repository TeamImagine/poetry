{"author":"赵蕃","id":74974,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["平生谩说江湖乐，小遇风涛意不任。","颇眩云山相俯仰，却怜水鸟恣浮沈。","神游险向冤魂语，笑傲强为洛下吟。","赖是初谋壮维楫，不然何地觅壶金。"],"title":"昨日绝湖颇危追赋二诗  其一"}
