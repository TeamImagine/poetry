{"author":"楼钥","id":66463,"strains":["平仄仄仄平仄平，平平○○○平平。","平平仄仄仄平仄，平平仄仄平○平。","仄仄平平仄平仄，平仄平平仄平仄。","仄平仄仄○仄仄，仄仄仄平仄平仄。","仄平平仄平仄平，仄仄仄仄平平平。","仄平○平○○仄，仄仄仄仄○○平。","仄仄平平仄仄仄，○平平平仄平仄。","平○仄仄仄○平，仄仄○平平仄仄。","平平仄仄平平平，平平仄平平仄平。","仄平仄平仄仄○，平仄仄○平仄仄。","平○平仄仄仄仄，仄仄仄仄平仄仄。","仄仄平仄仄平仄，平仄○平仄平仄。","平平仄仄平仄○，平仄平平平仄平。","仄仄平仄仄平仄，平平仄仄○仄平。","平平仄仄平○仄，平仄仄平平仄仄。","平平○仄平平仄，仄平仄仄平平仄。","平○仄仄仄仄○，仄平平仄平平平。","仄仄平平仄平仄，仄平○仄○平平。"],"paragraphs":["袁氏四世凡五公，唐朝三相传家风。","君家几代擅儒业，高曾艺苑俱称雄。","大父谦尊古君子，诸父名高表吾里。","一门子弟更竞爽，挹取乙科自君始。","九江需次今几年，去去渌水依红莲。","忘年论交正相予，叱驭欲往难留连。","老我秋来抱病久，临岐无由置尊酒。","祇从卧内叙离怀，恋恋掺袪仍握手。","鹏程万里兹权舆，平时义方师有余。","送人以言古所重，虽诵所闻宁起予。","君看公孝与孟博，太守坐啸仍画诺。","一郡之政赖关决，千里应须念民瘼。","乡州义事烦主盟，纤悉于余无隠情。","处事条理亦为政，知君出仕当有声。","尊公亦入闽中幕，公退著书端不恶。","君才更得江山助，简书既省寻家学。","君行远业未可量，弟兄丹桂终齐芳。","老悖无庸况多病，尚能留眼看翱翔。"],"title":"送袁恭安赴江州节推"}
