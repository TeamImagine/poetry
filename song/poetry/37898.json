{"author":"陆游","id":37898,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["老人不食觉魂清，恍若身游白玉京。","夜静月惊林鹊起，水凉风飐露荷倾。","昏灯一点窥孤梦，画角三终转五更。","欲醉海山还懒去，且携羽扇憩青城。"],"title":"夜赋"}
