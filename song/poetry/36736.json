{"author":"陆游","id":36736,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平平仄，平平平仄仄平平。","平平仄仄平平仄，仄仄平平仄仄平。"],"paragraphs":["不用清歌素与蛮，闲愁已自解连环。","闰年春近梅差早，泽国风和雪尚悭。","诗思长桥蹇驴上，棋声流水古松间。","笺天有事君知否，正乞柴荆到死闲。"],"title":"冬晴日得闲游偶作"}
