{"author":"滕岑","id":67842,"strains":["仄平仄仄仄平平，平仄平平平仄平。","仄仄平平平仄仄，仄平仄仄仄平平。","平平仄仄仄平仄，仄仄仄平仄仄平。","仄仄平平仄平仄，仄平仄仄仄平平。"],"paragraphs":["不能蚤岁作农夫，强学为儒途路迂。","老有微官沾薄禄，钝无捷径上荣衢。","遥峰窣堵似屏展，近岸拒霜如锦铺。","莫笑吾庐大幽寂，眼前此景一村无。"],"title":"次韵乐天山居"}
