{"author":"陈造","id":58621,"strains":["仄平仄○○，仄仄仄○仄。","仄平仄仄仄，○仄平平仄。","平平仄○仄，平仄平仄仄。","平平平仄仄，平仄仄平仄。","平平仄平仄，仄仄仄平仄。","仄○仄仄平，仄仄○仄仄。","仄仄平平○，平○平平仄。","仄平仄仄仄，平仄仄平仄。","仄平平仄○，仄仄○平仄。","仄仄平平平，仄仄○仄仄。","仄仄平仄仄，平仄仄平仄。","平仄仄仄平，平平仄平仄。"],"paragraphs":["坐曹可胜劳，出郭复行役。","半年定海令，三度慈溪客。","慈溪足胜处，山秀江缭碧。","终然萦梦寐，遑此事游历。","高轩閟龙虎，表表市阛侧。","得兴不暇慵，徙倚且数刻。","洞户初推敲，阶除旋登陟。","向来攫怒势，枯干抱顽石。","乃知名实间，未易胶今昔。","尚喜诗翁碑，不受苍藓蚀。","可但神所护，人未忘翁德。","非使老眼明，斯游竟无得。"],"title":"游慈溪龙虎轩"}
