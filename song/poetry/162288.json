{"author":"丘葵","id":162288,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["愁来自唱五噫歌，名利场中脚岂牢。","君看青衫求热炙，我怜赤子有寒号。","鹤沾卫禄犹堪薄，松受秦封岂足高。","家在荻芦丛畔住，分当蓑笠钓江皋。"],"title":"答城中友人相勉求官"}
