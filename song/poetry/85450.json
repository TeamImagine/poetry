{"author":"李壁","id":85450,"strains":["○平仄平仄，平○？仄平。","仄平平仄平，仄平仄平平。","平平仄平仄，仄○平？平。","平平仄平仄，平仄平平平。","平平平仄平，仄仄平仄平。","○平平仄○，仄仄仄仄○。","平平平平仄，平仄○仄平。","仄平仄平平，○仄平仄平。","平平仄平仄，○平仄平平。","○○仄平平，平仄○平平。"],"paragraphs":["深居独痴坐，愁听鹎鴂啼。","起寻尘外游，绿阴已连畦。","撑舟泛湖去，万顷青玻瓈。","天风振云杪，飞步凌丹梯。","同游金玉人，旷荡追阮嵇。","更摛江鲍思，杰句竞吐霓。","刘侯冥鸿侣，松菊思故栖。","岂为稻粱谋，如彼凫与修。","维之永今夕，胜游共攀跻。","行将著清班，奇字从君稽。"],"title":"游西湖分韵得栖字"}
