{"author":"晁公溯","id":20878,"strains":["仄平仄平平，仄○仄仄平。","仄平仄平仄，仄仄仄仄平。","仄○仄仄平，仄平仄仄平。","平平仄仄平，平平平仄平。","仄平平平仄，平仄仄仄平。","仄仄仄平仄，仄平仄平平。","平仄平平平，仄仄○仄平。","仄平仄平平，仄仄○平平。","平平仄平平，仄仄平○平。","平平平平仄，平仄仄仄○。"],"paragraphs":["问途出青郊，践胜得绀园。","始登十寻阁，敬礼两足尊。","仰观碧玉螺，瑞光发面门。","飞霞在指端，甘泉生耳根。","屹为江山壮，高揭日月存。","念此未云大，法身满乾坤。","东望乌牛峰，突起如伏鼋。","少休白云亭，远见苍烟村。","晴波溢清辉，午树增重昏。","方袍无平叔，佳处莫与论。"],"title":"凌云寺"}
