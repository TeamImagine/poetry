{"author":"宋祁","id":24094,"strains":["仄仄仄平平，平平仄仄平。","仄平平仄仄，仄仄？平平。","平仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，仄仄仄平平。","平仄平平仄，平○仄仄平。","平平仄平仄，平仄仄○平。"],"paragraphs":["隠几剧端忧，良辰喜啸俦。","掞天鹦鹉笔，换酒鹔鹴裘。","谈麈真同色，宾壶喜顺投。","雪云低北户，棋墅接西州。","露叶燕兰老，霜津邓橘秋。","二豪休作颂，五白自成牟。","平日欣交吕，前期即召邹。","雕觞莫辞醉，沟水易分流。"],"title":"喜同朱舅秀才小饮"}
