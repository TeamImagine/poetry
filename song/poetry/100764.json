{"author":"汪莘","id":100764,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["扁舟京口意踌躇，北固峰头泪满裾。","闻道昔时兵可用，未知今日事何如。","伤心南渡英雄尽，屈指中原岁月疏。","待见太平心始足，不妨归去老樵渔。"],"title":"游甘露寺"}
