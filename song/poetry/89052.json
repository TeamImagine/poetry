{"author":"徐玑","id":89052,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["扬旌遥指历阳城，霜淡晴天鼓角明。","步骑打围秋草绿，舳舻传唱晓江平。","岸分南北人烟近，地控东南羽檄清。","牧守只今非易予，九重渊默待盈成。"],"title":"送刘和州"}
