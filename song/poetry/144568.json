{"author":"陈杰","id":144568,"strains":["仄平平平仄平仄，仄○平平仄仄仄。","平○平仄仄仄仄，仄平平仄○平仄。","仄平○平○仄平，○仄平平仄仄○。","平平平仄平平仄，仄仄仄○仄平仄。","仄仄平仄平仄仄，仄仄平平仄仄○。","平平○仄仄○平，仄平仄仄○平仄，平平平仄仄平平。"],"paragraphs":["颍川贤人聚无聚，德行何裨理乱数。","吴中高士死不死，少微何与兴亡事。","古来观星观用星，闲剧灾祥一羽轻。","浑仪图上无人会，两曜五行四余外。","有福星力关世大，一夕烦君十起看。","光芒看取十分端，百千万亿苍生命，由来都在上头安。"],"title":"送彭莱山谈星"}
