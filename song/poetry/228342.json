{"author":"释德洪","id":228342,"strains":["仄平仄仄仄平平，仄仄平平仄仄平。","平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["冷斋托宿自携衾，卧听松风度栗林。","黄卷青灯纸窗下，白灰红火地罏深。","梦回清响春岩溜，夜久幽香喷水沈。","惯作横刀眠下板，为君令有住庵心。"],"title":"宿鹿苑书松上人房二首  其二"}
