{"author":"王十朋","id":22689,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，仄仄仄平平仄平。","仄仄平平仄平仄，仄平仄仄仄平平。"],"paragraphs":["东君次第染群芳，更与南枝别样妆。","水涨春洲浮鸭绿，日烘花脸带鹅黄。","雪中琼蘂不多办，酒后玉肌无此香。","玉润冰清总佳士，驿筒相继赠春光。"],"title":"吴秀才以寿乐莲洲中千叶梅花为赠酬以诗"}
