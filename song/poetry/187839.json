{"author":"王令","id":187839,"strains":["平平平仄平仄仄，仄仄仄仄平仄平。","平仄仄仄平仄仄，平仄仄仄平仄平。","平平平平仄仄仄，平平平仄平○平。","仄平仄平平仄仄，平仄平仄平○○。"],"paragraphs":["清风无力屠得热，落日著翅飞上山。","人固已惧江海竭，天岂不惜河汉干。","昆仑之高有积雪，蓬莱之远常遗寒。","不能手提天下往，何忍身去游其间。"],"title":"暑旱苦热"}
