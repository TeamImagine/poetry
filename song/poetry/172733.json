{"author":"释慈永","id":172733,"strains":["平仄平平仄，平平仄仄平。","平○平仄仄，平仄仄平平。","仄仄平平仄，○平仄仄○。","平平平仄○，仄仄仄○平。","平仄平平仄，平平仄仄平。","平平○仄仄，仄仄仄平平。"],"paragraphs":["丹桂生瑶宝，千年会一时。","偏从天竺落，祇向月宫知。","出海冰轮满，当轩玉树迟。","清晖含远峤，接影下空墀。","金气风初劲，银河露恐垂。","婵娟应怅望，果尔见蛾眉。"],"title":"咏月桂峰桂子"}
