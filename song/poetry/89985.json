{"author":"释居简","id":89985,"strains":["仄仄平平仄仄平，仄平平仄仄平平。","仄平平仄仄仄仄，仄仄平仄平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["只作深云土一抔，象龙蝼蚁弗同谋。","郁金薰陆不足道，行潦潢污端可羞。","岂特龙翔开壮丽，也曾雁宕见赓酬。","人言合瘗凌霄顶，我谓凌霄在下头。"],"title":"拜真歇了菩萨塔"}
