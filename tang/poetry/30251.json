{"author":"方干","id":30251,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["指画便分元化力，周回秀绝自清机。","孤云恋石寻常住，落絮萦风特地飞。","雏鸟啼花催酿酒，惊鱼溅水误沾衣。","明年秩满难将去，何似先教画取归。"],"title":"盐官王长官新创瑞隐亭"}
