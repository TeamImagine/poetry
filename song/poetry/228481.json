{"author":"释德洪","id":228481,"strains":["仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄仄平仄仄平。","平仄平平平仄仄，平平平仄仄平平。"],"paragraphs":["喊山鹿蓛社前摘，出焙新香麦粒光。","撼树师应怀大仰，传瓯我欲学南阳。","要看雪乳急停筅，旋碾玉尘深住汤。","今日城中虽独试，明年林下定分尝。"],"title":"空印以新茶见饷"}
