{"author":"仇远","id":164190,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄平平。","平仄平平仄平仄，平平平仄仄平平。"],"paragraphs":["天边久下紫泥书，日日东津望使车。","最爱小儿骑竹马，也随迓吏过桐庐。","良民吐气心方快，宿弊盘根力为锄。","祗恐声名满朝着，春坊宾客又新除。"],"title":"送郭君贤使君赴建德任  其一"}
