{"author":"金君卿","id":146436,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["凤口衔书出九重，帝王亲赐紫泥封。","神光下烛将飞剑，真赏重鸣既哑钟。","砥砺若为酬睿眷，驱驰何敢叹尘踪。","仙翁更借提携力，竹杖由来解化龙。"],"title":"蒙诏书奖谕寄呈王介甫相公"}
