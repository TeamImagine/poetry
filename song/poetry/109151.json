{"author":"陈元晋","id":109151,"strains":["仄仄仄仄平平平，仄仄平平平仄平。","仄○仄平仄平仄，仄平仄仄平平○。","仄平仄仄平平仄，仄平仄仄仄平仄。","平○仄仄仄平平，仄仄平平仄平仄。","仄平仄仄平平仄，平仄仄○仄平仄。","仄○平仄仄仄平，仄平○仄平平仄。","平平仄仄仄仄平，仄平平仄平平平。","仄平平平仄○仄，平仄○平平仄○。"],"paragraphs":["蜀日曀曀风凄凄，有美人兮愁楚羁。","白衣不来负佳节，士穷使我增歔欷。","锦鞯屡踏秦关月，宝刀尚染健儿血。","寻思往事玩浮云，目送孤鸿互明灭。","醉乡广大无何有，无事唯当学犀首。","不应来吊独醒魂，却嫌闲却持螯手。","吾侪臭味草木同，但须多植寒花丛。","遇花开时即重九，天岂教人樽屡空。"],"title":"和冯眉州九日无酒韵"}
