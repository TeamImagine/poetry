{"author":"李复","id":212582,"strains":["平仄平平仄仄平，○平仄仄○○平。","仄平仄仄仄平仄，仄仄仄仄平平平。","平平仄仄平仄仄，仄仄仄平平平平。","平○平平仄○仄，平仄平平平○○。","○平仄仄平平仄，平仄平平平仄平。","平平○仄仄平仄，平仄○平平仄平。","平仄平平平○仄，仄平○仄平仄平。","仄平平平仄仄○，仄平仄仄○平平。","仄平平平平仄仄，○仄仄仄○平平。","仄仄仄平仄○仄，○○仄仄仄平平。"],"paragraphs":["孤鹜何时失旧群，空郊迥立如长人。","疾风拂地忽惊顾，欲起不起低昂频。","辽东八月霜气早，万里旅飞来南宾。","云间翩翩羽相接，沙上雝雝情更亲。","空江误骇虚弦响，飘乱哀惊争爱身。","仓皇离散意奔翥，形迹漂零心苦辛。","拳曲悲鸣求遗穗，稻粱收尽原野贫。","暮天萧条侣影过，侧头仰望空伤神。","想能高鶱投别伴，思故未忍重求新。","会向北归却相见，当看刷翮向前春。"],"title":"孤鹜"}
