{"author":"余靖","id":24888,"strains":["仄仄平仄平，仄仄仄仄仄。","平平平仄平，平仄仄○仄。","仄平平仄平，仄仄仄仄仄。","平平平仄○，平仄平平仄。","仄仄平平平，○平平仄仄。","仄平平仄平，平平仄平仄。","仄平仄平仄，平平平仄仄。","仄○平仄平，平平仄平仄。","平平仄平平，○平仄平仄。","仄平平平平，○平仄仄仄。"],"paragraphs":["十里松桧风，万仞斗峭壁。","阳崖雷自奔，阴壑雪犹积。","势争衡霍雄，地控楚越扼。","胡为千载间，名未光图籍。","物乃因人彰，闻人于在昔。","不逢巢许高，箕山亦顽碧。","我今共游览，逍遥非俗格。","剧论穷古今，玄谈叩虚寂。","攀萝蹑孤峰，和云坐幽石。","濯缨清泠泉，留为不朽迹。"],"title":"游山五题 游大峒山"}
