{"author":"徐积","id":185473,"strains":["平○仄仄仄，仄仄平平平。","仄仄仄仄平，平仄仄仄○。","平平仄仄仄，平仄仄平平。","仄仄平平仄，仄仄平平平。","○仄仄仄平，仄仄平平平。","○仄平平仄，○仄平仄○。","平平平仄仄，○○○平○。","平仄仄○平，平平平○平。","平平平仄仄，平平平平平。","平○仄平仄，仄仄平平平。","平仄平仄○，仄仄○平平。","平仄○平仄，平仄平平平。","平仄○平仄，平仄平平平。","平平平仄仄，仄平平平平。","仄平平平仄，平仄平平平。"],"paragraphs":["尝闻五百岁，一有贤人生。","议者实在公，仍与圣运并。","全资五岳粹，高挹太元清。","与帝为元老，与国为名卿。","中外试已烦，玉振而金声。","漕柄虽云剧，其道安足行。","宜哉廊庙器，蹇蹇王之庭。","春色满长安，春山围长坰。","春芳森绮绣，春风锵瑶琼。","秦封几千里，富庶而安荣。","人与春意和，净竦长安城。","何以献公寿，庄氏之椿龄。","何以献公福，洪范之康宁。","黄河为富贵，太华为功名。","此诗何为者，聊用歌群情。"],"title":"代人上陕西漕生辰"}
