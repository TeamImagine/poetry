{"author":"王庭珪","id":237918,"strains":["仄平仄仄○平平，仄平平仄平仄平。","平平仄仄仄仄平，仄平仄仄平平○。","仄平平仄平平仄，平平仄仄平平仄。","○仄平○仄仄平，仄仄平平平仄仄。","平平仄仄平平平，平平仄仄仄平平。","○○平平仄平仄，仄平○仄仄○平。"],"paragraphs":["昔年结屋并江湾，见君心胆方未闲。","墙东月出夜扣关，酒酣说剑翻涛澜。","迩来书剑谋俱左，寻仙欲鼓蓬莱柁。","三寸田中已发花，九曲江边仍进火。","蓬莱万里天无涯，惊风落叶卷黄沙。","且过桃源访秦洞，玉盘应饤枣如瓜。"],"title":"沅陵遇公美忽谈道术如有所得将之桃源作诗送之"}
