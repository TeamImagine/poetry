{"author":"赵蕃","id":75210,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["政怯离忧致感伤，要烦杯酒洗苍茫。","湖山已负二楼胜，风雨还并一笑妨。","邂逅苦为轻此别，漂流重见定何方。","人归帝所门非邃，江出岷山道苦长。"],"title":"次韵和仲留别之什"}
