{"author":"强至","id":182717,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["莫畏流光催白头，且欣圆魄半清秋。","当时初作今宵会，每岁还同故事修。","飞盖漫游亏燕喜，胡床独坐减风流。","何如锦席笙歌拥，醉看银盘射玉楼。"],"title":"依韵奉和司徒侍中壬子中秋对月"}
