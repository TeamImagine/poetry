{"author":"陈造","id":59638,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["班荆同冒软红尘，一种东风两样春。","隽饮放君颜似赭，幽居怜我鬓如银。","简编自诳供良夜，要襋渠今有好人。","把酒若歌归缓缓，不妨折简唤东邻。"],"title":"次曾左司韵赠俞德瑞"}
