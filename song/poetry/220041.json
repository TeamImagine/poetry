{"author":"晁说之","id":220041,"strains":["平仄平平仄仄平，平平平仄仄平平。","仄平平仄平平仄，仄仄仄平仄仄平。","平仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["为起秋风有所怀，江头秋色信多哉。","孔明何岁荆州去，乐毅即时燕国来。","今古悠悠共涕泪，江山寂寂尽尘埃。","麒麟阁上功名士，闻道其中有不才。"],"title":"秋叹"}
