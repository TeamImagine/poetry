{"author":"徐侨","id":88743,"strains":["平平仄平平平，平仄仄平平平。","平平平平平，平平平仄平。","仄平平平○○平仄仄，平仄仄平仄平。","平○平仄平平，平仄平平平平平仄平。","平平仄平仄仄仄，仄平仄平平仄平。","○仄○○平平仄平，平仄仄平平仄平。","平仄仄平仄仄平，仄仄○仄平平平○。","平平平平仄仄平，平平○平平仄○。","平仄仄平平平仄平，平平仄平平仄平。"],"paragraphs":["云山窈兮风微，山径缭兮云依。","兰馨兮晨晞，松樛兮夕晖。","有禽消摇其间兮不去，飞俛啄兮蔌薇。","昂吟兮绿筠枝，春与鼯腾兮秋鶑与啼。","希鸾鹄兮志亦几，绝樊弋兮随所栖。","空碧临临兮山四围，泉咽咽兮流以时。","宁易地兮颍若箕，与世相忘兮幽人期。","山虽高兮步坦夷，云虽深兮光陆离。","胸洞洞兮陶然以怡，祗天命兮安厥宜。"],"title":"云山歌"}
