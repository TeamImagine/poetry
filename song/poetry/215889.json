{"author":"张耒","id":215889,"strains":["仄平仄平仄，仄仄平仄平。","平平平平仄，平仄仄○平。","仄仄仄平平，仄平平仄平。","平平平仄仄，平仄仄○平。","仄平平仄仄，仄仄平仄平。","平平仄平平，平仄仄仄平。","仄仄平平平，仄仄仄平平。","仄平仄仄仄，仄仄平平平。"],"paragraphs":["罢官卧穷巷，值此云物稠。","连延经旬雨，城市欲行舟。","柱础变坳塘，瓦沟成暴流。","萧然残暑退，寒事戒衣裘。","老人朝睡足，起坐梳白头。","呼童饬晨餐，薪湿爨妇愁。","洗我朱提杯，不复具肴羞。","一觞已径醉，万事良悠悠。"],"title":"白乐天有渭上雨中独乐十余首仿渊明予寓宛丘居多暇日时屡秋雨仿白之作得三章  其二"}
