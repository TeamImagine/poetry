{"author":"洪迈","id":31149,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["江湖久客日思家，坐觉微霜上鬓华。","节序又催秋后雁，风光争发雨前花。","倦游已梦庄生蝶，不饮何忧广客蛇。","怪底朝来衣袖薄，一川白露下蒹葭。"],"title":"秋日漫兴二首  其一"}
