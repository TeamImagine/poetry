{"author":"孔武仲","id":200694,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["十载江湖万里行，偶来西馆阅豪英。","云龙九阙晨书诏，灯火千门夜出城。","潇洒庭除当月色，重稠幕帟断人声。","年家兄弟今同舍，会见河南起贾生。"],"title":"次韵邓慎思初入同文馆"}
