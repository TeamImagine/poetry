{"author":"袁说友","id":70642,"strains":["仄仄平平仄仄平，仄平平仄仄平平。","仄平仄仄平平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["惜此青青一日春，爱闲因得两三人。","放身度密穷山崦，随意居宽趁水滨。","逸饮不成愁淡薄，苦吟终是喜清新。","物华时世相流转，今古之间几窖尘。"],"title":"沿溪转山入野亭小饮甚适"}
