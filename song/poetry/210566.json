{"author":"杨亿","id":210566,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["浙水东西两节旄，君今于此握戎韬。","油囊仙姥流霞酒，䲡穴灵胥白鹭涛。","盘石起家传典训，翘车开幕聘英髦。","子牟江海终非久，剩鲙鲈鱼把蟹螯。"],"title":"景阳谏议赴余杭"}
