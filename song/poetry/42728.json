{"author":"陆游","id":42728,"strains":["平仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["车马填门拨不开，吾宗得隽凯歌回。","折将蟾苑一枝桂，泛入萱堂百岁杯。","雅望素钦山竦岳，芳名中占斗中魁。","先登赖子光邦族，继踵行看衮衮来。"],"title":"荣归"}
