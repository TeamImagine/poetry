{"author":"卫宗武","id":133780,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一自春来二月强，连宵甘霔泽斯滂。","润留根蒂梅桃实，清及萌芽黍稷香。","雀舌纤纤抽茗叶，羊群戢戢长松秧。","农桑从此无虚日，织妇耕夫处处忙。"],"title":"春雨  其二"}
