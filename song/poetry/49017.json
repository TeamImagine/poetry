{"author":"杨万里","id":49017,"strains":["仄平仄仄仄仄平，仄○仄仄仄仄平。","平平平仄仄平仄，○平平仄仄仄平。","仄平平平平仄仄，仄平仄仄平平仄。","仄平平仄○仄平，仄平仄平平仄仄。","○平平平平平平，平平平平平仄平。","仄仄平平仄平仄，仄仄平平平仄仄。","○平○仄仄仄平，平仄平平仄仄平。","平平平平平○仄，仄平平平仄仄仄。","平平仄平仄仄仄，仄平仄仄仄仄仄。","仄平仄仄仄仄平，平仄平平仄仄平。","平平仄仄○仄仄，○○平平仄平仄。"],"paragraphs":["午眠化蝶化未成，梦中澒洞发大声。","军鼙雷鼓百千面，援桴齐下作一鸣。","起来推窗无一物，海潮打入齐山窟。","数洲翻覆相荡摩，四山动摇皆突兀。","钱塘潮来声惊天，金陵潮来声寂然。","此去金陵一千里，那得潮声来到此。","长年三老笑复嘲，云是波声不是潮。","清溪波头高过屋，大江波头泼日毂。","清溪去江一步地，大江可望不可至。","北风向晚动地来，跳出银峰万万堆。","侬船莫管行不得，且看银峰永今夕。"],"title":"秋浦登舟阻风泊池口"}
