{"author":"杜耒","id":94353,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["贵为五马只儒酸，都说先生大耐官。","去国十年虽已久，爱君一念不曾寒。","定知前辈如公少，好与今人作样看。","归日不须囊薏苡，有书堪录荔堪干。"],"title":"送吴太博赴莆中"}
