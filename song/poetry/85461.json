{"author":"李壁","id":85461,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["绕城流水碧潺潺，好是芳菲一月间。","诗阵不收疑破竹，谈围未解递连环。","健如俊鹘秋翻野，壮似惊龙夜擘山。","传后化今当有待，百年距几可今闲。"],"title":"再和雁湖十首  其八"}
