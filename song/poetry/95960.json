{"author":"苏泂","id":95960,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["入门回首事如麻，岂意铭旌落主家。","有梦合寻苕水路，何心更种马塍花。","十年知遇分生死，八口饥寒足叹嗟。","我亦此公门下客，只今垂泪过京华。"],"title":"张平父逝后寄尧章"}
