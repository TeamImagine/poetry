{"author":"许景衡","id":230148,"strains":["平仄仄平仄平，○平平平平仄平。","平平仄仄仄平仄，仄仄仄仄○平平。","仄平仄平仄平仄，平仄○仄平仄仄。","○○仄仄平仄平，仄平平仄平平仄。","仄平仄仄仄平仄，平平仄仄平平仄。","仄○仄仄平仄平，仄仄平平仄平仄。","平平平仄仄○仄，仄平○仄平平平。","平平仄仄○仄仄，仄仄○○平平平。","平平仄平仄平仄，○平仄仄平平仄。","仄仄平平仄平仄，平仄○平仄平仄。","平平平平仄平仄，平平仄仄平仄仄。","平平仄仄平仄平，仄仄○仄仄仄仄。","仄平平平仄仄仄，仄仄仄平平仄仄。","仄平○仄仄仄○，仄仄○平仄○仄。"],"paragraphs":["君不见梅子真，当年狂歌吴市门。","神仙隐逸两何有，耿介感激空千言。","我今幸生太平日，千载相望同禄秩。","闲看世事浑不知，一心祇愿饥肠实。","有谁解与鲁公米，无田也酿渊明秫。","瓮间细酌新泼醅，既醉欢娱亦萧瑟。","江湖谁肯便相望，一尊犹及诗人尝。","榴花竹叶应拨去，落盏且看鹅儿黄。","高斋肆筵尽嘉客，长鲸一吸无余沥。","座上杯盘未狼藉，愁见长瓶卧东壁。","新诗飘飘写胸臆，青天白日飞霹雳。","休言李杜门限牢，到底输我巧钻刺。","我诗杉鸡竹兔耳，未见虎狼先辟易。","异时更敢说较量，缩手从今作降敌。"],"title":"和左与言谢寄酒"}
