{"author":"方回","id":148384,"strains":["仄仄仄仄仄，仄仄仄仄平。","平平仄平平，仄仄平平平。","仄平仄平仄，仄仄仄仄平。","平平仄平平，仄○平平平。","？？？？仄，仄○平仄平。","仄仄仄仄仄，平平平仄平。","平仄仄仄平，仄仄平平平。","仄仄仄平平，仄仄仄仄平。","平仄仄仄平，仄○平仄平。","仄平仄仄仄，仄○平平平。"],"paragraphs":["代步仅一马，奄忽乏敝帷。","扶舆陟南山，幸有渊明儿。","树阴玩苔藓，稍读古板碑。","江湖岂无人，不如僧能诗。","□□□□杪，窃虑高必危。","稳坐勿竞险，羲农端在兹。","欢伯偶就招，引满奚容辞。","未饮觉秋寒，既饮忘百为。","何以得渡江，醉中初不知。","至今酒醒夜，绝叹斯游奇。"],"title":"十一夜无寐怀九日南山之游"}
