{"author":"徐恢","id":77025,"strains":["平平平平平仄仄，仄仄平平仄平仄。","仄平平仄仄平仄，仄仄平○平仄仄。","仄仄平平平仄仄，仄仄仄平仄平仄。","平平仄仄平仄仄，平仄仄仄平仄仄。","仄平○○平仄仄，仄仄○平仄平仄。","仄○平仄仄平仄，○仄仄仄仄平仄。","○○仄仄仄平平，平仄仄平仄平仄。","平仄仄平仄仄仄，平平○仄仄平仄。","仄平仄仄仄仄平，仄仄平平仄○仄。"],"paragraphs":["无邪公文天所赞，汩汩词源倒河汉。","一篇新出纸为贵，万国争传金可换。","晚节投荒无芥蒂，毕景著书自娱玩。","天之所宝雷电取，渠不爱惜风雨散。","两河漕僚真好事，五筦遗文尽堆案。","似闻倾盖剧推许，亲以削牍定真赝。","分传饷我枉银钩，贫室骤惊满珠贯。","无坫共推玉界尺，争求当置铁门限。","世人不识蔡伯喈，欲问图书觅王粲。"],"title":"蒙刘元中数示东坡诗"}
