{"author":"李绅","id":18803,"strains":["仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["绿波春水湖光满，丹槛连楹碧嶂遥。","兰鹢对飞渔棹急，彩虹翻影海旗摇。","鬬疑斑虎归三岛，散作游龙上九霄。","鼍鼓若雷争胜负，柳堤花岸万人招。"],"title":"新楼诗二十首"}
