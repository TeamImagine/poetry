{"author":"胡寅","id":11907,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["君诗平昔思如泉，无事寻医孰使然。","礼尚往来思报玖，情深汲引屡抛砖。","岂能遽造忘言地，应有沉吟得意联。","待听钟声撼清夜，明朝纸贵万人传。"],"title":"寄唐坚伯"}
