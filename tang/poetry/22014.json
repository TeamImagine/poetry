{"author":"许浑","id":22014,"strains":["仄仄平平仄仄平，平平平仄仄平平。","平平平仄仄平仄，平仄仄平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。"],"paragraphs":["行尽青溪日已蹉，云容山影水嵯峨。","楼前归客怨清梦，楼上美人凝夜歌。","独树高高风势急，平湖渺渺月明多。","终期一艇载樵去，来往使帆凌白波。"],"title":"将度故城湖阻风夜泊永阳戍"}
