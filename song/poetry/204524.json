{"author":"黄裳","id":204524,"strains":["平仄○平仄，平平仄仄平。","平平○仄仄，平仄仄平平。","仄仄平平○，平平仄仄平。","平平平仄仄，平仄仄平平。","仄○平平仄，平平仄仄平。","仄○平仄仄，仄仄仄平平。"],"paragraphs":["顽虏劳戎索，神机屈睿谟。","鹰鹯临远帐，狐兔落清都。","勇逐龙韬丧，惊随虎士趋。","瞻天蒙覆育，涂地脱须臾。","即看宣登版，何烦禹泣辜。","但闻多属国，五凤似元符。"],"title":"降虏来朝次叶尚书韵"}
