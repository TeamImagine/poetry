{"author":"吕本中","id":246437,"strains":["仄仄平平仄仄平，平平平仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不使西风便解维，且留残暑震余威。","累累野水循河下，摄摄榆虫扑面飞。","五斗漫随王绩隐，一裘聊待晏婴归。","平生事业新诗在，送与江南旧钓矶。"],"title":"汴上作"}
