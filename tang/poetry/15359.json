{"author":"白居易","id":15359,"strains":["仄仄仄仄仄，平仄平平仄。","仄仄平平平，平○仄平仄。","仄○仄仄仄，仄仄平○仄。","仄○平仄平，仄仄平○仄。","平平仄仄仄，仄仄平○仄。","仄仄平仄平，仄仄平平仄。"],"paragraphs":["我有一握发，梳理何稠直。","昔似玄云光，今如素丝色。","匣中有旧镜，欲照先叹息。","自从头白来，不欲明磨拭。","鸦头与鹤颈，至老常如墨。","独有人鬓毛，不得终身黑。"],"title":"叹老三首 二"}
