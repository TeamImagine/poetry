{"author":"陆游","id":39502,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["街鼓冬冬欲断时，官闲惟与睡相宜。","褰帷卧看初升月，转枕重思未稳诗。","偃仰少安真得策，欠伸徐起顿忘疲。","悠然已在羲皇上，莫遣儿曹取次知。"],"title":"初夜暂就枕"}
