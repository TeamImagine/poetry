{"author":"李正民","id":242142,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["暑雨霖霪朱夏寒，登门暂著鵔鸃冠。","管弦岂解陪张禹，葱菜真宜待井丹。","五技已穷甘退处，一钱不直叹衰残。","明朝鼓枻辞公去，却向沧浪把钓竿。"],"title":"简刘卿任待制"}
