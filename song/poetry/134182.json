{"author":"释文珦","id":134182,"strains":["仄仄仄平仄，平平仄平仄。","平平仄仄平，仄仄平平仄。","仄仄仄○平，仄仄仄○仄。","仄平仄平仄，平平仄平仄。","平仄平仄平，仄仄仄○○。","平仄平○平，仄平平仄仄。"],"paragraphs":["梦破不成寐，茅斋坐清晓。","他山已击钟，独树初啼鸟。","四体既调柔，众境亦深窈。","素书未终轴，朝光射林杪。","任性无外求，一静万缘了。","何事尘中人，百年徒扰扰。"],"title":"晓坐"}
