{"author":"杨时","id":215095,"strains":["仄平平仄平，平平仄平平。","平平仄仄仄，仄平仄平平。","平仄仄平平，仄仄仄平平。","仄仄平平平，仄仄平平平。","平平仄平平，平平○平平。","仄平平平仄，平仄仄仄平。","○平仄仄仄，平仄平○平。","仄仄仄平平，仄平仄平平。","仄仄○平平，仄仄○平平。","仄平平平仄，仄仄仄仄平。","平仄平仄平，平仄仄仄平。","平平仄仄○，仄仄平仄平。","平平仄平平，平仄仄平平。"],"paragraphs":["昔君居隠鳞，投竿拂珊瑚。","今来寓谷口，结亭事春锄。","亭下十余畦，蔚蔚富嘉蔬。","野果衔朱蕤，蔓实垂青桴。","篱根有蹲鸱，晨炊胜雕胡。","岂惟充君腹，邻里亦厌余。","疏泉动地脉，硗确成膏腴。","谅彼汉阴人，假修匪吾徒。","避俗柴桑翁，不复叹荒芜。","卷怀经纶手，治此一亩居。","知子非隠沦，聊以寓壮图。","人生出处分，礼义安可逾。","兹谋异樊须，甘事小人儒。"],"title":"藏春峡 老圃亭"}
