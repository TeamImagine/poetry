{"author":"韦骧","id":191039,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["灵芽不减密云团，十袭清香翠若干。","芜句聊纾情内动，明珠更得掌中看。","轻投雅贶公为易，并获殊珍我自难。","报德酬言古人重，斐章不再岂遑安。"],"title":"再和岩起以诗答谢惠团茶之句"}
