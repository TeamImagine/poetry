{"author":"刘克庄","id":115014,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["幸无再榷与三输，得半犹堪活窭儒。","宁揖刘郎归钓濑，肯于孟守觅崲湖。","杯中兴至休辞饮，膜外名虚不必沽。","晨出作劳宵稳睡，管他布谷更提壶。"],"title":"又四首  其四"}
