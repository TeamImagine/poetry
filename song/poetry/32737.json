{"author":"陆游","id":32737,"strains":["平平○○仄仄平，平平仄仄仄平平。","仄仄仄仄平平仄，○仄平平仄仄平。","平仄仄平平仄仄，仄平平仄仄平平。","平平仄仄仄平仄，○仄平平仄仄○。"],"paragraphs":["云崦重重不易寻，庖厨性命走山林。","但令有月同幽梦，更用何人识苦心。","流辈渐稀知死近，鬓毛无色觉愁侵。","平生自许忘情者，颇怪灯前感慨深。"],"title":"有感"}
