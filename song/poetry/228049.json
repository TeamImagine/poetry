{"author":"释德洪","id":228049,"strains":["○仄平平仄仄仄，平平仄仄○平仄。","仄平仄仄仄平○，仄平仄仄平平仄。","仄平平仄仄平仄，○○仄仄平平仄。","平平平仄仄平仄，平平仄仄平平○。"],"paragraphs":["行尽崇冈与峻岭，今朝又入缘云径。","世尘已觉蜕埃轻，道心遂作燖鸡净。","小轩容膝俯千里，磨钱作镜江山映。","平生林壑竟成癖，南来独觉兹游胜。"],"title":"次韵云居寺"}
