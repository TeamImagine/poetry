{"author":"郭祥正","id":191791,"strains":["仄仄仄仄平平平，仄仄平○仄平平。","仄平仄仄平平仄，仄仄仄仄仄平平。","仄仄仄仄仄，○○仄平平。","平平平仄仄平仄，仄仄仄仄○平平。","○平仄○仄，仄仄平平平。","平仄仄平仄平仄，平平平仄○平平。","仄仄仄仄平平平，○仄平平仄平平。","平平○仄仄仄仄，仄仄仄仄平○平。","仄仄仄仄仄，仄仄仄仄○平平。"],"paragraphs":["踸踔踸踔裴山人，破帽麻衣被埃尘。","忽来访我环峰市，醉倒不顾傍人嗔。","壮士不得志，污泥困修鳞。","谁倾沧海救枯泽，矫首奋鬣乘风云。","回头问燕雀，尔辈胡为群。","巢寄柏梁一朝火，孤栖风雨更谁怜。","踸踔踸踔裴山人，行路无穷鼻酸辛。","元通献甫傥不遇，况有特达朱纯臣。","踸踔勿踸踔，岂有壮士长遭迍。"],"title":"踸踔行送裴山人"}
