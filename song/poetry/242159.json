{"author":"李正民","id":242159,"strains":["仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["宅相凋零久不振，喜君文采日清新。","弹琴密令能官业，献颂王褒迈等伦。","岂有青松蟠涧谷，待看𫘧骥绝风尘。","诸儒方讲升平事，策足须登要路津。"],"title":"寄艾若讷"}
