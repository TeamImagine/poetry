{"author":"赵蕃","id":74768,"strains":["平仄○○仄，平平仄仄平。","平平平仄仄，平仄仄平平。","平仄仄平仄，仄平平仄平。","仄平平仄仄，仄仄仄○平。","仄仄平平仄，平平仄仄平。","仄平平仄仄，平仄○平平。","仄仄平平仄，平○○仄平。","平平仄平仄，仄仄仄○平。","○仄○○仄，○○仄仄平。","平平仄仄仄，○仄○平平。","仄仄平平仄，仄平平○平。","平○仄仄○，○仄仄平平。","仄仄平平仄，平平仄○平。","○○○仄仄，平仄仄平平。","仄仄○平仄，平平仄仄平。","平平平仄仄，○仄仄平○。","平仄○平仄，平平平仄平。","仄平平仄仄，平仄○平平。","平仄平平仄，平平仄仄平。","平平仄平仄，仄仄仄平平。"],"paragraphs":["吴蜀三分地，沅湘合水流。","鱼𫚥今岛屿，兰茝旧汀洲。","逾月雨连昼，莫春风送秋。","湿桑蚕饿死，坏种谷漂浮。","弊屋无干处，吁嗟几日休。","事多征放逐，文欲号穷愁。","惧祸初求免，兹行重失谋。","官曹待符檄，食事指衣裘。","淹速空占服，行藏漫倚楼。","生涯纵草草，行路胜悠悠。","弟妹怀天末，梦魂栖浪头。","何当得散号，从此具归舟。","特达非无仗，迍邅自过忧。","禁庭敦宿契，枢府记乡州。","几遇长安使，频蒙礼翰投。","虽狐悬釜煮，且益破囊收。","忧禹思由溺，阿衡任内沟。","岂伊侪子弟，而俾堕拘囚。","霄汉瞻归雁，波涛羡没鸥。","怀哉上南斗，去矣事西畴。"],"title":"寄王谦仲周子充丈"}
