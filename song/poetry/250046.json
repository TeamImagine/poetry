{"author":"郭印","id":250046,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["万象森罗不可收，一亭览尽胜高楼。","涂山南觐尊乔岳，渝水东朝合众流。","烟起人家天欲暮，云归海峤月当秋。","此时此景尤佳绝，约客重来信有由。"],"title":"再和四首  其一"}
