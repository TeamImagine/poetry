{"author":"袁说友","id":70463,"strains":["平平仄仄平平仄，仄○平平仄平仄。","平平仄仄仄平平，仄仄平平仄平仄。","平平平仄平平平，仄仄平仄仄平平。","仄平平仄仄平仄，平平仄仄○仄平。","仄○平○仄平仄，仄○平平仄平仄。","平平仄仄仄仄○，仄仄平平仄平仄。","仄平○仄平平平，仄平仄仄平○平。","○平仄仄平仄仄，平平仄仄○平平。","平平仄仄○○仄，仄仄○平○仄○。","？平平仄仄平平，平仄平平仄平仄。","仄平平仄平平○，仄仄仄仄平平平。","平平仄仄○仄仄，仄仄仄仄○平平。","仄平仄仄平○仄，平仄平平仄平仄。","仄平仄仄仄平○，仄仄仄平○仄仄。","仄仄平仄○平平，平平仄仄平平○。","平平仄仄平平仄，平平仄仄平平平。"],"paragraphs":["稽山道上多名迹，万顷湖光衬山色。","云蒸雾集累千年，屈指风流几人物。","平生佳处身曾经，赖此泉石供余龄。","爱山何惜买山费，明珠不博娉与婷。","我闻天衣最奇绝，万顷清凉扫烦热。","持经夜半鸟鼠听，忽睹金仙起还灭。","把茅从此成开山，法华妙果僧中贤。","当时十诏征不起，神奇变化泥生莲。","山神谨护泥封诏，独有遗风传内教。","袈裟金缕照琉璃，时放祥光蔽云物。","我来官守无时闲，著脚未历城南山。","区区俗眼空自翳，耿耿此意如循环。","我心岂是真如石，惭愧新诗与推激。","自怜未到此山中，想见入山深未得。","要令攻俗如攻城，兹游约与秋风迎。","吾曹岂办痴儿事，为君一醉南湖清。"],"title":"题天衣寺"}
