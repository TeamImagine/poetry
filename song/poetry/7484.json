{"author":"王之道","id":7484,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["蜂喜春晴竞出笼，雪明篱脚眼看融。","柳条借日还金色，梅萼因风动玉容。","窥牖数声禽度曲，过庭千字雁书空。","青毡笑指吾家物，芳草无邉一望中。"],"title":"次韵陈勉仲二首  其一"}
