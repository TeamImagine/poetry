{"author":"方一夔","id":152069,"strains":["仄平平平仄，平仄平平平。","平平仄仄平，仄○仄仄平。","○仄平仄仄，仄平仄平平。","仄仄仄平仄，平平仄平平。","平平仄仄仄，平仄平仄平。","平平仄仄仄，仄仄平平○。","○平仄仄仄，平平仄平平。","平平仄仄仄，○仄○平平。"],"paragraphs":["武夷千余仞，山上巢群仙。","曾游析木津，醉堕白玉船。","其下谁换骨，润州小婵娟。","烱烱玉莲锁，栖之此山颠。","丹砂一点染，灵化谁控抟。","尘根洗不尽，展转来凡间。","从言一念失，巫山渺云烟。","徒然八十返，空度三千年。"],"title":"古意六首  其四"}
