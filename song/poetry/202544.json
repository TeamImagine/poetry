{"author":"陆佃","id":202544,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["十年京洛从宸游，得郡终难绕指柔。","庐舍昔希三肯顾，亭台今负四宜休。","何人正在芙蓉岛，有客空吟杜若洲。","为问西街孔君子，设监那得似诸侯。"],"title":"依韵和毅夫即事五首  其四"}
