{"author":"苏辙","id":197994,"strains":["○平仄仄仄，仄仄仄仄平。","仄仄○平○，仄仄平仄平。","仄平仄○仄，平仄平平平。","仄平仄仄平，仄平平仄平。","仄平○平平，仄平平仄平。","平仄平平仄，仄仄仄仄平。","平平仄平仄，平仄仄平平。","仄仄平平平，仄仄仄仄○。","平平仄仄仄，仄仄仄仄平。","仄平平平仄，仄平仄平平。"],"paragraphs":["扁舟未遽解，坐待两闸平。","浊水污人思，野寺为我清。","昔游有遗咏，枯墨存高甍。","故人独未来，一樽谁与倾。","北风吹微云，莫寒依月生。","前望邗沟路，却指铁瓮城。","茅檐卜兹地，江水供晨烹。","试问东坡翁，毕老几此行。","奔驰力不足，隠约性自明。","早为归耕计，免惭老僧荣。"],"title":"和子瞻次孙觉谏议韵题邵伯闸上斗野亭见寄"}
