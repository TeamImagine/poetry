{"author":"朱熹","id":55508,"strains":["平仄仄○仄，仄仄○平平。","平平仄平仄，仄仄仄仄○。","仄平仄仄平，仄仄平平平。","○平仄平仄，仄仄平仄平。","仄仄○仄平，仄平仄平平。","○平仄仄仄，平仄○○平。","仄平平仄平，仄仄仄仄平。","仄仄仄仄仄，仄仄平平仄。"],"paragraphs":["高士昔遗世，筑室苍崖阴。","朝真石坛峻，炼药古井深。","结交五柳翁，屡赏无弦琴。","相携白莲渚，一笑倾夙心。","晚岁更市朝，故山锁云岑。","柴车竟不返，鸾鹤空遗音。","我来千载余，旧事不可寻。","四顾但绝壁，苦竹寒萧椮。"],"title":"奉同尤延之提举庐山杂咏十四篇 简寂观"}
