{"author":"梅尧臣","id":57105,"strains":["仄平平仄仄，仄仄仄平平。","仄仄仄平仄，仄平平仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["出舟湖渺渺，月白绝纤氛。","已见水如鉴，莫生波上云。","独征何慕侣，冷酌不知醺。","露下清吟久，同心本爱君。"],"title":"吴仲庶殿院寄示与吕冲之马仲涂唱和诗六篇邀予次韵焉 次韵夜过新开湖忆二御共泛"}
