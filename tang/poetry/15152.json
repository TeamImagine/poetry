{"author":"白居易","id":15152,"strains":["仄仄○仄仄，仄平平仄平。","平平仄平仄，平仄仄○平。","仄仄平仄仄，平平仄平○。","平平仄仄仄，平仄平平○。","平仄仄平仄，仄平仄平平。","平平平平○，仄仄○平○。","仄仄仄仄平，仄平仄仄平。","平○○仄仄，仄仄平仄平。","○平仄仄平，仄仄平平平。","仄平平仄仄，平仄仄仄平。","仄仄仄平仄，平仄仄平平。"],"paragraphs":["七月行已半，早凉天气清。","清晨起巾栉，徐步出柴荆。","露杖筇竹冷，风襟越蕉轻。","闲携弟侄辈，同上秋原行。","新枣未全赤，晚瓜有余馨。","依依田家叟，设此相逢迎。","自我到此村，往来白发生。","村中相识久，老幼皆有情。","留连向暮归，树树风蝉声。","是时新雨足，禾黍夹道青。","见此令人饱，何必待西成。"],"title":"秋游原上"}
