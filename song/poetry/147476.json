{"author":"方回","id":147476,"strains":["仄平○仄平，仄仄仄仄平。","仄平仄○仄，仄平平仄平。","平平仄○仄，平仄平○平。","仄平仄平仄，平仄仄仄平。","仄○仄仄平，仄仄平平平。","○仄仄仄平，平仄平仄平。","平仄仄仄仄，？仄○平平。","平平仄仄仄，仄仄仄仄平。"],"paragraphs":["有金当报恩，有剑勿报雠。","忘雠不过辱，忘恩禽兽俦。","雏乌哺其母，豺獭知献羞。","岂伊具人面，曾不畜产侔。","鲁叟造化心，笔底天春秋。","如彼货与魋，何足私怨尤。","千里忽命驾，□予将焉求。","为言笃故谊，一饭敢不酬。"],"title":"秋晚杂书三十首  其一○"}
