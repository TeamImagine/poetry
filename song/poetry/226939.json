{"author":"赵鼎臣","id":226939,"strains":["平平仄仄仄平平，仄仄平平仄仄平。","平仄仄平仄仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["折腰斗米笑徒劳，薄宦何能损一毛。","他日未应忘令尹，今年还是省东曹。","溟鹍得水鳞终变，韝鹗逢秋势必高。","隋岸春深好杨柳，莫将归思滞江皋。"],"title":"张子仪以省员罢官若不释然者以诗勉之"}
