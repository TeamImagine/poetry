{"author":"吕南公","id":208574,"strains":["平仄仄仄仄，平平仄平仄。","○平平平○，平仄仄平仄。","仄平平仄仄，平○仄平仄。","仄平仄仄○，仄仄平仄仄。","平平仄平仄，仄仄平仄仄。","？平平平平，平○平仄仄。","平平仄仄仄，仄仄平平仄。","仄仄仄平平，○平仄平仄。","平平仄平仄，仄仄平平仄。","仄仄平平平，平平仄仄仄。"],"paragraphs":["香像坏已久，虚名在金石。","深知无穷传，须以托文墨。","穆卿刚直者，公论触权戚。","至于祸福间，亦有随俗迹。","端知守财虏，倚此销罪慝。","秪今蚩蚩流，持论能引掖。","凭谁致我语，解彼蚩蚩惑。","欲慕穆卿贤，当充穆卿德。","区区建香像，是乃卿瑕谪。","用此而希卿，何殊以耳食。"],"title":"麻姑山诗 三清殿西庑见穆质题名石刻"}
