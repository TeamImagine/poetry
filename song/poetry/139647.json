{"author":"陈著","id":139647,"strains":["○仄平仄平，仄仄仄平仄。","○仄仄仄仄，仄平仄平仄。","平平平平仄，仄仄平○仄。","平平仄平仄，仄仄仄仄仄。","平仄仄仄平，平平仄仄仄。","仄仄平平平，平○仄平仄。","仄仄平仄平，○平○仄仄。","平平仄平平，○平仄○仄。","仄仄仄平仄，仄平○仄仄。","○仄○仄仄，仄仄仄仄仄。","平仄平平○，仄仄平平仄。","仄仄仄仄仄，平仄平平仄。","平平仄仄仄，平○平平仄。","仄仄仄○仄，仄仄平仄仄。","仄仄○平平，平仄平平仄。"],"paragraphs":["思昔南墅翁，用不尽书力。","留以裕厥子，着鞭饱谙历。","鄞庠多材地，纠录迂分职。","休休自无犯，耿耿不事激。","时雨化后生，春风久宿德。","妙墨云烟飞，清吟雪霜逼。","万口何异辞，三年如一日。","芙蓉桂花天，扁舟戒行色。","帐饮集寮采，袖诗空士籍。","相送相致祝，此去万里翼。","非入蓬莱观，则上梧桐掖。","我素与子契，而况同宗出。","区区爱莫助，珍重而翁积。","岂不欲临饯，耄笑筋力啬。","数语教儿洵，持候州西驿。"],"title":"送陈孔晨录鄞学任满西归"}
