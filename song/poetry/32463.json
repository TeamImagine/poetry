{"author":"刘应时","id":32463,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["躬耕谷口未为贫，安得生涯似子真。","平日固知穷有鬼，年来更觉老欺人。","短檠颇怯蝇头字，蠹简时揩鼠迹尘。","儿女岂知黄卷乐，苦嫌无补废精神。"],"title":"夜坐有感"}
