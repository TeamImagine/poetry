{"author":"项安世","id":53324,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["人情怜旧复怜新，扰扰通宵杂笑嚬。","炷蜡煎膏留漏箭，买椒沽酒办厨珍。","一声竹里千家晓，百和香中九陌春。","莫道病夫无节序，明朝清镜满梳银。"],"title":"守岁  其一"}
