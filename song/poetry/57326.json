{"author":"梅尧臣","id":57326,"strains":["仄平仄仄仄，平仄仄平仄。","平平仄平仄，仄仄○仄仄。","仄仄仄平平，平仄仄仄仄。","仄仄仄○○，平平仄平仄。","平平仄○仄，仄○○平仄。","平平仄仄平，平仄平仄仄。","仄仄平仄仄，仄仄仄平仄。","仄平仄仄仄，仄仄仄平仄。","仄○○仄平，仄仄平仄仄。","仄仄仄仄平，仄仄仄仄仄。","仄仄仄仄仄，仄平仄平仄。","仄平仄平平，仄平仄仄仄。","仄仄仄仄仄，仄仄平仄仄。","平平仄平平，仄仄平平仄。"],"paragraphs":["自君命我饮，朝暮雨倾瓦。","城东与城北，大道泥没马。","敢忘主人勤，颠扑困驭者。","众客亦如期，陈肴藉兰若。","冯裴与沈谢，辩论过终贾。","刁周事老成，危坐言语寡。","酒半时谑剧，揣状类模写。","或讥项发秃，或指舌端傻。","或将冠带身，劝作梁武舍。","谓我大耳儿，此实已见假。","又效井市态，屈强体非雅。","顺风手沙沙，逆风口哆哆。","竟席屡绝倒，去忌肝胆泻。","规规岂无侪，达识高天下。"],"title":"李审言相招与刁景纯周仲章裴如晦冯当世沈文通谢师厚师直会开宝塔院"}
