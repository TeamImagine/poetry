{"author":"张耒","id":216008,"strains":["平平平仄仄，平仄平平平。","仄平仄仄仄，仄仄仄平○。","○仄平平仄，平平平仄平。","平平平仄○，平仄平○平。","仄仄仄平仄，平平仄平平。","○仄○平○，平仄仄○平。","仄仄仄仄仄，仄仄仄平平。","平平仄仄仄，仄仄仄平平。"],"paragraphs":["山城淫雨霁，窗户含余清。","老人午睡足，杖策遶荒庭。","长夏吾庐秀，清阴交众荣。","茫茫榛莽中，萱草扬其英。","植杖视天壤，悠然感浮生。","淹泊且无叹，人事亦难恒。","一旦舍此去，触物不无情。","何为久戚戚，遇酒但知倾。"],"title":"喜晴有感呈晁郎"}
