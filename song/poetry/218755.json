{"author":"李廌","id":218755,"strains":["仄平仄仄仄，平仄平仄仄。","平平仄仄○，仄仄○仄仄。","仄平仄平平，平仄仄平仄。","平仄仄平仄，仄仄仄仄仄。","仄仄仄○仄，平仄仄仄仄。","仄平仄平平，仄仄仄平仄。","仄仄平仄○，○平○仄仄。","平平仄仄平，仄仄仄平仄。","仄平平平仄，仄仄仄平仄。","平○仄○平，仄平平○仄。","平平平仄平，仄仄平仄仄。"],"paragraphs":["古人托一技，身死名不灭。","贤愚置不论，笔画观可阅。","峄山刻秦铭，斯篆屈金铁。","虽在众憎恶，恨不颈荐钺。","褚令狷且直，还笏首叩血。","鲁公秉忠勤，白首抗希烈。","独有虞永兴，当年称四绝。","贤哉蔡莆阳，直气亘南粤。","入为枫宸侍，遇事挺奇节。","挥毫霸当年，粲然星中月。","非惟惊代能，乃是名世哲。"],"title":"题蔡君谟墨迹后"}
