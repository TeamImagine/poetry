{"author":"曾巩","id":173868,"strains":["仄仄仄平仄，平平平仄平。","仄仄○仄仄，平平平仄平。","○仄平仄仄，仄平平仄○。","仄仄平仄仄，仄平平仄平。","仄仄仄平仄，平平仄平平。","仄仄仄○仄，仄○仄平平。","平○仄平仄，仄仄平仄○。","平平仄平仄，仄○平仄平。"],"paragraphs":["野岸涨流水，名园纷杂英。","旭景冠盖集，清谈樽酒倾。","重此台省秀，驾言江海行。","已喜怀抱粹，况推材实精。","众许极高远，时方藉经营。","讵止富中廪，固将泽东氓。","还当本朝用，不待芳岁更。","功名自兹始，勿叹华髪生。"],"title":"送韩玉汝"}
