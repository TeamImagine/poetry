{"author":"陆游","id":33706,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["画船四月满旗风，饮散匆匆鹢首东。","醉里偏怜江水绿，意中已想荔枝红。","断碑零落莓苔遍，幽涧淙潺略彴通。","一疋宁无好东绢，凭谁画此碧玲珑。"],"title":"万州放船过下岩小留"}
