{"author":"方干","id":30328,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["便向中流出太阳，兼疑大岸逼浮桑。","门前白道通丹阙，浪里青山占几乡。","帆势落斜依浦溆，钟声断续在沧茫。","古今悉不知天意，偏把云霞媚一方。"],"title":"题松江驿"}
