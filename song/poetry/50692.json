{"author":"周必大","id":50692,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["百篇奥穾上规姚，一代英灵水出苕。","使节帅符周郡国，天台储禁切云霄。","趋庭禄养连三组，御极恩章接四朝。","行马施门兼五福，死生穷达祇嚣嚣。"],"title":"华文阁学士沈持要挽词  其一"}
