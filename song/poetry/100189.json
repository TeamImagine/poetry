{"author":"洪咨夔","id":100189,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["寄得江南驿信来，窥林映水几枝开。","形容绮语空能絮，酬答芳心总已灰。","厌旧趋新和粉染，夺真弄假点酥裁。","纷纷儿女春风恼，却笑诗翁醉打隈。"],"title":"谨和老人赋梅"}
