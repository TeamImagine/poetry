{"author":"贺铸","id":213392,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["早慕浮云耻系匏，泠然风驭起三茅。","青菁可种无闲地，黄鹤归来失旧巢。","石鼎颇传惊俗句，醉图未免取僧嘲。","何须西望长安笑，谁是平生莫逆交。"],"title":"酬别道师许自然"}
