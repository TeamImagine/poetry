{"author":"王十朋","id":25168,"strains":["平平仄平平，平平仄平仄。","平平仄仄仄，仄○平平仄。","平平○平平，仄仄仄仄仄。","仄仄平仄○，○平仄平仄。","平平仄平仄，平○仄平仄。","仄平仄平仄，平仄仄平仄。","仄○平仄平，仄○仄仄仄。","平平仄仄平，仄仄平仄仄。","平平仄○仄，平仄仄平仄。","仄平仄平平，仄仄平平仄。","平平仄平平，平仄仄仄仄。","平仄平仄仄，仄仄○仄仄。","平平平平平，仄仄平仄仄。","平○平仄？，仄仄平仄仄。","平平仄平仄，○○仄平仄。","仄仄平仄仄，平平仄平仄。","仄平平仄平，仄仄仄平仄。","平平仄仄仄，仄仄仄平仄。","仄平平仄平，仄平仄平仄。","仄仄仄仄平，平仄仄平仄。"],"paragraphs":["泉南固多风，兹风大为最。","初惊月有晕，忽听天鸣籁。","蓬蓬从何来，烈烈不可奈。","万窍争怒号，三光变冥昧。","掀翻败墙壁，摧折到松桧。","瓦飘上天半，茅卷洒郊外。","稻吹垂实花，果堕未熟蒂。","山川失故容，草木遭厄会。","飞同鹢过宋，悲异见歌沛。","孰云楚台雄，未觉周郊大。","虽然不终朝，无乃已被害。","嗟予垂素发，滥此张皂盖。","方忧西畴禾，未问南海贝。","心如韩值飓，卜效苏命蔡。","焚香叩穹昊，防患问耆艾。","稍稍云色定，徐徐雨声霈。","渐停箕簸扬，会见气交泰。","居民理破屋，老守戒征旆。","五弦歌舜琴，一丝咏严濑。","去矣不待瓜，归欤及鲈鲙。"],"title":"记风"}
