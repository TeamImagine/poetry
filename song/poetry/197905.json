{"author":"苏辙","id":197905,"strains":["仄平平平仄仄仄，平平平平仄平仄。","仄平仄仄仄仄○，仄仄○平仄平仄。","平仄平平仄仄平，平平平仄平平平。","平平仄仄仄平仄，平仄仄仄平平○。","仄平平平仄○仄，仄平仄仄平仄仄。","仄平○仄仄平○，平平仄仄平○仄。","仄平仄仄仄平平，仄仄仄平平仄平。","仄仄仄○仄平仄，平平仄仄平平平。"],"paragraphs":["水银成银利十倍，丹砂为金世无对。","此人靳术不肯传，阖户泥墙畏天戒。","今子何为与我言，人生贫富宁非天。","钳锤橐籥枉心力，虀盐布被随因缘。","我来江西晚闻道，一言契我心所好。","廓然正若太虚空，平生伎俩都除扫。","子言旧事净慈师，未断有为非净慈。","此术要将救饥耳，人人有命何忧饥。"],"title":"赠方子明道人"}
