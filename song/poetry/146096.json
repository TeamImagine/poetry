{"author":"蔡襄","id":146096,"strains":["仄仄平平仄○仄，仄仄○平平仄仄。","仄仄○平仄仄平，平平平仄平平仄。","平平仄仄平平平，平平仄仄平平○。","平平仄仄平平仄，仄仄平平仄仄平。","仄仄平平仄平仄，平仄平平仄平仄。","仄仄平平仄仄平，平○仄仄平平仄。","仄○平平仄仄平，平○仄仄平○仄。","平平仄仄仄平仄，仄仄○○仄仄平。"],"paragraphs":["万叠青山拔空起，一道长江清澈底。","隔岸苍茫不见人，人家多在晴云里。","匡庐五老蓬莱山，沧洲白鹭烟波间。","随风客棹任来去，落日樵歌自往还。","绝涧孤亭倚烟树，仿佛天台石桥路。","欲访群仙跨鹤游，宁乘五马专城去。","雨过棠阴满路蹊，春深草色连庭砌。","穷檐蔀屋有惸独，待尔重临慰客饥。"],"title":"诗一首"}
