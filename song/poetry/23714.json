{"author":"王十朋","id":23714,"strains":["仄○平平仄，仄平仄仄平。","仄仄仄○仄，平○仄○平。","平仄仄平平，仄仄仄仄平。","平仄仄仄○，仄平平仄平。","平仄仄仄仄，平仄○平平。","平○仄仄平，仄仄仄仄平。","平仄仄○仄，仄○仄平平。","平平平仄仄，仄仄平平平。","仄平仄平仄，仄仄平仄平。","平仄仄平平，仄仄仄仄平。"],"paragraphs":["月行南箕口，簸扬不肯休。","我至洞庭侧，狂澜阻行舟。","东望岳阳城，一苇宿可投。","吾欲破巨浪，试呼舟子谋。","舟子笑谓我，官岂乘浮丘。","同行一二官，好勇岂仲由。","君子不行险，少迟勿烦啾。","明朝风自定，鼓枻无忧愁。","汗颜答舟子，汝语非谬悠。","书以示同人，欲速不可求。"],"title":"维舟岳阳之西岸徐师汊风作不敢行再留一宿用韩昌黎洞庭阻风韵示同行朱仲文张子是"}
