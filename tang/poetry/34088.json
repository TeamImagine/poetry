{"author":"苏颋","id":34088,"strains":["平平仄仄平，平仄○○平。","仄仄平平仄，平○○仄平。","平○仄○仄，仄仄仄平平。","仄仄平平仄，平平仄仄○。","仄平○仄仄，平仄仄平平。","平仄平平仄，平平仄仄平。","○平平仄仄，○仄仄平平。"],"paragraphs":["帘栊上夜钩，清列听更筹。","忽共鸡枝老，还如骑省秋。","循庭喜三入，对渚忆双游。","紫绂名初拜，黄缣迹尚留。","月舒当北幌，云赋直东楼。","恩渥迷天施，童蒙慰我求。","迟君台鼎节，闻义一承流。"],"title":"秋夜寓直中书呈黄门舅"}
