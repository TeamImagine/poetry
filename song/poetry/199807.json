{"author":"林逋","id":199807,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["湿飘干堕著谿林，阵猛花尖聚砌阴。","晓沫平随茶箸薄，冻痕全共药锄深。","慵多只好披诗看，狂甚无如叩几吟。","更想天山两三骑，臂鹰拳蹬簇骎骎。"],"title":"雪三首  其二"}
