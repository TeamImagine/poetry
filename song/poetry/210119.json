{"author":"秦观","id":210119,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平仄平仄，仄平仄仄仄平平。"],"paragraphs":["遥闻只履去翛然，诗翰才收数月前。","江海尽头人灭度，乱山深处塔孤圆。","忆登夜阁天连雁，同看秋崖月破烟。","尚有众生未成佛，肯超欲界入诸禅。"],"title":"辨才法师尝以诗见寄继闻示寂追次其韵"}
