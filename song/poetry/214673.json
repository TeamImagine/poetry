{"author":"晁补之","id":214673,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["夭红浓绿总教回，更待清明谷雨催。","一朵故应偏晚出，百花浑似不曾开。","常夸西洛青屏簇，久说南滁紫线堆。","任是无情还有意，不知千里为谁来。"],"title":"次韵李秬约赏牡丹"}
