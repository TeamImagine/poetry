{"author":"项安世","id":53429,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["邮亭别酒也须倾，底作匆匆向永明。","莲里青心犹有薏，雨中红日可无情。","吾伊未了吾难出，子墨传言子试评。","回首便成千里恨，论心何惜片时程。"],"title":"再次前韵留黄县尉二首  其一"}
