{"author":"韦骧","id":191277,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["共陪红旆陟巍峨，有美轩楹气候和。","樽酒融融懽广座，梁尘拂拂应清歌。","风随江浦霜涛急，日下湖山翠霭多。","何处追谈此佳趣，主人不晚在鸾坡。"],"title":"和周开祖赋会有美堂呈权府察院"}
