{"author":"徐玑","id":88923,"strains":["平仄平平平，仄平○仄○。","仄仄仄仄平，仄仄○平平。","仄仄平仄平，仄仄仄仄平。","仄仄仄平仄，平仄○仄平。","仄仄仄仄仄，平平仄平平。","平平仄平平，○仄仄仄平。","○仄仄平仄，平平仄○平。","平平平仄平，仄仄平仄○。","仄仄仄仄平，平仄仄仄○。"],"paragraphs":["江水何滔滔，渡江相别离。","揖子客舍前，对子衣披披。","问子何所为，旅客未得归。","执手一悲唤，惊觉妻与儿。","起坐不得省，清风在帘帷。","平明出南门，将以语所知。","过子旧家处，寒花出疏篱。","萧萧黄叶多，袅袅归步迟。","子去不早还，何以慰我思。"],"title":"述梦寄赵紫芝"}
