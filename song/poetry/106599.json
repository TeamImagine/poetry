{"author":"程公许","id":106599,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["借屋三间俯近郊，溪流如练绕兰皋。","聊同彭泽归栽菊，肯向玄都问种桃。","别久心情浑漫浪，相看须发转萧骚。","只因旧学荒尤甚，政藉谈余为栉薅。"],"title":"溪亭春日二首  其一"}
