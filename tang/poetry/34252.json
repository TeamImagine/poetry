{"author":"骆宾王","id":34252,"strains":["仄平平平仄，平仄仄平平。","平平平仄仄，仄仄仄平平。","仄平平仄仄，○仄仄平平。","仄仄平平仄，平平仄○平。","○平○仄仄，仄仄仄平平。","仄仄平平仄，○仄仄平平。"],"paragraphs":["九秋凉风肃，千里月华开。","圆光随露湛，碎影逐波来。","似霜明玉砌，如镜写珠胎。","晚色依关近，边声杂吹哀。","离居分照耀，怨绪共裴徊。","自绕南飞羽，空忝北堂才。"],"title":"望月有所思"}
