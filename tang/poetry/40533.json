{"author":"贯休","id":40533,"strains":["平仄仄仄仄仄平，仄平仄平平仄平。","平仄平仄平平仄，○仄平平仄平仄。","平平仄仄仄平○，平？平平平仄仄。","仄仄○平平仄仄，仄平平平仄平仄。","仄仄平仄平平平仄仄，平仄仄平仄仄仄仄仄。仄仄○平仄仄仄。"],"paragraphs":["为口莫学阮嗣宗，不言是非非至公。","为手须似朱云辈，折槛英风至今在。","男儿结发事君亲，须𢽾前贤多慷慨。","历数雍熙房与杜，魏公姚公宋开府。","尽向天上仙宫闲处坐，何不却辞上帝下下土？忍见苍生苦苦苦。"],"title":"阳春曲"}
