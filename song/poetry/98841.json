{"author":"华岳","id":98841,"strains":["仄平○平平，仄仄○仄仄。","平仄平仄平，仄○○仄仄。","仄平仄○仄，仄仄平○仄。","平平仄平仄，仄仄仄仄仄。","仄仄仄仄平，平仄仄○仄。","○仄仄平平，○仄平仄仄。","仄仄仄平平，平平平仄仄。","？平仄○平，平平平仄仄。","仄仄仄○平，○平平仄仄。","平平仄○仄，仄仄仄？仄。","仄○平平仄，仄仄平○仄。","仄○仄仄仄，平平平仄仄。","仄平仄平平，平仄平平仄。","仄平仄平仄，仄仄仄仄仄。","仄仄平仄平，仄○仄仄○。","平平○仄平，仄仄仄平○。"],"paragraphs":["子针如京师，一室膏鼎脔。","兄室虽被戕，一妻犹可免。","伯奢事行役，八子俱蹂践。","兄家祸虽剧，一女特婉娈。","女死固可伤，殊未敌冠冕。","妻在固全躯，丧女忧莫遣。","大厦既灰飞，丰储皆席卷。","鹡鸰起叹嗟，鸾凰徒展转。","我昔以难勤，荷兄垂劝勉。","兄今以难告，倍觉泪淟涊。","泛观天之理，祸福尝相反。","有难既不死，他时非浅浅。","去兄一牛鸣，为地良非远。","不能见兄慰，面目实有腼。","自料吾与兄，气量及者鲜。","胡为苍者天，与子独羁蹇。"],"title":"慰吴吉甫县尉"}
