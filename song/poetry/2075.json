{"author":"胡宿","id":2075,"strains":["仄仄○平仄，平平平仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，仄仄仄○平。","仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。"],"paragraphs":["百卉迎韶律，辛夷花最先。","与春宜有旧，造物底无偏。","棠棣先饶韡，山樱未敢燃。","倚风遥可爱，犯雪不胜妍。","影乱梅花地，香迷豆蔻天。","红啼昨夜雨，紫妒晓来烟。","上药能全命，灵滋合永年。","帝家琼圃在，此物未应捐。"],"title":"辛夷"}
