{"author":"李龏","id":120748,"strains":["平仄仄平仄，仄平仄仄仄○仄。","平仄仄平仄平平，仄仄平仄。","平平平平，平仄平仄。","平仄平平平，平仄平平仄。","平平平平仄仄平，平平仄仄平平仄。","仄平平平仄平平，仄平仄，仄平○，平仄仄。","仄仄平平仄○平，仄仄平平○仄仄。","仄仄平仄仄，仄仄仄○平。","仄平平平仄仄○，仄平仄仄平平平。","仄平仄仄平仄仄，平平仄仄○平平。","仄仄平仄仄平平，平平平平仄仄平。","仄仄仄仄平仄仄，仄平平仄○平平。"],"paragraphs":["前有一樽酒，主人奉客客称寿。","君不见麟不能飞，凤不能走。","龟灵于人，龙死于鬭。","山有时兮崩，河有时兮决。","秦皇求仙竟不成，梁皇佞佛何曾彻。","我今为君拂青萍，履明月，奏云和，歌白雪。","洗涤尘埃九折肠，澡瀹风雷三寸舌。","上愿天子圣，下愿宰相贤。","字民之官不爱钱，四夷妥帖无狼烟。","有田负郭安里{厘/灬/土}，秋堂夏屋临平川。","左手黄卷右青编，糟糠功名一百年。","坐上日日延俊秀，子孙孙子相绵绵。"],"title":"前有一樽酒"}
