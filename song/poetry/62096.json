{"author":"虞俦","id":62096,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["岩前垂溜忽涓涓，疑是池龙肯看鞭。","千嶂黑云才过雨，一番白水又平田。","润添秔稻翻凉叶，喜入樵苏爨晚烟。","马上归来闻好语，荷锄相对说丰年。"],"title":"过西山遇雨晚晴乘凉以归"}
