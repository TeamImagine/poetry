{"author":"史浩","id":19765,"strains":["平○仄仄○，仄平平平仄。","仄○仄仄仄，平仄仄○仄。","○平平平平，平平仄仄仄。","平平仄仄平，仄仄平平仄。","仄仄平平平，平仄平仄仄。","平平仄仄仄，仄仄平平仄。","仄仄仄仄平，平平仄平仄。","仄仄○仄仄，平平仄仄仄。","平仄平仄平，仄平○平仄。","仄仄仄平平，平平仄仄仄。","平平仄仄平，平平仄仄仄。","仄仄仄平平，仄仄平仄仄。","平平仄○平，平仄平平仄。","仄○仄仄平，平仄平仄仄。","仄平平仄平，仄仄平仄仄。","平仄仄仄仄，平平平仄仄。"],"paragraphs":["先王德泽深，士民皆修睦。","琢磨贵取友，为学不应独。","分宁非君臣，严光蹴帝腹。","人君尚择交，况乃为臣仆。","仕宦同恩荣，庠序同诵读。","萍蓬偶邂逅，里闬频追逐。","握手出肺肝，勤渠叙寒燠。","一旦临利害，狞然遂反目。","朱博先着鞭，索居叹萧育。","不见管夷吾，全交有鲍叔。","苏章太不情，恩雠在隔宿。","不见庾公斯，孺子生可卜。","嗟哉世间人，云雨徒翻覆。","得丧自有天，人岂能祸福。","险心怀五兵，寿命多短促。","君子坦荡荡，为之歌伐木。"],"title":"童丱须知 朋友篇"}
