{"author":"司马光","id":177087,"strains":["仄仄平平仄，平平仄平平。","平平平仄仄，仄仄仄平平。","平仄平平仄，平平仄仄平。","平平仄平仄，○平仄平平。","○仄○○仄，平平仄仄平。","平平平仄仄，平仄仄平平。","仄仄平平仄，平平仄仄○。","平平平仄仄，平仄○平平。","仄仄平平仄，○平仄仄平。","平平平仄仄，仄仄仄平○。","平仄平○仄，平平仄仄平。","平平平仄○，仄仄仄平○。","仄仄平平仄，平平仄仄平。","平平○仄仄，仄仄仄平平。","仄仄平平仄，○平仄仄平。"],"paragraphs":["舜禹曾何与，羲农实强名。","含灵徒叶赞，造物始无情。","阊阖非烟澹，觚棱晓气清。","葳蕤大衢隘，殷辚外朝盈。","鲜旭分衣绘，薫风拂佩琼。","华颠方内集，殊俗海隅倾。","棨戟金闺奥，囊书赭案横。","敷言齐列位，稽首从群卿。","不报乾坤施，难图日月明。","仁心由性得，治体与时行。","金石皆中款，丹青岂外荣。","功归元首重，泽及草茅轻。","业业冲虚意，区区爱戴诚。","何为犹让德，不以慰怀生。","退复歌天保，期于采颂声。"],"title":"奉和江邻几六月七日文德殿观文武百官等上尊号十五韵"}
