{"author":"王炎","id":69896,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["跋涉山川岁一归，奚奴古锦惯相随。","自怜机杼无遗巧，却怪珠玑不疗饥。","酌酒挽君浇舌本，解骖许我话心期。","空囊羞涩将焉往，笑说凫仙旧见知。"],"title":"胡清卿来访留一日亟求去云欲谒郑宰因以小诗佐其行"}
