{"author":"白珽","id":164614,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平仄平仄仄平平。","平平仄仄平平仄，仄仄平平仄仄平。"],"paragraphs":["人品中原说此翁，雄文直气耿心胸。","几年天上张公子，今日云间陆士龙。","来暮已闻歌五袴，平反何翅禄千锺。","相从愧落诸公后，拭目西岩第一峰。"],"title":"赠张知府周卿"}
