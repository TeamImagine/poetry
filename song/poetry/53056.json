{"author":"项安世","id":53056,"strains":["仄平仄仄仄，仄仄平仄平。","仄平仄仄仄，平平仄○平。","仄平仄仄平，○○平仄仄。","平平仄仄○，仄仄平平仄。","平平仄仄平，○○平仄仄。","平平仄○平，仄仄○仄仄。","平平仄仄仄，仄仄平平平。","平仄仄仄仄，平仄平平平。"],"paragraphs":["用之索句苦，字字严以清。","嚼之有永味，悠然寄深情。","去年作一诗，如听湘乐乐。","声翻楚客思，曲罢游鱼觉。","今年作一诗，如看湘水去。","冲风结回波，澹霭凝远暮。","君诗靳不作，作则千夫开。","情自屈贾出，声自黄陈来。"],"title":"次韵徐县丞送行"}
