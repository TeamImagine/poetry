{"author":"章甫","id":64698,"strains":["平仄仄仄仄，○平仄平平。","仄○仄仄平，平仄平仄○。","平○平仄平，仄仄仄仄仄。","仄○平仄仄，仄仄仄平仄。","平○仄仄平，仄平平仄平。","平仄仄平仄，仄○○平平。","平仄仄仄平，平平平仄仄。","仄仄平平平，平平仄平仄。","仄平平仄仄，仄仄仄仄○。","仄仄平仄平，仄仄平平平。","平平仄○平，平仄仄平仄。","平仄仄仄平，平平仄平仄。","平平仄平仄，仄平平仄平。","仄平仄平平，仄仄平平○。"],"paragraphs":["知己不易得，相知贵知心。","我行遍四方，公独知我深。","公如千丈松，凛凛有直气。","我如松下草，亦有傲霜意。","公分刺史符，朅来淮上州。","而我倦游者，振衣从公游。","花月醉管弦，江山随杖履。","激水湔穷愁，逢人赏佳句。","政成公入觐，酒尽客语离。","叠鼓催发船，不顾邦人悲。","邦人勿深悲，宣室定前席。","公必念尔民，还陈治安策。","吾君自神圣，事君公不欺。","祝公但加餐，慰此邦人思。"],"title":"送张寺丞"}
