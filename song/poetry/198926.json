{"author":"薛昌朝","id":198926,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄平平平仄，仄仄平平仄仄平。"],"paragraphs":["阁下寒溪涨碧湍，阁前苍翠数峰环。","危梯续蹬穿松下，细竹分泉落石前。","好鸟啁啾争唤客，乱云开合巧藏山。","独来应为禅僧笑，少有人能伴我闲。"],"title":"紫阁"}
