{"author":"黄庭坚","id":207186,"strains":["仄仄平平仄仄平，平平仄仄仄平平。","平平平仄仄平仄，仄仄平平平仄平。","平仄平平平仄仄，仄平仄仄仄平平。","仄平仄仄平仄仄，平仄平平仄仄平。"],"paragraphs":["白发霏霏雪点斑，朱樱忽忽鸟衔残。","公庭休吏进汤餠，语燕无人窥井栏。","诗句多传知有暇，道人相见不应难。","老郎亲屈延处士，风味依稀如姓桓。"],"title":"次韵汉公招七兄"}
