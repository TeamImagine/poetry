{"author":"楼钥","id":67391,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["十载频褰刺史帷，名卿风裁映绅緌。","庆门共仰联三凤，禁路咸嗟欠一夔。","神武衣冠终遂志，平泉花木总成诗。","伤心积翠楼前月，斜入栏干欲向谁。"],"title":"王修撰挽词  其一"}
