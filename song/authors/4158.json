{"name":"陈俊卿","id":4158,"desc":"陈俊卿（一一一三～一一八六），字应求，莆田（今属福建）人。高宗绍兴八年（一一三八）进士，授泉州观察推官。二十六年，召为秘书省校书郎（《建炎以来系年要录》卷一七五），累迁监察御史、殿中侍御史。三十一年，权兵部侍郎。孝宗即位，迁中书舍人，充江、淮宣抚判官兼权建康府事。隆兴元年（一一六三），建都督府，除礼部侍郎参赞军事，为汤思退忌，出知泉州。乾道元年（一一六五）复召，又为钱端礼所忌，出知漳州，改建宁府。三年，召为同知枢密院事兼参知政事，四年，拜尚书右仆射、同中书门下平章事兼枢密使。与虞允文不协，出知福州，兼福建路安抚使。领祠禄。淳熙二年（一一七五），再命知福州。力求去，提举临安府洞霄宫。五年，起判建康府、江南东路安抚使兼行宫留守。九年，致仕，十三年卒，年七十四。谥正献。有遗文二十卷、奏议二十卷，均佚。事见《晦庵集》卷九六《正献陈公行状》、《诚斋集》卷一二三《正献陈公墓志铭》，《宋史》卷三八三有传。今录诗九首。"}
