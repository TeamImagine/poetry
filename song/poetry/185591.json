{"author":"徐积","id":185591,"strains":["仄仄平平，仄仄仄平。","仄○仄平，仄仄仄平。","平仄平平，仄仄平平。","平仄平仄，仄仄平○。","仄○仄平，仄平仄○。","仄平仄仄，平平仄平。","仄仄平仄，平平仄平。","○仄○仄，○仄○平。","平平平平，平平平平。","○仄平仄，仄仄平平。","○仄○平，○仄○平。","○○平仄，○仄平仄。","○仄平平，○仄仄仄。"],"paragraphs":["彼美新安，有水有山。","有坟岿然，百五十年。","爰有曾孙，赤韨朱轩。","来守兹土，以慰斯坟。","扫除必躬，奉祠必亲。","水毛陆产，膋牲上尊。","百物皆具，千兵骏奔。","观者如堵，从者如云。","心追无穷，诚通无垠。","溟漠之魄，恍惚之魂。","如辟其涂，如启其门。","如兴于寝，如作于室。","如出黄泉，如见白日。"],"title":"新安吕公尚书夫人坟"}
