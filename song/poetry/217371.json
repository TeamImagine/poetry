{"author":"张耒","id":217371,"strains":["平平平仄仄，仄仄平仄平。","仄仄平仄仄，仄○仄平平。","平平仄○仄，仄仄平○平。","仄仄平仄仄，平○仄平平。","仄仄仄平仄，平平仄平平。","○仄仄仄仄，仄平平仄○。"],"paragraphs":["清商初用事，力弱殊未完。","假此通夕雨，遂收祝融权。","平池旧深浅，亦复波浪翻。","白鹭飞不下，高荷没青圆。","是日酒初熟，芳香满金尊。","三酌径就醉，此怀谁与论。"],"title":"观池涨有作"}
