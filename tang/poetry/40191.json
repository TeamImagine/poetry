{"author":"皎然","id":40191,"strains":["平平平仄仄，仄仄仄平平。","平仄平平仄，平平仄仄平。","仄平○仄○，仄仄仄平平。","仄仄平平仄，○平仄仄平。","平平○平仄，平仄仄平平。","仄仄平平仄，平○仄仄平。","平平仄仄仄，平仄仄平平。","仄仄平平仄，平平仄仄平。","○平○仄仄，平仄仄平○。","平仄仄平仄，平平仄仄平。"],"paragraphs":["江涛凋瘵后，远使发天都。","昏垫宸心及，哀矜诏命敷。","恤民驱急传，访旧枉征舻。","外镇藩条最，中朝顾问殊。","文皆正风俗，名共溢寰区。","已事方怀阙，归期早戒涂。","繁笳咽水阁，高盖拥云衢。","暮色生千嶂，秋声入五湖。","离歌犹宛转，归驭已踟躇。","今夕庾公意，西楼月亦孤。"],"title":"陪颜使君饯宣谕萧常侍"}
