{"author":"徐瑞","id":167025,"strains":["平仄平仄仄，仄仄仄仄○。","仄平仄平平，仄仄平平○。","平平平仄仄，平仄仄仄○。","平平仄平仄，仄仄仄仄平。","○仄仄仄平，仄仄仄仄平。","平平仄○仄，仄仄仄平平。","仄平平平平，仄平平仄平。","平仄仄仄平，平仄仄○平。","平平仄仄仄，平仄仄平平。","平平○仄仄，平平仄○平。","平○平仄仄，平○仄○平。","平平仄平仄，平平仄平平。"],"paragraphs":["人事恒有数，一聚百阻难。","朅来集斯堂，主客俱萧闲。","明公图不朽，盘礴笔墨间。","诹求逮耆耄，采录及蒯菅。","论述本至公，不待润与删。","居然是传信，可但起浇顽。","古今文章家，我粗窥一斑。","兹事未易言，千载有相关。","周旋得所愿，欣快忘幽孱。","炎尘屏四野，清风洗沈瘝。","佳兴殊未极，延缘念当还。","呼童夙严驾，东明映青山。"],"title":"六月三日赴周南翁之招时芳洲留梅山堂述行实仆与观焉临别以高山流水四字分韵约仲退同赋瑞得山字"}
