{"author":"陆游","id":36851,"strains":["平仄平平仄仄平，仄平平仄仄平平。","平平平仄平平仄，仄仄平平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["高挂虚窗对绿池，鸟啼声歇柳阴移。","含风珍簟闲眠处，叠雪轻衫新浴时。","泉冷甘瓜开碧玉，手香素藕罥长丝。","夕阳四面渔歌起，又赴邻翁把钓期。"],"title":"夏日晚兴"}
