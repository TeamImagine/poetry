{"author":"马廷鸾","id":145408,"strains":["仄平平仄仄平平，仄平平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["日来天马愤挥戈，直为当年斧画河。","万炬莲灯照鲸海，一杯麦饭渡滹沱。","思陵录上哀荣极，德寿宫前耆旧多。","忍把原碑参叶记，江头石刻懒摩挲。"],"title":"十月八日有感"}
