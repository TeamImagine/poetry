{"author":"李贺","id":14019,"strains":["仄仄仄平仄○仄，平仄平平仄○仄。","平平仄仄平平○，仄平仄仄平○仄。","仄平仄平平仄仄，仄仄○平仄平仄。","平○仄仄○平平，仄仄平平仄○仄。","仄平平○仄仄平，平平仄仄平平○。","○平仄平仄平仄，仄○○平仄仄平。","仄仄仄平仄平仄，平○仄仄平平仄。","仄平仄仄平仄平，仄平○平仄○仄。","○平仄仄仄平平，仄仄平平仄仄平。","仄○仄仄平平仄，仄仄○平仄仄平。","○○仄仄平平仄，○平平仄平平仄。","平平仄仄仄平平，平仄平平仄平仄。"],"paragraphs":["许史世家外亲贵，宫锦千端买沈醉。","铜驼酒熟烘明胶，古堤大柳烟中翠。","桂开客花名郑袖，入洛闻香鼎门口。","先将芍药献妆台，后解黄金大如斗。","莫愁帘中许合欢，清弦五十为君弹。","弹声咽春弄君骨，骨兴牵人马上鞍。","两马八蹄踏兰苑，情如合竹谁能见。","夜光玉枕栖凤皇，袷罗当门刺纯线。","长翻蜀纸卷明君，转角含商破碧云。","自从小靥来东道，曲里长眉少见人。","相如冢上生秋柏，三秦谁是言情客。","蛾鬟醉眼拜诸宗，为谒皇孙请曹植。"],"title":"许公子郑姬歌"}
