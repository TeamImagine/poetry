{"author":"曾几","id":248958,"strains":["仄平平仄平，仄仄仄平仄。","平平○平仄，仄平仄平仄。","○平平仄仄，○仄仄平仄。","平平仄○仄，平仄仄平仄。","平平仄平仄，平仄○仄仄。","仄平平仄平，平仄仄平仄。","仄平仄平平，仄仄仄平仄。","平仄仄平○，平平○仄仄。"],"paragraphs":["道山心已灰，但有爱山癖。","移家过溪住，政为数峰碧。","空蒙梅子雨，了不见颜色。","朝来忽献状，欣若对佳客。","晴窗卷书坐，葱翠长在侧。","似为神所怜，持用慰岑寂。","会登此山头，却望水南北。","烟树有无间，吾庐应可识。"],"title":"横碧轩"}
