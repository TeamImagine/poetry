{"author":"尤袤","id":51065,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["峥嵘楼阁插天开，门外湖山翠作堆。","荡漾烟波迷泽国，空蒙云气认蓬莱。","香销龙象辉金碧，雨过麒麟剥翠苔。","二十九年三到此，一生知有几回来。"],"title":"青山寺"}
