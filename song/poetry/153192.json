{"author":"俞德邻","id":153192,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄平平平仄仄平。"],"paragraphs":["载酒湖山忆盛年，可怜风物竟凄然。","杜陵野老哭春日，空谷佳人倚暮天。","禾黍离离迷故国，旌旗杳杳遍南偏。","虎皮何日包弓矢，老为羲皇受一廛。"],"title":"次韵简林绍先诸友三首  其三"}
