{"author":"孔平仲","id":203937,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，平仄平平仄仄平。"],"paragraphs":["拂拭菱花试一临，貌随年改叹光阴。","朱颜惨淡尘埃满，白发萧疏瘴雾侵。","自笑腐唇因苦学，谁知瘦骨为愁吟。","平生履行无人识，嗟尔顽铜岂照心。"],"title":"览镜"}
