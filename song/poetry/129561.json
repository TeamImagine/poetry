{"author":"李曾伯","id":129561,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["南风先自作秋声，蛩尔何知亦早吟。","慵妇机边重到耳，征人塞上顿惊心。","索裘应解寒将晚，彻土须乘天未阴。","闻此休将儿戏看，盍图远略备当今。"],"title":"五月闻蛩有感"}
