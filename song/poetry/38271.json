{"author":"陆游","id":38271,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["古服追随野老欢，竖裁布褐缩缝冠。","霜清顿洗肺肝热，木落更知山泽宽。","斗酒敢言嫌鲁薄，杯羹聊得学吴酸。","一贫自是书生分，忍愧看人却似难。"],"title":"冬初薄霜病躯益健欣然有赋"}
