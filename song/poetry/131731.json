{"author":"施枢","id":131731,"strains":["仄仄平仄仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["物我相忘付八还，偶来琼馆扣霞关。","玉峰自有三生约，尘世真同一梦间。","华表风清丹顶去，缑山月冷碧笙闲。","当知象外机无息，肯羡黄金系九环。"],"title":"题鹤林丈室用俞紫薇韵"}
