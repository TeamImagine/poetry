{"author":"陆游","id":34315,"strains":["仄仄平平仄仄平，仄平仄仄仄平平。","平平平仄仄仄仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["暮景催人雪鬓双，十年始复反吾邦。","云逢佳月每避舍，酒压闲愁如受降。","三弄笛声初到枕，一枝梅影正横窗。","要知清梦游何许，不钓桐江即锦江。"],"title":"幽居春夜"}
