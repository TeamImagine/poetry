{"author":"苏过","id":229813,"strains":["仄仄仄平平，仄○仄仄平。","仄平仄平仄，○仄仄仄平。","平平仄平仄，仄○仄平平。","仄仄平仄平，仄平仄仄平。","平平仄仄平，仄仄仄平平。","平平仄仄平，仄仄平仄平。","仄仄平平仄，平平平仄平。","仄平仄仄平，平仄仄仄平。","仄平平平○，？仄仄仄平。","平平仄仄仄，仄仄仄仄平。","○仄仄平平，平仄平平○。","平平仄平仄，仄平仄平平。","仄平平平仄，仄平仄仄平。","仄仄仄平仄，仄仄仄平仄。","仄仄仄仄仄，仄仄仄仄平。","○仄仄平仄，仄平仄仄平。"],"paragraphs":["伯祖昔为郎，出乘使者轓。","德星照东蜀，遗爱及后昆。","登车问民瘼，手拊创痍痕。","遂使吾蜀人，不知狱吏尊。","迢迢六十年，乃复见曾孙。","曾孙早读书，待诏金马门。","一选文昌省，骎骎西掖垣。","凛然七尺躯，云梦不足吞。","乃居严徐间，臿齿吐吻唇。","青云岂不愿，局促畏短辕。","收拾五车书，归扫西山坟。","平生有家学，舍鱼取熊蹯。","况兹甘棠俗，尚怀挟纩恩。","上以慰慈母，一笑请平反。","下以慰父老，俯不怍九原。","更酌老翁水，我为歃此言。"],"title":"送在庭侄颔漕归蜀"}
