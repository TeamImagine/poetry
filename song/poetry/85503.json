{"author":"李壁","id":85503,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["东风吹我出城闉，邂逅相逢得可人。","踏雨先从沙路稳，怯寒更觉酒壶亲。","江山有意如违俗，桃李无心亦自春。","便可名为锦绣谷，匡庐东望隔烟尘。"],"title":"二十九日游桃李村分韵得春字"}
