{"author":"吕本中","id":246886,"strains":["平平仄平平仄仄，仄仄平平仄○○。","平平仄平仄平平，○仄○平仄仄平。","仄○○仄平平仄，平仄平○仄平仄。","仄平仄平仄仄仄，仄仄仄○平仄仄。","仄平○仄仄仄仄，仄仄○平仄平仄。","仄平仄仄仄仄仄，平仄仄平平仄仄。","仄平仄仄仄平平，平○仄平仄平仄。"],"paragraphs":["前年见公沧海上，法会堂堂万骑将。","今年见公浙河东，犹是当时旧老翁。","送行更有天童老，骐骥齐驱猎霜草。","野狐射干胆欲破，不但独喷群马倒。","我衰且病百念绝，便得从公不为早。","忘情遁迹亦未是，言与不言俱一扫。","世人扰扰不归家，公行问渠有何好。"],"title":"赠了老"}
