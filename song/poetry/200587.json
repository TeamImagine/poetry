{"author":"孔武仲","id":200587,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["梦寐陵阳天上山，曾将心约白云闲。","仙衔已下青冥里，尘骨难留缥缈间。","三尺溪鱼如可控，千年辽鹤尚应还。","多情别后能论旧，远寄官醪为解颜。"],"title":"宣州吴子权送陵阳酒"}
