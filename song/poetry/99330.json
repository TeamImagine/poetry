{"author":"洪咨夔","id":99330,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["子规声里半晴阴，百丈牵行岸草深。","挟雨倒回风有力，避山横转水无心。","人于熟处难为别，酒到离边不柰斟。","渔叟底知如许事，櫂歌穿入暮烟林。"],"title":"晚晴"}
