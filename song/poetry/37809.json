{"author":"陆游","id":37809,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["老病江湖上，烦公问死生。","仙蓬虽误到，残锦只虚名。","点滴三更雨，凄凉万里情。","向来遗恨极，不遂隐青城。"],"title":"得张季长书以大蓬见称盖以予寄禄官视昔秘书监也因作五字寄之"}
