{"author":"陈普","id":161468,"strains":["平平仄仄平仄○，仄平仄仄平平○。","平平平平仄仄平，仄仄仄仄平平平。","仄平仄平○平平，仄仄仄仄仄仄平。","仄仄平仄平平平，平平平仄平平仄。","仄仄平仄平平平，平平○平仄○平。","○○平仄仄仄○，平平仄仄仄仄平。","仄仄平仄平平平，仄平平仄仄平平。","○平平仄○平平，平平平仄○平平。","仄仄平仄○仄平，仄仄仄仄平平○。","仄平仄仄平仄平，仄仄仄平仄仄平。","仄仄平仄平仄平，平○仄○○仄○。","仄仄平仄仄平平，仄仄仄○仄平平。"],"paragraphs":["春阶荡漾春日长，羽林飒飒勾陈苍。","钧天寥寥帝不康，一月震悚奔勾芒。","夜鸠众功和阴阳，粉白黛绿各一方。","铸作娟丽盈盈妆，金乌飞去东藩傍。","左右前后千毛嫱，青云衣兮白霓裳。","重重华盖十六行，琼林玉殿积缟霜。","气焰薰薄摇篮光，白云乡是碧云乡。","骑龙韩愈如渔郎，缑山仙子闻仙方。","坐鹤之背吹凤凰，穆子简子方来王。","气迷色眩成肆狂，执法叩阊夕抗章。","有一于此无不亡，言从谏听如禹汤。","斥罢脂泽去芬芳，各服毼衣事蚕娘。"],"title":"天上碧桃"}
