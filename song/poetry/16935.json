{"author":"王之望","id":16935,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["香残粉暗若为情，寂寞空余瘦影横。","雨后园林无玉树，朝来庭院满琼英。","浮云冉冉当风尽，飞雪飘飘落砌轻。","广武为君聊一叹，群花从此擅名声。"],"title":"落梅  其二"}
