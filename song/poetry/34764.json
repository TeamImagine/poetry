{"author":"陆游","id":34764,"strains":["仄平仄仄平，仄仄仄仄仄。","平仄平平平，平仄仄仄仄。","平平仄仄仄，平平仄平仄。","仄仄○○平，仄仄平仄仄。","仄平仄仄平，仄仄平仄仄。","仄平平平仄，仄仄仄仄仄。","仄○仄仄平，平平仄平仄。","平平平仄仄，仄仄平仄仄。"],"paragraphs":["禹祠柳未黄，剡曲水已白。","鲂𫚈来洋洋，凫雁去拍拍。","皇天亦大度，能容此狂客。","挂席乘长风，未觉湖海迮。","读书五十年，自笑安所获。","昔人精微意，岂独在简册。","骥空万马群，裘非一狐腋。","超然登玉笥，及此烟月夕。"],"title":"游镜湖"}
