{"author":"司空图","id":28792,"strains":["平仄平平平仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["红叶黄花秋景宽，醉吟朝夕在樊川。","却嫌今日登山俗，且共高僧对榻眠。","别画长怀吴寺壁，宜茶偏赏霅溪泉。","归来童穉争相笑，何事无人与酒船。"],"title":"重阳日访元秀上人"}
