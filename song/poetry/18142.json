{"author":"吴芾","id":18142,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["策杖郊原信步行，沙边春水半涵清。","花开旧树香仍在，燕葺破巢功未成。","世路十年尘土面，春风万里鼓鼙声。","从今准拟开怀去，到手荷杯莫厌倾。"],"title":"和经仲春日即事  其二"}
