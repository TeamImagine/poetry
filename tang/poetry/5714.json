{"author":"顾况","id":5714,"strains":["仄仄平平仄，平仄仄平平。","仄仄仄○仄，仄仄○仄平。","平仄仄平仄，平平平平平。","仄平仄平平，平仄仄仄平。","仄平仄平仄，平平平仄平。","仄仄仄仄平，平仄○仄平。","仄平仄平○，仄○○仄平。","平仄平平仄，仄仄平平平。"],"paragraphs":["好鸟依佳树，飞雨洒高城。","况与二三子，列坐分两楹。","文雅一何盛，林塘含余清。","府君未归朝，游子不待晴。","白云帝城远，沧江枫叶鸣。","却略欲一言，零泪和酒倾。","寸心久摧折，别离重骨惊。","安得凌风翰，肃肃宾天京。"],"title":"酬本部韦左司"}
