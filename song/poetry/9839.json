{"author":"释慧空","id":9839,"strains":["平○仄仄○平仄，平仄仄平平仄仄。","平平仄仄平仄平，平仄平平平仄仄。","○平仄仄仄平平，仄仄仄平平仄平。","仄仄○平仄仄仄，仄仄仄平平仄平。","平平平平平仄仄，仄仄平平仄平仄。","仄平仄仄仄仄平，平平○仄平平仄。","平平平仄仄仄○，平仄平平○仄平。","仄仄仄平○仄仄，平○仄仄仄平平。"],"paragraphs":["庵中有主从君住，无主外来俱得路。","云烟眯目山碍膺，榛莽欺人溪涧怒。","看他本色住庵人，捏聚大千无一尘。","自见泥牛鬬入海，不记住来经几春。","头陀头陀休趁哄，一世初无一炊梦。","口边白醭未暇揩，谁能更乞诸方颂。","持来抛放烈焰中，归种香山芋与菘。","蓦地镢头轻筑著，林间石虎吼天风。"],"title":"与香山虚头陀"}
