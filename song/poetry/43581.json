{"author":"范成大","id":43581,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["灵泉杖屦浙江头，经济长怀尚典州。","堂上读书朝气爽，台前呼月海光浮。","交情尺素勤双鲤，笔力枯松挽万牛。","已把三章翻乐府，为君击节变蛮讴。"],"title":"次韵平江韩子师侍郎见寄三首  其二"}
