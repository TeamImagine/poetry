{"author":"彭汝砺","id":201771,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["新辟颓墙得小轩，未成诗思已相关。","一窗嫩绿分肥水，十里澄辉接蜀山。","近岸雨收风满径，暮天云静月当颜。","参军莫作尘埃叹，今有幽虚伴若闲。"],"title":"次韵周户曹水轩"}
