{"author":"何异","id":31402,"strains":["平仄仄平平仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["环翠阁边无点埃，尽收清致助吟才。","溪头月落渔烟散，岸口城低野色来。","斜槛半依秋树出，小窗知为北山开。","沙禽古水闲相趁，悮入疏帘静却回。"],"title":"题环翠阁"}
