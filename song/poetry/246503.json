{"author":"吕本中","id":246503,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["半升浊酒试莼羮，贱买鱼虾已厌烹。","浅水依蒲有船过，淡烟笼月更人行。","交游潦倒肠先断，疾病侵陵涕自横。","北望中原一千里，故人谁复唤归耕。"],"title":"赴海陵行次宝应"}
