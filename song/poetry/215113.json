{"author":"杨时","id":215113,"strains":["仄平平平平，仄仄仄○仄。","平○平仄仄，仄○仄平仄。","平平仄平仄，仄仄平平仄。","平平仄○仄，仄仄仄平仄。","平○仄平平，仄仄平平仄。","平仄仄仄平，仄仄平仄仄。","平平仄平平，仄仄平仄仄。","○仄仄仄平，平平仄○仄。"],"paragraphs":["富侯荆山姿，落落混燕石。","镌磨经世故，不磷乃天质。","轩裳傥来寄，既去宁须戚。","骅骝走长坂，一跌未为失。","秦庭谬瑕疵，睨柱终完璧。","君子有远怀，事道先器识。","千钧等鸿毛，始见乌获力。","行矣各勉旃，他时赖三益。"],"title":"留别富宣德"}
