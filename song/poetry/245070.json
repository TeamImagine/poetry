{"author":"綦崇礼","id":245070,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平仄。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["生平雅志在林溪，故里尘昏未定栖。","晚向琼台谐问舍，喜当淮塞罢鸣鞞。","出郊賸喜园亭胜，策杖应须酒榼携。","随意一觞兼一咏，醉言无次亦无题。"],"title":"漫成  其一"}
