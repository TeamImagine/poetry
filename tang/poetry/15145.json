{"author":"白居易","id":15145,"strains":["平仄仄平平，仄平平仄仄。","平平仄仄平，仄平仄平仄。","仄○仄平仄，平仄仄平仄。","○仄仄仄平，仄仄平平仄。","平平平平仄，仄仄平平仄。","平○平仄仄，平仄平平仄。"],"paragraphs":["名宦老慵求，退身安草野。","家园病懒归，寄居在兰若。","薜衣换簪组，藜杖代车马。","行止辄自由，甚觉身潇洒。","晨游南坞上，夜息东庵下。","人间千万事，无有关心者。"],"title":"兰若寓居"}
