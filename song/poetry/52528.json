{"author":"释宝昙","id":52528,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["茅檐何意作秋声，未放东风入紫荆。","短褐不眠成永夜，寒更数尽到诸兄。","早知廉蔺今犹在，自许夔龙意甚明。","世路崎岖吾已了，一奁风篆为谁平。"],"title":"和李磐庵雨中见寄"}
