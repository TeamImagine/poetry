{"author":"陈与义","id":3202,"strains":["平平平○仄，平仄仄仄平。","平平仄仄仄，○仄○仄平。","平平仄仄仄，仄仄仄平平。","仄仄仄仄平，○仄平平平。","平平平○仄，仄仄平平平。","平平仄仄仄，仄仄平仄平。","平平仄仄仄，仄平平仄平。","仄仄仄平仄，仄平仄平平。","○平仄仄平，仄仄○平平。","仄仄平仄○，仄仄平平平。","平仄平○仄，仄仄仄平○。","仄仄平○平，仄平平仄平。","平平仄仄仄，仄平平仄○。","仄平平仄仄，仄仄仄平平。"],"paragraphs":["西来金衣鹤，书落汝水湄。","云霞映道路，中有迎翠诗。","遥知五斗粟，未办买山资。","政要百尺楼，了此浮天眉。","森然诗中画，想见凭栏时。","朝曦与暮霭，百变皆令姿。","君方领此意，簿书何急为。","众手剧云雨，唯山不瑕疪。","当年四老翁，视世轻于芝。","坐令山偃蹇，不受人招麾。","谁欤楼中客，俯仰与山期。","顾要君折腰，督邮真小儿。","因之感我意，故岩归已迟。","便携灵运屐，不待德璋移。"],"title":"寄题商洛宰令狐励迎翠楼"}
