{"author":"元稹","id":14088,"strains":["平○○仄仄，平仄仄平平。","仄仄○平仄，平平平仄平。","平平仄平仄，仄仄平仄平。","平仄仄仄仄，平○○仄平。","仄平仄平仄，仄仄仄○平。","仄仄○平仄，仄仄仄仄○。","仄平平仄仄，仄仄平仄平。","仄仄平仄仄，平平平仄平。","平平仄○仄，仄仄平平平。","仄○仄平仄，○平平仄平。","平平平仄仄，仄○平仄平。","平平仄平仄，仄○仄仄平。","平平仄仄仄，仄仄仄仄平。","仄仄平仄仄，仄平仄仄平。","仄平仄仄仄，仄仄仄仄平。","仄○仄仄仄，○仄○仄平。","平平仄○仄，仄仄平仄○。","平○仄平仄，仄仄平平○。"],"paragraphs":["崔嵬分水岭，高下与云平。","上有分流水，东西随势倾。","朝同一源出，暮隔千里情。","风雨各自异，波澜相背惊。","势高竞奔注，势曲已回萦。","偶值当途石，蹙缩又纵横。","有时遭孔穴，变作呜咽声。","褊浅无所用，奔波奚所营。","团团井中水，不复东西征。","上应美人意，中涵孤月明。","旋风西面起，井深波不生。","坚冰一时合，井深冻不成。","终年汲引绝，不耗复不盈。","五月金石铄，既寒亦既清。","易时不易性，改邑不改名。","定如拱北极，莹若烧玉英。","君门客如水，日夜随势行。","君看守心者，井水为君盟。"],"title":"分水岭"}
