{"author":"王之望","id":16916,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["当年英妙曳青衿，曾习王褒盛德吟。","骥𫘧作驹期万里，鸾凰振翼便千寻。","驰声场屋谁勍敌，好事侯邦尽赏音。","古语美成须在久，愿君长保岁寒心。"],"title":"题胥解元成美堂"}
