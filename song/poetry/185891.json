{"author":"徐积","id":185891,"strains":["仄仄仄平平仄仄，仄平平仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平仄平仄平。"],"paragraphs":["好勇不须探虎穴，爱奇何用点犀灯。","当求义路勤行己，休把福田闲问僧。","一榻静无尘世物，半宵浑似玉池冰。","起来题作清心馆，此去泥污千万层。"],"title":"宿山馆  其五"}
