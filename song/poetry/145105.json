{"author":"方逢辰","id":145105,"strains":["平平仄仄平平仄，仄仄仄平平仄平。","平仄仄平平仄仄，仄平仄仄仄平仄。","平平仄仄仄平仄，仄仄平平仄仄仄。","仄仄平平平仄仄，仄平平仄仄仄仄。"],"paragraphs":["樵仙深入琴棋境，一笑出门天地宽。","人世已非存朽斧，土音不改只南冠。","琴中自有铁心在，局外何妨道眼观。","霁月光风元属我，饭牛何谓夜漫漫。"],"title":"赠樵隠"}
