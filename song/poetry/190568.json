{"author":"韦骧","id":190568,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["日车闪闪下山椒，风阵萧萧掠柳条。","湖上晚秋天气爽，楼间极目客魂销。","湘妃哀怨冯谁听，楚屈英灵何处招。","窃禄无田归未得，浪吟当此愧渔樵。"],"title":"洞庭即事  其一"}
