{"author":"陆游","id":42662,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["狂豪扫去得衰残，数啜芳醪兴亦阑。","闭户交朋疏索尽，捐书日月破除难。","盘除鲜食生蔬美，衣耸吟肩束带宽。","赖有一条差自慰，高眠常到日三竿。"],"title":"病后自咏"}
