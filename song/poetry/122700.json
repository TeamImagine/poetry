{"author":"释善珍","id":122700,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["帝赐琳宫散吏名，寄声黄合谢弓旌。","琴招野客持杯听，棋看痴人覆局争。","燕颔终当飞食肉，蛾眉最忌美倾城。","晴空万里君知不，苍狗白云常变更。"],"title":"贺赵礼部得祠二首  其二"}
