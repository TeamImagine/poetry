{"author":"杜甫","id":2656,"strains":["仄平仄平平，仄仄仄仄平。","仄平平平仄，仄仄仄平○。","仄平仄平仄，仄平仄平仄。","○仄平仄平，○平仄平仄。","仄平仄平仄，仄平平仄仄。","平仄○平平，仄仄○仄仄。","仄○○平平，平仄仄仄平。","仄平仄仄仄，仄仄平平？。","仄仄仄平平，仄○仄仄平。","仄○平平仄，○仄仄平平。","仄仄仄平仄，○○仄平仄。","平平平平平，仄仄仄平仄。"],"paragraphs":["暮投石壕邨，有吏夜捉人。","老翁逾墙走，老妇出门看。","吏呼一何怒，妇啼一何苦。","听妇前致词，三男邺城戍。","一男附书致，二男新战死。","存者且偷生，死者长已矣。","室中更无人，惟有乳下孙。","有孙母未去，出入无完裙。","老妪力虽衰，请从吏夜归。","急应河阳役，犹得备晨炊。","夜久语声绝，如闻泣幽咽。","天明登前途，独与老翁别。"],"title":"石壕吏"}
