{"author":"韩元吉","id":29218,"strains":["仄仄仄平仄，平平仄平平。","平仄仄平平，平仄平平平。","平平仄仄仄，仄仄平仄○。","平平仄平仄，仄仄仄○平。","仄平平仄仄，仄仄平平平。","仄仄仄仄平，平平仄平平。","平平仄平仄，平平仄平平。","仄仄仄仄仄，仄仄平平平。","平平○平仄，仄仄仄平仄。","○平仄仄○，○平○仄○。"],"paragraphs":["杰阁跨虚壑，危栏转层峰。","城郭丽朝晖，山水涵秋容。","幽寻适暇日，况有佳客从。","微官厌趋走，野性便疏慵。","少摅泉石愿，一洗尘埃胸。","却上陆羽亭，褰裳踏风松。","东轩俯乔木，高花烂芙蓉。","感此节物换，愧尔樵渔踪。","清谈且萧散，酌饮亦时供。","兴阑勿遽叹，胜游当复重。"],"title":"丹青阁"}
