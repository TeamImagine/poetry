{"author":"强至","id":182593,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["夹道浓香数里焚，随车和气一城薰。","兵民如见古循吏，文武兼能今使君。","冷射祠堂汧水月，晴飞郡阁陇山云。","幕中知有才从事，樽俎清谈定喜闻。"],"title":"送陇州使君刘仲仪左藏赴治"}
