{"author":"吕人龙","id":137427,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["江边回首见峥嵘，砥柱颓波气象狞。","三面好山俱觌面，一泓寒绿不闻声。","月从康节诗边吐，风向包羲易里生。","如此生涯天未老，更须著脚外间行。"],"title":"光风霁月亭"}
