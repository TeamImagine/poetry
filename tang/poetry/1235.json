{"author":"高适","id":1235,"strains":["仄仄平平仄仄平，平平仄仄平仄平。","仄平仄仄○平仄，○仄平平平仄平。","平平仄仄平○仄，平平平仄○平仄。","仄平仄仄平仄平，仄仄平平仄平仄。","○仄平平平仄平，平○仄仄平仄平。","仄平○仄仄○仄，仄仄平平仄仄平。","仄平平仄○○仄，仄平仄仄○○仄。","仄平○仄仄平平，仄仄平平仄平仄。","仄仄平平○仄平，平○平仄平○平。","○平仄仄平平仄，仄仄平平仄仄平。","○仄○平仄平仄，仄仄仄平仄平仄。","○○平仄仄仄平，○仄平平仄平仄。","○平仄仄平平仄，仄平平平仄○仄。","○平仄仄平仄平，仄仄平平平仄仄。","仄平仄平仄仄平，仄平仄仄仄平平。","仄仄仄平仄仄仄，仄仄○平仄仄平。"],"paragraphs":["妾本邯郸未嫁时，容华倚翠人未知。","一朝结发从君子，将妾迢迢东路陲。","时逢大道无难阻，君方游宦从陈汝。","蕙楼独卧频度春，彩落辞君几徂暑。","三月垂杨蚕未眠，携笼结侣南陌边。","道逢行子不相识，赠妾黄金买少年。","妾家夫婿轻离久，寸心誓与长相守。","愿言行路莫多情，送妾贞心在人口。","日暮蚕饥相命归，携笼端饰来庭闱。","劳心苦力终无恨，所冀君恩那可依。","闻说行人已归止，乃是向来赠金子。","相看颜色不复言，相顾怀惭有何已。","从来自隐无疑背，直为君情也相会。","如何咫尺仍有情，况复迢迢千里外。","此时顾恩不顾身，念君此日赴河津。","莫道向来不得意，故欲留规诫后人。"],"title":"相和歌辞 秋胡行"}
