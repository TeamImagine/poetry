{"author":"葛胜仲","id":231032,"strains":["仄仄平仄仄仄平，平平平仄仄仄平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一味伽那已默传，随机任运且忘年。","翻经不落摩腾后，成佛仍居谢客前。","教海就舟方见圣，宗门得髄始通禅。","萧斋一炷寒沈水，了尽因缘与自然。"],"title":"和小室韵"}
