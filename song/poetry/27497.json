{"author":"王灼","id":27497,"strains":["仄仄平平仄平仄，仄平仄仄○平仄。","仄仄平平仄○仄，仄平仄○仄平仄。","仄仄仄仄仄仄平，平仄仄仄仄仄○。","仄○仄仄仄○仄，平平仄○仄平平。","仄仄仄仄平平仄，平仄平仄平平仄。","仄仄仄仄仄仄仄，仄平仄平○仄仄。","平仄平仄平仄平，仄平平平仄仄平。","仄仄平仄平平仄，仄仄平平平仄平。"],"paragraphs":["大柏森森护盘石，老聃踞坐三人立。","盛德之容本和豫，漠然不应岂真实。","向者隐奥九九篇，才示指画意已传。","细看尹喜磬折处，金篦刮膜见全天。","侍旁二子来何许，无乃徐甲庚桑楚。","注目拱手气不吐，画师笔端更解语。","函谷关废河水黄，授经台倾陇草荒。","一幅东绢吾无用，要逐青牛归帝乡。"],"title":"题赵德修所藏孙太古尹喜传道图"}
