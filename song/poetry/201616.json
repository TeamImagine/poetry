{"author":"彭汝砺","id":201616,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["酒榼棋枰足燕闲，市朝愁复抗尘颜。","曾非学道随东鲁，可怕移文累北山。","花烛园林春半际，烟波亭榭水中间。","篮舆想见公游处，颍水何时听我还。"],"title":"和范学士  其二"}
