{"author":"刘克庄","id":115833,"strains":["平仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["招鹤山空衿佩散，至今复以格名轩。","礼诗学已先传子，性理书犹密付孙。","程氏必须通一件，申公云不在多言。","侯芭老去头如雪，曾受吾师罔极恩。"],"title":"题真继翁司令新居二首 格轩"}
