{"author":"刘克庄","id":114734,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["光尧仓卒幸山阴，或者讹传跸再临。","长算决于春思殿，捷书来自杀胡林。","奔逃尤甚骑猪窘，惩创从前饮马心。","强作凯歌殊下俚，不如商颂有遗音。"],"title":"居厚弟和七十四吟再赋  其七"}
