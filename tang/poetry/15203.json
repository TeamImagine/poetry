{"author":"白居易","id":15203,"strains":["平○平平平，仄○仄平平。","仄○平平仄，仄仄仄平平。","平平仄仄仄，平仄仄仄平。","仄平平平仄，仄仄仄仄平。","仄○仄仄仄，仄仄平○平。","平平仄平仄，仄仄平平平。","仄仄仄平仄，平平平仄平。","平平仄仄仄，平仄仄平平。","仄○平仄平，仄仄○仄平。","平平仄平仄，仄仄○平平。","仄仄仄仄仄，仄仄平平平。","平仄仄仄仄，仄仄平仄平。"],"paragraphs":["常闻南华经，巧劳智忧愁。","不如无能者，饱食但遨游。","平生爱慕道，今日近此流。","自来浔阳郡，四序忽已周。","不分物黑白，但与时沈浮。","朝餐夕安寝，用是为身谋。","此外即闲放，时寻山水幽。","春游慧远寺，秋上庾公楼。","或吟诗一章，或饮茶一瓯。","身心一无系，浩浩如虚舟。","富贵亦有苦，苦在心危忧。","贫贱亦有乐，乐在身自由。"],"title":"咏意"}
