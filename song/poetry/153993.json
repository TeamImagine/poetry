{"author":"周密","id":153993,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["碧桃花外听缑笙，袅袅余音度月明。","风静啭春鶑出谷，夜深警露鹤传更。","十三簧冷参差影，廿四栏高缥缈声。","愁想嵩山归未得，醉魂清绝梦难成。"],"title":"月下闻笙次赵元父韵"}
