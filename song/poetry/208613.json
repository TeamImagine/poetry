{"author":"吕南公","id":208613,"strains":["仄仄仄仄仄，仄平平仄平。","仄平平仄平，仄仄仄仄平。","仄仄平平仄，平仄○平平。","仄仄仄○仄，平仄仄仄平。","仄平仄平平，○仄平仄平。","仄仄平仄仄，仄仄平仄平。","仄仄仄仄仄，平○平平平。","平仄仄仄仄，平仄平仄平。","仄仄仄平仄，仄仄仄仄平。","仄仄仄○仄，平平仄平平。","仄○仄平仄，平仄仄仄平。","平仄仄平仄，平仄平平平。","仄仄平仄○，○平仄平平。","平仄仄仄仄，平仄仄○平。","平仄平仄仄，仄仄平仄平。","仄仄仄仄仄，平仄仄仄平。","仄仄仄仄仄，平平仄平平。","平平仄○仄，平仄平平平。","仄仄平仄仄，仄仄仄仄平。","平平仄○仄，仄仄平平平。","仄仄○仄仄，仄平平仄平。","平仄仄平仄，仄平仄仄平。","平仄平仄仄，仄仄仄仄平。","仄平仄平仄，仄平仄○平。"],"paragraphs":["少壮事已远，旧文良可怀。","百年能几何，十载不得偕。","念昔居乡里，游处了无猜。","饮食不相舍，谈笑久所陪。","拜君以为兄，分密谁敢开。","齿发俱未老，未至衰与颓。","我子在襁褓，君犹无婴孩。","君后独舍去，为吏天一涯。","我又厌奔走，远引不复来。","岁月杳难恃，区区老吾侪。","况从与君别，多事岁若排。","心力不能究，衰病侵筋骸。","二子皆已冠，如吾苦无才。","君亦已有嗣，眉目秀且佳。","人事知几变，会合终不谐。","昨者本不出，豪杰苦见咍。","郁郁自不乐，谁为予悲哀。","幡然感其说，东走凌巅崖。","不意君在此，得奉笑与诙。","君颜蔚如故，大噱飞尘灰。","我老应可怪，白髭生两腮。","新句辱先赠，古诗许见推。","贤俊非独少，故旧每所乖。","作诗报嘉贶，亦聊以相催。"],"title":"答陈公美"}
