{"author":"李曾伯","id":129489,"strains":["仄仄平平仄仄平，仄平平仄仄平平。","仄平平仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["漠漠风烟著野棠，一春多恨雨浪浪。","古榕阴里作寒食，芳草城头过艳阳。","不断山光通百粤，无边春思渺三湘。","伊祁不放花飞尽，露湿蔷薇几阵香。"],"title":"禁烟日登嵯峨阁和方孚若韵"}
