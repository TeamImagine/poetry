{"author":"许浑","id":22112,"strains":["仄仄平平仄仄平，仄平平仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄仄平仄仄平。"],"paragraphs":["白雪多随汉水流，谩劳旌斾晚悠悠。","笙歌暗写终年恨，台榭潜消尽日忧。","鸟散落花人自醉，马嘶芳草客先愁。","怪来雅韵清无敌，三十六峰当庾楼。"],"title":"酬钱汝州"}
