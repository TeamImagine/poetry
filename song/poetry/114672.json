{"author":"刘克庄","id":114672,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["忽忽韶颜变老苍，叵堪屋角两轮忙。","群花独菊香尤晚，大木惟樗寿最长。","眉有白毫垂过眼，腹无墨汁苦搜肠。","荒村偶有优旃至，且伴儿童看戏场。"],"title":"纵笔二首  其一"}
