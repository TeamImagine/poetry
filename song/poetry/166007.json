{"author":"陆文圭","id":166007,"strains":["仄仄仄仄仄仄平，仄仄？仄平平平。","仄平平仄仄仄仄，平平仄仄○仄平。","平平平平仄仄仄，平平仄仄平仄平。","仄○仄仄平仄平，平仄平平平仄平。","仄平仄仄平仄仄，仄仄仄仄○平平。","平平仄仄仄平平，平仄平仄平○平。","仄平仄仄仄仄仄，平仄仄仄平平平。","仄平平仄平仄仄，仄仄平平○仄平。","平平平仄仄平仄，平平平仄平平平。","仄平仄仄平仄仄，仄仄平仄平平○。","○平仄仄仄平仄，平仄平仄平平平。","仄平平仄○仄仄，仄平仄仄平平平。"],"paragraphs":["六月朔旦昧爽天，我梦蝴蝶飞翻翻。","一声惊觉不可执，铿然有物堕我前。","阴风萧萧榻震动，褰帷一咤声寂然。","向空抹漆无所皋，堂上呼灯人自眠。","一生学道心勿动，养气未敢轻先贤。","元忠昔日鬼移床，厅庑之下凡三迁。","稚圭卧内见匕首，金带忽置城头边。","二公名德余不及，鬼贼揶揄空自怜。","神奸无复照金鼎，偷儿何暇哀青毡。","二端是否吁莫辨，一夕仓卒嗟何缘。","吟哦未断纸窗白，山寺风雨鸣钟悬。","起来搔首空四壁，湿薪灶婢愁炊烟。"],"title":"壬辰六月旦日记异"}
