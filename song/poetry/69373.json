{"author":"王炎","id":69373,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["小窗独坐怯轻寒，一穗香云遶博山。","鹊语匆匆来屋角，梅花点点下栏干。","马蹄破雨休行役，麈尾生风共燕闲。","只恐日边需振鹭，锋车早晚趣君还。"],"title":"和游尧臣出郊二首  其二"}
