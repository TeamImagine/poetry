{"author":"王禹偁","id":177501,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["谁爱潺湲到水滨，春来唯有我来频。","沙边坐惯渔翁识，岸上行多白鸟驯。","髭发照看添霰雪，冠缨濯后少埃尘。","今秋更拟营蓑笠，冒雨冲风把钓纶。"],"title":"丹河闲步"}
