{"author":"韩维","id":157367,"strains":["平平仄平仄，平仄平○平。","平仄仄平仄，仄仄平仄平。","○平仄平平，仄仄平平平。","○平仄平平，仄仄仄仄平。","平平仄平平，仄仄平平平。","平仄平仄平，仄平仄平平。","仄平仄平平，○仄○仄平。","仄仄仄平○，仄仄仄平平。"],"paragraphs":["纷敷北轩植，移㔉来中园。","微雨一飘洒，咄咄芽蕊繁。","轻黄吐双蕉，寸碧罗丛萱。","更怜二棕榈，远结蜀土根。","清风落檐楹，翼羽何翻翻。","惟此松竹姿，洒然出尘昏。","众芳自争妍，正性中独存。","愿秉岁寒操，翠色蔼君轩。"],"title":"新置北轩"}
