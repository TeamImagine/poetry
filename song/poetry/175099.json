{"author":"刘敞","id":175099,"strains":["平仄平仄仄，平平平仄平。","平平平仄仄，平仄仄平平。","仄仄平平仄，平平平仄平。","仄平仄仄仄，仄仄仄平平。"],"paragraphs":["衰病淹岁晚，分飞愁远行。","能回长者辙，因见故人情。","后会知何地，相看疑此生。","不为习凿齿，应作左丘明。"],"title":"病中辱圣从龙图侍郎见访闻便赴西州不及款曲偶成五言奉呈"}
