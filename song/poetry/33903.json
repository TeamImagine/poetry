{"author":"陆游","id":33903,"strains":["平仄平平仄仄平，仄平仄仄仄平平。","仄平仄仄平仄仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["千载前人每暗同，眼边俗客马牛风。","作文要可张子布，饮酒思从陈孟公。","半世氛埃成潦倒，几时蓑钓入空蒙。","一庵处处皆堪老，莫怕无山著此翁。"],"title":"寓叹"}
