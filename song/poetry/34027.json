{"author":"陆游","id":34027,"strains":["平仄平平仄仄平，仄○平平平仄平。","仄仄平○仄仄仄，仄仄仄仄平○平。","平平仄仄○平仄，仄仄仄○○仄仄。","仄平仄仄仄平平，平仄○平平仄仄。","平平仄仄仄平平，平平平仄平平平。","仄平仄平仄仄仄，平平仄仄平仄平。","仄仄平平仄平仄，平平仄仄平平仄。","平平仄平仄平平，平平仄仄平平仄。"],"paragraphs":["天宝胡兵陷两京，北庭安西无汉营。","五百年间置不问，圣主下诏初亲征。","熊罴百万从銮驾，故地不劳传檄下。","筑城绝塞进新图，排仗行宫宣大赦。","冈峦极目汉山川，文书初用淳熙年。","驾前六军错锦绣，秋风鼓角声满天。","苜蓿峰前尽亭障，平安火在交河上。","凉州女儿满高楼，梳头已学京都様。"],"title":"五月十一日夜且半梦从大驾亲征尽复汉唐故地见城邑人物繁丽云西凉府也喜甚马上作长句未终篇而觉乃足成之"}
