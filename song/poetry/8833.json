{"author":"张嵲","id":8833,"strains":["仄仄○平仄，仄仄仄平平。","仄仄仄仄○，仄仄平仄平。","平平平仄仄，仄仄○○平。","仄仄仄仄平，仄平平仄平。","平平仄仄平，平平平仄平。","仄仄仄平仄，平○平仄平。","仄仄仄仄仄，仄仄平平平。"],"paragraphs":["闭户长春草，日晏独高眠。","起步遶广庭，爱此风景妍。","青山罗郭外，白日当中天。","坐见柳意浓，亦知花向残。","鸡鸣水外村，人耕原上田。","玩物意方适，居闲情转延。","忽悟是作客，骤使心悁然。"],"title":"春昼睡起偶书二首  其二"}
