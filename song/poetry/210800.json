{"author":"杨亿","id":210800,"strains":["○平平仄仄，仄仄仄平平。","仄仄○平仄，平平仄仄平。","○平平仄仄，仄仄仄平平。","平仄平平仄，平平仄仄平。","平平○仄○，平仄仄平平。","仄仄仄平仄，平○仄仄平。"],"paragraphs":["离宫时荐罢，乐府艶歌新。","石髓凝秦洞，珠胎剖汉津。","三桃聊并列，百果独先春。","清籞来君赐，雕盘助席珍。","甘余应受和，圆极岂能神。","楚客便羊酪，归期负紫莼。"],"title":"樱桃"}
