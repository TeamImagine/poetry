{"author":"武元衡","id":8911,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["昔佩兵符去，今持相印还。","天光临井络，春物度巴山。","鸟道青冥外，风泉洞壑间。","何惭班定远，辛苦玉门关。"],"title":"元和癸巳余领蜀之七年奉诏徴还二月二十八日清明途经百牢关因题石门洞"}
