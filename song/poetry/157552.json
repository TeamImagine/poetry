{"author":"韩维","id":157552,"strains":["平平仄○○，平仄平○平。","仄平仄平仄，仄平仄仄平。","平仄平仄仄，平平平仄平。","平平仄平仄，平仄平平平。","○平仄仄仄，仄仄仄○平。","仄仄平仄○，仄仄平平平。","仄平平平○，平仄平平平。","仄平仄○平，仄仄平仄○。","仄仄平仄平，○仄仄仄○。","仄平仄平平，平仄仄平平。","平○仄仄仄，平仄○平平。","仄○平平仄，仄仄仄仄平。"],"paragraphs":["京都寡临观，兹地高且明。","仲冬一来望，旷然写予情。","千载豪杰尽，夷门荆棘生。","时平盛民物，华屋连飞甍。","长烟冒百里，下视色正青。","慨彼尘土间，扰扰何多营。","往车无徐驱，来马无停征。","顾惭托闲官，幸得游衍并。","念我同里人，三四不在行。","孔公老龙山，孙子令江城。","崔闲盎有粟，辛困冠无缨。","一回西南首，惨淡意莫平。"],"title":"同杨方叔游开宝上方有怀里中二三故人"}
