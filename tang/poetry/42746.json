{"author":"清远道士","id":42746,"strains":["仄仄○○平，平平仄平仄。","仄仄仄仄仄，平平仄平仄。","仄仄平平○，仄仄仄平仄。","仄平平仄仄，平平仄○仄。","○仄平平平，仄仄平平仄。","平平仄平仄，平仄平平仄。","仄平仄仄平，平平仄平仄。","仄仄平仄仄，平平平仄仄。","仄○○仄仄，平平仄平仄。","○仄仄平平，平平仄平仄。","平平仄平仄，仄平平仄○。","仄仄平仄平，平平仄平仄。"],"paragraphs":["我本长殷周，遭罹历秦汉。","四渎与五岳，名山尽幽窜。","及此寰区中，始有近峰玩。","近峰何郁郁，平湖渺弥漫。","吟俯川之阴，步上山之岸。","山川共澄澈，光彩交凌乱。","白云蓊欲归，青松忽消半。","客去川岛静，人来山鸟散。","谷深中见日，崖幽晓非旦。","闻子盛游遨，风流足词翰。","嘉兹好松石，一言常累叹。","勿谓余鬼神，忻君共幽赞。"],"title":"同沈恭子游虎丘寺有作"}
