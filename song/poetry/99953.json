{"author":"洪咨夔","id":99953,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["西谷柴车手自巾，风吹不到庾郎尘。","回光返照千江月，复命归根一点春。","永昼同窗陶处士，凉宵专席竹夫人。","徐公好丑浑休问，认取青铜镜里真。"],"title":"敬和老人览镜"}
