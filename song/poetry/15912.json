{"author":"范浚","id":15912,"strains":["平平平平仄平仄，平仄平平仄平仄。","仄○仄仄○平○，仄仄平平○仄仄。","平平○平仄仄仄，仄平平仄平平仄。","仄仄仄仄仄○○，平平○仄平平仄。"],"paragraphs":["桃花朱朱李花白，高柳花边出多碧。","雨中物色更芳鲜，未碍刘郎中一石。","醺酣裁诗角险丽，坐人豪逸俱勍敌。","但令得醉复长吟，山云从尔生虚壁。"],"title":"对酒分和杜诗"}
