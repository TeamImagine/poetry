{"author":"储光羲","id":54165,"strains":["平平仄○仄，平仄仄平平。","○仄仄平仄，平平平仄平。","平○平仄仄，仄仄平平平。","仄仄平○仄，平平仄仄○。","平平仄平仄，仄仄平平○。","仄仄平○仄，平平○仄平。"],"paragraphs":["田家俯长道，邀我避炎氛。","当暑日方昼，高天无片云。","桑间禾黍气，柳下牛羊群。","野雀栖空屋，晨昏不复闻。","前登澳梁坂，极望温泉分。","逆旅方三舍，西山犹未曛。"],"title":"行次田家澳梁作"}
