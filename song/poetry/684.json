{"author":"徐铉","id":684,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["名位虽卑道自光，讼庭无事俗平康。","帘间尚觉琴床暖，院静偏闻酒瓮香。","养性已知无病染，持廉唯恐有名彰。","主人莫讶暌违远，千仞由来有凤翔。"],"title":"和李太保寄刁秘书"}
