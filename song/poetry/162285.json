{"author":"丘葵","id":162285,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["接石为巢瓦缝欹，家风惟有白云知。","连筒远取煎茶水，种竹先寻挂衲枝。","庵小偏涵新世界，山空不见旧亭池。","清宵一段西来意，林影参差月上时。"],"title":"题谊上人石室"}
