{"author":"陈造","id":59296,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["归轩小驻莫匆匆，佳节胡宜客路中。","已缔金兰千载契，政思萸菊一樽同。","磕山烟薄秋容瘦，槐衮帘疏晚照红。","此兴向君殊不浅，要看醉帽受西风。"],"title":"九日留交代"}
