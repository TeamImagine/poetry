{"author":"文同","id":168848,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["常爱三峨临古郡，君之别业在其城。","近营大第当高处，更起新堂立美名。","满外江山皆秀绝，入中文史自纵横。","如何置得乌尤住，相与谈经过此生。"],"title":"题黎公照序训堂"}
