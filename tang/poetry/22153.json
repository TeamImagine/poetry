{"author":"许浑","id":22153,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["楚客停桡太守知，露凝丹叶自秋悲。","蟹螯只恐相如渴，鲈鲙应防曼倩饥。","风卷曙云飘角远，雨昏寒浪挂帆迟。","离心更羡高斋夕，巫峡花深醉玉卮。"],"title":"舟行早发庐陵郡郭寄滕郎中"}
