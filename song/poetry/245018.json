{"author":"綦崇礼","id":245018,"strains":["平仄仄平○，平○平仄平。","平平仄平仄，平仄○平平。","平○仄○仄，仄仄平仄○。","平平仄仄仄，仄仄仄平平。","平平仄平仄，仄仄平仄平。","仄仄平仄仄，仄仄平○平。","平平平仄○，仄仄仄平平。","○平仄平仄，仄仄仄平平。"],"paragraphs":["羁旅念乡县，衰迟惊岁阴。","交朋慰幽独，诗酒相追寻。","求盟敌难弭，助顺天意深。","边书息障候，喜气到山林。","联裾得良会，举白毋缓斟。","话旧諠笑语，拼醉欹冠簪。","梁尘歌响堕，玉颊酒红侵。","殷勤捧杯意，不惜污罗襟。"],"title":"次韵国佐二诗  其一"}
