{"author":"杨万里","id":44877,"strains":["平仄平平仄仄平，仄平平仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["初病杨花犹乱飞，即今梅子已黄稀。","卧惊节物遽如许，起得沉绵更解肥。","云寺耶溪招布袜，斜风细雨欠蓑衣。","半生不结修门梦，只梦家山唤早归。"],"title":"又和见喜病间"}
