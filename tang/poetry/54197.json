{"author":"储光羲","id":54197,"strains":["仄平仄平○，平仄平平平。","○○仄仄平，仄○平平平。","仄平平仄仄，仄仄平平平。","平平平平平，○○仄平○。","平仄仄平仄，仄仄仄仄平。","平平仄平平，平仄○平平。","平仄仄○仄，平平平平平。","平平平平平，仄仄平平平。","平仄平平仄，平平平平平。","仄平仄平平，仄仄平平平。","仄○仄平仄，平仄平平平。","仄仄平平平，仄○仄仄平。","仄平平平仄，仄仄平平平。","仄仄平仄平，仄仄○平平。","平仄仄仄○，平平仄仄平。","仄仄平仄平，仄仄平平平。","仄仄平仄仄，仄仄平平平。","平平○平平，仄仄仄仄平。","仄仄仄仄仄，仄仄平仄平。","仄平仄仄平，仄仄仄平平。","平平平平仄，仄仄平仄平。","仄仄平平平，仄仄仄平平。","平平仄平平，仄仄平仄○。","仄平仄？仄，仄平仄平○。","平仄平仄平，平平平平平。","仄？仄仄仄，○○平仄平。","平仄平平平，平平仄仄平。","平平仄平仄，仄仄仄平平。","仄仄平仄平，平○平平平。","仄仄○平仄，平仄○仄平。"],"paragraphs":["仆人理车骑，西出金光逵。","苍苍白帝郊，我将游灵池。","太阴连晦朔，雨与天根违。","凄风披田原，横污益山陂。","农畯尽颠沛，顾望稼穑悲。","皇灵恻群甿，神政张天维。","坤纪戮屏翳，元纲扶逶迤。","回塘清沧流，大曜悬金晖。","秋色浮浑沌，清光随涟漪。","豫章尽莓苔，柳杞成枯枝。","骤闻汉天子，征彼西南夷。","伐棘开洪渊，秉旄训我师。","震云灵鼍鼓，照水蛟龙旗。","锐士千万人，猛气如熊罴。","刑罚一以正，干戈自有仪。","坐作河汉倾，进退楼船飞。","羽发鸿雁落，桧动芙蓉披。","峨峨三云宫，肃肃振旅归。","恶德忽小丑，器用穷地赀。","上兵贵伐谋，此道不能为。","吁哉蒸人苦，始曰征伐非。","穆穆轩辕朝，耀德守方陲。","君臣日安闲，远近无怨思。","石鲸既蹭蹬，女牛亦流离。","㺍獭游渚隅，葭芦生漘湄。","坎埳四十里，填淤今已微。","江伯方翱翔，天吴亟往来。","桑榆惨无色，伫立暮霏霏。","老幼樵木还，宾从回鞿羁。","帝梦鲜鱼索，明月当报时。"],"title":"同诸公秋日游昆明池思古"}
