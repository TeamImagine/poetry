{"author":"黄裳","id":204621,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["北风吹雪抹潮头，待过东南第一州。","去客情生来客梦，隔年灯照隔江愁。","玉皇谪吏行当复，金阙除书即便收。","言简气清终有用，卧龙山下自难留。"],"title":"除夜代送倪签判"}
