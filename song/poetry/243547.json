{"author":"晏殊","id":243547,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["仲子幽居杳蔼间，回环十亩尽林峦。","游鱼倒溯清泉急，乳雉惊飞夕烧干。","系马短亭乘草茁，携壶芳榭值梅酸。","浮生莫道今如昨，曷月朋簪争此欢。"],"title":"忆临川旧游"}
