{"author":"陈文蔚","id":83327,"strains":["仄平仄仄平平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["设门大字题嘉遁，买宅浩然归去来。","十亩清溪千个竹，一庭春意半窗梅。","渔樵正伴诗翁乐，鸥鹭俄惊诏墨催。","底事此中留不住，钓磻知有济时才。"],"title":"戊午正月送赵工部赴江东参谋"}
