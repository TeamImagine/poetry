{"author":"王安石","id":180131,"strains":["仄平仄仄仄仄平，○仄平仄○平平。","仄平平仄平仄仄，仄仄仄○平仄平。","仄平仄仄平仄仄，仄平平仄平仄○。","平平仄仄平平平，平平仄仄○仄平。","仄平仄仄○平平，仄仄仄仄○平○。","仄仄仄仄平仄平，平平仄仄平平仄，平○仄仄平平仄。","仄平平仄仄仄平，仄仄平平仄仄平。"],"paragraphs":["赤车使者锦帐郎，从客珂马留闲坊。","紫芝眉宇倾一坐，笑语但闻鸡舌香。","药名劝酒诗实好，陟厘为我书数行。","真珠的皪鸣槽床，金罂琥珀正可尝。","史君子细看流光，莫惜觅醉衣淋浪。","独醒至死诚可伤，欢华易尽悲酸早，人间没药能医老。","寄言歌管众少年，趁取乌头未白前。"],"title":"和微之药名劝酒"}
