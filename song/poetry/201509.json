{"author":"彭汝砺","id":201509,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["北行未始过陈桥，仗节今朝使大辽。","寒日拥云初漠漠，急风招雪晚萧萧。","江湖梦寐时之楚，象魏精诚日望尧。","孤驿夜深谁可语，青灯黄卷慰无聊。"],"title":"使辽"}
