{"author":"吕南公","id":208656,"strains":["仄○○平平，仄仄○仄仄。","仄○平平仄，平仄平平仄。","平平仄仄仄○平，平平仄仄仄平仄。","仄○仄仄仄仄平，平平仄仄平仄仄。","平平仄仄平仄仄，平仄○○平仄仄。","○平平仄仄平平，仄仄平○仄平仄。","○○平仄仄平仄，平仄平平平仄仄。","仄平仄○平平平，仄仄仄仄平平平。","平平仄仄仄仄仄，仄仄仄仄平○平。","平平仄仄平仄仄，平仄仄○平仄平。","平平平仄仄仄仄，仄仄仄仄○平平。","仄仄平平平仄仄，○仄仄仄平平仄。","仄平平仄仄平○，仄仄平平○平仄。","仄平仄仄仄仄仄，仄仄平平平仄仄。","仄平仄仄仄平○，○仄平平仄仄仄。","平平仄仄仄仄仄，仄仄仄平平仄仄。","○仄仄仄仄，○平○仄仄。","仄仄仄仄仄○平，○○仄○○仄○。"],"paragraphs":["一钱重丘山，斗粟轻粪土。","昔闻丰年乐，今识丰年苦。","东家米粒白如银，西家稻束大于鼓。","再三入市又负归，殷勤减价无售主。","刀机纵在屠伯瘦，杯勺长闲垆妇去。","了无蹊径近甘肥，只有呻吟厌寒暑。","相传城邑尚牢落，村野萧然安足数。","鄙夫自分为儒生，坎𡒄薄佑来蚕耕。","言章自昔枉用力，债簿几许能除名。","连旬暴露颜面黑，弥月菜茹肠肚青。","原田常恐不遇岁，及此遇矣当何成。","昨日邻翁咨种播，相与竹下团团坐。","共嗟衰暮值艰难，未觉丰登胜饥饿。","望天窅邈叵致诘，得令贤明聊尔贺。","不驰干隶扰租输，更秉公心悯盐课。","何乡巨恶不手敛，有处宿奸皆胆破。","且勿恤失得，且毋论福祸。","但愿令尹住三年，钱重物轻犹可过。"],"title":"山中即事寄上知县宣德"}
