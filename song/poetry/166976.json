{"author":"徐瑞","id":166976,"strains":["平平仄仄平，平平仄仄平。","平○平平仄，仄仄仄仄平。","平平仄仄仄，平平仄平平。","仄仄仄仄仄，仄仄平○平。","仄仄仄仄仄，仄平仄○平。","平平仄仄仄，平仄平平平。","平平仄仄仄，仄平仄平○。","仄平仄平平，平平仄平平。"],"paragraphs":["锵锵涧水鸣，阴阴宰木春。","晨兴羞清酌，酹我柏下人。","山蹊塞欲断，呼童剪荆榛。","断甃土晕碧，古瓦垣衣青。","席草再俛伏，泫然泪沾巾。","音容一以远，魂梦何由寻。","终天不可报，九原谅斯闻。","愿言领诸孤，年年拜清明。"],"title":"壬午清明拜先君墓下"}
