{"author":"伍乔","id":962,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["别手应难及此精，须知攒簇自心灵。","始于毫末分诸国，渐见图中列四溟。","关路欲伸通楚势，蜀山俄耸入秦青。","笔端尽现寰区事，堪把长悬在户庭。"],"title":"观华夷图"}
