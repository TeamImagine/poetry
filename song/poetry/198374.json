{"author":"苏辙","id":198374,"strains":["平平仄平平，仄仄仄仄○。","平平仄仄仄，仄平仄○平。","平仄平仄仄，仄仄仄平平。","平○仄仄平，仄仄○平平。","仄仄仄仄○，仄○仄平平。"],"paragraphs":["忧来感人心，悒悒久未和。","呼儿具浊酒，酒酣起长歌。","歌罢还独舞，黍麦力诚多。","忧长酒易消，脱去如风花。","不悟万法空，子如此心何。"],"title":"次韵子瞻和渊明拟古九首  其七"}
