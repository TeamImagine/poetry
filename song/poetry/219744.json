{"author":"晁说之","id":219744,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，平平仄仄仄平平。","仄平平仄平平仄，仄仄平平仄仄平。"],"paragraphs":["祟鬼当年曾暂解，赋成今日永嘉祥。","无烦铸鼎图群象，可笑时傩逐毕方。","荡涤辞源能澎濞，诛锄笔阵更光芒。","此身强健余何事，枉是灵均叹国殇。"],"title":"谢圆机除祟赋"}
