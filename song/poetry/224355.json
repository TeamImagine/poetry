{"author":"洪朋","id":224355,"strains":["平平仄平平，仄仄仄平仄。","仄仄平平○，仄平仄平仄。","平平○仄仄，平仄仄平仄。","仄仄仄平平，仄平仄平仄。","仄平仄平仄，仄○平○○。","仄平平仄仄，平平○仄仄。","平仄仄○仄，平仄仄仄仄。","仄○仄仄平，仄仄仄仄仄。"],"paragraphs":["桃源一臞儒，意气郁何壮。","削迹红尘中，筑亭白云上。","溪声听逸响，山色阅殊状。","谅是永幽栖，岂伊暂清旷。","若人有灵气，战胜神更王。","乃知先圣裔，风流标素尚。","嗟予晚闻道，兹事夙所向。","得兴雪月交，理棹会一访。"],"title":"寄题刘山人战胜轩"}
