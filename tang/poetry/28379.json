{"author":"陆龟蒙","id":28379,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["乌饭新炊芼臛香，道家斋日以为常。","月苗杯举存三洞，云蘂函开叩九章。","一掬阳泉堪作雨，数铢秋石欲成霜。","可中值著雷平信，为觅闲眠苦竹床。"],"title":"四月十五日道室书事寄袭美"}
