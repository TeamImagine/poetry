{"author":"苏颂","id":179043,"strains":["平平平仄平，平平平仄仄。","仄平平平平，平仄平平○。","平平仄平仄，仄仄平平仄。","仄平仄平平，仄平平平仄。","平平平平仄，仄仄仄平仄。","仄仄平平平，仄平仄○仄。","仄平仄仄仄，平仄○仄○。","平平仄仄仄，仄仄仄仄仄。","仄平仄平平，平仄平○○。","仄平仄仄平，仄仄○仄仄。"],"paragraphs":["天涯人未归，飘然江海上。","客心蓬任风，归路萍随浪。","青云少知己，白日多罹谤。","著书见穷愁，倚门知肮脏。","皇皇干名禄，戚戚足羞让。","岂特为身谋，所怀慰亲望。","昔人在困踬，宁复论得丧。","吾徒抱道义，岂不保趣向。","勉希一箪贤，无慕千乘相。","卷舒各有时，出处当自谅。"],"title":"和林丘二君会程坦之家二诗  其二"}
