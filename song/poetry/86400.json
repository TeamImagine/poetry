{"author":"韩淲","id":86400,"strains":["仄○仄仄平，平平仄平平。","仄平仄平仄，仄仄平仄○。","仄平仄平仄，平平仄仄平。","仄平仄仄仄，仄仄仄平平。","仄仄平仄平，仄仄平仄平。","平仄仄平仄，○平仄平平。"],"paragraphs":["我思列岫亭，秋光满灵山。","地高出林荡，下视城邑间。","有时坐终日，邻僧亦往还。","屋头木蓊蓊，砌下菊斑斑。","放此麋鹿心，炼彼冰雪颜。","今日复何日，驱驰未能闲。"],"title":"五思  其一"}
