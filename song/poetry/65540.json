{"author":"廖行之","id":65540,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平仄仄仄平平仄，仄仄平平仄仄平。"],"paragraphs":["路转溪回几曲村，溪头流水去浑浑。","农忙野叟朝耕陇，蚕老人家昼掩门。","游子漫怜春色晚，故园应想绿阴繁。","归欤屈指无多日，夜雨团栾酒一尊。"],"title":"宜春道中"}
