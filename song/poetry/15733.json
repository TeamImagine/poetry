{"author":"刘子翚","id":15733,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["稚刘于我最多情，此日诗筒不绝声。","孤雁相依真得地，早梅一粲又倾城。","向来兰好知谁许，病后霜林懒独行。","小几清香慰临别，极知了了万缘轻。"],"title":"寄致明并纪惠雁观梅之旧"}
