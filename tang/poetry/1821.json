{"author":"吴融","id":1821,"strains":["仄○平仄平仄○，仄仄平仄平○平。","○○平平仄仄仄，平平仄仄仄平平。","仄平○仄○仄仄，仄仄平平仄平仄。","平平○仄平仄平，仄仄平○○平仄。","仄仄仄平仄仄仄，平仄仄平○仄仄。","仄仄平平仄仄平，仄仄仄平○仄仄。"],"paragraphs":["紫燕黄鹄虽别离，一举千里何难追。","犹闻啼风与叫月，流连断续令人悲。","赋情更有深缱绻，碧甃千寻尚为浅。","蟾蜍正向清夜流，蛱蝶须教堕丝罥。","莫道断丝不可续，丹穴凤皇胶不远。","草草通流水不回，海上两潮长不返。"],"title":"杂曲歌辞 古别离"}
