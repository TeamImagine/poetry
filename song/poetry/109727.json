{"author":"阳枋","id":109727,"strains":["仄平平仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["殿西歌彻采薇声，记室烦君为一行。","窦幕有班燕刻重，裴寮得愈蔡功成。","文书昼静旌旗卷，筹画宵闲鼓角清。","今日元戎前长史，步趋脚迹好门生。"],"title":"见欧制干  其一"}
