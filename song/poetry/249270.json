{"author":"曾几","id":249270,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。"],"paragraphs":["墨云行雨并成空，突兀彤云在眼中。","瓜李不禁如许热，蒲葵能得几多风。","通宵看月坐还卧，竟日追凉西复东。","回首本无寒暑地，听渠亭午汗珠融。"],"title":"复热"}
