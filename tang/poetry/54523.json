{"author":"常建","id":54523,"strains":["平平平平仄，平仄平平仄。","平仄○仄仄，○平平仄平。","仄平仄平平，仄仄仄○平。","仄平仄平仄，平仄平仄○。","仄仄仄仄平，仄仄○平平。","仄平仄平仄，平仄平平平。","平仄平平平，仄平平仄平。","仄平○仄平，仄仄平○平。","仄仄○仄仄，○平仄平平。","平平平仄平，仄仄平○平。","仄仄仄仄平，仄平仄平平。","仄仄仄仄仄，平平平平平。"],"paragraphs":["湖南无村落，山舍多黄茆。","淳朴如太古，其人居鸟巢。","牧童唱巴歌，野老亦献嘲。","泊舟问溪口，言语皆哑咬。","土俗不尚农，岂暇论肥硗。","莫傜射禽兽，浮客烹鱼鲛。","余亦罘罝人，获麋今尚苞。","敬君中国来，愿以充其庖。","日入闻虎鬬，空山满咆哮。","怀人虽共安，异域终难交。","白水可洗心，采薇可为肴。","曳策背落日，江风鸣梢梢。"],"title":"空灵山应田叟"}
