{"author":"文同","id":168488,"strains":["仄仄平平○，平仄平平仄。","平平仄平平，平仄仄仄仄。","平？平仄仄，仄仄仄○仄。","平仄仄○平，平平仄○仄。","仄平仄平仄，平仄仄仄仄。","○平平仄○，仄仄平○仄。","仄仄仄平仄，平仄仄平仄。","平平仄平仄，平仄平仄仄。","平仄平○○，仄仄仄平仄。","○平平仄仄，平仄仄平仄。"],"paragraphs":["有客来山中，云附泸南信。","开门得君书，欢喜失鄙吝。","筠籨包荔子，四角具封印。","童稚瞥闻之，群来立如阵。","竞言此佳果，生眼不识认。","相前求拆观，颗颗红且润。","众手攫之去，争夺递追趁。","贪多乃为得，廉耻曾不问。","喧闹俄顷闻，咀嚼一时尽。","空余皮与核，狼籍入煨烬。"],"title":"谢任泸州师中寄荔枝"}
