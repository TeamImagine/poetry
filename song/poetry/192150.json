{"author":"郭祥正","id":192150,"strains":["平仄仄仄仄，仄仄仄○仄。","仄仄平仄平，仄仄仄平仄。","○平平仄仄，平仄仄平仄。","平平仄平仄，平平仄○仄。","平平仄仄仄，平○仄仄仄。","仄平仄平仄，仄仄仄平仄。","平平仄仄○，平仄仄平仄。","平○仄仄仄，平○仄仄仄。","平仄仄平平，平平仄平仄。","平平仄仄○，平仄仄仄仄。","仄仄仄仄平，仄仄仄平仄。","○仄仄仄平，平仄仄○仄。","平○○○○，仄仄仄仄平。","仄○仄平平，仄仄仄平仄。"],"paragraphs":["君马一足病，琐琐阻行迈。","况复梅雨天，坐卧不能快。","空山无大脔，何以具君嘬。","墙根采肥杞，湖漘买鲜鲙。","开樽荐浊酒，高论幸忘惫。","寸心拔茅塞，两耳抉双聩。","文醇潜大和，诗险露幽怪。","联吟极物象，君胜我屡败。","东野久龙钟，多惭退之拜。","奇才必自重，虽黜愈勿懈。","卞璧未遇时，在璞岂能坏。","鉴赏一日逢，青紫信如芥。","君行且迟留，马病愿未差。","贳衣亦何辞，庶用接嘉话。"],"title":"和樊希韩解元"}
