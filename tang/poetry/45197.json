{"author":"卢僎","id":45197,"strains":["平仄仄平平仄仄仄平仄，平平仄仄平平仄。","仄仄平○仄仄平，平平仄仄平平仄。","仄○平仄仄平平，○仄平仄平平平。","仄平平平平仄仄，平仄○仄仄仄平。","平平仄仄平平仄，仄平仄平平仄仄。","平仄仄平平仄平，平平仄仄平平仄。","平仄平平仄仄平，平平仄平○仄平。","仄仄平平○仄仄，仄○仄仄仄平平。","平平仄仄平○仄，平仄平平平仄仄。","仄仄平平仄仄平，仄平仄仄○平仄。","○平仄仄仄平平，平平平仄仄平平。","仄平平仄平平仄，○平平仄仄○平。"],"paragraphs":["君不见巴乡气候与华别，年年十月梅花发。","上苑今应雪作花，宁知此地花为雪。","自从迁播落黔巴，三见江上开新花。","故园风花虚洛汭，穷峡凝雪度岁华。","花情纵似河阳好，客心倍伤边候早。","春候飒惊楼上梅，霜威未落江潭草。","江水侵天去不还，楼花覆帘空坐攀。","一向花前看白发，几回梦里忆红颜。","红颜白发云泥改，何异桑田移碧海。","却想华年故国时，唯余一片空心在。","空心吊影向谁陈，云台仙阁旧游人。","傥知巴树连冬发，应怜南国气长春。"],"title":"十月梅花书赠"}
