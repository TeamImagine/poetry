{"author":"陆游","id":32974,"strains":["平平仄平平仄仄，仄○○平仄平仄。","仄平仄仄平平平，仄平仄仄仄平平。","平平平平仄平仄，平仄○平平仄仄。","平平仄仄仄平平，仄仄仄平平仄仄。","仄平仄仄平仄平，平仄平平平仄平。","仄仄仄○平仄仄，仄平平仄○○○。"],"paragraphs":["前年脍鲸东海上，白浪如山寄豪壮。","去年射虎南山秋，夜归急雪满貂裘。","今年摧颓最堪笑，华发苍颜羞自照。","谁知得酒尚能狂，脱帽向人时大叫。","逆胡未灭心未平，孤剑床头铿有声。","破驿梦回灯欲死，打窗风雨正三更。"],"title":"三月十七日夜醉中作"}
