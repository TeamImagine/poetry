{"author":"张栻","id":58119,"strains":["平平○仄仄平平，平仄平○仄仄平。","○仄仄○平仄仄，平平○平○仄平。","仄平仄仄平仄仄，仄平仄仄平仄平。","仄仄仄平平仄仄，平○平仄仄平平。"],"paragraphs":["亭成胜日好风光，佳客携将共一觞。","苍壁插空千古色，高松荫堤三伏凉。","网鱼缕脍寒水玉，剥莲煮鼎甘露浆。","便觉故园浑在眼，祇应漓水似潇湘。"],"title":"六月二十六日秀青亭初成与客同集"}
