{"author":"陈造","id":59354,"strains":["○仄平平仄仄平，平平平仄仄平平。","平○仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，○仄平平仄仄仄。"],"paragraphs":["三阅春光一建瓴，依然归棹泊危亭。","乌迎客子各头白，柳学故人俱眼青。","曾是纵谭僵婢仆，又成豪饮卧罍瓶。","明朝小话前溪别，分付溪风管醉醒。"],"title":"赠仲国美"}
