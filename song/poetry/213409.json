{"author":"贺铸","id":213409,"strains":["○○仄仄平平平，平平仄仄平平平。","仄平○仄仄平仄，仄仄仄平平仄平。","仄仄平平仄平仄，平平仄仄平平平。","平平平仄仄平仄，仄仄平平平仄平。","仄仄仄平平仄仄，仄○仄仄平平○。","○○平仄仄平仄，仄仄平平○仄平。"],"paragraphs":["离离赤枣墙东林，开窗下榻依墙阴。","杖藜相顾赖之子，隠几忘言知我心。","晚契初逢一东野，清诗屡掷双南金。","官身为米自南北，世路亡羊无古今。","梦泽草荒孤驿远，洞庭雨入沧江深。","相思何以祝高韵，桂树秋风吟玉琴。"],"title":"得周元翁蕲春道中书"}
