{"author":"郑刚中","id":251969,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["最幸平时省拜频，雍容常欲面生春。","鬓华虽觉年弥老，齿宿其如语自新。","两剑共埋知有日，一杯持奠阻无因。","泫然空落风前泪，终愧西山执绋人。"],"title":"悼八婶孺人  其二"}
