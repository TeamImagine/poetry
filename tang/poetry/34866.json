{"author":"韦嗣立","id":34866,"strains":["平仄仄平平，仄平○仄平。","仄平平仄○，平仄仄平平。","仄仄平○仄，○平仄仄平。","仄平平仄仄，平仄仄平平。","平仄○平仄，平○平仄平。","仄平平仄仄，平仄仄平平。","○仄平平仄，平平仄仄平。","平平平仄仄，仄仄仄平平。","仄仄平平仄，○平仄仄平。","平平仄平仄，平仄仄平○。","仄仄平平○，平仄仄仄平。","○仄平仄仄，仄平平仄平。","平平平仄仄，仄仄仄平平。","平仄平仄仄，平平仄仄平。","仄平平仄○，平仄平○平。","平仄平平仄，平平仄仄平。","仄平○仄仄，○仄仄平平。","平仄平平仄，平平平仄平。","仄平平仄仄，平仄仄平平。","仄仄仄平仄，平平○仄○。","平平平仄仄，平仄仄○○。","平平平仄仄，○仄仄平平。"],"paragraphs":["亭伯负高名，羽仪称上京。","魏珠能烛乘，秦璧许连城。","六月飞将远，三冬学已精。","洛阳推贾谊，江夏贵黄琼。","推演中都术，旋参河尹声。","累迁登御府，移拜践名卿。","庭聚歌锺丽，门罗棨戟荣。","鹦杯飞广席，兽火列前楹。","散诞林园意，殷勤敬爱情。","无容抱衰疾，良宴每招迎。","契得心逾重，言忘道益真。","相勗忠义节，共谈词赋英。","雕虫曾靡弃，白凤已先鸣。","光接神愈骇，音来味不成。","短歌甘自思，鸿藻弥难清。","东里方希润，西河敢窃明。","厚诬空见迫，丧德岂无诚。","端守宫闱地，寒烟朝暮平。","顾才无术浅，怀器识忧盈。","月下对云阙，风前闻夜更。","昌年虽共偶，欢会此难幷。","为怜漳浦曲，沈痼有刘桢。"],"title":"酬崔光禄冬日述怀赠答"}
