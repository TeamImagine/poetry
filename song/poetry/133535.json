{"author":"陈仁玉","id":133535,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["天柱峰头叠紫烟，遥看万玉耸相连。","云深九锁疑无路，翠豁一区俄有天。","爽气袭人森石树，嗔雷飞雨响山泉。","倏然不类人间世，今日自惊平地仙。"],"title":"游洞霄"}
