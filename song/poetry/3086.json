{"author":"陈与义","id":3086,"strains":["○平○平仄，仄仄仄仄平。","平平仄平仄，仄仄平仄平。","仄平仄仄仄，平平平仄○。","仄平仄平平，平仄仄○仄。","仄平平○仄，仄仄○平平。","仄仄仄平仄，仄○平仄平。","仄平仄仄仄，仄仄平仄平。","平○平仄平，仄仄平平平。"],"paragraphs":["长风将佳月，万里到此堂。","天游本无待，邂逅今夕凉。","北窗旧竹短，南窗新竹长。","此君本无心，风月不相忘。","道人方燕坐，万物凝清光。","不独揖霜雪，似闻笙鹤翔。","乃知一念静，可洗千劫忙。","明当携曲生，往问安心方。"],"title":"题刘路宣义风月堂"}
