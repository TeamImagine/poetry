{"author":"张谓","id":57133,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["星轺计日赴岷峨，云树连天阻笑歌。","南入洞庭随雁去，西过巫峡听猿多。","峥嵘洲上飞黄蝶，滟滪堆边起白波。","不醉郎中桑落酒，教人无奈别离何。"],"title":"别韦郎中"}
