{"author":"王炎","id":69414,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["蛟螭旗尾拥楼头，偃仰胡床护一州。","水阔三江成汇泽，风高六月有清秋。","长吟不减白蘋句，坐啸能分黄屋忧。","凭槛可穷千里目，角声呜轧楚帆收。"],"title":"和廖守岳阳楼韵三首  其二"}
