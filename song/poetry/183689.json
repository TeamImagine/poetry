{"author":"刘攽","id":183689,"strains":["平仄平平平仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["高合横霄梧十寻，回廊曲槛昼阴阴。","期年不就长杨赋，晚岁空为梁甫吟。","童稚相亲俱白发，风波失所更情深。","沧溟极目云涛壮，相见胸中快病襟。"],"title":"留别苏安上"}
