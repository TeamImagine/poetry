{"author":"欧阳修","id":79195,"strains":["平平仄仄平仄仄，平平○平仄仄仄。","仄平仄仄仄仄平，仄仄仄平平仄仄。","平平仄平仄平平，平平仄平仄平仄。","仄平仄仄仄仄平，仄仄仄仄平仄平。","仄仄仄仄仄仄平，○仄仄平平仄平。","平平仄仄仄仄仄，平仄仄仄平平平。","平平平仄仄平仄，平○仄平平仄平。"],"paragraphs":["斑然锦翼花簇簇，雄雌相随乐不足。","抱雏出卵翅羽成，岂料一朝还反目。","人言嫁鸡逐鸡飞，安知嫁鸠被鸠逐。","古来有盛必有衰，富贵莫忘贫贱时。","女弃父母嫁曰归，中道舍君何所之。","天生万物各有类，谁谓鸟兽为无知。","虽无仁义不情爱，苟闻此言宁不悲。"],"title":"代鸠妇言"}
