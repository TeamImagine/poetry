{"author":"刘克庄","id":111823,"strains":["仄仄仄平平仄仄，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["别我暑行三百里，使君此举古今稀。","班荆不以牙旗从，剪韭都忘草具微。","浪汩鸢飞毋久住，颍川凤下可遄归。","未妨黠鬼揶揄笑，专壑专城孰是非。"],"title":"送仲晦国录赴康州二首  其二"}
