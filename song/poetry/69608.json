{"author":"王炎","id":69608,"strains":["平平仄仄仄仄仄，平仄仄平平仄仄。","仄平平仄仄平平，仄仄○平平仄平。","仄○仄仄○○仄，○仄仄平平仄仄。","平平仄仄仄○平，平平○仄平平平。","仄仄仄平平仄仄，仄仄仄平平仄仄。","平仄平仄平平平，仄平仄仄平平○。","仄仄平平仄仄仄，○仄仄平○仄仄。","平仄仄○平仄平，平仄平平○仄仄。"],"paragraphs":["书生卯饭动及午，姜糁菜丝烦自煮。","异时甘脆屋渠渠，出自空肠千卷书。","竹间杵臼相敲击，茶不疗饥何苦吃。","泉新火活费裁排，呼奴更挈铜瓶来。","蜀客见之心逐逐，暂借纸窗休茧足。","归欤家在淮湖边，草魁可买无青钱。","不办云腴供粥饮，空有束诗如束笋。","青箬小分鹰爪香，江上拏舟当远引。"],"title":"再用元韵因简县庠诸先辈"}
