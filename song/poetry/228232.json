{"author":"释德洪","id":228232,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["紫盖峰头楼阁生，朱灵洞口水云晴。","盘空路作惊蛇去，落日人如冻蚁行。","重郭老师今健否，藏年珍木但闻名。","定应自扫岩边石，时发披云啸月声。"],"title":"送莹上人游衡岳"}
