{"author":"李中","id":36896,"strains":["仄仄平平仄仄平，平平仄仄仄平平。","平平仄仄平平仄，平仄仄平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["重向烟萝省旧游，因寻遗迹想浮丘。","峰头鹤去三清远，坛畔月明千古秋。","泉落小池清复咽，云从高峤起还收。","自惭未得冲虚术，白发无情渐满头。"],"title":"再游洞神宫怀邵羽人有感"}
