{"author":"释正觉","id":4962,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄平，平平平仄仄平平。","仄平仄仄平平仄，仄仄平平仄仄平。"],"paragraphs":["千里同风德不孤，心秋觉月照空壶。","两头坐断何生死，一点圆明异有无。","木马寒嘶青草坞，泥牛春种白云区。","见闻佛事谁迎背，用处全机道转枢。"],"title":"别陆尚书"}
