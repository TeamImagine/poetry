{"author":"宋庠","id":2814,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["天街残月斗城西，五里葱葱瑞雾迷。","仙翰入陪廱泽鹭，晓筹初听汝南鸡。","星翻徼道千庐密，云敛觚棱两观齐。","自顾山林疏贱质，谁将车马载惊鼷。"],"title":"朝谒待漏偶成咏怀"}
