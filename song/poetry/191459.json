{"author":"冯山","id":191459,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄平平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["使车东按宕渠还，霖潦千山万水间。","为把仁恩行郡国，肯教愁色到容颜。","高贤本为苍生起，良骥应无白日闲。","从此促归天上去，翺翔鹓鹭紫宸班。"],"title":"运使李献甫有书云千山万水之间泥泞劳苦不可胜言者因以诗答之"}
