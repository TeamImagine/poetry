{"author":"张耒","id":216175,"strains":["平○平仄平平仄，仄○？平仄平仄。","平平仄仄仄○平，平仄平平○平仄。","平平仄仄○平平，仄○仄平平仄平。","平仄仄平平仄仄，仄平仄○仄平平。","仄平平仄平平仄，仄○仄平平仄仄。","平平平仄仄平平，仄仄平平仄○仄。","仄平仄○仄平平，仄仄○平仄仄平。","仄仄仄平平仄仄，平平平仄仄平平。"],"paragraphs":["元和才子悲流落，一听琵琶谓天乐。","青衫裛泪作长歌，谁取篇章和宫角。","谯东夜久行人稀，卧闻此歌歌者谁。","歌侣旧时人不见，举头欲听泪双垂。","画堂青琐春无事，几听此歌还几醉。","东风桃李作黄埃，宝箧尘昏谱闲字。","一声一听一情伤，未老应知几断肠。","展转曲终灯烬落，荒城寒月夜飞霜。"],"title":"宿谯东逆旅夜闻歌白公琵琶行"}
