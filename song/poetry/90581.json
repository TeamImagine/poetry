{"author":"韩琦","id":90581,"strains":["平平平仄仄仄仄，平仄仄平平仄仄。","平平平仄仄平仄，○平仄仄平平仄。","仄平平仄仄仄平，仄仄○平仄仄仄。","仄平平仄平平仄，平仄仄平○仄仄。","仄仄平平○仄平，仄仄平○○平仄。","仄平平仄仄平平，仄○仄仄平平仄。","平仄仄仄仄○○，平仄平平仄平仄。","平平仄仄仄平仄，仄仄仄仄仄仄仄。","仄仄平平仄平仄，○平仄仄平平仄。","仄仄仄仄平仄仄，仄仄○平平仄仄。","仄平仄仄平平仄，仄仄○仄平仄仄。","○仄仄仄平仄平，仄仄仄仄平平仄。","○平平仄仄仄仄，仄仄仄平○仄仄。","○平仄仄仄平平，○平平仄平平仄。","仄○仄仄仄平仄，仄仄平平仄平仄。","平平仄平仄○平，平仄平○平仄仄。","平平平仄仄平平，平○仄仄平平仄。","平平平仄仄仄仄仄仄，仄○○平平仄仄。","平○平平平仄平仄仄，仄仄仄○○仄仄。","平平平平平仄仄，仄仄平平平仄仄。","平平平平○仄平，仄仄○○平仄仄。","仄仄平平仄仄平，仄平平仄平平平仄仄。"],"paragraphs":["丹青之笔夺造化，能者几何登品录。","蛟龙狞恶鬼神怒，更工不接时人目。","有形之物至者稀，是否难欺众所瞩。","绛台胡掾文章外，偏向画牛其好酷。","海内驰名三十年，得者珍藏过金玉。","老来才始著青衫，养亲不及朝家禄。","前日野服忽相过，云访恩知走京毂。","微风入指未能画，示我蜡本数十幅。","采摭诸家百余状，毫端古意多含蓄。","鬭者取力全在角，卧者称身全在腹。","立身髣髴精神慢，背者分数头项促。","行者动作皆得群，乳者顾视真怜犊。","当流泅戏益自在，欲渡或疑犹蓄缩。","从容饮啮得天真，荷鞭时有童儿牧。","或横一笛坐牛角，便是无声太平曲。","江天雨云易溟蒙，风势掀号摧古木。","欹斜蓑笠趁牛归，萧踈暮景烟村宿。","奇哉胡掾老笔不可到，戴叟重生须死伏。","吾观诸牛之态虽尽妙，尚有所遗思未熟。","牛于生民功最大，不画牛功牛亦辱。","胡君胡君听我言，别选轻绡成巨轴。","写出区区耒耜勤，贵知天下由吾方食足。"],"title":"观胡九龄员外画牛"}
