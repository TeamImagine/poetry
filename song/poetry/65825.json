{"author":"陈傅良","id":65825,"strains":["仄仄仄仄○平平，○平仄平仄平○。","仄平仄仄仄○仄，仄仄○平平仄平。","平平仄仄仄仄仄，仄仄仄仄平仄平。","仄平平仄仄平仄，仄仄仄仄平平平。","平平仄仄平仄仄，仄仄平仄平平平。","平○仄仄仄平仄，仄仄仄仄○○平。","平平仄仄仄仄平，平仄○仄平平平。","仄平平仄○平平，平仄仄平平仄平。"],"paragraphs":["一日一见犹为稀，如何十年见无期。","昔方壮岁意轻别，一笑听君歌式微。","江流永矣剑阁阻，恨不羽翰能奋飞。","不图今日已华发，话此怪怪还奇奇。","桑麻不竞蒿压屋，厚禄书断儿恒饥。","谁当附热斲冰雪，岁晏独可相从嬉。","功名富贵各有时，人亦空自为韦脂。","与君持此将安归，沧海雪山无尽诗。"],"title":"再用韵呈德修"}
