{"author":"卢方春","id":133413,"strains":["仄平仄平仄，仄仄仄仄○。","仄仄仄仄平，仄平仄仄仄。","平仄仄仄平，○平仄仄仄。","平仄仄○仄，平仄仄仄仄。","平平仄平仄，仄仄仄平仄。","平平仄平仄，仄平仄仄仄。","平仄？平平，仄仄仄○仄。","仄仄仄仄平，平仄仄平仄。","仄仄○○平，平平平仄仄。"],"paragraphs":["雨凉陟驼𪩘，转历九十折。","短竹亦自阴，小家亦自洁。","寻草补断蹊，行人以旱说。","农哭眼睛落，天懒霹雳歇。","斯民谓天懒，对此予心热。","凭高览清旷，一峰一气结。","峰下桔槔人，踏水脚如血。","短短赤赤秧，专供毒蝗舌。","太息重凝眸，青青天骨出。"],"title":"陟驼𪩘"}
