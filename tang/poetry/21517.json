{"author":"杜牧","id":21517,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["红铅湿尽半罗裙，洞府人间手欲分。","满面风流虽似玉，四年夫婿恰如云。","当春离恨杯长满，倚柱关情日渐曛。","为报眼波须稳当，五陵游宕莫知闻。"],"title":"宣州留赠"}
