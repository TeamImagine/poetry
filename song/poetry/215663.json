{"author":"张耒","id":215663,"strains":["仄平○仄平平仄，平平仄仄平平仄。","○平平平仄仄平，仄仄平平仄○仄。","仄平○平仄○平，平平○仄仄仄仄。","仄仄平仄仄平平，仄仄仄平仄平仄。","平平平仄仄平仄，平仄平平仄平仄。","平平仄平平仄平，平平仄○平仄仄。"],"paragraphs":["暑天三月元无雨，云头不合惟飞土。","深堂无人午睡余，欲动身先汗如雨。","忽怜长街负重民，筋骸长彀十石弩。","半衲遮背是生涯，以力受金饱儿女。","人家牛马系高木，惟恐牛躯犯炎酷。","天工作民良久艰，谁知不如牛马福。"],"title":"劳歌"}
