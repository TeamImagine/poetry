{"author":"白玉蟾","id":121145,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["山高万籁作秋声，六月胡床冷似冰。","浩浩拍窗人不寐，飕飕到枕梦难成。","掀开云幕飞苍絮，推出蟾轮碾素璚。","幸有许多闲气力，何如吹我上瑶京。"],"title":"栩庵以冰字韵求大风诗口占"}
