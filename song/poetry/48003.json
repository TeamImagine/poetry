{"author":"杨万里","id":48003,"strains":["平平○平平，仄平平平平。","仄仄平仄仄，仄仄平仄○。","仄仄仄○仄平仄，平仄平平平仄仄。","仄仄平○仄仄平，仄平○平仄平仄。","仄平○平仄平平，平○仄仄○平平。","仄仄平仄平平平，仄仄○平平仄平。","平平仄仄仄○仄，○平仄仄○平仄。","仄平○仄仄平平，仄仄平平平仄仄。","仄仄仄平平仄平，仄平仄仄仄仄平。","仄仄平平仄仄仄，仄仄仄仄平仄平。","仄平平平平仄仄，○平仄平仄○仄。","仄仄平平平仄平，平平平平仄仄平。","仄平仄平仄平仄，○平仄仄平平平。","仄平平仄平仄○，仄平平仄平平仄。","仄平○○平平平，仄仄平平仄仄平。","仄平○平平仄仄，平平平平○平仄。","仄平平仄仄平仄，仄平仄仄平平仄。"],"paragraphs":["华亭沈虞卿，惠山尤延之。","每见无杂语，只说林景思。","试问景思有何好，佳句惊人人绝倒。","句句飞从月外来，可羞王公荐穹昊。","若人乘云驾天风，秋衣剪菊裁芙蓉。","暮宿银汉朝蓬宫，我欲从之东海东。","西湖柳色二三月，相逢一笑冠缨绝。","醉招和靖叫东坡，一吸西湖湖欲竭。","我醉自眠君自颠，路人往往指作仙。","此辈何曾识此乐，识与不识俱可怜。","别时花开今已落，思君令人瘦如鹤。","梦里随君携酒瓢，同登天台度石桥。","瀑泉界天泻云窟，长松拔地搀烟霄。","与君联句章未了，帝城钟动西峰晓。","海风吹堕珊瑚枝，乃是先生寄我诗。","火云烧江江水沸，君诗清凉过于水。","定知来自雪巢底，恍然坐我天台寺。"],"title":"林景思寄赠五言以长句谢之"}
