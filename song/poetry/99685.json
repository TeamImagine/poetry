{"author":"洪咨夔","id":99685,"strains":["平○平仄平，仄○平仄仄。","平仄○平平，仄仄平仄仄。","仄仄○平平，平平仄平仄。","平平仄○仄，仄仄仄○仄。","仄仄平平平，平○仄仄仄。","仄平平仄平，仄仄仄仄仄。","平仄平仄平，平仄仄仄仄。","平平平平平，仄仄平平仄。","仄平仄仄仄，平仄仄平仄。","仄平平仄平，仄仄仄平仄。"],"paragraphs":["山如天目高，水如天目急。","明月如乡人，不速推户入。","问月从何来，天梯几何级。","辛勤度参井，万里远相及。","碧透银河干，清浸玉宇湿。","穆金无限波，潋滟手可汲。","萤驾风叶迁，蛩枕露梗泣。","边秋徂年悲，匣古铜华涩。","稻畦抱瓮灌，茅屋索绹葺。","月兮随我归，买酒共君吸。"],"title":"官舍见月  其一"}
