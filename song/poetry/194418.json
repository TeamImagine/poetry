{"author":"苏轼","id":194418,"strains":["仄平仄仄仄平平，平仄平平○平平。","仄仄仄平平仄仄，仄平○仄仄平平。","仄仄仄仄平平仄，仄仄平平仄○○。","仄仄仄平平仄仄，平○平仄仄平平。","仄○仄仄○平仄，仄仄平平仄仄平。","仄仄平平平仄仄，平平仄仄仄平平。","仄○仄仄平平仄，仄仄平平仄平平。","仄仄平平平仄仄，平平平仄仄平平。"],"paragraphs":["老来几不辨西东，秋后霜林且强红。","眼晕见花真是病，耳虚闻蚁定非聪。","酒醒不觉春强半，睡起常惊日过中。","植杖偶逢为黍客，披衣闲咏舞雩风。","仰看落蕊收松粉，俯见新芽摘杞丛。","楚雨还昏云梦泽，吴潮不到武昌宫。","废兴古郡诗无数，寂寞闲窗易粗通。","解组归来成二老，风流他日与君同。"],"title":"次韵乐著作野步"}
