{"author":"程公许","id":106375,"strains":["平平仄平仄仄仄，平平仄仄○平平。","○平仄平仄平仄，○平平仄平○○。","仄平仄仄仄平仄，仄平○仄仄仄平。","○平仄平仄仄○，仄仄仄仄○平○。","平平仄仄平仄仄，仄仄仄平平仄平。","仄平平平仄平仄，仄仄仄仄平平平。","平平仄仄仄平仄，仄仄仄仄平平平。","仄平平仄仄○仄，平平平仄平仄平。","仄平仄仄仄平仄，平○平仄平平平。","平平仄仄仄○仄，平○仄仄平平平。","平平平平○平仄，仄○仄仄仄仄平。","仄平平平平仄平，仄平平仄平平平。","平平仄平仄平仄，平仄仄仄仄仄平。","平平仄平平仄仄，仄平仄平平平平。"],"paragraphs":["秋风栗憀宋玉宅，湍波磕涌三闾祠。","行人莫蚩我邦陋，离骚千古芳菲菲。","使君玉立笋班上，得州如斗不薄之。","冠峨切云佩陆离，欲与二子论襟期。","官居髣髴蓬岛似，翠雾白云山四围。","向来专情在岩壑，爱此线溜来逶迤。","搜岩剔薮作幽事，便有一派银河垂。","酿泉为酒旨且冽，环滁之乐同一时。","有时痛饮挟骚读，声和泉石含余凄。","天涯有客倦行李，云间小队来追随。","窥公心源莹澄彻，亦如此水涅不缁。","里无追胥关薄征，峡山今是春台熙。","邦人恐公日边在，谁恤我老字我蚩。","何人勒铭泉上石，后千万年甘棠诗。"],"title":"为建平詹使君赋山泉"}
