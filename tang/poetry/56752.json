{"author":"韦应物","id":56752,"strains":["平平仄平○，仄平仄平平。","平平仄仄仄，平仄仄仄平。","仄仄平平仄，平平平仄平。","平平平仄仄，平平仄仄平。","仄平仄仄仄，仄仄平○平。","○○仄仄仄，平仄平平平。"],"paragraphs":["时瞻宪臣重，礼为内兄全。","公程傥见责，私爱信不愆。","况昔陪朝列，今兹俱海壖。","清觞方对酌，天书忽告迁。","岂徒咫尺地，使我心思绵。","应当自此始，归拜云台前。"],"title":"送郑端公弟移院常州"}
