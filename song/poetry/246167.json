{"author":"吕本中","id":246167,"strains":["平平仄仄○，仄仄仄平仄。","平平仄仄仄，○平仄平仄。","平平仄平仄，仄仄平仄仄。","仄仄仄平平，平平仄平仄。","仄平平仄平，仄仄仄平仄。","仄仄仄平平，○平○平仄。","平平平仄○，○仄仄平仄。"],"paragraphs":["风江舞暮帆，野树散归鸟。","寒灯上壁角，疏星缀林杪。","归来静无事，独坐搜黙藁。","放笔有新功，无人与倾倒。","不知新恨多，但觉旧愁少。","石鼎倚残炉，茶烟看清袅。","明朝寻酒钱，折简唤诸老。"],"title":"夜作呈诸公"}
