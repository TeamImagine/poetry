{"author":"释道潜","id":202878,"strains":["仄平仄平平，？仄○仄仄。","仄仄平平平，仄仄仄仄仄。","仄平○仄平，平仄仄仄仄。","仄仄平平平，平平仄平仄。","平平仄仄平，○仄平仄仄。","仄仄仄平平，○平平仄仄。","平○平仄平，仄平平仄仄。","平平○平平，○仄仄仄仄。","平平平仄平，○仄平平仄。","仄平平平仄，仄仄仄平仄。","仄仄仄平○，平仄平平仄。"],"paragraphs":["少年好诗书，龌龊空闭户。","有若丹青徒，秉笔学画虎。","法师当是时，声价久已负。","籍籍东州人，高谈慕支许。","余时迹四方，浪涉川陆苦。","昨夜北山翁，挑灯同软语。","因论乡里贤，怅师成独阻。","南徐号名都，兴发历汉楚。","峥嵘江上山，王气埋千古。","至今风前笛，夜夜怨江浦。","感慨易成吟，安得君来伍。"],"title":"次韵顺上人寄叔康讲师"}
