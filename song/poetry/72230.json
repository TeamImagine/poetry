{"author":"曾丰","id":72230,"strains":["仄仄平平平仄仄，○仄平平平仄仄。","○平仄仄仄平○，仄○平平仄平仄。","平平仄仄平仄平，仄平平仄○仄平。","平平仄仄仄平○，平仄仄仄○○平。","仄仄仄平平仄仄，仄仄仄平平仄仄。","仄平仄仄仄平平，仄仄○平平仄仄。","平○仄仄仄仄仄，仄仄平○仄平平。","仄仄○平仄仄仄，平平仄仄平○平。"],"paragraphs":["一合乾坤罗万象，中有连天云锦帐。","分光日月两轮间，聚荫神仙十洲上。","盘缃错缥天上无，若为云锦如许都。","娲皇炼石补天了，倥偬不及收其余。","织女得之资以幻，手与目谋生灿烂。","使君寄下召还祥，令尹收为公退玩。","登临辄玩罢辄忘，令尹胸中自含章。","制锦犹余五色线，归朝可补尧衣裳。"],"title":"敬赋黄万安肃父五云阁"}
