{"author":"韩淲","id":87591,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["小园才放一枝梅，便有传呼别驾来。","领略风光归草木，经行野路踏莓苔。","人间襟韵须吟笔，花底风流入酒杯。","公亦暂时相赏识，诏回天上肯重陪。"],"title":"王寺簿过山园"}
