{"author":"陆游","id":34156,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄平平。"],"paragraphs":["三十年前接俊游，即今身世寄沧洲。","俚声不办谐韶頀，暮气宁能彻斗牛。","绿酒可人消永日，黄鹂多事管闲愁。","吹笙跨鹤何时去，剩欲平章太华秋。"],"title":"自咏"}
