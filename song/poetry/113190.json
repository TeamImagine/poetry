{"author":"李觏","id":113190,"strains":["仄仄仄○○，平仄平○平。","平仄仄仄○，仄仄仄仄平。","仄仄仄平仄，平平仄平平。","仄仄平平仄，仄仄○平平。","仄仄仄平仄，仄平平仄平。","仄仄仄平仄，仄平平仄平。","仄仄仄仄仄，仄仄平○平。","平仄仄平仄，仄仄平平○。"],"paragraphs":["富贵责且重，惭耻心如何。","贫贱事易了，饱煖幸已多。","大热火天下，虚堂枕山阿。","拔俗嫌人影，考古分贤科。","漱冷齿双噤，饮香颜半酡。","一跣或移日，遇狂还自歌。","去就各有志，彼此无相诃。","原宪岂尝病，赐也徒来过。"],"title":"避暑"}
