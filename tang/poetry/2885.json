{"author":"杜甫","id":2885,"strains":["仄平平仄仄，平仄平平平。","仄仄平仄仄，仄○仄平平。","○平仄平仄，仄仄仄仄平。","平仄仄○○，仄平仄仄平。","仄平仄仄仄，仄仄仄仄平。","仄仄仄仄平，仄平平仄平。","仄仄仄仄仄，平○仄仄○。","平○仄平仄，平平仄平平。","仄平仄○仄，仄仄平平平。","仄平仄仄仄，仄仄平平平。","仄仄平平仄，平平平仄平。","平平仄仄仄，平仄○平平。","仄仄仄○仄，平平仄仄平。","仄○平○仄，平仄平平平。","仄仄仄仄仄，平平○仄平。","平平平仄仄，平仄平平平。","平仄平仄仄，仄仄仄平平。","仄平仄仄仄，○仄平平平。","平仄○仄仄，仄平平仄平。","平平仄平仄，仄仄平○○。","平仄仄平仄，平平平仄平。","平平仄平○，平仄仄平○。","仄仄仄平仄，平平平仄平。","仄平仄仄仄，平仄平平○。","平仄仄平仄，平○○仄平。","仄平平平仄，平仄仄仄平。","平○仄仄仄，仄仄平○○。","仄仄仄平仄，平○平仄平。","仄平仄仄仄，仄仄平仄平。","仄仄仄平仄，○○仄仄平。","平○仄仄○，仄仄平平平。","平仄仄平仄，平平○平平。","平平仄平仄，仄仄平平平。","○平仄平仄，平仄仄平平。"],"paragraphs":["郑公瑚琏器，华岳金天晶。","昔在童子日，已闻老成名。","嶷然大贤后，复见秀骨清。","开口取将相，小心事友生。","阅书百纸尽，落笔四座惊。","历识匪父任，嫉邪常力争。","汉议尚整肃，胡骑忽纵横。","飞传自河陇，逢人问公卿。","不知万乘出，雪涕风悲鸣。","受词剑阁道，谒帝萧关城。","寂寞云台仗，飘飖沙塞旌。","江山少使者，笳鼓凝皇情。","壮士血相视，忠臣气不平。","密论贞观体，挥发岐阳征。","感激动四极，联翩收二京。","西郊牛酒再，原庙丹青明。","匡汲俄宠辱，卫霍竟哀荣。","四登会府地，三掌华阳兵。","京兆空柳色，尚书无履声。","群乌自朝夕，白马休横行。","诸葛蜀人爱，文翁儒化成。","公来雪山重，公去雪山轻。","记室得何逊，韬钤延子荆。","四郊失壁垒，虚馆开逢迎。","堂上指图画，军中吹玉笙。","岂无成都酒，忧国只细倾。","时观锦水钓，问俗终相幷。","意待犬戎灭，人藏红粟盈。","以兹报主愿，庶或裨世程。","炯炯一心在，沈沈二竖婴。","颜回竟短折，贾谊徒忠贞。","飞旐出江汉，孤舟轻荆衡。","虚无马融笛，怅望龙骧茔。","空余老宾客，身上愧簪缨。"],"title":"八哀诗 赠左仆射郑国公严公武"}
