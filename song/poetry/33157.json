{"author":"陆游","id":33157,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平平仄，平平平仄仄平平。"],"paragraphs":["西楼遗迹尚豪雄，锦绣笙箫在半空。","万里因循成久客，一年容易又秋风。","烛光低映珠帘丽，酒晕徐添玉颊红。","归路迎凉更堪爱，摩诃池上月方中。"],"title":"宴西楼"}
