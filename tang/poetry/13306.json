{"author":"张籍","id":13306,"strains":["平仄平平仄平仄，平平仄仄仄○仄。","仄平平平平仄仄，仄平仄仄平平仄。","平仄平仄仄○平，仄仄平平仄仄仄。","仄平平仄平仄○，平平仄仄平○○。","平平仄仄○仄仄，仄平○仄平平平。","仄仄仄平平仄仄，仄仄平平○仄仄。"],"paragraphs":["胡马崩腾满阡陌，都人避乱唯空宅。","宅边青桑垂宛宛，野蚕食叶还成茧。","黄雀衔草入燕窠，啧啧啾啾白日晚。","去时禾黍埋地中，饥兵掘土翻重重。","鸱枭养子庭树上，曲墙空屋多旋风。","乱定几人还本土，唯有官家重作主。"],"title":"废居行"}
