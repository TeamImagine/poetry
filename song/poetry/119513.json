{"author":"林希逸","id":119513,"strains":["仄平仄仄平平仄，仄仄平平仄仄平。","平仄平平仄仄仄，仄平仄仄仄平平。","仄仄仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["撚髭袖手耽闲久，岁晚俄闻辂骑催。","翁喜为亲负米去，守需监郡及瓜来。","但令岸帻歌司马，莫恋斑衣戏老莱。","迂叟有康人所羡，伫看扶对殿中槐。"],"title":"送刘漳倅  其一"}
