{"author":"吴芾","id":18377,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["天上恩来解郡章，人间那复是重阳。","老身已许归三径，佳节何妨醉百觞。","但有笑容生面目，更无闲事挠心肠。","旁人不信吾归去，今日真成返故乡。"],"title":"和逐年九日阳字韵"}
