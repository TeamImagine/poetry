{"author":"释文珦","id":134013,"strains":["平平仄平仄，仄仄平平平。","仄平仄平平，仄仄平平○。","平仄仄平仄，平平仄仄平。","平平仄仄平，仄仄平○○。","仄平仄平仄，仄仄平平平。","平仄平○○，仄仄平平平。","平○平平平，仄仄○平平。","平平仄仄仄，仄平仄平平。","仄平仄仄仄，平平仄平平。","仄仄仄平仄，○仄平平平。"],"paragraphs":["神清发幽梦，梦到仙人峰。","老仙启玄门，问我来何从。","仙发映山绿，仙颜眩日红。","高低种玉田，异植方茸茸。","里闾见翁媪，亦复非尘容。","鸡犬声相闻，略与桃源同。","云中飞仙人，缥缈如游龙。","遄征不可即，得非是乔松。","白云既变灭，仙𫐌亦无踪。","梦觉两何有，闻打西林钟。"],"title":"记梦"}
