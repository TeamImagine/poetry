{"author":"岑象求","id":202654,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["蜀地吴天各一涯，去来三纪亦云赊。","乌龙遶郭俨如旧，白发满头良可嗟。","老矣不堪多感慨，使乎何处是光华。","周行历览犹疑梦，更问庭槠几度花。"],"title":"再至新定有感"}
