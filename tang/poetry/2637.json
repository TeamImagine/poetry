{"author":"杜甫","id":2637,"strains":["平○平平○，○仄仄仄仄。","仄平平○仄，○仄仄仄仄。","平平仄仄平，仄仄平平仄。","仄仄平平平，平仄○平仄。","仄平平平仄，仄仄仄仄仄。","○平仄平平，仄仄仄仄仄。","平平仄仄仄，仄平仄平仄。","仄仄平平○，平仄○平仄。"],"paragraphs":["溪回松风长，苍鼠窜古瓦。","不知何王殿，遗构绝壁下。","阴房鬼火青，坏道哀湍泻。","万籁真笙竽，秋色正萧洒。","美人为黄土，况乃粉黛假。","当时侍金舆，故物独石马。","忧来藉草坐，浩歌泪盈把。","冉冉征途间，谁是长年者。"],"title":"玉华宫"}
