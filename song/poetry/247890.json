{"author":"陈渊","id":247890,"strains":["平仄仄平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["銮辂盐车等是劳，便逢良乐肯鸣号。","秪应末路歌牛角，不及寒窗秃兔毫。","世事分明如昨梦，人情端的胜春醪。","终当短艇从公去，俯仰江湖戏怒涛。"],"title":"次韵杨丈夜寒直舍  其二"}
