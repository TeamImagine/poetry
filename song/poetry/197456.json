{"author":"苏辙","id":197456,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["繁灯厌倦作闲游，行到僧居院院留。","月影随人深有意，车音争陌去如流。","酒消凿落宁论斗，鱼照琉璃定几头。","过眼繁华真一梦，终宵寂寞未应愁。"],"title":"次韵王巩上元见寄三首  其二"}
