{"author":"陈造","id":59743,"strains":["平平仄仄平平仄，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["吹花舞絮才俄顷，可待区区刻楮成。","催动江梅傲春意，喜听冰箸滴阶声。","剡溪载酒人乘兴，县圃明空月碾晴。","更想捧觞天一笑，恩光旋浸凤凰城。"],"title":"再次韵二首  其二"}
