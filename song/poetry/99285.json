{"author":"朱复之","id":99285,"strains":["仄平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["裹将破帽凤山游，凤去台空余古丘。","白发尚能今日客，黄花祇作故园秋。","天浮渭北荒荒杳，江入旴南隠隠流。","我始欲愁君且莫，人生何处是吾州。"],"title":"九日偕翁与可江正甫郑景云游凤山"}
