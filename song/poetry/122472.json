{"author":"周弼","id":122472,"strains":["平平○仄仄，仄仄平平○。","仄仄仄平○，平平仄平仄。","平平仄仄平，仄仄○○仄。","仄仄仄平平，平平仄○仄。","平平仄仄仄，平平仄○仄。","仄仄仄○平，平平仄平仄。","仄仄平平○，仄仄平仄仄。","○仄仄平平，平平仄平仄。","仄仄平平平仄仄，仄仄平平仄平仄。","平仄平平仄仄平，仄仄平平仄○仄。"],"paragraphs":["澄江横匹练，月洗黄罗扇。","卷尽白云衣，常星撒沙见。","天低欲就人，夜色凝深淀。","欻吸动微光，时絣斗间线。","凉亭逼旷野，轩楹敞三面。","万象悉铺陈，随机互迁变。","十岁逃虚空，得此方一遍。","相对坐谈玄，终宵亦无倦。","只恐骎骎催晓箭，涌上东方老铜片。","须著干求大帝君，莫使阳乌眼睛转。"],"title":"烟波亭避暑"}
