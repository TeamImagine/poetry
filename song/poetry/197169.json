{"author":"苏辙","id":197169,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄仄平仄仄，平平仄仄仄平平。","平平平仄平平仄，平仄平平平仄平。"],"paragraphs":["凿地泥床不费功，山深炭贱火长红。","拥衾熟睡朝衙后，抱膝微吟莫雪中。","宠辱两忘轻世味，冰霜不到傲天工。","遥知麻步无人客，寒夜清樽谁与同。"],"title":"和柳子玉地炉"}
