{"author":"梅尧臣","id":35978,"strains":["仄仄仄○仄，平平平仄平。","平平平仄仄，仄仄仄平平。","仄仄○○仄，平平仄仄平。","仄平○仄仄，仄仄○仄平。","仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","仄平仄仄仄，仄仄仄平平。"],"paragraphs":["密雪已迎腊，随风来拂巾。","偏知寒夜屋，不管醉归人。","暗积空庭合，偷装众树新。","沃田将望岁，压疠且忘贫。","薄厚曾无意，飘扬似有因。","既能先覆物，乃见未饶春。","作阵从天落，何功得地均。","暂欣供一赏，惜逐马蹄尘。"],"title":"和道损喜雪"}
