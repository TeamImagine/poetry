{"author":"苏庠","id":225368,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["床头萝月厌同攀，发兴东吴万叠间。","森木已深溪上屋，瘦藤穿尽雨余山。","黄梅绿李看来熟，长簟北窗谁与闲。","此别故应频作恶，一樽何日慰勤艰。"],"title":"送吕山友游天台"}
