{"author":"韦骧","id":190937,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["岱岳参天十八盘，当年旌旆许追攀。","兹游况近重阳节，何幸还陪一日闲。","陟𪩘舍车登岌岌，爱泉持酒听潺潺。","玉堂健笔成高咏，欲和临池恨思悭。"],"title":"用别韵再和"}
