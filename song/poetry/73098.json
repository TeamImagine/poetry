{"author":"王柟","id":73098,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁见梅花正发时，江天雪意欲垂垂。","疏枝冷蕊春无几，断水残云意自奇。","疏影偶因明月见，暗香惟有好风知。","何人更起调羹手，莫道功成结子迟。"],"title":"观梅"}
