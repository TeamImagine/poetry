{"author":"袁说友","id":70758,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄仄仄仄仄平平。"],"paragraphs":["蜀才卓荦照宾筵，秀出斯文万选钱。","圣主龙飞初策士，皇朝春好正朝天。","丹墀独对三千字，黄甲重魁四十年。","归把群书观未见，要令学业到纯全。"],"title":"饯送蜀进士入奉廷对"}
