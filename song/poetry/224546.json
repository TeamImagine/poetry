{"author":"洪刍","id":224546,"strains":["平平仄仄仄，○平仄平仄。","平○平平○，平○平平仄。","仄仄仄平仄，仄仄平仄仄。","平平仄仄平，仄仄平仄仄。","仄仄平仄平，平平○仄仄。","平仄仄平平，平仄平仄仄。","○平仄○平，平仄仄平仄。","仄平仄仄平，仄仄仄仄仄。"],"paragraphs":["斯文不可见，犹欣识之子。","端如逃虚空，而闻跫音喜。","历历海南事，细话倾我耳。","悠悠世上情，毁誉私彼己。","是事姑置之，斯文长已矣。","风味契渊明，流落逾子美。","从来直如弦，多作道边死。","寄声柳柳州，未用斩曲几。"],"title":"次子字韵呈郑太玉"}
