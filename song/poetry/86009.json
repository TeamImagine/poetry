{"author":"韩淲","id":86009,"strains":["○平平仄平，仄仄仄平仄。","平平仄仄仄，○仄仄仄仄。","平仄平平平，仄仄平仄仄。","○平仄○仄，仄仄平仄仄。","平○仄仄仄，○平仄平仄。","仄平平平仄，平平○平仄。","平平仄仄仄，○仄平○仄。","仄仄仄平仄，平平仄平仄。","○平仄仄平，仄仄平仄仄。","平平仄平平，平仄仄平仄。","平平○仄仄，仄仄仄仄仄。","平仄仄平平，○仄○仄仄。","平平仄平仄，仄仄平仄仄。","○平○仄仄，仄仄仄平仄。","仄仄○平平，仄仄仄仄仄。","仄仄仄仄仄，平平仄○仄。","平仄平仄仄，仄平仄○仄。","仄平仄平平，仄仄平○仄。","平平平平平，仄仄仄仄仄。","平仄仄仄平，平平○仄仄。"],"paragraphs":["闲居谁与娱，寂历满黄叶。","冬晴日气午，乘暖得步屧。","儿仆为游园，俛仰才自惬。","亲朋忽过我，少坐情意浃。","烹茶味既爽，穿林景逾接。","纵游星居寺，僧房颇稠叠。","随流觉路熟，更见沙觜涉。","道院出香鼎，春山弄书箧。","留连一两杯，设饭羹用䇲。","亭虚列峰峦，溪净映城堞。","跻攀重阁晚，览句费目睫。","归欤语河梁，分手兴未帖。","吾衰子俱壮，岁莫何术业。","从来评道德，亦必在耕猎。","好恶空纷拏，利害漫慑怯。","郡国有惠养，朝家有调燮。","孙膑为断足，范雎至折胁。","尚能变轩昂，未信祇萎苶。","庄知冥灵春，佛说恶浊劫。","无视雾气蒸，飞鸢堕跕跕。"],"title":"晦日即事示同游"}
