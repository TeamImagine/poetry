{"author":"韩元吉","id":29206,"strains":["平仄仄○仄，平平平仄平。","仄○平平平，仄○平仄平。","○仄仄平仄，仄平仄平平。","平平仄平仄，仄仄平仄平。","平平仄仄仄，仄仄仄○平。","仄仄仄仄仄，平平仄平平。"],"paragraphs":["朱墨日过眼，溪山谁复游。","夜闻西风喧，起看天地秋。","王事有休沐，驾言指林丘。","新晴鸟乌乐，路入南涧幽。","高峰左右列，野水纵横流。","问舍苦不早，求田亦良谋。"],"title":"南涧  其一"}
