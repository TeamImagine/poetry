{"author":"刘克庄","id":116097,"strains":["仄平仄仄平平仄，平仄平平仄仄平。","平仄仄平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["鬻文卖赋今能几，穷薄常因病折磨。","宁作地仙事思邈，不教天女恼维摩。","乞骸幸已逃空谷，养气难于塞决河。","岂是先生老而健，修方多更阅医多。"],"title":"病起五首  其二"}
