{"author":"甄龙友","id":31324,"strains":["平仄平平仄平平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风定空澄气浑然，恍如太极未分前。","只因有浪知为水，若遇无云总是天。","旧说君山张帝乐，新同老木识飞仙。","而今大洞黄庭客，又着题诗记岁年。"],"title":"岳阳楼望洞庭"}
