{"author":"彭汝砺","id":201574,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["瘦马扁舟迹已勤，三乡行尽独伤神。","湖边围涨鱼龙富，野外田干燕雀贫。","岂有异能裨此理，试留余泽遗斯民。","东南步武丰凶别，却笑天心似未均。"],"title":"按涝"}
