{"author":"释正觉","id":5093,"strains":["仄仄平平仄仄平，仄平平仄仄平平。","仄平平仄平平仄，仄仄仄平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["衲帔蒙头自照人，月明堂上转机轮。","肯传千里鹡鸰语，要作十分棠棣春。","雪岭同风当日事，石头束篾旧时麟。","家林归卧长连稳，满眼清光不见身。"],"title":"送从上人驰书至京西"}
