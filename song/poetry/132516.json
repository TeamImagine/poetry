{"author":"宋理宗","id":132516,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["鳌极开先已降衷，上天下泽礼居中。","三才义理维持力，万世纲常建立功。","孔圣法言多纂辑，汉儒师学共修崇。","经帷讲彻资群彦，克己工夫在广充。"],"title":"淳祐丙午讲礼记毕锡宴秘书省赐侍读少师郑清之以下"}
