{"author":"杜甫","id":3865,"strains":["平仄○平仄，平平仄仄平。","仄平平仄仄，平○仄平平。","平仄平平仄，平平仄仄○。","平平○仄仄，平仄仄平○。","仄仄平平仄，○平○仄平。","仄平平仄仄，平仄仄平平。"],"paragraphs":["阳翟空知处，荆南近得书。","积年仍远别，多难不安居。","江汉春风起，冰霜昨夜除。","云天犹错莫，花萼尚萧疏。","对酒都疑梦，吟诗正忆渠。","旧时元日会，乡党羡吾庐。"],"title":"远怀舍弟颖观等"}
