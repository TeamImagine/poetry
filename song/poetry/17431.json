{"author":"谢伋","id":17431,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["层屋周遭列岫围，碧滋红彩眩晴晖。","境中一段明绫出，望外千春碎缕归。","叠嶂分留女娲练，飞流不杂卫文衣。","主人亦是登临客，凤阁明年咏紫薇。"],"title":"洪景伯正字分绣阁"}
