{"author":"黄庚","id":160499,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["蝇头蜗角两无营，心地宽闲景亦清。","山色浅深分远近，云容舒卷弄阴晴。","晓窗对菊思元亮，秋佩纫兰效屈平。","独倚西风凝望眼，一行雁影夕阳明。"],"title":"即事"}
