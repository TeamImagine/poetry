{"author":"许浑","id":22037,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["能琴道士洞庭西，风满归帆路不迷。","对岸水花霜后浅，傍檐山果雨来低。","杉松近晚移茶灶，岩谷初寒盖药畦。","他日相思两行字，无人知处武陵溪。"],"title":"送张尊师归洞庭"}
