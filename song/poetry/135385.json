{"author":"邵雍","id":135385,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫慎与时。","初作事时分可否，始亲人处定安危。","殊乡忠信同思善，异世奸邪共喜私。","岂待较量然后见，尧夫非是爱吟诗。"],"title":"首尾吟  其一○七"}
