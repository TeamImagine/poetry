{"author":"范成大","id":43049,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["人语嘲喧晚吹凉，万窗灯火转河塘。","两行碧柳笼官渡，一簇红楼压女墙。","何处采菱闻度曲，谁家拜月认飘香。","轻裘骏马慵穿市，困倚蒲团入睡乡。"],"title":"晚入盘门"}
