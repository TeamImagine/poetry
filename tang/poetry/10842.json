{"author":"刘禹锡","id":10842,"strains":["平平仄仄平○平，平平仄平平仄平。","平○平仄仄○○，仄○仄仄平平平。","平平仄仄仄平平，仄平平仄仄平平。","仄平平仄平仄○，仄仄平仄平○平。","仄平仄仄平平平，仄仄○仄平平平。","仄平平仄仄○平，仄○平仄平平平。","平平○平平仄平，仄平仄平仄仄平。","仄仄平○仄仄平，平平仄仄仄○○。","平○仄平仄仄仄，仄仄仄仄○平平。"],"paragraphs":["屯门积日无回飙，沧波不归成踏潮。","轰如鞭矻石且摇，亘空欲驾鼋鼍桥。","惊湍蹙缩悍而骄，大陵高岸失岧嶤。","四边无阻音响调，背负元气掀重霄。","介鲸得性方逍遥，仰鼻嘘吸扬朱翘。","海人狂顾迭相招，罽衣髽首声哓哓。","征南将军登丽谯，赤旗指麾不敢嚣。","翌日风回沴气消，归涛纳纳景昭昭。","乌泥白沙复满海，海色不动如青瑶。"],"title":"踏潮歌"}
