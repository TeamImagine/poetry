{"author":"陈舜俞","id":146548,"strains":["仄平平平平平，仄○仄平。","仄平平平平，平仄平平。","○仄仄平平，仄平○平。","平仄平仄平，仄平平平。","平平平仄平，平仄平平。","仄仄○仄平平，仄平○仄平。","仄仄平平○平，○仄平仄平。","平仄平○仄仄平，平平仄平。","仄平○仄平平，仄仄平平○。","仄○仄仄平平平，仄仄平仄仄平。","仄○平○仄平，仄○仄○平。","○平仄仄仄平，仄仄平仄平。","仄仄仄平○平，平平平仄平。","仄仄○仄仄平平，平仄○仄平。","平仄仄○平平，仄仄○○仄。","平仄仄仄仄平，平仄平平。"],"paragraphs":["彼何人之门兮，雁行马车。","老夫怀金兮，童子纡朱。","其取万锺兮，不差毫铢。","庖有粱肉兮，腹无图书。","天之生此兮，何罪何辜。","句读其话言兮，节文其步趋。","抱笔而宵吟兮，铺楮而昼涂。","天子招其以仕兮，乡人勉呼。","众肩相煦摩兮，疾驾争驰驱。","有司五上吾名兮，礼部曾不一知。","退将羸其角兮，进且跋其胡。","行年几六十兮，仅免为白徒。","一秩不能胜兮，朝强而暮殂。","考妣其谓我何兮，遑悼妻与孥。","高者我难诹兮，厚者行难语。","诸百恨寂默兮，秋草之墟。"],"title":"题娄亿墓"}
