{"author":"陈陶","id":36655,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["楚谣襦袴整三千，喉舌新恩下九天。","天角雄都分节钺，蛟龙旧国罢楼船。","昆河已在兵钤内，棠树空留鹤岭前。","多病无因酬一顾，鄢陵千骑去翩翩。"],"title":"送江西周尚书赴滑台"}
