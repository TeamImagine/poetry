{"author":"朱南杰","id":133445,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["南园不与昔时同，绵亘规模十里通。","万石倚山如踞虎，一亭跨水似垂虹。","虚堂旧占梅边月，曲径新添竹外风。","诗料满前吟不尽，主人樽酒未应空。"],"title":"张玉轩南园"}
