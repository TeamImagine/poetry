{"author":"赵蕃","id":74714,"strains":["仄仄平平仄，仄平平仄平。","平平仄平仄，平仄仄平平。","仄仄平平仄，平平仄仄平。","平平仄仄仄，仄仄仄平平。"],"paragraphs":["解印何其勇，五噫谁谓狂。","云仍有人物，家世未荒凉。","学造渊骞寝，文推翰墨场。","论交有如此，敢恨落殊方。"],"title":"邢兄大声以重九日置酒约梁丈仁伯段兄元衡蕃亦与焉赋诗二首  其一"}
