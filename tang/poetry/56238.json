{"author":"李白","id":56238,"strains":["平仄仄平仄，仄平仄平仄。","仄平仄仄平，仄仄仄平仄。","仄平平○仄，仄仄平仄仄。","仄仄平仄平，平平仄平仄。","平平仄平仄，平仄平平仄。","平仄平仄平，平平○仄仄。"],"paragraphs":["衡岳有阐士，五峰秀真骨。","见君万里心，海水照秋月。","大臣南溟去，问道皆请谒。","洒以甘露言，清凉润肌发。","明湖落天镜，香阁凌银阙。","登眺餐惠风，新花期启发。"],"title":"登巴陵开元寺西阁赠衡岳僧方外"}
