{"author":"方回","id":147902,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["十万长松五百年，今其余几亦堪怜。","霓旌恍惚刚风外，蕊殿崔嵬劫火前。","题墨八分吾独识，藏丹九转后谁传。","山中是事皆非昔，惟见新坟挂纸钱。"],"title":"饮兴道观有感五首  其一"}
