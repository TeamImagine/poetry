{"author":"张耒","id":216555,"strains":["平平仄平平仄平，仄仄仄平平仄平。","平平仄平平仄仄，○仄仄仄仄○○。","平平仄平平仄仄，平仄平仄平平平。","平平仄仄○仄仄，仄仄平平平仄平。"],"paragraphs":["东池暮春风景妍，汩汩浅渠鸣细泉。","菖蒲遶堤青似剑，荷叶出水大如钱。","蔷薇着花方未已，杨柳飞絮任飘然。","邻翁芍药正足雨，预计开时须醉眠。"],"title":"东池"}
