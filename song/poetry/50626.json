{"author":"周必大","id":50626,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["竹使分符化剑川，政成应不俟期年。","买臣聊引会稽绶，长倩即登廷尉仙。","棋户虽高犹易敌，诗坛弥峻却难肩。","通家有契无纤隙，恶语深藏莫遍传。"],"title":"奉酬新剑南守朱叔止次旧韵宠寄之什"}
