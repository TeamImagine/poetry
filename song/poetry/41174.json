{"author":"陆游","id":41174,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄平平平仄仄平。"],"paragraphs":["健笔当年赋远游，即今局促但堪羞。","虽为月下孤舟客，未醉天涯七泽秋。","丹熟竟当金换骨，客来从笑雪蒙头。","龙泉本约同归隠，肯为春耕欲换牛。"],"title":"开岁颇思江湖游适"}
