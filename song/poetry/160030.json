{"author":"林景熙","id":160030,"strains":["仄仄仄平平，平仄平○平。","平仄仄平仄，仄仄平仄平。","平仄仄仄仄，平平仄平平。","平平仄平仄，仄仄仄仄平。","仄仄仄仄仄，平平平仄平。"],"paragraphs":["汉日落西崦，孤彗明中州。","玄德负英猛，欲挽无万牛。","龙凤一已逝，斯人复安求。","区区守江左，老此以菟裘。","大义固不识，卑哉孙仲谋。"],"title":"杂咏十首酬汪镇卿  其八"}
