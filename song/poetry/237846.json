{"author":"王庭珪","id":237846,"strains":["○平平平仄平仄，仄○仄仄平平仄。","○平仄仄仄平○，仄仄平平平仄仄。","平平仄仄平仄平，仄仄平平仄平○。","仄平平仄平平平，仄平○仄○平仄。","平平平仄仄平平，仄仄平平仄平仄。","仄平仄仄平平平，平仄平平仄平仄。","平平○仄○仄平，仄仄平平仄平○。","○平平○仄平平，平平仄仄平○仄。","仄平仄平平仄平，仄平平平平平平。","平平仄仄仄仄平，仄仄仄仄平平平。","仄平仄仄仄仄平，仄平平仄平平平。"],"paragraphs":["骑鲸仙人本仙胄，不应暴落饥蛟口。","长庚却复下人间，岛瘦郊寒皆缩手。","篇章迈往无故初，不共曹刘辙俱蹂。","此邦虽陋江山雄，异时间出欧阳九。","公今诗句满江山，似觉衰容得春酒。","笔端猎猎生风雷，胸次煌煌焕星斗。","生儿了事正作痴，亦恐痴儿未能了。","顷年胡骑猎夷门，兵拏不解谁当剖。","大臣荐公来洛阳，舌翻波涛惊朝堂。","飞龙借马出建康，丑虏夜走尘沙黄。","是时帝坐八绮窗，拟歌风起云飞扬。"],"title":"和李巽伯少卿见怀"}
