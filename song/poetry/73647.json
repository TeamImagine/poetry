{"author":"赵蕃","id":73647,"strains":["平仄仄仄平，仄仄平仄仄。","仄仄仄仄平，平仄平仄仄。","仄平平仄仄，仄仄○○仄。","仄仄仄平平，○○仄平仄。","平仄仄仄平，平平○仄仄。","仄仄平平平，○仄平仄仄。","○仄仄平平，仄平仄平仄。","仄仄仄仄平，平平○仄仄。"],"paragraphs":["须白底用悲，我十君二五。","亦莫问此身，寒暑堪几数。","别君春已夏，往往疏劳苦。","况说买江天，重听诵诗许。","君德故有基，层台繇累土。","不问鸱鸮诗，犹谓民或侮。","如我乃宜归，舍农即为圃。","永与世俗辞，君来当勿户。"],"title":"用前韵寄明叔"}
