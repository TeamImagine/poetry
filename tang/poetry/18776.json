{"author":"李绅","id":18776,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["山凝翠黛孤峰迥，淮起银花五两高。","天外绮霞迷海鹤，日边红树艳仙桃。","岸惊目眩同奔马，浦溢心疑睹抃鳌。","寄谢云帆疾飞鸟，莫夸回雁卷轻毛。"],"title":"寿阳罢郡日有诗十首与追怀不殊今编于后兼纪瑞物 入淮至盱眙"}
