{"author":"韩淲","id":87192,"strains":["仄仄平平平仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["冉冉春烟山半昏，远林荒草际斜曛。","人家几点望中见，鸡犬数声何处闻。","不奈客愁惊晚岁，空余诗思入行云。","青松影下归来路，野寺对床还醉醺。"],"title":"同吴永伯行田宿小寺"}
