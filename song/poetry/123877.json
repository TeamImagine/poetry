{"author":"王柏","id":123877,"strains":["平仄平平平，仄仄平平平。","仄平仄○仄，仄仄平平平。","仄平平仄仄，仄仄平○平。","平平平仄仄，仄仄仄仄平。","仄平仄仄仄，仄仄○仄平。","仄平仄仄平，仄平仄仄平。","平仄仄○仄，平仄仄仄平。"],"paragraphs":["佳菊何青青，寂寞篱之东。","浊醪二三友，一醉涵鸿蒙。","缅怀陶靖节，迈迈无遗踪。","谁知千载下，谱入处士宗。","我生亦已晚，百拙劳化工。","上无学古心，下无适俗容。","聊自乐其乐，君子固有穷。"],"title":"和宽居见怀韵  其二"}
