{"author":"李昴英","id":129967,"strains":["平仄仄平仄○仄，仄仄平平平○仄。","平平仄仄平仄平，仄仄仄平仄○仄。","仄○平仄平仄仄，仄仄仄○平仄仄。","仄平仄仄仄平仄，平仄平平平仄仄。","平平仄仄平平仄，平仄仄平平仄仄。","平平仄仄仄○平，仄仄平平平仄仄。","仄平平仄平○平，仄仄○平平仄仄。","仄平仄平仄仄仄，仄仄仄平平仄仄。","仄仄平平仄○仄，平仄仄平○仄仄。","仄平仄仄平平平，仄仄仄○平仄仄。","仄○平仄仄平平，仄仄仄平仄平仄。","仄平平平仄仄仄，仄仄平平仄平仄。","平平仄仄仄○仄，平仄平平平仄仄。","仄平平仄平仄平，○仄仄平平仄仄。"],"paragraphs":["涵育累朝士兴起，薄海弦歌争教子。","籯金世守韦一经，俎豆少成孟三徙。","尽从科举梯进取，鹤发望深门日倚。","艺先德后已非古，心术乖违徒口耳。","天门髣髴冯为马，阴德却关桥度蚁。","时来乳臭亦观光，潦倒英雄频坎止。","棘闱投卷姑应之，桂籍题名先定矣。","可怜数千困眊氉，仅二十人夸利市。","近岁词场尚剽拾，文体腐陈难古拟。","倩人者幸耘人贪，气习陋污沦骨髓。","主司头脑易冬烘，日色不迷世能几。","所忧程文悮后学，岂但升沉系悲喜。","他人爱子亦如我，何敢庸心秦越视。","愿言通榜皆实才，如己得之无彼此。"],"title":"再用观入试韵"}
