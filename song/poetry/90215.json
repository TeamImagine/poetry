{"author":"张方平","id":90215,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["金丹一指自崆峒，便控飞轮驾赤龙。","况是曾居小有洞，更应不在易迁宫。","紫文宝诀三元秘，皇象灵符二景通。","却恨劳生闻道晚，九还未就已衰翁。"],"title":"题李先生隐居"}
