{"author":"方岳","id":127684,"strains":["平平仄平仄，仄仄平平平。","仄平仄仄仄，平仄平仄平。","平平仄仄平，平仄平仄平。","仄平仄平平，仄仄仄平平。","平○仄○平，仄仄仄仄平。","仄平平仄仄，仄仄平○平。","仄平仄平平，仄仄平平平。","仄平仄○平，仄仄平平平。"],"paragraphs":["金筛薜萝月，玉戛琅玕风。","石根一睡美，幽尚谁与同。","丝棼俗士怀，颠倒崔烈铜。","竹筇肯俱来，独予两诗穷。","匏瓠亦缠藤，永日闭梵宫。","土花侵道碧，晚翠初空蒙。","革华共徘徊，爱此山丛丛。","木犀约重游，小待香玲珑。"],"title":"夏日珠溪赋八音体  其一"}
