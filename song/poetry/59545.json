{"author":"陈造","id":59545,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["人心神理未交孚，敢爱微躯走道涂。","云气满山空梦永，秧畦夹涧就焦枯。","罢羸眼看号庚癸，感格吾犹愧鼓桴。","老去忧民心易折，龙公高卧得知无。"],"title":"祷雨凤凰山二首  其二"}
