{"author":"戴表元","id":161281,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["六十三翁尚美髯，今年添尽白毵毵。","心如晚路思家马，身似春筐欲茧蚕。","无事官曹容岸帻，有时书帙当清谈。","风情最苦汤公子，家世衣冠旧汝南。"],"title":"简汤及翁"}
