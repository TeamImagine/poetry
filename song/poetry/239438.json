{"author":"孙觌","id":239438,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["猎猎青旗傍酒家，映门杨柳受风斜。","行穿细路迷芳草，坐对空樽数落花。","藜杖醉扶悲确荦，角巾欹倒露苍华。","故山渺莽愁眉外，翠竹青蒲绕白沙。"],"title":"再用前韵四首  其一"}
