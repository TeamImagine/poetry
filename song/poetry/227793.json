{"author":"释德洪","id":227793,"strains":["仄平仄仄仄平仄，仄○平平仄平仄。","平平仄仄平平平，仄平平仄平○仄。","平平仄仄平仄○，仄平仄仄平平平。","仄平平仄平仄仄，仄仄平仄平平平。","仄平平仄平平仄，○○平平平仄仄。","平平仄仄仄平平，仄○平平仄平仄。","仄平平○仄平○，平平仄平仄仄仄。","仄○平平仄仄平，平平平平平仄平。"],"paragraphs":["眼高四海语英发，自应文章有家法。","金陵地肺山川骄，要君诗句时弹压。","东来藉甚名誉传，景星瑞鸟人争先。","忽惊华气倾坐客，但觉人品春湖前。","一杯春露容同啜，更看归舟登一叶。","遥知笑语散惊鸥，万顷烟波上眉睫。","念君怀中有卿相，何时摸苏一唾掌。","要看儒林万口夸，文公诸郎能世家。"],"title":"崇因会王敦素"}
