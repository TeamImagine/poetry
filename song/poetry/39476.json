{"author":"陆游","id":39476,"strains":["平平平仄○，○○平仄仄。","仄平平仄仄，仄仄平仄仄。","仄平○仄平，平平仄平仄。","仄平仄仄平，仄仄平仄仄。","仄平平平平，仄仄平仄仄。","仄平仄平平，仄仄仄仄仄。","平平仄仄平，仄仄仄仄仄。","平平平仄仄，仄仄仄平仄。","仄平仄仄仄，仄仄仄仄仄。","仄仄仄平平，平平仄平仄。"],"paragraphs":["吾庐烟树间，正占湖一曲。","远山何所似，{髟/委}鬌千髻绿。","近山更可人，连娟两眉蹙。","涧蟠偃盖松，路暗围尺竹。","海棠虽妍华，态度终不俗。","最奇女郎花，宛有世外躅。","虽云懒出游，闭户乐事足。","年来殊失计，久耗太仓粟。","淖糜不救口，断简欲满屋。","兀兀不知春，青灯伴幽独。"],"title":"春晚怀故山"}
