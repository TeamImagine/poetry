{"author":"袁陟","id":146943,"strains":["仄仄○仄仄，平平平仄平。","仄○平仄仄，○仄仄○平。","平仄平平仄，平平平仄平。","平平平仄仄，仄仄仄平平。","仄仄仄平仄，○平平仄平。","平平平仄仄，○仄仄平平。","仄仄仄平仄，平平平仄平。","平平平仄仄，平仄仄平平。","仄仄平平仄，平○仄仄平。","平平仄○仄，仄仄仄？平。","仄仄平平仄，平平仄仄平。","平平平仄仄，○仄仄○○。","仄仄平平仄，平平平仄平。","仄平平仄仄，平仄仄平平。","仄仄平平仄，平平仄仄平。","平○仄平仄，仄仄仄平平。","仄仄平平仄，平平仄仄平。","仄平平仄仄，平仄仄平平。","仄仄仄○仄，平平○仄平。","平○平仄仄，平仄仄平平。"],"paragraphs":["客意正索寞，诗筒江际来。","一闻清玉韵，如见翠屏开。","磅礴云霄外，腾凌鸾凤回。","仙源朝露蔽，乳窦夜风豗。","九月已冰霰，三时无沴灾。","徒均南亩泽，应老邓林材。","岌岌耸天柱，岩岩尊国台。","高名皆祸尔，真赏岂然哉。","紫盖欹松蔓，青钱点石苔。","神虬潜夭矫，皓鹤舞毰毸。","采药蕃芝术，寻花有杏梅。","丹台今窅窅，苍壁古嵬嵬。","绝顶飞泉落，平崖枯柏摧。","势堪卑蒋霍，名不假刘雷。","释子安生计，幽人足隠媒。","云中认旛刹，汉上醉觥罍。","荜户方穷厄，篮轩阻奉陪。","耳愁尘事入，心怯岁华催。","已作五噫咏，元非三杰才。","先将丘壑意，模写寄春台。"],"title":"奉和"}
