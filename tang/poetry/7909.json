{"author":"王建","id":7909,"strains":["仄仄平仄仄，平平平平平。","仄仄平平平，仄仄平平平。","平平○平平，平仄○平平。","平平仄○平，仄仄仄平平。","平平仄平平，平仄仄仄平。","平平平仄平，仄仄○平平。","平平仄仄仄，仄平仄○○。","仄平平仄平，平仄平仄平。"],"paragraphs":["六月晨亦热，卑居多烦昏。","五马游西城，几杖随朱轮。","西楼临方塘，嘉木当华轩。","凫鹥满中流，有酒复盈尊。","山东地无山，平视大海垠。","高风凉气来，灏景沈清源。","青衿俨坐傍，礼容益敦敦。","愿为颜氏徒，歌咏夫子门。"],"title":"从元太守夏䜩西楼"}
