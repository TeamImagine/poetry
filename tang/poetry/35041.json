{"author":"徐夤","id":35041,"strains":["仄仄平平仄仄平，平平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["漠漠沈沈向夕晖，苍梧巫峡两相依。","天心白日休空蔽，海上故山应自归。","似盖好临千乘载，如罗堪翦六铢衣。","为霖须救苍生旱，莫向西郊作雨稀。"],"title":"云"}
