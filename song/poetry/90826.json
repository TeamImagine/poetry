{"author":"韩琦","id":90826,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["怒雷倾雨洒无垠，天意须臾复至仁。","比屋士民平叹息，一川和黍长精神。","彻犁农喜通新种，隔辙人谁谓不均。","大利岂当论小害，路泥深尺没征轮。"],"title":"寺底遇大雨寄呈二运使"}
