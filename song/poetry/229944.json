{"author":"苏过","id":229944,"strains":["平平仄○○仄平，仄仄仄仄仄仄平。","仄平仄仄○平平，○平仄○仄仄平。","仄平仄平平仄平，仄平○平平平平。","仄平仄○○仄平，平平○平平仄平。","平仄○平平仄平，仄仄仄仄仄仄仄平。","○仄仄仄仄仄平，平平仄仄平平平。","平平仄仄○平平，仄仄仄仄平○平。","仄平仄仄平仄平，○仄平仄平平平。","平平仄仄平平平，平平仄仄仄仄平。","平仄仄仄仄仄平，仄仄平平仄平平。","平仄仄仄仄平平，平平平平仄平平。","仄仄仄仄平平平，仄仄平仄平仄仄，仄平仄平仄平平。"],"paragraphs":["谿鱼有如缘木求，纵有琐细不受钩。","我居恨不如江头，长江巨浪一苇游。","得鱼满船鲂鲤鯈，暮归献俘烹魁酋。","迩来越吟思命驺，斋厨空无萍藻羞。","披抉泥沙穷涧陬，掇拾小各类馔糗糇。","三咽井上或可侔，先生道眼无全牛。","虚心触物如虚舟，独未辟谷师留侯。","手持巨饵安所投，弹铗时有冯驩忧。","南音不变锺仪囚，朝虀暮盐意则悠。","渠肯嗜杀对血流，欲引西江盖无由。","升斗小惠不知赒，吾言非夸亦非媮。","一饱等是充饥喉，暴殄天物神所不，杜陵有诗请君讴。"],"title":"志康得鱼或劝舍之诸公有诗议未判吾谁适从亦赋一篇"}
