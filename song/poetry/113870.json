{"author":"祖无择","id":113870,"strains":["仄仄平平仄仄平，平平仄仄平平平。","仄平平仄平平仄，仄仄平平仄仄平。","仄仄平平平仄仄，平平平仄平平平。","仄仄仄仄平平仄，仄仄平平仄仄平。"],"paragraphs":["落帽佳辰又到来，黄花烂熳为谁开。","已经多岁衰容改，更被无情急景催。","取次杯盘须尽醉，随宜歌管任频陪。","却渐未报君恩厚，空向山城养不才。"],"title":"九日登袁州宜春台"}
