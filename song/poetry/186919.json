{"author":"刘挚","id":186919,"strains":["仄仄仄平仄，平平仄平平。","平○仄平仄，仄仄平仄○。","平平平仄仄，仄仄平仄平。","平○仄○仄，平平仄平平。","仄平仄仄仄，仄仄○仄平。","仄平○仄仄，仄仄仄仄平。","仄仄仄仄仄，仄平平平平。","平平平仄仄，仄仄平平平。"],"paragraphs":["与子一睽索，俄经百朝昏。","尘劳触新累，病懒荒旧闻。","强之旋放失，殆若沟浍源。","新吟妙思致，天葩发灵根。","澹然体大雅，理惬如忘言。","鼓旗缔友社，壮志压仅存。","譬以赵魏弱，仰关支秦军。","君无疑敝橐，薏苡非珠琨。"],"title":"次韵王潜江见索近诗"}
