{"author":"刘子翚","id":15229,"strains":["平平仄仄仄，仄仄○平平。","平平仄平平，仄仄平平平。","仄平仄平仄，仄仄仄仄平。","平平○仄仄，仄仄平平○。","平平仄仄仄，仄仄平平平。","○仄○仄仄，平仄仄平平。","仄仄仄仄仄，○平平仄平。","平平仄仄仄，仄仄平平平。","平平仄仄平，仄仄平平平。","平平仄仄仄，平仄仄仄平。","平○仄平仄，仄仄平仄平。","平○仄平仄，仄仄仄仄平。","平○平仄仄，仄仄仄仄○。","平○仄平仄，平仄仄仄平。"],"paragraphs":["儿时坐涧石，散发如浮烟。","风惊绿鬅鬙，意欲凌飞仙。","那知二毛见，倏忽到老边。","蒙纱犹铲彩，猎鬓强呈鲜。","星星傥未已，遂恐华吾颠。","骑省叹遇合，郎潜感迍邅。","万古寄一辙，长歌悲昔贤。","流光不假借，志抱何由宣。","余龄事可知，已矣宁非天。","穷通各有待，憔悴孰使然。","凄其槁梧畔，惕若明镜前。","灵膏讵能涅，{女蓐}拂事可怜。","惟应幽室处，一猛放万缘。","尝闻卫生要，心白发自玄。"],"title":"感白发"}
