{"author":"陆游","id":38868,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["邻曲今年又有年，垂髫戴白各欣然。","先输官庾无逋赋，共赛神祠有社钱。","退傅寄声情缜密，晦翁入梦语蝉联。","灯前细与儿曹说，蠹简犹堪数世传。"],"title":"新凉书怀四首  其三"}
