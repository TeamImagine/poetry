{"author":"秦观","id":210041,"strains":["仄平仄仄仄平平，平仄平平仄平平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一麾出守着威名，凶讣西来上为惊。","玉帐笑谈成昨梦，锦囊书札见平生。","衣冠渐散红莲府，铠马还归细柳营。","可道风流回首尽，芝兰庭下粲朝荣。"],"title":"俞公达待制挽词二首  其二"}
