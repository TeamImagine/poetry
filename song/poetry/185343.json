{"author":"徐积","id":185343,"strains":["仄仄平平平仄仄，平平仄仄平平仄。","平仄平平仄仄平，○仄平平仄平仄。","仄仄平平仄仄平，仄平平仄仄平平。","平○仄仄平平平，○○平仄平平平。","仄○仄仄平仄平，仄○平仄平仄平。","○仄平○平仄仄，仄平仄仄仄○平。"],"paragraphs":["国艳虽殊情太少，蛾眉不画双瞳了。","新就明河洗面来，更佩明珠踏瑶草。","不用朱鸾与紫霞，玉麒麟驾白云车。","君看面上都无邪，更看身上都无瑕。","越王国女金可邀，卓王孙女琴可招。","更有秦王家弄玉，嫁人只被爱吹箫。"],"title":"玉女花  其二"}
