{"author":"陈造","id":59387,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["长日萧斋类蠹鱼，出门春事半销除。","快舒中散飞鸿眼，稳憩文公卧虎庐。","尘外风光诗笔底，竹梢禅榻茗瓯余。","归涂定有行人问，底许空青润客裾。"],"title":"虎丘"}
