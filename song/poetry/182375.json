{"author":"强至","id":182375,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["管劲毫尖匠制宜，故人珍赠我何为。","分殊定远初投日，得似文通旧梦时。","大手愧无才翰用，正心惟见友朋规。","纷纷纸尾方劳署，辜负词林视草词。"],"title":"谢纯甫惠笔"}
