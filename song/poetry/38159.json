{"author":"陆游","id":38159,"strains":["平平○仄仄，仄仄○平仄。","仄仄平仄仄，平平仄平仄。","仄仄仄仄平，仄仄仄仄仄。","平仄仄仄仄，平仄仄仄仄。","仄○仄平仄，仄仄仄○仄。","平平平仄仄，仄仄○平仄。","平仄仄平仄，平平平仄仄。","平平仄仄平，仄仄平仄仄。"],"paragraphs":["浓云如泼墨，急雨如飞镞。","激电光入牖，奔雷势掀屋。","漏湿恐败书，起视自秉烛。","移并顾未暇，盆盎苦不足。","不如卷茵席，少忍待其复。","飞萤方得意，熠熠相追逐。","姑恶独何怨，菰丛声若哭。","吾歌亦已悲，老死终碌碌。"],"title":"夜雨"}
