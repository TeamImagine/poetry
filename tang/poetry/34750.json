{"author":"张说","id":34750,"strains":["仄仄平平仄，平平仄仄平。","仄平○仄仄，平仄仄○平。","仄仄平平仄，平平仄○平。","平平平仄仄，仄仄仄平平。","仄仄平平仄，平平仄仄○。","仄平○仄仄，平仄仄平平。","仄仄平平仄，平平仄仄平。","仄○平仄仄，仄仄仄平○。"],"paragraphs":["大块镕群品，经生偶圣时。","猥承三事命，虚忝百僚师。","右揆谋华硕，前星傅重资。","连骞求旧礼，滥典乐贤诗。","赐釜同荣拜，𪭢金宴宰司。","菊花吹御酒，兰叶捧天词。","宝历休明盛，颓年晷漏衰。","少留青史笔，未敢赤松期。"],"title":"奉和御制与宋璟源乾曜同日上官命宴东堂赐诗应制"}
