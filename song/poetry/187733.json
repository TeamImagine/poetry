{"author":"王令","id":187733,"strains":["平平平仄平，平仄仄仄○。","平平仄仄平，仄仄平仄平。","仄仄仄平仄，仄平仄平平。","平仄仄○平，仄仄平平平。","平○平平平，仄仄平仄平。","平平仄仄仄，○平仄平平。","仄平仄平仄，平仄仄仄○。","仄仄平平平，平仄仄仄平。","平平仄平仄，仄仄平仄仄。","平仄仄○仄，仄○仄○平。","平平仄平仄，仄仄平○平。"],"paragraphs":["秋风云气寒，秋雨昼夜兼。","饥禽湿不飞，左右烦顾瞻。","有雀独飞下，施徐入吾檐。","毛羽刷参差，嘴距交钩铦。","跳乘新舂箕，取饱公不嫌。","而吾本有意，听之取微纤。","忽惊自飞去，窗聿不少淹。","反就髙髙枝，啁哳气不恬。","嗟乎此微类，岂不无以厌。","来既冒弹射，固难责其廉。","然余乃无罪，见怒何过严。"],"title":"戏食雀"}
