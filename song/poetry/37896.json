{"author":"陆游","id":37896,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["孤村浅浦近江城，西折坡陁一岭横。","墟落烟生含暮色，园林风劲作秋声。","年丰租税无逋负，酒熟乡邻递送迎。","老病愈知难报国，只将高枕送余生。"],"title":"村居"}
