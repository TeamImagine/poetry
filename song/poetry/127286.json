{"author":"方岳","id":127286,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["面骨岩棱不入流，放归何止四宜休。","束书自可供儿读，斗酒聊须与妇谋。","旧藁如山应有误，老夫于世本无求。","一犂春雨平生事，莫与诸公作话头。"],"title":"闻罢"}
