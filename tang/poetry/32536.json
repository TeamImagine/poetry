{"author":"吴融","id":32536,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平平平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["才开便落不胜黄，覆着庭莎衬夕阳。","只共蝉催双鬓老，可知人已十年忙。","晓窗须为吟秋兴，夜枕应教梦帝乡。","蜀国马卿看从猎，肯将闲事入凄凉。"],"title":"岐下寓居见槐花落因寄从事"}
