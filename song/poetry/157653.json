{"author":"韩维","id":157653,"strains":["平平仄仄仄，平仄仄仄平。","平平○仄平，仄仄平仄平。","平平○仄○，平仄平仄平。","平平仄○仄，仄平平仄平。","平平仄平仄，平仄平仄平。","平平平平平，平仄平平平。","平平仄仄仄，仄仄仄仄平。","○仄仄平仄，平仄平平平。"],"paragraphs":["兹园旷不涉，寒草忽已芽。","同游三四人，及此风景嘉。","芳梅如我期，朱萼承素华。","欣然坐其下，偃君初月斜。","攀条酌醇酒，谈笑时一哗。","歌童虽非妍，清唱凌烟霞。","人生自有适，岂要外物加。","兴尽复云返，修竹盘昏鸦。"],"title":"同景仁况之诸君游南园饮梅花下"}
