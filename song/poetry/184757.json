{"author":"范纯仁","id":184757,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["胜概因人得久存，此泉疏凿自先君。","发源不负当时意，清影犹涵昔日云。","养正迥当深涧下，朝宗应与众流分。","今逢贤帅光陈迹，名逐新诗海内闻。"],"title":"和郑通议青州范公泉"}
