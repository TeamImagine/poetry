{"author":"刘长卿","id":54857,"strains":["仄平平仄仄，仄仄仄平○。","仄仄平○仄，平平平仄平。","仄○平仄仄，平仄仄平平。","平仄平平仄，○平仄仄平。","平平平仄仄，○仄仄平平。"],"paragraphs":["闭门湖水畔，自与白鸥亲。","竟日窗中岫，终年林下人。","俗轻儒服弊，家厌法官贫。","多雨茅檐夜，空洲草径春。","桃源君莫爱，且作汉朝臣。"],"title":"题大理黄主簿湖上高斋"}
