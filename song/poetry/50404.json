{"author":"周必大","id":50404,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["天街并踏软红尘，飞鞚交驰骇徼巡。","椒殿敢期当制草，槐庭元拟用儒真。","鬻方偶免冬龟手，适市深惭旦攫人。","早夜祝公登相位，重霑润笔乃无贫。"],"title":"程泰之下直某偶被宣锁相遇于途既到玉堂读所留佳句次韵为谢"}
