{"author":"董嗣杲","id":154680,"strains":["仄仄平平仄仄平，仄平仄仄仄平平。","平平平仄平平仄，平仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["悟得师禅隠此林，谩传难下碧天吟。","巢沟坞上人无迹，云月堂前梅有阴。","家弃蜀乡年岁逺，身濳洛寺屋庐深。","死生印得香山去，可遂西来一片心。"],"title":"韬光庵"}
