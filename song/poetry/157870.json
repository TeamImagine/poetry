{"author":"韩维","id":157870,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄平平平。"],"paragraphs":["风回协气通青律，月破游氛上碧天。","万盏华灯辉永夜，一犁甘雨报丰年。","梅含宿润妆先试，荑展新桑手不拳。","云势崇朝殊未已，坐看泽遍先垓田。"],"title":"观灯市井之利得雨农田所急而二者不可以并时乃所愿灯彻而雨作也今幸得之辄次原韵以酬来贶"}
