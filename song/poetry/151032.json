{"author":"杨公远","id":151032,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["高标独立岁寒时，不受狂蜂浪蝶知。","树百千年枯更好，花三两点少为奇。","暗香疏影孤山句，却月凌风水部诗。","顾我对渠吟未稳，且将淡墨貌横枝。"],"title":"梅花五首  其二"}
