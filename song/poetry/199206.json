{"author":"孔武仲","id":199206,"strains":["平平仄平平，平仄平仄平。","○平仄仄仄，平平平平平。","仄仄平平平，○仄仄平平。","平仄仄平平，平平平仄平。","仄仄平仄仄，平平仄平平。","仄仄○仄仄，平仄平仄平。","平平○平仄，○仄平平平。"],"paragraphs":["乔林翳明星，林缺星粲然。","长江阔咫尺，银河为通川。","爽气浮襟裾，中夜不成眠。","星转毂而西，河逶迤以迁。","惜此嘉景迈，无由驻青天。","万古留此境，谁保金石坚。","徘徊吟华月，更欲随飞仙。"],"title":"奉祠城西夜坐苑中即事"}
