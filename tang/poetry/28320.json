{"author":"陆龟蒙","id":28320,"strains":["仄平平仄平，○仄仄平○。","仄仄平平仄，平○仄仄平。","仄平平仄仄，平仄仄平平。","仄仄平平仄，○平仄仄平。","仄平平仄仄，仄仄仄○平。","仄○平平仄，平平仄仄○。"],"paragraphs":["昔居清洛涯，长恨苦寒迟。","自作江南客，稀迟下雪时。","有烟栖菊梗，无冻落杉枝。","背日能寻径，临风尚覆棋。","鸟声浑欲转，草色固应知。","与看平湖上，东流或片澌。"],"title":"江南冬至和人怀洛下"}
