{"author":"曾协","id":25495,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["接壤西东似犬牙，一时迎送使君车。","应怜壮岁棠阴在，未觉神京驿路赊。","飞观惯看凉月挂，层楼将见瑞云遮。","当筵莫诉杯行速，两地春光作一家。"],"title":"代常州请平江郑侍郎"}
