{"author":"李绅","id":18793,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["羽毛似雪无瑕点，顾影秋池舞白云。","闲整素仪三岛近，回飘清唳九霄闻。","好风顺举应摩日，逸翮将成莫恋群。","凌励坐看空碧外，更怜凫鹭老江𣸣。"],"title":"过梅里七首　家于无锡四十载今敝庐数堵犹存今列题于后"}
