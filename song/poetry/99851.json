{"author":"洪咨夔","id":99851,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["经始西风八月秋，桃花春涨已无忧。","横飞阁道虚空度，直放银河自在流。","倚岸斜看疑是洞，循坡稳上认为楼。","遍行吴蜀今才识，却笑浮桥谩造舟。"],"title":"次徐云叟赋桃源无脚桥"}
