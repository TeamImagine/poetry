{"author":"朱熹","id":55507,"strains":["平平平平平，平仄仄仄仄。","仄仄○平平，仄仄仄仄仄。","平平仄仄仄，平仄○平仄。","仄○○平仄，仄仄平平仄。","平平仄平仄，仄○○仄仄。","○平仄平平，仄仄仄○仄。","平平平仄仄，仄仄仄平仄。","○仄仄○平，平平仄○仄。"],"paragraphs":["奇哉康山阳，双剑屹对起。","上有横飞云，下有瀑布水。","崩腾复璀璨，佳丽更雄伟。","势从三梁外，影落明湖里。","平生两仙句，咏叹深仰止。","三年落星湾，怅望眼空眯。","今朝随杖屦，得此弄清泚。","更诵玉虹篇，尘襟谅昭洗。"],"title":"奉同尤延之提举庐山杂咏十四篇 开先漱玉亭"}
