{"author":"朱岩伯","id":173131,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["双瀑飞来古寺西，月萝烟草久湮迷。","自从吾辈经行后，便觉他山索价低。","老去合为三径计，就中聊借一枝栖。","石崖大有穿磨所，从与新诗着处题。"],"title":"书延福寺壁"}
