{"author":"梅尧臣","id":35471,"strains":["仄平平平平仄仄，平仄仄○○平○。","仄平仄平仄平仄，平平平仄平平平。","仄平平平仄仄仄，仄仄仄仄平仄平。","仄平平仄○仄仄，平平仄仄平仄平。","仄平仄仄仄仄仄，仄仄平仄平仄平。","平○仄仄仄平仄，○仄平仄仄仄○。","仄仄仄○仄平仄，仄仄仄仄仄仄平。","仄仄平平仄平仄，仄平仄平平仄平。","平平仄仄仄仄仄，○平仄○平平平。","仄仄仄仄仄仄仄，仄仄○仄仄仄○。","仄仄仄仄仄○仄，仄平平仄○平平。","仄仄仄平仄平仄，○平仄仄仄仄平。","仄平仄仄仄平仄，仄仄平仄平○平。","仄平仄平仄仄仄，仄仄仄仄仄仄○。","仄○平平仄平仄，仄平平仄平仄平。","仄平平仄仄平仄，仄平仄仄仄仄仄。","平平平○仄平仄，仄仄○仄平仄平。","○平仄仄仄仄仄，○○仄仄仄仄平。","仄平平仄仄平仄，仄仄平仄平○平。","○仄平平仄平仄，平○仄仄平仄○。"],"paragraphs":["宝元元年西夏叛，天子命将临戎行。","二年孟春果来寇，高奴城下皆氐羌。","五原偏师急赴敌，昼夜不息趋战场。","马烦人怠当劲虏，虽持利器安得强。","二师覆败乃自取，岂是廊庙谋不臧。","朝廷又选益经略，三幕贤俊务所长。","或取李悝备边策，或欲五道出朔方。","仲夏科民挟弓矢，季冬括馿赍道粮。","官军未进复犯塞，搴旗杀将何倡狂。","遂令士卒愈沮气，欲使乘障胆不张。","我愿助画迹且远，侧身西望空凄凉。","庶几一言可裨益，临风欲寄鸟翼翔。","所宜畜锐保城壁，转馈先在通行商。","守而勿追彼自困，境上未免小夺攘。","譬如蚊虻噆肤体，实于肌血无大伤。","此言虽小可喻远，幸公采用不我忘。","诚知公虑若裴度，圣上听用同宪皇。","当时岂不历岁月，犹且众镇未陆梁。","况今鹰犬乏雄勇，便拟驰骋徒苍惶。","且缓须时励犀卒，终期拉朽功莫当。"],"title":"寄永兴招讨夏太尉"}
