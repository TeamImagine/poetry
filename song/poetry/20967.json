{"author":"晁公溯","id":20967,"strains":["平仄平仄平，仄仄平仄仄。","平平仄仄平，仄仄仄仄仄。","仄平平仄平，仄仄平仄仄。","仄平○仄仄，仄仄平平仄。","平平平仄平，仄仄平仄仄。","仄平仄仄仄，仄仄平仄仄。","仄平平○仄，仄仄仄平仄。","平仄仄平平，平○○仄仄。","○○仄平平，平仄仄仄仄。","平平仄仄仄，○仄仄仄仄。","仄平仄仄仄，仄仄平仄仄。","仄仄平○平，仄平○平仄。"],"paragraphs":["风俗嗟久衰，所见皆软熟。","今年客益州，得此一士足。","古来丰镐都，气压瀍涧卜。","岂须和氏璧，自有蓝田玉。","琉璃非不佳，炯炯先夺目。","只堪供把玩，彼脆宁受触。","爱君坚重质，坐阅世翻覆。","来试法家流，因论廷尉狱。","张汤善爰书，专乱汉约束。","何尝守律令，正尔舞桎梏。","若人甚耿介，不待城旦读。","恨我无长风，送君骑鸿鹄。"],"title":"杨周辅来考试刑法同在别闱刚直士也喜为赋此"}
