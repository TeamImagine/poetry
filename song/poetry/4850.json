{"author":"释正觉","id":4850,"strains":["平平仄仄，平平平仄。","○○平平，平仄平平。","平○仄仄仄，平仄仄平平。","仄平仄仄仄○仄，仄仄平平仄仄平。","平平○仄仄，平仄仄平平。","仄仄仄平○，平平仄仄○。","平平平仄平平仄，仄○仄平平仄平。"],"paragraphs":["乔乔楚楚，丛林规矩。","萎萎羸羸，枯木风姿。","宗乘壁挂口，师友雪生眉。","住山事拙束三篾，对月机鸣度一丝。","颠毛间白发，眉睫裹青瞳。","食指一肩重，门风四壁空。","诸根亡偶宗家妙，万虑不摇心匠工。"],"title":"禅人写真求赞  其二四"}
