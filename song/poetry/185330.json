{"author":"徐积","id":185330,"strains":["仄平仄平，仄平仄平。","平仄平仄，平平仄平。","仄平平平，平仄○仄。","仄仄仄平，仄仄仄仄。","平仄仄仄，平仄仄仄。","平仄仄平，平仄仄仄。","仄仄仄平，○平仄仄。","平平仄仄，平平平仄。","仄仄仄仄，仄仄平仄。","平○仄仄，仄平仄平。","仄平仄平，仄平仄仄。","平○平仄，仄仄仄仄。","仄平平仄，仄平平仄。","仄○仄仄，仄○仄仄。","仄平仄仄，仄平仄仄。","仄平○仄，仄平○仄。","仄仄平仄，仄仄平仄。","仄平仄仄，仄平仄仄。","仄仄仄仄，平仄○仄。","仄平仄平，仄仄仄仄。","仄仄平平，○○仄仄。","平仄仄平，平平仄○。","平平仄平，仄仄仄仄。","平平仄平，仄仄仄仄。","仄仄○仄，仄平平平。","仄平○仄，仄仄○平。","平仄○仄，平仄仄○。","仄仄仄仄，仄仄仄平。","仄平平仄，仄仄平○。","仄平仄○，仄仄仄仄。","仄仄平仄，仄仄平○。","平仄仄仄，平仄仄仄。"],"paragraphs":["蜀之有眉，有山有江。","江大而浚，山形甚庞。","是生程公，为国重器。","可处大任，可决大事。","凡有措置，凡有施设。","坚不可摇，牢不可拔。","所以蜀人，号为铁塔。","维公有子，为山阳守。","所性所养，质直真厚。","维其质直，不浮不苟。","不生巧心，不为利口。","维其真厚，不矫不激。","体无邪气，面无邪色。","视其气貌，察其动静。","可知所养，可知所性。","可知其德，可知其政。","质直真厚，故不生事。","不为小数，不任小智。","以恕辅法，因法行恕。","不烦不苛，不暴不怒。","遂使斯民，如行大路。","无险可虞，无伤可虑。","肌肤以完，手足可措。","奸凶以衰，盗贼亦沮。","父母妻子，邑居田庐。","各安其故，各保其居。","为政如此，民是以和。","是以可慕，是以可歌。","不能歌者，太守之量。","可歌可传，可法可尚。","可以容众，可以任重。","无适不可，惟上所用。"],"title":"送程守"}
