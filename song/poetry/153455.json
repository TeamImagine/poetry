{"author":"刘辰翁","id":153455,"strains":["平仄平平仄，平○仄仄平。","平平平仄○，平仄仄平平。","仄仄平平仄，平○仄仄○。","平平○仄仄，平仄仄平平。","仄仄○平仄，平平仄仄平。","○平平仄仄，平仄仄平平。"],"paragraphs":["阊阖祥光起，班行好语催。","青郊随候应，黄道似初开。","梦绕天门去，风从震地回。","东西行白日，南北验清台。","晓殿分龙角，春城转斗魁。","中天符四七，人物万方来。"],"title":"春景 阊阖开黄道"}
