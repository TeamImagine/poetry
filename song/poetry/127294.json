{"author":"方岳","id":127294,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄平平平仄，仄仄平平平仄平。"],"paragraphs":["野烧初肥紫玉圆，枯松瀑布煮春烟。","偃徐妙处元无骨，钩弋生来已作拳。","蚤韭不甘同臭味，秋莼虽滑带腥涎。","食经岂为儿曹设，弱脚寒中愁未然。"],"title":"采蕨"}
