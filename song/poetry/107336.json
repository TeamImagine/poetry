{"author":"林表民","id":107336,"strains":["平仄仄仄仄，仄平平平平。","○平仄平仄，仄仄平仄平。","平平仄仄○，仄仄○平平。","平平仄平仄，仄仄平平平。","平仄仄平仄，仄仄仄仄平。","仄○仄平○，仄仄平○平。","平平平平仄，仄仄仄仄○。","仄平仄平仄，平仄仄平平。","平仄仄○仄，仄○仄仄平。","仄仄仄仄仄，仄○平○○。"],"paragraphs":["良玉本不琢，大音无希声。","观君命轩意，欲以诗自鸣。","君诗志古调，考击参差韺。","泠泠涧泉泣，切切谿条清。","孚尹露涵采，润美月泛英。","昔闻洛山中，种者须其成。","非希咸阳价，匵韫那敢轻。","用之荐穹昊，何但鬼神惊。","凉欲觉庭叶，夜疏耿镫惊。","一读一启予，古调真难评。"],"title":"寄题郑熙宁夫玉轩"}
