{"author":"皇甫湜","id":11614,"strains":["平○平仄仄平，仄平平，仄○平。","仄仄○平，仄仄平平。","平平○平，平平仄平。","○平平平平，○仄平仄平。","平仄平，仄仄仄，仄○平。","平平仄仄，平仄仄平。","仄仄平平平，仄仄仄仄平。","平平平○仄平平，仄平平仄仄平平。","平平平平仄仄平，仄仄仄平仄平平。","仄平仄仄仄仄仄，仄平仄仄仄仄平。","仄仄仄仄平，仄仄仄平平。","○仄仄仄平，仄平平平。","仄仄平平，仄仄仄平。","平平仄仄○仄平，仄平平仄平仄平。","平平仄仄，○平平平。","仄平仄平，平仄平平。","平平○仄平，仄平仄平平。","仄平平平平，仄○平平平。","平○平平，仄平仄平。","仄平仄○平仄，仄仄平平平。","仄仄平○，○仄平平。"],"paragraphs":["生当为大丈夫，断羁罗，出泥涂。","四散号呶，[俶扰]无隅。","埋之深渊，飘然上浮。","骑龙披青云，泛览游八区。","经太山，绝大海，一长吁。","西摩月镜，东弄日珠。","上括天之门，直指帝所居。","群仙来迎塞天衢，凤皇鸾鸟灿金舆。","音声嘈嘈满太虚，旨饮食兮照庖厨。","食之不饫饫不尽，使人不陋复不愚。","旦旦狎玉皇，夜夜御天姝。","当御者几人，百千为番。","宛宛舒舒，忽不自知。","支消体化膏露明，湛然无色茵席濡。","俄而散漫，[斐]然虚无。","翕然复抟，抟久而苏。","精神如太阳，霍然照清都。","四肢为琅玕，五脏为璠玙。","颜如芙蓉，顶为醍醐。","与天地相终始，浩漫为欢娱。","下顾人间，溷粪蝇蛆。"],"title":"出世篇"}
