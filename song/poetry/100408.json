{"author":"郑清之","id":100408,"strains":["平仄平平仄仄平，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["为乏刀圭饮卯卮，黄庭空想衣朱衣。","三田未遣三彭去，九轨几成九折危。","瘦骨可能支夜永，醉乡那复挽春归。","亦知有客真佳甚，握手还须笑乐为。"],"title":"再和前韵  其一"}
