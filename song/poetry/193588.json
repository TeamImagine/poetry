{"author":"苏轼","id":193588,"strains":["平平平仄仄仄仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["中朝鸾鹭自振振，岂信边隅事执鼖。","共怪书生能破的，也如骁将解论文。","穿杨自笑非猿臂，射隼长思逐马军。","观汝长身最堪学，定如髯羽便超群。"],"title":"次韵和子由闻予善射"}
