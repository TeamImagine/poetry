{"author":"陆游","id":36516,"strains":["仄平仄仄平仄仄，○仄平平仄平仄。","平平平平仄平仄，仄仄○平仄○仄。","仄平仄仄仄仄平，○仄平平仄仄平。","仄平平平平仄平，平平仄仄仄仄平。","仄平平仄仄平仄，仄仄平平仄平仄。","平平仄仄仄平平，仄仄○○仄平仄。","仄平仄仄仄仄仄，平仄平平仄○仄。","平平○仄平仄平，仄仄平平仄平仄。"],"paragraphs":["雨声点滴朝复暮，中有诗人绝尘句。","云门咸池渺千古，断谱遗音此其绪。","雨声点滴夜不休，中有羁臣去国愁。","九疑聨翩湘水秋，忠诚内激涕自流。","我今衰病百无念，卧对青灯吐残焰。","支床纳息效寒龟，傍枕长吟笑孤剑。","雨声不断睡愈美，窗白鸦啼揽衣起。","呼儿烧兔倾浊醪，又倚胡床雨声里。"],"title":"雨声"}
