{"author":"韦骧","id":190653,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["秋深危阁气凄清，来听先生促轸声。","一曲写成君子操，七弦传尽古人情。","游云檐外如将合，幽鸟枝间不敢鸣。","未省琴心在何处，高山流水对前楹。"],"title":"琅山听窦山人琴"}
