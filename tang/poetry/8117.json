{"author":"王建","id":8117,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["最是城中闲静处，更回门向寺前开。","云山且喜重重见，亲故应须得得来。","借倩学生排药合，留连处士乞松栽。","自君移到无多日，墙上人名满绿苔。"],"title":"洛中张籍新居"}
