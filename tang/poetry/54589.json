{"author":"陶翰","id":54589,"strains":["平仄仄平仄，平平平仄平。","平平仄平仄，平仄平平○。","○仄仄平仄，平平○仄平。","仄平平仄仄，平仄仄平○。","平仄仄平仄，平平仄平平。","平平平仄仄，○仄平仄平。","平仄仄仄仄，平仄○平平。","平仄平仄仄，仄平仄平平。","仄平仄仄仄，仄仄仄○平。","仄仄仄平仄，平平○仄平。"],"paragraphs":["松柏乱岩口，山西微径通。","天开一峰见，宫阙生虚空。","正殿倚霞壁，千楼标石丛。","夜来猿鸟静，钟梵响云中。","岑翠映湖月，泉声乱溪风。","心超诸境外，了与悬解同。","明发唯改视，朝日长崖东。","湖色浓荡漾，海光渐曈朦。","葛仙迹尚在，许氏道犹崇。","独往古来事，幽怀期二公。"],"title":"宿天竺寺"}
