{"author":"刘禹锡","id":11192,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["一月道场斋戒满，今朝华幄管弦迎。","衔杯本自多狂态，事佛无妨有佞名。","酒力半酣愁已散，文锋未钝老犹争。","平阳不独容宾醉，听取喧呼吏舍声。"],"title":"酬乐天斋满日裴令公置宴席上戏赠"}
