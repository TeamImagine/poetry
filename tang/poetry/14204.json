{"author":"元稹","id":14204,"strains":["仄仄仄平平，仄平平平仄。","仄仄平仄平，平平仄平仄。","平平平仄仄，平平仄平仄。","仄仄仄平平，平○仄○仄。","平仄仄仄平，仄平平仄仄。","平仄仄○平，仄平平仄仄。","仄○平仄仄，仄仄平平仄。","平仄仄平平，○平○平仄。","仄平平仄仄，仄仄○平仄。","平仄仄○仄，平平仄○仄。"],"paragraphs":["密竹有清阴，旷怀无尘滓。","况乃秋日光，玲珑晓窗里。","旬休聊自适，今辰日高起。","栉沐坐前轩，风轻镜如水。","开卷恣咏谣，望云闲徙倚。","新菊媚鲜妍，短萍怜靃靡。","埽除田地静，摘掇园蔬美。","幽玩惬诗流，空堂称居士。","客来伤寂寞，我念遗烦鄙。","心迹两相忘，谁能验行止。"],"title":"遣昼"}
