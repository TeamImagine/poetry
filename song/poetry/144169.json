{"author":"舒岳祥","id":144169,"strains":["仄平平仄平平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["等闲诗句无题目，忆著二林新意生。","月皎皎时猿一个，风泠泠处竹千茎。","春花不及寒花耐，山鸟何如水鸟清。","欲放诗瓢沧海渺，不如飞雁入鄞城。"],"title":"寄二林"}
