{"author":"许棐","id":116928,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["一片端州古砚砖，翁孙相授当良田。","寒梅磵下和冰洗，秋桂窗前滴露研。","学字不工空费纸，吟诗虽苦未成编。","赠君携去薇花畔，草诏闲时枕匣眠。"],"title":"古砚送赵明府"}
