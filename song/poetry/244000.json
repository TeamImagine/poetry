{"author":"胡宿","id":244000,"strains":["平平仄○平，仄仄仄平仄。","平平仄○仄，平仄仄平仄。","平○仄平平，仄○平仄仄。","○平仄平仄，○仄仄○仄。","平平仄仄○，平仄仄仄仄。","仄○仄仄○，仄仄平仄仄。","平平○仄仄，平仄平仄仄。","平平仄平平，仄仄平仄仄。","○平仄仄仄，平仄平平仄。","○仄仄平仄，仄仄平○仄。"],"paragraphs":["彭山隔重湖，落日见孤塔。","扬舲入空旷，烟树散鹅鸭。","山中老臞仙，万顷纤芥纳。","乘风落珠唾，暝色远相答。","平生尔汝分，磁铁契已狎。","万缘一笑空，个处无剩法。","方舟过谷隠，风雨寒霎霎。","黎明带星归，尚及斋鼓踏。","临岐戒后会，梅熟新秧插。","期我散缣楮，莫忘鸥盟歃。"],"title":"彭山赠贯之"}
