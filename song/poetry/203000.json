{"author":"释道潜","id":203000,"strains":["平平平仄平，仄仄仄仄平。","仄仄仄仄仄，平平仄平平。","仄平仄仄仄，○仄仄仄○。","平平仄仄○，平仄平仄平。","平平仄仄平，仄仄平仄平。","平平仄仄仄，仄仄平仄平。","平平仄仄平，仄仄○平平。","仄平平平平，平平仄○○。","仄仄仄仄仄，仄仄平平平。","平平仄平仄，○仄平仄平。","○平仄仄○，仄仄平平平。","平平仄仄○，平平仄平平。","平平仄平仄，仄仄平平平。"],"paragraphs":["完完明月珠，蓄彼万丈渊。","径寸不可睹，余辉媚清川。","道人实有道，胶口默不传。","心闲气自和，眉宇常蔼然。","邦人昔致师，欲以居法筵。","文移动帅府，礼数端亦虔。","冥鸿避网罗，矫翼从高骞。","朅来灵山隅，圆蒲味深禅。","盛德不自显，与物同周旋。","儿曹恃文采，毫末争丑妍。","相逢广坐间，肯顾斯人贤。","茫茫大化中，浮名暂腥膻。","吾知道人意，反汝生哀怜。"],"title":"赠天竺聪道人"}
