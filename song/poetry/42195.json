{"author":"陆游","id":42195,"strains":["仄仄平平仄仄平，仄平平仄仄平平。","仄平仄仄仄平仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["岁晚深居懒出游，小窗终日寄悠悠。","雨声到枕助诗律，花气袭衣生客愁。","残齿不堪添臲卼，瘦肩转复觉飕飗。","春前一雪犹关念，安得琼瑶积瓦沟。"],"title":"腊月十四日雨"}
