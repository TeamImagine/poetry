{"author":"罗愿","id":64396,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["质明帨洗动轻漪，礼殿巍巍百世师。","伏几亲瞻古人象，陪祠颇杂汉官仪。","诗书自可谋元帅，俎豆何妨示小儿。","春服咏归千古意，只今童冠可无诗。"],"title":"次韵和子澄春祠先圣律诗"}
