{"author":"谢逸","id":226517,"strains":["仄仄平仄仄，平平仄平平。","平平仄平平，平平平仄平。","仄平○平平，仄仄平仄平。","仄仄仄平仄，仄○○平○。","平仄仄平仄，平仄平平平。","平平仄仄平，仄仄平平○。","仄平○○仄，仄仄平平平。","仄仄仄平仄，仄仄○仄○。"],"paragraphs":["邑小民事简，琴樽有余欢。","才高气虽雄，心夷神自闲。","吐辞如春风，万象生笔端。","向识杏坛老，不应叹才难。","山近雪云密，风动梅香寒。","铜龙晓鼓鸣，画舸扬漪澜。","丈夫重离别，感慨伤朱颜。","努力事明主，慎勿轻挂冠。"],"title":"送鹿好古"}
