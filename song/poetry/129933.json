{"author":"宋自逊","id":129933,"strains":["仄仄平平仄仄平，仄平仄仄仄平平。","平平仄仄仄仄仄，仄仄平平平仄平。","仄仄仄平平仄仄，仄平平仄仄平平。","平平仄平平平仄，仄仄仄平仄仄平。"],"paragraphs":["五鼎生封事不难，此身当与道相关。","天高地下日易晚，古往今来人少闲。","靖节早辞彭泽县，子陵终老富春山。","当时若为虚名起，未必有名留世间。"],"title":"隠逸"}
