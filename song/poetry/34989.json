{"author":"陆游","id":34989,"strains":["平平仄平仄，仄仄仄仄仄。","平平仄仄平，平平仄○仄。","平平仄仄仄，仄仄平○仄。","平○平仄仄，仄仄平平仄。","仄平仄仄平，平仄仄平仄。","仄仄仄仄平，平仄仄仄仄。","平平仄仄平，仄仄平仄仄。","仄仄平平平，平平仄平仄。"],"paragraphs":["檐头买双兔，市店取斗酒。","还家扫北窗，欢言酌亲友。","家贫气未馁，礼薄情更厚。","高吟金石裂，健笔龙蛇走。","酒阑起出门，孤月挂衰柳。","大笑各散归，吾辈可不朽。","官身缚简书，此乐宁复有。","怅望秦稽云，凭高一搔首。"],"title":"秋郊有怀四首  其二"}
