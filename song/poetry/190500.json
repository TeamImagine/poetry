{"author":"韦骧","id":190500,"strains":["平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["非材安敢叹淹留，吏外尤忻共雅游。","欲代虽知归去乐，相看还动解携愁。","襟期岂逐炎凉变，谈笑应随簿领休。","来岁黄花何处好，怀思把盏对霜秋。"],"title":"和朱伯英以诗庆将代"}
