{"author":"李龙高","id":171910,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄平平平仄，仄仄平平仄仄平。"],"paragraphs":["一夜蟠龙裂翠鳞，土花深护玉精神。","苍寒满树黄昏月，碧老孤根太古春。","姑射香薰荷制好，逋仙青入草衣新。","料应不为天风冷，自恐冰肌受点尘。"],"title":"苔梅  其一"}
