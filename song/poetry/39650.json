{"author":"陆游","id":39650,"strains":["平仄仄仄平，仄仄仄仄仄。","仄○仄仄仄，平仄仄○仄。","○○仄平平，仄仄仄仄仄。","平○仄○仄，○仄平平仄。","仄平平仄平，平仄仄平仄。","仄仄仄仄平，仄仄平仄仄。","仄仄平平平，平仄仄平仄。","仄仄平仄仄，平仄仄仄仄。","平平仄平仄，仄平仄平仄。","仄仄仄平平，平平仄平仄。"],"paragraphs":["原上一缕云，水面数点雨。","夹衣己觉冷，秋令遽如许。","行行适东村，父老可共语。","披衣出迎客，芋栗旋烹煮。","自言家近郊，生不识官府。","甚爱问孝书，请学公勿拒。","我亦为欣然，开卷发端绪。","讲说虽浅近，于子或有补。","耕荒两黄犊，庇身一茅宇。","勉读庶人章，淳风可还古。"],"title":"记东村父老言"}
