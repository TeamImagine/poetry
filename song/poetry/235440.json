{"author":"程俱","id":235440,"strains":["平平仄平平，○仄平平平。","仄平仄○平，平仄仄仄平。","○平仄仄仄，仄仄平仄平。","仄平○仄平，平平○平平。","仄平仄仄平，平仄仄仄平。","平平○○仄，○仄仄○仄。","仄○平○平，仄仄仄仄仄。","平平仄平仄，仄仄仄仄平。"],"paragraphs":["平生四方人，堕地随蓬桑。","故乡二顷田，稊米寄太仓。","从渠雀鼠耗，敢计松菊荒。","未能思计然，锥刀折牦芒。","十年乃一归，归席不煖床。","吾庐正如寄，县府固相忘。","偶闻贤长官，邂逅尉所望。","吾宁媚之子，故是众所臧。"],"title":"寄开化李令光四首  其四"}
