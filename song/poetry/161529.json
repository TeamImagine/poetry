{"author":"陈普","id":161529,"strains":["仄平仄仄仄平平，仄仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。"],"paragraphs":["共君一夜话三生，语正投机君又行。","溪柳效颦添别恨，岸花和意送离程。","惊时莫问归巢燕，赠别愁闻求友鶑。","今夜梦中重聚首，鸡声茅店已三更。"],"title":"赠清叟行"}
