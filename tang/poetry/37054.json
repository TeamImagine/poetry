{"author":"李中","id":37054,"strains":["仄仄平平平仄平，仄平仄仄仄平平。","平平平仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昔岁曾居湓水头，草堂吟啸兴何幽。","迎僧常踏竹间藓，爱月独登溪上楼。","寒翠入檐岚岫晓，冷声萦枕野泉秋。","从拘宦路无由到，昨夜分明梦去游。"],"title":"思湓渚旧居"}
