{"author":"吴芾","id":18213,"strains":["仄平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄平平平。"],"paragraphs":["化工一夜报春回，雪里南枝已渐开。","不与凡条鬭红紫，独将孤艳照池台。","胜游滥缀蓬山侣，高唱宁追郢客才。","多病自怜心尚在，不辞岁岁为君来。"],"title":"观梅偶成二首  其一"}
