{"author":"孔平仲","id":203562,"strains":["平平仄仄平仄平，平仄仄仄平仄平。","仄平平仄○平○，仄平平仄平平平。","平平仄仄平平仄，平仄仄仄○平○。","仄平仄仄仄平仄，仄仄仄平平仄平。","平平仄仄仄仄仄，平平○仄仄仄平。","○平○仄平仄仄，仄平仄仄平平平。","平平○平○○仄，仄平○仄仄仄平。","○平仄仄仄仄仄，仄平○仄仄仄○。","仄平平○仄○仄，仄○平平仄平平。","仄平仄平仄仄仄，平仄仄平平仄平。"],"paragraphs":["初宵待月先扫门，虽未出海光照垣。","皎然辉采更无壅，比之常夕尤清妍。","星辰不复争芒角，河汉自合收波澜。","久之黮黪若蒙垢，坌起四隅阴气繁。","人心赏玩欲竟夕，嗟哉顷刻已自昏。","如何更使魑魅畏，岂非已被虾蟆吞。","纷纷庭华堕如雨，训狐骑屋貌甚尊。","乘幽挟晦彼固喜，使之如此亦有缘。","岂无蛇虺出当道，不如青灯坐前轩。","以书自围恣所取，黄卷圣贤聊可言。"],"title":"待月"}
