{"author":"胡仲弓","id":136757,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["节物催人白发新，放怀不减少年春。","叵罗酌酒犹堪醉，古锦为囊未是贫。","清坐相看情不恶，淡交至久味方真。","妓围笑指红楼去，寂寞穷吟胡楚宾。"],"title":"和李希膺春日醉吟"}
