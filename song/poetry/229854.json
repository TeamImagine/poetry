{"author":"苏过","id":229854,"strains":["平平○平平，平○○平仄。","平○仄仄平，仄仄平平仄。","平平仄平仄，仄仄平仄仄。","○○仄平仄，仄仄仄平仄。","仄平仄仄○，平仄○平仄。","仄平平仄平，仄仄平仄仄。","仄平平○仄，平平平仄仄。","平平平平仄，仄仄平仄仄。","平平平仄平，仄○仄仄仄。","平平仄仄○，平仄平仄仄。","仄仄平平平，仄仄平平仄。"],"paragraphs":["君诗如芝兰，君操如松竹。","宁当食舍鱼，坐待熊蹯熟。","申商掩仁义，已作高阁束。","长吟失憔悴，短缀谢烦促。","自然四壁空，惟有三冬足。","我怀嵩少游，已办巾一幅。","愿言山中友，先登惟子独。","须烦悬河辩，令我千兔秃。","归来诗满囊，大胜富润屋。","穷通有定分，凫胫悲所续。","一醉盘溪堂，自取君诗读。"],"title":"和吕居仁宿盘溪"}
