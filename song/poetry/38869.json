{"author":"陆游","id":38869,"strains":["平平仄仄仄平平，仄仄平仄仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["山川遗迹晋唐余，水竹相望许洛居。","一齿屡摇犹决肉，双眸虽涩尚耽书。","郊原夜夜驱耕犊，村店时时秣蹇驴。","客问若为娱老境，吾儿未与短檠疏。"],"title":"新凉书怀四首  其四"}
