{"author":"叶椿","id":251115,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["生涯卜筑翠微深，门在烟萝路几寻。","窃果白猿窥诵易，栖松黄鹤听调琴。","泉声漱石丁东玉，竹影摇风琐碎金。","雨霁乘闲种瑶草，和云𣃁破古松阴。"],"title":"次韵静师仁叟山居  其一"}
