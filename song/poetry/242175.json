{"author":"李正民","id":242175,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄平平平仄，仄仄平平仄仄平。"],"paragraphs":["将相驱驰正事边，风声喜自道途传。","鲰生岂解求三捷，荣路如何望九迁。","励志陶公朝运甓，决疑平子赋归田。","谁人肯为将军地，自笑都无直一钱。"],"title":"尹叔若讷和边字韵因再寄  其二"}
