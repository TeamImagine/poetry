{"author":"黎廷瑞","id":165797,"strains":["仄仄平○平，○○平仄仄。","仄平平平平，平○仄平仄。","○平平平平，○仄仄平仄。","平平平平平，○平平仄仄。","平○平平平，仄平仄平仄。","仄仄平仄○，平平仄仄仄。","○平平仄平，仄仄平仄仄。","平平仄平仄，平仄平仄仄。","平平仄平仄，仄仄平平仄。","平平仄○平，○○仄平仄。"],"paragraphs":["澹澹池中华，离离池上树。","缅怀龙山翁，婆娑此成趣。","相招桃源舟，蹇予莫能赴。","翁今为飞仙，乘云还帝所。","归燕随秋风，翠楼渺烟雾。","会面良独难，知心那复遇。","空余千岁怀，冷落香珀句。","平原若为绣，锺子安可铸。","萧萧众芳尽，冉冉流年度。","浮生欲如何，三叹出门去。"],"title":"同齐节初游吴园登四时佳兴楼有怀张史君"}
