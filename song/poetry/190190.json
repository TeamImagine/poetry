{"author":"韦骧","id":190190,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平仄仄仄，平平平仄仄平平。","平平仄仄平平仄，平仄平仄仄仄平。"],"paragraphs":["亭压长江气象雄，清明时节夕阳中。","天边远嶂横深翠，花外余霞没乱红。","鸥鹭飞鸣得闲趣，渔樵歌唱有淳风。","谁能共向春光醉，穷达多忘学塞翁。"],"title":"和江亭春半"}
