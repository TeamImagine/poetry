{"author":"洪咨夔","id":99535,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄平仄平平。"],"paragraphs":["宝峰翠压小房栊，帘映平安候火红。","寒送落梅吹雪外，春随细柳入云中。","人情郁处多思治，天道还时只愿丰。","賸办从军诗几解，为君管勾杏花风。"],"title":"春风堂左偏郑宣抚诗刻犹存程季允次韵亦赋"}
