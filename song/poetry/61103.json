{"author":"许及之","id":61103,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平平仄平平。"],"paragraphs":["犯寒时访岁寒姿，经闰何缘却后期。","珍重故人勤问讯，剪裁新意作催诗。","一阳潜与飞灰动，九奏深凭画角吹。","莫遣诗筒成断绝，日来频为起愁思。"],"title":"次韵王宣甫催梅"}
