{"author":"丁逢","id":70359,"strains":["平平仄仄仄平平，仄仄平平仄仄平。","平仄平平平平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["层楼重到已经旬，远岫晴岚发兴清。","风送炎天堕冰雪，香清仙界引星辰。","茶瓜暂唤林间客，杖履长输物外人。","便欲从游赤松子，君恩应许乞微身。"],"title":"后十日重游"}
