{"author":"权德舆","id":9504,"strains":["仄平平仄平平仄，仄仄平平仄仄仄。","平仄平平仄仄平，平平仄仄平平仄。","仄仄○平仄仄平，平平仄仄仄平平。","仄仄○平平仄仄，平平仄仄仄平平。","平平仄仄平○仄，仄仄平平平仄仄。","仄平仄仄仄○○，○仄平平仄平仄。","仄仄平平平○平，平平○仄仄平平。","○平仄仄平平仄，平仄○平平仄平。","仄仄平○仄平仄，仄仄○○平仄仄。","仄○仄仄平仄平，仄仄仄平○仄仄。"],"paragraphs":["小年尝读桃源记，忽睹良工施绘事。","岩迳初欣缭绕通，溪风转觉芬芳异。","一路鲜云杂彩霞，渔舟远远逐桃花。","渐入空蒙迷岛道，宁知掩映有人家。","庞眉秀骨争迎客，凿井耕田人世隔。","不知汉代有衣冠，犹说秦家变阡陌。","石髓云英甘且香，仙翁留饭出青囊。","相逢自是松乔侣，良会应殊刘阮郎。","内子闲吟倚瑶瑟，玩此沈沈销永日。","忽闻丽曲金玉声，便使老夫思阁笔。"],"title":"桃源篇"}
