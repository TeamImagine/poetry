{"author":"王迈","id":107585,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平平仄平。"],"paragraphs":["双毂相催羊胛熟，三年方遂鲤湖游。","群仙笑问来何晚，世故相牵不自由。","昨梦回思聊尔尔，他时稍足便休休。","寄声岩下鹅冠子，丹灶何妨为我留。"],"title":"二月十六日到仙水未第前屡得梦"}
