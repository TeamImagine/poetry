{"author":"韩维","id":157979,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["买得田园便退身，世间今作自由人。","不争路上风波静，无相光中日月新。","红叶委阶非异物，碧峰当户见全真。","知君未放狂心歇，兴在陶公漉酒巾。"],"title":"寄致仕李洵大夫"}
