{"author":"俞烈","id":81924,"strains":["平仄仄平仄，仄平平仄○。","平平仄平仄，仄仄平？平。","平平仄平仄，平仄仄仄平。","平仄平○○，平平仄○仄。","平仄平仄仄，平平仄仄平。","平平仄仄仄，平平仄平平。","仄平仄仄平，仄平仄平平。","平平平仄仄，仄仄平平平。","平平仄仄○，仄仄平仄仄。","平仄仄仄仄，○平仄平平。","平平仄仄平，○平○平○。","平平仄平仄，仄仄平平平。","平平仄平仄，仄平仄平○。"],"paragraphs":["文会得吾党，浄居清昼长。","平生爱山僻，暇日聊徜徉。","风流谢康乐，肥遁计亦良。","锺鼎成淹留，江湖晚相望。","山色青未改，山名久愈彰。","松风度晚曲，岩花弄晨妆。","尚疑缥缈人，髻鬟下鸣珰。","凄凉怀古恨，野水涵方塘。","功名不作难，出处何可忘。","人自草木腐，看渠日争光。","香消酒力微，缘阴听圆吭。","悠然发遐想，莞尔还成章。","归途有清泚，濯缨咏沧浪。"],"title":"题东山"}
