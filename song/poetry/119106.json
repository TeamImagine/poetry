{"author":"严羽","id":119106,"strains":["平○平平平仄平仄平，仄平○仄○平平。","仄仄平○仄○平平平，仄仄仄平平仄平平○。","平平仄仄仄仄仄，○仄仄○仄平仄。","○平仄仄平平平，仄仄平平仄平仄。","仄平平仄平平○，平平仄仄平平平。","○平仄仄仄○仄，仄仄平仄平平平。","仄平仄平仄仄仄，仄仄平平仄仄仄。","仄仄平平仄仄平，○○平仄平平仄。","仄仄平平平仄平，平平仄仄平○平。","平平仄仄仄平仄，仄○仄○仄仄仄。","平○仄仄平平平，平平仄仄平平仄，平○平平仄平仄。","平○仄仄平平平，仄仄○平仄平仄。","平仄平平仄仄平，平平仄仄平平平。","平○仄仄仄仄仄，○仄○○仄仄平。"],"paragraphs":["吾闻天台华顶连石桥，石桥巉绝横烟霄。","下有沧溟万折之波涛，上有赤城千丈之霞标。","峰悬磴断杳莫测，中有石屏古仙客。","吟窥混沌愁天公，醉饮扶桑泣龙伯。","适来何事游人闲，飘飖八极寻名山。","三花树下一相见，笑我萧飒风沙颜。","手持玉杯酌我酒，付我新诗五百首。","共结天边汗漫游，重论方外云霞友。","海内诗名今数谁，群贤翕沓争相推。","胸襟浩荡气萧爽，豁如洞庭笠泽月。","寒空万里云开时，人生聚散何超忽，愁折瑶华赠君别。","君骑白鹿归仙山，我亦扁舟向吴越。","明日凭高一望君，江花满眼愁氛氲。","天长地阔不可见，空有相思寄海云。"],"title":"送戴式之归天台歌"}
