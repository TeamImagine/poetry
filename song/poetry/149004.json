{"author":"方回","id":149004,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平平仄，平平平仄仄平平。"],"paragraphs":["闲门空宇日萧萧，天地无情鬓转凋。","政使面颜成菜色，未应官职爱冰条。","藏山竹简光阴短，寄陇梅枝信息遥。","不寐夜窗听风雪，枯肠殊欠一樽浇。"],"title":"岁尽即事三首  其一"}
