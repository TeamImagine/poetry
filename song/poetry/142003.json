{"author":"刘黻","id":142003,"strains":["仄仄平平平仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["四十年来兄弟情，渠渠天理境中行。","形如鹤瘦困书癖，志不蝇营守笔耕。","庭燎献箴知圣主，台评飞劾到诸生。","阿奴抑郁休嫌拙，门户如冰耐拄撑。"],"title":"四十吟三首  其二"}
