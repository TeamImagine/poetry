{"author":"陆游","id":37781,"strains":["平平仄平仄，仄平平仄仄。","○仄仄仄平，仄仄仄仄仄。","平平平仄平，仄○平○平。","○仄仄平仄，○平仄仄平。","仄仄平平平仄仄，仄○平平平仄仄。","仄平仄仄仄仄平，仄仄仄平平仄仄。"],"paragraphs":["它人作陵邑，榜笞朝暮急。","王子乃不然，袖手万事集。","它人西入都，竞裁丞相书。","王子掉头去，长沙万里余。","问子谋身无乃左，凛如霜松姿磊砢。","屈原贾谊死有灵，计此两人心独可。"],"title":"送王季嘉赴湖南漕司主管官"}
