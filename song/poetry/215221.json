{"author":"杨时","id":215221,"strains":["平平仄仄仄平平，仄仄平平仄仄○。","仄仄平○平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄○○仄仄平仄。"],"paragraphs":["祥开若木射瑶光，淑气先春景自长。","玉陛风闲飞彩绶，兽炉烟暖袭珠囊。","云门羽鹤仪仙仗，天上蟠桃荐寿觞。","已见晶辉环帝座，定应长照鼎宫傍。"],"title":"天宁节"}
