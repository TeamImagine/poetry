{"author":"袁说友","id":70691,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["功名落落愧强年，晚到淮乡意惘然。","问月高歌聊自适，吟秋苦思替渠怜。","据鞍剩欲夸驰骏，酾酒犹堪醉击鲜。","坐对晴云浄如拭，水光秋色正连天。"],"title":"和陆成父韵"}
