{"author":"韩维","id":157640,"strains":["平平仄平仄，平仄仄平仄。","仄平平仄平，仄仄仄平仄。","仄平仄平仄，仄仄平仄仄。","○平仄仄仄，○仄平仄仄。","仄仄仄仄仄，仄仄仄○仄。","○仄仄仄平，仄仄仄平仄。","仄○仄仄仄，平仄平平仄。","平平仄仄仄，仄仄○平仄。"],"paragraphs":["投杯送余景，休驾避初燠。","久嫌花搅心，始爱树清目。","主人乐儒学，定契均季叔。","疏帘翳广坐，并荐肴与蔌。","肃肃太尉馆，简俭见遗躅。","中有戒子篇，惨淡刻寒玉。","世传盛德茂，名与清风穆。","公乎不可见，怅望三槐绿。"],"title":"同和叔饮王文正公三槐厅呈正卿"}
