{"author":"文同","id":168714,"strains":["仄仄仄平仄，平平仄平平。","仄平仄平平，平仄平仄平。","平平仄仄仄，仄仄仄仄○。","○仄仄○平，仄仄平仄平。","仄平仄平仄，平仄○仄平。","仄○仄仄仄，仄仄仄仄平。","平仄仄仄平，平仄仄仄○。","仄仄仄仄仄，○平平仄平。"],"paragraphs":["簿领日婴薄，纷然汩幽襟。","驾言出城南，聊欲清此心。","平冈见净刹，石迳郁以深。","中有苦空人，峭健奇骨森。","十年一庵下，形迹了莫寻。","兀如拥败褐，口吐众妙音。","时下寂照堂，声绝响亦沈。","默矣盖自得，其谁知少林。"],"title":"赠城南观音院庵主广师"}
