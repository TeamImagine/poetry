{"author":"沈继祖","id":70312,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["玉帐清无一点尘，浃旬休暇乐延宾。","二天共醉千锺酒，三月惟余一日春。","风急鸟雏犹唤友，雨晴燕子也留人。","骊珠八七盈怀袖，归去行囊喜不贫。"],"title":"三月晦日即席和章帅侍郎"}
