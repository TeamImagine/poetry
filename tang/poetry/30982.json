{"author":"罗隐","id":30982,"strains":["仄仄仄平平，平平○仄平。","仄平平仄仄，仄仄仄平平。","仄○平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","仄平平仄仄，平仄仄平平。","仄仄平平仄，平平○仄平。","仄平○仄仄，平仄○平○。","仄仄平平仄，平平仄仄平。","仄平○○仄，平仄仄平平。"],"paragraphs":["搏击路终迷，南园且灌畦。","敢言逃俗态，自是乐幽栖。","叶长春松阔，科圆早薤齐。","雨霑虚槛冷，雪压远山低。","竹好还成径，桃夭亦有蹊。","小窗奔野马，闲瓮养醯鸡。","水石心逾切，烟霄分已暌。","病怜王猛畚，愚笑隗嚣泥。","泽国潮平岸，江村柳覆堤。","到头乘兴是，谁手好提携。"],"title":"南园题"}
