{"author":"苏颂","id":179399,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["公宴将阑日欲西，酒酣挥汗浥如泥。","重陪簪橐联镳出，仍得篇章满箧携。","直舍恍迷新户牖，赐书犹识旧签题。","岂惟梦想钧天路，更似闻韶子在齐。"],"title":"重次前韵奉酬子由子开叔贡三舍人二首  其二"}
