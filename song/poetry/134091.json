{"author":"释文珦","id":134091,"strains":["平平仄仄平，平仄平平平。","平仄平仄平，平仄平仄平。","仄仄平平平，平平仄仄平。","○仄仄平平，仄平平仄○。","仄仄仄仄平，平平仄仄平。","仄仄平平平，平平○平平。","平平仄平仄，仄仄平平平。","平平仄平○，平仄○○平。","仄平仄平平，平仄平平平。","平仄仄○仄，仄仄仄仄平。","平○仄仄仄，平平平仄平。"],"paragraphs":["青峰万仞高，云路多盘纡。","松柏冬不凋，悬溜成石肤。","上有逍遥天，元心与道俱。","长揖谢尘凡，放情常晏如。","唯服玉石脂，千年貌不枯。","命我登仙坛，坛名号玄都。","天风起西极，日月生东隅。","神仙递升降，鸾鹤相号呼。","拍肩友洪崖，挥手招麻姑。","流目极昭旷，使我隘九区。","山中有至乐，功名焉足图。"],"title":"游仙  其六"}
