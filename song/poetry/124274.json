{"author":"邵雍","id":124274,"strains":["仄仄平平仄仄平，平平仄仄仄平平。","仄平平仄仄平仄，仄平平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["造物工夫意自深，从吾所乐是山林。","少因多病不干禄，老为无才难动心。","花月静时行水际，蕙风香处卧松阴。","闲窗一觉从容睡，愿当封侯与赐金。"],"title":"依韵和刘职方见赠"}
