{"author":"韩维","id":157558,"strains":["○平平平○，○仄平平仄。","平平仄平○，仄仄○平仄。","平○仄平平，仄平仄平仄。","平平仄仄仄，仄仄仄平仄。","仄○仄平仄，平平仄平○。","平平仄仄仄，平平仄平仄。","○○仄平仄，仄仄仄平仄。","仄仄平平平，平仄平仄仄。","仄平平仄仄，平仄平仄○。","仄平仄仄仄，平仄平仄仄。","平平仄仄平，仄仄仄○仄。"],"paragraphs":["闻君西郊行，正值秋风晚。","清霜卷枯荷，碧玉莹池面。","浮空结修梁，涌波抗华殿。","云烟渺净色，览望一萧散。","缅思暮春际，都人盛嬉燕。","连帷错绣绮，方车骛金钿。","填填鼓钟响，耳目厌哗眩。","乃令尘嚣辞，而有清旷恋。","达人冥至理，喧寂无异观。","偶然秉化往，何适非汗漫。","吾知御寇游，所乐在观变。"],"title":"和冲卿晚秋过金明池"}
