{"author":"李彭","id":232233,"strains":["平平平平仄平仄，仄平仄○仄平仄。","平平仄仄平○平，仄仄○平仄平仄。","仄仄仄仄平平平，○平仄仄平平平。","仄平○平仄○仄，仄平仄仄仄平平。","仄仄平平仄平仄，仄平仄平仄○仄。","○平仄仄○仄平，仄仄平平○平仄。"],"paragraphs":["鸡栖于埘晚山碧，两牛偃蹇万钧力。","黄钟满脰鸣相欢，歘起缘何作勍敌。","水牯败绩秋风前，穿林觳觫蹊人田。","几无将军破燕虏，适堪卫尉驾车辕。","碧眼山僧可人意，大牛小牛与穿鼻。","更须宴坐三十年，直待无鞭更无辔。"],"title":"观法华牛鬬戏呈戒上座"}
