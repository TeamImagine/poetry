{"author":"王灼","id":27420,"strains":["平平仄○仄，平平仄平仄。","仄平平仄平，仄仄仄仄仄。","仄仄仄平平，仄仄仄平仄。","仄○仄仄仄，仄平仄平仄。","仄仄仄仄○，仄仄仄平仄。","仄平仄平仄，平仄○仄仄。","平仄仄仄○，仄仄仄仄○。","○○仄仄仄，仄仄平○仄。","仄○仄平○，平仄平平仄。","仄平平平仄，仄仄仄平○。","平仄仄仄平，仄仄平○仄。","仄平仄平仄，仄平仄平仄。","平○仄平仄，仄仄平仄仄。","平仄仄平平，仄仄平○仄。","仄平平平仄，平仄仄仄仄。","仄平仄○○，仄仄平平仄。","平平仄平仄，○仄仄○仄。","平平平仄仄，平平○仄仄。"],"paragraphs":["微风度疏竹，青灯照孤影。","起寻千载书，坐对一夕永。","念昔走京师，啖蔗入佳境。","注传拟杜癖，说诗配康鼎。","讵识豹雾深，但爱虎文炳。","荐绅满朱紫，人物称袖领。","经义有寸长，富贵在食顷。","弹冠欲慕贡，洗耳宁思颍。","自从铁林骑，来污金华省。","几年强求活，百事付幽屏。","慵便麈柄闲，病怯牛衣冷。","借书试探讨，掩关谢驰骋。","新闻渺无得，旧学粗可整。","铅笔伴曹褒，虮虱欺王猛。","自怜亡奇者，才拙乃素禀。","誓为漫浪叟，毕此须臾景。","升沉岂殊致，行止贵深省。","嘉言谁起予，虚心期一请。"],"title":"次韵子春"}
