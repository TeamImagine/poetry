{"author":"张至龙","id":131603,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["一心忧道不开眉，懒扣黄扉谒故知。","有累祇因难弃鹤，无疑何用苦求龟。","常厨饮食夷齐辈，晚笔文章汉魏时。","冷笑富家钱塞屋，兰亭谁更有真碑。"],"title":"赠刘介庵"}
