{"author":"杨万里","id":48179,"strains":["平平仄仄平仄仄，仄平○仄平平仄。","平平仄仄○仄平，平平仄仄仄仄平。","平平平仄○○仄，仄仄平平仄平仄。","平平平○○仄平，仄平平平平平平。","仄仄平平平仄平，仄平○平仄仄平，仄仄平仄平平平。"],"paragraphs":["年年四月初八日，水沉汤浴黄金佛。","今年大阮当此时，真珠水洗白玉儿。","吾家英杰相间起，胄出关西老夫子。","公家宣和中大夫，大江之西推名儒。","六十年来谁继渠，愿儿长成读祖书，再起门户光乡闾。"],"title":"贺必远叔四月八日洗儿"}
