{"author":"方一夔","id":152130,"strains":["仄仄仄仄仄，仄○仄平平。","平平平仄仄，仄仄平平平。","仄仄仄平仄，○仄平仄○。","平仄仄平仄，平平仄○平。","仄平仄平仄，平平仄○平。","平平仄○仄，仄仄仄仄○。","平平仄平仄，仄仄平仄○。","平平仄○仄，仄仄平平平。"],"paragraphs":["老火久敛戍，蓐收令西方。","尘沙随白日，惨淡无晶光。","故叶改颜色，过雁新著行。","孤坐坠秋月，寒灯飐空房。","怅然盛时节，开缄理衣裳。","芙蓉久当采，浩荡不可量。","芬芳易消歇，岁暮安得长。","毋为守空死，万代同山冈。"],"title":"续感兴二十五首  其一○"}
