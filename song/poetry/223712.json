{"author":"吴则礼","id":223712,"strains":["平平平仄仄平仄，平仄仄平仄仄平。","仄仄仄平平仄仄，平平平仄仄平平。","仄平平仄仄平仄，仄仄平平仄仄平。","平仄平平仄平仄，平平仄仄仄平平。"],"paragraphs":["毛侯曾子有新句，鸣籁素秋相与清。","我若邶鄘甘退舍，君如秦楚正连衡。","一尊鸿雁到时酒，万里江湖别后情。","鱼目骊珠固非敌，搴旗况已慑先声。"],"title":"次毛泽民曾公卷韵"}
