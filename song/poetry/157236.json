{"author":"陈襄","id":157236,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["飞鹊翩翩暮欲栖，楚天新月射璇题。","袖中已灭三年字，心曲惟通一点犀。","步障影迷金谷路，桃花香隔武陵溪。","瑶华好折无人寄，肠断江楼百尺梯。"],"title":"寄远"}
