{"author":"朱长文","id":196846,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["秋山寥旷景无涯，执手凭栏到日斜。","地竦一丘容涧谷，天低四面纳云霞。","凌风剧饮从吹帽，多病忘情懒插花。","深羡二难兄弟好，共将岩壑占为家。"],"title":"重九与子通游虎丘谒祖印大师三首  其二"}
