{"author":"洪朋","id":224395,"strains":["平○平仄○平仄，仄仄○平仄平仄。","平平仄仄仄○平，仄平平平仄○仄。","○平仄仄平仄○，仄仄平平○仄仄。","仄平平仄平仄平，平平平仄仄平平。","平平仄○平平○，平平平仄仄平平。","平平仄仄平平平，仄仄仄平仄平平。"],"paragraphs":["人间天上张公子，宰邑弹琴艺桃李。","门前五柳卧桁杨，刃无全牛有如此。","三年墨绶何必迟，万里青云从此始。","壁阴多暇清昼同，生尘罗袜醉春风。","东飞伯劳西飞燕，南飞乌鹊北飞鸿。","红妆倚檝君青骢，但愿主人黑头公。"],"title":"戏作公子歌送宣明府"}
