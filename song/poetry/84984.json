{"author":"蔡沆","id":84984,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["古洞云封山正阴，攀藤负石此登临。","双峰削剑雄中外，五老当头壮古今。","入室颙瞻先圣像，登台惭愧昔时心。","十年梦寐今方见，终老生涯只处寻。"],"title":"游白鹿洞"}
