{"author":"郑刚中","id":251870,"strains":["平平仄平平，○仄仄平仄。","平平仄仄平，仄仄平仄仄。","○○○平○，平平仄平仄。","仄仄平○平，仄仄平仄仄。","仄仄仄平仄，平仄仄仄仄。","平平○平平，平仄平仄仄。","仄仄平仄仄，○仄仄平仄。","平仄仄仄平，平平仄平仄。","仄仄平仄平，仄仄平○仄。","平仄仄平仄，平平仄平仄。"],"paragraphs":["寒生坐孤穷，浪迹远羁寓。","千金买卜龟，所用良失措。","如闻过瓜期，骞扬引雄翥。","放直州县腰，阔作台省步。","念欲拜公别，心往足不赴。","铭肌荷恩知，痴坐乖礼数。","可但颜甲厚，颇亦背芒负。","梅雨五月寒，洄洄绿烟树。","二岭遮梦魂，不到船行处。","安得赴双桨，翩翩若鸥鹭。"],"title":"寄别左与言"}
