{"author":"饶节","id":225129,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["好笑多知一老翁，须言妙用及神通。","我无佛说并魔说，谁问南宗与北宗。","麤饭有时聊饱腹，破衣随分且遮风。","他年同道如相过，沙铫煨茶竹叶中。"],"title":"别用韵寄诸同参"}
