{"author":"张镃","id":81180,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["冻枿归禽易辨巢，烛龙分燿入堂坳。","长须喜戒锄荒圃，小队闲思猎近郊。","坐许刚筠全直节，行看弱柳发新苞。","僧炉遥想煨松柮，犬逐应门认客敲。"],"title":"雪晴希稷次韵再赋为答"}
