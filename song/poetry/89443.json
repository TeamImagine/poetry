{"author":"刘学箕","id":89443,"strains":["平○平平平平平，仄仄仄仄平平平。","平平仄仄平仄仄，○仄仄仄仄○平。","仄○仄仄仄平仄，○仄仄仄○○○。","仄平平平平仄○，仄仄仄仄平平平。","仄平仄○○仄仄，仄仄仄仄○○平。","平平平平平平平，平仄仄仄平平平。","○○仄仄仄仄○，仄仄仄仄平平平。","仄平仄仄平仄仄，仄仄仄仄平？平。","仄平仄仄平仄平，仄仄平仄平○仄。","○○仄平平仄○，仄平平仄平平平。","仄○○仄平仄仄平仄，平○仄仄平平平。"],"paragraphs":["晴空扬沙春茫茫，柳絮匝岸东风狂。","篷窗两畔高插起，收拾万象供吟章。","眼中物物尽诗料，应接不暇劳迎将。","睡魔欺人晴昼长，坦腹一枕追羲皇。","醒来意兴难说似，石鼎细味煎茶香。","江花无情为谁芳，江草绿嫩肥牛羊。","弥弥渺渺水曲折，远远近近山低昂。","各怀邂逅良未恶，隠几抱膝聊徜徉。","故人念我天一方，我亦千里遥相望。","相思用情何日了，带围宽剩羞东阳。","不如且理文字五千卷，搜吟拄腹撑枯肠。"],"title":"郧乡舟中睡觉书怀"}
