{"author":"李处权","id":8475,"strains":["仄○○平○仄仄，平平平平仄仄仄。","仄平○仄平仄平，仄仄仄○平仄仄。","仄平平仄平平平，仄仄平平平仄平。","○平平仄仄仄仄，平仄仄○平仄平。","平平平○仄仄○，仄平仄平平仄仄。","仄平平仄仄平仄，仄仄平平仄平仄。","仄仄平仄平仄平，仄平仄仄平平平。","仄仄仄仄仄仄平，仄平仄仄平平○。","仄平平仄仄仄仄，仄仄平平仄平仄。","平○仄仄仄仄○，仄○平平○仄仄。"],"paragraphs":["带如当风衣出水，曹吴丹青古莫比。","一时更有刘与杨，妙手斲泥端及此。","叶生心匠何瓌奇，异代同声人所推。","颇甘蔬饭绝肉想，神物自应来护持。","花鬘珠冠宝月相，补陀宝山移海上。","净缾杨柳翠鹦鹉，突兀惊人焕寻丈。","十六尊者初不同，俨然肖貌清而雄。","或伏猛虎制毒龙，或飞锡杖凌虚空。","伟哉功刮造化窟，凛发天风肃毛骨。","来观堵立万口传，坐看声名从此出。"],"title":"赠叶生"}
