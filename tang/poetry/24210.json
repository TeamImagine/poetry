{"author":"薛逢","id":24210,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["黑眉玄髪尚依然，紫绶金章五十年。","三入凤池操国柄，八分龙节付兵权。","东周城阙中天外，西蜀楼台落日边。","莫遣洪罏旷真宰，九流人物待陶甄。"],"title":"送西川杜司空赴镇"}
