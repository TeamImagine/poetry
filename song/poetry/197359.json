{"author":"苏辙","id":197359,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["无锡铜瓶手自持，新芽顾渚近相思。","故人赠答无千里，好事安排巧一时。","蟹眼煎成声未老，兔毛倾看色尤宜。","枪旗携到齐西境，更试城南金线奇。"],"title":"次韵李公择以惠泉答章子厚新茶二首  其一"}
