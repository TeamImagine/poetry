{"author":"黄公度","id":21551,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。","仄仄平平仄仄仄，仄平平仄仄平平。"],"paragraphs":["一年秋色垂垂老，九日寒花处处同。","落帽何人羞短发，危台向晚易高风。","黄云万顷峰峦下，白雪几声宵汉中。","陌上行人尽回首，使君开宴在层空。"],"title":"己巳九日陪陆使君宴共乐台和庄倅韵"}
