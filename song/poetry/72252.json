{"author":"曾丰","id":72252,"strains":["仄平平仄平平仄，平仄平平平平仄。","平平仄仄平仄平，仄仄仄仄平平仄。","仄平○仄仄平平，平平○仄仄平平。","仄○○仄仄仄仄，平仄仄平○平平。","平○仄仄仄仄仄，○仄○○平仄仄。","仄平仄仄○平○，平仄仄平平仄仄。"],"paragraphs":["乃翁于我松梅竹，之子于翁芝兰玉。","薰薰蔼蔼仁义容，便便坦坦诗书腹。","向来相访鲁东家，今来相访洛南涯。","饱参禅觉一宿别，精进射功三年差。","家传自许已跨灶，庭对相期毋媚奥。","马蹄历块且徐行，鹏背负天终远到。"],"title":"王元宾之子经纡道过我晋康临行赠别"}
