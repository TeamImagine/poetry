{"author":"张嵲","id":8800,"strains":["○仄仄○仄，平仄仄平平。","平平○仄仄，仄仄平平○。","○平平仄平，○仄平仄平。","仄仄仄仄仄，仄平仄平平。","仄平仄仄平，仄仄平平○。","平平仄仄仄，仄平仄平平。","平平平仄仄，仄仄平仄平。","仄平平仄平，仄仄仄平平。"],"paragraphs":["行客路正远，曦驭已西驰。","霜风吹草树，眇眇连荒陂。","如何羁旅怀，更值揺落时。","四序歘已晚，我生可无衰。","尚纡俗吏袍，久负南山期。","吾庐岂固好，此身自安之。","胡为终岁别，使我心怕悲。","故园松菊荒，静计勿差池。"],"title":"自顺阳至均房道五首用陈符宝去非韵  其一"}
