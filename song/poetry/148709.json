{"author":"方回","id":148709,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["大寒岂可无杯酒，欲致多多恨未能。","楮币破悭捐一券，瓦壶绝少约三升。","村沽太薄全如水，冻面微温尚带冰。","爨仆篙工莫相讶，向来曾有肉如陵。"],"title":"永乐沽酒"}
