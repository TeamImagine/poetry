{"author":"黄裳","id":204432,"strains":["仄平仄仄○，仄平平仄平。","○仄仄仄○，仄平平仄○。","仄仄仄平仄，仄仄平○○。","平仄仄仄仄，○平平仄平。","平仄仄○仄，仄○平仄平。","仄仄仄平仄，平○仄平平。","平仄○平平，平仄○平平。","平平仄平仄，仄仄平仄平。","仄○仄○○，平仄平仄平。","○仄仄○仄，仄○平仄平。","平仄平仄○，仄仄平仄平。"],"paragraphs":["脱身魏晋间，嗣宗南阮英。","长啸写逸兴，偶为台上行。","或带竹林醉，独驾无将迎。","风月乃所友，相投清与明。","微引踵中息，稍从唇齿鸣。","渐渐薄林杪，飘堕令人惊。","忧愤闻而平，贪浊闻而清。","苏门得孙子，答以鸾凤声。","不应乃深应，栖导良自诚。","当悟啸中旨，可传言外情。","台在声不传，万籁徒汝争。"],"title":"尉氏五题 啸台"}
