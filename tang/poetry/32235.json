{"author":"韩偓","id":32235,"strains":["仄仄平平平仄仄，平平仄仄平平仄。","平平仄仄仄平平，平仄平平仄平仄。","仄仄平平仄仄平，仄平仄仄平平仄。","平平仄仄仄平平，仄仄平平仄仄仄。"],"paragraphs":["绝代佳人何寂寞，棃花未发梅花落。","东风吹雨入西园，银线千条度虚阁。","脸粉难匀蜀酒浓，口脂易印吴绫薄。","娇饶意态不胜羞，愿倚郎肩永相著。"],"title":"意绪"}
