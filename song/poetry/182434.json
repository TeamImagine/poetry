{"author":"强至","id":182434,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["公逾四十气方强，未怕秋风作鬓霜。","人物此时仍富乐，襟怀无事可悲凉。","严涂行取青毡物，末路宁同白首郎。","满目溪山宜旷望，醉提北斗挹霞浆。"],"title":"秋日咏楼感怀二首  其一"}
