{"author":"苏辙","id":197358,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["青蒲一下复东来，拥扇西风满面埃。","击柝自营何择地，𫗦糟同醉未须回。","孤高振鹭瞻初下，淡泊婴儿及未孩。","我亦漂流家万里，年来羞上望乡台。"],"title":"次韵李公择寄子瞻"}
