{"author":"刘克庄","id":115125,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["一秋窗下少书声，目眚缠绵久未平。","大德三麻如昨日，善和千卷付来生。","聃兮虽视如无见，藉也于心固不盲。","吹却残灯抛蠹简，拥衾危坐待天明。"],"title":"目眚"}
