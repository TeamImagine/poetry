{"author":"李弥逊","id":253285,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["作伴仙翁觅转春，净坊俱现宰官身。","兰亭梦想如三月，莲社追游少一人。","雨磴劳君鸣屐齿，风轩为我扫衣尘。","应怜野老闻韶后，旋束蔬肠学练津。"],"title":"仲宗访我筠溪出陪富文粹之游天宫诗见索属和次韵"}
