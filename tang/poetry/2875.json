{"author":"杜甫","id":2875,"strains":["○平○平平，平仄平仄仄。","平平仄平仄，仄仄平仄仄。","仄仄仄仄平，平平仄平仄。","仄仄平仄○，仄平○平仄。","平平平平平，仄仄○平仄。","平○仄仄仄，平仄仄仄仄。","平仄仄仄平，仄平仄平仄。","仄○平平仄，平仄仄仄仄。","平仄仄平平，平平仄平仄。","○仄仄仄平，平平仄平仄。"],"paragraphs":["空山中宵阴，微冷先枕席。","回风起清曙，万象萋已碧。","落落出岫云，浑浑倚天石。","日假何道行，雨含长江白。","连樯荆州船，有士荷矛戟。","南防草镇惨，霑湿赴远役。","群盗下辟山，总戎备强敌。","水深云光廓，鸣橹各有适。","渔艇息悠悠，夷歌负樵客。","留滞一老翁，书时记朝夕。"],"title":"雨二首 二"}
