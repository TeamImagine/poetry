{"author":"陈造","id":59032,"strains":["仄仄仄平仄平仄，仄平○仄仄平仄。","仄平仄仄仄平平，仄仄○平平仄仄。","平仄仄平仄仄仄，仄仄平平仄平仄。","○平平平仄仄仄，仄平仄仄平平仄。","仄平平仄平仄仄，仄平平平○仄仄。","平平仄仄仄仄平，平仄平仄平平仄。","仄仄平平仄平仄，平仄仄平○仄仄。","平平仄仄○仄○，仄仄平平平仄仄。"],"paragraphs":["白昼曲肱睨东壁，鸒斯空复贼粮食。","晚途自笑砚生埃，少日颇尝韦串册。","生世恐随草木腐，忍使功言两无得。","长安宁无翕赩者，自疑有铁关腰膝。","乐天任运时近酒，子房逃荣犹却粒。","求穷我者迄未知，夫此谁怨夫谁德。","拟访鶑花豁襟抱，门外雨余泥一尺。","山阴不待兴尽回，掠面东风寒策策。"],"title":"徐南卿招饭  其三"}
