{"author":"曾丰","id":72555,"strains":["仄仄平平平仄仄，仄平仄仄仄平平。","平平平仄仄平仄，平仄平平平仄平。","平仄平平平仄仄，平平仄仄仄平平。","平平仄仄仄平仄，仄仄平平平仄平。"],"paragraphs":["久落殊乡今始回，学门未改旧崔嵬。","交游髭鬓绿成白，斋馆檐楹朱上煤。","同舍无多登仕路，连年已半入泉台。","阍人怪我面尘土，不道功名心亦灰。"],"title":"北归至庐陵过州学前记认旧游叹同舍之半不在也"}
