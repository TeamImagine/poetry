{"author":"艾性夫","id":165482,"strains":["仄？平平仄仄平，○平平仄○平平。","仄平仄仄仄平仄，平仄平平仄仄平。","平仄仄平平仄仄，仄平平仄仄平平。","平平仄仄平○仄，仄仄平平仄仄平。"],"paragraphs":["崒峍浮图插翠微，长连山影浸江湄。","地高直见海穷处，天近先知日上时。","香绕五云宫里梦，墨浓千佛顶头诗。","无风最喜铃相语，切莫丁宁说秀支。"],"title":"登六和塔"}
