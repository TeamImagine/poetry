{"author":"岳珂","id":105446,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["平生到处西湖长，眼底波光日日新。","图在辋川非旧隠，梦回笠泽是前身。","一江细雨欹青菊，万里雄风起白蘋。","独立苍茫动归兴，钓矶须理未垂纶。"],"title":"春波堂小饮怀棠湖旧隠三首  其一"}
