{"author":"朱熹","id":54981,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["几日春阴锁翠岩，忽惊飞盖度晴岚。","身轻似起烟霞痼，意适宁论禄位贪。","句法旧超常语六，年华今富达尊三。","从容笑语无余事，兴在南山更向南。"],"title":"次山行佳句呈秀野丈三首  其一"}
