{"author":"吴泳","id":103839,"strains":["仄○平仄仄平仄，平仄平平平仄平。","仄平仄仄仄平仄，仄仄仄仄○平平。","仄平平平平仄仄，仄仄仄○平仄仄。","平仄仄仄仄仄平，仄平仄平仄平仄。","仄平仄仄仄仄平，平仄仄平平仄平。","仄平仄仄仄平仄，平仄仄仄平平平。","仄平○仄○仄平，平平仄仄平平○。","仄○仄仄仄平仄，平仄○仄平平仄仄平平平。"],"paragraphs":["月临南斗退之惧，宫直南箕苏子忧。","片文只字不经世，赤口白舌空招尤。","我生之初函二气，地则五行天五纬。","罗计二宿括半天，太阴一星宅时位。","郭生本是郭璞徒，推步太精言转迂。","按图只说万言锦，经野未辨天官书。","大游正照参井乡，蚩尤不敛旗方张。","瞥将巧历莫推算，为我占取峨眉太白何时康。"],"title":"赠星翁郭若水"}
