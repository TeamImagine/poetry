{"author":"柳宗元","id":10646,"strains":["仄平仄仄仄，平仄○平平。","平平仄仄○，平仄平平平。","仄仄平仄仄，平平仄平平。","平平平平平，○仄仄平平。","平平仄平平，仄仄仄平平。","平平仄仄仄，平仄平平平。","平平仄仄平，仄仄平○仄。","平仄平仄仄，平平○仄平。","仄仄平仄平，平平仄平平。","？仄平仄仄，平仄仄仄平。","平平仄仄仄，仄仄平仄平。"],"paragraphs":["隐忧倦永夜，凌雾临江津。","猿鸣稍已疏，登石娱清沦。","日出洲渚静，澄明皛无垠。","浮晖翻高禽，沈景照文鳞。","双江汇西奔，诡怪潜坤珍。","孤山乃北峙，森爽栖灵神。","洄潭或动容，岛屿疑摇振。","陶埴兹择土，蒲鱼相与邻。","信美非所安，羁心屡逡巡。","𫄙结良可解，纡郁亦已伸。","高歌返故室，自𫍬非所欣。"],"title":"登蒲州石矶望横江口潭岛深迥斜对香零山"}
