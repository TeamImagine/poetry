{"author":"程俱","id":235610,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["醉倒春风载酒人，苍髯犹想见长身。","试寻遗址名空在，却叹张罗事已陈。","稍置曲栏穿径竹，别开高阁俯汀蘋。","拏舟更欲陪清赏，要看毫端藻绘春。"],"title":"次韵张祠部敏叔游沧浪苏子美故园"}
