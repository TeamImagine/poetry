{"author":"韩淲","id":87564,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["伏波老气肯消除，磊块撑肠万卷书。","愤世疾邪吟讽里，伤心思古笑谈余。","一轩漫占琳宫静，四壁空悬客舍虚。","隠隠龙光射牛斗，东湖烟浪遶吾庐。"],"title":"来子仪监庙见假诗藁"}
