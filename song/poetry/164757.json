{"author":"谢翱","id":164757,"strains":["平平仄仄仄，平仄○平仄。","仄平仄平平，仄仄平平仄。","仄平仄平仄，○仄仄仄仄。","○平仄仄○，仄平平平仄。","仄平仄仄仄，仄仄平平仄。","仄平仄平仄，平仄平仄仄。","仄平○平平，仄仄平仄仄。","仄仄平平平，仄仄平仄仄。","仄仄仄○平，仄仄仄平仄。","○平仄○仄，○仄仄仄仄。","○仄仄平平，仄仄仄仄仄。","仄平仄仄仄，平平仄平仄。","仄平仄仄仄，平平仄平仄。","平平仄仄仄，○仄仄仄仄。","平平仄平仄，仄仄仄平仄。","平平平仄仄，仄仄仄平仄。","○仄○仄平，平仄平仄仄。","平平仄仄平，仄仄○平仄。","仄平平○平，平仄平平仄。"],"paragraphs":["秋风飒以至，今日重阳日。","眼明对南山，尚想陶彭泽。","向来建威幕，颇见有此客。","驱车不小留，驾言公田秫。","一朝又弃去，此意谁能识。","寄奴趣殊礼，风旨来自北。","只今王江州，建国功第一。","故是何珉孙，举动良足惜。","饮愧望柴桑，稍以自湔涤。","殷勤白衣饷，犹恐不我即。","中路候蓝舆，要致已甚迫。","葛巾赤两脚，颓然向林宅。","此翁本坦荡，焉能苦违物。","虽然可计取，中实未易屈。","华轩又何羡，自载返蓬荜。","终身书甲子，往往义形色。","如使磷与缁，安得为玉雪。","篱边菊弄黄，粲粲正堪摘。","我方持空觞，千载高风激。"],"title":"九日"}
