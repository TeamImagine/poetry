{"author":"胡宏","id":19352,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄平仄平平。","平平仄仄平平仄，仄仄平平仄仄平。"],"paragraphs":["天柱新诗缺嗣音，几回开卷静披寻。","眇绵今古乾坤大，盘亘华夷海岳深。","每爱踌躇兴事意，不将勉强会天心。","中原未必生涯尽，只恐吾人老自侵。"],"title":"和人"}
