{"author":"曾巩","id":174033,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["一番雨熟林间杏，四面风开水上花。","岸尽龙鳞盘翠筿，溪深鳌背露晴沙。","陇头刈麦催行馌，桑下缲丝急转车。","总是白头官长事，莫嫌粗俗向人夸。"],"title":"水西亭书事"}
