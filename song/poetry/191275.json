{"author":"韦骧","id":191275,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄仄。","仄仄平平平仄仄，仄平仄仄仄平平。"],"paragraphs":["一阳潜复自黄宫，难变霜髯作少容。","方伯以时均宴衎，野人不幸困龙钟。","望尘修敬惭无及，举白承懽恨莫供。","但有诚心腾善颂，愿随寿斝祝椿松。"],"title":"至节蒋颖叔见召以病不赴"}
