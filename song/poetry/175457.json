{"author":"刘敞","id":175457,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["芜城此地远人寰，尽借江南万疉山。","水汽横浮飞鸟外，岚光平堕酒杯间。","主人寄赏来何暮，游子销忧醉不还。","无限秋风桂枝老，淮王先去可能攀。"],"title":"游平山堂寄欧阳永叔内翰"}
