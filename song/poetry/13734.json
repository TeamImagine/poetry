{"author":"宋祁","id":13734,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["十年独漉走天涯，耗尽流光得鬓华。","犹喜此身随社燕，拟将何面对林花。","牢骚续罢文谁读，块垒浇平酒自赊。","旧隠不须相掉罄，要须归种邵平瓜。"],"title":"移病还台凡阅半岁乃愈始到家园视园夫治畦植花因成自叹二首  其一"}
