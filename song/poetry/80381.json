{"author":"翁卷","id":80381,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["突兀禅宫何代余，闲同衲客听钟鱼。","身如野鹤栖无定，愁似顽藤挽不除。","旧隠定多新长竹，远交全乏近来书。","炉香椀茗晴窗下，数轴楞伽屡展舒。"],"title":"寓南昌僧舍"}
