{"author":"罗隐","id":30580,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["络角星河菡萏天，一家懽笑设红筵。","应倾谢女珠玑箧，尽写檀郎锦绣篇。","香帐簇成排窈窕，金针穿罢拜婵娟。","铜壶漏报天将晓，惆怅佳期又一年。"],"title":"七夕"}
