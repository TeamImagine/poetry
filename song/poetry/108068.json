{"author":"袁甫","id":108068,"strains":["仄平仄平，仄仄仄平。","平仄仄平，○平平平。","仄仄仄平，仄○○○。","仄仄仄仄，仄平仄平。","仄平仄平，仄平平平。","仄平平平，仄仄平○。","平仄仄仄，仄○仄平。","平平仄平，平仄仄○。","仄仄平仄，平仄平平。","平仄平平，仄仄平○。","仄平仄仄，仄仄平平。","仄仄平平，平仄仄○。","仄仄平仄，仄仄仄平。","平仄仄平，○平仄○。","仄仄○仄，平仄仄平。","仄仄平仄，仄仄仄仄。","平平仄仄，仄平仄平。","平仄平仄，仄平仄平。","平○仄仄，○○平平。","仄仄平仄，仄仄平平。","仄仄平仄，仄仄仄平。","仄平仄仄，○仄仄平。","平平仄仄，平仄平平。","仄平仄平，平平仄仄。","仄仄仄仄，仄仄仄○。"],"paragraphs":["大江以东，岁屡弗康。","民病未苏，正兹忧惶。","一雨六旬，巨浸汤汤。","我告上帝，是祈是禳。","我来宿斋，室名朝阳。","顾瞻斯名，与我心当。","天告我兆，厥应果彰。","朝阳一升，阴沴伏藏。","众水归壑，殃转为祥。","民奠攸居，岁保金穰。","耄倪载咏，喜气洋洋。","匪我颛蒙，能动上苍。","赖我诸友，罔或怠荒。","斋事孔明，纯诚是将。","上帝昭格，随此瓣香。","我勉诸友，秉德日彊。","朝阳在我，自然发光。","阳复之始，养而勿伤。","常如对帝，中正斋庄。","乃保终吉，以活吾氓。","稍或安肆，罔念作狂。","政刑弗谨，号令弗臧。","天非可恃，祥覆为殃。","敬之敬之，斯须勿忘。","既以告友，抑以自防。"],"title":"番阳喜晴赠幕僚"}
