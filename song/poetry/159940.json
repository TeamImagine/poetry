{"author":"林景熙","id":159940,"strains":["平平仄仄仄，平平仄平平。","仄平仄○仄，仄仄平平平。","平平仄仄仄，○仄仄仄○。","仄仄仄平平，平平仄平平。","平平仄仄仄，平仄平○平。","仄平平平平，平平仄平平。"],"paragraphs":["僧钟觉曙鸟，纷飞弄林光。","宿云渐离石，我起开秋房。","南山忽入几，相对各老苍。","我老几何年，山曾见鸿荒。","流泉送日月，危石支兴亡。","问山山无言，啼猿起前冈。"],"title":"晓意"}
