{"author":"杨巨源","id":9752,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["北极长尊报圣期，周家何用问元龟。","天颜入曙千官拜，元日迎春万物知。","阊阖回临黄道正，衣裳高对碧山垂。","微臣愿献尧人祝，寿酒年年太液池。"],"title":"元日观朝"}
