{"author":"阳枋","id":109662,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["渊渊圣道浩津涯，万里寻师暮景斜。","滥吹丛中情懒散，弹冠镜里发爬髿。","苍龟已卜林间屋，青犊还逢关上车。","未得乞符求换骨，借闲读易傍梅花。"],"title":"贺李万州守夔  其二"}
