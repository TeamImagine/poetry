{"author":"释文珦","id":133976,"strains":["平仄○○，平平平平，仄平平○。","平平仄平，平平仄平，仄仄平平。","平仄平平，平仄平平，仄平平平。","仄仄仄平，仄仄仄平，仄平平平。","平平仄平，仄平仄平，仄平平平。","平仄平平，仄仄平仄，仄平平平。","平平仄仄，仄平平平，平平仄平。","平仄平仄，仄平平○，仄仄平仄。","平平平仄，仄平仄平，平仄仄仄。"],"paragraphs":["春草离离，秋兰猗猗，足纫吾衣。","南山有芝，西山有薇，足乐吾饥。","谁信谁疑，谁是谁非，足亡吾机。","或瘗或焚，或暴或沉，足为吾归。","生浮死休，已而已而，出山何为。","歌阕声消，隠几而息，梦为飞云。","遨游八极，我为云邪，云为我邪。","无待无得，窅然皆丧，自适夫道。","吾心之适，富兮贵兮，吾不与易。"],"title":"山中放歌"}
