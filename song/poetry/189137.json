{"author":"陈纲","id":189137,"strains":["仄仄平平仄仄平，平平仄仄仄○○。","平平仄仄○平仄，仄仄平平仄仄○。","平仄仄平平仄仄，平○仄仄仄平平。","平平仄仄平平仄，仄仄○○仄仄平。","仄仄仄平平仄仄，仄平平仄仄平平。","仄平○仄平平仄，○仄平平仄仄平。","平仄仄平平仄仄，平○平仄仄平平。","平平仄仄○平仄，仄仄平平仄仄平。"],"paragraphs":["峻极巍峨势望雄，层峦叠嶂翠重重。","为神有感兴唐祚，作镇无疆福晋封。","材产十州资构厦，泉分数邑润耕农。","幽岩旧榻高人隠，绝顶遗坟古帝踪。","欲雨片云生峭壁，未明先日照危峰。","断崖当午晴雷震，深壑经秋积霭浓。","樵去每逢游洞鹿，僧禅时见戏潭龙。","名光祀典传千载，仰祝牲牢致享恭。"],"title":"留题霍山应圣公庙"}
