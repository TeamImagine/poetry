{"author":"张舜民","id":196236,"strains":["仄仄○平仄，仄平平仄平。","平平仄仄平仄仄，○仄平平仄○仄。","仄○平仄仄仄平，仄仄平平仄平仄。","仄仄仄仄○仄平，平仄仄仄平仄○。","平仄仄仄仄仄平，仄仄○仄仄平○，平平平仄仄平平。","仄仄仄○平仄仄，仄仄仄平平仄平。","仄平平仄平仄仄，○仄仄仄平仄平。","仄平平平仄仄平，○仄平平仄○平。","仄平仄仄仄平仄，平仄平平仄仄平。"],"paragraphs":["去国重为客，送君还复归。","天寒雨细光景促，且就东城寺中宿。","寺当蒲坂望屋庐，日暮无由辨乔木。","既已唯诺难自由，虽欲一日安可留。","吾辈事势不大殊，此际兴味复何如，归来愁坐独嗟吁。","毕竟岂如村野老，或尔富民城郭居。","雨旸寒燠都不与，亲戚满眼身不孤。","乃知平生走薄官，正似痴牛引重车。","险夷缭络不知止，祇得终年困道涂。"],"title":"送薛昌朝赴太原幕府"}
