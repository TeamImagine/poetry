{"author":"王炎","id":69844,"strains":["平仄平仄平，平平仄○仄。","○○仄仄仄，仄平仄平仄。","平平平仄平，仄仄平仄仄。","仄仄仄仄平，仄平仄平仄。","平平平○仄，平仄仄平仄。","平平仄○平，仄仄平仄仄。","○○仄仄平，仄仄仄平仄。","○平仄平○，平仄仄平仄。","仄仄仄仄仄，平平仄平仄。","平仄仄平○，平平○仄仄。"],"paragraphs":["今代陈仲弓，人门两难及。","长离五色羽，览辉早翔集。","功名虽鼎来，未肯心汲汲。","自请牧一州，小民要安辑。","维时春将半，桃李露华湿。","慈颜御轻轩，彩服随坐立。","行行即下车，啸诺解苛急。","凝香宴宾从，仁气散皋隰。","政恐席未暖，追锋已催入。","涂辙可通行，青云如陟级。"],"title":"送陈华文出守当涂同僚饯别分韵得立字"}
