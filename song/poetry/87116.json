{"author":"韩淲","id":87116,"strains":["仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["日暖既愁添疾病，霜寒将恐坏收成。","石田未必仓箱足，人境还须气体平。","薄晚闭窗危膝坐，崇朝开户放身行。","一冬饥饱浑闲事，安得淮南草木生。"],"title":"连日暖甚"}
