{"author":"刘攽","id":183251,"strains":["仄○○○仄仄平，平平平平平仄平。","平平仄仄○○仄，仄仄仄仄平平平。","仄平仄仄仄仄仄，仄仄仄平○仄仄。","平平仄仄平仄平，仄平仄仄平平仄。","平平仄仄平仄平，仄平平仄平平平。","仄仄仄平仄平仄，○仄平仄仄○平。"],"paragraphs":["洞庭苍苍水拍天，巴陵居人无斗泉。","天生地势正如此，抱瓮臂饮真堪怜。","架楼窾木出百尺，剖竹接筒如笔直。","惊雷发地山鬼忧，白波统霤湘君惜。","吾侯智与神鬼侔，古来能事皆悠悠。","会令太湖变春酒，更使骚客忘离忧。"],"title":"寄题岳阳酒务水楼"}
