{"author":"王迈","id":107412,"strains":["平平仄仄仄，平仄平平仄。","平平仄仄平，仄仄仄平仄。","仄仄平平平，平仄仄平仄。","平平平仄仄，仄仄仄○仄。","平平仄仄平，仄仄平平仄。","仄仄平仄平，○平平○仄。","○平仄？平，平仄平平仄。","仄仄平仄平，仄仄仄平仄。","仄平仄仄平，平平仄仄仄。","仄仄仄平仄，平仄仄仄仄。","平仄平仄平，仄仄仄平仄。","平仄平仄平，仄仄仄平仄。"],"paragraphs":["穷猿不择木，祥凤宜栖竹。","高门结驷荣，陋巷一瓢足。","仕有时为贫，贫乃急于禄。","夫君何所欠，百事尽从欲。","新谐种玉婚，大敞堆金屋。","镜里颜尚朱，庭前萱正绿。","中州不徜徉，炎海甘驰逐。","遂令君子心，度以小人腹。","我贫甚去年，全家久食粥。","独醒妒人醉，讥诮那免俗。","名节千载光，富贵一炊熟。","朋友严简书，敢以石攻玉。"],"title":"简林公似"}
