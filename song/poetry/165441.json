{"author":"艾性夫","id":165441,"strains":["平？平平仄仄平，平平平仄仄平平。","仄平仄仄平平仄，仄仄平平仄仄平。","平仄仄○平仄仄，○○○仄仄平平。","平平仄仄平平仄，仄○平平○仄平。"],"paragraphs":["乌桕林头月上弦，黄芦矶下水平天。","十年客路多随雁，一树秋声总是蝉。","江阔乱分渔火细，滩空长漱岸沙圆。","丁宁说与梢人去，若过芝山且系船。"],"title":"余干问舟"}
