{"author":"元居中","id":113905,"strains":["仄仄○平仄，平平仄仄平。","平平平仄仄，仄仄仄平平。","平仄平平○，平平仄仄平。","仄平仄仄仄，仄仄仄平平。","平仄平平仄，平○仄仄平。","平平平仄○，仄仄仄平平。","仄仄平○仄，平平仄仄平。","平平仄平仄，平仄仄平平。"],"paragraphs":["二洞标奇石，连岩葺字新。","凉生清桂晓，暖涨碧桃春。","闲拥东方骑，来寻北陇人。","破云拖蜡屐，琢句写霜筠。","谭剧频飞屑，歌长益落尘。","为探琼𪩘胜，不记玉觞巡。","下客惭长颖，高筵饮德醇。","追随到峰顶，疑化九霄身。"],"title":"风水洞"}
