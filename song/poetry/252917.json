{"author":"李弥逊","id":252917,"strains":["平平仄仄平，○仄仄仄仄。","平平仄仄仄，仄仄平仄仄。","平平仄仄平，仄仄○平仄。","仄仄仄平平，仄平平仄仄。","仄平仄○仄，仄平仄仄仄。","仄仄平仄平，平平仄平仄。"],"paragraphs":["茅茨八九椽，中有插架轴。","琅函与贝叶，落落皆在目。","闲依浄几翻，缓绕疏篁读。","困即抱之眠，拥鼾宁厌熟。","不知老将至，一时肯载腹。","此乐殊未央，吾生亦云足。"],"title":"秋居杂咏  其八"}
