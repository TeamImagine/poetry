{"author":"苏舜钦","id":90469,"strains":["仄仄平平仄仄平，平平仄仄仄平平。","平平平仄仄仄仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["别院帘昏掩竹扉，朝酲未解接春晖。","身如蝉蜕一榻上，梦似杨花千里飞。","嗒尔暂能离世网，陶然直欲见天机。","此中有德堪为颂，绝胜人间较是非。"],"title":"春睡"}
