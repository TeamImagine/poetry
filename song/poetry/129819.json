{"author":"王谌","id":129819,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["遥山一望青如染，到得山边却不青。","松径有风常自扫，岩扉入夜不曾扃。","烧残柏子重添火，沽得村醪旋倒瓶。","却羡山僧无一事，日长帘下自翻经。"],"title":"留山庵"}
