{"author":"刘跂","id":211360,"strains":["平仄仄仄平仄平，○仄仄仄平○仄。","仄仄仄仄平○平，仄仄○平仄平仄。","仄平平平○平仄，仄仄仄仄平平仄。","仄平平仄仄平平，仄仄○○平仄○。","仄仄平平仄平仄，仄平平仄○平仄。","平平仄仄平仄○，平仄平平仄平仄。"],"paragraphs":["今我不乐何所为，调笑盍各言其好。","不愿击水南溟飞，但爱乘风北窗傲。","大夫声名过单父，即日去受东朝诰。","固知为偶我非齐，莫忘相从君与操。","骏辩瑰章殆希有，玉堂金马应须到。","功成却记鸡黍期，同著青鞋映黄帽。"],"title":"次资道韵"}
