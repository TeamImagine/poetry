{"author":"黄滔","id":33669,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["却搜文学起吾唐，暂失都城亦未妨。","锦里幸为丹凤阙，幕宾徴出紫微郎。","来时走马随中使，到日援毫定外方。","若以掌言看谏猎，相如从此病辉光。"],"title":"喜侯舍人蜀中新命三首 二"}
