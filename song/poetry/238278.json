{"author":"王庭珪","id":238278,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["看铸铜人五百年，摩挲已是落因缘。","洛州司马老方遇，梁苑词人晚见延。","稚子诗书聊可喜，荒村草木亦堪怜。","庞公要说无生话，儿女团栾在眼前。"],"title":"次韵刘唐卿"}
