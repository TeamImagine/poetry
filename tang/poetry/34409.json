{"author":"陈子昂","id":34409,"strains":["平仄平○仄，仄仄平平平。","平平平仄仄，平仄仄平平。","仄仄平平仄，平平仄仄平。","仄平平平○，平仄○平○。","仄平平平○，平平平仄平。"],"paragraphs":["朝入云中郡，北望单于台。","胡秦何密迩，沙朔气雄哉。","藉藉天骄子，猖狂已复来。","塞垣无名将，亭堠空崔嵬。","咄嗟吾何叹，边人涂草莱。"],"title":"感遇诗三十八首 三十七"}
