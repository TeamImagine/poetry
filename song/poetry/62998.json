{"author":"薛季宣","id":62998,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["冲风栉雨乱西江，吊死裴回问雪堂。","丛枳界无春草主，小桥踪在古碑荒。","人存有政名空大，世远回思恨始长。","旋棹晚云何限事，可堪瑞庆柳成行。"],"title":"冒雨渡江吊丧彭氏造雪堂夜归  其一"}
