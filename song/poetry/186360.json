{"author":"吕陶","id":186360,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["尘氛不到此池亭，庚伏长来驻旆旌。","波荡画船冲岸急，露明翠盖遇风倾。","一先有得棋频胜，众乐无嫌酒屡行。","红日渐低钟鼓近，路人歌笑望专城。"],"title":"伏日池上二首  其一"}
