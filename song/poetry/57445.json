{"author":"梅尧臣","id":57445,"strains":["平平平仄仄平平，仄仄平平仄仄平。","○仄仄○平仄仄，仄平平仄仄平○。","仄平仄仄平平仄，○仄平平仄仄平。","仄仄平平平仄仄，○○○仄仄平仄。"],"paragraphs":["都蓝携具向都堂，碾破云团北焙香。","汤嫩水轻花不散，口甘神爽味偏长。","莫夸李白仙人掌，且作卢仝走笔章。","亦欲清风生两腋，从教吹去月轮傍。"],"title":"尝茶和公仪"}
