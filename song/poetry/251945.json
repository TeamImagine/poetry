{"author":"郑刚中","id":251945,"strains":["仄平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["不曾贪进不曾休，俯仰人间今白头。","一切有为皆妄幻，十方无碍足浮游。","谁言学佛须披衲，颇笑求仙唯造楼。","只有随缘是真谛，穏凭舟楫济安流。"],"title":"义荣见示和禅月山居诗盥读数过六根洒然但余素不晓佛法今以受持孔子教中而见于穷居之所日用者和成七首  其二"}
