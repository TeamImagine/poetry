{"author":"许浑","id":22180,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["西风吹雨雁初时，病寄僧斋罢献书。","万里咸秦劳我马，四邻松桂忆吾庐。","沧洲有约心还静，青汉无媒迹自疏。","不是醉眠愁不散，莫言琴酒学相如。"],"title":"东陵赴京道病东归寓居开元寺寄卢员外宋魏二先辈"}
