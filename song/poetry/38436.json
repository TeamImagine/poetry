{"author":"陆游","id":38436,"strains":["平平○平平，仄仄仄仄仄。","仄仄○仄仄，平平仄○仄。","○平仄平平，平仄○仄仄。","○平平仄仄，仄仄平平仄。","仄平平平仄，仄仄仄平仄。","仄平仄仄平，仄○仄平仄。"],"paragraphs":["凄凄重凄凄，恻恻复恻恻。","我愧思旷傍，人谁子思侧。","兴邦在人材，岩穴当物色。","如何清庙器，老死山南北。","小儒虽微陋，一饭亦忧国。","岂无一得愚，欲献惧非职。"],"title":"凄凄行"}
