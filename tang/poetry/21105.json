{"author":"雍陶","id":21105,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。平平仄仄平平仄，仄仄平平仄仄平。","仄仄仄仄平仄仄，仄平仄仄仄平平。"],"paragraphs":["乱峰碎石金牛路，过客应骑铁马行。","白日欲斜催后乘，青云何处问前程？飞蝇一一皆先去，度鸟双双亦远鸣。","蹇步不唯伤旅思，此中兼见宦途情。"],"title":"蜀路倦行因有所感"}
