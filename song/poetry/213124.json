{"author":"贺铸","id":213124,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["秋风几度老江蓠，鼎水眉峰隔梦思。","下走误传宣室召，上前谁进子虚辞。","东坡麋鹿同三径，西掖鹓鸾占一枝。","独有野僧违一俗，翠珉新勒旧题诗。"],"title":"题彭城南台寺苏眉山诗刻后"}
