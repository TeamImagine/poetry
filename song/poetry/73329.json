{"author":"赵蕃","id":73329,"strains":["仄仄仄仄仄，平平平仄平。","平平仄仄仄，仄仄仄平平。","平仄平○仄，平平仄仄平。","仄平平仄仄，平仄仄平平。","仄仄○平仄，○平仄仄平。","仄○平仄仄，仄仄仄平平。","平仄仄平仄，平○仄○平。","平平仄○仄，平仄○平平。","平仄平平仄，平平仄仄仄。","平平平仄仄，平仄仄平平。"],"paragraphs":["地迥阙虎落，秋来逢鼠偷。","贫居乏给使，力作费营谋。","邻近俱相集，讙言卒未休。","浊醪浇渴肺，香饭饱饥喉。","密筿分新翠，深林失故稠。","斩除才就束，委积动成丘。","经布潜依堑，蛇行曲过沟。","周遭类屏障，森列胜戈矛。","黄耳斯逃责，青毡好在不。","幽栖知有托，高枕得无忧。"],"title":"竹隠新篱"}
