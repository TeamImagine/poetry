{"author":"来鹄","id":29558,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["几宿春山逐陆郎，清明时节好烟光。","归穿细荇船头滑，醉踏残花屐齿香。","风急岭云飘迥野，雨余田水落方塘。","不堪吟罢东回首，满耳蛙声正夕阳。"],"title":"清明日与友人游玉粒塘庄"}
