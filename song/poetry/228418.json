{"author":"释德洪","id":228418,"strains":["平平仄仄仄平仄，仄仄平平平仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["归来卧起有余适，老去消磨无杂缘。","门外不知何岁月，梦中亦觉在云泉。","千年高道谁酬价，一世清闲我卖钱。","安得道人江北去，此诗先录寄师川。"],"title":"徐师川罪余作诗多恐招祸因焚去笔砚入居九峰投老庵读高僧昙谛传忽作数语是足成之以寄师川师川读之想亦见赦二首  其一"}
