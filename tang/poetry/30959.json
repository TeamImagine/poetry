{"author":"罗隐","id":30959,"strains":["平仄平平仄，平平仄仄平。","仄平平仄仄，仄仄仄平○。","平仄平○仄，平平仄仄平。","仄平平仄仄，平仄○平平。","仄仄平平仄，○平仄仄○。","仄平平仄仄，平仄仄○○。","仄仄平平仄，平○仄○平。","仄平平仄仄，平仄仄平平。","仄仄平○仄，平平仄仄平。","仄平平仄仄，平仄○平平。","仄仄平平仄，○平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。","仄仄○○仄，平平仄仄平。","仄平平仄仄，仄仄仄平平。"],"paragraphs":["湘水春浮岸，淮灯夜满桥。","六年悲梗断，两地各萍漂。","刀笔依三事，篇章奏珥貂。","迹卑甘汩没，名散称逍遥。","好寺松为径，空江桂作桡。","野香花伴落，缸暖酒和烧。","晋沼寻游凤，秦冠竟叹鸮。","骨凡鸡犬薄，魂断蕙兰招。","怅望添燕琯，蹉跎厌鲁瓢。","败桐方委爨，冤匣正冲霄。","战代安厘国，封崇孝景朝。","千年非有限，一醉解无聊。","漏永灯花暗，炉红雪片销。","久游家共远，相对鬓俱凋。","运命从难合，光阴奈不饶。","到头蓑笠契，两信钓鱼潮。"],"title":"大梁见乔诩"}
