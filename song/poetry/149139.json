{"author":"方回","id":149139,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["瓣香清晓肃冠绅，户外遥山展翠颦。","瘦影自怜耽醉叟，欢声何限喜晴人。","匆匆节序梅花老，衮衮尘埃世事新。","自有天来至今日，不知芳草几番春。"],"title":"次韵张中白元日"}
