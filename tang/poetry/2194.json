{"author":"李嘉祐","id":2194,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["高阁朱栏不厌游，蒹葭白水遶长洲。","孤云独鸟川光暮，万井千山海色秋。","清梵林中人转静，夕阳城上角偏愁。","谁怜远作秦吴别，离恨归心双泪流。"],"title":"同皇甫冉登重玄阁"}
