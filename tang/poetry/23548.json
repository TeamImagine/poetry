{"author":"李峤","id":23548,"strains":["仄仄平平仄，仄平平仄仄。","仄仄仄平仄，平平仄平仄。","仄平○仄仄，仄仄平平仄。","仄仄平仄平，平仄平平仄。","仄仄平平仄，平仄平平仄。","仄仄仄仄平，平平仄平仄。","○平仄仄仄，平仄平平仄。","○平仄仄平，平仄平平仄。","○平仄平仄，仄仄平平仄。","平仄平平平，仄平○仄仄。"],"paragraphs":["列位簪缨序，隐居林野躅。","徇物爽全直，栖真昧均俗。","若人兼吏隐，率性夷荣辱。","地藉朱邸基，家在青山足。","暂弭西园盖，言事东皋粟。","筑室俯涧滨，开扉面岩曲。","庭幽引夕雾，檐迥通晨旭。","迎秋谷黍黄，含露园葵绿。","胜情狎兰杜，雅韵锵金玉。","伊我怀丘园，愿心从所欲。"],"title":"和同府李祭酒休沐田居"}
