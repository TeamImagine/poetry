{"author":"元稹","id":14378,"strains":["仄仄仄平平，平平仄仄平。","仄○平仄仄，平仄仄平平。","仄仄平○仄，平平仄仄○。","仄○○仄仄，平仄○平平。","仄仄○○仄，平平仄仄平。"],"paragraphs":["片石与孤松，曾经物外逢。","月临栖鹤影，云抱老人峰。","蜀客君当问，秦官我旧封。","积膏当琥珀，新劫长芙蓉。","待补苍苍去，樛柯早变龙。"],"title":"与杨十二巨源卢十九经济同游大安亭各赋二物各为五韵探得松石"}
