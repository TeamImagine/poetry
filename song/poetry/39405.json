{"author":"陆游","id":39405,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["群仙鹤驾去难追，白首重来不自知。","才艺荒唐痴独绝，功名蹭蹬老如期。","海边郑叟穷耽酒，吴下韦郎晚学诗。","扶上木天君莫笑，衰残不似壮游时。"],"title":"恩除秘书监"}
