{"author":"李彭","id":233366,"strains":["仄仄平平平仄仄，平平仄仄仄平平。","仄平仄仄平平仄，仄仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["示疾维摩难共语，谁堪问疾坐绳床。","也知世乏长桑手，尽用枕中鸿宝方。","马价不须劳广汉，牛衣何用泣王章。","清凉心地俱安稳，特访名园顾辟疆。"],"title":"戏何人表"}
