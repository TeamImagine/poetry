{"author":"释德洪","id":227711,"strains":["平仄仄平平仄仄，平○仄仄平仄平。","仄平仄仄仄平仄，仄平仄平平仄平。","仄平平仄平平仄，平仄平平平仄平。","平平仄平平仄仄，仄仄平平平仄平。","仄平平仄仄平仄，平仄仄平平仄平。","仄○平平平仄仄，平平仄仄平仄平。"],"paragraphs":["杨柳护桥春欲暗，山茶出屋人未知。","冒田决决走流水，小夫铲塍翁夹篱。","雪晴春巷生青草，烟湿人家营晚炊。","心疑辋川摩诘画，目诵匡山商老诗。","夜投村店想清境，蛙满四邻檐月移。","卧看孤灯心耿耿，呼童觅纸聊记之。"],"title":"至丰家市读商老诗次韵"}
