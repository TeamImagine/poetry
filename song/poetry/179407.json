{"author":"苏颂","id":179407,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["圣主恢儒率旧章，首冬鸣跸下胶庠。","生师褒博趋鳣序，文武端严列雁行。","承诏敷陈商戊甲，执经环立晋袁王。","三千学者多才秀，定有同升孔子堂。"],"title":"和门下相公从驾幸太学"}
