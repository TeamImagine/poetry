{"author":"李处权","id":8615,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["紫凤天吴在短衣，乱来无日不鸣鼙。","情随野鹤云间舞，梦绕城乌月下啼。","但得交情如水淡，何须妇馔与眉齐。","抱琴载酒眀朝去，相送无劳过虎溪。"],"title":"次韵四首寄德基兼呈侍郎公  其四"}
