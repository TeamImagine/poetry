{"author":"李彭","id":232152,"strains":["平平○平平，平平平平仄。","○仄平仄平，平平仄平仄。","平仄仄平仄，仄平平仄仄。","仄仄平平平，仄仄平平仄。","仄平平仄○，平平仄平仄。","平平仄平平，平仄仄平仄。","？平平仄平，平仄仄平仄。","仄平仄平仄，仄仄平平仄。","平平仄平平，平平仄平仄。","平仄平○平，仄仄仄平○。","平平仄○仄，仄平平仄仄。","平仄○仄平，仄平○仄○。"],"paragraphs":["商飚吹菰蒲，船官双停桨。","中有陈太丘，堂堂道弥广。","容我拜床下，凛然增妙想。","碧洞名家儿，侍立资开爽。","取琴为我弹，襟怀自恢朗。","兰芽弄徽弦，岩谷发佳响。","迺翁琮璧姿，风气日豪上。","一言犯台鼎，放逐金波涨。","郎君翠眉低，沉忧杂悲壮。","沧海连三山，攫醳共消长。","生雏有如此，十年违色养。","推手且罢休，夕岚横莽苍。"],"title":"听了公孙弹琴"}
