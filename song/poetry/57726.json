{"author":"梅尧臣","id":57726,"strains":["仄○平仄？○平，○仄平平平仄仄。","仄○仄仄平仄○，平平平平平仄仄。","仄平仄仄平平平，仄平平平仄仄平。","仄平平仄仄仄仄，仄仄○平仄仄平。","仄平平平平○仄，仄仄○平平仄仄。","平仄仄，仄平平，仄平平平仄平仄。"],"paragraphs":["置从南海桄榔林，笼入西州鹦鹉地。","耸冠翕翼修尾张，鳞鳞团花金缕翠。","一身粲烂文章多，引声笙竽奈远何。","五侯池馆不可恋，桂树深枝自有窠。","凤皇楼头饶燕雀，入屋穿帘非尔乐。","非尔乐，去何之，北方佳人或歌咢。"],"title":"去年宋中道自洺州以书令魏殊来谒予魏遂托主第后辞归予因中道之兄次道有孔雀赋以送魏生"}
