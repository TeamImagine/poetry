{"author":"李峤","id":23737,"strains":["平仄平平仄，平平仄仄平。","平平仄○仄，平仄仄平平。","平仄平平仄，平平仄仄○。","平平平仄仄，平仄仄平平。","仄仄平平仄，○平？仄平。","仄仄平平仄，○仄仄平○。"],"paragraphs":["函谷双崤右，伊川二陕东。","仙舟窅将隔，芳斝暂云同。","朋席余欢尽，文房旧侣空。","他乡千里月，岐路九秋风。","背枥嘶班马，分洲叫断鸿。","别后青山外，相望白云中。"],"title":"送光禄刘主簿之洛"}
