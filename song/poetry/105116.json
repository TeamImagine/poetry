{"author":"杜范","id":105116,"strains":["仄仄○平平，仄平仄平仄。","仄仄仄平平，○仄○仄仄。","平平仄仄平，仄仄仄平仄。","仄仄平仄平，平平仄仄仄。","○平○仄○，仄仄仄仄仄。","仄仄仄仄平，仄仄仄仄仄。","平仄平仄仄，○平仄平仄。","仄平平仄平，仄仄平○仄。","平平○仄平，仄仄○仄仄。"],"paragraphs":["杜曲传诗书，百年植门户。","汝少秀而贤，中上期可语。","胡然织锦机，未半已投杼。","谢彼游冶徒，前功尚可补。","堕身泥滓中，起秽实自取。","细读玉汝章，此意可近古。","凡物甘以坏，其成在坚苦。","要须心自鞭，勿以言浪许。","它时观厥成，一笑相尔汝。"],"title":"耕甫弟寄示秋怀二章冗不能皆和次韵后章谩见爱助之意"}
