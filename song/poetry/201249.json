{"author":"彭汝砺","id":201249,"strains":["仄平平平平，仄仄仄平仄。","平平仄平仄，仄仄仄平仄。","平仄○平○，平平仄平仄。","平仄平平平，仄平仄○仄。","平平平平平，平仄仄平仄。","平平平平平，仄仄仄仄仄。"],"paragraphs":["始余来肥陵，问士得皇甫。","经年在闾巷，不肯出公府。","樽俎献酬间，为之赋翘楚。","今上襄阳官，拙诗愧兼取。","襄阳真名区，碑碣字多古。","能因东南风，取以寄予否。"],"title":"送皇甫法曹"}
