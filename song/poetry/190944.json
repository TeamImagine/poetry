{"author":"韦骧","id":190944,"strains":["平平平仄仄平平，仄仄平平仄仄平。","平仄平平平仄仄，平平平仄仄仄平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["除书何日到宣城，水驿迢迢引旆旌。","千里讴谣犹在耳，双溪风月岂忘情。","行庖荐玉淮鱼美，坐席浮香楚醴清。","何幸旧游衰晚者，得随舟尾共修程。"],"title":"汴上简陈成伯学士"}
