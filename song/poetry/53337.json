{"author":"项安世","id":53337,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["王郎老句合超群，曾是东莱语夜分。","多向断崖生绝景，或于晴野度轻云。","旧吟古意无人解，新住荒园免世纷。","特地篮舆穿北郭，已闻藜杖过前村。"],"title":"谢王草场示诗卷"}
