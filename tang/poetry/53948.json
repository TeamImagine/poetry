{"author":"李颀","id":53948,"strains":["仄仄平仄仄，平平仄仄平。","仄平仄平仄，仄仄平平平。","平仄仄平仄，平平平仄平。","平仄仄仄仄，平仄仄○○。","平仄平平平，平平仄平平。","平平○仄仄，仄仄仄○平。","仄仄平○仄，平平平仄平。","○○仄仄平，仄仄？平平。","平仄平仄仄，仄平○仄平。","平平仄○仄，仄仄仄平平。"],"paragraphs":["养德为众许，森然此丈夫。","放情白云外，爽气连虬须。","衡镜合知子，公心谁谓无。","还令不得意，单马遂长驱。","桑野蚕忙时，怜君久踟蹰。","新晴荷卷叶，孟夏雉将雏。","令弟为县尹，高城汾水隅。","相将簿领闲，倚望恒峰孤。","香露团百草，紫梨分万株。","归来授衣假，莫使故园芜。"],"title":"送裴腾"}
