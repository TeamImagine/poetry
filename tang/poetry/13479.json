{"author":"张籍","id":13479,"strains":["仄仄仄平平，平平仄仄平。","平○平仄仄，仄仄仄平平。","平仄平平仄，平平仄仄平。","○○平仄仄，仄仄平平平。","仄仄○平仄，平平仄○平。","平平○平仄，仄仄○平平。"],"paragraphs":["戟户洞初晨，莺声雨后频。","虚庭清气在，众药湿光新。","鱼动芳池面，苔侵老竹身。","教铺尝酒处，自问探花人。","独此长多病，幽居欲过春。","今朝听高韵，忽觉离埃尘。"],"title":"酬李仆射晚春见寄"}
