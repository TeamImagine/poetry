{"author":"赵蕃","id":75057,"strains":["仄仄平平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["度月阴霾增病苦，重阳开霁见秋新。","菌生康乐登山屐，尘败渊明漉酒巾。","强拟扶持成小憩，路逢借问一何频。","莫惊老瘦非前日，看即推迁类昔人。"],"title":"晚晴四首  其三"}
