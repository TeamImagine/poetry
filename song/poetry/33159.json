{"author":"陆游","id":33159,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["久住西州似宿缘，笙歌丛里著华颠。","每嗟相见多生客，却忆初来尚少年。","迎马绿杨争拂帽，满街丹荔不论钱。","浮生何处非羁旅，休问东吴万里船。"],"title":"江渎池醉归马上作"}
