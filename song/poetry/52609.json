{"author":"李洪","id":52609,"strains":["仄平平平平，仄仄平平平。","平平仄仄平，仄平平仄平。","平平仄平仄，○仄平○平。","平平仄平平，平平仄平平。","平仄平仄平，平仄仄仄平。","仄仄平仄仄，平仄仄平平。","仄仄仄平仄，仄仄○平○。","仄仄仄平平，平平平仄平。","平平平仄仄，平平平○平。","平○仄平仄，仄仄仄平平。"],"paragraphs":["束书辞都门，整棹还苕川。","羁游二十春，寓农安一廛。","家无卓锥地，三挈囊衣迁。","移居古城隅，开门枕漪涟。","容膝居易安，环堵地自偏。","水竹惭履道，风物异平泉。","扫轨谢奔竞，面壁参枯禅。","仰愧此坊名，飞英驰日边。","吾方师老圃，樊须无间然。","何当毕婚嫁，四十在明年。"],"title":"卜居飞英坊"}
