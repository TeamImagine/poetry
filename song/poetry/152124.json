{"author":"方一夔","id":152124,"strains":["平平仄平平，平仄仄平仄。","平平平仄平，平仄平○仄。","仄平平仄仄，平仄平平仄。","平平仄仄仄，平○仄平仄。","平○仄平○，平仄○平仄。","平平仄平平，平仄○○仄。","平平○仄平，仄仄○仄仄。","仄仄仄仄平，平○平平仄。"],"paragraphs":["移根托西园，桃李赏奇遇。","春妍虽可怜，颜色悲中路。","奈何穷巷士，多被才华误。","诸公谬爱客，轮囷获殊顾。","投分未云深，容易输情愫。","恩光借春阳，滋液荷凝露。","悠悠当路尘，素地轻点污。","岁暮抱弃捐，君看囚山赋。"],"title":"续感兴二十五首  其四"}
