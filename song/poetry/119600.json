{"author":"林希逸","id":119600,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["名在先朝擅斗南，圣心求旧眷非凡。","龙图字足新三画，凤诰书来更几函。","指日即须携手上，耆年可但改头衔。","玉阶正要康扶对，新渥相辉共引帆。"],"title":"贺刘尚书除龙图阁学士"}
