{"author":"徐侨","id":88745,"strains":["平仄仄，平仄仄，仄仄仄仄平仄仄。","平平平仄平，平平平平仄。","仄平平平平，仄平平平仄。","平仄仄，平仄仄，仄仄平平平平仄。","仄平平仄平仄平，仄仄平平平仄仄。","仄仄平平仄平仄，仄仄仄平仄平仄。","平仄仄，平仄仄，平平仄仄平平平。","仄仄仄平○平仄，平平仄平，仄平？仄，仄平仄平，仄平仄仄。","仄平仄平平平仄，仄平仄？平仄仄。","平仄仄，平仄仄，仄仄平平平。","仄平平仄平，仄平仄仄平。","○平仄仄平平仄，平平平仄○平平。","平平平平仄平仄，平仄仄。","平仄仄，平仄仄平平。"],"paragraphs":["常自在，常自在，莫受物触随变改。","心常澄太虚，胸常涵沧海。","志常明秋霜，气常融春霭。","常自在，常自在，莫或欺心旋遮盖。","此心常与天地通，日月神明环内外。","万物森森在吾下，我自小之自伤害。","常自在，常自在，诗书乐处安精神。","道义合时行身世，贫何足嗟，贱何□慨，富何足淫，贵何足泰。","静惟饬身而无愧，动惟利□而尽爱。","常自在，常自在，此外何求哉。","有时诗一篇，有时酒一杯。","庭花野草为宾友，清风明月相追陪。","陶吾真兮适吾性，常自在。","常自在，何处有愁来。"],"title":"常自在歌"}
