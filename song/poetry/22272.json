{"author":"王十朋","id":22272,"strains":["平仄○平仄平仄，平平仄仄平平仄。","仄平平仄仄○平，○仄仄平○仄仄。","仄平平平仄仄仄，○仄平平平仄仄。","○平平仄○平仄，平平仄仄平平仄。","○平仄仄平平仄，仄平仄仄○平仄。","仄仄平平仄平仄，○仄平○平仄仄。","仄仄平平仄平仄，○仄平平平仄仄。","仄平平仄仄平仄，仄仄平平仄平仄。","仄仄仄仄○仄平，平仄○平仄平仄。","仄仄仄仄平平平，平仄○○仄平仄。"],"paragraphs":["前日中秋一壶酒，交朋解散归南亩。","把杯邀月止三人，中有客来从谷口。","首登诗坛出险语，张我孤军真畏友。","重阳佳句更奇绝，西风猛向松关吼。","中庸伯始遥遥胄，颖然作赋吟诗手。","谢客篇章似春草，分得家传才一斗。","句法天然自圆熟，长庆诗豪今有后。","妙龄能作老成语，必大奇儿亦希有。","邬郡太守司马孙，文与其人两温厚。","我与数子无薰莸，文字相从十常九。"],"title":"郑逊志胡叔成谢鹏刘敦信万廓邬一唯和诗复用前韵"}
