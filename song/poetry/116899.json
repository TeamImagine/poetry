{"author":"许棐","id":116899,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["点画分明印碧空，回鸾返鹊势差同。","月边映得银钩体，雪里摹成玉箸工。","断续似经秦火后，悲凉如在楚词中。","愁人笔砚俱荒废，倩写相思寄便风。"],"title":"雁字"}
