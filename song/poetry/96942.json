{"author":"陈宓","id":96942,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["乍寒忽暖初冬候，已熟慵收大有年。","社鼓呼人鸣坎坎，山童待月舞跹跹。","旅行可饱鱼虾味，疾步不惊鸡犬眠。","外户夜开今已见，何时斗米直三钱。"],"title":"泉南道中"}
