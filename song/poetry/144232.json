{"author":"张埴","id":144232,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄平平平。"],"paragraphs":["闲随川上弄晴漪，归饮无何政谓宜。","云去但惊山朵朵，月明空想珮离离。","高楼长笛无人听，一日三秋有我诗。","此意悠悠浮剑外，绿阴深处祇鶑知。"],"title":"答吴子登"}
