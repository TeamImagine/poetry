{"author":"夏竦","id":232706,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["禁园清跸赏春时，水殿晴阳照翠緌。","步辇乍冲仙杏叶，御衣频拂露桃枝。","风摇蘂粉星星坠，日引芳阴寸寸移。","帝所甚欢宫漏永，宴余仍奉柏梁诗。"],"title":"和御制赏花诗"}
