{"author":"陆游","id":38264,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄仄平。","仄平仄仄平平仄，仄仄平平仄仄平。"],"paragraphs":["久卧空山独掩扉，迂疏不恨世相违。","新霜巷陌鸟乌乐，小雨园畦菘芥肥。","骥病极知当伏枥，鸥闲谁与共忘机。","一编蠹简从吾好，又见西窗挂夕晖。"],"title":"掩扉"}
