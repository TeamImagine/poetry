{"author":"毕仲游","id":209124,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["酒面吹花点客衣，茱萸采尽叶离离。","苍苔不扫迷三径，绿竹长生任四时。","文会难逢嗟已散，清欢易失却成悲。","北垣龛石皆陈迹，赖有曹南慰我思。"],"title":"次韵和钱穆父提刑九日登郓州乐郊"}
