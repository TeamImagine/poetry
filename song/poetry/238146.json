{"author":"王庭珪","id":238146,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["终年骑马上山坡，铸得中郎钱几何。","解组可能留不住，扣门犹许问无他。","莫因时事轻悲感，从此新诗更琢磨。","竹径松窗与尘隔，幅巾聊且重相过。"],"title":"周公予监场解官"}
