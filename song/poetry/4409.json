{"author":"邓肃","id":4409,"strains":["仄平平仄○，仄平仄仄仄。","仄仄平平平，平平仄平仄。","平仄仄仄平，平平仄仄仄。","仄仄平平仄，平平平平○。","平仄平仄○，平平平仄仄。","平仄平仄平，平平平仄仄。","平平仄仄平，平○平平仄。","平仄仄仄平，仄仄仄平仄。"],"paragraphs":["寓形天宇间，一枝慎所处。","到眼无溪山，堆胸自尘土。","陈子作舫斋，端能世外趣。","笑傲风波境，恬无风波虑。","循本鱼可观，灰心鸥自舞。","风景虽可人，公乎聊四顾。","纷纷逐末流，谁援沉迷苦。","吾事在济川，慎勿五湖去。"],"title":"舫斋"}
