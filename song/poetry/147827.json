{"author":"方回","id":147827,"strains":["平仄？仄平，仄平仄平平。","平平仄仄仄，仄仄平平平。","仄仄平仄仄，○仄仄仄平。","仄仄平仄仄，平仄平平平。","仄仄仄仄仄，仄仄仄仄平。","仄仄仄平仄，仄仄平仄平。"],"paragraphs":["黄雀啐野田，见人辄惊飞。","飞飞一不早，恐有虞罗悲。","眯目饕餮子，缪谓得所依。","岂不知必尔，甘往终无归。","志士馁欲死，未觉劲气衰。","手口自斟酌，勿令心事违。"],"title":"和陶渊明饮酒二十首  其四"}
