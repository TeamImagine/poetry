{"author":"白居易","id":17229,"strains":["仄平平仄仄平仄，平平平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["上阳宫里晓钟后，天津桥头残月前。","空阔境疑非下界，飘飖身似在寥天。","星河隐映初生日，楼阁葱茏半出烟。","此处相逢倾一盏，始知地上有神仙。"],"title":"晓上天津桥闲望偶逢卢郎中张员外携酒同倾"}
