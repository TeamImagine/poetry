{"author":"高似孙","id":83558,"strains":["仄平平平仄仄仄，○平平平平仄仄。","平平平平仄仄仄，平仄仄平平平仄。","仄仄平平仄平仄，仄平平平仄平仄。","仄平○平仄平仄，平平仄平平仄仄。","平平平平仄平仄，仄平平平平仄仄。","仄仄平平平仄仄，平仄仄平平仄仄。"],"paragraphs":["水清清兮石凿凿，浪攻崖兮风洗壑。","天飞凉兮众木作，元气涌兮鱼龙恶。","若有人兮老丛崿，跨黄罴兮度蘅幄。","夕鸿溟兮晓名岳，怀霖雨兮时电雹。","灵来娭兮瑟兰勺，水光开兮烟罢漠。","律予辞兮征眇邈，林划啸兮灵欤乐。"],"title":"嶀台神弦曲  其二"}
