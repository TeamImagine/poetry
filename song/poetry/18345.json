{"author":"吴芾","id":18345,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["天资洒落更瑰奇，何患诸公不己知。","运蹇尚须资汲引，时来宁复藉维持。","家声况是钧公裔，文采还高幼妇碑。","大器成时须在晚，如君方壮未为迟。"],"title":"和李光祖二首  其二"}
