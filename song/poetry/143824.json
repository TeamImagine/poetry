{"author":"舒岳祥","id":143824,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["夺胎锦带仍添丽，借面芙蓉特太癯。","睡去不禁春露压，醉来谁倩晓风扶。","长条莫恨无新叶，纤瓣还能著细须。","火急提鱼花下饮，明朝千点乱青芜。"],"title":"咏篆畦垂丝海棠"}
