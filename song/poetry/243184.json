{"author":"李纲","id":243184,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["三年再谪堕江湖，何啻经行万里余。","环绕真同循磨蚁，羁穷更类局辕驹。","自怜许国心犹壮，却笑谋身术巳疏。","二圣未还民未靖，尚思痛哭奏囊书。"],"title":"有感"}
