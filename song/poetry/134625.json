{"author":"释文珦","id":134625,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["客里还惊节序还，倚阑搔首独凄然。","垂开柳眼如相看，落尽梅花又可怜。","幻境自知如梦螘，离情几欲托啼鹃。","数声忽听乌檐角，款曲吹残谷口烟。"],"title":"客里"}
