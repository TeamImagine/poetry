{"author":"徐铉","id":710,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["怜君尽室泛安流，职重官新未白头。","楚老欢迎归旧里，春风留恋过扬州。","逢时肯更嗟庭树，属咏还应上郡楼。","宗党故人乡外少，勤勤书札缓离愁。"],"title":"送新除国博徐员外知婺州"}
