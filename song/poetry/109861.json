{"author":"刘克庄","id":109861,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["几多精甲没黄沙，野哭遥怜战士家。","瓜渡月明空粉堞，芜城烟断只昏鸦。","似闻汉使攽王醢，尚喜胡儿剖帝羓。","怊怅两淮蚕织地，春风不复长桑芽。"],"title":"扬州作"}
