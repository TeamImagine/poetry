{"author":"方一夔","id":152440,"strains":["仄仄平平仄仄平，平平仄仄仄平平。","仄平平仄仄平仄，平仄仄平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["晚节归来绿野堂，传家衣钵付诸郎。","喜存千载古罍洗，初听九苞雏凤凰。","春蚤桐枝新濯秀，日长棣萼賸流芳。","公家好事联翩在，首寄诗篇写弄璋。"],"title":"贺山房先生得孙"}
