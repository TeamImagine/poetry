{"author":"周紫芝","id":240857,"strains":["仄仄○平仄○仄，仄仄平○仄平仄。","仄平平仄仄平平，○仄仄平平仄仄。","仄平仄仄仄平平，平仄平平仄平仄。","○平○仄仄仄平，仄仄平平仄平仄。","仄平仄平平仄平，仄平○仄平平仄。","仄平仄仄仄○仄，○仄仄○平仄仄。","平平平仄仄平平，仄仄平平仄平仄。","仄平仄仄平平平，仄平仄？平平平。","○平仄仄仄仄仄，○仄○平平仄○。"],"paragraphs":["老去空嗤守钱虏，我亦无钱买田亩。","未容残月喘吴牛，空对杏花耕宿雨。","昨宵夜诵偶连明，今日晨炊忽停午。","长腰闻有尺素书，腹饱先悬待椎鼓。","浣花老人殊可怜，忍饥更索饥肠语。","故人禄米肯长供，司业酒钱时亦与。","平生无句可惊人，未审何由坐斯苦。","几时去作多田君，满田{禾罢}䅉多黄云。","长年饱饭作谷伯，且免劳人勤指囷。"],"title":"闻张伯真割奉粟二十斛见遗而书未至戏题小篇"}
