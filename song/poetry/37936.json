{"author":"陆游","id":37936,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["社酒真如粥面浓，朱颜顷刻换衰容。","霜轻已觉树摇落，云起始知山叠重。","梅市鱼归冲雨棹，宝林人定隔城钟。","此翁大似游僧样，炉暖窗深又过冬。"],"title":"小饮罢行至湖塘而归"}
