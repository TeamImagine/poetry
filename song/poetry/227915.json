{"author":"释德洪","id":227915,"strains":["仄平仄仄平，仄○平平平。","平仄仄平仄，仄仄仄○平。","平仄仄平仄，仄平平仄平。","仄平○平平，平平仄平平。","仄平仄仄仄，○平平仄平。","仄○仄仄仄，仄仄仄平平。","平平仄平仄，仄平平仄平。","平○仄平○，仄仄平平平。","仄平平仄仄，仄仄平平平。","平平仄仄仄，平仄仄平平。"],"paragraphs":["问人欲买山，便应知官情。","诗眼艶秋水，袖手望空青。","家蓄不贪宝，寸田常自耕。","永怀柴桑归，悠然见真诚。","不甘口腹累，折腰求乳腥。","偶题五字句，醉墨半欹倾。","麒麟入图画，鼎彝书姓名。","何如瘿瓢中，独酌郎官清。","鸟啼春寂寂，院静花冥冥。","悬知睡足处，衾暖纸窗明。"],"title":"次韵周达道运句二首  其一"}
