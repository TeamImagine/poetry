{"author":"赵希迈","id":123367,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["携家经月尚羁程，随处风光似有情。","一石峭从平地起，数禽飞入半天鸣。","春生草树洲添绿，船载诗人水倍清。","晚泊别无消遣处，自酤村酒对花倾。"],"title":"携家"}
