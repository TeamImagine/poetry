{"author":"韦庄","id":33377,"strains":["○平仄仄平平平，仄平平仄平平平。","平平平仄○平平，平平仄平平仄平。","平○仄仄仄○仄，平平○仄○平平。","○平平仄仄平仄，仄平仄仄平平仄。","○平平仄仄平平，仄仄○平仄○仄。"],"paragraphs":["长安二月多香尘，六街车马声辚辚。","家家楼上如花人，千枝万枝红艳新。","帘间笑语自相问，何人占得长安春。","长安春色本无主，古来尽属红楼女。","如今无奈杏园人，骏马轻车拥将去。"],"title":"长安春"}
