{"author":"董嗣杲","id":154765,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["宜繁宜远九标新，花露能仙雨点频。","传姓老聃因指树，过门方朔验呼人。","苇绡缟月明偷夜，练帨当风静撚春。","实荐冰盆传种去，莫教钻破核中仁。"],"title":"李花二首  其一"}
