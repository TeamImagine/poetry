{"author":"韩淲","id":87241,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["撩乱蒙笼黯淡中，海棠收叶尚藏红。","燕支肯负匀妆浅，翡翠何贪剪刻工。","酒病未苏还懊恼，春愁才解易怔忡。","流芳催得年华老，又见啼鶑转小丛。"],"title":"咏海棠"}
