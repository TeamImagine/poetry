{"author":"韩淲","id":87232,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["云薄湖山入暮天，近看容淡远苍然。","秋生旷暮时藏日，野外荒寒更起烟。","柳下不知多少屋，苇间惟听往来船。","今年情味诗全减，只合灵虚唤水仙。"],"title":"秋晚同德久湖寺晚望"}
