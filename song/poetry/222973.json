{"author":"李新","id":222973,"strains":["平仄仄平平，平平平仄平。","平仄平平平，仄○平平平。","仄仄平仄平，平平仄平○。","平仄仄○平，仄仄平○仄。","仄仄平○仄平仄，仄仄仄平平仄仄。","仄平○仄仄平平，仄仄平平仄平仄。"],"paragraphs":["枫树隔云香，桃花千岁红。","朝饮琼华台，暮燕蓬莱宫。","翠鬒垂绿烟，霞裾藕丝重。","明月落空山，那得人间梦。","手甲钩长玉芽薄，不坠髻鬟愁绾约。","入门骑鳯出无踪，洞外寒声怅孤鹤。"],"title":"麻姑"}
