{"author":"慕容彦逢","id":225679,"strains":["仄仄平仄平，○平○仄仄。","平○仄仄平，平平仄平仄。","平平平仄平，平平仄平仄。","平平仄仄平，仄仄仄仄仄。","仄平平仄○，平平仄平仄。","仄仄仄仄仄，平平仄○仄。","○仄○仄平，仄仄仄平仄。","平平仄平平，仄仄仄○仄。","仄仄仄平平，平平仄平仄。","仄仄仄平平，平平平仄仄。"],"paragraphs":["宿雨虽乍晴，轻云犹出岫。","春深卉木繁，千岩衒芳秀。","谁云山迳幽，涓涓响寒溜。","时禽助好音，百啭引鸟脰。","老僧邀客留，蒲帘卷圭窦。","侧耳石鼎傍，蝇声辩汤候。","茶品颇自修，击拂振襟袖。","勤劬𦶟𬬻香，挹试殆三嗅。","稍定与之言，飘然出尘垢。","坐久月华生，澄潭明列宿。"],"title":"留题婺州智者寺"}
