{"author":"独孤及","id":4947,"strains":["平○平仄仄，仄平平○○。","仄平仄仄仄，○仄仄平平。","○仄平仄仄，仄平平仄平。","仄平仄平仄，平仄平平平。","仄仄仄平仄，平平仄平平。","平平仄○平，仄仄仄仄平。","平仄平仄仄，平平仄○平。","平平仄仄仄，仄仄平平平。","仄仄仄仄平，仄平仄平平。","平平仄仄平，仄仄○平平。","仄○仄仄仄，仄仄平平平。","仄平平仄平，仄仄平仄平。","平平仄平平，仄仄仄平○。","平仄平平仄，仄平仄仄平。"],"paragraphs":["年长心易感，况为忧患缠。","壮图迫世故，行止两茫然。","王旅方伐叛，虎臣皆被坚。","鲁人著儒服，甘就南山田。","挈榼上高磴，超遥望平川。","沧江大如𫄧，隐映入远天。","荒服何所有，山花雪中然。","寒泉得日景，吐霤鸣湔湔。","举酒劝白云，唱歌慰颓年。","微风度竹来，韵我号锺弦。","一弹一引满，耳热知心宣。","曲终余亦酣，起舞山水前。","人生几何时，太半百忧煎。","今日羇愁破，始知浊酒贤。"],"title":"初晴抱琴登马退山对酒望远醉后作"}
