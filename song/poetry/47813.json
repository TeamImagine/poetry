{"author":"杨万里","id":47813,"strains":["平平仄平仄仄仄，平平仄平平仄仄。","仄平仄仄仄仄仄，平仄仄平仄平仄。","○平仄平仄平平，○平○仄平仄平。","仄平仄仄○平仄，仄○平仄平平平。","○平仄仄仄平仄，仄平仄仄平平仄。","仄平仄仄○平平，仄平平仄平仄平仄平仄平。"],"paragraphs":["黄金筑台赐白璧，车前八驺门列戟。","彻侯万户秩万石，珠户玉房贮倾国。","传呼一声万人开，将军相国天上来。","不知道旁雍门子，已叹麋鹿登高台。","雍门解遣孟尝泣，孟尝不泣渠何急。","只知富贵如云浮，不知贫贱饥死寒死愁不愁。"],"title":"行路难五首  其三"}
