{"author":"司空图","id":28795,"strains":["仄平平仄平平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["宦游萧索为无能，移住中条最上层。","得剑乍如添健仆，亡书久似失良朋。","燕昭不是空怜马，支遁何妨亦爱鹰。","自此致身绳检外，肯教世路日兢兢。"],"title":"退栖"}
