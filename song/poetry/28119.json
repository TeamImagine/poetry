{"author":"洪适","id":28119,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["桃花当日未成蹊，已有幽禽语翠微。","楚峡行云空入梦，秦台鸣凤要同飞。","仙家长若三春好，人境何知万事非。","访问丘园荒旧迹，却应回首悔来归。"],"title":"刘阮洞"}
