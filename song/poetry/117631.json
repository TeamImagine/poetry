{"author":"徐鹿卿","id":117631,"strains":["仄平仄仄仄平平，平仄平平仄仄平。","仄仄仄仄平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平平仄平平。"],"paragraphs":["隔年亢旱到初春，才挂征帆雨浥尘。","谅得靖共神所介，更留约束后来遵。","今朝南浦悲行子，明日阳关忆故人。","老我滞留归未得，斗升全为白头亲。"],"title":"为曾佥喜雨"}
