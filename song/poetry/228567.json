{"author":"释德洪","id":228567,"strains":["仄平平平仄仄平，○平○仄仄○平。","平平平仄○平仄，仄仄平平仄仄平。","仄○○平平仄仄，平平仄仄仄平平。","仄平仄仄○平仄，平仄平○仄仄○。"],"paragraphs":["独凭危栏眼力穷，当年胜践想遗风。","歌喉云杪殷余韵，笑靥尊前发醉红。","世相难逃朝夕改，山容不老古今同。","议郎笔力回春色，摹写都藏画牒中。"],"title":"次韵贾令尹题裴公亭"}
