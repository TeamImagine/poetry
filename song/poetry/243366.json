{"author":"张先","id":243366,"strains":["仄仄平平仄仄平，仄平平仄平平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["积水涵虚上下清，几家门静岩痕平。","浮萍破处见山影，小艇归时闻棹声。","入郭僧寻尘里去，过桥人似鉴中行。","已凭暂雨添秋色，莫放修林碍月生。"],"title":"题西溪无相院"}
