{"author":"陈著","id":139275,"strains":["平仄平平仄仄平，仄仄平仄仄平平。","仄仄仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["庖手馄饨匪一朝，馔素多品此为高。","薄施豆腻佐皮软，省著椒香防乳消。","汤餠粗堪相伯仲，肉包那敢奏功劳。","还方谨勿传方去，要使安贫无妄饕。"],"title":"次韵前人食素馄饨"}
