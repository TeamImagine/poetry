{"author":"石介","id":68279,"strains":["平平仄仄仄，仄仄仄仄平。","○仄仄平○，仄仄平平○。","平平平平仄，仄平○平平。","平仄仄仄仄，仄仄仄仄平。","仄仄平仄○，平平仄仄平。","仄平仄仄仄，仄仄仄○平。","仄仄仄平仄，仄仄仄平平。","平平平平仄，仄仄○平平。","仄仄平仄平，平平仄平平。","仄仄平仄仄，仄仄○仄平。","仄仄平仄平，仄平仄平平。","平仄仄仄仄，平仄○仄平。","平仄平仄仄，仄仄平仄平。","仄仄仄仄仄，仄平○○平。"],"paragraphs":["韩门有李汉，柳氏得晦之。","其道卒无患，二子为藩离。","吾才诚驽弱，十年空孜孜。","韩阃与柳阈，岂敢辄潜窥。","二氏方肆行，斯文日已衰。","手持万丈斧，欲往断其枝。","以次及根柢，使不复蕃滋。","高生吾之婿，乃肯从吾为。","示我文一编，言辞不葳蕤。","翅羽虽尚短，已去磨尾箕。","气力虽未全，已能搏蛟螭。","吾日觉老大，韩柳难企斯。","吾子年始壮，勇若熊与罴。","李汉不足慕，晦之当并驰。"],"title":"送进士高枢拱辰"}
