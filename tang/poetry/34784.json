{"author":"张说","id":34784,"strains":["平平仄○仄，仄仄仄平平。","仄仄平○仄，平平仄仄平。","仄平平仄仄，平仄仄平平。","平仄仄平？，平○平仄平。","仄平○仄仄，仄平仄平平。","仄仄平平仄，平○仄仄平。"],"paragraphs":["炎洲苦三伏，永日卧孤城。","赖此闲庭夜，萧条夜月明。","独歌还太息，幽感见余声。","江近鹤时叫，山深猿屡鸣。","息心观有欲，弃知返无名。","五十知天命，吾其达此生。"],"title":"岳州夜坐"}
