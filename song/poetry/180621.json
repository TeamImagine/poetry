{"author":"王安石","id":180621,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄仄平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["漳南开士好丛林，慧剑何年出水心。","独往便应诸漏尽，相逢未免故情深。","槛窥山鸟有真意，窗听海潮非世音。","一笑上方人事外，不知衰境两侵寻。"],"title":"平甫与宝觉游金山思大觉并见寄及相见得诗次韵二首  其二"}
