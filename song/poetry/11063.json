{"author":"朱翌","id":11063,"strains":["仄平仄仄仄仄仄，○平○仄仄仄仄。","○平仄仄仄平平，仄平仄仄仄仄仄。","仄仄○○仄平仄，仄○○○仄仄仄。","仄平仄仄○平平，仄仄仄仄平仄仄。","仄平仄仄仄平仄，仄仄○平仄○仄。","平仄平仄平仄○，平平平仄仄平仄。","仄○仄平仄仄○，仄平仄仄仄平仄。","仄平平平仄○仄，平仄平平平仄仄。","平平仄仄仄○仄，仄仄平平平仄仄。","仄平平仄仄平仄，仄仄仄仄仄仄仄。","平仄平仄平平平，仄仄仄○平仄仄。"],"paragraphs":["酒酣侑坐展博局，分曹并进角马足。","过关验齿出天衢，入关未掩绕日轴。","十骥并驱纵来往，一将折棰制起伏。","击前叠后看腾骧，避堑守狭良局促。","缓时必若出门殿，妙处正须蚁封逐。","孙膑能令田忌胜，诸人徐贺塞翁福。","障泥在前解则行，杜蘅可采带宜速。","莫疑檀溪坠三丈，终使青云成一蹴。","吾家款段乃如狗，敢上夷涂陪骥𫘧。","但能书与尾而五，未免以策数曰六。","归欤秋满华山阳，苘麦倍收连苜蓿。"],"title":"观诸公打马诗"}
