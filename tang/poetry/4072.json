{"author":"钱起","id":4072,"strains":["仄平平仄仄平平，平仄平平○仄平。","仄仄平平平仄仄，平平平仄仄平平。","平平平仄平○仄，仄仄平平仄平仄。","平平仄仄仄平仄，仄仄平平平仄平。","仄仄平平平仄仄，平平仄仄仄○平。","平平平仄平平仄，仄平平平仄平仄。","○平平仄仄平平，仄仄○平仄平仄。"],"paragraphs":["远公林下满青苔，春药偏宜间石开。","往往幽人寻水见，时时仙蝶隔云来。","阴阳雕刻花如鸟，对凤连鸡一何小。","春风宛转虎溪傍，紫翼红翘翻霁光。","贝叶经前无住色，莲花会里暂留香。","蓬山才子怜幽性，白云阳春动新咏。","应知仙卉老云霞，莫赏夭桃满蹊迳。"],"title":"紫参歌"}
