{"author":"卢仝","id":13701,"strains":["平平仄仄平，平仄仄平○平平。","平仄仄仄仄平仄，仄仄平仄仄○平平平。","仄仄仄仄平平○，平仄仄仄仄○仄仄平。","仄平仄仄○仄？，○平平仄平平平。","仄平仄仄平仄仄，平仄平平○仄平。","仄平仄仄仄仄仄，仄平平仄仄平平。","仄平平仄仄平仄，仄平仄仄仄仄○。","仄仄平平平仄仄，平仄平平仄仄平。"],"paragraphs":["春风苦不仁，呼逐马蹄行人家。","惭愧瘴气却怜我，入我憔悴骨中为生涯。","数日不食强强行，何忍索我抱看满树花。","不知四体正困{备亻=忄}，泥人啼哭声呀呀。","忽来案上翻墨汁，涂抹诗书如老鸦。","父怜母惜掴不得，却生痴笑令人嗟。","宿舂连晓不成米，日高始进一椀茶。","气力龙钟头欲白，凭仗添丁莫恼爷。"],"title":"示添丁"}
