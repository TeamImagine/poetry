{"author":"胡宿","id":2047,"strains":["仄仄仄平平，平平仄仄平。","平平○仄仄，○仄仄平○。","仄仄平○仄，平平仄仄平。","平○平仄仄，仄仄仄平平。","○仄平平仄，○平仄仄平。","平平仄仄仄，仄仄仄平平。","平仄平平仄，平平仄仄平。","○平仄平仄，仄仄仄平平。"],"paragraphs":["秀极武夷峰，清才气所融。","香名传日下，胜范迪时中。","大对承三道，清篇滞半通。","新吟池草绿，故事幕莲红。","参画文无害，沈英位未充。","谈高起废疾，檄壮愈头风。","圭璧严书殿，房心敞帝宫。","行颁上方笔，客特荐扬雄。"],"title":"送黄推官"}
