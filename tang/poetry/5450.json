{"author":"刘眘虚","id":5450,"strains":["平平平平仄，平仄平仄平。","○仄仄仄仄，仄平平仄平。","平平仄仄仄，仄仄仄○平。","平仄○仄仄，平平平仄平。","仄平仄平仄，平仄平仄○。","○仄平仄仄，仄平仄仄平。","○平仄○仄，平仄平平平。","仄○平平仄，平平平仄平。"],"paragraphs":["青冥南山口，君与缁锡邻。","深路入古寺，乱花随暮春。","纷纷对寂莫，往往落衣巾。","松色空照水，经声时有人。","晚心复南望，山远情独亲。","应以修往业，亦惟立此身。","深林度空夜，烟月资清真。","莫叹文明日，弥年徒隐沦。"],"title":"寄阎防"}
