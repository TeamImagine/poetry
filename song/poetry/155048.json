{"author":"蒲寿宬","id":155048,"strains":["平平仄仄仄平平，仄仄平平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["云巾羽扇得真如，不用羞惭非故吾。","入手千般休说巧，转头一著不为愚。","尘中羁绊无还有，物外逍遥有若无。","我若忘机曾悟此，烟波鸥鹭是吾徒。"],"title":"赠呉仰云"}
