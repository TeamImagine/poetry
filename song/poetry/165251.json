{"author":"艾性夫","id":165251,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平平平平仄仄平。"],"paragraphs":["羞把长裾事走趋，已将身世混樵渔。","畏途咫尺如千里，老友多年欠一书。","最喜山人题皓隠，莫教帝画到幽居。","欲寻载雪舟边路，来为槃翁赋遂初。"],"title":"与雪舟杨子圆十五年不相闻一日辱和猥句更号皓隠因复奉寄"}
