{"author":"刘宰","id":93005,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["闻君筑室水云乡，一榻翛然独老庞。","近挹荷香供几案，远邀山翠入轩窗。","自歌自笑游鱼乐，时去时来白鸟双。","何日过门成夜泊，一樽相与对银缸。"],"title":"寄题戴氏别墅"}
