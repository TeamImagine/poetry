{"author":"释德洪","id":228441,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄仄。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["持节南来喜欲狂，弄舟时得棹清湘。","然膏独宿牵牛洞，枕玉曾眠锦瑟傍。","未可便寻闲作伴，不须先以醉为乡。","金城驰至陈方略，要指先锋一破羌。"],"title":"次韵郴江有作"}
