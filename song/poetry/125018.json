{"author":"王柏","id":125018,"strains":["平平仄仄○仄平，仄仄平平仄○○。","仄平仄仄仄平仄，仄仄仄平仄○仄。","平平仄仄平仄平，仄仄平平仄仄平。","仄平平仄仄平仄，平仄平平仄平仄。","平仄平平仄仄平，平平仄仄平平仄。","平平平仄仄平平，仄仄平○仄仄仄。","○平平平仄○平，平平平仄平○仄。","仄仄平平平仄仄，平○平仄平○仄。","平平仄仄仄平仄，仄仄平平平仄仄。","仄平平平仄平平，仄仄平平仄仄平。","平平仄仄平平仄，平仄平平仄仄平。","○平仄仄平平仄，平仄平平平仄仄。","仄平平仄仄○○，仄仄仄平平仄仄。","平仄仄平平仄仄平仄○，○平仄仄仄仄○○○。"],"paragraphs":["秋来望月如水犀，忽有香风鼻观吹。","遍寻不得见花面，若得见花敢轻贱。","徐徐步转墙角来，草色芊芊一径开。","俨然嘉树奠南服，环佩锵锵万圭绿。","阳艳多情不敢媒，平生偶与西风熟。","皇天清则土方真，耿耿谁如受命独。","三闾愁兮洞庭波，辛荪兰芷方并蓄。","只有淮南招隠句，攀缘千古资膏馥。","希夷雅好异于是，万斛清香金一粟。","曜灵西征易侵寻，绿鬓朱颜不待人。","秋花不比春花早，开到秋花也是春。","吟花弄叶何时足，年少须臾成老宿。","一根生意贵栽培，力到自然文郁郁。","君不见岩花独步秋叶中，穿天出月莫敢相过从。"],"title":"和希夷木犀韵"}
