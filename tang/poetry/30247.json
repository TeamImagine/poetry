{"author":"方干","id":30247,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["颜巷萧条知命后，膺门感激受恩初。","却容鹤髪还蜗舍，犹梦渔竿从隼旟。","新定暮云吞故国，会稽春草入贫居。","乡中自古为儒者，谁得公侯降尺书。"],"title":"归睦州中路寄侯郎中"}
