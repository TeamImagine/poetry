{"author":"慕容彦逢","id":225713,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["日转蓬瀛诏跸归，晚阴风色倍清微。","从教小雨霑花润，不放纤尘傍辇飞。","万井欢心陪盛观，盈涂嘉颂纪鸿徽。","时和岁稔民同乐，古昔升平似此稀。"],"title":"恭和御制回銮诗二首  其一"}
