{"author":"释德洪","id":227910,"strains":["平仄○仄平，仄仄○仄仄。","仄仄平平仄，仄○仄仄仄。","平平平仄仄，平仄仄平仄。","○平仄平平，○平仄仄仄。","仄平仄○平，仄仄仄仄仄。","平平平仄平，仄平仄平仄。","平平仄平平，平仄仄平仄。","仄仄平○仄，平○仄平仄。","仄仄平平仄，仄仄平仄仄。","平平仄平平，平平平仄仄。","平平仄平仄，○仄仄仄仄。","仄平平仄平，平平平仄仄。"],"paragraphs":["夫子和雪诗，放意如注瓦。","手搏华严界，笑中已见借。","高词师枣柏，宁暇数班马。","如登妙高峰，如游广莫野。","怪公个中人，亦入此保社。","朝来谁扣门，寂音老尊者。","扶筇坐山堂，诗眼不知夜。","不入人间世，谁将作图画。","但欠维摩女，玉骨无一把。","纷纷散奇英，梨花风雨打。","湖山晚多态，应接殆未暇。","此诗聊戏公，诗成还自写。"],"title":"景醇见和甚妙时方阅华严经复和戏之"}
