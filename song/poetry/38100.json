{"author":"陆游","id":38100,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","平仄仄平平仄平，平平平仄仄平平。","仄平仄仄平平仄，仄仄平平仄仄平。"],"paragraphs":["赋罢渊明归去来，纻衣桐帽一时裁。","岁华新笋初成竹，天气停云未断梅。","江路醉归常嵬峨，僧窗闲过即徘徊。","老人剩有凋年感，寄语城笳莫苦催。"],"title":"雨后过近村"}
