{"author":"方岳","id":127573,"strains":["仄平仄仄仄平平，仄仄平平平仄平。","仄仄平平平仄仄，平平平仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["夜寒吹角落孤城，吹得诗成天未明。","雪沍宾鸿催岁事，霜晴乌鸟作春声。","一床书老客中梦，二顷田微郭外耕。","但得年丰歌袴饮，茅斋犹有旧甆觥。"],"title":"次韵汪少卿雪晴"}
