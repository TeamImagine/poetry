{"author":"欧阳修","id":79649,"strains":["平平仄仄平，平仄平平平。","仄○仄仄平，仄仄平平平。","仄仄仄平仄，平平仄○平。","平平仄仄仄，平仄平平平。","仄仄平仄仄，平平仄平平。","平平仄仄○，平仄平平平。","平平仄平仄，仄仄平平平。","平○仄仄平，仄仄○○平。","仄仄仄仄平，仄平平仄平。","仄平○仄平，仄仄仄平平。","平平仄平仄，平仄仄平平。","仄仄仄平仄，平平仄平○。","仄平平仄仄，仄仄仄平平。","平仄仄仄仄，仄平○平平。"],"paragraphs":["猗猗井上桐，花叶何蓑蓑。","下荫百尺泉，上耸陵云材。","翠色洗朝露，清阴午当阶。","幽蝉自嘒嘒，鸣鸟何喈喈。","日出花照耀，飞香动浮埃。","今朝一雨过，狼籍黏青苔。","斯桐乃谁树，意若铭吾斋。","常闻汉道隆，上下相和谐。","选吏择孝廉，视民婴与孩。","政声如九韶，百物绝妖灾。","优优颍川守，能致凤凰来。","到此几千载，丹山自崔嵬。","圣君勤治理，百郡列贤才。","嗟尔不自勉，凤凰其来哉。"],"title":"桐花"}
