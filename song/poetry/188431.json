{"author":"魏野","id":188431,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["暂出皇州路不赊，莫同梦得动咨嗟。","双旌况镇重华国，五府犹为大尹家。","刘耀卿方知属邑，李长源旧寄生涯。","相逢应是星频聚，岂独山河势可夸。"],"title":"寄赠河中孙大谏兼简刘大著李渎处士"}
