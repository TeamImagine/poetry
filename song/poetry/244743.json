{"author":"李纲","id":244743,"strains":["仄仄仄平仄，仄平平仄平。","平平平仄仄，仄仄仄○平。","仄仄平○仄，平平仄仄平。","平○平仄仄，○仄○平平。","平仄平平仄，平○仄仄平。","○平平仄仄，仄仄○平平。","仄仄○○仄，平平仄仄平。","平平仄平仄，仄仄仄平平。","仄仄○平仄，平平仄仄平。","○平仄平仄，仄仄○平平。"],"paragraphs":["避地适南土，舍车登叶舟。","春溪浑带雨，霁石出如牛。","诘曲知操妙，飘腾觉去遒。","烟笼岚翠滴，滩激浪花浮。","廉利森排戟，盘回巧转辀。","轻生真可戒，快意且销忧。","滟滪过三峡，蓬壶访十洲。","平生志江海，暮景侣巢由。","易象观嘉遁，骚经赋远游。","扁舟入吾手，此外更何求。"],"title":"自剑浦乘舟至水口溪流方涨备见湍激奔猛之状赋诗以纪其事"}
