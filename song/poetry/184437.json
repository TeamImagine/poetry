{"author":"李某","id":184437,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["家对南山第一峰，谁知大隠隠松蓬。","闲身悟道持心得，俗事随缘见性通。","门外高居无俗客，箧中灵药是阴功。","年来更喜儿孙盛，俊笔香名绍素风。"],"title":"赠俞仲昌"}
