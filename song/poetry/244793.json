{"author":"李纲","id":244793,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["力疾驱驰为主恩，敢辞炎暑道途勤。","五更鼓角催行色，百里旌旗拂晓云。","闽粤乍开新幕府，灞陵初起旧将军。","江山满目难留恋，试拥雕戈静楚氛。"],"title":"五月六日率师离长乐乘舟如水口二首  其一"}
