{"author":"白居易","id":17284,"strains":["平仄仄平平，平平仄○平。","仄平平仄仄，平仄仄○平。","平仄平平仄，平平仄仄平。","仄平平仄仄，平○仄平平。","平仄平平仄，平○仄仄平。","○平平仄仄，仄仄仄○平。","仄仄平平仄，平○仄仄平。","仄平○仄仄，平仄仄平平。","？仄平平仄，平平仄仄平。","平平平仄仄，平仄仄平平。","平仄平○仄，平○○仄平。","仄平○○仄，平仄仄平平。"],"paragraphs":["新结一茅茨，规模俭且卑。","土堦全垒块，山木半留皮。","阴合连藤架，藂香近菊篱。","壁宜藜杖倚，门称荻帘垂。","窗里风清夜，檐间月好时。","留连尝酒客，句引坐禅师。","伴宿双栖鹤，扶行一侍儿。","绿醅量盏饮，红稻约升炊。","龌龊豪家笑，酸寒富室欺。","陶庐闲自爱，颜巷陋谁知。","蝼蚁谋深穴，鹪鹩占小枝。","各随其分足，焉用有余为。"],"title":"自题小草亭"}
