{"author":"释德洪","id":228046,"strains":["仄平平平平仄仄，平仄平○平仄○。","平平仄仄仄平平，仄平仄仄○○○。","仄平仄○○仄平，仄平平仄仄平平。","仄仄平平仄平仄，○仄平平仄仄平。"],"paragraphs":["五湖东归风转柂，柔橹声中飞鸟过。","开蓬不信是庐山，忽惊落瀑从空堕。","道人个中三十秋，那知今始载归舟。","白藕池边月初吐，应对邻房说旧游。"],"title":"信上人自东林来请海印禅师过余湘上以赠之"}
