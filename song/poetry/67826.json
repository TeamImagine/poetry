{"author":"滕岑","id":67826,"strains":["仄仄仄仄平平平，仄仄平平仄○平。","仄仄平平仄仄仄，平平仄平平仄平。","平平仄仄平平仄，平平仄仄平平仄。","平仄仄仄平平仄仄平平，平仄平仄平平平。"],"paragraphs":["歙水震荡方流东，婺水南来塞其冲。","二水争雄屹不去，孤城汇为河伯宫。","经旬水落流民复，身存不用嗟无屋。","君不见去年金虏破淮壖，城郭千里无人烟。"],"title":"甲申大水二首  其二"}
