{"author":"杜甫","id":3850,"strains":["仄仄平平仄，平平仄仄平。","平平平○仄，仄仄○平平。","仄仄平平仄，平平仄仄平。","平平○仄仄，平仄仄○平。","仄仄仄○仄，○平平仄平。","平平○仄○，仄仄仄○平。","仄仄平平仄，平平仄仄平。","仄平平仄仄，仄仄仄平平。","○仄平平仄，平平仄仄仄。","○平○仄仄，仄仄平平平。","仄仄平平仄，平○仄仄○。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平○仄，○平仄仄平。","平平平仄○，仄仄仄平○。","仄仄仄平仄，平平平仄平。","平平平仄仄，仄仄仄平○。","平仄○平仄，平平仄仄○。","平平平仄仄，平○仄平平。"],"paragraphs":["执友惊沦没，斯人已寂寥。","新文生沈谢，异骨降松乔。","北部初高选，东堂早见招。","蛟龙缠倚剑，鸾凤夹吹箫。","历职汉庭久，中年胡马骄。","兵戈暗两观，宠辱事三朝。","蜀路江干窄，彭门地里遥。","解龟生碧草，谏猎阻清霄。","顷壮戎麾出，叨陪幕府要。","将军临气候，猛士寒风飙。","井漏泉谁汲，烽疏火不烧。","前筹自多暇，隐几接终朝。","翠石俄双表，寒松竟后凋。","赠诗焉敢坠，染翰欲无聊。","再哭经过罢，离魂去住销。","之官方玉折，寄葬与萍漂。","旷望渥洼道，霏微河汉桥。","夫人先即世，令子各清标。","巫峡长云雨，秦城近斗杓。","冯唐毛发白，归兴日萧萧。"],"title":"哭王彭州抡"}
