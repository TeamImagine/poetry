{"author":"陆文圭","id":165950,"strains":["仄平仄仄仄，仄仄仄平○。","○仄仄仄○，仄平平仄平。","仄○仄平平，仄仄○平仄。","平平仄○平，平仄仄○仄。","仄平仄平平，仄仄○平平。","○平仄平仄，平仄平平平。","平平仄仄平，平平平仄仄。","平平○仄仄，平平仄平仄。"],"paragraphs":["昔人比贵宦，绣锦以为衣。","当昼与夜行，故乡归不归。","每评会稽章，不及相州记。","公今往三秦，身是绣衣使。","玉衡直而平，宝瑟和而清。","当知九州外，生此千人英。","南人去勿悲，西人来勿喜。","明年当入觐，垂绅佐天子。"],"title":"送周宣差除陕西廉访佥事"}
