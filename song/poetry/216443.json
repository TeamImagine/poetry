{"author":"张耒","id":216443,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。","仄平仄仄平平仄，平仄平平平仄平。"],"paragraphs":["女几山前云雨收，五更星斗转西楼。","苍苍淡月关河晓，袅袅西风观阁秋。","独鹤有求时饮啄，孤云无事任沉浮。","可怜白发张公子，还望西山歌四愁。"],"title":"遗兴次韵和晁应之四首  其三"}
