{"author":"邹浩","id":221054,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["朝衣暂此拥屏星，长笑他时智慧昏。","不以诚心尊孔氏，却将吾道奉祇园。","由来博施能周物，曾是寒生亦叩门。","只恐堂成待公落，镜中黄色尚山根。"],"title":"再用前韵答端夫见和"}
