{"author":"李纲","id":243080,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","平仄仄平仄仄仄，平平仄仄仄平平。","平平仄仄平平仄，仄平平平仄仄平。"],"paragraphs":["縠水柯山蕴秀奇，精忠深结冕旒知。","玉堂视草久推重，金椀书名犹恨迟。","廊庙未应忘泽物，江山且复助题诗。","殷勤寄录韩公事，好为斯民更筑基。"],"title":"寄毛达可内翰并录送魏公别录  其一"}
