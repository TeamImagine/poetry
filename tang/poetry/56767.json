{"author":"韦应物","id":56767,"strains":["平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["微官何事劳趋走，服药闲眠养不才。","花里棋盘憎鸟污，枕边书卷讶风开。","故人问讯缘同病，芳月相思阻一杯。","应笑王戎成俗物，遥持麈尾独徘徊。"],"title":"假中枉卢二十二书亦称卧疾兼讶李二久不访问以诗答书因亦戏李二"}
