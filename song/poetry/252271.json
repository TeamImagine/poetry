{"author":"郑刚中","id":252271,"strains":["仄仄仄平仄，仄仄仄平仄。","平平○平平，平仄平○仄。","？仄仄平仄，仄仄平仄仄。","仄仄仄平平，平仄平平仄。","平平仄仄平，仄仄平仄仄。","○○○○仄，仄仄平平仄。","仄○平仄仄，平平仄平仄。","平平仄仄○，仄仄平○仄。","仄○仄仄仄，仄仄仄平仄。","仄○仄平平，仄仄平平仄。"],"paragraphs":["岭上老梅树，岁晚等凡木。","霜风吹枯枝，曾有花如玉。","茉莉抱何性，犯此炎暑酷。","琢玉再为花，承以敷腴绿。","怜渠一种香，遍历寒与燠。","空庭三更月，酒醒人幽独。","有如髙世士，含情不虚辱。","时于寂默中，至意微相属。","鼻观既得趣，就枕便清熟。","梦中见灵均，九畹皆芬馥。"],"title":"茉莉"}
