{"author":"苏过","id":229901,"strains":["平仄仄仄仄，○平平平仄。","平平仄平仄，平仄？仄仄。","平仄仄平仄，平平仄○仄。","平○平平平，仄仄仄仄仄。","平○仄平○，平仄仄平仄。","平平仄平仄，平仄仄仄仄。","平平仄平仄，仄仄仄平仄。","仄仄仄仄仄，○平平仄仄。","仄仄平平平，仄仄平仄。","仄平仄仄仄，仄○平平仄。","平○仄仄仄，仄○平平仄。","平平仄平平，仄仄平平仄。"],"paragraphs":["微雨止复作，柴门蓬蒿积。","城隅得幽迳，违淖洷蹑屐。","吾邑有君子，官居似禅寂。","惟闻弦歌声，不见愠喜色。","公庭绝笞棰，东阁乱书帙。","萧然拂尘榻，容我不速客。","清风扫烦溽，浅沼弄寒碧。","小饮起纵棹，荷翻珠的皪。","我本江湖人，久负云役。","钓竿未入手，越吟同庄舄。","君行赋杕杜，我分安蓬荜。","他时剡溪船，永谢言游室。"],"title":"访江令德修置酒泛舟"}
