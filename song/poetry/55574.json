{"author":"朱熹","id":55574,"strains":["仄平平仄仄，仄仄仄平平。","仄仄平平仄，平平平仄平。","平平仄平仄，仄仄仄平平。","仄仄平平仄，平平仄仄平。"],"paragraphs":["不因辞吏役，那得解天刑。","故国重来远，寒山依旧青。","兴怀感陈迹，举目怆新亭。","尚喜湾头老，禅房许扣扃。"],"title":"熹去温陵二十七年而复来显庵益老见候七里亭又以佳句见招而休斋陈丈寺丞黄丈皆属和焉因次韵奉酬并呈二丈"}
