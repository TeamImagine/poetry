{"author":"陆游","id":32772,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["江上霜寒透客衣，闭窗羸卧不支持。","羁孤形影真相吊，衰飒头颅已可知。","潦缩稳经行雨峡，竹疏賸见挂猿枝。","清樽可置须勤醉，莫望功名老大时。"],"title":"江上"}
