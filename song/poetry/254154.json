{"author":"孙逸","id":254154,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["郡务装怀日晷催，东园未睹一枝梅。","从容后赏输先见，汩没尘劳恨阻陪。","待雪最宜寒艳坼，迎春会有暗香来。","怅然归棹匆匆去，徒使临风忆共杯。"],"title":"赏梅佳什既不得陪从又莫获少留深以为恨辄赓严韵酬叙"}
