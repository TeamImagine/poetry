{"author":"张祜","id":43832,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["金泥小扇谩多情，未胜南工巧织成。","藤缕雪光缠柄滑，篾铺银薄露花轻。","清风坐向罗衫起，明月看从玉手生。","犹赖早时君不弃，每怜初作合欢名。"],"title":"赋得福州白竹扇子"}
