{"author":"晁补之","id":214534,"strains":["仄平仄平平仄仄，平平○仄○平仄。","平平○仄仄平仄，平仄平平仄平仄。","仄○仄仄仄平平，平仄平平平仄仄。","平平平仄仄平○，仄仄平平仄平仄。"],"paragraphs":["白云自非桃李族，阳春且止听黄竹。","江风吹苇暗天地，鸥鸟纷纷起追逐。","请看万瓦变璠玙，平日尘寰无此屋。","闲居幽事亦堪论，小迳苗生土增沃。"],"title":"春雪监中即事二首  其二"}
