{"author":"赵善括","id":69244,"strains":["平仄平平仄仄平，仄平平仄仄平平。","仄平仄仄平平仄，平仄仄平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["千尺飞虹跨碧溪，绿阴沉水暗连堤。","马蹄一踏沙头滑，云脚半垂山顶齐。","招隠疏钟曾破梦，洗春微雨不成泥。","晚来放目郊园外，万点翻鸦散麦畦。"],"title":"同叶宰饯春浄众寺"}
