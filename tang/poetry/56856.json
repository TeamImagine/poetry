{"author":"韦应物","id":56856,"strains":["仄平平仄平，平仄仄平仄。","仄仄平平仄，○平平仄仄。","仄○平仄仄，仄仄平平仄。","仄仄仄平平，平○平仄仄。","○平仄仄仄，平仄○平仄。","仄仄仄平仄，○仄平平仄。","平○仄仄平，仄仄仄平仄。"],"paragraphs":["远山含紫氛，春野霭云暮。","值此归时月，留连西涧渡。","谬当文墨会，得与群英遇。","赏逐乱流翻，心将清景悟。","行车俨未转，芳草空盈步。","已举候亭火，犹爱村原树。","还当守故扃，怅恨秉幽素。"],"title":"乘月过西郊渡"}
