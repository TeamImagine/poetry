{"author":"苏轼","id":195199,"strains":["平平仄平平，平仄仄平仄。","○平仄仄仄，仄仄平仄仄。","平平仄平仄，平○仄仄仄。","仄○○仄平，平仄仄○仄。","仄平平仄仄，○仄平仄仄。","仄平仄平平，仄仄仄仄仄。","平平仄仄仄，仄仄仄平仄。","平平平○平，仄仄平仄仄。","平仄平平仄，仄仄仄仄仄。","平平仄仄仄，仄仄○仄仄。"],"paragraphs":["任公镇西南，尝赠绕朝策。","当时若尽用，善阵无赫赫。","凄凉十年后，邪正久已白。","却留封德彝，天意眇难测。","象贤真骥种，号诉甘百谪。","岂云报私仇，祸福指络脉。","高才食旧德，但恐里门窄。","伤心千骑归，赠印黄壤隔。","惟有亭前桧，阅世不改色。","千年与井在，记此王粲宅。"],"title":"阅世堂诗赠任仲微"}
