{"author":"陈造","id":58574,"strains":["平平仄仄平，仄仄仄平仄。","仄○仄○仄，仄仄平仄仄。","仄平平仄○，平仄仄平仄。","平平○仄仄，平仄仄平仄。","仄仄平仄○，平平仄平仄。","平平平平平，○仄仄平仄。","仄仄仄仄平，○平仄平仄。","仄仄仄仄仄，仄平仄平仄。","平平平平○，仄仄平仄仄。","仄仄仄仄仄，仄仄仄平仄。","仄平仄仄仄，仄仄平仄仄。","平平平平平，仄仄仄平仄。"],"paragraphs":["高人玩世心，仕学有余裕。","稍偿俗间负，未忘尘外趣。","结巢依莽苍，泉石得佳处。","牙签三万轴，遮眼岂云蠹。","鸟哢岩作屏，翛然不移具。","时招槠山云，苍白缭窗户。","径润树罩烟，庭虚月含雾。","万景供旦夕，与人美无度。","园翁垂纶叟，或许陪杖屦。","我亦漫仕者，雅志买山住。","即今想像意，未办魁杰句。","他年登君巢，酒所尚容赋。"],"title":"代罗大著遥题云巢"}
