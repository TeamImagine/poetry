{"author":"王十朋","id":25012,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["相逢一笑慰衰迟，问政论交两不疑。","直谅多闻三益友，清新俊逸百篇诗。","瓜犹未及去何速，橘已成怀喜可知。","一薛居州非易得，危言行见造朝时。"],"title":"送薛士昭  其一"}
