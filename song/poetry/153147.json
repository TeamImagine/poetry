{"author":"俞德邻","id":153147,"strains":["仄仄平平仄仄平，平平仄仄仄平平。","平平仄仄平平仄，平仄仄平平仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["冷雨凄风万木飞，年来世事不胜悲。","青山白水新安道，云梦绿林夔府诗。","耆旧飘零今有几，乾坤翻覆政缘谁。","鬓丝一夜三千丈，甚矣吾衰如此衰。"],"title":"次韵朱子厚九月十一日见寄三首  其三"}
