{"author":"郑谷","id":31691,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["春风用意匀颜色，销得携觞与赋诗。","秾丽最宜新著雨，娇饶全在欲开时。","莫愁粉黛临窗懒，梁广丹青点笔迟。","朝醉暮吟看不足，羡他蝴蝶宿深枝。"],"title":"海棠"}
