{"author":"赵蕃","id":73471,"strains":["平平仄平平，仄仄平○○。","平仄平仄平，仄平平仄○。","仄平仄平平，仄仄平仄平。","平平仄仄仄，平仄仄○平。","平平仄仄平，平仄仄仄○。","仄平平仄仄，仄仄平仄平。","仄仄仄仄仄，仄仄平仄仄。","○仄仄○仄，仄平仄平仄。","平平仄仄仄，仄平平○平。","仄仄平仄仄，仄平仄仄平。"],"paragraphs":["江东去江西，道阻而且长。","怀我金石交，每瞻鸿雁行。","信州去衢州，道阻而匪修。","黄花遂九日，明月负中秋。","江东去浙东，江表邈剡中。","莫云岩壑异，固有丘壑同。","一出与一处，或嘿而或语。","行步涩如棘，欲飞恨无羽。","风高已木落，薄寒能中人。","室迩人甚远，不孤必有邻。"],"title":"寄怀章衢州辛越州"}
