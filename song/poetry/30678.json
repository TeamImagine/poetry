{"author":"李流谦","id":30678,"strains":["平仄仄○○仄仄，仄平仄仄仄○仄。","仄仄仄○平仄平，平仄平○？○仄。","平平仄仄仄仄平，仄平仄仄○平仄。","平平仄仄仄平平，○平仄仄平平仄。","仄平仄仄仄平仄，仄仄平○仄○仄。","仄○○仄仄平平，仄仄○○平仄仄。"],"paragraphs":["晴辄不闲闲辄雨，少神造物恶相阻。","我自意行无雨晴，翻倒沧溟尽从汝。","青年一去不可招，紫烟漠漠三山暮。","朝云破峡忽归来，从君欲觅高唐赋。","向来似梦此非梦，转盼仍从梦中去。","夜深泥滑欲归时，瘦马迟迟堤上路。"],"title":"醉时谣"}
