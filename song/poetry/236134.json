{"author":"李光","id":236134,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一瓣黎沈彻九幽，随车甘雨散民忧。","风声震海驱云出，雨点翻空卷地流。","午夜村墟无吠犬，夕阳坡陇有耕牛。","欢谣不独闻田父，更向东陵觅故侯。"],"title":"次林庭植喜雨韵"}
