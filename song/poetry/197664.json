{"author":"苏辙","id":197664,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。","平仄平平仄平仄，平平平仄仄平平。"],"paragraphs":["挂冠缨上已无尘，犹爱溪光碧照人。","点检旧游黄石在，扫除诸念白鸥亲。","一尊父老囊金尽，三径松筠生事贫。","他日南公数人物，丹青添入县图新。"],"title":"衢州赵阅道少师濯缨亭"}
