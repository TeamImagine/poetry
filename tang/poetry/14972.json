{"author":"白居易","id":14972,"strains":["平平平仄○，仄仄仄仄仄。","平平仄平仄，平仄平平仄。","○平平仄仄，仄仄平○仄。","平仄仄平平，仄○平○仄。","平平仄仄仄，平仄平平仄。","仄○仄仄平，○仄平平仄。","仄仄平平仄，仄仄平仄仄。","仄平仄平平，仄仄平平仄。","平平仄仄平，仄平仄仄仄。","仄仄平○仄，仄仄平平仄。"],"paragraphs":["浔阳郊郭间，大水岁一至。","闾阎半飘荡，城堞多倾坠。","苍茫生海色，渺漫连空翠。","风卷白波翻，日煎红浪沸。","工商彻屋去，牛马登山避。","况当率税时，颇害农桑事。","独有佣舟子，鼓枻生意气。","不知万人灾，自觅锥刀利。","吾无奈尔何，尔非久得志。","九月霜降后，水涸为平地。"],"title":"大水"}
