{"author":"李纲","id":242936,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["兰若何年种碧瑜，凌霄髙节笑楸梧。","渭川谩说三千亩，杜牧宜夸十万夫。","月舞清阴金影碎，风敲幽韵玉音敷。","烦师长飬休斤斧，试问江南有此无。"],"title":"题安国寺翠玉亭呈平老"}
