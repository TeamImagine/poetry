{"author":"韩琦","id":101016,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["王氏名园枕子城，主人方壮便遗荣。","栽花直欲春长在，爱客谁尤囊尽倾。","万景并归闲日月，一身常寄小蓬瀛。","吾居甚迩还空锁，不退堪为达士轻。"],"title":"留题相州王珫推官园亭"}
