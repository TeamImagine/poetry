{"author":"杨天惠","id":212357,"strains":["平平仄仄，仄仄平仄。","仄平平平，仄仄平仄。","仄平？平，仄平？仄。","平仄仄仄，平平仄○。","平仄仄平，仄仄仄仄。","仄仄○平，平仄○仄。","？仄平平，仄仄平仄。","？○平仄，仄仄仄仄。","○仄平平，平仄平仄。","仄仄平仄，仄仄仄仄。","○仄平平，平仄平平。","仄仄○仄，平仄平仄。","平平平仄，仄○仄仄。","○仄平平，平仄平仄。","仄仄平仄，仄仄平仄。","仄仄平仄，平平仄仄。","仄○仄平，仄仄平仄。"],"paragraphs":["于皇御极，百志惟叙。","曰农而农，曰士而士。","尔安迺宫，尔宁迺亩。","恩诏数下，仁滂德膴。","农饱以歌，士喜式舞。","协气从之，祥嘏如雨。","迺产嘉禾，以庆农扈。","迺降甘露，以幸士子。","其庆伊何，珠穗纷举。","俾尔瓯窭，户有亿秭。","其幸维何，云液醲湑。","俾尔膏馥，濡及婴孺。","维明明后，博临下土。","相彼多禾，均此灵露。","道拜稽首，诞告奔走。","惠拜稽首，盱衡语语。","敢献稗官，以赞蒙瞽。"],"title":"温江县二瑞颂"}
