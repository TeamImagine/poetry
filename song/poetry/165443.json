{"author":"艾性夫","id":165443,"strains":["平平仄平平，平仄○平仄。","平仄平平平，平仄仄平仄。","仄仄平平平，○仄○平仄。","仄仄仄平仄，仄仄平仄仄。","平平仄平平，仄仄仄平仄。","平平仄仄平仄仄，仄仄平○仄平仄。"],"paragraphs":["淮川锁支祁，民免其鱼苦。","谁谓旌阳翁，功可配神禹。","小试青蛇锋，横绝长蛟膂。","聚彼数州铁，铸此千尺柱。","沉江压余妖，妥首敢掀舞。","波涛永息民按堵，只恐人间有周处。"],"title":"赋铁柱"}
