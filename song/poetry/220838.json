{"author":"邹浩","id":220838,"strains":["仄仄平平仄仄平，平仄仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忌子当年妙五音，曾令按剑革初心。","昭文重愧难成曲，潘岳胡为缪见寻。","在昔丝桐尝弃置，到今山水自高深。","何当共造无弦处，莫使渊明擅此琴。"],"title":"和晦之见赠听琴"}
