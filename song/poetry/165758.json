{"author":"黎廷瑞","id":165758,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["齐山山下泊扁舟，尚想三生杜牧游。","南雁唤回千载梦，西风扫碎一江秋。","黄花落落如相逼，嘉节匆匆也合酬。","准拟峨眉亭上去，买鱼沽酒浣羁愁。"],"title":"九月六日发舟齐山下呈祝静得蔡君瑞"}
