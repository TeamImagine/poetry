{"author":"陆扆","id":32600,"strains":["仄仄○平仄，平平仄仄平。","仄平平仄仄，平仄仄平平。","仄仄平平仄，○平仄仄○。","仄○平仄仄，平仄○平○。","仄仄平平仄，平平仄仄平。","仄○平仄仄，○仄仄平平。"],"paragraphs":["曙色分层汉，莺声绕上林。","报花开瑞锦，催柳绽黄金。","断续随风远，间关送月沈。","语当温树近，飞觉禁园深。","绣户惊残梦，瑶池啭好音。","愿将栖息意，从此沃天心。"],"title":"禁林闻晓莺"}
