{"author":"白居易","id":16893,"strains":["平仄平平仄仄平，平平仄仄仄平平。","仄平平仄仄平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["山屐田衣六七贤，搴芳蹋翠弄潺湲。","九龙潭月落杯酒，三品松风飘管弦。","强健且宜游胜地，清凉不觉过炎天。","始知驾鹤乘云外，别有逍遥地上仙。"],"title":"从龙潭寺至少林寺题赠同游者"}
