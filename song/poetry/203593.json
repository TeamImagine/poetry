{"author":"孔平仲","id":203593,"strains":["仄平平仄平平仄，仄仄平平仄平平。","仄仄平平平仄仄，仄平仄仄仄平平。","仄仄仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["小舟冲雪鱼新买，湿荻吹烟火旋生。","一笑兼留青眼客，半年不见白头兄。","厌厌剧饮罍频耻，衮衮高谈仆屡更。","故使移船相近住，几番潮信不能行。"],"title":"再用元韵"}
