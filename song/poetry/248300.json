{"author":"赵鼎","id":248300,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平平仄平。","仄仄平平平仄仄，平平平仄仄平平。"],"paragraphs":["虚怀无地著纤尘，独鹤孤云寄此身。","琴发清弹庐阜月，诗探妙意武林春。","少陵深契赞公语，惠远能知陶令真。","扰扰今谁同此趣，容车山下两闲人。"],"title":"用元长韵赠空老"}
