{"author":"陶弼","id":146805,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["三山亭下水悠悠，山耸潮平地欲浮。","草木秀多穷海角，栋梁高处压鳌头。","莫辞樽俎金船夜，曾驻旌旗玉帐秋。","好景眼前题不尽，恍然神鬼在瀛洲。"],"title":"三山亭"}
