{"author":"徐夤","id":33898,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翠染琅玕粉渐开，东南移得会稽栽。","游丝挂处渔竿去，绿水夹时龙影来。","风触有声含六律，露沾如洗绝浮埃。","王猷旧宅无人到，抱却清阴盖绿苔。"],"title":"竹"}
