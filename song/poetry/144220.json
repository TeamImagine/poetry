{"author":"张埴","id":144220,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["冁声铁聚杯湖上，霍地金舂镜石前。","凤至祗知成二老，龙眠不作可千年。","南楼暂阻诗同赋，东郭还存履未穿。","一段江湖真活计，阿戎肯教第三联。"],"title":"和彭秋宇四月所唐律"}
