{"author":"韩愈","id":10082,"strains":["仄仄○仄平，仄仄○仄○。","平○平平平，仄仄仄仄平。","平平仄○平，仄仄仄○平。","仄仄仄平平，平仄○仄平。","平仄仄仄仄，仄仄仄仄平。","○平仄仄仄，仄仄仄○平。","仄平仄平仄，仄平仄平平。","○仄平仄平，○仄平仄○。","平平仄仄仄，仄平仄仄平。","平平仄仄仄，仄仄仄仄平。","平○○○仄，仄仄仄仄平。","仄仄平仄仄，仄平仄平平。","仄平平平仄，仄平平仄○。","平平仄仄平，仄仄仄平○。"],"paragraphs":["鲎实如惠文，骨眼相负行。","蚝相黏为山，百十各自生。","蒲鱼尾如蛇，口眼不相营。","蛤即是虾蟆，同实浪异名。","章举马甲柱，鬬以怪自呈。","其余数十种，莫不可叹惊。","我来御魑魅，自宜味南烹。","调以咸与酸，芼以椒与橙。","腥臊始发越，咀吞面汗骍。","惟蛇旧所识，实惮口眼狞。","开笼听其去，郁屈尚不平。","卖尔非我罪，不屠岂非情。","不祈灵珠报，幸无嫌怨幷。","聊歌以记之，又以告同行。"],"title":"初南食贻元十八协律"}
