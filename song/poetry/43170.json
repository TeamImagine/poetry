{"author":"范成大","id":43170,"strains":["仄仄平平平，平平仄平○。","平平仄仄仄，○○仄平仄。","仄仄仄仄仄，平平仄○仄。","平仄仄仄平，平平仄平仄。","仄仄仄平仄，平○平仄○。","平平仄平仄，平仄仄平仄。","仄平平仄○，仄○仄平仄。","平平仄○仄，平平仄平仄。"],"paragraphs":["露稻粘明珰，风茅衮高浪。","荒烟暗白道，行行乱蛩响。","日脚午未吐，云头晚犹涨。","欣此半日凉，篮舆走清旷。","病客不堪暑，兹行天肯相。","蚊虻扫无迹，秋意满千嶂。","稍寻泉石盟，略褫簿书障。","鸰原定相念，因风报无恙。"],"title":"新馆"}
