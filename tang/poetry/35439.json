{"author":"曹松","id":35439,"strains":["平仄仄平平仄仄，仄平平仄仄平平。","平平仄仄仄平仄，平仄仄平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平平仄平。"],"paragraphs":["门系钓舟云满岸，借君幽致坐移旬。","湖村夜叫白芜雁，菱市晓喧深浦人。","远水日边重作雪，寒林烧后别生春。","不辞更住醒还醉，太一东峰归梦频。"],"title":"别湖上主人"}
