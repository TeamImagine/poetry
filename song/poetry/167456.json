{"author":"陈深","id":167456,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["僦屋吴城不厌贫，江东初奉荐书新。","壮年才略须名世，异国光阴肯滞人。","官舍草生三月晚，遗宫花落六朝春。","到时公事期程暇，应有新诗寄我频。"],"title":"送信甫之江东"}
