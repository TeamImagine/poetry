{"author":"皇甫冉","id":5187,"strains":["平仄仄平平，平平平仄仄。","仄平平平仄，仄仄平平仄。","仄仄平平平，仄平平仄仄。","平平仄仄仄，仄仄平平仄。","仄仄平平○，平○○仄仄。","平平平○仄，仄仄仄平仄。","仄仄仄平平，平平仄平仄。"],"paragraphs":["东郭访先生，西郊寻隐路。","久为江南客，自有云阳树。","已得闲园心，不知公府步。","开门白日晚，倚杖青山暮。","果熟任霜封，篱疏从水度。","穷年无牵缀，往事惜沦悮。","唯见耦耕人，朝朝自来去。"],"title":"题裴二十一新园"}
