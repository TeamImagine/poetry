{"author":"吴芾","id":18170,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["陡觉同云翳四山，卷帘聊复望江干。","举头喜见迎春雪，抱膝从教彻地寒。","预卜丰穰知岁乐，潜消瘴疠想民安。","一樽正欲同清赏，咫尺胡为会合难。"],"title":"和鲁漕途中喜雪"}
