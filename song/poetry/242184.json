{"author":"李正民","id":242184,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["漫试词科久缀文，误升禁掖掌丝纶。","判花旧职怀先德，留草私家愧古人。","珍宝未能逃拙涩，诏书何以变温纯。","相如多病辞源涸，紫槖同君再拂尘。"],"title":"邦求假仆制槀示诗褒拂次韵为谢"}
