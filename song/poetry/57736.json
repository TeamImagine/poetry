{"author":"梅尧臣","id":57736,"strains":["仄仄仄平○仄○，仄平仄仄平平平。","仄○平仄○○○，仄平平仄平仄平。","平平仄仄仄仄仄，仄平平仄仄仄平。","仄○平平○仄仄，仄仄仄平平仄平。","仄平仄平仄仄仄，仄仄仄仄平仄平。","平○仄仄平仄仄，平仄仄平平仄平。","仄平平仄仄○仄，仄平仄仄平平仄。","平平仄平平仄平，仄仄平平仄○仄。"],"paragraphs":["夜梦有人衣帔蜺，水边授我黄龟儿。","仰看星宿正离离，玉魁东指生斗威。","明朝我妇忽在蓐，乃生男子实秀眉。","自磨丹砂调白蜜，辟恶辟邪无宝犀。","我惭暮年又举息，不可不令朋友知。","开封大尹怜最厚，持酒作歌来庆之。","画盆香水洗且喜，老驹未必能千里。","卢仝一生常困穷，亦有添丁是其子。"],"title":"依韵答永叔洗儿歌"}
