{"author":"王义山","id":138429,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["喜瞻御史又来临，感慨登高此兴深。","许大乾坤付杯酒，几多景物入孤吟。","惭无王勃诗家数，赖有韩公记古今。","休讶江东暮云隔，相逢萍水两知心。"],"title":"和韩御史题滕王阁韵  其二"}
