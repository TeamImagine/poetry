{"author":"王禹偁","id":177648,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["北门西掖久妨贤，出入丹墀近八年。","且把一麾淮水上，敢思三接浴堂前。","将何政术称循吏，岂有文章号谪仙。","除却清贫入诗咏，山城坐客冷无毡。"],"title":"和庐州通判李学士见寄  其一"}
