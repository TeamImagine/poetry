{"author":"葛胜仲","id":230723,"strains":["仄平仄仄○平仄，平平平仄仄平仄。","仄平平○○仄仄，仄仄○○仄平仄。","平平仄仄平○平，仄仄仄仄平平平。","平平平仄平平仄，仄平平仄平平平。","平平仄仄平平仄，平仄○平○仄仄。","仄平仄仄仄平仄，仄仄仄平平仄仄。","平平仄仄平○平，仄平仄仄平平平。","平平○仄仄平仄，仄仄平平平仄平。"],"paragraphs":["俗人雪句如翻水，陈言堪吊剡藤纸。","子诗清如扇上赞，使我三叹不能已。","妍姿与雪争轻明，白战不道飞瑶琼。","西神山畔芙蓉水，好招烟艇浮澄瀛。","千岩不必山阴道，何处轻飘看不好。","百觚判断速呼客，莫待𪾢消还畀昊。","天储此景娯闲人，贮瓶泼茗甘流津。","茅檐从此便归隐，不待人呼祁孔宾。"],"title":"卫卿弟和诗佳甚复和一首"}
