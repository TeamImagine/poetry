{"author":"赵湘","id":178158,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["对局清宵解客醺，坐窥玄妙杳难群。","势侵孤烛和秋冷，声隔高梧带雨分。","关外散飞星出汉，水边斜起雁穿云。","无人得见争先意，时被西林宿鸟闻。"],"title":"观楚上人陈处士夜棋"}
