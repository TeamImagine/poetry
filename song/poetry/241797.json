{"author":"周紫芝","id":241797,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["家在湓城五老山，与君相望各江干。","如何肯拨艅艎棹，便欲来同苜蓿盘。","倾盖尽知今日意，买邻仍结旧时欢。","菊觞浇酒无离恨，淡榜书名看二难。"],"title":"送杨师醇之临安兼呈师古"}
