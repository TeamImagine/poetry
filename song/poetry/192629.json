{"author":"郭祥正","id":192629,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["鳞鳞鸳瓦构新堂，意在黔乌惠泽长。","岘首去思闻堕泪，召南遗爱有甘棠。","水光送月浮珍席，山势和云插画梁。","安得才如张相国，为君重赋宅生章。"],"title":"寄题李封州宅生堂"}
