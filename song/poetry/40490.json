{"author":"陆游","id":40490,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄仄平。","仄平仄仄平平仄，仄仄平平仄仄平。"],"paragraphs":["五亩烟芜过半生，还山自笑又躬耕。","舂炊不继儿啼饭，烹饪无方客絮羹。","游宦人间身愈困，读书灯下目几盲。","退之已老当更事，犹向时人说善鸣。"],"title":"寓叹"}
