{"author":"释正觉","id":4592,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["收尽余怀厌事华，归来何所是生涯。","烂柯樵子疑无路，挂树壶公妙有家。","夜水金波浮桂影，秋风雪阵拥芦花。","寒鱼著底不吞饵，兴尽清歌却转槎。"],"title":"颂古一百则  其九二"}
