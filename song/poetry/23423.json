{"author":"王十朋","id":23423,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["万丈光芒笔有神，两眉犹带旧酸辛。","残杯不复随肥马，賸馥端能丐后人。","夔子江头吟处景，杜鹃声里拜时身。","敬瞻遗像观诗史，一酹云安麹米春。"],"title":"登诗史堂观少陵画像"}
