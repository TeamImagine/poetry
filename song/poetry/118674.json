{"author":"张侃","id":118674,"strains":["平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄平平仄仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["天然标致出群品，绿叶青枝说太狂。","卯酒醺酣红玉软，春风触拨瑞龙香。","清臞尚余山泽相，淡薄强随时世妆。","更道北人初不识，杏花应不敢承当。"],"title":"红梅"}
