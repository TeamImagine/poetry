{"author":"杨万里","id":48251,"strains":["平平仄○仄，仄平○仄仄。","仄仄仄仄仄，仄平平仄仄。","仄仄平平仄，仄仄仄平仄。","仄平仄平仄，平平仄平仄。","平仄仄○平，○○仄○仄。","平平仄平仄，仄仄仄平仄。","仄仄平平平，仄平仄平仄。","平仄平平平，平仄仄仄仄。","仄仄仄○平，平平仄平仄。","仄仄仄仄○，仄仄仄○仄。","平平仄仄仄，平平仄仄○。","平仄仄仄平，仄仄仄平仄。"],"paragraphs":["云窗避三伏，竹床横一丈。","退食急袒跣，病身聊偃仰。","有梦元无梦，似想亦非想。","满堂变冥晦，寒阴起森爽。","门外日如焚，屏间雪如掌。","萧然耸毛发，皎若照襟幌。","拔地排瑶松，倚天立银嶂。","遥见幽人庐，茅栋压欲响。","有客叩柴门，高轩隘村巷。","剥啄久不闻，徙倚觉深怅。","幽人寐政熟，何知有令长。","谁作卧雪图，我得洗炎瘴。"],"title":"题无讼堂屏上袁安卧雪图"}
