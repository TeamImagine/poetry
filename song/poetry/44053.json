{"author":"范成大","id":44053,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["鸿宝刀圭下九关，十年长奉玺封看。","扶持蒲柳身犹健，收拾桑榆岁又寒。","天地恩深双鬓雪，山川途远一心丹。","疲甿疾苦今何似，拜手归来愧伐檀。"],"title":"谢赐腊药感遇之什"}
