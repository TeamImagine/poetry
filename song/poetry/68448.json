{"author":"程珦","id":68448,"strains":["平平仄仄平平仄，平仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["西园胜迹名天下，唐相经营用意工。","岛屿回环压湖面，楼台重复倚云空。","濯缨泉洁存遗迹，促轸亭空想旧风。","公暇未应无客会，春游更喜与民同。"],"title":"咏濯缨亭"}
