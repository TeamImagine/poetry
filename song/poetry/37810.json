{"author":"陆游","id":37810,"strains":["平仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["频报园花照眼明，蹒跚正废下堂行。","拥衾又听五更雨，屈指元无三日晴。","不奈病何抛酒盏，粗知春在赖莺声。","一枝自浸铜瓶水，喜与年光未隔生。"],"title":"病足累日不能出庵门折花自娱"}
