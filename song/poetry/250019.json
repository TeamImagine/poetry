{"author":"郭印","id":250019,"strains":["平平仄仄仄平平，仄仄平平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["神龙一去渺无踪，落日孤云为惨容。","溪遶练光秋更白，黛横山色晚尤浓。","细看风物曾经眼，深达根源自点胸。","寄宿僧寮清不寐，一轮明月挂枯松。"],"title":"次韵喻存道二首  其二"}
