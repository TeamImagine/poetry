{"author":"陆游","id":41380,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["新凉一夜入郊墟，晨起衣巾爽有余。","燕欲委巢雏尽去，扇犹在手意先疏。","题诗又满牛腰束，采乐常携鸦觜锄。","湖上从今风月好，不妨随处命篮舆。"],"title":"南堂杂兴八首  其二"}
