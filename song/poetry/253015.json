{"author":"李弥逊","id":253015,"strains":["平平仄仄○平平，平平仄仄平平平。","仄平仄平仄仄仄，仄仄仄仄平平平。","仄平平平仄平平，仄平平仄平平平。","○平仄仄仄仄仄，仄仄仄仄平平平。","仄平平平仄平仄，仄仄仄仄平平平。","平平仄仄○平仄，平仄仄仄平○平。","○平仄仄仄平仄，仄仄仄仄平○平。"],"paragraphs":["人生不合留飞黄，骊驹夜发生悲凉。","马蹄着沙去莫挽，一日万里风云翔。","月明霜枝挂秋香，桂宫髙架辛夷梁。","长梯摘日岂惮远，世上不数琼瑶光。","我今官闲赋江海，老骥识路何由骧。","昻霄气槩看公等，金印入手真毫芒。","更谋浊酒尽清夜，晚鼓径欲催行装。"],"title":"春送杨彦侯赴试建阳用曾南丰湖水碧韵"}
