{"author":"戴昺","id":117659,"strains":["平平平平仄，平平平仄仄。","平仄仄平平，仄平○仄仄。","仄仄仄平平，平仄仄平仄。","仄仄平仄仄，平平○平仄。","仄平仄仄仄，平仄仄仄仄。","仄仄平仄平，平平仄平仄。"],"paragraphs":["伤春非贞女，悲秋非烈士。","时运自循环，我心如止水。","剥固复之机，荣乃悴之始。","未识天地妙，胡为浪悲喜。","鷃蓬或数仞，鹏海或万里。","大小何必齐，蒙庄未穷理。"],"title":"莫悲秋"}
