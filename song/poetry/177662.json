{"author":"王禹偁","id":177662,"strains":["仄仄仄平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。","仄仄○仄仄，○○仄仄平。","平平平仄仄，平仄仄平平。","仄○平平仄，平平仄仄○。","平平平仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["一夕满淮海，莎阶晓欲平。","气寒知腊在，势猛共春争。","飘泊残梅妒，龙钟老桧擎。","随风无定态，入竹有繁声。","倚槛吟忘倦，援毫画不成。","南乡消瘴疠，东作助农耕。","片飏鹅毛远，光翻蝶翅轻。","任贫添酒债，慵扫慰诗情。","群玉峰峦秀，华胥世界清。","老郎无政术，沉醉卧江城。"],"title":"立春前二日雪"}
