{"author":"陈渊","id":248008,"strains":["仄平仄仄平平仄，仄仄平平仄○仄。","仄平仄仄仄仄平，平仄仄○平仄仄。","仄平仄仄仄平平，平平仄仄仄仄平。","○平仄仄仄平仄，仄仄○仄平平平。","仄平仄仄平平仄，仄仄仄平平仄仄。","仄仄平平平仄平，平平○仄平平仄。"],"paragraphs":["结交自惜羞余耳，直要人情淡如水。","晏婴鲍叔久已亡，嗟我欲从谁氏子。","大栟笔阵扫千人，诗成不顾俗士瞋。","长歌欲夺谪仙气，短韵更逼宣城真。","尔来念我知交绝，托以不能资老拙。","自笑今年锥也无，何须更觅针头铁。"],"title":"次韵邓志宏和吏部谢公铁字韵诗二首  其一"}
