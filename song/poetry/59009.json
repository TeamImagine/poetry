{"author":"陈造","id":59009,"strains":["仄平平仄平平仄，平平平仄平平仄。","平仄仄？平仄平，仄平仄仄仄○仄。","仄仄仄平仄仄平，仄平仄仄平仄○。","平仄仄仄平仄仄，平平仄仄○仄平。","平平平平仄仄仄，平仄平平○仄仄。","平平平仄仄仄平，平仄仄平平仄仄。","平平平仄平平平，仄平仄仄仄仄○。","平平平仄仄平仄，仄仄平仄平平平。","平平仄仄○平仄，仄仄平平仄平仄。","平仄仄仄平仄平，仄平平○仄平仄。","平仄平仄○平○，平仄仄平平仄平。","仄平仄仄○平平，仄仄仄仄平仄平。"],"paragraphs":["巨灵挥斧山为拆，谽谺飞出寒溪碧。","南酉北枧皆户家，种秧插稻供衣食。","此水不枯岁不饥，此溪不涸龙是司。","森木古屋龙所宅，人家望岁如取携。","笳箫呜呜坎坎鼓，秋报春祈从父祖。","鸡豚肥腯社酒香，擎跪曲拳谁敢侮。","年时雩祷嗟徒勤，适龙睡熟唤不闻。","溪心蒿艾化埃壒，可怪嘉谷遭惔焚。","千沟万浍分飞瀑，面露摇风际天绿。","怀宝睡足龙亦惊，雁门之踦此焉复。","安得溪水长滂浪，龙不忸怩民乐康。","向来野草填饥肠，怨气括作颐下囊。"],"title":"散解庙行"}
