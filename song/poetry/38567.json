{"author":"陆游","id":38567,"strains":["仄平仄平平，○仄仄仄仄。","平平平仄仄，平平仄仄仄。","仄平平平○，○平仄仄仄。","平平仄仄仄，仄仄仄仄仄。","仄平仄平仄，仄仄平仄仄。","仄仄仄平平，仄仄仄仄仄。"],"paragraphs":["倚墙有鉏耰，当户有杼轴。","虽云生产薄，桑麻亦满目。","况承先人教，藏书令汝读。","求仁固不远，所要念念熟。","喟然语儿子，勿愧藜苋腹。","亦勿慕虚名，守此不啻足。"],"title":"读何斯举黄州秋居杂咏次其韵十首  其八"}
