{"author":"罗隐","id":30844,"strains":["仄仄平平仄仄平，仄平平仄仄平平。","仄仄仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["陆海波涛渐渐深，一回归梦抵千金。","路傍草色休多事，墙外莺声肯有心。","日晚向隅悲断梗，夜阑浇酒哭知音。","贪财败阵谁相悉，鲍叔如今不可寻。"],"title":"归梦"}
