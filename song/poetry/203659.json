{"author":"孔平仲","id":203659,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["薄寒初著袷衣裳，日景中分不短长。","池馆虚明开水石，园林摇落受风霜。","黄花满槛金铃秀，白酒盈樽玉液香。","未老不须云母粉，且教弦管奏清商。"],"title":"寓兴"}
