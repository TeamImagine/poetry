{"author":"华镇","id":212165,"strains":["仄仄仄平仄仄仄，仄平仄仄仄平平。","平平仄仄平平仄，仄平平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["一传肯来忘暑月，两旬轻举薄云霄。","非关汉水鱼盈钓，不为宜城酒满瓢。","方外采真欣淡泊，人间知足得逍遥。","高风可是陶彭泽，归去田园为折腰。"],"title":"高风"}
