{"author":"胡寅","id":12188,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["羹藜饭糗自无余，身世萧条亦自如。","十里溪山连枕席，一堂风月伴琴书。","畹兰幸袭仙人佩，径草欣承长者车。","四海弟兄非浪语，先生何恨九夷居。"],"title":"和黄秀才"}
