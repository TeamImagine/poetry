{"author":"沈括","id":187439,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["鸾台倦直出黄扉，鱼浦双旌入翠微。","阁老清规三省旧，使君高兴五湖归。","却从江海瞻青琐，聊过丘园戏锦衣。","一拂京尘浩南望，蓬莱阁静簿书稀。"],"title":"送程给事知越州"}
