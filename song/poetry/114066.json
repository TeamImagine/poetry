{"author":"刘克庄","id":114066,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["粤从紫气度函关，更十年中几赐环。","一叶身轻归去勇，六丁力尽挽来难。","高情常寄纷华外，晚节全观出处间。","别后有书无寄处，聊凭小阮问平安。"],"title":"寄汤季庸侍郎"}
