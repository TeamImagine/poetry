{"author":"徐铉","id":662,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["圣朝无事九卿闲，蔼蔼东门彩服还。","旧日高名齐汲郑，今朝至行似曾颜。","更怜霜髩垂玄发，犹恨深居远旧山。","老鹤乘轩真自愧，徘徊空在稻粱间。"],"title":"送慎大卿解官侍亲"}
