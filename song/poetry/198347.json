{"author":"苏辙","id":198347,"strains":["平平仄仄平平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["山连上帝朱明府，心是南宗无尽灯。","过此欹危空比梦，年来瘴毒冷如冰。","图书一笑宁劳客，音信频来尚有僧。","梨枣功夫三岁办，不缘忧患亦何曾。"],"title":"和子瞻新居欲成二首  其二"}
