{"author":"李白","id":55609,"strains":["仄仄平平平，仄○仄仄平。","仄平仄仄仄，仄平仄仄平仄平。○仄仄平仄仄仄，平平平仄平仄仄平仄平平。","仄仄仄平平平平，仄仄仄仄平平平。","平平平仄○仄仄，仄仄○仄平仄平。","平○平○，仄平仄仄平平平平平。","仄平平仄，仄仄平平。","仄仄平平，仄平仄平。","平○平仄仄仄，仄平仄○仄平平。"],"paragraphs":["日出东方隈，似从地底来。","历天又入海，六龙所舍安在哉？其始与终古不息，人非元气安得与之久裴徊。","草不谢荣于春风，木不怨落于秋天。","谁挥鞭策驱四运，万物兴歇皆自然。","羲和羲和，汝奚汨没于荒淫之波。","鲁阳何德，驻景挥戈。","逆道违天，矫诬实多。","吾将囊括大块，浩然与溟涬同科。"],"title":"日出行"}
