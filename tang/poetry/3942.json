{"author":"杜甫","id":3942,"strains":["○仄仄平仄，○○○仄平。","仄平仄仄仄，平仄仄平平。","仄仄仄○仄，仄平平仄平。","仄○平仄仄，平仄仄平平。","平仄仄○仄，仄平平仄○。","平平平仄仄，仄仄仄平○。","平仄仄平仄，平平平仄平。","平平仄平仄，平仄仄○平。"],"paragraphs":["相见各头白，其如离别何。","几年一会面，今日复悲歌。","少壮乐难得，岁寒心匪他。","气缠霜匣满，冰置玉壶多。","遭乱实漂泊，济时曾琢磨。","形容吾校老，胆力尔谁过。","秋晚岳增翠，风高湖涌波。","骞腾访知己，淮海莫磋跎。"],"title":"湖中送敬十使君适广陵"}
