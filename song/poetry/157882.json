{"author":"韩维","id":157882,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["香炉峰色压群山，仰眺频欹使者冠。","江面烟波摇紫翠，佛宫金碧照晴寒。","密藏幽谷梅千树，散走鸣泉竹万竿。","今日顿惊尘虑尽，一章佳句雪中看。"],"title":"和詹叔游庐山见寄"}
