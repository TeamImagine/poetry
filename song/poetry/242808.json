{"author":"李纲","id":242808,"strains":["平仄○仄平，平仄平平平。","平平仄平○，仄仄○仄○。","仄仄仄平仄，平平仄平平。","仄平仄仄仄，仄平仄平○。","仄仄仄平仄，仄仄平○○。","平仄仄平平，○平仄平平。","仄仄平仄仄，仄平○仄平。","仄仄仄平仄，仄仄平○平。","平平平仄仄，仄仄平○平。","平平仄平仄，○仄平○平。"],"paragraphs":["明月如玉盘，飞上青霄东。","徘徊斗牛间，照我禅室中。","爽气霭亭户，清光透帘栊。","我虽不解饮，敢辞玉樽空。","举酒对明月，起舞聊相从。","身世两翛然，如游广寒宫。","夜久风露冷，草根吟候虫。","咽咽不能已，岂自鸣其穷。","天涯多雾雨，好景诚难逢。","哦诗不成寝，颇类鱼𪡋喁。"],"title":"中秋望月次玉局翁韵二首  其一"}
