{"author":"苏辙","id":197288,"strains":["平平仄平平，平仄○仄仄。","仄平仄平仄，○○仄平仄。","仄平仄平平，平仄平仄仄。","平○仄仄○，平仄平仄仄。","○仄平平平，平仄仄平仄。","平平仄平仄，平仄仄仄仄。","平仄仄平平，仄平平仄仄。","平平仄平仄，○仄仄平仄。","平仄仄平平，仄仄仄平仄。","平平仄平仄，仄仄仄○仄。","平平仄平平，平仄平仄仄。","平平仄平仄，仄仄仄平仄。","平？仄平平，仄仄平平仄。","仄○仄仄仄，平仄平仄仄。","仄平平平平，仄平○仄仄。","平○仄平○，仄○仄平仄。","平平仄○仄，平仄○仄仄。","○平仄平仄，仄仄平平仄。","仄仄仄平平，○平仄平仄。","○平仄平平，仄仄平○仄。","仄○仄仄仄，仄仄仄仄仄。","平平仄仄仄，仄仄平仄仄。","○仄仄平平，平平仄平仄。","平平仄○平，仄仄平仄仄。","○平平仄仄，仄仄平仄仄。","仄平平仄平，仄仄平平仄。","仄平仄平仄，平平仄○仄。","平平平仄平，平仄仄仄仄。","仄平仄○○，仄仄仄平仄。","平○仄平平，仄仄平仄仄。"],"paragraphs":["东来亦何求，聊欲观海岱。","海西尚千里，将行勇还退。","岱阴即齐疆，南往曾历块。","春深草木长，山暖冰雪溃。","中巷无居人，南亩释耕耒。","车徒八方至，尘坌百里内。","牛马汗淋漓，绮纨声綷縩。","喧阗六师合，汹涌众流汇。","无复问谁何，但自舍耽爱。","龙鸾画车服，贝玉饰冠佩。","骅骝蹴腾骞，幡旆飞晻暧。","腥膻及鱼鳖，琐细或蒲菜。","游墯愧无赍，技巧穷殊态。","纵观{目咢}未已，精意殚一酹。","出门青山屯，绕廊遗迹昧。","登封尚坛壝，古观写旗队。","戈矛认毫末，舒卷分向背。","雍容太平业，磊落丰碑在。","往事半蓬蒿，遗氓但悲慨。","回瞻最高峰，远谢徂徕对。","欲将有限力，一放目所迨。","天门四十里，预恐双足废。","三宿遂徘徊，归来欲谁怼。","前年道轘辕，直上嵩岭背。","中休强饮食，莫宿时盥颒。","稍知天宇宽，不觉人寰秽。","岁时未云久，筋骸老难再。","山林无不容，疲薾坐自碍。","自知俗缘深，毕老守阛阓。","何当御清风，不用车马载。"],"title":"游太山四首 岳下"}
