{"author":"李咸用","id":29856,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["任说天长海影沈，友朋情比未为深。","唯应乐处无虚日，大半危时得道心。","命达夭殇同白首，价高砖瓦即黄金。","他年有要玄珠者，赤水萦纡试一寻。"],"title":"和友人喜相遇十首 十"}
