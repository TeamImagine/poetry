{"author":"李宣古","id":24586,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["红灯初上月轮高，照见堂前万朵桃。","觱栗调清银象管，琵琶声亮紫檀槽。","能歌姹女颜如玉，解引萧郎眼似刀。","争奈夜深抛耍令，舞来挼去使人劳。"],"title":"杜司空席上赋"}
