{"author":"王铚","id":14924,"strains":["仄平仄仄仄平平，平仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["送君忆昔入鳌山，愁折江梅踏雪还。","别后重添十年老，静中犹借半生闲。","文章千古心空在，书史三冬手自删。","岁晚山中有琪树，伤心何日得同攀。"],"title":"寄陈彦山"}
