{"author":"白居易","id":15131,"strains":["仄仄○仄仄，平仄仄平平。","仄仄仄平仄，仄○仄仄平。","仄平平仄仄，平仄平仄平。","仄平仄○仄，平仄○仄平。","仄平仄平仄，平平仄平平。","○○仄仄仄，○○○仄平。","仄仄平平平，平平平平平。","仄仄平仄仄，平平仄仄平。","仄平仄平仄，○仄仄平平。","仄平○平仄，仄仄仄平平。","平平仄仄平，平仄仄仄平。","仄仄仄仄仄，仄平仄○平。"],"paragraphs":["有一燕赵士，言貌甚奇瓌。","日日酒家去，脱衣典数杯。","问君何落拓，云仆生草莱。","地寒命且薄，徒抱王佐才。","岂无济时策，君门乏良媒。","三献寝不报，迟迟空手回。","亦有同门生，先升青云梯。","贵贱交道绝，朱门叩不开。","及归种禾黍，三岁旱为灾。","入山烧黄白，一旦化为灰。","蹉跎五十余，生世苦不谐。","处处去不得，却归酒中来。"],"title":"效陶潜体诗十六首 十四"}
