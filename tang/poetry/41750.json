{"author":"齐己","id":41750,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["大沩心付白崖前，宝月分辉照蜀天。","圣主降情延北内，诸侯稽首问南禅。","清秋不动骊龙海，红日无私罔象川。","欲听吾宗旧山说，地边身老楚江边。"],"title":"荆渚寄怀西蜀无染大师兄"}
