{"author":"卜祖仁","id":171736,"strains":["平平○○平仄平，仄仄仄仄○平○。","仄平仄仄仄仄仄，平平仄仄平平平。","平平仄平仄平仄，仄仄平平仄平仄。","仄平仄仄平平平，平仄平平仄平仄。","平平○仄平平平，仄平仄仄平仄平。","平平平仄仄平仄，仄平平仄平平平。","平平平仄平○仄，○仄平平仄平仄。","仄平仄仄○平平，仄平○平仄平仄。"],"paragraphs":["陈山苍苍东海头，石壁裂缺藏灵湫。","老髯出水欻万丈，青山倒挂黄金虬。","神光上腾接烟霭，挟子撄珠浴沧海。","雨公载雨推雷车，阊阖门开叩真宰。","今年亢旱民罹殃，我侯悯悯心若伤。","精诚披露动寥廓，沛然甘泽来滂滂。","侯今官转吴兴去，回首神峰隔天宇。","愿言变化从云龙，大为苍生作霖雨。"],"title":"陈山龙湫"}
