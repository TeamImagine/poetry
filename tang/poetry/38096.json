{"author":"元凛","id":38096,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["蟾轮何事色全微，赚得佳人出绣帏。","四野雾凝空寂寞，九霄云锁绝光辉。","吟诗得句翻停笔，玩处临尊却掩扉。","公子倚栏犹怅望，懒将红烛草堂归。"],"title":"中秋夜不见月"}
