{"author":"方岳","id":127792,"strains":["平平仄仄平平仄，仄仄仄平平仄仄。","仄平仄仄平○仄，平仄仄平平仄仄。","仄○仄仄仄平仄，仄平仄仄仄仄○。","○平仄仄平○平，仄仄仄平○仄仄。","平平仄仄仄平仄，仄仄仄平○仄仄。","平○平仄仄仄平，仄仄平平仄平仄。","仄平平仄平平平，仄仄仄○平仄仄。","仄平仄仄平仄○，平仄平○平○仄。","仄平平仄仄仄仄，仄仄平平仄平仄。","仄平平仄仄仄平，仄○仄仄平○仄。"],"paragraphs":["江皋黯黯飞云叶，淅沥破窗鸣急雪。","乱飘密洒寒正苦，低唱浅斟痴亦绝。","冻吟可但笔锋健，醒狂不觉屐齿折。","留连急景聊从容，俯仰幻尘空变灭。","舒眉一笑各云散，转眼百年如电掣。","风凝光眩眼欲花，酒带潮红脸生缬。","剧夸陶语何区区，等与谢吟争屑屑。","醉翁出令凡马空，坡老挥毫风燕瞥。","两公仙去各已久，一代风流尚谁说。","吸鲸今夕不可辞，醉中有句铮如铁。"],"title":"次韵刘簿观雪用东坡聚星堂韵禁体物语"}
