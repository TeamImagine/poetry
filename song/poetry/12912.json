{"author":"曹勋","id":12912,"strains":["平平平仄仄平平，仄仄平平仄仄平。","平仄仄平平仄仄，平平平仄仄平仄。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["吾俦春味等闲情，识我幽花种绕亭。","云带竹光天外碧，风回松吹梦中醒。","樽罍湛绿邀芳景，红翠收香拂夜屏。","归傍清池留未足，更看涵泳一天星。"],"title":"老景逢春每多留赏子美所谓老去愿春迟子忱雅知其况以佳句见贻信笔为答"}
