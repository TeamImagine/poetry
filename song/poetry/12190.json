{"author":"胡寅","id":12190,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["三分已过二分春，尚想绵田一善人。","冷食未平千载恨，浮云何与百年身。","从教对雨携壶阻，自爱观风得句新。","芍药酴醾无复见，花林芳草翠初匀。"],"title":"谢蔡生见和"}
