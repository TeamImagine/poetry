{"author":"释道举","id":15822,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["谿桥人度柳青葱，困卧羁孤雪鬓翁。","鹭宿烟沙晴复暖，鸡鸣茅店雨连风。","早年史册书名节，晚岁燕然妙勒功。","急诏凤池归去客，紫宸殿后看鞓红。"],"title":"丹丘道中寄钱大资二首  其一"}
