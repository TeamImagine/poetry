{"author":"李之仪","id":205263,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["霜天日晚独沈吟，潮上风来别是音。","恃险战争休想旧，凭高临眺且论今。","数声雁蹙千年恨，一片帆惊万里心。","不是江山解磨折，却应人物自升沈。"],"title":"金陵怀古二首  其二"}
