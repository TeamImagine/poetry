{"author":"薛能","id":25023,"strains":["平仄仄平平，平平仄○平。","平平平仄仄，平仄仄平平。","仄仄平平仄，○平仄仄平。","○平平仄仄，仄仄仄平平。","仄仄○平仄，平○仄仄平。","平○平仄仄，仄仄仄平平。","仄仄平平仄，平平仄仄平。","平平○仄仄，○仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平○，平平仄仄平。","平○平仄仄，平仄仄平平。"],"paragraphs":["何处发昆仑，连干复浸坤。","波浑经雁塞，声振自龙门。","岸裂新冲势，滩余旧落痕。","横沟通海上，远色尽山根。","勇逗三峰坼，雄标四渎尊。","湾中秋景树，阔外夕阳村。","沫乱知鱼呴，槎来见鸟蹲。","飞沙当白日，凝雾接黄昏。","润可资农亩，清能表帝恩。","雨吟堪极目，风度想惊魂。","显瑞龟曾出，阴灵伯固存。","盘涡寒渐急，浅濑暑微温。","九曲终柔胜，常流可暗吞。","人间无博望，谁复到穷源。"],"title":"黄河"}
