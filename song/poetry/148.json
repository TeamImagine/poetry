{"author":"释延寿","id":148,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["数朝兴废狂风过，千载荣枯掣电飞。","早向权门思息意，莫于尘世自沈机。","一条水引闲花出，万里云随独鹤归。","最要身安成大道，免教他后始知非。"],"title":"山居诗  其六七"}
