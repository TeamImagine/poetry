{"author":"宋祁","id":24100,"strains":["仄仄○平仄，平平仄仄平。","○平仄平仄，仄仄仄仄平。","平仄平平仄，平平仄仄平。","平平仄○仄，仄仄仄平平。","○仄平平仄，○平仄仄平。","仄平平○仄，○仄仄○平。"],"paragraphs":["令序凝秋籥，欢游驻使轩。","行觞酒筹密，踏节舞韡翻。","榴熟丹房解，萸香紫粒繁。","风头腊轻惨，日脚送斜喧。","镂管新篇逸，吹花旧俗存。","请为丞相寿，长久庆调元。"],"title":"和晏相公九日郡筵"}
