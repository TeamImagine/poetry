{"author":"韩维","id":157350,"strains":["平仄仄仄仄，仄仄仄仄○。","仄○平仄平，仄仄仄仄仄。","仄○仄平仄，平仄平仄仄。","仄平○平平，仄仄平仄仄。","平平仄平仄，仄仄平仄○。","平平仄平仄，仄仄仄平平。","○仄仄仄平，仄仄仄仄仄。","仄仄仄平仄，仄仄仄仄仄。","平平○平平，仄仄平仄仄。","仄平仄仄平，平平○仄仄。","平平仄仄仄，仄仄仄平仄。","平仄仄平仄，平○仄平仄。"],"paragraphs":["詹叔好古者，卓立自既冠。","有如骐骥儿，一纵不可绊。","近闻治周易，颠倒爻象彖。","此书号精微，义与天地贯。","吾知子之道，不止今所叹。","新诗溢巾幅，见寄警庸懦。","喷薄百丈泉，峭绝万仞岸。","感激气为振，把诵手屡盥。","阴风吹寒城，岁暮云物换。","丈夫及壮时，功名当照烂。","无为但默默，饱食大躯干。","为报乏琼玖，君其取章断。"],"title":"答王詹叔见寄"}
