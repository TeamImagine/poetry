{"author":"陆游","id":34079,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["莫笑生涯似断蓬，向来诸侠避豪雄。","报仇使气风尘里，吹竹弹丝锦绣中。","乐事眼看成昨梦，倦游心伏作衰翁。","论交尚喜笻枝在，白鹿泉边溯晚风。"],"title":"言怀"}
