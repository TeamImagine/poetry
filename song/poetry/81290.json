{"author":"张镃","id":81290,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["石湖仙伯住吴门，事业文章两足尊。","南北东西曾遍历，焉哉乎也敢轻论。","桂园柳色金丝织，笠泽桃花锦浪翻。","小大风烟俱自适，鹪巢终莫拟云鲲。"],"title":"有怀参政范公因书桂隠近事奉寄二首  其一"}
