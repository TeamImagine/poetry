{"author":"张侃","id":118504,"strains":["仄○平仄○，仄平仄平平。","仄平平仄仄，平仄平○平。","平平仄平仄，平仄仄仄平。","仄仄仄平平，仄仄仄仄平。","平平仄仄仄，仄仄仄平平。","平平平○仄，平平仄平○。","仄○仄平仄，仄仄仄仄平。","仄仄平平仄，仄○○平平。","平平仄仄仄，仄平仄仄平。","平平仄仄仄，平平仄平平。"],"paragraphs":["越中官赋重，有田即追呼。","小民生计薄，何以存妻孥。","前贤念民切，潴水启鉴湖。","自此岁常登，不计大有书。","湖堙水渐涸，往往事耕锄。","禾根虽浸水，天秋翠平铺。","后王主生育，讵肯馁一夫。","尽说湖田好，大胜行商车。","商车利纵博，巨涛与险涂。","湖田若不熟，明年岂全无。"],"title":"五云门外湖田"}
