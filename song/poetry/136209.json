{"author":"胡仲弓","id":136209,"strains":["仄仄仄平平，仄平仄平仄。","仄平平仄平，平仄仄平仄。","仄仄仄平平，平平平仄仄。","仄仄仄平平，平仄仄平仄。","仄仄平平平，仄仄仄仄仄。"],"paragraphs":["四皓隠商山，子陵隠严濑。","隠身非隠名，清致一何在。","羽翼若为成，狂奴滋故态。","一出竟奚为，名被世人卖。","所以终南山，捷径不可再。"],"title":"感古十首  其七"}
