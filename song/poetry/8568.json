{"author":"李处权","id":8568,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["池上风烟故可人，倦游老眼厌纷纷。","晴云出岫似知我，野鹤鸣皋疑是君。","可恨音书长契阔，尚从杯酒见殷勤。","新诗凖拟频相寄，独学方当病寡闻。"],"title":"池上书所见留别益谦"}
