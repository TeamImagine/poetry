{"author":"李白","id":56066,"strains":["仄仄平平仄，平平仄仄平。","平平仄仄仄，仄仄仄平平。","仄仄平平仄，○平平仄平。","○平平仄仄，平仄仄平平。","仄仄○平仄，平平仄仄○。","平○○仄仄，平仄仄○平。"],"paragraphs":["入幕推英选，捐书事远戎。","高谈百战术，郁作万夫雄。","起舞莲花剑，行歌明月弓。","将飞天地阵，兵出塞垣通。","祖席留丹景，征麾拂彩虹。","旋应献凯入，麟阁伫深功。"],"title":"送梁公昌从信安北征"}
