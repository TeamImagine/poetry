{"author":"刘驾","id":26524,"strains":["仄仄仄○○，平平仄平仄。","仄平平○仄，平仄仄平仄。","平平平仄仄，平仄平仄仄。","仄仄平仄平，仄仄平○仄。","○平仄仄仄，仄仄平○仄。","平平平仄平，平仄仄平仄。","平○平仄仄，仄○平平仄。","仄仄仄平○，平平仄仄仄。"],"paragraphs":["刖足岂更长，良工隔千里。","故山彭蠡上，归梦向汾水。","低摧神气尽，僮仆心亦耻。","未达谁不然，达者心思此。","行年忽已壮，去老年更几。","功名生不彰，身殁岂为鬼。","才看芳草歇，即叹凉风起。","匹马未来期，嘶声尚在耳。"],"title":"下第后屏居长安书怀寄太原从事"}
