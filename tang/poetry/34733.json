{"author":"张说","id":34733,"strains":["仄仄仄平平，○平仄仄平。","仄平○仄仄，平仄○平平。","仄仄平平仄，平平仄仄平。","仄○平仄仄，仄仄仄○平。","仄仄平平仄，平平仄仄○。","平平仄平仄，仄仄仄○平。"],"paragraphs":["圣德与天同，封峦欲报功。","诏书期日下，灵感应时通。","触石云呈瑞，含花雪告丰。","积如沙照月，散似面从风。","舞集仙台上，歌流帝乐中。","遥知百神喜，洒路待行宫。"],"title":"奉和圣制喜雪应制"}
