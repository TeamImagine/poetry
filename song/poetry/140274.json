{"author":"吴锡畴","id":140274,"strains":["仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["我爱山居好，乾坤自在身。","林泉睎隠士，风月谥闲人。","村酿添春困，庖蔬胜鼎珍。","几携蓑笠去，保社在鸥津。"],"title":"山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其三"}
