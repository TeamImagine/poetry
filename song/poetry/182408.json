{"author":"强至","id":182408,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["素节清明照水台，夷涂行骋忽徘徊。","惊人险句何妨露，向阙丹心未可灰。","马勒春风朝弁集，鸡呼晓日禁门开。","从来早赐清闲对，不信君王肯弃才。"],"title":"送前水监王仲贤郎中赴阙"}
