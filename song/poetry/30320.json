{"author":"李吕","id":30320,"strains":["平仄平平仄仄平，平平仄仄仄平平。","平平平仄仄平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["秦望排空插鉴湖，先生气禀旧东吴。","胸中今古几千载，笔下波澜雄万夫。","彩棒垂门奸自肃，土神应梦昔何殊。","荣归快作朝天计，台阁欢传得巨儒。"],"title":"送许尉子云二首  其一"}
