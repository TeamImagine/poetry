{"author":"洪咨夔","id":99917,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["旧雨来人眼底稀，春风独许共襟期。","斜川追古年年早，曲水从今事事奇。","烂熳和诗齐少长，淋漓被酒略崇卑。","惊回蜀道芳时梦，花亚银钗舞竹枝。"],"title":"用韵答子有"}
