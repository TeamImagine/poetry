{"author":"方一夔","id":152363,"strains":["平平平仄平平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["吾衰端不为蛾眉，不假霜铅补漏卮。","无恙感君频寄语，不龟愧我未逢医。","命穷渐退星临木，书悮无凭病发梨。","康济自身犹未辨，敢将苏息问民痍。"],"title":"王古樵观予苦疮鄙句遂自赋眉遭二韵各二首因次其韵为戏  其二"}
