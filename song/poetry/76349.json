{"author":"赵蕃","id":76349,"strains":["平平仄平平，仄仄仄仄平。","仄平仄仄仄，仄仄仄○平。","平○平仄平，仄○○仄平。","○平仄仄仄，仄仄仄仄平。","仄仄仄仄平，○平平仄平。","仄仄仄仄仄，平平○平○。","仄平○仄平，○仄仄仄平。","平仄仄仄仄，平平仄平平。"],"paragraphs":["穷山逼穷冬，苦雾作苦寒。","举头不见日，况乃见长安。","朝听谯鼓微，午听庭雀讙。","占晴复畏雨，有抱那得宽。","少日谬学诗，中年痴觅官。","择术不自审，终焉堕艰难。","妄营三径资，轻舍陋巷箪。","胡不返故步，无为学邯郸。"],"title":"连日昏雾感怀"}
