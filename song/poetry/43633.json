{"author":"范成大","id":43633,"strains":["仄仄平仄平，平平平仄仄。","平平仄平仄，平仄仄仄仄。","平平仄平平，平仄平仄仄。","仄平平平平，○仄仄仄仄。","仄○仄仄仄，○仄○平仄。","仄○仄平仄，仄仄仄平○。","仄仄○仄○，平平仄平○。","仄仄仄平平，仄仄○平仄。","仄平仄平仄，仄仄平平仄。","仄仄平仄平，平平仄平仄。"],"paragraphs":["店舍烟火寒，尘沙亭堠远。","嫣红糁芸绿，春事亦已晚。","年芳去踆踆，江水来衮衮。","故人潇湘逢，留落一笑莞。","已张七里饮，更出深溪饯。","草间艳红粉，竹里趣厨传。","故意如许长，由来共乡县。","愧我不能觞，负此离歌啭。","别愁满天末，不醉何由遣。","却忆支使君，风前白波卷。"],"title":"全守支耀卿饮饯七里倅杨仲宣复携具至深溪酌别且乞余书走笔作此兼寄耀卿"}
