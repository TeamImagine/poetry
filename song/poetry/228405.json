{"author":"释德洪","id":228405,"strains":["仄仄平平平仄仄，仄平仄仄仄平平。","平平仄仄平平仄，平仄仄平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["破夏来寻甘露灭，快人如对水晶轮。","烟云扫尽词传意，知见不生情透尘。","旋缚茅茨吞远壑，偶临檐隙见归人。","露芽便觉如浮雪，品坐同分一盏春。"],"title":"诚心二上人见过"}
