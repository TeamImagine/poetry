{"author":"苏轼","id":194004,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["城头初日始翻鸦，陌上晴泥已没车。","冻合玉楼寒起粟，光摇银海眩生花。","遗蝗入地应千尺，宿麦连云有几家。","老病自嗟诗力退，空吟冰柱忆刘叉。"],"title":"雪后书北台壁二首  其二"}
