{"author":"晁补之","id":214314,"strains":["仄○仄平平，仄仄仄平仄。","仄平仄平仄，仄仄仄平仄。","平平○仄仄，平平仄仄仄。","○平仄仄仄，仄平平仄仄。","平○仄仄仄，仄仄仄仄仄。"],"paragraphs":["幼闻锦江春，欲访子云宅。","叩门问奇字，便埽四方迹。","青云看一鹗，凡毛愧累百。","劳公谕伯业，齿坚头未白。","何当摆俗累，岁月可惋惜。"],"title":"饮酒二十首同苏翰林先生次韵追和陶渊明  其一五"}
