{"author":"强至","id":182429,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄平平平。"],"paragraphs":["心驰关右气轩轩，笑着征袍谢别樽。","面对延和知远器，力城东洛是名门。","边需前去劳多算，疆事归来听一言。","洮陇居人瞻汉使，此行知不为河源。"],"title":"送郡判郑世表库部奉使陕西"}
