{"author":"刘眘虚","id":5448,"strains":["仄平○○仄，仄仄平平○。","平仄平仄仄，仄平仄○平。","仄平仄平仄，仄仄平仄平。","平○平仄仄，平平仄平平。","平平○平仄，平仄平仄平。","仄仄仄平仄，仄平平○平。"],"paragraphs":["出山更回首，日暮清溪深。","东岭新别处，数猿叫空林。","昔游有初迹，此路还独寻。","幽兴方在往，归怀复为今。","云峰劳前意，湖水成远心。","望望已超越，坐鸣舟中琴。"],"title":"寻东溪还湖中作"}
