{"author":"秦韬玉","id":31257,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平平仄平。"],"paragraphs":["石甃通渠引御波，绿槐阴里五侯家。","地衣镇角香狮子，帘额侵钩绣辟邪。","按彻清歌天未晓，饮回深院漏犹赊。","四邻池馆吞将尽，尚自堆金为买花。"],"title":"豪家"}
