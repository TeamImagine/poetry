{"author":"陆游","id":36336,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["买得新园近钓矶，旋营茆栋设柴扉。","山经宿雨修容出，花倚和风作态飞。","世事只成惊老眼，酒徒频约典春衣。","狂吟烂醉君无笑，十丈愁城要解围。"],"title":"山园"}
