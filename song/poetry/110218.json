{"author":"刘克庄","id":110218,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平仄。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["圣贤自牧极卑谦，后学才高胆力兼。","悔赋不妨排贾谊，谤诗遂至劾陶潜。","取人最忌规模狭，绝物常因议论严。","君看国风三百首，小夫贱隶采何嫌。"],"title":"圣贤"}
