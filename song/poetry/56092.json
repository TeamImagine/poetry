{"author":"黄铢","id":56092,"strains":["仄仄仄仄仄，平平○仄平。","平平平仄仄，仄○平仄平。","仄仄平仄仄，平平○仄平。","仄平平仄○，仄仄平平平。","○仄仄平仄，仄平平○平。","平平仄仄○，平平平仄平。","平平平仄平，仄平平仄平。","平平仄仄○，平平平仄平。"],"paragraphs":["月落北牖晓，邻鸡号梦残。","林端清露坠，寝衣凄已单。","爽朗朝景晰，嘲啾庭雀喧。","日高溪雾收，四望开青天。","荷谢水初冷，菊黄香正繁。","晶晶灏气凝，余光浮远川。","怀人天一方，晤言谁与殚。","徘徊遂薄暝，丹枫摇暮寒。"],"title":"晓起有怀仲晦彦集不至"}
