{"author":"刘克庄","id":115590,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["秋来日日候双凫，霍地光阴迫岁除。","古有客过雄寂寞，今无人问白何如。","苏先自说饥餐面，蒙叟曾嗤舐得车。","纵使村翁穷到骨，岂无薄醴与枯鱼。"],"title":"问讯大渊痔疾"}
