{"author":"孙光宪","id":44716,"strains":["仄仄平平○仄仄，平平○仄平○。","仄平平仄仄平○，仄平平仄，○仄仄平平。","平仄仄平平仄仄，平平仄仄平平。","○平平仄仄○平，仄平平仄，○仄仄平○。"],"paragraphs":["暮雨凄凄深院闭，灯前凝坐初更。","玉钗低压鬓云横，半垂罗幕，相映烛光明。","终是有心投汉珮，低头但理秦筝。","燕双鸾偶不胜情，只愁明发，将逐楚云行。"],"title":"临江仙 二"}
