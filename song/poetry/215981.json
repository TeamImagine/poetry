{"author":"张耒","id":215981,"strains":["平平仄平○，平仄平仄仄。","仄平○平平，仄仄○仄仄。","平平仄平仄，仄仄仄仄仄。","平平仄○仄，仄仄仄仄仄。","平平仄平仄，仄仄平仄仄。","仄平仄平仄，平仄平仄仄。","平平仄○仄，仄仄仄平仄。","仄平仄仄仄，仄仄仄仄仄。","平平○○平，仄仄仄仄仄。"],"paragraphs":["苏公守吴兴，山水方有主。","子兮从之游，挂锡当可驻。","尘埃困孤鹤，念子久失所。","秋风展其翼，道使万里去。","青云引高唳，爽绝谁敢伍。","予驹欲西秣，东我江海𫇛。","平生二三子，往往在南土。","子才得所乐，我拙日益鲁。","拳拳相思心，契阔不得语。"],"title":"寄答参寥五首  其二"}
