{"author":"武衍","id":130810,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["何处飞来缭碧空，敲吟终日费形容。","榑桑老茧抽纤纬，星殿残机剪素茸。","蓦忽带归帘外燕，等闲惹住柳边蜂。","风柔日薄楼台晚，一缕低垂力正慵。"],"title":"晴丝"}
