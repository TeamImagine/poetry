{"author":"廖行之","id":65577,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["鳌峰夜色输明月，龙穴秋光蔼碧云。","景物故应人惜别，风流难与世相闻。","新诗题处君思我，啼鸟声中我梦君。","一笑相从非易得，有怀聊复此云云。"],"title":"赠别罗舜举二首  其二"}
