{"author":"王应麟","id":145611,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["十里青松接翠微，梵王宫殿白云飞。","钟声出岫客初到，月色满庭僧未归。","偶有闲情依净土，竟无尘虑渎天机。","明朝尚有登高兴，千仞冈头一振衣。"],"title":"天童寺"}
