{"author":"陆游","id":39930,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一纸临门喜欲颠，词源滚滚泻长川。","旗旄外阃新元帅，风月名山古洞天。","自笑屏居依近郭，每烦登望指孤烟。","雄篇三复空兴叹，穷乃工诗似不然。"],"title":"次韵林伯玉登卧龙"}
