{"author":"储光羲","id":54160,"strains":["仄平仄平仄，仄仄○仄仄。","○仄仄仄平，平平仄○仄。","仄平平仄仄，平仄仄平仄。","仄平仄平○，仄仄仄平仄。","仄仄平平仄，平平○平仄。","仄仄○仄平，平平○仄仄。","平仄仄平仄，平平○仄仄。","仄仄○仄平，平平平仄仄。"],"paragraphs":["种桑百余树，种黍三十亩。","衣食既有余，时时会亲友。","夏来菰米饭，秋至菊花酒。","孺人喜逢迎，稚子解趋走。","日暮闲园里，团团荫榆柳。","酩酊乘夜归，凉风吹户牖。","清浅望河汉，低昂看北斗。","数瓮犹未开，明朝能饮否。"],"title":"田家杂兴八首 八"}
