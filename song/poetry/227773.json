{"author":"释德洪","id":227773,"strains":["仄○平平仄平仄，仄○平平仄平仄。","平平仄仄平仄仄，仄仄平平仄平仄。","仄平仄仄仄仄仄，仄仄仄平仄仄仄。","仄仄仄平平仄○，平仄平平仄平仄。","仄平仄平○仄仄，仄平平仄平平仄。","平平仄仄平仄○，仄平平○仄○仄。","○仄仄平平仄仄，平仄平平仄仄仄。","平平仄仄仄仄平，仄平○○○仄仄。","仄平仄仄仄○平，仄仄○平仄平仄。","仄平○仄仄仄平，仄平平○平平仄。"],"paragraphs":["韵如风蝉蜕尘垢，气如春容在杨柳。","风流翰墨俱细事，自是吾家道门友。","十年契阔挂梦寐，一见令人忘白首。","况在祝融眉额间，青碧连天雪晴后。","冷斋拨炉闻夜语，雪灰消尽红金斗。","君才合在台阁间，簿书堆中不应有。","且置玉堂风雨笔，来试牛刀霹雳手。","民奸吏滑本有神，到君难藏如鼻口。","卧驼忽起便过人，再拜当为乃翁寿。","此诗乘怒勿示人，愿君低回为遮丑。"],"title":"喜会李公弱"}
