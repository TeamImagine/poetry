{"author":"释道潜","id":202999,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["猿鸟投林已寂然，芭蕉过雨小楼前。","云依绝壁中间破，月自遥峰缺处圆。","照坐不须红蜡炬，可人唯有蕙炉烟。","校雠御府图书客，畴昔还同此夜禅。"],"title":"四照阁奉陪辩才老师夜坐怀少游学士"}
