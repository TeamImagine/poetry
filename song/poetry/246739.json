{"author":"吕本中","id":246739,"strains":["仄平平仄平，平仄仄平仄。","○平平平平，仄仄平仄仄。","仄○仄平平，仄仄○仄仄。","平平仄仄仄，仄仄仄仄仄。","仄平仄平平，○○仄○仄。","平平仄平仄，仄仄平仄○。","仄平仄仄仄，平仄仄仄仄。","仄平仄仄○，仄仄仄仄○。","仄仄仄平仄，仄仄平仄○。","平平仄仄仄，平平仄平仄。","仄○仄仄仄，仄仄仄平仄。","平平仄平仄，平仄平仄仄。","○○平平仄，仄仄仄仄仄。","仄○平平平，仄仄仄仄仄。"],"paragraphs":["我来筠水阳，君亦发章贡。","相逢潇湘门，及此兵未动。","卧闻羽书驰，起已行者众。","匆匆不及款，尚辱苦语送。","慨然念平生，相从已如梦。","交游半生死，所至多罅缝。","我衰学不入，君亦老未用。","熟知一世中，有此九鼎重。","子贱则君子，闵子言必中。","师门未遽绝，斯文实天奉。","别离又几日，坐想发孤讽。","衡州逼南岳，湘水寒不冻。","颇传江西扰，盗贼已放纵。","往从田苏游，此乐不得共。"],"title":"衡州逢解子中别后奉寄"}
