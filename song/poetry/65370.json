{"author":"廖行之","id":65370,"strains":["平平仄仄平平平，仄平仄仄平平平。","平平仄仄仄平仄，平仄仄仄平平平。","仄平○○仄○仄，仄仄仄仄平平○。","平○仄平仄仄仄，平平仄仄平平平。","仄平仄仄平仄仄，仄仄○仄平平○。","仄平仄仄仄平仄，平仄平○平平平。"],"paragraphs":["西风响树声𩙫𩙫，暮云势作蛟龙逃。","玄冥夜半挽银汉，翻写到地奔惊涛。","万声传空震且怒，草木股栗皆悲号。","吾闻闵民望岁者，辛勤必与丰年遭。","即今麦孕苗欲秀，得失相去悬秋毫。","沛然一雨决丰歉，谁谓天鉴徒高高。"],"title":"夏夜大雨"}
