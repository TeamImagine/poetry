{"author":"陈普","id":161500,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["缉熙正学勿虚过，立志悠悠得几何。","黄卷工夫当猛省，青春齿发莫蹉跎。","笔头有焰由充养，镜面无尘在洗磨。","六籍四书无释手，胸中治具看森罗。"],"title":"和清叟自勉"}
