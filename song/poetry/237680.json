{"author":"刘一止","id":237680,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄仄平平仄仄平。","仄仄平平平仄仄，平平平仄仄平平。"],"paragraphs":["追思五十年前梦，山压平湖水次门。","白鹭未惭公子贵，青松不屈大夫尊。","文辞朴凸推鼻祖，标置孤高到耳孙。","更喜新亭名意好，吴郎清峻芮郎温。"],"title":"题毗山吴约仲旷远亭一首"}
