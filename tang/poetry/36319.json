{"author":"王仁裕","id":36319,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["红妆齐抱紫檀槽，一抹朱弦四十条。","湘水凌波惭鼓瑟，秦楼明月罢吹箫。","寒敲白玉声偏婉，暖逼黄莺语自娇。","丹禁旧臣来侧耳，骨清神爽似闻韶。"],"title":"荆南席上咏胡琴妓二首 一"}
