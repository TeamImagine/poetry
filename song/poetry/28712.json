{"author":"洪适","id":28712,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["旌旗猎猎战西风，介胄精明霜与同。","拥道共瞻元帅至，折冲谁许十贤功。","夸银拖彩征师喜，回袖垂螺舞女工。","已向黄枢赞筹画，便应归侍大明宫。"],"title":"归路致语口号"}
