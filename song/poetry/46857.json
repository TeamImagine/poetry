{"author":"梅尧臣","id":46857,"strains":["仄平仄仄平，仄仄仄仄仄。","仄仄仄仄平，仄仄仄仄仄。","仄平平平仄，平仄仄仄仄。","仄○仄○平，平平○仄仄。","仄平仄仄仄，仄仄仄仄○。","仄○平仄○，仄仄仄平仄。","仄仄平仄仄，仄仄仄仄仄。","仄仄仄平仄，仄仄仄仄○。","仄平仄仄仄，仄平仄仄仄。","仄仄仄平平，仄仄仄仄仄。","平平平仄仄，○仄仄仄仄。","仄平○仄平，仄仄仄平仄。","平仄平平平，平平仄仄仄。","仄平○○平，仄仄平仄仄。","平平仄仄平，平仄仄仄仄。"],"paragraphs":["许公运国储，岁入六百万。","上莫究所来，下莫有剥怨。","十年无纤乏，功利潜亦建。","昨除侍从官，聊为磨世钝。","比于以舌得，此岂愧物论。","较量多少间，未足数刘晏。","大计苟窘费，曷不使预筭。","欲倍即能倍，但勿惑谤讪。","扰民可以夺，食官可以窜。","要付与权衡，一切出果断。","呜呼任智力，长短固有限。","制财犹制兵，太甚则生乱。","公譬淮阴侯，多多有益办。","我今听其谈，夜去为扼腕。","书之俟采诗，咨访不可缓。"],"title":"许发运待制见过夜话"}
