{"author":"韩淲","id":87209,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["倚棹扪萝步古堤，井边池上访招提。","荒荒草满平原外，寂寂洲横流水西。","一叶小舟渔自乐，数行高树鸟频啼。","人间俯仰仙凡隔，丹灶空留占葛溪。"],"title":"桃花台"}
