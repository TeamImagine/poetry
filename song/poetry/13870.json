{"author":"宋祁","id":13870,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["使麾得请印垂腰，不畏秋风病鬓凋。","游子已携河上手，客槎犹在斗边桥。","水从南浦伤离剧，马近东方作意骄。","晓榻梦回翻自愧，卧听人赴午门朝。"],"title":"舣舟怀信亭"}
