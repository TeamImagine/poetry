{"author":"周紫芝","id":240791,"strains":["平仄仄仄仄，○○○平仄。","平仄仄仄平，仄仄仄仄仄。","仄仄平平平，仄仄仄平仄。","仄仄仄平平，平平仄○仄。","仄仄仄仄仄，仄平仄仄仄。","平平平仄仄，平○○仄仄。","○○平平平，平○仄平仄。","仄仄仄平○，平○仄仄仄。"],"paragraphs":["华髪日就槁，萎萎如秋草。","秋草剪复生，髪秃不再好。","雅意怜儿童，软语媚翁媪。","镊白挽流光，持杯锡难老。","我老不足惜，汝生念不早。","兵戈常在眼，流离犹满道。","且当𥬠残缸，瓶空莫辞倒。","醒视夜何其，东行日杲杲。"],"title":"除夜杂兴三首  其一"}
