{"author":"林季仲","id":6103,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["林峦争入马蹄来，宿雾残云拨不开。","石卧松根横碧玉，瀑悬天外转晴雷。","仙家长锁青春好，老子犹堪竟日陪。","收拾此身知有所，一间茅屋傍山隈。"],"title":"次韵和康侍郎游仙岩"}
