{"author":"徐铉","id":306,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["从事蕲春兴自长，蕲人应识紫微郎。","山资足后抛名路，莼菜秋来忆故乡。","以道卷舒犹自适，临戈谈笑固无妨。","如闻郡阁吹横笛，时望青谿忆野王。"],"title":"送魏舍人仲甫为蕲州判官"}
