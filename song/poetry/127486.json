{"author":"方岳","id":127486,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄仄。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["岂可常贫料此翁，斋盂顿有玉珑松。","春山药草能同饭，夜雨茅堂未缺供。","杞菊共传寒绿赋，柴桑不隔紫霄峰。","冰甆嚼出宫商羽，一洗人间芥蒂胸。"],"title":"赵尉送菜  其二"}
