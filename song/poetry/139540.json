{"author":"陈著","id":139540,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["道脉来从洛二程，天教驰辔福东瀛。","笔头有海清尘浊，胸次如春放雪晴。","喜拍蓬壶鳌亦抃，攀遮梅驿马难行。","恨无老翼飞随去，岁晚江空潮自生。"],"title":"次韵程仲实佥事纪行"}
