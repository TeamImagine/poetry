{"author":"苏轼","id":193431,"strains":["仄平仄仄平仄仄，仄仄平平平仄平。","仄○平仄仄仄仄，平仄仄仄仄○平。","仄○仄仄仄平仄，仄仄○平○仄平。","仄平仄仄仄平仄，仄仄平仄平平平。","○平仄平仄平仄，仄○仄仄平仄平。","平平仄仄仄平仄，仄仄○仄平平平。","○平平平仄仄仄，○仄仄仄仄仄平。","平平平平仄平仄，仄平平仄平○○。","平平仄○仄仄仄，平平平仄仄仄平。","平○仄仄平仄仄，平仄○仄○平平。","平○仄仄平仄仄，平仄仄仄平平平。","仄平平仄平仄仄，仄仄○仄○平平。","仄平仄仄仄平仄，平仄仄仄平仄平。","平平仄仄仄平仄，仄平平仄平平平。","平平平仄仄仄仄，仄仄平仄平平平。","仄平平仄平仄仄，仄仄平仄平○○。","平平平仄仄○仄，仄○○仄平平平。"],"paragraphs":["渚宫寂寞依古郢，楚地荒茫非故基。","二王台阁已卤莽，何况远问纵横时。","楚王猎罢击灵鼓，猛士操舟张水嬉。","钓鱼不复数鱼鳖，大鼎千石烹蛟螭。","当时郢人架宫殿，意思绝妙般与倕。","飞楼百尺照湖水，上有燕赵千蛾眉。","临风扬扬意自得，长使宋玉作楚辞。","秦兵西来取钟簴，故宫禾黍秋离离。","千年壮观不可复，今之存者盖已卑。","池空野迥楼阁小，惟有深竹藏狐狸。","台中绛帐谁复见，台下野水浮清漪。","绿窗朱户春昼闭，想见深屋弹朱丝。","腐儒亦解爱声色，何用白首谈孔姬。","沙泉半涸草堂在，破窗无纸风飔飔。","陈公踪迹最未远，七瑞寥落今何之。","百年人事知几变，直恐荒废成空陂。","谁能为我访遗迹，草间应有湘东碑。"],"title":"渚宫"}
