{"author":"晁说之","id":219286,"strains":["仄平○平平，仄仄平仄仄。","仄平仄仄平，仄仄平仄仄。","平仄○仄平，○平○仄仄。","平仄仄仄平，仄平仄仄仄。","○平仄平仄，○平仄平仄。","平仄平平仄，平平仄○仄。","仄仄平平平，仄仄仄仄仄。","仄仄仄平平，平仄○平仄。","仄仄仄仄平，仄仄平平仄。","平仄仄平○，平平平仄仄。"],"paragraphs":["十年三冬时，柜火帘小室。","读书似少疲，坐睡尘两膝。","飞雪封我窗，号风过我壁。","时有可语人，对之亦默默。","当时不知乐，兴言在今夕。","今夕何为者，荒山事行役。","仆驭同饥寒，惝恍若有失。","旅舍既凄凉，台牒更狼藉。","始信柳柳州，幸此南夷谪。","归去亦何难，清时惟所适。"],"title":"感事"}
