{"author":"郑谷","id":31711,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平平仄平。"],"paragraphs":["蔟蔟新英摘露光，小江园里火煎尝。","吴僧漫说鸦山好，蜀叟休夸鸟觜香。","合座半瓯轻泛绿，开缄数片浅含黄。","鹿门病客不归去，酒渴更知春味长。"],"title":"峡中尝茶"}
