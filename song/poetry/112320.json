{"author":"曾琏","id":112320,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["王霸兴亡劫几尘，鸿沟依旧锁寒云。","不将帝业追三代，祇把河山割半分。","故垒已随流水尽，归鸦空带夕阳曛。","西风立马频回首，那忍猿声隔岸闻。"],"title":"鸿沟和吕圣功韵"}
