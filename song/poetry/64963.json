{"author":"章甫","id":64963,"strains":["仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["越王楼畔彬禅客，为法南游蚤出关。","曾驾铁船冲巨浪，又携锡杖过他山。","梦回故国非无侣，身比孤云只独闲。","君到诸方如问我，年来多病鬓毛斑。"],"title":"送彬禅客"}
