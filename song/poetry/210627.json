{"author":"杨亿","id":210627,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["涔阳从事有嘉声，外计封章荐姓名。","再命便为千室宰，于飞又岀九重城。","腰悬铜墨才犹屈，吟对江山思转清。","楚客十年偏遂意，秋风满箸紫莼羹。"],"title":"送章頔寺丞之巴陵"}
