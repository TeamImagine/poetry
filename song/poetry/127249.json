{"author":"方岳","id":127249,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["半世青灯眼欲昏，谁知曾亦望中原。","雨荒塞草秋如洗，雪拥春蓑夜自温。","宠辱易生分别想，是非政可鹘仑吞。","不论茅屋锄犂外，但守平生六二坤。"],"title":"次韵汪宰见寄  其二"}
