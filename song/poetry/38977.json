{"author":"陆游","id":38977,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄仄仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["奉常遗绪冷如秋，闭户知君颇好修。","千里可嗟妨晤语，两书犹喜免沉浮。","但令有竹能医俗，何患无天可寄愁。","一事却须常自勉，勿容凡子得同游。"],"title":"表侄江坰种竹名筠坡来求诗"}
