{"author":"丁仿","id":172717,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["万峰翠插锁萦纡，一沼光涵湛碧虚。","驯虎旧闻输野鹿，化龙俄已失金鱼。","白莲尚结高僧社，古木全荒隠士庐。","襥被须期借禅榻，尽穿荦确与崎岖。"],"title":"碧沼寺"}
