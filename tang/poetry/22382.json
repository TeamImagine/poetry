{"author":"李商隐","id":22382,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["外戚平羌第一功，生年二十有重封。","直登宣室螭头上，横过干泉豹尾中。","别馆觉来云雨梦，后门归去蕙兰丛。","灞陵夜猎随田窦，不识寒郊自转蓬。"],"title":"少年"}
