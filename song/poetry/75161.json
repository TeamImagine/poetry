{"author":"赵蕃","id":75161,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","仄平平仄仄仄仄，仄仄仄平平仄平。"],"paragraphs":["驰檄传闻思一来，溪头几立望樯桅。","黄花又作霜前槁，白酒空留秋后醅。","早岁交游今孰在，暮年林壑要深陪。","世间名宦岂不好，只恐势移成溺灰。"],"title":"寄怀畏知二首  其二"}
