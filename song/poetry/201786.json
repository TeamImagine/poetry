{"author":"彭汝砺","id":201786,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["万里沙陀险且遥，雪霜尘土共萧条。","草莱长大牛羊众，窟穴阻深豺虎骄。","往日御夷谁似宋，今时尚德莫如尧。","试看虞舜岩廊上，何羡呼韩渭水朝。"],"title":"尚德"}
