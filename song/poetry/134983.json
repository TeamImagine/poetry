{"author":"释文珦","id":134983,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["试问青松若个栽，僧门祇向树边开。","月明定有仙人过，露滴频闻野鹤回。","千岁老根成虎魄，几寻枯干裹莓苔。","住来自得清虚味，不管流光白发催。"],"title":"松屋"}
