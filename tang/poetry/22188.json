{"author":"许浑","id":22188,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["台阁参差倚太阳，年年花发满山香。","重门堪锁青春晚，深院垂帘白昼长。","草色芊绵侵御路，泉声呜咽绕宫墙。","先皇一去无回驾，红粉云鬟空断肠。"],"title":"经古行宫"}
