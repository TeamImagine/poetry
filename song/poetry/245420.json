{"author":"张纲","id":245420,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["岁晚穿池结小亭，地偏聊欲寄幽情。","虚檐风度披襟爽，曲岸波平照眼明。","过我宾朋无厌数，傍人鸥鹭不须惊。","圣朝乞得身闲散，便觉渊明是隔生。"],"title":"作亭池上日游其间颇觉自适"}
