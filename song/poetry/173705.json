{"author":"曾巩","id":173705,"strains":["仄平仄仄平平平，平仄○○平平平。","平○仄仄平仄仄，仄仄仄仄平平平。","平平仄仄平仄仄，仄仄平仄平○平。","仄○平平仄仄仄，仄仄○仄平平平。","仄仄平平仄仄仄，仄仄仄仄平○平。","仄仄平平仄仄仄，仄平仄仄平平平。","平平○仄平仄仄，仄仄仄仄平○平。","仄平○平仄仄仄，仄仄仄○仄仄平。","平平仄○仄仄仄，仄仄仄仄○平平。","仄平仄○仄仄○，仄平仄仄平平平。"],"paragraphs":["北风万里开蓬蒿，山水汹汹鸣波涛。","尝闻一鹗今始见，眼驶骨紧精神豪。","天昏雪密飞转疾，暮略东海朝临洮。","社中神狐倏闪内，脑尾分磔垂弓櫜。","巧兔狞鸡失草木，勇鸷一下崩其毛。","窟穴呦呦哭九子，帐前活送双青猱。","啁啾燕雀谁尔数，骇散亦自亡其曹。","势疑空山竭九泽，杀气已应太白高。","归来礧嵬载俎豆，快饮百瓮行春醪。","酒酣始闻壮士叹，丈夫试用何时遭。"],"title":"一鹗"}
