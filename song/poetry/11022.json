{"author":"朱翌","id":11022,"strains":["仄仄仄平仄，仄仄仄仄仄。","仄平仄仄仄，仄仄○仄仄。","平平仄○平，仄仄仄平仄。","平平仄○平，仄仄仄平仄。","仄仄仄仄平，仄仄仄平仄。","平仄平仄○，仄仄平仄仄。","仄仄仄仄○，仄仄仄仄仄。","仄仄仄仄平，仄仄仄仄仄。","仄仄平平○，仄仄平平仄。","平平仄平仄，平仄仄平仄。","平平○仄平，○仄平仄仄。"],"paragraphs":["我柳已飘絮，我笋亦上竹。","雪毡密盖地，犊角横入屋。","兹辰略行园，喜色动眉绿。","炎荒异中原，气候少清淑。","一日具四时，旦暮变寒燠。","而我于此间，兀若蚕上簇。","但爱草木长，遂使杖屦熟。","喜甚得小诗，意断语不续。","尚可羊何和，不用唐衢哭。","诸公幸无事，来不待休沐。","床敷三百棋，胜负任反复。"],"title":"三月旦行园"}
