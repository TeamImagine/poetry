{"author":"陆游","id":33294,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万里驰驱坐一饥，自怜无计脱尘鞿。","身留幕府还家少，眼乱文书把酒稀。","客路更逢秋色晚，故山空有梦魂归。","芋羮豆饭元堪饱，错用人言恨子威。"],"title":"书怀"}
