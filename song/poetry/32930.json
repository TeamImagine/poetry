{"author":"陆游","id":32930,"strains":["仄平仄仄仄平平，仄仄平平仄仄平。","平仄仄仄平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["杜陵雁下岁将残，疋马西游雪拥关。","憔悴敢忘双阙路，淹迟遍看两川山。","春回柳眼梅须里，愁在鞭丝帽影间。","安得黄金成大药，为人千载驻頺颜。"],"title":"雪晴行益昌道中颇有春意"}
