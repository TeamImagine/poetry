{"author":"刘敞","id":174650,"strains":["仄仄平平平，仄平仄○平。","仄仄○仄○，仄仄平仄平。","平平仄○平，仄仄仄仄平。","仄平仄平仄，仄平仄仄○。","平仄仄仄仄，仄仄○仄○。","平仄平仄平，仄仄平仄平。","平平仄平仄，仄仄仄仄平。","仄仄○仄平，○○平○平。","仄平平平仄，仄仄平平平。","仄仄仄平平，仄○仄仄平。"],"paragraphs":["四海无风涛，五年再相逢。","会合如此难，况我罹百凶。","悲端素填膺，触事涙满胸。","欲言不能语，岂知涕所从。","良久得仰视，恍忽如梦中。","非复平昔游，岂复平昔容。","危生若霜叶，懔懔待烈风。","不有亲戚欢，其如忧患攻。","破啼强为笑，意气徒衰翁。","慰尔友于情，急难义所隆。"],"title":"和弟自京师来"}
