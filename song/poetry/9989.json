{"author":"释慧空","id":9989,"strains":["仄平平平平仄仄，平仄仄○平仄仄。","仄平平仄平平平，仄仄平平平仄仄。","仄平○仄仄平平，平仄仄仄仄仄平。","仄平仄仄仄仄仄，仄仄平平仄仄○。","平平平仄平平仄，仄仄○平○仄仄。","仄平平仄仄平平，○仄平平平仄仄。","平仄仄，平仄平平仄平仄。","仄平仄仄仄平○，仄○仄仄仄仄仄。"],"paragraphs":["钝根阿师初乐小，同一法中人怪笑。","白云堆里强安身，掣电机前争失照。","业风吹下到天亭，无着力处尽力争。","一朝力尽却自笑，放下蛇头摆手行。","超然居士今庞老，此日相逢犹草草。","不知船子下扬州，更指梅花开恰好。","开恰好，惭愧东君解倾倒。","一枝倒把赠公行，拟行把住道道道。"],"title":"和赵超然  其一"}
