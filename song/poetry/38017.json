{"author":"陆游","id":38017,"strains":["仄仄仄平平仄仄，平平仄仄仄平平。","仄平仄仄仄仄仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["老子不堪尘世劳，且当痛饮读离骚。","此身幸已免虎口，有手但能持蟹螯。","牛角挂书何足问，虎头食肉亦非豪。","天寒欲与人同醉，安得长江化浊醪。"],"title":"对酒"}
