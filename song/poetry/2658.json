{"author":"宋庠","id":2658,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["废垒孤亭四面风，座疑身世五湖东。","长天野浪相依碧，落日残云共作红。","渔缶回环千艇合，巷蒲明灭百帆通。","恍然归兴无人会，闲向青冥数塞鸿。"],"title":"坐旧州驿亭上作"}
