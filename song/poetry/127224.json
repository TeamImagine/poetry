{"author":"方岳","id":127224,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["已付身心毕竟空，念头了不到穷通。","既愚宁免日三省，是圣未妨时一中。","物外禽鱼相尔汝，生前乌兔几西东。","谁云双手都无用，自种山田岁便丰。"],"title":"山中  其三"}
