{"author":"李彭","id":232181,"strains":["仄仄仄平仄平仄，平仄平平仄平仄。","平平平仄平平平，平平仄仄平平仄。","平平平仄仄平○，仄仄○平仄平仄。","仄平仄仄平仄平，仄仄○平仄仄仄。","○平平平○仄平，仄○平平仄仄平。","仄平仄平仄仄仄，仄仄平平平仄○。","仄平○仄平仄仄，○平平○平○平。","平平仄仄仄平仄，○仄平平仄平仄。","平○○○仄仄仄，仄仄平平仄仄仄。","仄平仄平仄平仄，○仄平○平仄仄。"],"paragraphs":["伐鼓放船落星渚，争曙凫鸿集俦侣。","干旋坤转风掀掀，阳侯就戮波臣怒。","庐山孤𪩘政排空，复阁重楼欲无路。","水虫琐细何足云，窃发凭陵敢予侮。","长年吞声三老悲，老妻惊呼稚子啼。","病躯不能自料理，袖手悬知虀粉期。","谢公吟啸吾岂敢，兴公悲号差胜之。","寒葅百瓮未渠尽，犹得余生见昏觐。","归帆行将拂五老，要及霜风快雁隼。","径须作笺寄鲂𫚈，行路艰难公莫遽。"],"title":"遭风祷神林浦"}
