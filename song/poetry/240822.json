{"author":"周紫芝","id":240822,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["东风吹雪满征鞍，夺我濒湖一笑欢。","老病不堪频送客，乱离容易莫求官。","故人知有山公在，游子应怜范叔寒。","留得余年可相见，不须回眼泪阑干。"],"title":"用晦访别为作长句"}
