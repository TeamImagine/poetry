{"author":"释永颐","id":108980,"strains":["仄仄仄仄仄，平平仄平仄。","仄平平○○，仄仄仄平仄。","仄○平仄平，仄仄平仄○。","平仄仄平平，仄仄仄仄仄。","仄仄平仄平，平平仄平仄。","○平平仄平，仄仄平仄仄。","平○仄平平，仄仄平平仄。"],"paragraphs":["不翦亦不斲，山楹在尘表。","石泉声淙淙，秀谷自围绕。","是中玄览人，未见今日了。","君固自无心，世亦不易晓。","梦奠何可攀，颓然泰山小。","当时岩壑人，百世何矫矫。","清吟振霞缨，日翳群阴悄。"],"title":"和韩涧泉韵题周晋仙山楹"}
