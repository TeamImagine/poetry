{"author":"夏竦","id":232754,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["丹壁排空叠彩虹，上真应此驻灵踪。","烟沉晓日明孤顶，云破余霞出半峰。","岩下法师曾伏虎，洞中仙客屡投龙。","他年翠盖东巡狩，玉牒终须受大封。"],"title":"赤城"}
