{"author":"方回","id":150045,"strains":["仄仄○平仄，平平仄仄○。","仄平平仄仄，仄仄仄平平。","平仄平平仄，平○○仄平。","仄平平仄仄，平仄仄平平。","仄仄平○仄，平○仄仄平。","仄平平仄仄，仄仄仄○平。","仄仄平平仄，平平仄仄平。","平平仄仄仄，仄仄仄平平。"],"paragraphs":["不寐缘何事，无言试自思。","百年欹枕里，五夜倚楼时。","天下奇才少，人中间气谁。","洗心方见易，知道始能诗。","可用黄庭演，何劳素问医。","傥来縻尔爵，小事惄如饥。","栗里渊明菊，商山绮里芝。","乾坤万万古，达者姓名垂。"],"title":"八月二十三日早起"}
