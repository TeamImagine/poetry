{"author":"李处权","id":8484,"strains":["平○仄仄○平平，平平平仄平平平。","平平仄仄平仄仄，仄仄仄仄平平平。","平平平仄仄平仄，平仄仄平平○平。","平平仄仄仄仄仄，仄仄仄平平○平。","仄平仄仄仄平仄，仄仄○平○平平。","仄平仄仄仄仄平，平平平仄平平平。","平平○仄仄仄仄，○仄仄平平仄平。","仄平平平仄平仄，仄仄仄仄平平平。"],"paragraphs":["江空月挂疏梅村，生香湔祓何郎魂。","亭亭自是尘表物，玉质敢有烟埃昏。","西州风土似南国，高树缭台丞相园。","居然志士节独苦，炯若德人颜更温。","至今往往入幽梦，梦去折花迎朝暾。","寇来一炬半月红，伤心无处求朱门。","君知行乐不可缓，中圣友贤余勿言。","侍郎堂西腊前破，唤取我辈斟洼樽。"],"title":"张元览追和东坡咏梅要予同赋"}
