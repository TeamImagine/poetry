{"author":"陆游","id":39763,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄仄平仄，平仄仄平平仄平。","仄仄平平仄平仄，仄平平仄仄平平。"],"paragraphs":["残年欲遂迫期颐，追数朋俦死已迟。","卜冢治棺输我快，染须种齿笑人痴。","野梅堕地草生后，街柳拂鞍冰泮时。","满眼云山不须买，剩倾新酿赋新诗。"],"title":"岁晚幽兴四首  其二"}
