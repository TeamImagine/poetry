{"author":"苏颂","id":179214,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["闻道扁舟下迅湍，怒涛惊浪拥前滩。","岸迷津际居无定，人隔过从意少欢。","风信未回聊对景，岁华将暮自凌寒。","君才一日能千里，直上青云亦未难。"],"title":"和王察院竹筿巷阻风七言"}
