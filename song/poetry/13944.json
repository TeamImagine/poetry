{"author":"宋祁","id":13944,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["姑山羽客冰为骨，金掌仙人露代餐。","化作妙辞真扣玉，写成初藁剩惊鸾。","心随零雨蒙蒙密，恨过清溪曲曲寒。","此秘东阳夸未睹，灵均千载有余叹。"],"title":"览聂长孺蕲春罢归舟中诗笔"}
