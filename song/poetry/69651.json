{"author":"王炎","id":69651,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["老南蜕骨几何年，揖客支筇谩曲拳。","本自心清无染著，岂因境静息攀缘。","我行不值挥犀语，公到惟堪扫榻眠。","尚有诗魔降未得，不禁物色巧勾牵。"],"title":"和程丞游清水岩黄龙山韵 黄龙山 其一"}
