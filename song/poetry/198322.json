{"author":"苏辙","id":198322,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄仄平仄仄平平。"],"paragraphs":["南过庾岭更千山，烝润由来共一天。","云塞虚空雨翻瓮，江侵城市屋浮船。","东郊晚稻须重插，西舍原蚕未及眠。","独棹扁舟趁申卯，米盐奔走笑当年。"],"title":"次韵子瞻连雨江涨二首  其一"}
