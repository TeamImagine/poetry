{"author":"毕仲游","id":209117,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["闻说幽居傍北溪，莫将归思作新诗。","未为野客随翁去，应被山僧笑我痴。","近日病中为酒敌，他年物外得禅师。","林泉漫有花开约，借马相从能几时。"],"title":"次韵和子思舅"}
