{"author":"方回","id":148192,"strains":["仄平仄仄仄，仄平仄平平。","○仄仄平仄，仄平仄平平。","平平仄仄仄，仄仄○平○。","仄仄仄仄仄，仄仄仄仄平。","仄平？？平，仄仄平平平。","仄平仄仄平，仄仄平平平。","平平仄仄平，仄仄平仄平。","仄○仄○仄，仄仄平仄平。","仄仄仄平仄，仄仄○平平。","平平仄仄仄，仄仄○仄平。","平仄平平仄，○平○仄平。","仄仄仄平仄，仄仄平平平。","平仄仄仄仄，仄○平○平。","仄平仄仄仄，仄仄平仄平。","仄仄平仄仄，平仄○平平。","仄仄仄仄仄，仄仄平平平。","仄仄仄仄平，仄平仄○平。","仄仄仄○仄，仄仄平平平。","仄平仄仄仄，仄仄仄仄平。","仄仄仄平仄，仄？？仄平。","仄平仄仄仄，○仄平平平。","仄仄仄仄平，仄平平仄平。","仄仄仄平平，仄平仄仄○。","平平平平平，平平仄平平。","仄仄仄平平，仄仄平○平。","仄○平仄○，仄仄平平平。"],"paragraphs":["放翁六十二，起家守严陵。","三稔即祗召，礼闱直青绫。","虚翁四十九，外补当兵兴。","七稔始受代，万死脱怨憎。","放翁□□豪，决起天池鹏。","短章异大篇，往往蛟龙腾。","虚翁亦嗜诗，瘦骨枯峻嶒。","欲和郡中作，百冗嗟弗能。","曩读剑南集，几夜挑孤灯。","今兹一再读，愤气填我膺。","公昔承平日，从容泥轼凭。","啸咏遍泉石，醉乐多宾朋。","而我值变故，祸患来相仍。","撚须意少暇，晓夕惟战兢。","拙稿千取百，秋暮号蝉蝇。","仰望子陆子，绝意天阶升。","忽梦一老仙，电眸齿如冰。","手执玉如意，坐控琴高鲮。","指麾若讲授，揖我谓我譍。","大道有坛陛，所□□级登。","汝年故未耄，亢健侔霜鹰。","乞汝九万笺，但勤攻剡藤。","异日大罗天，后车许汝乘。","西风萧萧凉，桐江碧澄澄。","秘诀隠丹崖，古刻刓苍棱。","万重云雾间，往问南山僧。"],"title":"读放翁诗作"}
