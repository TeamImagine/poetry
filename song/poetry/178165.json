{"author":"赵湘","id":178165,"strains":["仄仄平平仄仄平，仄平仄仄仄平平。","仄仄平仄平平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一夕衡门独自开，雨阴深巷少尘埃。","酒醒风傍池边起，坐久月从花上来。","何处夜歌初欲断，四邻春梦未知回。","因思此兴无人共，时复孤吟步绿苔。"],"title":"春夕偶作"}
