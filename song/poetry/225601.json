{"author":"李昭玘","id":225601,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["平昔弦觞浪自怡，暮年荐鹗有新知。","蛾眉翻作黄昏哭，乐府空传白纻词。","上国音尘随梦断，东山箫管结秋悲。","风亭月观依然在，辽鹤归来复几时。"],"title":"次膺哀辞三首  其二"}
