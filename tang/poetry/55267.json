{"author":"孟浩然","id":55267,"strains":["仄○平平仄，平仄○仄平。","平仄仄○仄，平平平仄平。","仄平平仄仄，仄仄平平平。","仄仄平仄仄，仄平平仄平。","平仄仄仄仄，平平平仄○。","平平仄平仄，仄仄仄平平。","仄仄○仄仄，平平平仄平。","○平仄平仄，平仄平平平。","平仄仄平仄，仄平仄○平。","仄平平仄仄，平仄仄平平。"],"paragraphs":["幼闻无生理，常欲观此身。","心迹罕兼遂，[崎岖]多在尘。","晚途归旧壑，偶与支公邻。","导以微妙法，结为清净因。","烦恼业顿舍，山林情转殷。","朝来问疑义，夕话得清真。","墨妙称古绝，词华惊世人。","禅房闭虚静，花药连冬春。","平石籍琴砚，落泉洒衣巾。","欲知冥灭意，朝夕海鸥驯。"],"title":"还山贻湛法师"}
