{"author":"葛绍体","id":123571,"strains":["仄○平平平，平仄平仄平。","仄仄仄平仄，仄仄平○平。","仄仄平平平，○仄平仄平。","平○仄平平，仄平仄○平。","仄仄○平○，平仄仄仄平。","仄平仄平仄，平平平平平。","平仄仄仄仄，平仄平仄平。","平平○平平，仄平○○平。"],"paragraphs":["邑称仙之居，山水开画图。","着我老仙子，少试胸中书。","视印秋风前，观化冬日初。","琴调待平弦，发稠借轻梳。","岂必三年期，期月亦可乎。","赤城势连越，朱溪流通吴。","人限地百里，而滞天一隅。","俄然乘云翔，邑人空叹吁。"],"title":"送仙居令"}
