{"author":"孔平仲","id":203912,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["项王战败耻归东，仗剑南游寂寞中。","雨雪萧条千里暗，乾坤浩荡一身穷。","文章未属清时用，议论徒多烈士风。","四海望霖龙折角，为君悲绝诉苍穹。"],"title":"赠王吉甫  其一"}
