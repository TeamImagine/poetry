{"author":"董嗣杲","id":154211,"strains":["仄平○平仄，仄仄仄仄仄。","平仄仄平仄，平仄仄平仄。","仄平平仄平，仄仄仄平仄。","○○仄仄平，平仄仄平仄。","仄仄仄平仄，平平仄仄仄。","平平平平平，平仄仄平仄。","仄仄仄平仄，仄○仄○仄。","平仄平○平，仄平仄平仄。"],"paragraphs":["买舆过银树，水落见潦迹。","残雪闪斜照，篱落掩鱼泽。","鸟飞山意冥，雁度水光碧。","乘兴觅酒垆，荒市绝殽核。","入暮路程杳，寒皲面颊赤。","时艰人烟稀，终日涉荒僻。","岂独慨风景，亦且倦行役。","茅店投深幽，月明野田白。"],"title":"过银树"}
