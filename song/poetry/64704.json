{"author":"章甫","id":64704,"strains":["仄平仄仄平，仄○○仄○。","仄○平仄仄，平仄○平平。","平仄仄平仄，仄仄仄○平。","平仄仄平平，○仄平平平。","仄平平仄平，仄仄平仄平。","仄仄仄仄平，仄仄○平平。","仄平仄平仄，○仄平平平。","○平○仄平，仄仄平○平。","平平平仄平，○平○仄平。","平仄仄平仄，平平○仄平。","○仄平仄平，仄仄平平平。","平平仄仄仄，仄仄平○平。","平平平仄○，仄仄仄仄平。","平平仄仄○，○仄仄仄平。","仄仄○平平，平仄平○平。","平平仄仄平，仄仄仄平仄。"],"paragraphs":["故乡未可归，异县难久留。","海深蛟鳄怒，安得乘桴游。","贫贱岂天意，自不曲如钩。","吾道未全穷，三岁依贤侯。","小鸡随孔鸾，顾影良可羞。","所喜臭味同，洁己从清修。","迩来苦多病，颇厌淮南州。","援琴操土风，大类南冠囚。","今辰天气佳，和风吹敝裘。","桃李竞颜色，谁能分劣优。","空搅游予心，浩荡生春愁。","新诗忽到手，盛意知难酬。","材生天地间，小大固不侔。","词锋未易当，如以楚伐邹。","玉季更多文，情义还相投。","他年内集时，尚记野人不。"],"title":"和韩丈寄崖簿大雅并见简韵"}
