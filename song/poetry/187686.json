{"author":"王令","id":187686,"strains":["仄仄平○，仄平仄平。","○平仄平，仄仄仄平。","仄仄平○，仄平仄仄。","平仄平仄，仄仄仄平仄。","仄平平平，平仄仄平。","仄仄仄仄，平仄仄仄。","仄仄平仄平，仄平仄平。","仄平平平○，○平仄平平。","平仄仄平仄仄，平平仄仄。","仄仄仄仄仄，平仄仄仄仄。","仄仄仄仄，平平平仄平仄平○，平仄仄仄。","平仄平仄，仄○○仄仄。","仄仄仄仄，仄仄仄仄仄。","○平仄仄仄，仄平仄平仄。","仄仄仄平，○仄仄仄。","平平仄平，仄平平仄。","平仄仄仄，仄仄仄仄。","平仄平仄，平仄仄○。"],"paragraphs":["岂曰无衣，不能素裳。","缝齐有锵，直韨以方。","岂曰无衣，不能素履。","絇以为戒，夙夜以无怠。","素裳戋戋，谁涉不褰。","素履几几，谁涉不止。","始也何所为，我推我宗。","恶余之无从，睢盱以为恭。","今也既宣我力，群心慝慝。","毁予以自德，曾莫肯己直。","尔我目矣，何为而眊聪亦云听，曾莫有告。","谋及于道，佛且讪以笑。","谓白盖黑，或者亦以赤。","行何必有足，巧言以成迹。","以我有常，从尔罔极。","翩翩者舟，在河之涘。","人待不至，亦以自济。","嗟尔君子，归欤予迟。"],"title":"无衣一首招黄任道归"}
