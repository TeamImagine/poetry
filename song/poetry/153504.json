{"author":"刘辰翁","id":153504,"strains":["仄仄平平仄，平平仄仄平。","平平○仄仄，仄仄仄○平。","仄仄平平仄，平○仄仄平。","平○平仄仄，仄仄仄○平。","平仄平○仄，平平仄仄平。","仄平平仄仄，仄仄仄平○。"],"paragraphs":["梦破芙蓉雨，蛾眉琐绿窗。","悠悠思远道，采采涉长江。","北渚浮湘水，西兴渡越邦。","波穿红锦乱，影转画桡双。","花路迷相问，菱歌远失腔。","扣舷惊水鸟，晼晚笑吴憃。"],"title":"夏景 涉江采芙蓉"}
