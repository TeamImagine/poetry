{"author":"杨衡","id":17827,"strains":["仄仄仄平仄，平平仄仄平。","仄平平仄仄，仄仄平平平。","仄仄平仄仄，平仄○仄○。","平平仄仄仄，仄仄仄平平。","○仄○仄仄，仄仄仄○平。","仄仄仄平仄，平平仄平○。","平平仄平仄，平仄平平平。","仄仄仄○仄，○○仄仄○。","仄○仄平仄，平仄仄仄平。","平仄○平平，平○仄仄平。","○仄平平仄，仄仄平平平。","仄平仄平仄，仄仄○平平。","○平仄平仄，仄仄仄○平。","仄平平仄仄，仄仄仄平平。"],"paragraphs":["礼娶嗣明德，同牢夙所钦。","况蒙生死契，岂顾蓬蒿心。","雁币任野薄，恩爱缘义深。","同声若鼓瑟，合韵似鸣琴。","将迓空未立，就赘意难任。","皎月托言誓，沧波信浮沈。","荆台理晨辙，巫渚疑宵襟。","悯悯百虑起，回回万恨深。","候更促徒侣，先晓彻夜禽。","灯彩凝寒风，蝉思噪密林。","留念同心带，赠远芙蓉簪。","抚怀极投漆，感物重黄金。","分鸾岂遐阻，别剑念相寻。","傥甘蓬户贱，愿俟故山岑。"],"title":"夷陵郡内叙别"}
