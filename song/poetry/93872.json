{"author":"戴复古","id":93872,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["孤标粲粲压群葩，独占春风管岁华。","几树参差江上路，数枝装点野人家。","冰池照影何须月，雪岸闻香不见花。","绝似林间隠君子，自从幽处作生涯。"],"title":"梅"}
