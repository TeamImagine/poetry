{"author":"李复","id":212825,"strains":["仄仄平平仄仄平，仄平仄仄仄仄平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绿遶随城潏水流，百年那免问菟裘。","泉甘易汲能蠲疾，土沃翻耕每报秋。","欲托高人论地券，共期他日老渔舟。","归身未到心先到，得此余无一事求。"],"title":"托人求田"}
