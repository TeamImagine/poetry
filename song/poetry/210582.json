{"author":"杨亿","id":210582,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["客儿诗思掩春塘，杖策来观上国光。","举白万钱酤酒饮，杀青千卷买书藏。","梁园绿筿将欹雪，楚岸苍葭已变霜。","跃马还家那隔岁，预应乾鹊报高堂。"],"title":"弟僓归乡"}
