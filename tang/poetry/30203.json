{"author":"方干","id":30203,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["日与村家事渐同，烧松啜茗学邻翁。","池塘月撼芙蕖浪，窗户凉生薜荔风。","书幌昼昏岚气里，巢枝俯折雪声中。","山阴钓叟无知己，窥镜挦多鬓欲空。"],"title":"山中言事"}
