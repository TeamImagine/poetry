{"author":"罗邺","id":30448,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["阶前月色与蛩声，阶上愁人坐复行。","秦谷入霜空有梦，越山无计可归耕。","穷途若遣长堪恸，华髪无因肯晚生。","不似扁舟钓鱼者，免将心事筭浮荣。"],"title":"秋夕旅怀"}
