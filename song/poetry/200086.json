{"author":"刘筠","id":200086,"strains":["平仄○平仄，平平仄仄○。","○平○仄仄，仄仄仄平平。","仄仄平平仄，平平仄仄○。","平平平仄仄，○仄仄平平。","平仄平仄仄，平平仄仄平。","仄平○仄仄，平仄仄平平。","仄○○平仄，平平仄仄平。","仄平平仄仄，仄仄仄平仄。"],"paragraphs":["瑶席留欢友，金波对广庭。","重帘和雾卷，六幕极天青。","属玉东西馆，琉璃左右屏。","梁园休赋雪，隋苑漫飞萤。","蟾滴全供砚，牛津不见星。","绮窗分皎皎，苔阁共亭亭。","已丧应刘魄，谁通鲍谢灵。","欲销千里恨，鲁酒薄还醒。"],"title":"秋夜对月"}
