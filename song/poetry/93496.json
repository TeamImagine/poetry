{"author":"戴复古","id":93496,"strains":["仄仄平平仄，平平仄仄平。","仄平平仄仄，平仄仄平平。","平仄仄平仄，平平仄仄平。","平平仄仄仄，仄仄仄平平。"],"paragraphs":["暂作三衢客，寻僧出郭迟。","适逢徐孺子，同访郑当时。","诗集百家富，梅花几树奇。","匆匆又行役，不见烂柯棋。"],"title":"过三衢寻乡僧适遇爱山徐叔高同访郑监丞其家梅园甚佳选百家诗"}
