{"author":"刘克庄","id":111665,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["谁云逢掖不知兵，一士居然系重轻。","往昔下愚融铁鏁，即今上圣倚金城。","可怜蒋子开三迳，又被乌公夺二生。","旋作凯歌驰露布，残年犹拟看升平。"],"title":"送方蒙中赴辟二首  其一"}
