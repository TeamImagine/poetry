{"author":"杨万里","id":48632,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["天公极意办元宵，顷刻挼云作雪飘。","茂苑长洲花剪玉，苏台香径砌成瑶。","千灯剩喜开红药，两鬓还惊插素标。","客子孤舟寒折骨，无端诗伯苦相撩。"],"title":"走笔和袁起岩元夕前一夜雪作"}
