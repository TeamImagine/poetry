{"author":"刘敞","id":175482,"strains":["平平仄仄平，仄仄仄平平。","平仄平平仄，○平仄仄平。","仄平平仄仄，平仄仄仄○。","仄仄平○仄，○平仄仄平。","仄平平仄仄，仄仄仄○平。","仄仄平○仄，平平平仄平。"],"paragraphs":["全齐七十城，表海寄名卿。","开府驰羔雁，除书得俊英。","借筹心感激，凭轼气纵横。","浩荡军中乐，从容稷下生。","士由知己用，禄以及亲荣。","送别羞长铗，能无归去声。"],"title":"送隐直辟青州幕府"}
