{"author":"白居易","id":16629,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["淮水东南第一州，山围雉堞月当楼。","黄金印绶悬腰底，白雪歌诗落笔头。","笑看儿童骑竹马，醉携宾客上仙舟。","当家美事堆身上，何啻林宗与细侯。"],"title":"赠楚州郭使君"}
