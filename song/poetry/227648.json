{"author":"唐庚","id":227648,"strains":["仄仄平平仄，平平仄仄平。","仄平平仄仄，仄仄○平平。","仄仄平平仄，平平仄仄平。","平○仄平仄，仄仄仄平平。","仄仄○○仄，平平仄仄平。","仄○平仄仄，○仄仄平平。","仄仄平平仄，平平仄仄平。","平平平仄仄，仄仄仄○○。"],"paragraphs":["已愧千名佛，何堪一卷师。","十年驹局促，万事燕差池。","馆下诸生笑，门东稚子饥。","宾僚眼前换，岁月鬓边驰。","子舍行将去，吾车亦已脂。","谓当鱼纵壑，犹作鸟粘黐。","宿有诗书债，非关造化儿。","岷峨吾故国，自合去迟迟。"],"title":"任满未闻除代"}
