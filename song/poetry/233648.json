{"author":"李彭","id":233648,"strains":["平平仄仄仄平平，仄仄平平平仄平。","仄仄平平仄平仄，平平仄仄仄平平。","仄平平仄仄平仄，平仄平平仄仄平。","平仄平平平仄仄，平平仄仄仄平平。"],"paragraphs":["烟霞痼疾自藏身，刮膜频窥佳句新。","学博还同杜侯库，才悭深愧庾郎珍。","倚风终日扫松径，披雾何时对玉人。","西掖銮坡须妙手，如公那复困无津。"],"title":"谨次高韵酬禹功司录博士"}
