{"author":"李洞","id":35666,"strains":["仄仄仄平○，仄平平仄平。","平平仄平仄，仄仄仄平平。","仄仄平平仄，平○仄仄平。","仄平平仄仄，仄仄仄平○。","平仄平平仄，平平仄仄平。","平平仄仄仄，○仄仄平平。","仄仄平平仄，平平仄仄平。","○平平仄仄，平仄仄平平。","○仄平平仄，○平仄仄○。","仄平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["寄掩白云司，蜀都高卧时。","邻僧照寒竹，宿鸟动秋池。","帝诵嘉莲表，人吟宝剑诗。","石渠流月断，画角截江吹。","闲出黄金勒，前飞白鹭鹚。","公心外国说，重望两朝推。","静藓斜圭影，孤窗响锡枝。","兴幽松雪见，心苦砚冰知。","缘杖虫声切，过门马足迟。","漏残终卷读，日下大名垂。","平碛容雕上，仙山许狖窥。","数联金口出，死免愧丘为。"],"title":"感知上刑部郑侍郎"}
