{"author":"梅尧臣","id":57724,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["陆生声誉在云间，来预簪裾谒帝颜。","冠剑有容夔与禼，文章全盛马兼班。","耽耽玉宇龙缠栋，蔼蔼金铺兽啮环。","却出常衙殿前过，戟衣风动自相攀。"],"title":"依韵和宋次道学士紫宸早谒"}
