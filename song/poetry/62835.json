{"author":"薛季宣","id":62835,"strains":["仄仄仄平平，平平仄○仄。","平平仄○仄，仄仄○平仄。","平平仄平仄，仄仄平平仄。","仄仄平平仄，仄仄平平仄。","仄仄○平平，仄仄平平仄。","仄平仄仄平，仄仄平仄仄。","仄平仄平平，仄仄平平仄。","○平仄○平，仄仄仄平仄。","平仄仄仄仄，平○仄仄仄。","平平仄平平，仄平仄○仄。","仄平仄仄仄，仄仄仄仄仄。","仄仄？仄平，平仄仄仄仄。"],"paragraphs":["雨夏作晴天，浮云带溶泄。","西山旦驱马，踏破苍崖翠。","寒泉涨新绿，决决鸣环佩。","上有吴郊畤，九曲羊肠细。","筑阁听松风，缥渺江无际。","野僧喜客来，一见心已醉。","竹萌荐盘餐，玉切琅玕碎。","吟哦壁间诗，恍与古人对。","时发一笑粲，韶闻殆忘味。","清游淡何营，不知夕将至。","岸巾步箬谷，欲往叵自遂。","酌此菩萨泉，为澣濯恶世。"],"title":"西山野步"}
