{"author":"赵抃","id":101707,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["新构园亭好客过，尘缘都不问如何。","爱吟潇洒封侯句，耻咏沧浪濯足歌。","莫笑杯盘常藉草，且观舟楫半随波。","子知此乐无涯否，尽是天恩与幸多。"],"title":"会燕溪亭示同席"}
