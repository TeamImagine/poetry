{"author":"陆游","id":32865,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["残年流转似萍根，马上伤春易断魂。","烘暖花无经日蕊，涨深水过去年痕。","迷行每问樵夫路，投宿时敲竹寺门。","不信太平元有象，牛羊点点散烟村。"],"title":"马上"}
