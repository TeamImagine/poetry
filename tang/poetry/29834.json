{"author":"李咸用","id":29834,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["秋风昨夜满潇湘，衰柳残蝉思客肠。","早是乱来无胜事，更堪江上揖离觞。","澄潭跃鲤摇轻浪，落日飞凫趁远樯。","渔父不须探去意，一枝春袅月中央。"],"title":"送黄宾于赴举"}
