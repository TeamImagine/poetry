{"author":"郑刚中","id":252335,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平仄。","仄平平仄平平仄，仄仄平平仄仄平。"],"paragraphs":["一宿招提又裹粮，寸心孤影自匆忙。","客从瘴岭暑边过，兰在幽林深处香。","动静于人曾两意，升沈如梦亦都忘。","但悲垂老恩无报，泪眼瞻依日月光。"],"title":"未至鼎州道旁有甘泉既酌泉过松竹百步投宿小寺翌日又酌泉登舆松竹间兰香甚盛感而赋之时自移封"}
