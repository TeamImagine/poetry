{"author":"黄庚","id":160522,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["数椽潇洒瞰清漪，荡漾烟霏欲湿衣。","阑角寒光摇翡翠，檐牙倒影浸琉璃。","荷边鼓瑟游鱼听，柳外敲棋睡鹭飞。","洗尽红尘青眼客，临流何惜赋新诗。"],"title":"依绿亭"}
