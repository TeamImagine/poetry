{"author":"仇远","id":163953,"strains":["平仄平平仄仄平，平平仄仄仄○平。","仄平平仄仄平仄，仄仄平平平仄平。","平仄平平平仄仄，平仄仄平仄平仄。","仄平○仄仄平平，仄仄○○仄平仄。"],"paragraphs":["双鹤翩翩溧水阳，红尘不染素衣裳。","一归华表饮风露，一住沧洲谋稻粱。","湖海波涛多起伏，争食那能效鸡鹜。","戛然长唳楚天宽，有日相从逐鸿鹄。"],"title":"送存博教授回虎林"}
