{"author":"陈著","id":139388,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，平仄平平仄仄平。"],"paragraphs":["一寸春晖值万金，谁能白发系光阴。","燕鶑已付忺新耳，蚕麦犹关活世心。","坐到夕阳如梦寐，看来时事只沉吟。","暖风吹面忘怀处，何日何人更似今。"],"title":"凝光亭偶成"}
