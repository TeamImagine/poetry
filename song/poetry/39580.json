{"author":"陆游","id":39580,"strains":["平平仄仄平，仄平平平平。","平平仄仄仄，仄仄平○○。","仄仄仄平仄，平平仄平平。","仄○仄仄仄，仄仄平平平。","平平仄仄仄，仄仄仄仄平。","仄仄平平仄，平平平仄平。"],"paragraphs":["周南太史公，道家蓬莱山。","尘凡不可料，亦复居其间。","屡奏乞骸骨，宽恩许投闲。","羽衣碧玉简，尚缀仙官班。","黄精扫白发，面有孺子颜。","简寂吾家旧，飘然时往还。"],"title":"入秋游山赋诗略无阙日戏作五字七首识之以野店山桥送马蹄为韵  其三"}
