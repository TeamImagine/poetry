{"author":"释道潜","id":203269,"strains":["平平仄仄仄平平，仄仄平平仄仄平。","平仄仄平平仄仄，平平平平仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["驼裘跃马去翩翩，一舍逡巡箭脱弦。","仙事未须穷传记，胜游聊为好山川。","穿林络石惊寒浏，缭白萦青对篆烟。","惆怅能文二三子，操觚安得共周旋。"],"title":"同韩子苍游黄山观约高寿朋张公硕不至"}
