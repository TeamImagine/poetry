{"author":"李绅","id":18852,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["礼成中岳陈金册，祥报卿云冠玉峰。","轻未透林疑待凤，细非行雨讵从龙。","卷风变彩霏微薄，照日笼光映隐重。","还入九霄成沆瀣，夕岚生处鹤归松。"],"title":"庆云见"}
