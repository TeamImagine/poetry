{"author":"刘子翚","id":15155,"strains":["平平平仄平，仄仄平仄仄。","平平仄平仄，平仄平仄仄。","平平仄平仄，平仄平仄仄。","仄○平仄仄，仄仄○平仄。","仄仄仄平平，○○仄平仄。","平平仄平仄，仄仄仄平仄。","仄平平平仄，○仄仄○仄。","平平平仄仄，仄仄平平仄。","平平○平平，平仄仄平仄。"],"paragraphs":["兹乡山水佳，昔乃为盗窟。","吾卢已煨烬，荒草墙兀兀。","墙东大梨树，惟此为旧物。","火烧枝叶尽，老本更奇崛。","众鸟罢高栖，空庭失清樾。","邻儿利薪爨，往往肆戕伐。","岂知昂霄势，长养自毫末。","寒堤孤碓在，废圃鸣泉出。","衡茅且经营，霜霰莫仓猝。"],"title":"谕俗  其一○"}
