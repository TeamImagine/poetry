{"author":"陆游","id":40433,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["正苦中天赫日流，房栊忽复变飕飗。","云生江浦初成暝，叶下亭皋剩作秋。","移穴族行怜垤蚁，争巢妇去叹林鸠。","人间寒暑何穷已，砧杵行闻治褐裘。"],"title":"欲雨"}
