{"author":"陆龟蒙","id":28380,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄平平。"],"paragraphs":["晓压糟床渐有声，旋如[荒]涧野泉清。","身前古态熏应出，世上愁痕滴合平。","饮啄断年同鹤俭，风波终日看人争。","尊中若使常能渌，两绶通侯总强名。"],"title":"看压新醅寄怀袭美"}
