{"author":"叶茵","id":126280,"strains":["仄○仄仄○，仄仄仄仄仄。","平平仄○平，仄仄平仄仄。","仄平○仄平，平仄○平仄。","仄仄平仄平，平仄平仄仄。","仄平仄○平，仄仄仄仄仄。","平仄平平平，平平平仄仄。","仄平平平平，仄仄仄仄仄。"],"paragraphs":["放浪宇宙间，世事笑局促。","骎骎影中人，不受时采录。","奄然长夜归，赍志空山木。","昔日堂上欢，今夕堂下哭。","哭之欲其生，予亦不自觉。","天道元无私，纷纷徒宠辱。","素心惟坡仙，一死万事足。"],"title":"己酉生日敬次靖节先生拟挽歌辞三首  其一"}
