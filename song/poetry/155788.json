{"author":"吴龙翰","id":155788,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平仄仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["奴颜婢膝浪驱驰，几被秋风吹髩丝。","百万博卢空得雉，八千兵溃岂因骓。","功名付我银凿落，世事从渠铁蒺藜。","且跨蹇驴出门去，六朝故地要吾诗。"],"title":"甲子举中补滥忝前名考官刘簿云已在解选涝漉袁簿批有文字清快老健惜乎正榜之额有限之语"}
