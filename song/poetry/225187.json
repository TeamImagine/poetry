{"author":"饶节","id":225187,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄仄平仄，仄仄仄平平仄平。","仄仄平平平仄仄，平平平仄仄平平。"],"paragraphs":["溪云酿雪展还收，数日春严罢出游。","月竹萧萧香转座，缾汤隠隠被蒙头。","一灯聊破上元梦，半夜稍增涂足油。","说妙谈玄吾不会，从教高挂雪峰球。"],"title":"不愚兄示上元佳句谨次韵为笑"}
