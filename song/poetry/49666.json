{"author":"杨万里","id":49666,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["卧雪先生冰雪胸，小迂星履领元戎。","草堂衣钵风骚将，花屋笙箫造化工。","杜宇催归波正绿，海棠不睡烛斜红。","遨头未了词头下，四世重新六五公。"],"title":"寄谢蜀帅袁起岩尚书阁学寄赠药物二首  其一"}
