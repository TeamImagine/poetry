{"author":"陆游","id":42154,"strains":["仄仄平仄平平平，仄仄仄仄平平平。","仄平○仄仄○仄，仄仄平○平仄平。","平平平平仄平平，平仄仄仄仄仄平。","仄平仄仄仄平仄，仄仄平平仄平仄。"],"paragraphs":["小雪湖上寻梅时，短帽乱插皆繁枝。","路人看者窃相语，此老胸中常有诗。","归来青灯耿窗扉，心镜忽入造化机。","墨池水浅笔锋燥，笑拂吴笺作飞草。"],"title":"湖山寻梅二首  其二"}
