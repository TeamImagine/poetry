{"author":"张祜","id":20598,"strains":["仄仄平平仄仄平，仄平平仄仄平平。","平平仄仄平平仄，仄仄平平仄平平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["寂寞春风旧柘枝，舞人休唱曲休吹。","鸳鸯钿带抛何处，孔雀罗衫付阿谁。","画鼓不闻招节拍，锦靴空想挫腰肢。","今来座上偏惆怅，曾是堂前教彻时。"],"title":"感王将军柘枝妓殁"}
