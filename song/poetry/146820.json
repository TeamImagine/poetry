{"author":"陶弼","id":146820,"strains":["仄平平仄仄平平，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["路随云磴石梯行，限隔华夷天意明。","自与大君为外屏，何劳诸将作长城。","福民可拜三公爵，寿圣能呼万岁声。","海国未疆崖石老，待谁来此勒功名。"],"title":"龙州秀岭"}
