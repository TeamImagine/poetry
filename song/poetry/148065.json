{"author":"方回","id":148065,"strains":["平平平仄仄平平，仄仄平平仄仄仄。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["春来何啻酒千瓶，百日醺醺一日醒。","朱笔点诗垂欲困，黄鹂啼树急须听。","霑沙不湿收微雨，倚柱无言立小亭。","芒屦犒僮人一緉，为耘恶草莫教青。"],"title":"立夏明日行园无客五首  其二"}
