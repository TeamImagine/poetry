{"author":"韦骧","id":191175,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁谓南宫夜直频，宿斋清集迥难亲。","翼朝唯幸窥新什，三纪尤欣叙古人。","共庆球琳已华国，独惭樗散谩先春。","更将鄙句追诗战，盖耻弢弓托负薪。"],"title":"和盛中叔侍郎斋宿唱酬"}
