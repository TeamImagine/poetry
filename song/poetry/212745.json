{"author":"李复","id":212745,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["六合天人竞散花，坐惊门地亦清华。","川原霁后龙鳞出，岛屿平时鸟篆斜。","秀发园林春万里，寒生楼观月千家。","待看阳律还暄早，破润乘凌见翠牙。"],"title":"和周湜雪  其二"}
