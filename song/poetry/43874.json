{"author":"范成大","id":43874,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["何处仙翁旧隠居，青莲巉绝似蓬壶。","云深未到淘朱洞，雨小先寻炼药炉。","磵下草香疑可饵，林间虎伏试教呼。","闲身尽办供薪水，定肯分山一半无。"],"title":"孙真人庵"}
