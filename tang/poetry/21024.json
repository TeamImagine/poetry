{"author":"许玫","id":21024,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["宝轮金地压人寰，独坐苍冥启玉关。","北岭风烟开魏阙，南轩气象镇商山。","灞陵车马垂杨里，京国城池落照间。","𫏐放尘心游物外，六街钟鼓又催还。"],"title":"题雁塔"}
