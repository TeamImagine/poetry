{"author":"韩淲","id":87617,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["沿洄舣泊更跻攀，好事来寻小艇闲。","却忆武昌游赤壁，可怜姑熟醉青山。","岸凉崦霭知空谷，水远汀沙见浅湾。","惜别且同幽兴熟，鳣鱼泼泼鸟关关。"],"title":"访吴推官津亭因唤船小酌而归"}
