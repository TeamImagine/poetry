{"author":"苏辙","id":197709,"strains":["仄仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["李叟仙居仍近市，黄公道院亦依城。","定应昔日山林地，未有今时鸡犬声。","白鹤翻飞终不返，黄冠憔悴只躬耕。","试从车骑寻遗迹，恐有居人解养生。"],"title":"陪毛君游黄仙观"}
