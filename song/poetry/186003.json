{"author":"徐积","id":186003,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["有人才思耸如山，已燕淮亭未肯闲。","亲载绿醽温病骨，更歌白雪慰苍颜。","老凭书几犹操笔，暮等吟筒正启关。","两手尘泥俱涤尽，金茎玉露我须攀。"],"title":"九月九  其三"}
