{"author":"释梵琮","id":95323,"strains":["平平仄仄仄仄仄，仄平仄仄平平仄。","仄仄○平平，仄仄平仄仄。","仄平仄仄仄平平，仄仄仄仄平○仄。","仄仄平○仄平平，仄仄平平仄平仄。","仄○仄，仄○仄。","仄仄平平仄仄平，平平仄仄仄○仄。","平平平仄平○平，○平仄平平仄仄。","平平仄仄仄平平，○仄仄平平○仄。"],"paragraphs":["今朝二月二十五，等闲触发千钧弩。","一箭中红心，大地无寸土。","四围上下绝遮栏，露出太白庵中主。","去岁因丧本师归，未免声声叫冤苦。","苦中乐，乐中苦。","喝退慈明旧日婆，移凶就吉改坟墓。","南溪流水青如螺，深居落花红似雨。","先师面目俨然存，分付老坚坚收取。"],"title":"偈颂九十三首  其三二"}
