{"author":"朱翌","id":11082,"strains":["仄平仄平仄平平，仄平仄仄仄仄平。","仄平仄仄仄仄仄，仄仄仄仄平仄平。","仄平平仄仄仄平，平仄仄仄平仄平。","仄平仄仄平仄仄，仄仄平仄平平平。","平平仄仄仄平仄，仄○平仄平平平。","○仄平平仄平仄，平平仄仄平仄平。"],"paragraphs":["广文著书不窥园，刻杯以玉露以繁。","澹乎不蹑俗士驾，雅意要令吾道尊。","那知韩赋李有花，常以博士居四门。","老夫却欲来不速，但恨人静钟鸣昏。","明朝未必遽零落，往看花上春风喧。","更语宗文与宗武，诗成入耳宜不烦。"],"title":"罗教授不赴真叟观李花之约已而有诗次其韵"}
