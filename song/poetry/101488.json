{"author":"赵抃","id":101488,"strains":["平仄平平仄仄平，平平平仄仄仄平。","平平仄仄平平仄，平仄平平仄仄平。","平仄仄平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["前日鹓鸿接羽仪，平生风谊见施为。","苏台薄暮分襟后，严濑逢佳伫立时。","归棹岂能忘旧里，去筒犹未寄新诗。","寒泉绕石山环坐，一弄南风慰所思。"],"title":"初到睦州寄毗陵范御史"}
