{"author":"释克勤","id":224264,"strains":["仄平平仄仄，仄仄仄平平。","仄○仄仄仄平，平仄平平仄仄。","仄仄平平仄仄，仄仄仄平。","仄仄○平，仄平仄○。","○仄○仄，平仄仄平。","平仄平平，仄○仄仄。","仄仄仄，平仄仄仄平平。","仄平平，平平仄平平仄。","仄平仄○仄仄，仄仄仄○仄平。","仄仄平平○平，平仄平平仄仄。","平平仄○，仄仄平平。","仄仄○平，○平仄仄。","仄仄○平○仄仄，仄平平仄仄平平。"],"paragraphs":["目前无异草，遍界绝遮拦。","域中日月斩新，方外乾坤独露。","直得龙天释梵，动地雨花。","妙德空生，目瞪口呿。","行棒行喝，拈放一边。","云月溪山，放过一著。","一处透，千处万处该通。","一机明，千机万机圆转。","碧岩不离此处，此处不离碧岩。","摄大千于毫端，融芥尘于刹海。","含花鸟过，抱子猿归。","湛寂凝然，应真不借。","万卉正资和气力，碧岩先发一枝香。"],"title":"偈五十三首  其三四"}
