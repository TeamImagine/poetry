{"author":"陈造","id":59056,"strains":["平平仄仄平仄仄，仄平平仄平平仄。","仄平仄平仄平仄，仄仄平平平仄仄。","平平平平仄○仄，平仄仄仄平平仄。","仄平仄仄仄平平，仄平仄仄○平仄。","仄仄平平仄平仄，平平平平仄○仄。","仄仄平平仄平仄，平○○仄仄仄仄。","仄平平仄平平平，平平仄仄平平仄。","平仄仄○平仄仄，仄仄平平○仄仄。","平仄平仄仄仄平，平平仄平平仄仄。","仄平仄仄平平平，仄仄仄平仄平仄。"],"paragraphs":["君家种德麻苇似，两郎今日东南美。","石麟角犀互辉映，拄腹撑肠皆锦绮。","贤书联翩取如掇，文字欲贵江淮纸。","步光久匣自光芒，仆姑所指当披靡。","去去秋风鼓鹏翼，翺翔烟霄此其始。","建邺山川古雄丽，平分胜槩供笔底。","气陵锺阜峰头云，辞倾白鹭洲前水。","联璧不难先众俊，历块仍能轻万里。","平日双眼不屡青，奇穷一生端坐此。","即今意气为君倾，老子阅人盖多矣。"],"title":"送二赵金陵秋闱之行"}
