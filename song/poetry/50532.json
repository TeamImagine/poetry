{"author":"周必大","id":50532,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄仄平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["百年种德十年栽，映带云岩与月台。","无问四时留客醉，何曾一日不花开。","人人争羡富登览，物物岂知工剪裁。","我比樊须身更老，只今学圃亦悠哉。"],"title":"仆营小圃方两月而张坦夫示腴庄图有起予之意辄成鄙句"}
