{"author":"方岳","id":127541,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["面熟青山亦故人，霜逢肯负月粼粼。","如闻行李且家住，未必梅花知路贫。","荠老自堪供野饭，罾寒谁与鲙溪鳞。","商量只有归耕是，不料归耕也误身。"],"title":"寄友人"}
