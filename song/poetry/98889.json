{"author":"华岳","id":98889,"strains":["仄仄平平仄仄平，仄平平仄仄平平。","仄平仄仄平平仄，仄仄平仄仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["路转峰回觉有村，数间茅屋瞰山阴。","午炊已饱翻匙玉，腊酝仍拼挂杖金。","穷去作文和鬼送，兴来得句倩蝉吟。","一声横笛斜阳外，吹起江湖万里心。"],"title":"题易村"}
