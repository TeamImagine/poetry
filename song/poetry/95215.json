{"author":"韩松","id":95215,"strains":["平○仄仄平平仄，仄仄平平仄平仄。","平○仄仄仄仄平，仄平平平仄○仄。","平平平○仄平平，仄仄平仄○平仄。","仄○仄仄仄平仄，○○平平平平仄。","平平仄仄仄仄仄，平仄○平仄○仄。","平○仄仄仄平仄，仄仄仄○仄○仄。","平平平仄仄仄平，平○平平平仄仄。","仄平平平平仄平，仄仄平平仄平仄。","平平仄仄仄平仄，平仄平平平仄仄。","平平平平仄平仄，平仄仄平平仄仄。","平平仄仄仄平平，仄仄平平○仄仄。"],"paragraphs":["吾闻海上多云气，万状千形各殊异。","人间亦有亦等奇，二钟之山盖其类。","高崖凌空上摩云，下有岩隙颇幽邃。","料应自古水泷濯，弹空蜂房悬师鼻。","玲珑断续瘦入骨，奇怪嶙峋复苍翠。","身如抵掌在灵谷，又若謦咳发深隧。","笙竽金石不一音，风浪翻腾随所寄。","我来天晴江面平，遂得优游访天秘。","低昂𡒄坎或欹侧，藤蔓盘旋青覆被。","遥知蓬莱隔沧海，毛羽不航人莫至。","归来困卧小蓬窗，梦想高天三十二。"],"title":"崇寿院霜钟双阁"}
