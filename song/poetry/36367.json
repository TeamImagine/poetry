{"author":"陆游","id":36367,"strains":["平平仄仄仄平平，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平生杜宇最相知，遗我巢山一叚奇。","茶硙细香供隐几，松风幽韵入哦诗。","溪边拂石同儿钓，竹下开轩唤客棋。","几许放翁新事业，不教虚过太平时。"],"title":"山居"}
