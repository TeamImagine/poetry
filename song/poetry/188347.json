{"author":"魏野","id":188347,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["旌旆悠悠出陕时，白头人送倍依依。","蜀川尚忆蒲芦政，蛮洞先惊獬豸威。","祖席香浓花未老，行厨味简笋初肥。","公余若荐相如赋，郫县梅仙好发挥。"],"title":"送薛端公赴右蜀均输兼呈司理刘大著二首  其二"}
