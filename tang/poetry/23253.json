{"author":"宋之问","id":23253,"strains":["平平平平仄平仄平○平，平平平平仄仄，仄仄仄平平平。","平仄仄平平仄平仄平仄，仄○仄平平平平仄平平。","平平仄仄，仄仄平仄仄。","平平平仄，仄仄平仄平。","平仄仄平○平仄○仄，仄平仄平平仄仄平。","○仄？平平平平平，○仄平平平。","平仄仄平仄仄，仄平平平仄○。","仄平平仄平，仄平平仄平。","仄仄仄平仄仄，仄仄仄平平平。"],"paragraphs":["登天门兮坐盘石之磷{石旬}，前漎漎兮未半，下漠漠兮无垠。","纷窈窕兮岩倚披以鹏翅，洞胶葛兮峰棱层以龙鳞。","松移岫转，左变而右易。","风生云起，出鬼而入神。","吾亦不知其灵怪如此，愿游杳冥兮见羽人。","重曰：天门兮穹崇，回合兮攒藂。","松万接兮柱日，石千寻兮倚空。","晚阴兮足风，夕阳兮赩红。","试一望兮夺魄，况众妙之无穷。"],"title":"嵩山天门歌"}
