{"author":"韩维","id":157988,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平仄仄仄平。"],"paragraphs":["戕性伤生俗所同，人间今见百年翁。","无稽不学公超雾，有待犹嗤御寇风。","心到灵源千虑息，气随真火百骸通。","临觞不用嗟离阔，达者相忘道术中。"],"title":"送太素南游"}
