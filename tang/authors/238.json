{"name":"刘禹锡","id":238,"desc":"刘禹锡，字梦得，彭城人。贞元九年，擢进士第。登博学宏词科，从事淮南幕府，入为监察御史。王叔文用事，引入禁中，与之图议，言无不从。转屯田员外郎，判度支盐铁案。叔文败，坐贬连州刺史，在道贬朗州司马，落魄不自聊。吐词多讽托幽远，蛮俗好巫。尝依骚人之旨，倚其声作《竹枝词》十余篇，武陵谿洞悉歌之。居十年，召还。将置之郎署，以作《玄都观看花》诗涉讥忿，执政不悦，复出刺播州。裴度以母老为言，改连州，徙夔、和二州。久之，征入为主客郎中，又以作《重游玄都观》诗，出分司东都，度仍荐为礼部郎中，集贤直学士。度罢，出刺苏州，徙汝、同二州，迁太子宾客分司。禹锡素善诗，晚节尤精，不幸坐废，偃蹇寡所合，乃以文章自适，与白居易酬复颇多。居易尝叙其诗曰：“彭城刘梦得，诗豪者也。其锋森然，少敢当者。”又言其诗在处应有神物护持，其为名流推重如此。会昌时，加检校礼部尚书，卒年七十二，赠户部尚书。诗集十八卷，今编为十二卷。              刘禹锡，字梦得，彭城人。贞元九年，擢进士第。登博学宏词科，从事淮南幕府，入为监察御史。王叔文用事，引入禁中，与之图议，言无不从。转屯田员外郎，判度支盐铁案。叔文败，坐贬连州刺史，在道贬朗州司马，落魄不自聊。吐词多讽托幽远，蛮俗好巫。尝依骚人之旨，倚其声作竹枝词十余篇。武陵谿洞悉歌之。居十年，召还。将置之郎署，以作玄都观看花诗涉讥忿，执政不悦，复出刺播州。裴度以母老为言，改连州，徙夔、和二州。久之，征入为主客郎中，又以作重游玄都观诗。出分司东都，度仍荐为礼部郎中，集贤直学士。度罢，出刺苏州，徙汝、同二州，迁太子宾客分司。禹锡素善诗，晚节尤精，不幸坐废，偃蹇寡所合，乃以文章自适，与白居易酬复颇多。居易尝叙其诗曰：彭城刘梦得，诗豪者也。其锋森然，少敢当者。又言其诗在处应有神物护持，其为名流推重如此。会昌时，加检校礼部尚书，卒年七十二。赠户部尚书，诗集十八卷。今编为十二卷。"}
