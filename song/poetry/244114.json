{"author":"胡宿","id":244114,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["殿里炉香散彩云，殿前旌仗从朝暾。","后夔六乐调时律，太皡千春入御樽。","神化还随苍震始，天颜却映少阳温。","新年喜气知多少，郁郁葱葱覆九门。"],"title":"大庆殿元会"}
