{"author":"刘克庄","id":114553,"strains":["仄平仄仄仄仄平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["拒霜过了菊又悭，纨扇知收觉薄寒。","邻有新𥬠谋醉易，家无旧绣补衣难。","今谁狂客同吹帽，老不中书合免冠。","人到暮年亲旧少，登临非复曩时欢。"],"title":"九日二首  其一"}
