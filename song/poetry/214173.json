{"author":"陈师道","id":214173,"strains":["平平仄仄仄平平，仄仄平平仄仄平。","仄仄仄平平仄仄，仄平平平仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["孤云秀壁共崔嵬，倚壁看云足懒回。","睡眼剩潮寒绿洗，醉头强为好峰抬。","山僧煮茗留宽坐，寺板题名卜再来。","有愧野人能自在，尘樊束缚久低徊。"],"title":"和南丰先生西游之作"}
