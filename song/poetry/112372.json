{"author":"张咏","id":112372,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["傍人往往羡清途，野逸情怀亦自扶。","官舍四边多种竹，潮沟一面近生芦。","病嫌见客低徊甚，老觉临官气味麤。","不信浮名是身累，有时闲撚白髭须。"],"title":"金陵郡斋述怀"}
