{"author":"韩淲","id":86242,"strains":["仄仄平平平，平仄仄平仄。","平仄仄仄仄，平仄仄平仄。","平平○○平，仄平仄仄仄。","仄仄平仄仄，平仄○仄仄。","仄平平仄平，仄仄仄平仄。","○○仄平仄，○平○仄仄。","平平仄平平，仄仄仄平仄。","仄仄仄仄仄，仄平仄平○。","平仄仄平仄，○仄仄平仄。","仄平仄仄仄，仄仄平○○。","平平仄平仄，仄仄○仄○。","仄仄仄平仄，仄仄仄平○。","仄仄仄仄仄，平仄平仄仄。","○仄仄仄平，仄仄仄平仄。"],"paragraphs":["百粤多名山，磅礴甚雄伟。","城邑所聚落，人物反无几。","吾尝思其然，未尝不愤悱。","秀气锺泄处，名德当烨炜。","乃为仙佛庐，土木俨神鬼。","其教又皆幻，其徒且不韪。","无非索民财，聚食类蝼螘。","盖本僭窃者，盗名恣蛇虺。","徒欲觊冥福，缔建罄箱篚。","柰何习俗惯，后世尤亹亹。","君登雪峰寺，逸览应一唏。","水石固清激，草木必芳菲。","岂不念古道，胸次增礧磈。","闻有记与诗，寄与定瑰玮。"],"title":"闻仲至雪峰有行记有诗拟欧阳体寄之"}
