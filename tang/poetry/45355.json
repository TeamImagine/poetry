{"author":"徐坚","id":45355,"strains":["仄仄仄平平，平平仄仄平。","仄○平仄○，平仄仄平平。","仄○平平仄，○平仄仄平。","仄平平仄仄，仄仄仄平平。","平仄平平仄，平仄仄平平。","仄平○仄仄，仄○仄平○。","仄仄平？仄，平平仄仄平。","仄平平仄仄，平仄仄○平。","仄仄平平仄，平平仄仄平。","○平○仄仄，平仄仄平平。"],"paragraphs":["至德抚遐荒，神兵赴朔方。","帝思元帅重，爰择股肱良。","累相承安世，深筹协子房。","寄崇专斧钺，礼备设坛场。","鼙鼓喧雷电，戈剑凛风霜。","四騑将戒道，十乘启先行。","圣锡加恒数，天文耀宠光。","出郊开账饮，寅饯盛离章。","雨濯梅林润，风清麦野凉。","燕山应勒颂，麟阁伫名扬。"],"title":"奉和圣制送张说巡边"}
