{"author":"谢枋得","id":147290,"strains":["平仄平平仄仄平，仄平平仄仄平平。","仄平平仄仄平仄，平仄平平平仄平。","平仄平平平仄仄，平平平仄仄平平。","仄平仄仄仄平仄，仄仄平平仄仄平。"],"paragraphs":["门户兴衰不自由，乐天知命我无忧。","大儿安得孔文举，生子何如孙仲谋。","天上麒麟元有数，人间豚犬不须愁。","养男不教父之过，莫视诗书如寇仇。"],"title":"示儿二首  其一"}
