{"author":"许及之","id":60634,"strains":["仄仄仄平平，平平仄平平。","仄平仄平平，仄仄仄仄平。","平仄仄仄平，平平仄平○。","仄平仄仄平，仄仄平仄平。","平平仄仄仄，平平仄○平。","仄仄平平平，平平仄平平。","平仄仄平平，仄仄平平平。"],"paragraphs":["绝代有佳人，岑楼碧岧峣。","即之起幽芬，可慕不可招。","风雨二十年，寒荣耸高标。","置之白玉堂，致主轩与尧。","胡为枉幞被，江干驾轻轺。","施物功方成，丹砂夜生苗。","披腹吐琳琅，碧简趋丹霄。"],"title":"送盖总领上计三首  其一"}
