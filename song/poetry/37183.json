{"author":"陆游","id":37183,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["驱除云雾极知难，敢意天公不作悭。","汛扫中庭待明月，攀跻危榭望青山。","取琴理曲茶烟畔，看鹤梳翎竹影间。","不为新晴宜著句，拟将幽事破除闲。"],"title":"秋霁"}
