{"author":"陆游","id":33717,"strains":["仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["十年不踏东山路，今日重为放浪行。","老矣判无黄鹄举，归哉惟有白鸥盟。","新秧刺水农家乐，修竹环溪客眼明。","已驾巾车仍小驻，绿萝亭下听莺声。"],"title":"峡州东山"}
