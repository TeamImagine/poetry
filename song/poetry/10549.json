{"author":"朱松","id":10549,"strains":["平仄仄平平仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["家在大江东复东，去君一舍碧流通。","那知临水登山处，同寄飞蓬断梗中。","愁绝杯中千里月，梦萦江上一帆风。","只今且作须臾意，更典云裘醉小藂。"],"title":"答人留别之什"}
