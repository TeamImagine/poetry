{"author":"戴复古","id":93954,"strains":["仄平仄仄仄平平，仄仄仄平平仄平。","仄仄平平平仄仄，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["不能郁郁窟中藏，大笑出门游四方。","与世周旋持酒盏，观人胜败坐碁坊。","倒餐甘蔗入佳境，昼著锦衣归故乡。","此志十年犹未遂，倚楼心事楚天长。"],"title":"客游"}
