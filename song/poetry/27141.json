{"author":"郑伯熊","id":27141,"strains":["仄平仄平平，仄平仄平仄。","平仄仄平平，仄仄○平仄。","平平仄仄仄，仄平仄平仄。","平平仄平仄，仄平平仄仄。","平仄○仄平，仄仄仄平仄。","平平○平仄，平仄平仄仄。","仄平○仄平，仄平仄平仄。","○平仄仄仄，平仄仄平仄。","仄平○平平，平仄仄平仄。","仄仄仄平平，平平仄仄仄。"],"paragraphs":["我歌白云篇，送君水云浦。","歌罢水云寒，伫立听鸣𫇛。","江湖昔在手，短蓑钓烟雨。","轩裳误羁馽，滥趋群玉府。","朱墨浪自妍，笔削竟何补。","高鸿堕秋枕，归梦纷莫数。","着鞭输子先，寤歌独怀古。","中年况作别，心事复谁吐。","故人分龙符，江色映修组。","话旧定何时，新知日旁午。"],"title":"北园送关简州分得古字"}
