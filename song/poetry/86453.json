{"author":"韩淲","id":86453,"strains":["仄仄平仄仄，仄仄仄平平。","平平仄○仄，仄仄平平平。","○平仄平平，仄仄○仄平。","平平仄平仄，平平仄平○。","平○仄仄仄，仄仄○○○。","平平○平○，仄仄仄仄○。","○○仄平仄，平平仄平平。","仄仄○仄仄，平○仄仄平。","平平平仄仄，○平仄○○。","平平仄仄仄，平平仄平平。","平平仄平仄，仄仄平仄平。","平仄仄仄仄，平平仄平平。"],"paragraphs":["老我成漫仕，世事马牛风。","投身逐毫末，益愧多田翁。","乘春欲东游，肯问行李穷。","溪干富桃李，花光眩晴空。","停桡一举首，壮气犹如虹。","灵山正崔嵬，半在返照中。","行藏岂人定，忠诚本天通。","但顾行未实，奚论报必丰。","君诗多隽永，三年几相从。","山亭酌别酒，舟车复西东。","余情尚酬句，岁月双鬓蓬。","黄发爱玉体，书来置邮筒。"],"title":"次韵林教授见别"}
