{"author":"李白","id":56123,"strains":["仄仄仄仄仄，平平平平平。","仄平仄仄仄，平平平平平。","仄平平平仄平仄，平仄仄平仄平仄。","仄平平仄平仄平，平平仄仄平平平。","平平仄仄平平仄，仄平仄仄平仄平。","仄仄平平○仄平，平平平仄仄平平。","平平仄仄平○仄，仄仄平平仄仄仄。"],"paragraphs":["白露见日灭，红颜随霜凋。","别君若俯仰，春芳辞秋条。","泰山嵯峨夏云在，疑是白波涨东海。","散为飞雨川上来，遥帷却卷清浮埃。","知君独坐青轩下，此时结念同所怀。","我闭南楼看道书，幽帘清寂在仙居。","曾无好事来相访，赖尔高文一起予。"],"title":"早秋单父南楼酬窦公衡"}
