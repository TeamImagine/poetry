{"author":"陈造","id":59575,"strains":["仄平平仄仄平平，仄仄平平仄仄平。","仄仄平平平平仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["肯优襄岘劣南徐，行止平时每裕余。","荷紫端宜冠鸳鹭，飞黄犹似顾蟾蜍。","缅怀夜烛赓清唱，况许春郊载后车。","从此追陪得如愿，重分膏馥泽空虚。"],"title":"贺程帅因任四首且言久缺诗筒之意  其三"}
