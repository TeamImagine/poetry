{"author":"李弥逊","id":253225,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄平平平平仄仄，仄平仄仄仄平平。"],"paragraphs":["是邦谁及大夫贤，无地容才试十全。","侧席賸闻求德友，深居那得隐臞仙。","张罗永日无过辙，解榻何人许对眠。","莫为时危闲矍铄，要看走马勒燕然。"],"title":"次韵曾微言见赠二首  其一"}
