{"author":"曾巩","id":173855,"strains":["平平仄仄平平仄，平仄仄平平仄仄。","仄平平仄仄平仄，仄仄平平仄平仄。","仄平平仄仄仄仄，平仄平○仄平仄。","仄○平仄仄平仄，仄仄平平仄平仄。","平平仄仄仄平仄，仄仄平平平仄仄。","○平仄仄仄平仄，仄仄○平仄平仄。","仄平仄仄仄平仄，仄仄平平平仄仄。","平平仄仄仄平仄，仄仄○平仄平仄。","仄平仄仄仄平仄，仄仄平○仄平仄。","○平仄仄仄平仄，仄仄平平○仄仄。","仄平仄仄仄○仄，仄仄平平平仄仄。","仄平仄仄仄平仄，仄仄○平平仄○。","仄○平仄仄平仄，仄仄平○仄平仄。","平平平○仄平仄，仄仄平平平仄仄。","○○仄仄仄平仄，仄仄平平仄平仄。","平平仄仄仄平仄，仄仄平○平仄仄。","仄平仄仄仄平仄，平仄平○仄平仄。","平平仄仄仄平仄，仄仄平平平仄仄。","仄平平仄仄平仄，仄仄平平仄○仄。","平○仄仄仄平仄，平仄仄平仄○仄。"],"paragraphs":["程侯昔使西山下，金印出怀光满把。","坐驰雷电破奸伏，力送春阳煦鳏寡。","袴襦优足遍里巷，禾黍丰穰罄郊野。","讼庭终日自虚旷，德宇平生本潇洒。","龙渊决水涨清沼，鸟背诛林开广厦。","苍颜拥槛四山出，翠色横檐大江泻。","掌平百里露州郭，髪密千甍衔屋瓦。","云裘数曲秀兰蕙，凤盖相摩擢梧榎。","客来尚喜井投辖，主礼宁论烛飞灺。","三吴月出照金戟，百越风来吹玉斝。","羽钗绝艳舞回雪，宝剑诸儒谈炙輠。","一尊放意受天籁，万累回头真土苴。","我思飞步缀登蹑，又欲生绡乞图写。","身縻东观愿虽阻，日注漳门心岂舍。","过临有幸破氛雾，奋厉方欣入陶冶。","斋航又自日边去，信节初从天上假。","旧邦往靖寄挥麈，新谷来输付流马。","遥知素誉在民口，已有欢声腾里社。","却寻泉石引幽士，想忆沙尘笑劳者。","何当一解豫章榻，强赋土风令中雅。"],"title":"送程公辟使江西"}
