{"author":"李曾伯","id":129424,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["怪得檐头鹊语频，好音催召幕中宾。","唤回鸡塞三更梦，趁取鶑花二月春。","车法阵图留后效，囊封谏草看前陈。","退朝若访孤山去，尚有疏梅可寄人。"],"title":"送胡季辙制参赴堂召  其一"}
