{"author":"李山甫","id":29595,"strains":["仄平○仄○平平，平平仄仄平○○。","仄平○仄仄仄仄，平平仄仄○平平。","仄仄仄平平仄仄，平○平○仄平平。","平平仄仄平平仄，仄仄平平仄仄平。"],"paragraphs":["国东王气凝蒲关，楼台帖出晴空间。","紫烟横捧大舜庙，黄河直打中条山。","地锁咽喉千古壮，风传歌吹万家闲。","来来去去身依旧，未及潘年鬓已斑。"],"title":"蒲关西道中作"}
