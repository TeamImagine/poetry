{"author":"王禹偁","id":177715,"strains":["仄仄平平仄仄平，平平平仄平平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["欲报君亲与愿违，今年寒食任芳菲。","八音遏密因山后，双泪滂沱拜墓归。","艳冶桃花迎马笑，轻狂榆荚扑人飞。","宦途时态更谙尽，犹愧妨贤直紫微。"],"title":"寒食出城马上偶作"}
