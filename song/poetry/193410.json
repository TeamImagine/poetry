{"author":"苏轼","id":193410,"strains":["仄仄平平仄，平平仄仄平。","平平○仄仄，仄仄仄平平。","仄仄平平仄，○平仄仄平。","仄平○仄仄，平仄仄平平。","仄仄平○仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平○仄仄，平仄仄○平。"],"paragraphs":["石壁高千尺，微踪远欲无。","飞檐如剑寺，古柏似仙都。","许子尝高遁，行舟悔不迂。","斩蛟闻猛烈，提剑想崎岖。","寂寞棺犹在，修崇世已愚。","隠居人不识，化去俗争吁。","洞府烟霞远，人间爪发枯。","飘飘乘倒景，谁复顾遗躯。"],"title":"过木枥观"}
