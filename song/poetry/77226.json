{"author":"袁燮","id":77226,"strains":["仄平平仄○平平，仄平平仄平平平。","仄平平平仄仄仄，仄仄仄平平仄○。","平平仄仄仄平仄，平仄平仄平平平。","仄平○仄仄平仄，平仄平仄平平平。","仄仄平平平仄仄，仄平平仄平平○。","平仄仄平仄平仄，仄平平仄○平平。","○仄平平仄平仄，平平仄仄○平平。","平平仄仄平仄仄，平平○仄平平平。","仄仄平平仄平仄，仄平仄仄仄仄平。","平平仄平○平仄，○平仄仄○仄平。"],"paragraphs":["羡君仙隠占龙山，爱君风度超人寰。","手移仙葩第一品，布列竹篱松径间。","秋来月色转清好，秋半花蕊方斓斑。","对花如在月宫里，谁道人境非天关。","彻骨浓薰真酷烈，可人佳态原幽闲。","虽复施朱未嫌赤，定知邻女难同班。","闻说名园富奇丽，芬芳次第如循环。","丹心自与君子合，琼枝更许诸郎攀。","我亦生来有花癖，每逢绝艳一解颜。","知君百金重然诺，和根遣送应不悭。"],"title":"林寺丞许惠桂花"}
