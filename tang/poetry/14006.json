{"author":"李贺","id":14006,"strains":["仄平仄仄平平仄，仄平○仄○平仄。","仄平仄仄○平平，平平平仄平平平。","仄仄仄○仄仄仄，仄仄仄平仄平仄。","平平○平仄平仄，仄平仄仄平平仄。"],"paragraphs":["玉罂泣水桐花井，蒨丝沈水如云影。","美人懒态燕脂愁，春梭抛掷鸣高楼。","彩线结茸背复叠，白袷玉郎寄桃叶。","为君挑鸾作腰绶，愿君处处宜春酒。"],"title":"染丝上春机"}
