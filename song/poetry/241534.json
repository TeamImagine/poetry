{"author":"周紫芝","id":241534,"strains":["平仄平平仄平仄，平仄仄平仄○仄。","平平仄仄仄平平，仄仄平○仄○仄。","平○仄仄平平平，平平仄仄平仄平。","仄平平仄仄仄仄，○平仄仄平平平。","仄仄平平仄○○，仄仄仄○○仄仄。","仄平平仄仄平平，仄仄○○仄○仄。","仄仄平平平仄仄，平平仄仄○仄仄。","○平平仄平仄平，仄仄仄○平仄仄。","平○平○平仄平，仄仄○仄平仄仄。","平平仄仄○仄仄，○仄平仄平平平。"],"paragraphs":["黄落江南尽蒲柳，金橘可曾眼中有。","频年惯见小阿奴，万里来从洞庭口。","吴中夏果争团栾，杨梅五月红欲然。","后皇佳树最晚出，苍柯密叶垂青圆。","万物因人作轻重，玉食供王当有用。","琐才谁绿荔枝奴，结绶弹冠必王贡。","驿使飞来无此实，吾皇盛德如帝乙。","正林桃李知几何，草木簿中无品秩。","山中移栽初种时，妙手封植公所施。","他时饷我三百颗，更乞书尾苏州词。"],"title":"次韵仲平种金橘"}
