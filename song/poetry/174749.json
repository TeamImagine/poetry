{"author":"刘敞","id":174749,"strains":["仄仄平仄○，仄平平仄○。","仄平平平仄，仄仄平平平。","平仄平仄平，仄平仄平平。","仄平仄仄仄，仄仄平仄○。","平仄平仄平，仄平仄○平。","平○仄平仄，仄仄平平平。","仄仄仄仄平，平平平仄平。","仄仄仄平仄，仄仄平平○。"],"paragraphs":["少服逢掖衣，又为梁甫吟。","谬膺东藩守，似慰畸人心。","宣布祗上恩，浚明肃官箴。","治醇俗易美，事半功反深。","嘉雨苏旱苗，庆云结重阴。","天将假民乐，我以开烦襟。","钜野会百川，东山凌众岑。","庶几缓吾带，一一穷登临。"],"title":"初到东平得雨"}
