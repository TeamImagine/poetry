{"author":"张耒","id":217373,"strains":["仄仄仄平仄，仄仄平仄平。","平平仄仄仄，平仄仄平平。","仄仄仄平仄，仄平平仄○。","仄平仄平仄，仄仄平平平。","平平仄仄○，平仄平平平。","平平仄仄仄，仄○仄○平。","平平仄○仄，平仄仄○平。","平平仄仄仄，仄平仄仄○。"],"paragraphs":["伏尽热随尽，古语常有凭。","淮南岁苦旱，秋暑郁方蒸。","老火炽而焰，弱金融未凝。","火云大江沸，烈日群山赪。","平生白羽扇，挥拂何功能。","蓬头卧永昼，起冠汗沾缨。","柯山屡空子，贫病复相仍。","衡茅未可诣，作诗问寝兴。"],"title":"出伏调潘十"}
