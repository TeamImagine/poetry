{"author":"方回","id":148787,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["乾淳一老去非赊，里社游谈亦孔嘉。","仙驭不还缑氏鹤，禅机空说赵州茶。","神农为我先尝药，迦叶谁今又笑花。","欲向君侯问端的，流风应谢鲁东家。"],"title":"次韵谢遁翁吴山长孔昭三首  其二"}
