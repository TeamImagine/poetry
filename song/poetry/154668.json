{"author":"董嗣杲","id":154668,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄平仄平平。","仄平仄仄平平仄，仄仄平平仄仄平。"],"paragraphs":["松顶巢成亦甚危，元和禅此太和归。","比丘随处心传异，刺史游山礼谒稀。","铭志土侵无几字，塔亭雨壊有孤扉。","一空四十年间梦，定业门前鹊自飞。"],"title":"鸟窠"}
