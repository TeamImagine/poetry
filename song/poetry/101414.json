{"author":"赵抃","id":101414,"strains":["仄仄平平仄，平平仄仄平。","○平平仄仄，仄仄仄平平。","仄仄平平仄，平○仄仄平。","○○平仄仄，仄仄仄平平。","平仄平平仄，平○仄仄平。","仄平平仄仄，仄仄仄平平。"],"paragraphs":["土宇欢呼日，天家庆诞辰。","虹光流渚异，电彩遶枢频。","物与薰风浃，祥并协气臻。","庭除交玉帛，宴衎列簪绅。","丹穴来仪凤，华封祝圣人。","小臣叨下列，鼓舞颂尧仁。"],"title":"同天节"}
