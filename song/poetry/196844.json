{"author":"朱长文","id":196844,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["不爱纷华爱寂寥，松风竹月共萧萧。","因随野鹤过三径，每对江鸥洗一瓢。","无复尘埃沾短褐，尚思烟水泛归桡。","道人肯与羲之友，飞锡重来莫待招。"],"title":"次韵虎丘祖印大师秋日怀寄"}
