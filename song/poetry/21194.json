{"author":"晁公溯","id":21194,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。","仄仄平平仄平仄，仄平平仄仄平平。"],"paragraphs":["离离树影晓仍疏，寂寂禽声暖自呼。","雨垤蓄粻来聚蚁，风檐坏网落悬蛛。","十年空诵归田赋，万里试披舆地图。","老向人间定何许，只今湖海更南隅。"],"title":"偶成"}
