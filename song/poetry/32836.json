{"author":"陆游","id":32836,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["期会文书日日忙，偷门聊得卧方床。","花藏密叶多时在，风度疏帘特地凉。","野艇空怀菱蔓滑，冰盆谁弄藕丝长。","角声唤起东归梦，十里平湖一草堂。"],"title":"林亭书事二首  其二"}
