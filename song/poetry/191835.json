{"author":"郭祥正","id":191835,"strains":["○○平平平仄仄，仄仄平平仄平仄。","仄平仄仄平仄平，仄仄平平仄平仄。","仄平仄仄仄平仄，仄仄平平平仄仄。","仄仄仄仄仄，仄仄仄仄平。","平平仄仄仄仄仄，仄平仄仄平平平。","平○仄仄仄仄○，○仄平仄○○平。"],"paragraphs":["长空无云江水净，月出东方挂金镜。","我时有酒何处斟，破碎寒光借渔艇。","便邀玉兔乞灵药，一粒为医天下病。","玉兔既不报，我亦醉不知。","舟人解事唤我起，月轮已转西山西。","人间万事不可了，且与明月闲相随。"],"title":"月下独酌二首  其一"}
