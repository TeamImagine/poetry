{"author":"王禹偁","id":177249,"strains":["平平○仄仄，平仄仄平仄。","平○仄平仄，仄仄仄平仄。","平仄仄平平，平仄仄平仄。","平平仄仄平，仄仄平平仄。","仄仄平仄仄，平平平仄仄。","仄仄仄平仄，○○平仄仄。","仄仄仄平平，仄仄仄○仄。","仄仄平仄平，平平仄平仄。","平平平仄平，○平仄仄仄。","平平平平仄，平平仄仄仄。","仄仄仄○平，仄仄平平仄。"],"paragraphs":["刘生颇少秀，为学识根柢。","丘轲有堂奥，试脚到阶砌。","杨墨恣荒榛，挥手欲芟薙。","携文访谪居，趣向非权势。","对挹雏凤下，交言孤鹤唳。","在璞认良玉，行当为国器。","彼茁见灵芽，伫可供王祭。","岂止随众人，区区一枝桂。","宜哉孙汉公，妻之以女弟。","吾家兄之子，笄年未伉俪。","恨不早相逢，取子为佳婿。"],"title":"赠刘仲堪"}
