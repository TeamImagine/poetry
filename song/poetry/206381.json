{"author":"黄庭坚","id":206381,"strains":["仄仄○仄平平仄，仄仄平仄平平仄。","仄平仄仄仄平仄，平平○仄仄○仄。","平平平仄仄平平，仄仄仄平○仄仄。","平平仄仄仄平仄，仄平平平仄仄仄。","平○仄○平仄平，仄仄仄仄○仄平。","仄平仄仄平平仄，仄仄平平仄仄平。"],"paragraphs":["骥子堕地追风日，未试千里谁能识。","习之实录葬皇祖，斯文如女有正色。","今年持橐佐春官，遂失此人难塞责。","虽然一哄有奇偶，博悬于投不在德。","君看巨浸朝百川，此岂有意潢潦前。","愿为雾豹怀文隠，莫爱风蝉蜕骨仙。"],"title":"次韵子瞻送李廌"}
