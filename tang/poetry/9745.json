{"author":"杨巨源","id":9745,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["严城吹笛思寒梅，二月冰河一半开。","紫陌诗情依旧在，黑山弓力畏春来。","游人曲岸看花发，走马平沙猎雪回。","旌斾朝天不知晚，将星高处近三台。"],"title":"和大夫边春呈长安亲故"}
