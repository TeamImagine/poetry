{"author":"苏颋","id":34015,"strains":["仄仄仄平仄，○平平仄仄。","仄平平仄平，○仄仄平仄。","○仄平平仄，平平仄平仄。","平平仄仄仄，平仄平平仄。","平仄○平仄，平平○仄仄。","平平仄仄平，仄仄平○仄。","平仄平仄仄，仄平平○仄。","○仄平仄○，○○平平仄。"],"paragraphs":["树德岂孤迈，降神良并出。","伟兹廊庙桢，调彼盐梅实。","正悦虞垂举，翻悲郑侨卒。","同心不可忘，交臂何为失。","清路荷前幸，明时称右弼。","曾联野外游，尚记帷中密。","新恸情莫遣，旧游词更述。","空令还辱和，长叹知音日。"],"title":"奉和姚令公温汤旧馆永怀故人卢公之作"}
