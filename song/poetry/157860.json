{"author":"韩维","id":157860,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["颍水箕山一腐儒，麟符何幸玷恩除。","未缘秕政休官去，真赖英贤接迹居。","秀麦川原知雨足，清阴池馆爱春余。","坐惭老拙无施用，空下斋帷学仲舒。"],"title":"通判郎中以州早休特形诗咏辄依元韵"}
