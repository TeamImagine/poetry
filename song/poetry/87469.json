{"author":"韩淲","id":87469,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["冷烟无计了愁端，花满湖阴百顷宽。","渺邈家山身独老，周回园馆眼长寒。","吹饧近市徒夸卖，上冢何人不鲜欢。","空对海棠春睡足，数枝红湿露漙漙。"],"title":"次仲至  其二"}
