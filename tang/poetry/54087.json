{"author":"储光羲","id":54087,"strains":["仄仄平仄平，平仄平仄○。","仄仄平仄仄，仄仄平仄平。","平仄仄平仄，仄○平仄平。","平平仄平仄，仄仄平平平。","仄仄平平平，○仄平仄平。","仄仄仄平仄，平平○仄平。","平平仄仄平，仄仄平平平。","仄仄○平○，仄仄平平○。"],"paragraphs":["浊水菱叶肥，清水菱叶鲜。","义不游浊水，志士多苦言。","潮没具区薮，潦深云梦田。","朝随北风去，暮逐南风旋。","浦口多渔家，相与邀我船。","饭稻以终日，羹莼将永年。","方冬水物穷，又欲休山樊。","尽室相随从，所贵无忧患。"],"title":"采菱词"}
