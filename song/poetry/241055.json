{"author":"周紫芝","id":241055,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["与君一别几经秋，忽作修文地下游。","诗忆向来云态度，人今何在柳风流。","西湖烟月生前恨，客路风霜晚岁愁。","胜日交流半零落，数行老泪倩谁收。"],"title":"去年闻载扬在武林及余至而载扬病已久逮其归则逝矣乃追用往时九日诗韵以悼其亡"}
