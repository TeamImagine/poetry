{"author":"李白","id":55726,"strains":["平仄仄仄平，平平仄○平。","平平仄仄仄，仄仄仄仄平。","平平平仄仄，仄仄仄平平。","仄仄仄平仄，平○平平平。","平平仄仄仄，仄仄○平平。","平仄仄平平，平平仄仄仄。","仄仄仄平平，平平平仄仄。","平仄○平仄，平平平仄仄。","仄仄仄仄仄，平平平仄仄。","平平仄仄平，仄仄平平仄。"],"paragraphs":["桃李待日开，荣华照当年。","东风动百物，草木尽欲言。","枯枝无丑叶，涸水吐清泉。","大力运天地，羲和无停鞭。","功名不早著，竹帛将何宣。","桃李务青春，谁能贯白日。","富贵与神仙，蹉跎成两失。","金石犹销铄，风霜无久质。","畏落日月后，强欢歌与酒。","秋霜不惜人，倏忽侵蒲柳。"],"title":"长歌行"}
