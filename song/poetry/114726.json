{"author":"刘克庄","id":114726,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["传闻东涧拜南宫，朝野皆忻泰道通。","不比唐家超子厚，壹如元祐起坡公。","官箴健论犹当续，雪月浮文不必工。","十载帝城无点墨，有怀难托北飞鸿。"],"title":"送伯纪礼部造朝兼简息庵二首  其一"}
