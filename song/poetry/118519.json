{"author":"张侃","id":118519,"strains":["仄仄仄仄平，平仄平仄仄。","仄仄仄平仄，仄仄平仄仄。","平仄仄○仄，仄仄仄○仄。","平平平平平，平仄平仄仄。","平仄仄仄仄，仄仄○○仄。","平平仄仄平，仄仄仄○仄。","仄仄仄平平，○平仄仄仄。","仄仄仄仄仄，仄仄仄仄仄。"],"paragraphs":["近代李伯时，能画天厩马。","画本出心匠，不在韩干下。","真骨独当御，汗血沫凝赭。","为渠生光辉，神妙非力假。","平日熟意态，绘事颇闲暇。","谁知赝易真，万马悉喑哑。","色带碧云騢，和鸾亦雅雅。","一笔竟不予，此意识者寡。"],"title":"题李伯时马"}
