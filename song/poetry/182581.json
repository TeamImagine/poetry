{"author":"强至","id":182581,"strains":["仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["嫩柳浓花围旧圃，朱甍碧瓦照春池。","黄金腰下还乡印，翠琰胸中报国诗。","乘驷长卿羞志浅，怀章公子恨名迟。","知公触事须尊主，揭榜新堂是训辞。"],"title":"荣归堂二首  其二"}
