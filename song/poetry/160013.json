{"author":"林景熙","id":160013,"strains":["仄平仄仄○平平，仄平仄仄平平平。","仄平平平仄仄仄，仄平平仄平平仄。","仄平仄平○平平，仄仄平仄仄平○。","仄平仄仄仄仄○，仄仄仄平仄平仄。","仄平平仄平平平，仄平仄平平仄平。","平平仄仄仄平仄，仄仄平仄平○仄。","平平○仄平平平，平平仄平仄平平。","仄○○平平仄仄，○平平平仄平仄。","仄平仄仄○仄平，仄○仄仄平平○。","平平仄平平○仄，平平仄平仄平仄。","平平仄仄仄仄平，○平仄仄平平○。","平仄仄平平仄仄，平平仄仄平○仄。"],"paragraphs":["火旗焰焰烧坤垠，蒺藜满道风扬尘。","槁苗无花不作谷，老农扶杖田头哭。","哭声不为填沟渠，室罄何以供官输。","檄龙呗佛寂不应，蜥蜴那能擅权柄。","泰霞真士鞭风霆，绿章叩天天亦惊。","玄云沛雨起肤寸，点点都是盘中饭。","须臾收敛归无声，翩然驾虬出山城。","我闻调元功自古，亢为常旸伏常雨。","庙堂有道司牧良，坐看玉烛开金穰。","淮南捕蝗蝗更在，饥蛟啮人陆成海。","肥羊日日供大官，论功乃使专黄冠。","真士寸田无水旱，天机子夜交离坎。"],"title":"赠泰霞真士祈雨之验"}
