{"author":"翁采","id":252797,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["偶控星槎到日边，几回归梦入闽川。","乡关阻绝三千里，江海驰驱四十年。","白发应憎梅共放，青衫漫与草争鲜。","相逢准约春风里，黎岭春深叫杜鹃。"],"title":"贻里中旧游"}
