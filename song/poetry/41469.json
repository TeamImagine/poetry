{"author":"陆游","id":41469,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["岷山剡曲各天涯，死籍前时偶脱遗。","三径就荒俱已老，一樽相属永无期。","寝门哀恸今何及，泉壤从游后不疑。","邂逅子孙能记此，交情应似两翁时。"],"title":"哭季长二首  其一"}
