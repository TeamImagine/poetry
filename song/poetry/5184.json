{"author":"释正觉","id":5184,"strains":["仄仄平平平仄平，仄平平仄仄平平。","平平平仄平平仄，仄仄仄平平仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["茂养高标松抱苓，岁寒姿傲雪霜丁。","萧骚风度山林韵，偃蹇气锺丘壑形。","霁月霁云胸次淡，秋山秋水眼棱青。","磨砖谁问马师语，妙发枯龟一灼灵。"],"title":"以何学士韵示像侍者"}
