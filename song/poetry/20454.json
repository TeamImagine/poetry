{"author":"李石","id":20454,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["叩门剥啄涕霑襟，忽忆僧孙病骨侵。","壁上卧龙香线断，柱间题凤墨痕深。","仓皇不瞑思君眼，辗转犹希住世心。","真意自天渠信否，赠篇聊当阁中箴。"],"title":"用之相访忽忆汉孙不得一脉以死用前韵"}
