{"author":"方回","id":148627,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["炎凉飘忽叹如流，久客仍逢岁不秋。","高处未应堪着眼，闷中惟可独搔头。","市酤太恶难霑醉，晴色良佳竟倦游。","戏马龙山总灰灭，儿曹焉悟此身浮。"],"title":"次韵仁近九日予病不出"}
