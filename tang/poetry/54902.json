{"author":"刘长卿","id":54902,"strains":["○平仄平仄，仄仄平平仄。","仄仄仄○平，○○仄平仄。","平平仄平仄，○仄仄平仄。","仄仄仄○平，平平仄平仄。","平平仄平仄，平仄平仄仄。","仄仄平平平，仄平平平仄。","○平仄仄仄，仄仄平平仄。"],"paragraphs":["长安邈千里，日夕怀双阙。","已是洞庭人，犹看灞陵月。","谁堪去乡意，亲戚想天末。","昨夜梦中归，烟波觉来阔。","江皋见芳草，孤客心欲绝。","岂讶青春来，但伤经时别。","长天不可望，鸟与浮云没。"],"title":"初至洞庭怀灞陵别业"}
