{"author":"周紫芝","id":241884,"strains":["仄○平仄仄平平，平仄平平仄仄平。","仄仄仄平平仄仄，平○平仄仄平○。","仄平仄仄平平仄，平仄平平仄仄平。","○仄平平平仄仄，仄○平仄平平仄。"],"paragraphs":["乱敲檐瓦晓初零，声入孤灯影半青。","枕上有诗因雨得，窗间无客对床听。","翠光洗出山千叠，金色添成菊万铃。","收取新凉归酒盏，莫将双眼为愁醒。"],"title":"晓雨用都倅韵"}
