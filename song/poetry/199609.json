{"author":"姚铉","id":199609,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["句吴奇胜绝无俦，更见松江八月秋。","震泽波光连别派，洞庭山影落中流。","汀芦拥雪藏鱼市，岸橘风香趁客舟。","清兴不穷聊一望，烟空云霁倚层楼。"],"title":"过松江"}
