{"author":"苏颂","id":179229,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["近甸无辞暂驻车，吴门虽好隔重湖。","且尝竹苑迎霜兔，休忆松江上钓鲈。","老见交朋尤眷恋，醉吟风月好踌躇。","广陵喜得贤宾客，簪履光华胜玳珠。"],"title":"又和次中答莘老见招"}
