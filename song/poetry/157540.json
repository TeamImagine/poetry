{"author":"韩维","id":157540,"strains":["平平平仄○，平平仄仄○。","仄平平平仄，仄平仄仄平。","仄平仄仄仄，仄○仄仄平。","仄仄仄仄仄，仄仄平○平。","仄平仄平○，平仄平仄平。","仄仄仄平仄，平仄平仄平。","仄平仄仄仄，仄仄仄○平。","仄平仄○仄，平仄仄仄平。","仄平仄平平，仄仄仄仄平。","平平○仄平，仄仄平仄平。","仄平平平仄，仄仄仄平平。","仄平平仄○，平仄仄仄○。","○平仄平仄，仄仄仄仄平。"],"paragraphs":["人生天地间，常为外物驱。","自非无心者，不能忘所趋。","所趋既若一，莫如饮酒娱。","饮酒既复醉，万事皆分铢。","醉心兀无思，安问贤与愚。","醉目浩无睹，安识嫱与嫫。","是非两弃绝，幸免祸患俱。","况吾二三友，襟抱达者徒。","所营既同方，所处又比闾。","惟吾廷老生，宛在城北隅。","北隅虽云远，跨马亦须臾。","季冬阴气凝，风力利石砮。","从今雪花落，径往不待呼。"],"title":"和圣俞饮廷老家晚又饮原甫家"}
