{"author":"宋之问","id":23221,"strains":["平仄仄平仄，平平仄平仄。","仄仄平平平，平仄○仄仄。","平平平平仄，平仄仄平仄。","仄仄平仄平，仄仄仄平仄。","仄仄仄仄仄，平平平仄仄。","仄仄平平平，平仄仄平仄。","平仄平平仄，平平仄○仄。","仄平仄仄平，平仄平仄仄。","仄仄仄平仄，平平平仄仄。","仄平仄仄平，平仄平平仄。"],"paragraphs":["移疾卧兹岭，寥寥倦幽独。","赖有嵩丘山，高枕长在目。","兹山栖灵异，朝夜翳云族。","是日蒙雨晴，返景入岩谷。","幂幂涧畔草，青青山下木。","此意方无穷，环顾怅林麓。","伊洛何悠漫，川原信重复。","夏余鸟兽蕃，秋末禾黍熟。","秉愿守樊圃，归闲欣艺牧。","惜无载酒人，徒把凉泉掬。"],"title":"温泉庄卧病寄杨七炯"}
