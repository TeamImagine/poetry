{"author":"王昌龄","id":54358,"strains":["平仄平仄仄，仄平平平平。","仄平平平仄，仄仄平平○。","仄仄仄○仄，仄平平平○。","仄○○平平，仄仄平仄平。","仄平仄○仄，仄仄平○平。","仄仄仄平仄，仄平仄仄平。"],"paragraphs":["良友呼我宿，月明悬天宫。","道安风尘外，洒扫青林中。","削去府县理，豁然神机空。","自从三湘还，始得今夕同。","旧居太行北，远宦沧溟东。","各有四方事，白云处处通。"],"title":"洛阳尉刘晏与府掾诸公茶集天宫寺岸道上人房"}
