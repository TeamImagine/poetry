{"author":"蔡襄","id":135739,"strains":["平仄仄○仄，平平仄平仄。","平平仄仄仄，仄仄平平仄。","仄仄仄平平，仄仄平仄仄。","平平平平仄，平仄仄仄仄。","仄仄平平平，平仄仄仄仄。","平平平仄平，仄仄平仄仄。","○平仄仄平，平仄仄仄仄。","仄平平平仄，仄仄仄平仄。"],"paragraphs":["胡雁畏空漠，群飞响洲渚。","褰云避射弋，万里声悲苦。","月色满关河，欲下迷处所。","春江沙平净，鱼蚌不可数。","饱暖身肥腴，归路欲远举。","寻常弓箭儿，仰视随意取。","从来远祸心，狼藉失旧侣。","小哉衔芦智，岂识保身语。"],"title":"胡雁"}
