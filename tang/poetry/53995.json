{"author":"李颀","id":53995,"strains":["平平平○仄仄平，仄仄○平仄平仄。","仄仄仄仄平平仄，仄仄仄平仄平仄。","仄平仄仄平平平，仄仄平平平仄平。","○仄平平仄仄仄，仄○平仄仄平平。","仄平○平仄平仄，仄平平平仄○仄。","○平平仄平仄○，仄仄平仄平平仄。"],"paragraphs":["乌孙腰间佩两刀，刃可吹毛锦为带。","握手枕宿穹庐室，马上割飞翳螉塞。","执之魍魉谁能前，气凛清风沙漠边。","磨用阴山一片玉，洗将胡地独流泉。","主人屏风写奇状，铁鞘金镮俨相向。","回头瞪目时一看，使予心在江湖上。"],"title":"崔五六图屏风各赋一物得乌孙佩刀"}
