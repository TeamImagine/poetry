{"author":"石延庆","id":15759,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一轩曾揭鉴为名，轩下方池彻底清。","坐客不须频拂拭，主人犹恐太分明。","一尘不染原无物，万象俱涵岂有情。","堪笑越湖三百里，等闲风浪不曾平。"],"title":"题鉴轩"}
