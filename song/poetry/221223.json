{"author":"邹浩","id":221223,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["工部云亡几百年，精诚如在有遗编。","笔追六义回千古，名薄三光亘九天。","师法周流寰海内，祠堂落寞楚江边。","长官风化尊贤急，想见丹青复焕然。"],"title":"勉祖道修子美祠堂"}
