{"author":"韩淲","id":86404,"strains":["仄○仄平仄，平○仄平○。","仄仄仄仄仄，平平仄平平。","仄仄仄仄仄，平仄○平平。","仄仄平平平，平仄仄仄○。","平平仄仄平，平仄平仄平。","仄仄○仄平，平平仄平○。"],"paragraphs":["我思鹤山路，田间望青苍。","忽到绝壁下，春风散林芳。","气煖石色润，崖穴如蜂房。","想像仙人来，宜有隠者藏。","泉鸣万丈渊，云遶千仞岗。","老矣当结茅，无为恋周行。"],"title":"五思  其五"}
