{"author":"宋无","id":167368,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["九天宫阙郁嵯峨，公昔骑龙上大罗。","文在玉堂多焕烂，泪经铜狄一滂沱。","原陵禾黍悲酆镐，人物风流继永和。","今日吴笺拜遗墨，只堪哀怨不堪歌。"],"title":"书赵集贤诗翰后"}
