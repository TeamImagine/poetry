{"author":"许及之","id":61033,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄仄平平仄平。"],"paragraphs":["困倚床头未当痴，结庐取次不涂茨。","常留真火添丹灶，任使清霜上两眉。","入市有钱时施药，还家无藁自吟诗。","不因乘兴来过我，老子姓名谁得知。"],"title":"次韵湘西许老"}
