{"author":"欧阳修","id":79392,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["凌晨更直九门开，驱马悠悠望禁街。","霜后楼台明晓日，天寒烟雾著宫櫰。","山林未去犹贪宠，樽酒何时共放怀。","已觉萧条悲晚岁，更怜衰病怯清斋。"],"title":"内直晨出便赴奉慈斋宫马上口占"}
