{"author":"张守","id":245987,"strains":["仄仄仄平平，平仄仄平仄。","平平仄仄仄，仄仄仄仄仄。","○平平仄平，平○仄○仄。","平平仄平仄，仄仄仄仄○。","平平？平仄，平仄仄仄仄。","○仄平平○，平仄仄仄仄。","仄平仄平平，仄仄平仄仄。","平平仄平仄，○仄仄仄仄。","仄仄仄仄平，平平仄平仄。","平平○仄仄，平仄仄平仄。"],"paragraphs":["静者悦山林，夸者慕钟鼎。","人生各有适，所乐滞一境。","王郎超世姿，名教得深省。","穷通付风雨，一笑万累屏。","闲居只蔬水，开卷味自永。","从事虽贤劳，游刃失綮肯。","此心故休休，阅世徒耿耿。","开轩理松菊，留客办果茗。","得趣地自偏，无尘句尤警。","他年观出处，廊庙即箕颍。"],"title":"题王岩起乐斋"}
