{"author":"叶适","id":78269,"strains":["平平平仄平仄平，仄仄仄仄○平平。","仄平仄仄仄仄仄，仄仄○仄平平平。","仄平平平仄仄仄，仄仄仄仄平平仄。","仄平仄仄平平○，平平仄平仄平仄。","仄平平仄仄○平，平仄平仄仄仄平。","○平平仄仄平仄，平平○仄平平○。","仄平仄仄仄○仄，平仄平平平仄仄。","平平仄仄仄平平，平仄平平○平仄。"],"paragraphs":["锺君文武随所求，马上檄草兼词头。","五兵铸就杀气动，却写三赋祥光流。","左逾阴山右绝漠，汉地自厌胡沙恶。","圣门历历宫墙深，风乎不知咏归乐。","作常虽窄海浪宽，沂水何止八九吞。","当年曾点见真趣，推琴难挽由求论。","课儿读易夜参五，香烬销沉灯莽卤。","东家梦熟几时知，还有渔人叹良苦。"],"title":"寄题锺秀才咏归堂"}
