{"author":"常楙","id":145147,"strains":["平平平平仄仄平，平平○○仄平平。","平平仄仄○平仄，仄仄平○仄仄平。","仄仄平平平仄仄，平平平仄仄平平。","平平仄仄平○仄，仄仄平平仄仄平。"],"paragraphs":["松风朝来入梦频，公余乘兴去寻真。","红尘物外长清境，白日壶中不老春。","柏子灰寒烟寂寂，桃花风暖水粼粼。","逍遥羽士闲如许，愧我浮名役此身。"],"title":"憩宫偶成"}
