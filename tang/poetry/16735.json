{"author":"白居易","id":16735,"strains":["平仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["车骑新从梁苑回，履声珮响入中台。","凤池望在终重去，龙节功成且纳来。","金勒最宜乘雪出，玉觞何必待花开。","尚书首唱郎中和，不计官资只计才。"],"title":"令狐相公拜尚书后有喜从镇归朝之作刘郎中先和因以继之"}
