{"author":"俞德邻","id":153050,"strains":["仄仄平○仄平仄，仄仄平平仄平仄。","平平仄仄仄平平，仄仄平平平？仄。","仄平仄仄平仄平，平平平仄平○平。","仄平平平仄仄仄，○平仄仄○平仄。","平平仄仄仄平仄，平仄仄平平仄仄。","○仄平平仄仄平，仄仄仄平平仄仄。"],"paragraphs":["烈帝祠中独孤桧，郁郁亭亭一车盖。","根盘九地蛰蛟螭，干耸层霄浮霮{雨/对}。","朔风赑屃尘昼昏，炎炎讹火连空燔。","一蛇腾骧赤帝子，将军舌腭空惊反。","天愁地泣鬼神怒，元绪老桑哀莫诉。","斤斧侵寻岁月枯，寂寞半心承雨露。"],"title":"独孤桧"}
