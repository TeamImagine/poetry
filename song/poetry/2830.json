{"author":"宋庠","id":2830,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["西北楼边路欲分，神皋不见见浮云。","晋邮尺牍波中断，洛客归心笛里闻。","丽赋有情伤桂魄，劳歌无节怨兰薰。","汉家续食催西上，忍逐江鸥狎旧群。"],"title":"永阳登楼怀阙下知己"}
