{"author":"张籍","id":13562,"strains":["平仄平平平仄平，仄平仄仄仄平平。","仄平仄仄平平仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["云岛茫茫天畔微，向东万里一帆飞。","久为侍子承恩重，今佐使臣衔命归。","通海便应将国信，到家犹自著朝衣。","从前此去人无数，光彩如君定是稀。"],"title":"送金少卿副使归新罗"}
