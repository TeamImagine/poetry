{"author":"余靖","id":24948,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["行尽章江庾水滨，南逾梅馆陟嶙峋。","城中绍祚千年圣，海外占风九译人。","峤岭古来称绝徼，梯山从此识通津。","舆琛辇賮无虚岁，徒说周朝白雉驯。"],"title":"题庾岭三亭诗 通越亭"}
