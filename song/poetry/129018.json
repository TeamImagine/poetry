{"author":"赵孟坚","id":129018,"strains":["平平平仄平，仄仄平平仄。","仄平○平平，仄仄平仄仄。","平平仄平平，仄平○○仄。","仄仄○○平，平○平仄仄。","平仄平○平，仄仄平平仄。","○○仄平仄，平平仄○仄。","仄平平仄仄，仄平仄平仄。","仄平仄平平，仄仄平○仄。","平平平平平，仄仄仄○仄。","平平仄平平，平○仄○仄。","平○仄平仄，平平平仄仄。","平平仄平平，仄仄○仄仄。","仄平○○仄，○仄仄平仄。","平平仄平平，仄○平平仄。","○仄平仄仄，平仄仄仄仄。","仄平平平平，○仄仄○○。","○平平仄平，仄○○仄仄。"],"paragraphs":["玄晖工画山，最识山之趣。","每言笼朝云，乃是奇绝处。","君家结幽亭，两峰正当户。","窣堵冠其巅，云中双笔露。","宗老为扁名，得自昌黎句。","相当卷书坐，埙箎递吟赋。","是时神宇泰，白云未飞去。","滃然截山腰，素练初横布。","须臾朝阳升，景象几更互。","盘旋宛游龙，披离擘轻絮。","春澌苒而泮，青烟惟一缕。","霏微辨冈峦，历落分岛屿。","露晞如膏沐，苍翠尽还故。","松针与篁丛，贯穿珠无数。","应接良不暇，诗料亦既冨。","只忧红尘生，分我淡思虑。","更须清夜来，四更看月吐。"],"title":"题黄岩夏氏晓山亭诗卷"}
