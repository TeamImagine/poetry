{"author":"宋祁","id":24168,"strains":["仄仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平○平仄仄，仄仄仄平平。","仄仄平平仄，平平仄仄平。","平平平仄仄，仄仄○平○。","仄仄平平仄，平平仄仄平。","仄平平仄仄，○平仄○平。"],"paragraphs":["国破江山老，人亡岸谷摧。","鸳飞今日瓦，鹿聚向时台。","故苑犹霏雪，荒池但劫灰。","赪遗糊处壤，阖记数残枚。","恨月窥林下，悲风觅陇来。","依城狐独速，失厦燕裴回。","废社才存柳，阴垣自上苔。","有情惟杜宇，长为故王哀。"],"title":"览蜀宫故城作"}
