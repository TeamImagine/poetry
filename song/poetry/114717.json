{"author":"刘克庄","id":114717,"strains":["平平平仄平平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["邻鸡呼觉强冠簪，病起屠苏且浅斟。","旋读生书无记性，冥搜警句有贪心。","生惭族老封高尚，死慕先贤谥醉吟。","自笑此翁迂阔甚，后千百世待知音。"],"title":"七十四吟十首  其二"}
