{"author":"张说","id":34742,"strains":["平仄○平仄，平平仄○平。","○平平仄仄，平仄仄平平。","平仄平平仄，平平仄仄平。","○平仄仄仄，仄仄仄平平。","仄仄平平仄，平平○仄平。","仄平平仄仄，平仄仄平平。"],"paragraphs":["周狩闻岐礼，秦都辨雍名。","献禽天子孝，存老圣皇情。","温润宜冬幸，游畋乐岁成。","汤云出水殿，暖气入山营。","坎意无私洁，乾心称物平。","帝歌流乐府，溪谷也增荣。"],"title":"奉和圣制幸凤汤泉应制"}
