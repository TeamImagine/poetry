{"author":"李新","id":222964,"strains":["平平仄仄平平平，平平平平平仄平。","仄平仄平仄仄仄，○平仄平平仄○。","仄○平仄平仄仄，○平仄仄平仄○。","平平○平仄仄仄，平仄仄仄平平平。","仄平仄平平仄仄，仄仄平仄平平平。","仄仄仄仄仄平仄，仄○仄仄平平平。","平平仄仄仄平仄，仄仄仄平平仄平。"],"paragraphs":["珠槃出海山峥嵘，荥阳城东春水生。","路沙陷车没马脚，行人避沙堤下行。","个中人利鱼芡美，轻舠细网晨纵横。","烟云弥茫水面阔，鸥鹭不管机心萌。","齿繁九州无旷土，此地何得无人争。","我欲决水界畦垄，万顷毕种渊明秔。","黄蓑大笠趁春雨，日与老农来劝耕。"],"title":"东陂"}
