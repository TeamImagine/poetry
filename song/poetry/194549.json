{"author":"苏轼","id":194549,"strains":["仄仄仄平平，仄平平平平。","平平仄平仄，仄仄仄平平。","仄仄平仄平，仄平仄仄平。","仄仄仄仄仄，仄平仄平平。","平平仄仄仄，仄仄仄仄平。","仄平平仄平，仄仄平仄平。","仄平仄平仄，平仄平平平。","平仄平平仄，仄仄○平平。"],"paragraphs":["日日出东门，步寻东城游。","城门抱关卒，笑我此何求。","我亦无所求，驾言写我忧。","意适忽忘返，路穷乃归休。","悬知百岁后，父老说故侯。","古来贤达人，此路谁不由。","百年寓华屋，千载归山丘。","何事羊公子，不肯过西州。"],"title":"日日出东门"}
