{"author":"项安世","id":53206,"strains":["仄仄平平○，平平仄仄平。","仄仄平仄仄，○仄仄平平。","仄仄○平仄，○平仄仄平。","仄平平仄仄，仄仄仄平平。","仄仄平○仄，平平仄仄平。","平平平仄仄，平仄○平平。","仄仄平平仄，平平仄仄平。","平平○仄仄，平仄○○○。","仄仄平平仄，平平仄仄平。","○平平仄仄，仄仄仄平平。","仄仄平○仄，平平仄仄平。","平平平仄仄，仄仄仄平平。","仄仄平平○，平平仄仄平。","平○平仄仄，仄仄○○平。","仄仄平平仄，平○仄仄平。","仄平平仄仄，平仄○平○。","仄○○平仄，平平仄仄平。","仄平○仄仄，○仄仄平平。","平仄平平仄，平平平仄平。","平平平仄○，仄仄仄平○。"],"paragraphs":["忽见纷然堕，方惊甚矣衰。","已拼蓬换鬓，其奈粟生肌。","忆昔如黄犊，当轩塑白狮。","踏模鞋透指，印貌面皴皮。","衮作球行地，团成烛照帷。","檐冰充铎振，盆冻当钲捶。","壮岁身仍健，边城景又奇。","高楼观乱落，平野看横吹。","犬跃凌晨出，骢骄尽夜驰。","三杯羞饮帐，百韵笑僵歧。","往事今如梦，前欢竟是谁。","非干为客苦，不是罢官悲。","溜响关门听，阶明映牖窥。","探深时遣婢，嘬冷更防儿。","喜妇添红炭，娱亲奉绿卮。","不知戎幕出，何处蹇馿骑。","上将分羔酒，诸军击鹜池。","定须吟铁甲，应不恋金丝。","樵足锺山顶，渔蓑淮水涯。","金陵无限思，有底句来迟。"],"title":"腊月一日咏雪二十韵简潘都干"}
