{"author":"延寿","id":51634,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["豪贵从他纵胜游，多欢终是复多愁。","茅茨舍宇偏安稳，粪扫衣裳最自由。","数片云飞书案上，一条泉路卧床头。","分明自有安身处，争奈人间不肯休。"],"title":"永明山居诗（六十九首） 四十七"}
