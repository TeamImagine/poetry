{"author":"卫宗武","id":133664,"strains":["仄平平仄仄仄平，仄仄○平仄平仄。","平平平仄仄仄平，仄平平仄平仄仄。","平平仄仄仄平平，平○？平○○仄。","平平平仄仄仄仄，仄平仄仄平平仄。","仄平○仄仄○平，平仄平平仄○仄。","平平○平仄平仄，仄仄平平仄仄仄。","仄平仄仄仄仄○，仄平仄仄仄平仄。","平平平仄平仄平，仄仄○○仄平仄。","平平仄仄仄仄仄，平仄平平仄○仄。","平仄仄仄仄仄仄，仄仄平○平仄仄。","平平平仄仄仄平，仄仄平平仄平仄。","平平仄仄仄平平，平仄平平仄平仄。","平平平仄仄仄平，○仄平○仄平仄。","仄平平仄仄平平，平仄平○仄平仄。","仄平仄仄仄平平，仄○平平平仄仄。","平平仄仄仄○平，仄仄平平平仄仄。"],"paragraphs":["伟哉千里万里流，衮衮其来自巴蜀。","奔腾澎湃入尾闾，势雄何啻吞百谷。","金焦对峙两鳌浮，千顷玻瓈浸其足。","光生金碧殿阁涌，气蒸紫翠林丛沃。","附庸更有小陂陀，东晋诗仙卧其麓。","穹龟长蛇簸风雨，鬼怪神奇不可触。","地灵设险莫此如，此天所以限南北。","江山终古无变迁，世运如输几翻覆。","英雄灭没去不反，人事纷轮转相续。","嗟予蛰处几二纪，殆类龟藏蜗局缩。","兹来云梦气可吞，浩荡乾坤在吾目。","靴纹猎猎日流辉，鬟黛葱葱雨初沐。","沙禽云鸟自往来，浪舶风帆互征逐。","野芳零落舞残红，汀草蒙茸涨平绿。","烂然宇宙一丹青，绝胜鹅溪千画幅。","归舟那得大如川，载取江头春万斛。"],"title":"过瓜洲"}
