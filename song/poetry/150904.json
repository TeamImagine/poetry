{"author":"邓林","id":150904,"strains":["仄平仄仄仄平平，仄仄平平仄仄平。","仄仄仄平仄仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["早年收得自由身，坐断窝中懒是真。","日短日长唯守静，云来云去不生嗔。","破除机械鸥盟熟，脱略锱铢鹤料贫。","旧看黄庭犹忘却，应无心力对闲人。"],"title":"章贡祥符吴道士懒窝"}
