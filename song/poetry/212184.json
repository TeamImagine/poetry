{"author":"华镇","id":212184,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["千林腊雪缀玫瑰，为送丰年好信来。","有客倚楼吹玉笛，何人立马傍银台。","书斋喜白临窗纸，妆阁惊藏照脸梅。","清景可怜佳句重，为君随分把金杯。"],"title":"次韵酬道州同官雪中召饮"}
