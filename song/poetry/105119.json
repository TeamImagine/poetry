{"author":"杜范","id":105119,"strains":["仄仄仄○仄，平平仄平平。","平仄仄仄仄，平仄平平平。","仄仄仄仄仄，仄仄仄仄平。","平○仄仄平，仄仄平平○。","仄平仄仄○，仄仄仄仄○。","○平仄仄○，仄仄平仄平。","平平平仄○，平平仄仄平。","平平仄仄仄，平平仄平平。","平平仄平平，仄仄○平平。","○仄平仄平，平仄平仄平。","仄仄仄平仄，仄平平仄平。","仄仄仄平仄，仄仄平平平。","仄仄仄平仄，平仄仄仄平。","仄平平仄仄，○仄仄平平。"],"paragraphs":["抆泪别妻子，登山望归舟。","舟远望不及，岩溜鸣咿嚘。","足茧坐绝顶，晚色忽已稠。","凄其杜宇声，问我胡为留。","抚襟独浩叹，泪下不可收。","三年足别离，此泪良有由。","区区驹隙中，为形役不休。","为形役尚可，为人役何求。","渊明独何人，我乃如拘囚。","亲老方倚门，甘旨谁供羞。","子幼未知学，择师谁与谋。","鬼蜮闪光怪，虎豹嗥昏幽。","世路委丛棘，吾道若缀旒。","岂无知我者，应谓我心忧。"],"title":"登山述怀"}
