{"author":"乐雷发","id":145736,"strains":["平仄仄仄仄，仄平平仄平。","仄仄仄平仄，仄仄仄平平。","仄○○平仄，平○平仄○。","仄平仄平仄，平仄仄仄平。","仄仄仄平平，平平仄平平。","平仄平仄仄，仄仄平平平。","仄仄仄仄平，仄平仄仄○。","平平○平仄，仄仄平仄平。","仄仄仄平仄，平平仄平平。","仄仄平平仄，仄仄平平平。","仄仄平平仄，仄仄平平平。","平平仄仄仄，仄平仄平平。","仄仄仄仄仄，平仄仄仄平。","平仄仄仄○，仄平仄平平。"],"paragraphs":["穜稑旱欲槁，蒺藜秋向荣。","哲匠轸民瘵，慨此疚魂明。","蓐收正秋敛，肥{虫遗}何纵横。","仰霄{目祭}蟾曜，聆垤伫鹳鸣。","彼美玩华光，芳樽酌兰生。","崇榭歌窈窕，秀质罗辎𫐌。","节序孰不欢，宅生念匪轻。","同袍正焦灼，对酒何忍倾。","恤喜限惛智，同兹感阴晴。","淰淰山云起，策策林飚惊。","企彼天瓢润，弭此农槔声。","崇情发翰墨，赏心谢筹觥。","溥泽乃夙念，穹爵岂所营。","荣贱有异分，感兹友岩耕。"],"title":"次韵李监丞月夕闵雨"}
