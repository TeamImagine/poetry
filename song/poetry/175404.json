{"author":"刘敞","id":175404,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["通塞由来自有期，奏书未上莫嗟咨。","锥藏勉后三千客，舌在须强百万师。","固有青云堪自致，暂虚丹桂不为迟。","如今相府闻名甚，应以雄文荐赤墀。"],"title":"寄献臣"}
