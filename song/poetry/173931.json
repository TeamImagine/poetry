{"author":"曾巩","id":173931,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["名郎元是足风流，得郡东南地更优。","翠幕管弦三市晚，画堂烟雨五峰秋。","黄柑巧缀星垂槛，香稻匀翻雪满瓯。","应与谢公资健笔，邦人才薄讵能酬。"],"title":"送抚州钱郎中"}
