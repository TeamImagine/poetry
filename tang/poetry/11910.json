{"author":"孟郊","id":11910,"strains":["仄平仄仄仄，仄平平平平。","平○平平仄，仄仄平平平。","仄仄平仄仄，仄平平平平。","平平仄仄平，平仄仄仄○。","仄仄仄仄仄，仄平平平平。","平平仄仄平，仄仄平仄○。","平仄仄仄仄，平仄○仄平。","仄仄仄○平，仄平○平○。"],"paragraphs":["詈言不见血，杀人何纷纷。","声如穷家犬，吠窦何訚訚。","詈痛幽鬼哭，詈侵黄金贫。","言词岂用多，憔悴在一闻。","古詈舌不死，至今书云云。","今人咏古书，善恶宜自分。","秦火不𦶟舌，秦火空𦶟文。","所以詈更生，至今横絪缊。"],"title":"秋怀 十五"}
