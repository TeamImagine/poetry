{"author":"柳宗元","id":10714,"strains":["○仄平平平，仄仄仄平平。","仄仄仄平仄，○仄仄平平。","平平仄平仄，平仄仄平平。","平平仄平仄，平仄仄○平。","仄仄仄平仄，平仄仄仄平。","平平仄仄仄，○仄仄平平。","仄仄仄平仄，平平平仄○。","平平仄仄仄，仄仄仄平平。"],"paragraphs":["燕有黄金台，远致望诸君。","嗛嗛事强怨，三岁有奇勋。","悠哉辟疆理，东海漫浮云。","宁知世情异，嘉谷坐熇焚。","致令委金石，谁愿蠢蠕群。","风波歘潜构，遗恨意纷纭。","岂不善图后，交私非所闻。","为忠不顾内，晏子亦垂文。"],"title":"咏史"}
