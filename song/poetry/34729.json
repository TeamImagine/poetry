{"author":"陆游","id":34729,"strains":["○○仄平平，平仄平仄仄。","平平仄平仄，仄仄平仄仄。","平平仄平平，仄仄仄平仄。","仄仄○仄仄，仄仄○仄仄。","平平仄仄仄，平仄仄平仄。","仄仄平仄平，平○仄平仄。"],"paragraphs":["庭空叶飞秋，村迥鸠唤雨。","新凉入巾褐，老子颠欲舞。","凭高望稽山，秀色溢天宇。","一镜三百里，水落分别浦。","凄凉吊禹穴，秦汉未为古。","世俗谁与归，吾其老农圃。"],"title":"晚凉登山亭"}
