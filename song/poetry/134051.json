{"author":"释文珦","id":134051,"strains":["仄平○平平，仄仄仄仄仄。","仄仄○仄平，平平仄平仄。","仄平平仄○，平仄仄○仄。","平平仄仄仄，平仄平仄仄。","平仄仄仄平，○平仄○仄。","仄仄平平平，平平仄平仄。","仄仄仄平仄，○仄平仄仄。","平平○仄仄，仄仄仄平仄。","平平仄仄○，仄仄平平仄。","仄仄仄平平，平平仄平仄。","平仄仄仄平，仄仄平平仄。","平○仄平○，仄仄平平仄。"],"paragraphs":["北风吹同云，惨淡日已夕。","枕上闻霰零，须臾映窗白。","晓来篱户间，平地忽过尺。","群峰静缭绕，弥望无寸碧。","栖鸟噤不鸣，空山断行迹。","古木摧危梢，荒崖失奇石。","瑞色遍天壤，膏润归宿麦。","螟蟊深入地，沴气亦消释。","丰年信可占，岂复忧民食。","野老不知寒，欢声动阡陌。","聊作喜雪歌，仰谢天钧力。","歌长遣谁和，写寄西峰客。"],"title":"喜雪"}
