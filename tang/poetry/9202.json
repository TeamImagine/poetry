{"author":"权德舆","id":9202,"strains":["仄仄仄平平，平平仄仄平。","平平仄仄仄，仄仄仄平平。","平仄平○○，平平仄仄○。","平平仄平○，平仄仄平平。","仄仄平平仄，平○○仄平。","平平仄仄仄，仄仄仄平平。"],"paragraphs":["寓直久叨荣，新恩倍若惊。","风清五夜永，节换一阳生。","潘鬓年空长，齐竽艺本轻。","常时望连茹，今日剧悬旌。","枉步欢方接，含毫思又萦。","烦君白雪句，岁晏若为情。"],"title":"奉酬张监阁老雪后过中书见赠加两韵简南省僚旧"}
