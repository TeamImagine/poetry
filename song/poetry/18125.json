{"author":"吴芾","id":18125,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["此时狂敌合灰飞，致我天王下紫微。","士马生风增锐气，旌旗蔽日耀皇威。","愧无一策裨黄屋，滥逐千官扈赭衣。","智略如君宜有用，周行指日看来归。"],"title":"和闾丘莘叟"}
