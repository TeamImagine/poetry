{"author":"朱熹","id":54970,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["开门惊怪雪交加，乱落横飞讵有涯。","密竹不妨呈劲节，早梅何处觅残花。","山阴客子须乘兴，洛下先生想卧家。","病废杯觞寒至骨，哦诗无复更豪夸。"],"title":"次秀野咏雪韵三首  其三"}
