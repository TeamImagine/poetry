{"author":"释印肃","id":26551,"strains":["○仄仄仄○○，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，○平仄仄仄平平。","平仄平平平仄仄，平平仄仄仄平平。"],"paragraphs":["三百六十斤油，何须苦苦问他求。","心光廓彻灯何用，水草无心若画牛。","五味舌头无足日，煎熬煮炙几时休。","功辨斯成无点染，西江一口绝纤流。"],"title":"买油"}
