{"author":"郑獬","id":181688,"strains":["仄仄仄仄平，仄平○仄平。","平仄仄仄平，仄平平○平。","平仄○仄仄，○仄仄仄平。","仄仄仄仄仄，仄仄平平平。","仄○平仄平，平仄平平平。","仄仄仄仄平，仄仄仄仄○。","平平平仄仄，平仄平平平。","仄○仄仄仄，仄仄平仄平。","仄平仄仄仄，平仄平○平。","平仄仄仄仄，仄平平平平。","仄仄仄○平，仄仄平仄平。","○仄○平平，仄仄平仄平。","仄平仄仄仄，平仄平仄仄。","仄仄仄仄仄，平○仄仄平。","仄○仄仄平，仄仄平平平。","仄平平仄仄，平仄○平平。","仄仄平仄○，平○平仄平。"],"paragraphs":["伯固读我诗，掉头吟不休。","明日踵我门，作诗还相投。","初读颇怪骇，如录万鬼囚。","笔墨又劲绝，涌纸花光流。","想其挥扫时，天匠无雕锼。","倒下百箧珠，滑走不可收。","嗟余文字拙，瑕颣多疮疣。","乃如丑老妇，见此明镜羞。","美言反见诵，伦拟非其俦。","扶树腐木茂，使之凌昆丘。","又欲唱其宫，使我商以讴。","相搏如风雷，直与郊愈侔。","子趋则甚易，于我宁得不。","力敌气遂作，声应律乃酬。","譬如楚汉翁，画地争鸿沟。","我才非子对，何足当戈矛。","幸子时见过，高吟消百忧。"],"title":"答吴伯固"}
