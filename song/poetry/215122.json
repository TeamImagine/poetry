{"author":"杨时","id":215122,"strains":["平平平平平，仄仄仄仄平。","仄仄○仄平，仄仄平平平。","平平仄平平，仄平○平平。","平仄仄仄平，平平仄平平。","仄仄仄平仄，平平仄○平。","仄平仄平仄，仄仄平平平。","仄平仄平平，平仄平仄平。","平平仄平仄，○仄○平平。","仄平仄平仄，仄仄平平平。","平平仄平仄，仄仄平仄平。","平仄仄○○，○仄○仄平。"],"paragraphs":["江湖多秋风，惝恍夜不眠。","念子将北归，起视明星悬。","君平翠虬姿，耸身苍梧渊。","高步隘八区，凌风上青天。","妙质蕴荆璞，宁须事磨镌。","赠言以为别，妄意追前贤。","圣言乃常珍，含咀真味全。","奇辞暂时好，过眼如飞烟。","洁身奶油洁，触物冥虚船。","吾方病羸苶，市药还自怜。","明日隔长陂，相望空惘然。"],"title":"送向和卿还京"}
