{"author":"刘克庄","id":110027,"strains":["仄仄平平仄仄平，仄平仄仄仄平平。","平平平仄平平仄，平仄平仄仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["木落山凋水见涯，感时短发半苍华。","人陪桓大将军宴，谁管陶潜处士家。","砧动寒衣贫未剪，杯空邻酒贵难赊。","病身索漠如黄蝶，绕匝篱边未有花。"],"title":"九日次方寺丞韵"}
