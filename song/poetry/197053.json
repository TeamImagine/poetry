{"author":"苏辙","id":197053,"strains":["仄仄○平仄，平平仄仄平。","平平仄平仄，仄仄○○平。","仄仄平○仄，平平平仄平。","仄平○仄仄，平仄仄平平。","仄仄平平仄，平平仄仄○。","平平仄仄仄，平仄仄平平。","仄仄平平仄，○平仄仄○。","平○仄平仄，仄仄仄平平。"],"paragraphs":["柱杖行穷径，围堂尚有林。","飞禽不惊处，万竹正当心。","虎啸风吹籁，霜多蝉病喑。","兽骄从不避，人到记由今。","未暇终身住，聊为半日吟。","青松可绝食，黄叶不须衾。","偶到初迷路，将还始觉深。","堂中有幽士，插髻尚余簪。"],"title":"次韵子瞻南溪避世堂"}
