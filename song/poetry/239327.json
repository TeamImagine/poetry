{"author":"孙觌","id":239327,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万里龙沙握鼠余，古来忠孝两全无。","范滂死去亲犹在，苏武生还老益孤。","旄节尽从蛮檄落，彩衣重向鲤庭趋。","天教住世如金母，一笑迎还合浦珠。"],"title":"洪内翰母夫人董氏挽词二首  其二"}
