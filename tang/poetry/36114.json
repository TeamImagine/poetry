{"author":"胡宿","id":36114,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["千里青云未致身，马蹄空踏几年尘。","曾迷玉洞花光老，欲过金城柳眼新。","粉壁已沈题凤字，酒垆犹记姓黄人。","坞中横笛偏多感，一涕阑干白角巾。"],"title":"感旧"}
