{"author":"罗隐","id":30596,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["往岁先皇驭九州，侍臣才业最风流。","文穷典诰虽余力，俗致雍熙尽密谋。","兰省换班青作绶，柏台前引绛为韝。","都缘未负江山兴，开济生灵校一秋。"],"title":"上鄂州韦尚书"}
