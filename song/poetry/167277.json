{"author":"宋无","id":167277,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["忠言如海胆如山，趣入金门虎豹间。","玉笋晓班联鹭序，紫檀春殿对龙颜。","气凌百辟星辰动，赋就三都造化闲。","岂向长沙淹贾傅，淳风会见笔追还。"],"title":"上冯集贤"}
