{"author":"陈郁","id":107884,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。"],"paragraphs":["识面论心已半生，买山无计得同盟。","行藏为是关天理，会聚因难遂客情。","月户评春花影澹，风廊逃暑竹声清。","安舲何日来城角，细举前吟为再赓。"],"title":"忆钱春塘"}
