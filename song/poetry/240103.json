{"author":"周紫芝","id":240103,"strains":["平平仄仄平仄平，仄仄平仄平仄平。","平平仄仄○仄仄，平平平仄平○仄。","平平○○平仄仄，平仄平平仄平仄。","平平仄仄平平平，仄仄平平○平仄。","平平平仄仄平平，平○仄仄平○仄。","仄○平仄仄仄○，平仄仄平平仄平。","○○平平仄平仄，仄仄仄平平仄平。"],"paragraphs":["天孙晓织云锦章，跂彼终日成七襄。","含情倚杼长脉脉，灵河南北遥相望。","天风吹衣香冉冉，乌鹊梁成月华浅。","青童侍女骖翔鸾，玉阙琼楼降华幰。","明朝修渚旷清容，归期苦短欢期远。","昔离今聚自有期，天帝令严何敢违。","犹胜姮娥窃仙药，一入广寒无嫁时。"],"title":"牛女行"}
