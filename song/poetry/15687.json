{"author":"刘子翚","id":15687,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["茗碗深浇破别愁，掺裾犹得小迟留。","不将流落遇知己，故向艰难作远游。","春动闽山迎两屐，夜凉楚月趁孤舟。","相逢应说庞翁笑，黑頞黄髯万念休。"],"title":"送暐侍者之湖南"}
