{"author":"韩淲","id":87274,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["稻田陂水菊花天，新筑轩窗醉酒边。","情味故人如昨日，襟期闲客又今年。","沉思节序俱同梦，賸赏风光甚欲仙。","屋上青山展图画，雁翻秋影下平川。"],"title":"寄彦升九日前一日饮其家"}
