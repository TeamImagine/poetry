{"author":"褚载","id":33047,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄平平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["簪星曳月下蓬壶，曾见东皋种白榆。","六甲威灵藏瑞检，五龙雷电遶霜都。","惟教鹤探丹丘信，不使人窥太乙炉。","闻说葛陂风浪恶，许骑青鹿从行无。"],"title":"赠道士"}
