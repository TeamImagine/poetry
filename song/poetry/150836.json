{"author":"毛吾竹","id":150836,"strains":["平平平仄，平仄仄○。","仄仄○仄，仄平仄○。","仄平平仄平仄仄，平仄平仄平。","仄平平平仄，仄仄平平平。","仄仄平仄平仄平仄仄，平仄平仄平仄平。","平平仄仄，仄平仄平。","仄平平平仄平○，平平平仄仄平平。","仄平平仄平平○，平平仄仄仄平平。","○平平平仄仄仄，平仄仄平仄平平，仄仄平仄平平仄平仄。","仄仄仄平仄仄平，平仄仄仄仄仄○。","平平平仄仄仄○，仄平平仄平平平。","平○仄仄仄仄平，○仄仄仄平○平。","平平仄仄平仄平，平平平仄○平平。","仄平仄○仄平平，仄平仄仄平仄平。","平平仄仄平仄平，仄仄仄○平○平。","仄仄仄○仄仄○，仄仄仄仄仄仄平。","仄○仄仄○平平，仄仄仄仄平平平。","仄○仄仄平平平，仄平仄仄平平平。","仄平平仄平平平，仄平平仄平平○。","平○平仄平仄○，平平平仄仄仄平。","平平仄仄○平平，平○仄仄平平平。","仄平○仄○平平，平平仄仄平○仄。","仄仄仄仄平平平，仄○仄仄仄仄平。","仄○仄仄平平平，平仄平仄平平平。","仄仄仄仄仄平平，平平仄仄平仄平。","仄平仄仄仄平平，仄仄仄仄○○平。","仄仄仄仄平平平，仄仄平仄仄平平，仄仄仄仄平仄平。","仄仄平仄平仄平，仄○○仄平仄平，平平仄仄平平平。","平仄仄仄仄平平，仄○仄平平仄平，仄仄仄仄○平平。","平平仄平仄仄○，仄平仄仄仄平平。"],"paragraphs":["鸢飞鱼跃，凫短鹤长。","各适其适，孰尤彼苍。","奈何人异于万物，身备乎五常。","学关乎经济，志效乎忠良。","乃使蜗蚓同槁乎土壤，鸿雁俱逐乎稻粱。","精神所著，梦游八荒。","浴银河翻月之浪，熏旃檀带露之香。","戴芙蓉九华之冠，披云锦五色之裳。","骑祥麟兮翳彩凤，攀若木兮拂扶桑，直造乎玉皇香案之傍。","白虎守关御剑芒，荧惑执法齿发张。","皋夔丘旦列雁行，肃然鸣佩谐宫商。","关张卫霍立两厢，相向盾甲明如霜。","千官拜起低复昂，星辉霞彩难为祥。","一人殿中立宣扬，令臣奏事无恐惶。","臣愚幸睹天日光，愿拜短疏裨毫芒。","读罢帝亲把袖藏，曰汝所奏见未尝。","政如药性和温良，一一可以瘳民疮。","又如百炼昆吾钢，用之国可无妖祥。","惜哉无遇徒心伤，亟宜归世朝君王。","君王神圣今禹汤，勤求贤隽食不遑。","扶天大象亲提纲，充庭至宝皆琳琅。","尚怜空谷遗幽芳，蒲轮鹤诏纷相望。","赐汝紫绶黄金章，衮衣赤舄坐庙堂。","燮调万化跻时康，凌轹周汉超虞唐。","赐汝斧钺羽林枪，专征不义诛暴强。","火铃霹雳杵金刚，摄伏百怪回澜狂。","载命玉女斟霞觞，赐汝天酝九霞浆，一饮尽蜕藜藿肠。","令汝身贵家亦昌，不论中国蛮与羌，虫鱼草木皆春阳。","天子万寿永无疆，汝乘白云来帝乡，二十八宿参翱翔。","臣辞草茅不敢当，逊于稷契暨殳斨。"],"title":"钧天"}
