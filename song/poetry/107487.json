{"author":"王迈","id":107487,"strains":["平平仄仄仄平平，平平仄仄○○平。","平仄仄○仄○仄，○仄平仄○平平。","仄平仄仄平仄平，仄平平仄平○平。","平仄仄平仄仄○，仄仄仄仄平平平。","仄仄平仄平仄仄，仄平仄仄平○仄。","仄○仄平平仄○，平仄仄平平仄仄。","平平平仄仄仄平，平平仄平平仄○。","平平平仄仄仄仄，平仄○平平仄平。","仄平仄仄平仄仄，平仄平平仄平○。","仄仄仄仄仄仄平，仄仄平平仄仄仄。"],"paragraphs":["明珠积斗满金籝，时人逐臭如苍蝇。","公子一过掩其鼻，长物何足污吾清。","蕊珠午夜鸣玉珂，五侯门下肩相摩。","公子有腰不可折，势利不屈惟高歌。","试问公子何所欲，有山数笏青如玉。","我将致之襟袖间，山若肯来吾愿足。","渊明灵运不再生，青山白云谁主盟。","佳哉公子有具眼，终日看山无俗情。","我来假馆翁不靳，山下梅花动诗兴。","一语刮破俗子盲，两字清高用不尽。"],"title":"题致爽轩诗"}
