{"author":"李咸用","id":29802,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晚雨霏微思杪秋，不堪才子尚羇游。","尘随别骑东西急，波促年华日夜流。","凉月云开光自远，古松风在韵难休。","男儿但得功名立，纵是深恩亦易酬。"],"title":"和蒋进士秋日"}
