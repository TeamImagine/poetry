{"author":"鲍溶","id":19028,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["人日春风绽早梅，谢家兄弟看花来。","吴姬对客歌千曲，秦女留人酒百杯。","丝柳向空轻婉转，玉山看日渐裴回。","流光易去欢难得，莫厌频频上此台。"],"title":"人日陪宣州范中丞传正与范侍御宴"}
