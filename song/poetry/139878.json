{"author":"徐集孙","id":139878,"strains":["仄仄平平平仄平，仄仄平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["厌杀人间名利忙，我忘名利只诗狂。","雅陪云衲三生话，分得渔舟半日凉。","傍水细看鸥鹭浴，隔芦吹过芰荷香。","从容饱遂清游胜，那似家居卧竹房。"],"title":"舟中"}
