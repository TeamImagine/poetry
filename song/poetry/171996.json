{"author":"傅梦得","id":171996,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["苍茫空阔海云开，浙水东西隔岸隈。","我到龙山呼渡晚，谁从渔浦趁潮回。","蓦惊塞雁声嘹呖，静看沙鸥独往来。","山外中原皆在望，英雄谁肯便心灰。"],"title":"钱塘"}
