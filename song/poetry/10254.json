{"author":"欧阳澈","id":10254,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["为忆莲娃夜叩门，恐缘芳草怨王孙。","眉弯海峤初生月，鬓軃巫峰欲坠云。","金粟花残将委烬，香丝篆破不成文。","朦胧月映人如玉，尔汝忘形共一樽。"],"title":"夜过谢池小酌戏继前韵示诸友"}
