{"author":"李郢","id":47483,"strains":["平平仄仄仄平平，平仄平平仄仄平。","平仄平平平平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["东园落尽绿丝长，风触谁家酒瓮香。","红粉人闲教鹦鹉，碧波池暖漾鸳鸯。","新蒲长疾看齐岸，晚蝶飞高欲过墙。","记取因逢卖樵客，嘱教春暮采松篁。"],"title":"春日题园林"}
