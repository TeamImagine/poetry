{"author":"曾巩","id":173874,"strains":["平平仄仄仄，仄仄平平平。","平平平仄仄，○仄○平平。","仄仄仄平仄，仄平仄平平。","仄平仄仄仄，仄平仄平平。","仄仄平仄仄，仄平平仄平。","仄仄仄仄仄，平○仄平平。","仄平仄仄仄，仄仄平仄平。"],"paragraphs":["山公昔在郡，日醉高阳池。","归时夸酩酊，更问并州儿。","我亦爱池上，眼明见清漪。","二年始再往，一杯未尝持。","念岂公事众，又非筋力衰。","局束避世网，低回绁尘羁。","独惭旷达意，窃禄诚已卑。"],"title":"高阳池"}
