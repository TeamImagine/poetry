{"author":"曹勋","id":12969,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄仄平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["一年春事急如流，每被颠风断送休。","锦瑟华筵常漫度，杏园景物只供愁。","须知胜践何曾阙，自是青春不少留。","遍倚栏干望归路，落花飞絮思悠悠。"],"title":"风雨惊春"}
