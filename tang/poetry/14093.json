{"author":"元稹","id":14093,"strains":["仄平平仄仄，仄平平仄平。","平平仄○仄，仄仄平平○。","仄仄平仄仄，平平平仄平。","平平○仄仄，平仄○平平。","平平仄仄仄，平平仄平平。","平仄仄仄仄，平平平仄○。","平平仄平仄，平仄○平平。","仄平平仄仄，平平平仄平。","仄平平平○，仄仄平平平。","平仄仄仄仄，仄平平仄平。"],"paragraphs":["昔公怜我直，比之秋竹竿。","秋来苦相忆，种竹厅前看。","失地颜色改，伤根枝叶残。","清风犹淅淅，高节空团团。","鸣蝉聒暮景，跳蛙集幽阑。","尘土复昼夜，梢云良独难。","丹丘信云远，安得临仙坛。","瘴江冬草绿，何人惊岁寒。","可怜亭亭干，一一青琅玕。","孤凤竟不至，坐伤时节阑。"],"title":"种竹"}
