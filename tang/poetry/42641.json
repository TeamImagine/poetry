{"author":"吕岩","id":42641,"strains":["仄仄平，仄仄平平平仄平，平仄平平仄平平。","○平仄仄○平仄，仄仄○平仄仄平。","仄平平平仄，平○平仄平。","仄仄仄平○仄仄，仄平平仄平仄平。","仄仄仄○仄，仄仄平平。","仄仄平平，仄仄平平。","平仄平平仄平仄，平仄○平平仄平。","仄仄仄平仄仄平，仄仄仄平仄仄平。","平平仄，平平平，平平平平。","平平仄平仄仄，仄○平平○平。","平平仄平平平仄仄，平仄仄平平仄平平。","仄仄仄平平仄，○平平仄仄平平。","平平仄平仄平仄，仄平平仄平平平仄平。"],"paragraphs":["二秀才，二秀才兮非秀才，非秀才兮是仙才。","中华国里亲遭遇，仰面观天笑眼开。","鹤形兮龟骨，龙吟兮虎颜。","我有至言相劝勉，愿君兮勿猜勿猜。","但煦日吹月，咽雨呵雷。","火寄冥宫，水济丹台。","金木交而土归位，铅汞分而丹露胎。","赤血换而白乳流，透九窍兮动百骸。","然然卷，然然舒，哀哀咍咍。","孩儿喘而不死，腹空虚兮长斋。","酬名利兮狂歌醉舞，酬富贵兮麻裰莎鞋。","甲子问时休记，看桑田变作黄埃。","青山白云好居住，劝君归去来兮归去来。"],"title":"勉牛生夏侯生"}
