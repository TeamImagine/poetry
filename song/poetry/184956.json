{"author":"裴士禹","id":184956,"strains":["仄平仄仄仄，仄仄仄平仄。","平仄仄仄平，平平仄平仄。","平平仄仄仄，仄仄平仄仄。","平仄仄平平，○仄平平仄。","仄仄平仄平，仄仄○平仄。","○仄仄平平，平仄平仄仄。","平平仄仄仄，平仄仄平仄。","平仄仄仄平，平平○仄仄。","平仄平平平，平仄平平仄。","平仄平○○，平平平仄仄。","仄仄平仄平，仄仄平平仄。","○仄仄仄平，仄平平仄仄。","平仄仄平平，仄仄仄○仄。"],"paragraphs":["武侯翊汉嗣，始欲大神器。","天命固有常，云雷极屯否。","流星坠武帐，万卒摧锐气。","孤负卧龙心，三顾君臣意。","庙貌今寂寥，握节空垂泪。","兴废事徒然，无以穷往志。","陵前古柏树，千丈起平地。","根大压巨鳌，心虚藏野燧。","风动虬龙枝，雷雨随声至。","疑是虚空间，神明专拥庇。","不尔千万年，突兀无枯瘁。","观柏又惨然，念侯功业炽。","功业亘无穷，与柏共苍翠。"],"title":"蜀先主庙古柏"}
