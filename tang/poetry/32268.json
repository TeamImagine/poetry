{"author":"韩偓","id":32268,"strains":["仄仄平平仄仄平，平平平仄仄平平。","平平仄仄平平仄，仄仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["昼漏迢迢夜漏迟，倾城消息杳无期。","愁肠泥酒人千里，泪眼倚楼天四垂。","自笑计狂多独语，谁怜梦好转相思。","何时斗帐浓香里，分付东风与玉儿。"],"title":"有忆"}
