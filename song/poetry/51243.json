{"author":"赵汝能","id":51243,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["阁上殊因子细看，幻成罗汉几多般。","休惊五百神通异，自是三千世界宽。","粉壁龙蛇浑欲动，石桥云水亦生寒。","香消日晚僧归去，无限奇光发夜阑。"],"title":"题崇福寺罗汉阁"}
