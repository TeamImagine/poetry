{"author":"陆游","id":36804,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["书剑当年隘九州，白头归卧一窗幽。","染成草色春犹浅，老尽梅花雨未休。","得句已无前辈赏，开编时与古人游。","山房小瓮今朝熟，不恨尊前自献酬。"],"title":"晴甫一日复大风雨连日不止遣怀"}
