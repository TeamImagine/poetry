{"author":"强至","id":182576,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["群鸟无声抱翠条，乾坤虽广绝微飙。","鱼龙尚惧沧溟沸，草木甘从赤日焦。","只与火云张气势，未容霖雨解炎歊。","经时未雨犹闲事，莫放晴虹作旱妖。"],"title":"苦热"}
