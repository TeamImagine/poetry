{"author":"杨万里","id":47371,"strains":["仄平仄仄仄平平，平仄平平仄仄平。","仄平仄平平仄仄，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["夜云到晓不教收，初日微明又却休。","雨为岸花新洗面，水撩江草只摇头。","千篙百棹力都竭，十里九矶船正愁。","若到峡中应更险，却思峡外是安流。"],"title":"回望黄巢矶之险心悸久之"}
