{"author":"张纲","id":245404,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["萧萧两鬓雪毛新，忝窃清朝旧荐绅。","陈力心知难就列，引年恩许致为臣。","卧家正恐贻官谤，增秩俄惊捧帝纶。","温饱一门生意足，捐躯无路报涓尘。"],"title":"衰病辞禄蒙恩赐可时小子坚方尘末第陈德昭袁仲诚惠诗褒借褒借甚宠次韵奉答二首  其一"}
