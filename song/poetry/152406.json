{"author":"方一夔","id":152406,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["唤起飞来说晓晴，先生无处问归津。","转头岁月如流水，满眼交游少故人。","槲叶老樵担玉束，菜花飞蝶护香尘。","隔溪绿暗歌声杳，点点青山入梦频。"],"title":"次韵徐子声采桑"}
