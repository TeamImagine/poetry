{"author":"于石","id":163708,"strains":["仄仄平平平仄平，仄仄仄平仄平平。","平平平仄平平平，平仄平平仄仄○。","平平平仄平平平，平仄平仄仄仄平。","仄仄仄仄平平平，仄仄平平平仄平。","仄仄○平仄平平，仄平仄仄○平平。","平仄○平平仄平，平平平平平仄○。","仄平仄仄平○仄，平平仄仄平平平。"],"paragraphs":["有美人兮天一方，弭绛节兮撷琼芳。","瑶环瑜珥锵琳琅，修竹萧萧翠袖长。","芝宫芙馆椒为堂，青琐窗户白玉床。","一笑满酌天瓢浆，簸弄骊龙明月光。","欲往从之路茫茫，爱而不见空彷徨。","安得骑麟鞭凤凰，飞霞翩翩高颉颃。","白云缥缈遥相望，凭谁寄取双琼珰。"],"title":"美人一章寄徐秉国"}
