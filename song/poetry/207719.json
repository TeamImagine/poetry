{"author":"黄庭坚","id":207719,"strains":["平仄平平仄仄平，平平平仄仄平平。","仄平平仄平仄仄，平仄仄平平仄平。","平仄平仄平仄仄，仄平平仄仄平平。","仄平仄仄仄仄仄，仄仄平平平仄平。"],"paragraphs":["时雨真成大有年，斯民沟壑救将然。","麦根肥润桑叶大，春垅未鉏蚕未眠。","奔走风雨连晓色，起寻佳句写由拳。","李成六幅骤雨笔，挂在东南楼阁前。"],"title":"次韵舍弟喜雨"}
