{"author":"彭汝砺","id":201750,"strains":["仄平仄仄仄平平，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["少年离别似寻常，老大别离多感伤。","饮酒看云心散漫，开书对雨泪淋浪。","棣棠密织花成锦，鸿雁斜书字作行。","未到与人贪富贵，会须同汝老耕桑。"],"title":"饮君宜弟所寄缁衣酒继得书因成小诗奉寄"}
