{"author":"陆游","id":38343,"strains":["平平平仄仄平平，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["荣河温洛帝王州，七十年来禾黍秋。","大事竟为朋党误，遗民空叹岁时遒。","乾坤恨入新丰酒，霜露寒侵季子裘。","食粟本同天下责，孤臣敢独废深忧。"],"title":"北望感怀"}
