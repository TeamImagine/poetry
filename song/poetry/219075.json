{"author":"蔡肇","id":219075,"strains":["平平平仄平平仄，仄仄平平○仄仄。","平○仄仄仄平平，平仄平平平仄仄。","○平仄仄平仄平，仄仄平平平仄仄。","平平仄仄平仄平，仄○仄仄○平仄。","平平○仄仄平平，仄仄仄平平仄仄。","平平仄仄平仄平，平平仄仄平平仄。","仄仄○○仄仄仄，仄仄平平○仄仄。","平平仄仄仄平平，仄平仄仄平平仄。"],"paragraphs":["西方残敌鱼游釜，往岁天兵收境土。","军行旱海口生烟，沙井无泉天不雨。","将军意气吞八荒，欲入凉州倾马乳。","坚城不下河未冰，幕中稍觉从军苦。","曹侯献计取东关，帐下选锋同此语。","归来塞色侵鬓毛，联翩始阅交衢舞。","不学行间妄校尉，尽斩孙歆封万户。","人生富贵有危机，彘肩不愿加雕俎。"],"title":"上呈子方乡丈"}
