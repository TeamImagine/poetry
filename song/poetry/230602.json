{"author":"葛胜仲","id":230602,"strains":["仄平○平○，仄仄平仄平。","○平仄平平，平仄平平平。","平平仄平仄，○仄仄仄○。","仄平平平仄，仄仄平○平。","平平仄平平，○仄仄仄平。","仄仄仄仄仄，○○平仄平。","平平仄仄平，仄仄仄仄平。","平平仄平仄，仄仄仄仄平。","仄仄仄平仄，仄仄平仄平。","仄仄仄仄仄，平仄仄仄平。","仄平仄平仄，○仄仄仄平。","仄仄仄仄仄，仄仄仄仄平。","仄平仄仄仄，仄仄平平平。","仄仄仄平平，○仄平○平。","仄仄仄○仄，仄仄平平平。","○平仄仄仄，平仄○○平。"],"paragraphs":["火云烧晴空，大暑金石流。","行人口生烟，千里无停辀。","胡为趣遵路，僚好挽莫留。","自言为升斗，往日辞亲游。","儿嬉膝前欢，三载不可求。","所得较所失，轻重真不侔。","于兹满秩归，子职冀稍修。","微官亦何乐，触事有庶尤。","米盐聒双耳，簿领昏两眸。","畏首复畏尾，人役不得休。","岂无读书暇，顷刻但少偷。","幸此案上历，数日获到头。","白云已在眼，喜色津津浮。","我亦厌羁官，如苦南冠囚。","羡子有行色，去若登昆丘。","更书纵未下，投劾行当谋。"],"title":"送邓宁民罢瑕丘簿"}
