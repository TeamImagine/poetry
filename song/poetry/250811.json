{"author":"刘才邵","id":250811,"strains":["仄平平平平仄平，仄仄○仄平平平。","○平平仄○平仄，仄仄仄平平仄平。","仄平平平平仄仄，平仄○平仄平仄。","仄仄○平平仄平，平○仄平平仄仄。","平平平仄仄仄平，平平平仄○平平。","平仄平平仄○仄，仄仄平平平仄平。","平平平仄平平仄，平仄平平平仄仄。","平平仄仄仄仄平，平仄仄平○仄仄。","仄平仄平仄平仄，平仄○平仄平仄。","仄仄平平仄仄平，仄平○仄平平仄。","○平仄仄仄平仄，仄仄仄平○平仄。","仄平仄仄仄平平，仄仄仄平平仄仄。"],"paragraphs":["汉家恢儒成治功，独与三代同高风。","当时经术传家者，大小夏侯名誉崇。","邺都雄图方鼎峙，英俊乘时尽风靡。","坐使当途基业成，才如伏波能有几。","公家先世不乏人，诗书韬略传清芬。","文取贤科武分阃，爽气英姿今尚存。","前人清白今人继，方得家声终不坠。","修身大要在养心，公以自名深有意。","世人但知纵多欲，盈壑填溪不知足。","尽取豪华供目前，几人更戒前车覆。","如公此意具真识，不似世人长荆棘。","寸田尽著子孙耕，会见庆馀由善积。"],"title":"赠夏侯子美养心居士"}
