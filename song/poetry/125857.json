{"author":"宋伯仁","id":125857,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["男儿未肯著渔蓑，且把屠龙一剑磨。","宣室岂容无贾谊，词林尚可著廉颇。","壮怀每被愁怀恼，官况宁如旅况多。","我欲便归归未得，江南孤负采菱歌。"],"title":"答林行父"}
