{"author":"赵鼎臣","id":226972,"strains":["仄○平平仄仄平，仄平平仄仄○平。","仄平仄平○○仄，仄仄平平仄仄平。","仄仄平平平仄仄，平平平仄仄平平。","仄平平仄○平仄，仄仄平平仄仄仄。"],"paragraphs":["帝燕蓬莱月最良，广寒仙部出中房。","浥霜火齐累累熟，噀雾金苞冉冉香。","地向江南移茂苑，人于天下醉清觞。","愿因嘉果论忠孝，报国丹心敢暂忘。"],"title":"代拟和御制睿思殿赐宴赏金橘诗"}
