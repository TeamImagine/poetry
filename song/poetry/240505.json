{"author":"周紫芝","id":240505,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["东观谁临未见书，起居君不解何如。","懒从瓜陇耕春雨，聊听糟床滴夜渠。","满世棘荆浑未定，白头书尺莫全疏。","官曹有禄仍无事，看着斑衣从版舆。"],"title":"送詹伯尹赴三衢酒官"}
