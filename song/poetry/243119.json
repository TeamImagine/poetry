{"author":"李纲","id":243119,"strains":["仄○○○平仄平，平平仄仄平仄平。","仄平平平仄仄仄，仄仄仄平平仄平。","○平仄仄仄平仄，仄平仄仄仄仄平。","仄仄平平仄平仄，平平平仄平○○。","○平平仄仄仄仄，仄平仄仄仄仄○。","仄平平仄仄仄仄，仄仄仄仄平平平。","仄○仄仄仄平仄，仄平平仄仄仄○。","仄平仄仄仄仄仄，○仄仄仄平平平。","平平仄仄仄平仄，平仄仄仄平平平。","平平仄仄仄○仄，仄仄仄仄平平平。","仄平仄仄仄仄仄，○仄仄仄平平平。"],"paragraphs":["楚王听谗诛五卿，招呼二子同就烹。","子胥弯弓见使者，义不戴天非惜生。","操瓢乞食困江表，曷尝一日忘郢城。","溧水之阳遇真识，壶浆箪食欣相迎。","当时追捕尚尔急，杀身灭口意岂轻。","霸吴何止服句践，破楚遂以鞭荆平。","倒行逆施道虽远，复仇摅愤圣所称。","却来访旧欲报德，叹息玉质随流萍。","投金浅濑亦何有，聊以寓意通精诚。","哀穷进食类漂母，解剑挂墓同延陵。","古人已矣不可见，空有史笔垂声名。"],"title":"投金濑有感"}
