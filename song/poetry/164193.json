{"author":"仇远","id":164193,"strains":["平平仄仄仄平平，仄仄仄平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["知君标格眼前稀，暂别令人入梦思。","铗有可弹何必叹，书如肯借本非痴。","且看平子归田赋，更和渊明述酒诗。","我劝山中多种漆，收功莫恨十年迟。"],"title":"和子野郊居见寄  其一"}
