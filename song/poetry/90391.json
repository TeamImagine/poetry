{"author":"苏舜钦","id":90391,"strains":["平平仄仄仄平仄，平平仄仄平仄平。","○平○平仄仄仄，仄仄平仄仄仄平。","仄平仄仄仄○仄，○平仄仄平平平。","平平平平平仄仄，仄仄平仄仄仄平。","平平平仄平○仄，仄仄仄仄仄仄○。","仄平平○仄仄仄，平平仄仄平平平。","平平仄仄仄平仄，仄仄仄仄平仄平。","平平平仄仄仄○，○仄仄仄仄仄平。","仄平○仄仄仄仄，平平仄仄平仄平。","仄平平仄仄平仄，平仄仄仄平平平。","仄平仄仄仄仄仄，平仄仄仄仄仄平。","仄仄仄仄仄仄○，平平仄仄○仄平。","仄平仄仄仄仄仄，仄仄平仄○平平。","仄平仄平仄平仄，平仄○仄平平平。","仄平平平仄平仄，仄平仄仄○平平。","平平仄仄平仄平，仄仄平仄○平平。","平仄平平仄平仄，仄仄仄仄仄仄平。","平平平平仄仄仄，平仄仄仄平平平。","仄平仄平仄○仄，仄仄○○平平平。"],"paragraphs":["滁州信至诧双石，云初得自菱水滨。","长篇称夸语险绝，欲使来者不复言。","画图突兀亦颇怪，张之屋壁惊心魂。","麒麟才生头角异，混沌虽死窍凿存。","琅邪之郡偏且僻，得石固可骇众观。","予尝飞帆入震泽，穷探异境登龟鼋。","居民百户石为业，日夜采琢山不贫。","山前森列战白浪，犹似万百铁马群。","雨昏浪打岁月古，千株万穴僵复奔。","自嗟才力本衰弱，安敢抵敌为之文。","况兹出产极易致，乡俗见惯不甚尊。","彼以至少合贵重，胡为久弃如隐沦。","偶逢积识见奖拔，众目今乃称奇珍。","百人拥持大车载，城市观走风涛翻。","立于新亭面幽谷，共为澡刷泥沙痕。","凉泉下照嘉树阴，翠影澄澹留烟云。","褒以篇章绘缣素，积岁汨没一旦伸。","苟非高贤独赏激，终古弃卧于穷津。","世人爱憎逐兴废，使我吟叹伤精神。"],"title":"和菱磎石歌"}
