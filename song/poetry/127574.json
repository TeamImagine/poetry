{"author":"方岳","id":127574,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["晓听炉亭泻竹声，老仙呵墨已诗成。","春连宇宙开皇极，天与君王作太平。","草木有生皆润泽，山河无处不清明。","寒蓑莫袖垂纶手，万里长江一艇横。"],"title":"次韵陈祭酒喜雪  其一"}
