{"author":"潘阆","id":112843,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄平仄平平仄仄，仄平平仄仄平平。"],"paragraphs":["微躯不杀谢天恩，容养疏慵世未闻。","昔日已为闲助教，今朝又作散参军。","高吟瘦马冲残雪，远看孤鸿入断云。","到任也应无别事，愿将清俸买香焚。"],"title":"赴滁州散参军途中书事"}
