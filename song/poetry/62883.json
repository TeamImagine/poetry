{"author":"薛季宣","id":62883,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["好溪东赴海门秋，中有禅居涌碧流。","潮信往来双别屿，世缘生灭几浮沤。","菱歌面面来渔鼓，灯火层层到客舟。","何事瓜期外留滞，短窗斜雨不堪愁。"],"title":"雨后忆龙翔寺"}
