{"author":"钱起","id":4383,"strains":["平○仄仄仄，平仄仄平○。","仄仄平平仄，平平仄仄平。","仄平平仄仄，仄仄仄平平。","平仄仄平仄，平平平仄平。","平平仄平仄，平仄○○平。","平仄○平仄，平平○仄○。","仄平平仄仄，平仄仄平平。","○仄平平仄，平平仄仄平。"],"paragraphs":["心期怅已阻，交道复何如。","自我辞丹阙，惟君到故庐。","忘机贫负米，忆戴出无车。","邻犬吠初服，家人愁斗储。","秋堂入闲夜，云月思离居。","穷巷闻砧冷，荒枝应鹊疏。","宦名随落叶，生事感枯鱼。","临水仍挥手，知音未弃余。"],"title":"罢官后酬元校书见赠"}
