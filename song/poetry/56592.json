{"author":"卫博","id":56592,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["留别诗成语更酸，谁怜索米困长安。","圣朝有意台莱咏，高士无嫌桂柏寒。","闻道新书行入奏，少陪征棹慰余欢。","一封临召君须出，山色溪光不可餐。"],"title":"次韵汪解元留别"}
