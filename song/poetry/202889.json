{"author":"释道潜","id":202889,"strains":["平○仄平平，仄仄平仄仄。","平平仄平仄，仄仄○平仄。","平平仄平平，仄仄仄仄仄。","平仄平仄平，平平仄平仄。","平仄仄平平，平平仄○仄。","平○平○平，平平仄平仄。"],"paragraphs":["扬帆渡江来，洗眼惊翠樾。","云姿既容裔，鸟哢更清绝。","凌梯访前踪，琬琰亦未灭。","嗟我鱼目光，畴能缀明月。","狂墨扫琅玕，风烟坐中发。","殊胜区中人，茫茫走飞辙。"],"title":"子瞻赴守湖州  其三"}
