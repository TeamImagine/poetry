{"author":"赵蕃","id":73842,"strains":["○平仄仄平平仄，仄仄○○仄平仄。","平平仄仄仄○平，仄仄平平仄平仄。","平○仄仄平仄平，仄平仄平平仄平。","平仄○平仄平平，平仄仄○平仄平。","仄平平平平仄仄，仄仄○平仄○仄。","仄平平仄○平平，仄平仄仄平平平。"],"paragraphs":["三年几度江天阁，我尔相看两牢落。","江山好处欲题诗，下笔逡巡愧吾弱。","诗中最爱曾赣丞，恨渠不来俱此登。","今最驱车叩吾门，寒漫未了先觅君。","乃知吾人同臭味，识面闻风总相契。","一杯聊尔劳江山，向来郁郁今开颜。"],"title":"坐间呈曾幼度兼属陈明叔"}
