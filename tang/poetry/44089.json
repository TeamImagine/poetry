{"author":"后主煜","id":44089,"strains":["平仄仄平平，平仄平平。","平平仄仄仄○平，仄仄仄平平仄仄，仄？平平。","仄仄仄○平，平仄平平。","仄平平仄仄平○，平仄仄平平仄仄，平仄平○。"],"paragraphs":["帘外雨潺潺，春意阑珊。","罗衾不耐五更寒，梦里不知身是客，一晌贪欢。","独自暮凭阑，无限江山。","别时容易见时难，流水落花春去也，天上人间。"],"title":"浪淘沙 一"}
