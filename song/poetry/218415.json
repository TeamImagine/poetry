{"author":"张继先","id":218415,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["千松万竹荫真祠，多少寻真不记归。","枕石池台全似古，穿云溪涧一如飞。","玄猿夜久鸣寥閴，黄鹤风高入太微。","直自六天浑屏静，圣功何代不皈依。"],"title":"平冈治"}
