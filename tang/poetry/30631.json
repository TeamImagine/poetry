{"author":"罗隐","id":30631,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["南望商于北帝都，两堪栖托两无图。","只闻斥逐张公子，不觉悲同楚大夫。","岩畔早凉生紫桂，井边疏影落高梧。","一杯渌酒他年忆，沥向青波寄五湖。"],"title":"杜陵秋思"}
