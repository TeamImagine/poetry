{"author":"梅尧臣","id":35719,"strains":["仄平仄仄，平仄平仄，仄仄平仄。","仄平仄平，平平平平，仄仄平平。","仄仄仄平，仄仄○仄。","平仄平平，仄仄○平。","仄仄仄平，仄仄○平。","仄平平仄，仄仄平○，仄仄平仄。"],"paragraphs":["忽来梦我，于水之左，不语而坐。","忽来梦余，于山之隅，不语而居。","水果水乎，不见其逝。","山果山乎，不见其途。","尔果尔乎，不见其徂。","觉而无物，泣涕涟如，是欤非欤。"],"title":"来梦"}
