{"author":"苏过","id":229850,"strains":["平平仄仄平，仄仄仄○仄。","仄平仄仄平，平仄平仄仄。","仄仄仄仄○，平平平仄仄。","仄平平仄仄，平仄平平仄。","仄平平仄平，仄平仄仄○。","仄平平平仄，仄仄仄仄仄。","平平仄平仄，仄仄平平仄。","仄平仄平仄，平仄○仄仄。","仄仄仄仄平，仄平平仄仄。","○仄仄平平，平○仄○仄。"],"paragraphs":["谿山岂远人，吏缚苦难到。","岂惟畏简书，谁与同嗜好。","我作汝颍行，蹉跎春事老。","况逢怀抱恶，千里风霜冒。","故人知我归，尺书远见劳。","似寻西溪约，故遣一介报。","何时脱缰锁，着我林泉帽。","愿言绝臧否，安用分了眊。","世故定可憎，覆车宁复蹈。","且共醉山翁，同看接{罒离}倒。"],"title":"次韵任况之"}
