{"author":"邵雍","id":124245,"strains":["仄平平仄仄平平，平平平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平仄平仄仄，仄平仄仄仄平平。"],"paragraphs":["自从终鲜罢吟哦，聊为临风一浩歌。","别易会难情不已，登高望远兴如何。","百年可惜时无再，千里相思事更多。","今日樽叠真北海，况君雅重几人过。"],"title":"代书寄北海幕赵充道太博"}
