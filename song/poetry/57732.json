{"author":"梅尧臣","id":57732,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白首谬陪兄弟间，阿连初喜客儿还。","池塘梦句君能得，咳唾成珠我未闲。","陋巷闭门谁扣扣，茂林飞鸟自班班。","归来又接同袍会，月下朱闳不用关。"],"title":"依韵和宋次道答弟中道喜还朝"}
