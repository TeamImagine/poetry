{"author":"李石","id":20411,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平平，平仄平平仄仄平。"],"paragraphs":["雨老苔荒墨色昏，汉人两序姓名存。","六经丝竹升堂后，千古衣冠此地尊。","但使高文无废祀，只今扬马未招魂。","寥寥蜀学谁为倡，东去江流注海门。"],"title":"礼殿"}
