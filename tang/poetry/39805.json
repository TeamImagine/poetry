{"author":"清江","id":39805,"strains":["仄平仄仄仄平平，仄仄平平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["往年分首出咸秦，木落花开秋又春。","江客不曾知蜀路，旅魂何处访情人。","当时望月思文友，今日迎骢见近臣。","多羡二龙同汉代，绣衣芸阁共荣亲。"],"title":"喜严侍御蜀还赠严秘书"}
