{"author":"梅尧臣","id":57353,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["都人夹望禁槐傍，阊阖初开旭日光。","雕玉翠鞍牵騕袅，盘龙朱辇烂文章。","焚香閟殿开严帐，汲水寒沟洒广庄。","一见天颜万人喜，却回宫禁乐声长。"],"title":"依韵和宋中道观八月二十八日车驾朝谒景灵宫"}
