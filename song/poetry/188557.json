{"author":"魏野","id":188557,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["此去知君免叹嗟，荐章先已到京华。","宾筵沉滞才虽久，仙省遨游路不赊。","绿映酒旗村店柳，红迎诗笔御园花。","几多祖席棠郊外，马上回看日已斜。"],"title":"送孙推官之阙下"}
