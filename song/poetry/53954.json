{"author":"项安世","id":53954,"strains":["平平平平平，平平仄仄仄。","仄仄仄平仄，平平仄平仄。","平平平平平，仄仄○○仄。","○平仄○平，仄仄平仄仄。","平平仄平平，仄仄仄平仄。","仄平仄平平，仄仄○仄仄。","平仄平平平，平仄平仄仄。"],"paragraphs":["天高吾庐卑，南风不肯辱。","赖有北邻富，垣墉岌高矗。","辚辚飚车来，欲去泥其轴。","回辕乃临臣，北户清以穆。","时时唤笙奴，一枕共清熟。","向来北窗人，此秘当已独。","持我无弦琴，千载赓此曲。"],"title":"北窗诗"}
