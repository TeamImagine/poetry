{"author":"戴复古","id":94072,"strains":["平仄平平仄仄平，仄平平仄仄平平。","平平仄平平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["车马喧临十二门，乐从闲处度朝昏。","诗书岂为功名重，轩冕何如道谊尊。","志士不能行所学，明君亦或讳忠言。","世间事事如人意，未必商山有绮园。"],"title":"都中次韵申季山"}
