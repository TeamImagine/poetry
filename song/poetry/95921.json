{"author":"苏泂","id":95921,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["三分春事二分休，造化明明百草头。","一夜雨声清似玉，半窗梅影淡于秋。","家贫只与诗为伍，客去从教睡作俦。","败衲依然湖海阔，老来无喜亦无忧。"],"title":"听雨诗"}
