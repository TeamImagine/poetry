{"author":"陈宓","id":96985,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，仄平仄仄仄平平。"],"paragraphs":["飞车去逐赤松仙，残藁空留四十年。","致主耻居三代后，乞身期在二疏前。","清朝厚眷真难报，白发孤遗祇自怜。","珍重我翁忠孝句，子孙百世更须传。"],"title":"题先公正献诗集"}
