{"author":"白玉蟾","id":120912,"strains":["仄仄仄平平，仄平仄平仄。","仄平仄平平，仄仄仄○仄。","○平仄○平，平平平平仄。","平仄仄平仄，平平仄仄仄。","仄仄仄平仄，平仄仄○平。","仄平平仄仄，仄仄平平平。","仄仄仄平平，仄仄平平平。","平平仄平仄，平平仄○仄。","平仄仄平○，仄仄平平仄。"],"paragraphs":["月色一何明，不堪顾孤影。","倚楼暮风寒，举手挈衣领。","行云若相怜，徘徊西风顶。","强饮不成醉，幽情默自省。","莫道负明月，明月亦应知。","只知今夜我，不觉琼楼时。","我记在琼楼，醉弄珊瑚枝。","枝头月明好，何曾解相恼。","今夜涕汍澜，只恐朱颜老。"],"title":"明月曲"}
