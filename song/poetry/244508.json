{"author":"李纲","id":244508,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["行年旧说似东坡，鲸海于今亦再过。","儋耳三年时已久，琼山十日幸尤多。","却收老眼来观国，尚冀中原早戢戈。","病废不堪当世用，感恩惟有涕霶{雨/沱}。"],"title":"次琼管后三日忽奉德音恩许自便感涕之余赋诗见志  其二"}
