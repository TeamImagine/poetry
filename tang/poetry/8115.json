{"author":"王建","id":8115,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["玉皇符诏下天坛，玳瑁头簪白角冠。","鹤遣院中童子养，鹿凭山下老人看。","法成不怕刀枪利，体实常欺石榻寒。","能断世间腥血昧，长生只要一丸丹。"],"title":"赠王屋道士赴诏"}
