{"author":"陆游","id":41463,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["牺象初心岂愿才，沟中虽断不须哀。","吾生自信云舒卷，客态谁论燕去来。","夕露正看沾草棘，晨霜已见落楸槐。","耄年闭户真无憾，葑火更阑熟芋魁。"],"title":"秋晚书感"}
