{"author":"陆龟蒙","id":28154,"strains":["平○平○平，平仄仄○仄。","平平○仄仄，仄仄仄○仄。","平平仄平仄，仄仄仄仄仄。","仄仄平仄平，仄平平仄仄。","平平仄平○，仄仄平平仄。","平仄仄平平，仄平平仄仄。","平平仄平仄，平仄平平仄。","仄仄仄平平，○平仄平仄。","平平平平仄，仄仄仄仄仄。","仄仄仄平○，平○平仄仄。","平○平仄仄，仄仄平平仄。","平仄○仄平，平平平平仄。","平平仄平仄，仄仄平平仄。","平仄仄平平，平平仄平仄。","平平仄平仄，仄仄平平仄。","平仄仄○平，平○仄平仄。"],"paragraphs":["尝闻升三清，真有上中下。","官居乘佩服，一一自相亚。","霄裙或霞粲，侍女忽玉姹。","坐进金碧腴，去驰飙歘驾。","今来上真观，恍若心灵讶。","祗恐暂神游，又疑新羽化。","风余撼朱草，云破生瑶榭。","望极觉波平，行虚信烟藉。","闲开飞龟帙，静倚宿凤架。","俗状既能遗，尘冠聊以卸。","人间方大火，此境无朱夏。","松盖荫日车，泉绅垂天罅。","穷幽不知倦，复息芝园舍。","锵珮引凉姿，焚香礼遥夜。","无情走声利，有志依闲暇。","何处好迎僧，希将石楼借。"],"title":"奉和袭美太湖诗二十首 上真观"}
