{"author":"吴芾","id":18119,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["家家门外与墙头，叠足排肩看我游。","出郭不应祇独乐，劳农端欲与同忧。","偶逢佳处宁空过，纵迫归时亦暂留。","惭愧高轩远相过，聊持杯酒当茶瓯。"],"title":"和高簿  其二"}
