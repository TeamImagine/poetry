{"author":"彭汝砺","id":201291,"strains":["平平仄平○，平仄仄仄仄。","平平平仄仄，平仄平○仄。","○平平仄仄，仄仄平仄仄。","平平仄仄仄，仄○仄仄仄。","仄仄仄仄平，平平仄○仄。","仄平仄平仄，仄仄仄仄仄。","平仄仄平平，平平仄平仄。","平平平平仄，仄仄○平仄。","仄仄○平仄，仄仄平仄仄。","仄平仄平平，仄仄平○仄。"],"paragraphs":["龙飞景云从，林茂众鸟息。","真人翔灞上，多士生王国。","留侯豪杰士，乃独为所得。","韩亡竟不去，汉兴愈厉策。","不见马上功，奚多幕中画。","眇焉视婴布，若数百与亿。","鸿鹄已高飞，翩然敛归翼。","堂堂高皇业，屹立如磐石。","始卒如公者，是不惭庙食。","载瞻水边祠，老桧寒更碧。"],"title":"次正夫宿留侯庙韵"}
