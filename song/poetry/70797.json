{"author":"袁说友","id":70797,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["堂堂柏府几人过，屈指精忠竟若何。","正尔浮云遮白日，赖公砥柱立颓波。","回天力挽千钧重，去国身轻一叶多。","万里长江向东去，清明无日可镌磨。"],"title":"刘德修殿院持节归蜀"}
