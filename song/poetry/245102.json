{"author":"胡舜陟","id":245102,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["为闻仙伯隐丹丘，三径新开结胜游。","庭户招呼松桂月，樽罍追逐芰荷秋。","晓猿夜鹤空留恋，风虎云龙自应求。","已拥帅旄将入觐，运筹破虏此归休。"],"title":"建炎丞相成国吕忠穆公退老堂  其二"}
