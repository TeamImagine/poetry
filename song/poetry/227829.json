{"author":"释德洪","id":227829,"strains":["仄平平○仄平仄，仄仄仄仄平平平。","平平仄○仄平仄，平○仄仄平平平。","仄平仄仄平仄仄，仄仄仄平平仄平。","○平仄仄仄仄仄，平平仄仄○○平。","平平仄仄仄仄仄，仄仄平平平仄平。","仄平仄平仄平仄，仄仄仄仄平仄平。","○平仄仄仄平仄，仄平○仄平仄平。","仄平平仄仄仄仄，平仄仄仄平平平。","仄平仄平○仄平，仄平平仄平平平。","○平仄平仄平仄，○仄仄仄平仄平。","仄○仄仄仄仄仄，平仄平平○仄平。"],"paragraphs":["大圆庵中亦何有，但有草座枯藤枝。","朝来壁间亦图画，何从貌此宁馨儿。","发光抹漆肤琢玉，坐睡俛然方拄颐。","当时两脚不肯举，今虽有口如当时。","知谁逸想寓此意，必也高人非画师。","我遭俗瞋坐多语，坐客厌处终不疑。","兴来曳杖出门去，路穷回反无涧谿。","见之心怍有愧色，君以赠我聊针之。","亦知褊心当服韦，命车何必先锋为。","从今靖然痛坚捍，正恐习气时决堤。","细看忽忆孔北海，曾读曹瞒禁酒词。"],"title":"大圆庵主以九祖画像遗作此谢之"}
