{"author":"周孚","id":63535,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["新诗可但老夫降，窥杜真能见牖窗。","静夜飞泉鸣远壑，莫秋孤月印晴江。","弦从渠去虽难续，鼎自君来信可扛。","银烛高张那得尔，且揩眵眼伴残缸。"],"title":"次韵题南仲诗卷兼柬廷珍"}
