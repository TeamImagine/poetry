{"author":"晁补之","id":214354,"strains":["平平仄仄○，仄仄仄仄仄。","仄仄仄仄平，平仄仄仄仄。","平平仄仄仄，仄仄仄平仄。","仄○平仄仄，仄仄仄仄仄。","平平○仄仄，仄仄平仄仄。","○平仄○仄，仄仄平平仄。","仄平平仄平，仄仄仄仄仄。","仄仄仄平平，平平仄平仄。","平仄平仄平，○平仄平仄。","仄仄仄仄平，平平仄仄仄。","平平仄仄仄，平平仄仄仄。","○○仄平仄，○仄仄○仄。"],"paragraphs":["吾人伯仲间，一语可物色。","气自寡所谐，穷乃足所历。","家风藐五世，不肯适人适。","意行无险易，又跣不着屐。","文词如苦李，惨腹人莫食。","犹矜不传妙，坐恐儿曹得。","学怜新又新，老奈日复日。","伯以最恬愉，何由采之出。","无斁能寡言，犹堪谢前识。","叔与气尚豪，搘颐视屋极。","斯文恶表襮，枯鱼戒所忽。","应如鲁宫籀，藏壁俟其坼。"],"title":"次韵四弟以道十二弟叔与法王唱和兼示无斁弟二首  其二"}
