{"author":"徐文卿","id":97887,"strains":["仄仄仄平平，仄仄平平仄。","○平仄平○，平仄仄平仄。","仄○平仄仄，仄平○仄仄。","仄平仄○○，平平仄平仄。","平平仄平仄，仄仄平仄仄。","仄○平仄平，仄仄○平仄。","平平仄平平，仄平仄○仄。","仄仄○平平，仄仄平平仄。","平平平平仄，仄仄平平仄。","仄仄平○○，平平平仄仄。"],"paragraphs":["跨马绝风烟，夜与云俱宿。","弹琴向窗间，微月挂森木。","晓行岩上路，一溪缘浄绿。","路穷入其中，溪流贯山腹。","岩开类天设，石乱疑鬼伏。","水从何自来，乃尔莹心目。","岩前野僧居，种桃满空谷。","惜已过芳时，不见花芬馥。","平生青霞志，耻受红尘辱。","老我茅三间，兹山疑可卜。"],"title":"游洞岩"}
