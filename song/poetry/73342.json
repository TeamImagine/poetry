{"author":"赵蕃","id":73342,"strains":["仄仄平平平仄平，仄平仄仄仄平平。","平平平仄仄平仄，仄仄仄平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。"],"paragraphs":["入眼江梅皆好枝，是中劳我几怀思。","诗声何止一头出，酒事乃称百室师。","闻道名方曾口授，定应买秫趁冬炊。","小须旬月酿当熟，寄我茅斋不可迟。"],"title":"趣成父酿酒用子进家法故及其昆仲"}
