{"author":"罗隐","id":30790,"strains":["仄仄平平仄仄平，仄平平仄仄平平。","仄平仄仄平平仄，平仄仄平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["十五年前即别君，别时天下未纷纭。","乱罹且喜身俱在，存没那堪耳更闻。","良会谩劳悲曩迹，旧交谁去吊荒坟。","殷勤为谢逃名客，想望千秋岭上云。"],"title":"送梅处士归宁国"}
