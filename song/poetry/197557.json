{"author":"苏辙","id":197557,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["魏红深浅配姚黄，洛水家家自作塘。","游客贾生多感概，闲官白傅足篇章。","山分少室云烟老，宫废连昌草木长。","路出蒿高应少驻，孱颜新过一番霜。"],"title":"次王适韵送张耒赴寿安尉二首  其二"}
