{"author":"高似孙","id":83539,"strains":["仄仄平平平仄，平仄仄平○平。","仄仄平平平，仄平○平平仄仄。","仄平○平仄仄，仄平平平平○。","平平仄平平平，平平平平○仄。","平仄平平仄仄平，仄○平平平平平。","○仄平平平，仄仄平平仄平。","仄平平平平平，仄平平平仄仄。","平平平仄平平平，仄平平平仄。","○平○平仄仄，仄平平平○仄。","仄仄平平○，仄平平仄仄。","仄仄仄平平平，仄平平平仄平。","仄仄平平仄，仄平○平平平。","○仄○平仄○，仄平仄平平平。","平平平仄仄，平仄平平仄平。","仄仄平仄平，仄平平仄平平。","仄仄仄平平平，仄平平平平平。","平平仄平仄平，平平仄平平平。","平平平平○平，○平仄平仄仄。","仄仄平平平仄，仄○平平平仄。","平仄仄平○仄，平平平平仄仄。"],"paragraphs":["望九疑兮云雨，心惨惨兮思君。","冉冉兮愁痕，楚波深兮斑竹活。","历嵯峩兮极眺，讯遐心兮谁将。","蛟何跃兮冲波，鸿何惊兮离网。","湘有蘋兮渚有荃，欲将诚兮无能宣。","苍莽兮何之，孰亮余兮{女便}娟。","羽何音兮锵锵，凤何仪兮济济。","朝腾余轫兮梧阴，夕娱兮清澧。","蹇踌躇兮自喜，溯清川兮如洗。","植馆兮云中，树之兮石磊。","磊贝阙兮鳞堂，杂青枫兮始霜。","芷路兮蘅薄，桂飞橑兮兰房。","相芰荷兮可衣，美秋菊兮曾粮。","瑶华兮在席，江有蓠兮吐芳。","被薜兮带萝，表之兮以兰香。","汇众卉兮扬徽，贮芳辛兮同薰。","哀弦切兮入云，灵来下兮缤纷。","捐余珰兮中流，遗余玦兮北渚。","俨奉君兮嘉荐，乃遗余兮芳杜。","时契阔兮难再，聊歌风兮自语。"],"title":"九怀"}
