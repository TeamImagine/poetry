{"author":"徐鹿卿","id":117635,"strains":["仄平平仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["上元花市明如昼，良会应知臭味同。","自笑无殽似坡老，岂能载酒过扬雄。","寒盟如我颜生赤，烧烛输君坐照红。","莫忆遶梁声未断，且将诗酒谢春风。"],"title":"诸公约会县中观灯不克赴既又见趣座中赋一章"}
