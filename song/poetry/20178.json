{"author":"左玙","id":20178,"strains":["平平仄平○，仄仄仄平仄。","仄仄平平平，仄仄平仄仄。","仄平平仄仄，平仄仄平仄。","平平平平平，平仄平仄仄。","平平仄仄仄，平○仄平○。","平平仄平仄，仄仄平平仄。","仄仄平仄平，仄仄仄平仄。","仄仄平平平，平平仄平仄。"],"paragraphs":["欢言赴幽期，作意理烟艇。","曳缆松篁阴，未觉心地迥。","舍舟登爽垲，微步水云浄。","扶舆登斯堂，遐眺方一骋。","开轩纳野色，秋思浩千顷。","心随片云远，目送孤鸿影。","坐久襟宇宽，万事讵容省。","永愿陪清游，栖身白鸥境。"],"title":"题马世功豁野堂"}
