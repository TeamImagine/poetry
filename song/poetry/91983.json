{"author":"释居简","id":91983,"strains":["仄平仄仄仄仄○，仄仄平仄平平○。","仄平仄仄仄平仄，仄仄仄平平仄平。","仄平平平仄平仄，仄○平平仄平仄。","○平仄仄平仄平，仄仄平平仄平仄。","仄仄仄平平仄仄，仄平平仄平平仄。","仄仄平平仄仄平，仄○○仄平平仄。","仄○平○平平仄，平平仄仄平○仄。","仄平平○平仄○，平仄平仄仄平平。"],"paragraphs":["两雄用壮勒不回，触断山脊青崔嵬。","挟风卷雨上方去，旱火击翻平地雷。","涧松盘拏俯巍跨，铁干铜柯闯云罅。","鲜风不断璎珞珠，桧老枝腴乱零挂。","四老墓田樵牧践，莽堙蓁塞无人剪。","振古芳尘玉象高，印泥遗爪霜鸿远。","旧吟新扁皆珠璧，雕梁雪壁昏题迹。","水流山空春昼长，番令人忆赞公房。"],"title":"破山"}
