{"author":"徐瑞","id":167013,"strains":["平平仄○平，平仄仄仄仄。","○平仄平仄，平仄平仄仄。","仄仄平仄平，仄仄仄平仄。","平○仄仄○，仄仄仄仄仄。","平平仄仄○，平仄平平仄。","○仄仄仄平，平平仄平仄。"],"paragraphs":["危檐面长洲，晴雨各有趣。","滩鸣九霄珮，江泻千丈素。","笑问流玉师，岁月不知度。","心空忘境胜，力定得实悟。","师云住是间，非住非非住。","更问有句无，寒藤倚枯树。"],"title":"次韵芳洲先生题法云寺流玉阁"}
