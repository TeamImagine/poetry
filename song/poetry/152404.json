{"author":"方一夔","id":152404,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["欲出孤云意已阑，东风吹梦落东安。","灯前乡国千山隔，窗外乾坤一面宽。","放马脱缰嘶晓岸，连樯牵索上晴滩。","阑干倚遍空相忆，花落芳洲春半残。"],"title":"寄何稼隠"}
