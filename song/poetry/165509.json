{"author":"黄宏","id":165509,"strains":["仄仄平平仄仄平，仄平平仄仄仄平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["父老桥边问我公，笑谈能办济水功。","天光分碧一千顷，晴影飞虹二百弓。","好与诸公来赏月，曾知此地亦垂虹。","乘风似有惊人语，压倒沧浪亭上翁。"],"title":"题拟虹桥"}
