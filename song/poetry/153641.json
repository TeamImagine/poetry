{"author":"周密","id":153641,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["仙宫金碧照清漪，圣主忧民事祷祈。","五福正临吴分野，百年敢惜御园池。","云浮蕊殿春来早，香冷梅邻月到迟。","清夜绿章陈露醮，天风吹下步虚词。"],"title":"太乙西宫"}
