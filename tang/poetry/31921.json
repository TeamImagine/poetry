{"author":"崔涂","id":31921,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["怅望春襟郁未开，重吟鹦鹉益堪哀。","曹瞒尚不能容物，黄祖何曾解爱才。","幽岛暖闻燕雁去，晓江晴觉蜀波来。","何人正得风涛便，一点轻帆万里回。"],"title":"鹦鹉洲即事"}
