{"author":"梅尧臣","id":35558,"strains":["平平仄仄平平平，平平仄仄○平平。","平平仄仄仄仄仄，仄平仄仄平平平。","仄平仄仄平平仄，平仄平○○仄平。","仄平仄仄仄仄仄，○仄仄仄平平○。"],"paragraphs":["江东释子多能诗，窗前树下如蝉嘶。","朝风暮月只自老，建安旧体谁攀跻。","唯师独慕陶彭泽，奇迹仍收王会稽。","此焉趣尚已不浅，更在措意摩云霓。"],"title":"答新长老诗编"}
