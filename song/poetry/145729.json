{"author":"乐雷发","id":145729,"strains":["仄仄仄平平仄仄，仄仄平平○仄仄。","平平仄仄仄仄平，○仄仄平仄平仄。","平平仄平仄，平平仄平平。","仄平仄平仄仄○，仄平平平仄平平。","仄平平仄平平仄，平仄○○仄平仄。","平平仄平仄平平，平仄平平仄平仄。","仄平平平平仄平，平○平平仄仄平。","平平仄仄仄仄仄，仄仄仄仄平仄○。","平平仄○仄平仄，仄仄平○○仄仄。","平平仄仄○仄平，平仄平平仄平仄。","平平平，平平仄，仄仄平平平仄仄。","仄平仄仄平平平，仄仄平平○仄仄。","平平平平仄平平，仄平仄仄平平平。","仄平仄仄仄平仄，平仄平仄○仄○。","平仄平，仄平仄，平平仄仄平○仄。","仄仄平○仄仄平，平平仄仄○平仄。"],"paragraphs":["九壤卧龙呼不起，乳臭谈兵空满耳。","书生未识玉帐经，且抱此图究终始。","姬家出车咏，嬴家小戎诗。","卫家武刚捍突骑，马家偏厢走羌夷。","只今车阵无人识，天狗横空洒腥血。","胡人以鞍马为家，谁遇奔冲展奇策。","豫章先生今孔明，胸中森罗万甲兵。","天衡地轴妙绝识，内阵外阵何纵横。","千枝绿沈列虓虎，万臂黄闲张白羽。","人言险野难用车，公独规模掩前古。","车攻图，车攻说，八采眉前曾进彻。","世人苦谤陈涛斜，却向齐门空鼓瑟。","今朝朱轓富川头，绝江以北瞻神州。","李纲政要讲车战，南渡勋业应可收。","泾水黄，铁山碎，双轮快碾幽燕地。","朗诵先王复古篇，他时此笔犹能继。"],"title":"胡料院出示车攻图仍索俚作"}
