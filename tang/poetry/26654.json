{"author":"刘沧","id":26654,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["雨余虚馆竹阴清，独坐书窗轸旅情。","芳草衡门无马迹，古槐深巷有蝉声。","夕阳云尽嵩峰出，远岸烟消洛水平。","今夜南原赏佳景，月高风定苦吟生。"],"title":"寓居寄友人"}
