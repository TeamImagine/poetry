{"author":"方回","id":147430,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["溃蚁狂澜拔地来，日多事变少人才。","鼎钟古篆盲谁识，布素轻缣拙易裁。","夷甫风流空自命，子山词赋有余哀。","邦侯博雅难酬对，且向筵前覆酒杯。"],"title":"次韵汪以南教授美康使君新政因及贱迹四首  其二"}
