{"author":"张祜","id":20618,"strains":["○平平仄仄，平仄仄平平。","仄仄平平仄，平○仄仄平。","仄平平仄仄，平平仄平○。","仄仄平平仄，平平仄仄平。","平平平仄仄，仄仄仄平平。","平仄○平仄，○平仄仄平。","仄平平仄仄，平仄仄平平。","仄仄○平仄，平平仄仄仄。","平平平仄仄，仄仄仄平平。","○仄平○仄，平平仄仄？。"],"paragraphs":["扁舟何所往，言入善人邦。","旧爱鹏抟海，今闻虎渡江。","士因为政乐，儒为说诗降。","素履冰容静，新词玉润枞。","金鱼聊解带，画鹢稍移桩。","邀妓思逃席，留宾命倒缸。","史材谁是伍，经术世无双。","广厦当宏构，洪钟并待撞。","成龙须讲邴，展骥莫先庞。","应念宗中末，秋萤照一窗。"],"title":"投常州从兄中丞"}
