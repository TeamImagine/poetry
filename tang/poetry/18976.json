{"author":"鲍溶","id":18976,"strains":["仄仄平平仄，平平仄平仄。","仄仄平仄平，平平仄平仄。","平○○仄仄，平仄仄平仄。","平仄仄仄○，平平仄○仄。","平平平平仄，仄仄平平仄。","平仄仄○平，仄平平仄仄。","平平平平仄，仄仄平仄仄。","○仄仄仄平，平平平平仄。","平○平仄仄，仄仄仄平仄。","仄仄○仄○，平平仄平仄。"],"paragraphs":["喔喔鸡鸣晓，萧萧马辞枥。","草草名利区，居人少于客。","生期三万日，童耄半虚掷。","修短命半中，忧欢复相敌。","朝提黄金爵，暮造青松宅。","来往日相悲，北邙田土窄。","峨峨西天岳，锦绣明翠壁。","中有不死乡，千年无人迹。","心期周太子，下马拜虚碧。","鹤驾如可从，他年执烟策。"],"title":"途中旅思二首 一"}
