{"author":"邹浩","id":222405,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["材气无双是陇西，扁舟还指旧山溪。","非关吕览难更字，要使班输别造梯。","尘外光阴归作者，道中消息在寥兮。","它年峻捷黄金榜，路入三吴手重携。"],"title":"次韵和李学文所示二篇  其一"}
