{"author":"喻良能","id":51690,"strains":["仄仄平平平仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["水净溪空峰更青，目虽未到已先明。","栋浮万缕晴云细，轩拥千重夏木清。","幽兴入门应自适，残樽下马与谁倾。","老僧斋罢唯须睡，不信人间有月评。"],"title":"次韵伯寿兄宿华藏有感"}
