{"author":"范成大","id":43811,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["谁勒余寒不放回，春深犹煖地炉灰。","乡心忽向灯前动，夜雨先从竹里来。","𫛸鴂已如鶑百啭，酴醿那复雪千堆。","调糜煮药东风老，惭愧茶瓯与酒杯。"],"title":"三月十九日夜极冷"}
