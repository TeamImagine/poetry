{"author":"刘辰翁","id":153480,"strains":["平仄仄平平，仄平○仄平。","平平平仄仄，仄仄仄平平。","平仄平平仄，平○仄仄平。","○○○仄仄，仄仄仄平平。","仄仄平平仄，平平仄仄平。","平平○仄仄，○仄仄平平。"],"paragraphs":["星炬乱林鸦，火城标赤霞。","端门开璧月，散树合银花。","光焰摇千尺，扶疏转九华。","昭回三阁近，凿落万枝斜。","玉李迷天象，金莲出内家。","龙光如海蜃，犹有误连车。"],"title":"春景 火树银花合"}
