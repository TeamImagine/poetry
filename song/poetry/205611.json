{"author":"李之仪","id":205611,"strains":["仄仄仄仄仄，平仄平仄仄。","仄仄仄仄平，平仄仄仄仄。","仄仄平平平，仄平○仄仄。","仄平仄○仄，仄仄仄仄仄。","仄仄平平平，平仄仄○仄。","仄仄平仄仄，仄仄仄仄仄。","平平仄平仄，平平仄平仄。","仄○仄○○，仄仄平平仄。","仄仄平平○，平平仄平仄。","仄仄仄仄仄，平平仄平仄。","仄平仄平仄，仄仄仄平平。","仄仄仄平平，平仄仄仄仄。","仄仄仄○平，平平仄平仄。","平平仄仄仄，仄仄仄仄仄。","仄仄○平仄，仄仄仄仄仄。"],"paragraphs":["静坐已十日，聊复资一浴。","我发不满梳，安得别置沐。","浴暖连头浇，快哉如出谷。","我生本离垢，妄念即桎梏。","外物强扶持，何异雨中竹。","亦不无雨愧，亦不有雨足。","森森自然往，无荣亦无辱。","振衣步空庭，又见黄粱熟。","进退葵何从，晨羞讵宜缓。","叩齿感苋史，虚心岂鱼贯。","乃知抱关者，俯首固非懦。","烈日下严霜，杯水沃炽炭。","物理自回旋，何方即吾馆。","年来老顿逼，四月未觉煖。","勉力更无念，已矣见此粲。"],"title":"浴"}
