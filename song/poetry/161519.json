{"author":"陈普","id":161519,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["摇膝支颐未冠年，已将采撷胜雕镌。","未能动地惊天句，且诵吟风弄月篇。","击壤莫抛康节集，煎胶可续上林弦。","东山七月无人解，只是周公学有源。"],"title":"学诗  其二"}
