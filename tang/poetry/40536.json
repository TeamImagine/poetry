{"author":"贯休","id":40536,"strains":["仄？平，仄平仄，平仄○平平仄仄。","仄平平仄，仄平仄仄。","平仄仄仄，仄○平平○仄。","平平平平，平仄平仄。","仄仄仄仄，平仄仄仄。","○平仄仄平平，仄仄平平平仄。","仄○平，平仄仄仄仄仄。","仄仄平平，仄仄仄仄仄仄。","仄仄平平，仄平仄仄仄平平平。"],"paragraphs":["霍嫖姚，赵充国，天子将之平朔漠。","肉胡之肉，烬胡帐幄。","千里万里，唯留胡之空壳。","边风萧萧，榆叶初落。","杀气昼赤，枯骨夜哭。","将军既立殊勋，遂有胡无人曲。","我闻之，天子富有四海。","德被无垠，但令一物得所。","八表来宾，亦何必令彼胡无人。"],"title":"胡无人"}
