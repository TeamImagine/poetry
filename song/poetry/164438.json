{"author":"仇远","id":164438,"strains":["平平平仄仄平平，仄仄平平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["波痕新绿草新青，有约寻芳芳不晴。","莎径泥深双燕湿，柳桥烟淡一鶑鸣。","山围故苑春常锁，泉落低畦暖未耕。","十载旧踪时入梦，画船多处看倾城。"],"title":"湖上值雨"}
