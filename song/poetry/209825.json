{"author":"秦观","id":209825,"strains":["平平仄仄平仄仄，仄仄平平仄平仄。","平平仄仄平仄仄，仄平仄仄仄平仄。","仄○仄平平仄仄，平平仄仄仄平仄。","平仄○平○仄仄，平仄仄平仄仄仄。","平平平仄仄平仄，平仄平平仄平仄。","仄仄平平仄平仄，仄平平仄平仄仄。","仄平平仄○平平，平仄平平○仄平。","平平仄○○仄仄，平仄仄平平仄平。"],"paragraphs":["双瞳夹镜权协月，尾鬣萧森泽于发。","鞍衔不施缰复脱，旁无驭者气腾越。","地如砥平丘陇灭，天寒日暮抱饥渴。","骧首号鸣思一发，超轶绝尘入恍忽。","东门金铸久销歇，曹霸丹青亦云没。","赖有龙眠戏挥笔，眼前时见千里骨。","玉台阊阖相因依，嗟尔龙媒空自奇。","鸾旗日行三十里，焉用逐风追电为。"],"title":"题騕袅图"}
