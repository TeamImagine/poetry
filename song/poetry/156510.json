{"author":"文天祥","id":156510,"strains":["平平平仄仄，仄○平平平。","○仄平仄平，仄平平仄平。","平仄仄平○，○仄平平平。","仄平仄平平，仄仄平仄○。","仄仄仄平平，仄仄仄平○。","仄平仄仄○，仄仄仄平平。","平平仄仄仄，仄仄仄平○。","仄平平仄仄，仄平平仄平。","平仄平○仄，○平仄○平。","平仄仄平仄，仄仄平仄平。","平平仄平仄，仄仄仄○○。","平仄仄仄仄，○仄平平平。","平平仄平仄，仄平仄仄平。","仄仄仄平仄，平仄仄仄平。","平平仄平仄，仄仄○平平。","平平仄○仄，？仄平○平。","平仄○仄平，○平平仄○。","仄仄仄仄仄，平○仄仄平。","平仄平○仄，仄仄平仄平。","○仄○仄仄，○仄仄平平。","仄仄仄仄平，仄○○○○。","○仄仄平仄，仄仄○○○。"],"paragraphs":["黄河流活活，太行高巍巍。","王屋山以东，百泉山以西。","邹鲁盛文献，燕赵多雄姿。","右摩泰山碑，左蹑函谷泥。","郏鄏吊周公，曲阜拜宣尼。","或登广武叹，或上北邙悲。","平生几两屐，汗漫以为期。","绝交天下士，要为男子奇。","吴会偏王业，中原隔遗黎。","安得与黄鹤，比翼天上飞。","江河异风景，击楫感且欷。","阳运遘百六，兴否俄推移。","桑田变沧海，楚囚发孔悲。","我本槛车客，为我解絷维。","青蝇附天骥，万里相追随。","人生尚行乐，矧复新相知。","周道思下泉，王风怀黍离。","富贵岂不愿，忧患那自持。","人命危且浅，忽若朝露晞。","长恐折我轴，中道欲差池。","去我父母邦，我行且迟迟。","听我远游曲，寄我长相思。"],"title":"远游"}
