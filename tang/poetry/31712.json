{"author":"郑谷","id":31712,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["永巷闲吟一径蒿，轻肥大笑事风骚。","烟含紫禁花期近，雪满长安酒价高。","失路渐惊前计错，逢僧更念此生劳。","十年春泪催衰飒，羞向清流照鬓毛。"],"title":"辇下冬暮咏怀"}
