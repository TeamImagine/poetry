{"author":"武元衡","id":8956,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["生涯扰扰竟何成，自爱深居隐姓名。","远雁临空翻夕照，残云带雨过春城。","花枝入户犹含润，泉水侵堦乍有声。","虚度年华不相见，离肠怀土并关情。"],"title":"南徐别业早春有怀"}
