{"author":"王之道","id":7528,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["羁栖无柰老而穷，又见徐卿马首东。","快意一时荷叶雨，增明千里稻花风。","高材合在云霄上，胜处能忘涧壑中。","法护相从如问我，为言踪迹与君同。"],"title":"送徐季公运干罢任"}
