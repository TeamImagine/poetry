{"author":"王炎","id":69296,"strains":["平平仄平平，仄仄仄平仄。","仄仄平平平，平平平仄仄。","平平仄平平，仄仄○仄仄。","仄平仄仄平，仄仄平仄仄。","仄仄仄仄平，仄仄平仄仄。","仄平仄平平，平平仄平仄。","仄平仄仄仄，仄仄平○仄。","平平仄仄○，○仄平仄仄。","仄○仄平仄，平仄仄平仄。","仄仄平平仄，平平仄平仄。","仄平平仄仄，仄平仄平仄。","平平仄平平，平平仄仄仄。","仄仄仄○平，仄仄平平仄。","仄平仄平平，仄仄仄平仄。","仄平仄平平，仄仄仄仄仄。","平仄仄平仄，平仄仄平仄。","仄平平仄○，平仄平仄仄。","仄仄仄平仄，仄仄仄仄仄。","平仄仄仄平，仄仄○○仄。","平平○仄平，仄平仄平仄。"],"paragraphs":["他山石徒多，器宝匿幽僻。","产璞芙蓉坑，金声而玉德。","冈峦外钩联，地势中断隔。","曲坞八九家，路入羊豕迹。","涧水抱石根，石骨多绀碧。","北山上搀天，南山势蟠伏。","砚工二百指，日凿崔嵬腹。","篝灯砺斧斤，深入逾百尺。","我行冒风雨，周览不知夕。","夜宿茅茨下，青灯照岑寂。","酒阑呼匠氏，访之语纤悉。","冰蚕吐银丝，鲛人织雾縠。","巧手琢磨之，价直黄金镒。","断岩半倾欹，旧穴久湮塞。","旁求得他材，饮水不受墨。","坚滑已支庶，粗燥乃臧获。","信知天壤间，尤物神所惜。","罕见固为贵，有亦未易识。","珉玉混一区，语尽三叹息。","摩挲苍藓崖，此言可镌刻。"],"title":"游砚山"}
