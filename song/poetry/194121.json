{"author":"苏轼","id":194121,"strains":["○仄仄○○，平仄平○仄。","平平○仄仄，仄仄仄平仄。","平平仄平平，平仄平平仄。","仄仄平仄仄，平平平仄仄。","平平仄平仄，仄仄平仄○。","平平平仄平，仄仄○仄仄。","○平平平仄，平仄平平仄。","仄平仄仄○，仄仄平平仄。","平仄平平仄，平仄○仄仄。","仄仄○仄○，仄仄平仄仄。"],"paragraphs":["除夜雪相留，元日晴相送。","东风吹宿酒，瘦马兀残梦。","葱昽晓光开，旋转余花弄。","下马成野酌，佳哉谁与共。","须臾晚云合，乱洒无缺空。","鹅毛垂马鬃，自怪骑白凤。","三年东方旱，逃户连敧栋。","老农释耒叹，泪入饥肠痛。","春雪虽云晚，春麦犹可种。","敢怨行役劳，助尔歌饭瓮。"],"title":"除夜大雪留潍州元日早晴遂行中途雪复作"}
