{"author":"程俱","id":235603,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["身谋自昔须三窟，世味端能败一薫。","醉里闲愁浓似酒，春来归思乱于云。","松栽咫尺传卢老，枣实方将访许君。","却喜云孙共来往，扁舟时入白鸥群。"],"title":"许主簿见和过有推借再作奉呈"}
