{"author":"葛胜仲","id":231235,"strains":["平平仄平仄，仄○仄仄平。","仄仄仄仄○，仄仄平平平。","平仄仄仄仄，平○仄平平。","平○平平仄，平平仄仄平。","仄仄○平仄，平平仄仄○。","仄平仄平仄，平仄平平仄。","平平平仄仄，○仄仄仄平。","平平仄仄○，平仄平平平。","平平仄○仄，平仄平平平。","平仄仄仄仄，平平仄平平。","平平仄平仄，平仄平平平。","仄仄○平仄，仄仄平仄平。","○仄仄平仄，平仄平平平。","平仄仄仄仄，仄仄○平平。","平○平平平，仄平平仄平。"],"paragraphs":["云岩五花树，下临碧玉潭。","泛泛石溜中，此独潴揉蓝。","潭底玉石响，声如奏韶咸。","名从襄阳样，山神固不甘。","姓字污山谷，贞元岁所镵。","我来事登览，云有神龙潜。","骄阳虔禬祷，膏乳一境霑。","灵祠锡硕号，丹雘飞楹檐。","僧庐锁深閟，灵境超尘凡。","悬瀑二十丈，银河挂高岩。","飞流溅珠琲，余润霑松杉。","震响汹朝夕，数里声不殱。","禅客伴幽讨，高下皆穷探。","猿鹤不足数，俗驾从讥嫌。","何当叨龙宫，宝方求玉函。"],"title":"定光禅院"}
