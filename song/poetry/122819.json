{"author":"释善珍","id":122819,"strains":["平平平平，仄○平仄。","平仄仄平，仄仄平仄。","仄平平平，仄仄平仄。","仄平平平，平平仄仄。","仄平仄仄，仄仄仄仄。","仄平○仄，仄仄平仄。","平平仄仄，仄仄○仄。","平平仄平，平仄平仄。","仄平仄仄，平仄仄仄。","平平仄仄，平仄仄仄。","平仄平○，平平仄仄。","仄平仄仄，○仄仄仄。","○平仄平，仄平仄仄。","平平仄仄，仄仄平仄。","平○仄平，仄仄仄仄。","仄○仄平，仄仄仄仄。","平仄仄平，仄平仄仄。","仄平仄仄，仄平仄仄。","仄平平平，仄仄平仄。","仄平平仄，平仄平仄。","仄平平仄，仄仄平仄。","仄平仄平，○平仄仄。","仄平仄仄仄○仄，平平平仄，仄仄平仄。","仄平仄仄，平仄仄仄。","平平仄仄，○平○仄。","平仄仄平，平仄平仄。","仄平仄平，仄仄平仄。"],"paragraphs":["公真天人，谪堕尘世。","方朔岁星，傅说箕尾。","又疑山林，一念差耳。","乐全僧身，忠宣佛位。","夙弘愿力，出济事会。","作民司命，寿国元气。","神皇布政，夐古鲜俪。","谁为谤书，阴受风旨。","疾雷破柱，公不失匕。","关弓射羿，公愈荐祢。","山薮高深，天球粹美。","出夷入险，更使迭帅。","长淮虏冲，孽雏旁睨。","飞囊走羽，秉钺危寄。","初闻谢公，语误客异。","复传孔明，食少敌喜。","笺病乞闲，易苏旧治。","大星竟陨，白鸡告祟。","抚公平生，竹帛光炜。","谅公精爽，河岳流峙。","万锺千驷，浊世糠秕。","五龙九鲲，乘云谒帝。","某闽衲野鹤难系，公呼来霅，获望簪履。","酒阑烛跋，孤客末至。","香烟未散，三生弹指。","纾百结肠，储一升泪。","上悲法门，下哭知己。"],"title":"祭观文忠惠赵节斋"}
