{"author":"郭祥正","id":192167,"strains":["仄仄平仄仄，仄仄平平平。","平平仄平仄，仄仄平仄平。","仄平平仄平，平仄仄平平。","○仄仄平仄，仄平仄平平。","仄平○仄仄，平仄平平平。","平平平平平，仄仄平平平。","平平仄平仄，仄仄平平平。","○平平仄平，仄仄平平○。","平仄平平平，仄仄平平平。"],"paragraphs":["夜半何所适，请雨之名山。","兰陵古仙府，妙迹殊可攀。","秘文呼蛰龙，舒雁荐层坛。","屏气注诚想，百灵启玄关。","绿章封事奏，金阙承恩还。","林风生泠泠，涧溜添潺潺。","遥峰霭冥雾，倏歘迷区寰。","殷雷无猛威，激雨增微澜。","宁独濡枯焦，永愿清尘烦。"],"title":"兰陵请雨"}
