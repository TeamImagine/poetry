{"author":"武元衡","id":8964,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["城分流水郭连山，拂露开怀一解颜。","令尹关中仙史会，河阳县里玉人闲。","共怜秋隼惊飞至，久想云鸿待侣还。","莫恨殷勤留此地，东崖桂树昔同攀。"],"title":"酬陆三与邹十八侍御"}
