{"author":"罗隐","id":30876,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄仄平仄仄平。","仄仄平平仄平仄，仄平平仄仄平平。"],"paragraphs":["九华巉崪荫柴扉，长忆前时此息机。","黄菊倚风村酒熟，绿蒲低雨钓鱼归。","干戈已是三年别，尘土那堪万事违。","回首佳期恨多少，夜阑霜露又霑衣。"],"title":"忆九华"}
