{"author":"郑刚中","id":252427,"strains":["仄平仄仄仄平平，仄仄平平仄仄平。","平仄仄平平仄仄，平平仄仄平平平。","平仄仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["小栏培土待重阳，雨洗金钱未肯忙。","终藉九秋扶正色，谁能三嗅为清香。","陶潜属意空诗好，胡广随缘却寿长。","古昔风流无处问，碎花浮泛一尊黄。"],"title":"砌下黄菊暮秋始开为赋此篇"}
