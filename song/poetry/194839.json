{"author":"苏轼","id":194839,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["当年我作表忠碑，坐觉江山气未衰。","舞凤尚从天目下，收驹时有渥洼姿。","踞床到处堪吹笛，横槊何人解赋诗。","知是丹霞烧佛手，先声应已慑群夷。"],"title":"送钱承制赴广西路分都监"}
