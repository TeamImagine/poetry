{"author":"强至","id":182540,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄平仄平平仄仄，仄平仄仄仄平平。"],"paragraphs":["姚黄容易雒阳观，吾土姚花洗眼看。","一抹胭脂匀作艳，千窠蜀锦合成团。","春风应笑香心乱，晓日那伤片影单。","好为太平图绝瑞，却愁难下彩毫端。"],"title":"题姚氏三头牡丹"}
