{"author":"皇甫冉","id":5201,"strains":["仄仄平平仄，平平仄仄○。","平平平仄仄，仄仄仄平平。","仄仄平平仄，○平仄仄平。","仄平平仄仄，仄仄仄平平。","仄仄平平平，平平仄仄平。","平○仄仄仄，平仄仄平平。"],"paragraphs":["诏使殊方远，朝仪旧典行。","浮天无尽处，望日计前程。","暂喜孤山出，长愁积水平。","野风飘叠鼓，海雨湿危旌。","异俗知文教，通儒有令名。","还将大戴礼，方外授诸生。"],"title":"送归中丞使新罗"}
