{"author":"白居易","id":15570,"strains":["仄仄平平仄，平平仄仄○。","平○仄平仄，平仄仄平○。","平仄平平仄，平平平仄平。","平平平仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。","平仄平平仄，平平仄仄平。","仄平平仄仄，仄仄仄平○。","平仄○平仄，平平仄仄平。","平○平仄仄，仄仄仄平平。"],"paragraphs":["散职无羁束，羸骖少送迎。","朝从直城出，春傍曲江行。","风起池东暖，云开山北晴。","冰销泉脉动，雪尽草芽生。","露杏红初坼，烟杨绿未成。","影迟新度雁，声涩欲啼莺。","闲地心俱静，韶光眼共明。","酒狂怜性逸，药效喜身轻。","慵慢疏人事，幽栖逐野情。","回看芸阁笑，不似有浮名。"],"title":"早春独游曲江"}
