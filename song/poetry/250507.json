{"author":"沈与求","id":250507,"strains":["仄仄仄平平仄平，仄平仄仄仄平平。","平平平仄平平仄，仄仄平平仄仄平。","仄平仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雪舞白衣朝扣门，一车送酒借春温。","寒威任减东阳带，和气全归北海尊。","应为半生怜麹糵，更留它日燕鸡豚。","是中可饮公须记，报字如鸦醉眼昏。"],"title":"谢葛鲁卿雪中遣介送酒"}
