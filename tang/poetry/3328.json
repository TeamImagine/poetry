{"author":"杜甫","id":3328,"strains":["仄仄○平仄仄平，平平仄仄仄平平。","平平仄仄平平仄，仄仄○平仄仄平。","仄平仄仄○平仄，仄仄平○仄仄平。","○仄平平平仄仄，仄平平仄仄平平。"],"paragraphs":["竹里行厨洗玉盘，花边立马簇金鞍。","非关使者征求急，自识将军礼数宽。","百年地辟柴门迥，五月江深草阁寒。","看弄渔舟移白日，老农何有罄交欢。"],"title":"严公仲夏枉驾草堂兼携酒馔"}
