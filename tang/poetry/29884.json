{"author":"胡曾","id":29884,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄平仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["不愧人间万户侯，子孙相继老扁舟。","往来南越谙鲛室，生长东吴识蜃楼。","自为钓竿能遣闷，不因萱草解销忧。","羡君独得逃名趣，身外无机任白头。"],"title":"赠渔者"}
