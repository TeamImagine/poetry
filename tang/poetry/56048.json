{"author":"李白","id":56048,"strains":["仄平仄平平，仄仄平仄仄。","仄仄平平平仄仄，仄仄平平平平仄。","仄仄平平仄仄平，平仄○仄平平平仄仄。","仄仄平平仄平平，仄仄仄仄平平平。","○○平仄仄平仄，平平平仄仄仄○。"],"paragraphs":["送君灞陵亭，灞水流浩浩。","上有无花之古树，下有伤心之春草。","我向秦人问路岐，云是王粲南登之古道。","古道连绵走西京，紫阙落日浮云生。","正当今夕断肠处，黄鹂愁绝不忍听。"],"title":"灞陵行送别"}
