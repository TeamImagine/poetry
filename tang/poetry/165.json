{"author":"明皇帝","id":165,"strains":["平仄平平仄，○平仄仄平。","平○仄仄仄，仄仄仄平平。","仄仄平平仄，平○仄仄平。","○○仄仄仄，仄仄仄平○。","○○平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","○○仄仄仄，仄仄仄平平。"],"paragraphs":["兰殿千秋节，称名万寿觞。","风传率土庆，日表继天祥。","玉宇开花萼，宫县动会昌。","衣冠白鹭下，帟幕翠云长。","献遗成新俗，朝仪入旧章。","月衔花绶镜，露缀彩丝囊。","处处祠田祖，年年宴杖乡。","深思一德事，小获万人康。"],"title":"千秋节宴"}
