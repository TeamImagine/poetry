{"author":"王十朋","id":22092,"strains":["仄仄平仄平，平○平仄平。","仄仄平平平，平仄平平平。","平平仄仄○，仄仄平平平。","平○仄仄仄，仄仄平平平。","平平平仄○，仄○平平平。","仄仄仄仄仄，仄仄○平平。"],"paragraphs":["夜静双瀑喧，遥闻疑雨来。","涧壑生清风，襟宇捐纤埃。","飞鸣撼半空，暗想飘琼瑰。","前观阻步屧，侧耳成徘徊。","萧然山馆间，此兴何悠哉。","子晋不复见，月白空萧台。"],"title":"夜听双瀑同刘方叔毛虞卿联句"}
