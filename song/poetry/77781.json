{"author":"王阮","id":77781,"strains":["仄平仄仄仄平平，仄平平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["十年不到此祇园，又为支郎暂出村。","犬认行踪增踊跃，燕惊离恨苦埋冤。","鬓边但觉新丝长，壁上惟余旧墨存。","但问桑麻添几许，世间万事不须论。"],"title":"再游用前韵一首"}
