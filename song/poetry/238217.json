{"author":"王庭珪","id":238217,"strains":["仄平仄仄仄平平，仄仄平仄仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["不因贵贱识交情，此段当令后辈倾。","三友一龙吾作尾，同时四海孰为兄。","殊方少客通南北，厚禄无书访死生。","万里归期应可指，九衢先听卖钗声。"],"title":"次韵李宜仲见怀朱崖夜郎二逐客"}
