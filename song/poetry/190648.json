{"author":"韦骧","id":190648,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["区区冷色度凉秋，不得乘时奉胜游。","九日杯觞虽独远，一番珠玉幸兼收。","紫萸随分浮金盏，明月还能照荻洲。","欲写萧条才思拙，临笺尤愧乏银钩。"],"title":"和孙叔康九日三首  其三"}
