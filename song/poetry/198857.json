{"author":"邢恕","id":198857,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["稽山鉴水正宜秋，笑领铜符下鹢舟。","青琐夕郎传故事，鸿都仙客足风流。","锦衣着去经乡国，茧纸翻成赋郡楼。","祇恐汉廷须雅望，寇公难得隔年留。"],"title":"送程给事知越州"}
