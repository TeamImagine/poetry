{"author":"韦庄","id":33114,"strains":["平仄平平仄仄平，仄平仄仄仄平平。","仄平平仄平平仄，平平平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["南北三年一解携，海为深谷岸为蹊。","已闻陈胜心降汉，谁为田横国号齐。","暴客至今犹战鹤，故人何处尚驱鸡。","归来能作烟波伴，我有鱼舟在五溪。"],"title":"赠云阳裴明府"}
