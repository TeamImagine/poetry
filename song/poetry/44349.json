{"author":"范成大","id":44349,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["雨云浓压屋山头，诗句端来写客忧。","雷电已将金薤取，琼瑶难报木瓜投。","无心我正铭三住，有意君堪话四休。","何日寻春同步屧，先教啼鸟说来由。"],"title":"次韵严子文见寄"}
