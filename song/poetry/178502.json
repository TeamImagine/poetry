{"author":"司马光","id":178502,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["结绶东堂同发策，白头相值益相亲。","却思景祐无多日，共见元丰有几人。","天下高名归广受，古来交道重雷陈。","谢公身老才方壮，落笔成章字字新。"],"title":"和吴朝议同年谢光与景仁同年见过"}
