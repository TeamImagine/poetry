{"author":"黄庭坚","id":207020,"strains":["平○仄仄仄，平仄仄○平。","仄仄仄平平，仄仄仄仄平。","平平○仄平，仄仄仄○○。","仄平平仄仄，○仄仄平平。","平平仄平仄，仄仄平平○。","仄仄平平仄，仄仄平仄○。","仄平平仄仄，仄仄仄仄平。"],"paragraphs":["金荷酌美酒，夫子莫留残。","石有补天材，虎豹守九关。","丝窠将柳花，入户扑衣冠。","竹风摇永日，思与子盘桓。","匏瓜岂无匹，自古同心难。","革急而韦缓，只在揉化间。","木桃终报汝，药石理予颜。"],"title":"八音歌赠晁尧民"}
