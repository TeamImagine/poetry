{"author":"欧阳修","id":79154,"strains":["仄○○平仄，平仄仄仄○。","仄仄仄仄○，平仄○仄平。","仄仄平平平，○仄仄仄平。","平仄仄平仄，平平平仄平。","仄平平平仄，平仄平仄平。","平○仄平平，仄仄仄仄平。","仄○平平仄，仄平○仄平。","仄平平仄仄，○仄平平平。","平仄仄仄平，平仄平仄平。","仄平仄仄平，○平平仄平。"],"paragraphs":["我行三千里，何物与我亲。","念此尺素屏，曾不离我身。","旷野多黄沙，当午白日昏。","风力若牛弩，飞砂还射人。","暮投山椒馆，休此车马勤。","开屏置床头，辗转夜向晨。","卧听穹庐外，北风驱雪云。","勿愁明日雪，且拥狐貂温。","君命固有严，羁旅诚苦辛。","但苟一夕安，其余非所云。"],"title":"书素屏"}
