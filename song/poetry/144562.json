{"author":"陈杰","id":144562,"strains":["仄平平○仄仄平，仄仄平仄○○○，仄平仄平仄仄平。","仄平仄平仄平仄，仄仄平平平仄仄，平仄仄○仄仄仄。","仄平仄仄仄仄平，平○仄仄平平平，平仄平平仄平○。","平平仄仄平仄仄，仄仄平平仄平仄，平仄仄仄平仄仄。","平平仄仄平平仄，仄平平平仄仄仄，○仄平平仄平仄。"],"paragraphs":["武夷山中有伏龙，鬣卷云雨深重重，化为白须一老翁。","疾雷破山六丁取，置卫铜镮森守虎，云是健将雨下土。","老翁一笑百不能，山中所读皆仙经，吾亦泠然御风行。","洪崖道上逢老友，手举无何指翁口，翁已辟谷安事酒。","青牛紫气关河咫，大鹏风斯九万里，回首蓬莱浅清水。"],"title":"御风行送武夷道人谢叠山"}
