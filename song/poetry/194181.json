{"author":"苏轼","id":194181,"strains":["仄平仄平仄，仄仄平仄仄。","平平仄平平，○仄仄仄仄。","仄仄○平仄，仄仄平仄仄。","仄○○仄○，仄仄仄仄仄。","平平仄仄仄，平仄仄平仄。","平平平○仄，平仄仄平仄。","平平平平仄，仄平仄○仄。","仄平平○平，仄仄○仄仄。","平平仄平仄，仄仄仄仄仄。","仄平平平仄，仄○仄仄仄。","仄平○仄平，仄仄仄平仄。","仄平平仄仄，仄仄平○仄。","仄仄仄平平，平平○平仄。","平平仄平仄，仄仄仄平仄。","平平仄仄平，仄仄○仄仄。","仄仄平平仄，平平仄○仄。","仄平平仄○，仄仄平平仄。","仄仄仄平平，平平仄平仄。"],"paragraphs":["读书想前辈，每恨生不早。","纷纷少年场，犹得见此老。","此老如松柏，不受霜雪槁。","直从毫末中，自养到合抱。","宏才乏近用，千岁自枯倒。","文章余正始，风节贯华皓。","平生为人尔，自为薄如缟。","是非虽难齐，反复看愈好。","前年旅吴越，把酒庆寿考。","扣门无晨夜，百过迹未扫。","但知从德公，未省厌丘嫂。","别时公八十，后会知难保。","昨日故人书，连年丧翁媪。","伤心范桥水，漾漾舞寒藻。","华堂不见人，瘦马空恋皂。","我欲江东去，匏樽酌行潦。","镜湖无贺监，恸哭稽山道。","忍见万松冈，荒池没秋草。"],"title":"哭刁景纯"}
