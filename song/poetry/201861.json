{"author":"彭汝砺","id":201861,"strains":["平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，仄仄仄平平。"],"paragraphs":["丹凤禁城近，青鸳宝阁开。","九天瞻佛日，万国在春台。","东观人何处，山阴弟未来。","飞云来自在，相望兴悠哉。"],"title":"昨日陪深之学士饭浄因登罗汉阁期致远不至忆山阴弟各赋一首遂寄二君"}
