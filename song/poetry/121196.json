{"author":"白玉蟾","id":121196,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["人情不似吴笺厚，世路常如蜀道难。","两鬓已将沾雪白，寸心尚自炳枫丹。","君还有意凭谁说，我亦无言把剑看。","相对一窗风打雪，通红榾柮谩烧残。"],"title":"次韵紫岩潘庭坚  其一"}
