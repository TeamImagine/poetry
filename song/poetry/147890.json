{"author":"方回","id":147890,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["今日山城好事新，客来夸说齿生津。","喜晴郊外多游女，归暮溪边尽醉人。","鲜笋紫泥开玉版，嘉鱼碧柳贯金鳞。","一壶就请衰翁饮，亦与花朝报答春。"],"title":"二月十五晚吴江二亲携酒"}
