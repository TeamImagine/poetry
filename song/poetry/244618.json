{"author":"李纲","id":244618,"strains":["平平仄平平，仄仄平仄仄。","仄○平平平，仄仄平仄仄。","平平仄平仄，仄仄平平仄。","平平平仄平，仄仄平仄仄。","平平仄仄仄，平仄仄平仄。","○平仄平仄，仄平仄仄仄。","仄？仄仄仄，○仄仄平仄。","平平仄平平，仄仄仄平仄。","平○平平平，平仄平仄仄。","平平平平平，仄仄○仄仄。","平平仄平平，○仄仄仄仄。","○平平仄○，平仄仄平仄。","仄平仄平仄，平仄平平仄。","仄平仄平平，平仄○仄仄。","仄平仄平仄，仄仄仄平仄。","仄平平仄○，平仄平仄仄。","平平仄仄仄，平仄平仄仄。","仄○平平平，○仄仄平仄。","平平仄平平，平仄平仄仄。","仄仄平仄○，平平仄平仄。"],"paragraphs":["罗山与浮山，对峙蹲两股。","有如垂天鹏，决起初振羽。","兹山乃东麓，秀若芙蓉吐。","谽谺岩洞开，地裂娲不补。","何人履石上，修趾映玄乳。","当时巨灵氏，擘华不用斧。","蹈躟意未已，遗拇到南土。","连山乃浮来，海若助掀舞。","强称金仙人，谁见来接武。","坳洼逾镌𫔇，缕脉分踵拇。","何尝藉青莲，长此濯白雨。","颇疑秦汉间，方士恣飘鼓。","凿成巨人迹，聊示神仙府。","祖龙茂林翁，雄毅犹猛虎。","一为异端惑，种种受欺侮。","我为江海行，风雨齐万弩。","余生屡涉险，何异孤注赌。","已从罗浮游，胜境敢多取。","天公本无私，尤物随意主。","阔视天壤中，沧洲乃吾圃。"],"title":"白水山佛迹岩行速不果到次东坡韵"}
