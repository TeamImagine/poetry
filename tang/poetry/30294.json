{"author":"方干","id":30294,"strains":["仄仄平平平仄仄，平平仄仄仄平平。","仄平平仄平平仄，仄仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄仄平仄仄平。"],"paragraphs":["莫见凌风飘粉箨，须知碍石作盘根。","细看枝上蝉吟处，犹是笋时虫蚀痕。","月送绿阴斜上砌，露凝寒色湿遮门。","列仙终日逍遥地，鸟雀潜来不敢喧。"],"title":"越州使院竹"}
