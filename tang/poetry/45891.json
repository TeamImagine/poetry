{"author":"王维","id":45891,"strains":["平仄平平平，仄平仄平仄。","平平仄平仄，平仄○平仄。","仄仄仄仄仄，平平仄平仄。","平仄仄仄平，平平仄○仄。","仄平平平仄，平仄仄平仄。","平○平仄平，仄平平仄仄。","平○仄平仄，仄仄○平仄。","仄仄仄平平，平平仄平仄。"],"paragraphs":["朝与周人辞，暮投郑人宿。","他乡绝俦侣，孤客亲僮仆。","宛洛望不见，秋霖晦平陆。","田父草际归，村童雨中牧。","主人东皋上，时稼遶茅屋。","虫思机杼悲，雀喧禾黍熟。","明当渡京水，昨晚犹金谷。","此去欲何言，穷边徇微禄。"],"title":"宿郑州"}
