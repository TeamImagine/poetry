{"author":"郭印","id":250281,"strains":["平平平○平平，仄仄仄○仄仄。","仄仄○仄平○，仄仄○平平仄。","仄仄仄平平平，仄仄○平平仄。","仄仄仄仄仄平，○○仄平平仄。","平仄仄仄平仄，仄仄平平平仄。","仄仄仄平○平，仄仄仄仄平仄。","仄○仄平仄○，平仄平平平仄。","平平仄仄平平，平平仄仄仄仄。","仄平仄平○仄，仄仄平平仄仄。","仄平仄仄平平，仄仄仄○仄○。","仄平仄仄仄平，平仄仄平平仄。","平平仄仄平平，仄仄平○平仄。","仄平仄仄平平，仄○平平○仄。","平○仄仄平平，仄仄仄平仄仄。","仄平平仄仄平，○仄○平仄○。"],"paragraphs":["鱼跳须过龙门，虎骤不从兔径。","上士闻道勤行，岂以难能为病。","固守满堂之珍，肯使如瓶之罄。","对境一念不萌，应缘六根皆净。","刚克本自沉潜，动直先由専静。","达理必明其权，尽性以至于命。","鼎中水腾火降，炉内阴衰阳盛。","神功妙合虚无，天光潜发泰定。","岂惟出尘离俗，便可超凡入圣。","自怜末学多方，未得大中至正。","莫知斡运帝车，宁解执持坤柄。","丹经苦阅残编，素发羞看明镜。","要求直截真机，速了圆明正性。","何妨万两金成，已是一生事竟。","至言今许发蒙，三沐三薰谛听。"],"title":"再和二首  其一"}
