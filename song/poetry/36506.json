{"author":"陆游","id":36506,"strains":["仄平仄平平仄平，仄平仄平平仄平。","平平仄○平仄仄，仄平仄仄平仄○。","仄平平平○平仄，仄仄平平仄平仄。","仄仄仄仄仄平平，仄仄平○仄平仄。","平平平？仄仄平，○平仄平仄仄平。","仄平仄仄仄仄○，平平仄仄平平平。"],"paragraphs":["近村远村鸡续鸣，大星已高天未明。","床头瓦檠灯煜爚，老夫冻坐书纵横。","暮年于书更多味，眼底明明见莘渭。","但令病骨尚枝梧，半盏残膏未为费。","吾儿虽戅素业存，颇能伴翁饱菜根。","万锺一品不足论，时来出手苏元元。"],"title":"五更读书示子"}
