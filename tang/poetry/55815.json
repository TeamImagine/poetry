{"author":"李白","id":55815,"strains":["仄平仄仄仄，平仄平平平。","仄仄仄仄仄，○平平仄平。","平平仄仄仄，仄仄○平平。","平平仄平平，平仄仄平平。","平平仄仄仄，仄仄平平平。","仄仄仄○仄，平平仄仄平。","平○仄仄仄，仄仄平平平。","平仄仄平仄，平平仄仄平。","仄平仄平仄，仄仄仄○○。"],"paragraphs":["白田见楚老，歌咏徐安宜。","制锦不择地，操刀良在兹。","清风动百里，惠化闻京师。","浮人若云归，耕种满郊岐。","川光净麦陇，日色明桑枝。","讼息但长啸，宾来或解颐。","青橙拂户牖，白水流园池。","游子滞安邑，怀恩未忍辞。","翳君树桃李，岁晚托深期。"],"title":"赠徐安宜"}
