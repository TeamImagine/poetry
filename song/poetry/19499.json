{"author":"史浩","id":19499,"strains":["仄仄仄平平，平仄○平仄。","仄仄仄平○，平平仄平仄。","平平仄平平，平平平○仄。","仄○平仄○，仄仄平平仄。","仄○仄平平，仄仄仄仄仄。","仄平平仄平，仄仄○平仄。"],"paragraphs":["畏暑却余威，飙驭临寰海。","一雨濯寥空，晴光露精彩。","乾坤陟清凉，居然神观改。","俯听林麓间，万汇喧天籁。","便当置蒲葵，暍者得自在。","此恩夷夏均，圣德如天大。"],"title":"上赐御制新秋过雨书怀诗且令属和"}
