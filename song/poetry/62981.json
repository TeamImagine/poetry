{"author":"薛季宣","id":62981,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄仄平平仄平。"],"paragraphs":["沐雨驱车涉败桥，平原渺渺涨江潮。","华容葭苇凭谁燎，赤壁艨艟徒自烧。","一路规啼情悄悄，九皋鹤唳思摇摇。","道东直指松门去，酷似故乡归路遥。"],"title":"诏书屯田湖北相土西乡属暑雨中旬转入洪道时雨初霁谿山葱泚如在缙云荆坑道中子规之声相闻属道"}
