{"author":"宋庠","id":2602,"strains":["仄仄平平仄，平平仄仄平。","平平平○仄，平仄仄○○。","平仄平平仄，平平仄仄仄。","仄平○仄仄，平仄仄平平。","仄仄平仄仄，○平仄仄○。","仄○平仄仄，平仄仄平平。"],"paragraphs":["曲密丛楹地，檀栾瑞植场。","灵姿纷并秀，圆节俨相当。","联景知宗茂，同根识干彊。","翠浮睢苑日，寒待帝园霜。","合响天供籁，分枝玉荐苍。","即看蕃宝实，仪凤就徊翔。"],"title":"从幸仪凤阁观双竹奏御"}
