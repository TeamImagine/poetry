{"author":"宋之问","id":23366,"strains":["仄仄仄平平，平平仄仄平。","平○平仄仄，平仄仄平平。","仄仄仄○仄，平平平仄平。","平平平？仄，平仄仄平平。","平仄平○仄，平○仄仄平。","仄平仄平仄，平仄仄平平。","仄仄平平仄，○平仄仄平。"],"paragraphs":["鹫岭郁岧峣，龙宫锁寂寥。","楼观沧海日，门对浙江潮。","桂子月中落，天香云外飘。","扪萝登塔远，刳木取泉遥。","霜薄花更发，冰轻叶未凋。","夙龄尚遐异，搜对涤烦嚣。","待入天台路，看余度石桥。"],"title":"灵隐寺”"}
