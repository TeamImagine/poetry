{"author":"张嵲","id":8775,"strains":["仄仄仄平仄，仄平仄仄平。","平平仄平仄，仄仄○平○。","○平仄仄平，平平仄○平。","仄仄仄仄仄，平仄仄仄○。","平仄仄平仄，仄平平仄平。","平○○仄仄，仄仄仄平平。","平仄仄平平，仄仄平仄平。","平平仄○仄，仄仄平平平。","仄仄仄平仄，仄平平仄平。","仄仄仄平仄，平平仄仄平。","平平仄仄仄，仄仄平平平。"],"paragraphs":["怫郁厌烦暑，稍欣夕气清。","彷徨不能寐，解带临前庭。","长林激远飚，余凉入疏棂。","白露被百草，河汉上纵横。","山气自高爽，久谐肥遁情。","羲和当此岁，振职在朱明。","金石亦为焦，况乃柔脆形。","阴泉变汤液，夕颕成枯茎。","念彼市朝士，复嗟田亩氓。","徙倚待明月，徘徊步列星。","炎蒸岂不苦，复畏秋风生。"],"title":"大热"}
