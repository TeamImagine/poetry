{"author":"陈造","id":59487,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["檐鹊声前拆雁书，双材有底到蜗庐。","洁樽几梦沾膏露，下箸于今荐腹腴。","仙府流霞端伯仲，徐州秃尾但台舆。","寒人醉饱何缘静，径搅诗肠撚白须。"],"title":"谢邹秘正惠淮白吕判院送酒"}
