{"author":"王谌","id":129813,"strains":["仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["五旬行李经吴越，四月风光正惠夷。","绿水悠悠晴脉脉，青条总总实离离。","飞来何处双黄蝶，叫彻他山一子规。","却把闲身成倦客，关心书几昼长时。"],"title":"远出乍归"}
