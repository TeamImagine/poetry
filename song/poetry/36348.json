{"author":"陆游","id":36348,"strains":["○仄○仄平，平仄平仄○。","仄仄平平○，平○仄仄仄。","仄平仄仄仄，仄仄仄平仄。","仄平仄仄○，仄仄仄平仄。","仄平仄平仄，平平仄平○。","平平仄平仄，仄仄仄仄仄。","仄平平○仄，仄仄平仄○。","平仄○○平，仄平仄平仄。"],"paragraphs":["中夜过鲁墟，船底鸣细浪。","月出菱歌长，林暗绩火壮。","故居不可识，四顾但青嶂。","百年几废兴，抚事一凄怆。","士生本耕稼，时来偶卿相。","功名亦余事，所勉在素尚。","况吾多难者，久已冥得丧。","微禄行当辞，没身事幽旷。"],"title":"夜过鲁墟"}
