{"author":"萧立之","id":132216,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["略彴横波压石安，小亭谁占此溪湾。","晨装带月犹长道，久梦随云又别山。","不敢告劳怜岁晚，未能免俗觉诗悭。","梅花树下春风酒，小醉归来未掩关。"],"title":"丰城虑囚和滕倅壁间韵"}
