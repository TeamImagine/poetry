{"author":"陆文圭","id":166210,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["登临送目际天涯，人物风流胜永嘉。","已溯清流乘画鹢，尚留醉墨看涂鸦。","长空黯淡吹云叶，别浦微茫蹴浪花。","老守江城闲兀坐，秋宵短梦苦思家。"],"title":"代和翟知事舟中寄登光阳楼诗韵"}
