{"author":"张嵲","id":9071,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄平平平。"],"paragraphs":["两京当日见初开，尚想凌云遶故台。","倚竹姱姿应小驻，高楼急管未须催。","伤春远目空千里，急景愁肠自九回。","为说西园泉脉动，许携小队探春来。"],"title":"梅二首  其一"}
