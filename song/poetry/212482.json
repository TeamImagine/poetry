{"author":"李复","id":212482,"strains":["平平仄○仄，仄○仄平平。","仄平平○仄，平仄仄仄平。","平平仄仄平，平仄○仄平。","仄平平仄仄，仄仄仄平平。","仄○平仄平，○仄仄仄平。","平平仄仄仄，仄仄仄平平。","仄○平平仄，平仄仄仄平。","仄仄○平仄，平平仄仄平。"],"paragraphs":["渊明喜闲放，自号葛天民。","我眠君且去，人谓此语真。","无机物莫猜，鸥鸟犹狎驯。","欲眠何遣客，一念已生尘。","岂如庞德公，相对忘主宾。","陈生性嗜酒，大白举浮身。","众中时酣卧，常贮满腹春。","澒洞更何物，知容几辈人。"],"title":"陈元常醉眠庵"}
