{"author":"陆游","id":41982,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["秋江菰菜喜新尝，盐酪亲调匕箸香。","但有长腰吴下米，岂须细肋大官羊。","青衫昔悔尘中老，白发今宜静处藏。","一事尚须深自咎，街头儿女识韩康。"],"title":"书意二首  其一"}
