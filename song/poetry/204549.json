{"author":"黄裳","id":204549,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["熟了黄粱一觉眠，起来身在紫霄边。","林峦已淡东倾月，旗鼓将严北渡船。","岑碧渐分云外境，阳光初动海中天。","夙兴夜寐人空老，难把尘劳绾谪仙。"],"title":"钱塘山居早起"}
