{"author":"姜特立","id":32218,"strains":["仄平仄仄平，仄仄仄平仄。","仄平仄平仄，平仄仄仄仄。","平仄平仄平，平平仄平仄。","仄平平仄平，平平仄平仄。","平仄仄仄平，仄○○仄仄。","平平仄平平，平平仄平仄。"],"paragraphs":["我来菊始华，我去菊方好。","主人远招客，懽意不草草。","投辖陈孟公，哦诗杜陵老。","不忧垂橐归，珠玑已盈抱。","天宠忽鼎来，拥旄行就道。","贤侯借辉光，春风发枯槁。"],"title":"别大卿"}
