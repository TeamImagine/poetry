{"author":"郑刚中","id":252312,"strains":["平平平仄平平平，平仄○平平仄平。","仄平仄平平仄平，仄仄仄仄平仄平。","仄仄仄平仄仄平，仄仄仄仄仄仄平。","平平仄仄平平平，平仄平平仄○平。","仄仄仄仄仄仄平，平仄仄仄平仄○。","仄仄仄平平仄平，仄○平平仄平平。","平平平仄平仄平，○仄○平仄仄平。"],"paragraphs":["山田硗薄髙低春，田者缘山嗔鸟耘。","惰农不趋林外坰，每以惮此求暂宁。","守出见之告以情，尔辈勿视米价平。","官今不用农为兵，虽屡丰年自当耕。","醉饱酒食尔有名，田畯至喜非肇称。","众曰此亭公所登，愿当甘棠颂公恩。","祁祁之雨明日晴，听我吹豳击鼓鸣。"],"title":"赵子礼劝农回有诗和者盈轴然皆颂德诗非劝农也拟和二篇  其二"}
