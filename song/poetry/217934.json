{"author":"周邦彦","id":217934,"strains":["平平平平平仄仄，平仄仄平平仄仄。","○平仄仄仄平平，仄仄平○○仄仄。","仄平仄仄仄平平，平仄平平平仄仄。","仄平仄仄平仄平，平仄平平平仄仄。","平平仄○仄平平，仄仄○平仄○仄。","平平平平仄仄仄，平仄平平仄平仄。","仄平平仄仄平平，仄仄平平仄平仄。","仄○仄仄仄平仄，仄仄平平平仄平。","仄平仄仄平仄仄，仄○仄平平仄仄。","平平仄仄仄平平，仄仄平平仄平仄。","平平○仄平仄仄，平仄仄平平仄仄。","仄平仄仄仄○平，仄仄平平仄平仄。"],"paragraphs":["华阳之天诸洞府，阿穴便门迷处所。","三君谒帝不知还，帐冷祠空遗鹤羽。","玉津宝气久成腴，灵术神芝时出土。","日精潜烛山自明，人力穷搜神不与。","前年栋挠作新宫，坎坎空岩响斤斧。","君来胎禽舞海雪，君去山云杂川雨。","是生朱草示尘寰，故遣樵青入林莽。","蘗膏紫漆自坚栗，下附天苏蟠石坞。","肉人但恐奇祸作，药笼复忧神物取。","庐陵太守蕴仙风，健骨清姿欲飞举。","阴功除瘼民已悦，灵药引年天亦许。","愿因服饵断膏粱，未让南华养生主。"],"title":"芝术歌"}
