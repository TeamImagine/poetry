{"author":"陆游","id":33083,"strains":["仄仄仄平仄，○仄平平平。","平平仄仄仄仄仄，仄仄仄平平平平平平。","仄平仄仄仄平仄，仄平仄○平平平。","仄平仄平仄仄仄，仄平平仄平平平。","仄仄平平仄仄仄，仄仄仄仄平平平。","平平○仄平仄仄，○仄仄仄平○平。"],"paragraphs":["我有古藤杖，夭矫蛟龙形。","生于峭壁绝磵上，乃是会稽山阴之兰亭。","历吴入楚上巴硖，北游直看秦山青。","夜飞或随暴雨去，旦归常带流漦腥。","与子扶携各老大，勿复狡狯夸神灵。","愔愔从此常倚壁，听我夜诵黄庭经。"],"title":"古藤杖歌"}
