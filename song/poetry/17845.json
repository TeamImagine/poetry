{"author":"吴芾","id":17845,"strains":["平平仄平仄，仄仄○仄平。","仄仄平平仄，仄仄平？平。","平仄仄仄仄，平仄平○平。","仄平仄平○，○仄仄仄平。","平仄仄平仄，仄仄仄平平。","平平平仄平，仄仄平平平。","仄仄仄平仄，仄○仄平平。","平平仄仄仄，仄仄仄仄平。","仄仄仄平仄，仄仄平仄平。","仄平平仄仄，仄仄仄平平。","仄仄仄仄平，平仄仄平平。","仄仄仄仄仄，平仄仄仄○。","仄仄仄平仄，平仄仄平平。","仄仄平仄仄，仄仄平平平。"],"paragraphs":["平生爱明月，夜坐长忘眠。","每见冰轮上，两足先跰跹。","清赏意未足，常恐云油然。","老来有余兴，犹不减少年。","今岁值秋半，一醉拟流连。","无何山雨来，不见觚棱圆。","尚意闰余夕，百分棹觥船。","居然遂此愿，使我喜欲颠。","引满对清影，席地仍幕天。","岂知贤伯仲，亦爱此婵娟。","与我嗜好同，清夜耸诗肩。","此景已买断，初不用一钱。","况复有佳句，还与月争妍。","愧我无好语，滥继联珠篇。"],"title":"和闾丘莘叟中秋玩月"}
