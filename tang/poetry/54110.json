{"author":"储光羲","id":54110,"strains":["仄仄○平○，○平平仄平。","○○平仄仄，仄仄○○平。","平仄平平仄，仄平○仄平。","平平平仄仄，仄仄平平○。","平仄平平仄，平平平仄平。","○○仄平仄，仄仄平平○。"],"paragraphs":["世业传儒行，行成非不荣。","其如怀独善，况以闻长生。","家近华阳洞，早年深此情。","巾车云路入，理棹瑶溪行。","天地朝光满，江山春色明。","王庭有轩冕，此日方知轻。"],"title":"游茅山五首 二"}
