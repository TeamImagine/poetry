{"author":"黄公度","id":21434,"strains":["仄仄○平仄，平平仄仄平。","○平平仄仄，平仄仄平平。","仄仄仄平仄，平平平仄平。","仄平平仄仄，平仄仄○○。","仄仄平平仄，平平仄仄平。","平平平仄仄，仄仄仄平○。","仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["气合论文地，魂销惜别筵。","离亭芳草外，飞盖落花前。","北阙旧通籍，南州先着鞭。","郤诜丹桂早，莱子彩衣鲜。","侧耳聆佳政，成名及妙年。","因风能见忆，得句会须传。","筮仕聊栖棘，驽才阻泛莲。","交情期岁晚，会面数秋天。","莆水浮春树，桐城际暮烟。","龚黄真忝窃，末路共腾骞。"],"title":"送龚实之赴官南安十韵"}
