{"author":"沈遘","id":185199,"strains":["仄平仄仄仄仄仄，○平仄仄平仄平。","仄仄平平仄○○，仄仄平仄仄仄平。","仄○仄平平平仄，仄仄仄仄平仄平。","平平仄仄仄仄仄，○仄平平○仄○。"],"paragraphs":["读书不遇古所有，闲居得地今日稀。","世故纷纷定难了，况独身已与众违。","洞庭水清君山碧，白酒满市鱼满矶。","都门一到十日耳，犹恨风尘污我衣。"],"title":"送十二叔归巴陵"}
