{"author":"白玉蟾","id":121195,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["伶伦窥管夜飞灰，万紫千红暗剪裁。","微雨绩天烟织雪，寒风簸水月筛梅。","寿鸠索妇花前笑，鳏燕呼雏柳外哀。","春色无边茶未荚，社前犹欠一声雷。"],"title":"春日即事"}
