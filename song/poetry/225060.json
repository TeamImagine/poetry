{"author":"饶节","id":225060,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["君构虚亭古岸头，我来登览判千忧。","丈人钓艇波澜阔，孺子歌声草树秋。","山似画屏随屈曲，人如杨柳擅风流。","他年若有江湖具，乘兴因君棹小舟。"],"title":"题沧浪亭"}
