{"author":"释智圆","id":221365,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["门掩平湖避俗嚣，静观风景识春朝。","庭梅向日花全拆，岳树连云雪未消。","少壮可惊年暗减，幽栖翻觉睡偏饶。","相知赖有曹溪子，禅外时来慰寂寥。"],"title":"春日闲居即事寄元敏上人"}
