{"author":"王炎","id":69729,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["卷舒有道在随时，隠约何须感慨为。","末路老夫甘退缩，华途吾友尚驱驰。","准绳行义当趋正，淘练文章自出奇。","举世岂无人具眼，未应终不贵和随。"],"title":"和吴梦授韵"}
