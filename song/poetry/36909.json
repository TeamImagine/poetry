{"author":"陆游","id":36909,"strains":["仄仄仄仄仄，○仄○平平。","仄平仄平仄，仄仄仄仄平。","仄仄仄平○，平仄仄平平。","仄平平仄仄，平平仄平平。","仄仄仄仄平，仄仄平仄平。","平平仄仄仄，仄仄平？平。","仄仄仄仄仄，仄平平仄平。","平平仄仄平，○仄平平平。"],"paragraphs":["老病与世绝，屏迹三家村。","我居一何陋，举手屋可扪。","客至不能迎，坚坐度朝昏。","一窗修竹下，超然傲羲轩。","外物自变迁，内景常黙存。","黄流不注海，浩浩朝崐崘。","妙道本自得，至言初不烦。","功成出绪余，犹足康黎元。"],"title":"感怀四首  其一"}
