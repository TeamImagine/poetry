{"author":"范成大","id":43255,"strains":["○平平平仄平仄，平仄○平仄平仄。","平仄○平仄仄平，仄仄○平仄○仄。","平平仄仄平○平，平平仄平○平平。","仄平仄仄○平仄，仄平○仄平平平。","仄仄平平平仄仄，仄仄平平平仄○。","仄○平仄仄平平，仄仄平平平仄仄。"],"paragraphs":["献之今年不堪暑，天亦相怜病良苦。","明便中秋法合凉，夜半行云晓行雨。","蕲州竹簟清如冰，饥蚊倔强犹鸣声。","下床蚤喜衣裳健，出门更觉山川明。","曳屐扶藜寻水月，不惜垂垂巾角折。","竹间松下已凄然，却要芳樽生暖热。"],"title":"雨中集水月"}
