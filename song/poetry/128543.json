{"author":"高斯得","id":128543,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一眼高悬四海空，评诗谁出杜陵翁。","紫鸾翠驳真难并，翡羽鲸鱼定孰雄。","门外飞来清婉句，坛中报起寂寥风。","锦囊已逐春风去，何日花前一醉同。"],"title":"题张志山留稿"}
