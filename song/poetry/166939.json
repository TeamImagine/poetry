{"author":"徐瑞","id":166939,"strains":["平仄平平仄仄仄，平平仄仄平仄平。","平平仄仄平平仄，平仄平仄仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["南岳崚嶒太古色，青湘窈窕千尺深。","山川绝胜宜嘉客，兄弟相望惬素心。","共看骅骝夸汗血，从知朝市远云林。","高堂白髪能无念，可是朝朝候鹊音。"],"title":"从弟楚玉来言将有湘阴之役兰玉见寓衡阳甚适求诗送行为赋长句"}
