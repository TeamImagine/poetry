{"author":"文同","id":168700,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["七盘云道与云浮，下见高林压县楼。","览景莫能陪后乘，临风空自忆前游。","已闻去日谋诗席，更羡归时就钓舟。","好句定知酬不得，尽将奇诡入冥搜。"],"title":"太博孙公游火井因寄"}
