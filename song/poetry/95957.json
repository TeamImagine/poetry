{"author":"苏泂","id":95957,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["愁多端的似无愁，何况周行苦滞留。","芦簄月连银界晓，榆关寒护玉峰秋。","挑灯屡作闻鸡舞，看剑长思跃马游。","从古封侯欠英杰，幽燕终欲笑谈休。"],"title":"次九兄秋句"}
