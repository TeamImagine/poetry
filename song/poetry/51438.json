{"author":"喻良能","id":51438,"strains":["平仄仄仄仄，○平仄平平。","仄仄仄平仄，平仄平仄平。","平仄平平仄，仄仄仄○○。","仄平平○平，仄○平平平。","仄仄○仄平，仄仄平仄平。","仄平平平仄，平仄平平○。","平平仄平仄，平仄平○平。","平平仄平平，○仄○平平。","平平仄仄○，仄仄○仄平。","仄仄仄平仄，平仄平平平。","仄○平仄仄，平仄仄仄平。","仄平○仄平，仄仄平仄○。","平○仄平仄，平○仄平平。","仄平仄仄平，平平平仄平。"],"paragraphs":["人孰不识面，相知贵知心。","唯我与夫子，倾盖成断金。","畴昔居京邑，庀职偶相临。","肯纡锺期聪，俯听牙弦琴。","讲说三百篇，一一蒙赏音。","朅来锺山旁，休沐同搜吟。","联镳照湖侧，携手天衣岑。","飞鸣互嘤嘤，和乐长愔愔。","无诗不属和，有酒相与斟。","饷我破羌帖，佳妙同来禽。","复遗先圣像，摹写自孔林。","二年如巨蛩，一旦辰与参。","襟期自兹远，诗盟几时寻。","愿言蚤盍簪，无为徒滞淫。"],"title":"送参议林郎中"}
