{"author":"方回","id":149630,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["平生自号爱梅人，家住江南野水滨。","屋角暂辞千树雪，马头犹带一枝春。","馨香事业终须在，酸苦工夫盍少伸。","莫学君家旧处士，西湖空老太平身。"],"title":"送林学正爱梅二首  其二"}
