{"author":"刘克庄","id":114398,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["曾掌兰台纂旧闻，亦瞻玉座和来薰。","戆愚漫有诛奸笔，疏拙元无乞巧文。","执简自知愧南董，免冠谁肯救朱云。","消磨不尽惟诗在，社友寻盟意尚勤。"],"title":"南康赵明府赠予四诗和其首篇二首  其一"}
