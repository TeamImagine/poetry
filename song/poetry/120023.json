{"author":"牟子才","id":120023,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄平平平。"],"paragraphs":["神螺卷雨入田畴，留得公堂一片秋。","天上已催郎署去，人间难挽使华留。","莫嫌仲举题舆晚，犹及东坡秉烛游。","易在虎皮公在坐，试开宝箧为人谋。"],"title":"宴江检详"}
