{"author":"陈淳","id":85715,"strains":["仄平平平仄仄平，平平平仄仄平平。","仄平○仄平平仄，平仄平○○仄○。","平○平平平仄仄，仄平仄仄仄平平。","仄平○仄○平仄，仄仄平○仄仄平。"],"paragraphs":["道为贤侯讲泮宫，渊源程子及周翁。","路开正脉同归极，川障狂澜浪驾空。","珍重前廊浑气合，督提后进要心通。","圣门相与从容入，矩步规行不用匆。"],"title":"寓严陵学和邓学录相留之韵"}
