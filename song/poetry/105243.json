{"author":"杜范","id":105243,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["论子论交事契深，同年同里又同心。","登堂未展庞公拜，梦奠俄惊尼父吟。","自古阴功天所予，如公遐福世同歆。","老成渐渐凋零尽，空有潸然泪满襟。"],"title":"徐倅尊人挽诗二首  其二"}
