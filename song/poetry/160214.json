{"author":"林景熙","id":160214,"strains":["仄平仄仄仄仄○，仄平平仄平平仄。","仄平平仄平平平，平仄仄平仄○仄。","平平仄仄平○平，平仄平平仄平仄。","仄平仄仄○平平，仄仄平平仄仄仄。","仄平仄仄平仄平，仄仄○平仄平仄。","平○仄仄仄仄平，平仄仄平○仄仄。"],"paragraphs":["瓦瓯一醉万事了，醒来然竹清溪晓。","半蓑烟雨披春寒，堤上落红已如扫。","荒矶白鸟无离愁，明月清风满幽抱。","却怜灞水长亭西，几树柔条不得老。","汉槎丙穴今已非，网罟相寻纵鳞少。","何如卷钓两忘机，鱼向树根吹絮饱。"],"title":"柳下渔次韵"}
