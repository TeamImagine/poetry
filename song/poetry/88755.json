{"author":"徐侨","id":88755,"strains":["平平○仄平，仄平仄平仄。","平仄仄仄平，○○仄平仄。","平○仄仄平，仄仄平仄仄。","平平仄仄平，仄仄仄仄仄。","仄平仄仄平，仄仄仄仄仄。","平○仄仄平，平平仄仄仄。","仄平仄仄平，仄仄仄平仄。","仄仄仄仄平，○仄仄仄仄。","仄仄平平平，○仄仄平仄。","仄仄○仄平，仄仄平仄仄。"],"paragraphs":["双松如老虬，拜然俯于地。","山下草细微，降从所非类。","昂藏烈丈夫，肯与樵牧比。","樛枝若欲颓，直干固不倚。","外柔内则刚，物耳寓此理。","吾观世俗流，随人尽弃己。","此松乃不然，自下弗为耻。","所立峭已高，其节凛不记。","满眼春风生，中有岁寒意。","敢告行道人，视此知所止。"],"title":"双松亭"}
