{"author":"李白","id":56229,"strains":["平平平平平，平仄仄仄仄。","仄平○仄仄，○仄仄仄仄。","仄○平仄平，仄仄仄○仄。","平平平仄仄，仄仄平平仄。","仄○仄仄平，仄平仄仄平。","仄平○仄仄，平仄仄平○。","○○仄平仄，仄仄仄平仄。","平平仄○平，平仄仄平仄。","平仄仄平平，仄平平仄平。","平○仄平仄，平仄仄平平。","○平仄仄仄，仄仄平平○。"],"paragraphs":["西登香炉峰，南见瀑布水。","挂流三百丈，喷壑数十里。","歘如飞电来，隐若白虹起。","初惊河汉落，半洒云天里。","仰观势转雄，壮哉造化功。","海风吹不断，江月照还空。","空中乱潨射，左右洗青壁。","飞珠散轻霞，流沫沸穹石。","而我乐名山，对之心益闲。","无论漱琼液，还得洗尘颜。","且谐宿所好，永愿辞人间。"],"title":"望庐山瀑布水二首 一"}
