{"author":"杜甫","id":2758,"strains":["仄平仄仄平仄平，仄○平仄仄仄平。","○平仄仄平仄仄，仄仄仄仄平平○。","仄平仄仄仄仄仄，仄仄仄平仄○仄。","平○仄仄仄仄平，平仄平平仄平仄。","仄平平仄仄仄○，仄○仄仄平仄平。","平平仄平仄仄仄，仄仄仄仄平平平。"],"paragraphs":["忆年十五心尚孩，健如黄犊走复来。","庭前八月棃枣熟，一日上树能千回。","即今倏忽已五十，坐卧只多少行立。","强将笑语供主人，悲见生涯百忧集。","入门依旧四壁空，老妻睹我颜色同。","痴儿未知父子礼，叫怒索饭啼门东。"],"title":"百忧集行"}
