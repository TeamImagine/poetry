{"author":"方回","id":150065,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平仄平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["夜夜春寒渐觉轻，桐花十日过清明。","去年稔更今年稔，壬子晴兼甲子晴。","楼阁相望饶客醉，干戈不用保农耕。","老儒八十心无事，依旧吟窗剔短檠。"],"title":"三月十八日甲子晴"}
