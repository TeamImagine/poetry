{"author":"仲并","id":16105,"strains":["平平平仄仄平平，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["高人心迹喜双清，旷远幽亭谁与名。","檐外落花仍落絮，坐中倾国与倾城。","松声传壑风初急，帆影飘空浪未平。","不尽樽中今日醉，匆匆轻去得无情。"],"title":"题吴氏旷远亭"}
