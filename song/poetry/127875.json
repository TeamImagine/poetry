{"author":"方岳","id":127875,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["溪村杨柳好藏鸦，春水池塘已吠蛙。","诗外共谁千里月，雨中老却一山花。","蝶将梦去客欹枕，燕寄声来社到家。","数掩断篱春且住，莫随芳草遽天涯。"],"title":"山中  其二"}
