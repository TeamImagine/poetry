{"author":"张耒","id":216150,"strains":["○平平仄仄仄平，仄仄平仄○平平。","平平平仄仄仄仄，仄仄仄仄平平平。","仄平平平仄仄仄，仄仄仄仄平○○。","平平仄仄仄平仄，平平仄仄平平平。","平平平平仄仄仄，平平仄仄○平平。","○平平平仄仄仄，仄仄仄仄○仄平。","仄平平平仄○仄，仄仄仄仄平平平。","仄○平平仄平仄，仄仄仄仄平平平。"],"paragraphs":["应之风骨世绝伦，濯濯芳柳当青春。","琼瑶冰雪照一坐，我恐子是神仙人。","十年声名望不见，一日邂逅情相亲。","安仁白璧绝瑕玷，宗之玉树无埃尘。","襟清胸明遇事敏，西河旧政传诸民。","县门高开吏束手，讼至立决如有神。","别君还家恍如失，咫尺莫见徒为邻。","会期残春再携手，满引大釂无辞频。"],"title":"赠晁十七"}
