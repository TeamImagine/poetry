{"author":"陆游","id":33350,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["春残马上意伥伥，纵辔微吟过数坊。","绿树成帷连药市，清流如带绕球场。","城荒鼓角增悲壮，苑废云烟尚莽苍。","堪笑年来向诗懒，还家古锦只空囊。"],"title":"马上"}
