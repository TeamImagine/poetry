{"author":"黄庭坚","id":206802,"strains":["○平仄，仄平平。","平平仄仄仄仄仄，平仄仄仄平仄平。","仄○平仄仄○仄，平平仄仄仄仄仄。","仄平仄仄仄平平，平平平仄平平仄。","○平仄，平仄平。","平平平仄平仄仄，仄仄平平仄仄平。","仄○仄平平仄平仄仄，仄平仄仄仄平平。","仄仄平仄仄平平，仄○仄平平仄平。","仄○平仄仄仄○，仄平仄平仄平平。","仄平平仄○○平，仄仄平○仄仄平。"],"paragraphs":["欧阳子，出阳山。","山奇水怪有异气，生此突兀熊豹颜。","饮如江入洞庭野，诗成十手不供写。","老来抱璞向涪翁，东坡原是知音者。","苍龙璧，官焙香。","涪翁投赠非世味，自许诗情合得尝。","却思翰林来馈光禄酒，两家水鉴共寒光。","予乃安敢比东坡，有如玉盘金叵罗。","直相千万不啻过，爱公好诗又能多。","老夫何有更横戈，奈此于思百战何。"],"title":"戏答欧阳诚发奉议谢余送茶歌"}
