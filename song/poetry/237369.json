{"author":"韩驹","id":237369,"strains":["仄平○仄○平仄，仄仄平平○仄仄。","平平仄平仄仄平，平平仄仄仄平平。","仄仄平平○○仄，仄平仄平平仄仄。","平仄仄仄仄平平仄仄平，平平仄仄仄平平。"],"paragraphs":["去年看月思君处，醉后狂歌和影舞。","今年与君待月时，金樽未尽雨催诗。","乐事良辰难并有，一生费诗仍费酒。","君不见绿幕朱帘蜡炬香，何须拂地觅孤光。"],"title":"八月十五夜小雨同二弟作"}
