{"author":"喻良能","id":51692,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，平仄平平仄仄平。"],"paragraphs":["一色苍波百顷烟，直楣横槛覆华椽。","从来好景无今日，何限清诗似昔贤。","把盏有山来酒面，凭栏无路到愁边。","我来政值雨新足，芳草芊芊绿满川。"],"title":"题绣川驿揖秀亭次张明府韵"}
