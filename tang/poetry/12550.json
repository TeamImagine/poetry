{"author":"许敬宗","id":12550,"strains":["平平仄平仄，平仄仄平平。","仄仄平平仄，平仄仄平平。","仄平仄仄仄，平仄仄平平。","仄平平仄仄，平平仄仄平。","仄仄平平仄，平○仄平平。","平平平仄仄，平仄仄平平。","仄仄平平仄，平平仄仄平。","平仄平○仄，平仄○平平。"],"paragraphs":["幽人蹈箕颍，方士访蓬瀛。","岂若逢真气，齐契体无名。","既诠众妙理，聊畅远游情。","纵心驰贝阙，怡神想玉京。","或命余杭酒，时听洛滨笙。","风衢通阆苑，星使下层城。","蕙帐晨飙动，芝房夕露清。","方叶栖迟趣，于此听钟声。"],"title":"游清都观寻沈道士得清字"}
