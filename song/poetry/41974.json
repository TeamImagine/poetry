{"author":"陆游","id":41974,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["名山有志未能酬，步屧东冈当出游。","小阁卷帘惊鹭起，清池投饵看鱼浮。","西风吹叶空多感，落日衔山尚小留。","儿老戍边归未得，淮南新雁又经秋。"],"title":"步屧"}
