{"author":"李廌","id":218749,"strains":["平平仄平仄，平仄平仄仄。","仄仄平仄平，平平仄平仄。","平平仄平平，平平仄平仄。","平平仄平平，仄仄○○仄。"],"paragraphs":["悲风送寒雨，遥夜俄总至。","草木虽战秋，渠能保柔脆。","杯盘照青灯，哦诗久无寐。","安能决云开，坐见参横未。"],"title":"同仲宝风雨中过德麟留宿以夜未央为韵分得未字并和二公夜央字韵  其一"}
