{"author":"蔡戡","id":71381,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄仄平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["归途重约使轺临，为爱榕溪十亩阴。","俯瞰江流青一带，坐看山色碧千寻。","共拼沉醉酬佳节，暂驻斜晖纵赏心。","因念玉关人已老，不堪摇落又秋深。"],"title":"陪宪使登榕溪阁"}
