{"author":"李白","id":1265,"strains":["○平○？平平平平？仄仄平○○平仄平平？平平仄平平，平仄平平平。","仄平仄仄仄平仄，仄仄平仄平平平。","平○仄仄仄仄仄，仄仄○仄平平平。","仄平平平仄仄仄，平仄平平仄仄平平平。","仄仄仄平平仄平平○，仄仄平平仄○平平平。","平仄平平仄仄仄，平平仄仄平平○。","平○平平平，仄仄仄○平平平。","平○仄仄仄仄仄，仄仄仄平仄○○。","仄平平平平平平，仄平○平仄仄平。","仄仄平仄○平仄，平平平平仄平○。","仄○仄平平仄仄，平○平，仄仄平○○平仄平平？仄平○仄平平平。","平平仄平仄平仄，平平仄仄仄仄仄。","平平仄平○平平，○平仄仄仄仄平。","○仄仄仄仄，平仄仄仄平平平平平平平。仄仄平平平平○，仄平○平，仄平仄平。","仄仄仄仄○，仄平平仄平。","平仄仄仄，仄仄○平。","○平仄仄，仄平○平。","仄平平平仄，仄○仄平平。","仄仄平○○平仄平平，仄平平仄○平平。"],"paragraphs":["噫吁嚱！危乎高哉！蜀道之难难于上青天！蚕丛及鱼凫，开国何茫然。","尔来四万八千岁，乃与秦塞通人烟。","西当太白有鸟道，可以横绝峨眉巅。","地崩山摧壮士死，然后天梯石栈方钩连。","上有六龙回日之高标，下有冲波逆折之回川。","黄鹤之飞尚不得，猿猱欲度愁攀缘。","青泥何盘盘，百步九折萦岩峦。","扪参历井仰胁息，以手抚膺坐长叹。","问君西游何时还？畏途巉岩不可攀。","但见悲鸟号枯木，雄飞呼雌绕林间。","又闻子规啼夜月，愁空山，蜀道之难难于上青天！使人听此雕朱颜。","连峰去天不盈尺，枯松倒挂倚绝壁。","飞湍瀑流相喧豗，砅崖转石万壑雷。","其崄也若此，嗟尔远道之人胡为乎来哉？剑阁峥嵘而崔嵬，一夫当关，万夫莫开。","所守或匪亲，化为狼与豺。","朝避猛虎，夕避长蛇。","磨牙吮血，杀人如麻。","锦城虽云乐，不如早还家。","蜀道之难难于上青天，侧身西望长咨嗟。"],"title":"相和歌辞 蜀道难"}
