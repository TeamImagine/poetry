{"author":"陆游","id":38613,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["陋巷何须叹一瓢，朱门能守亦寥寥。","衲衣先世曾调鼎，野褐家声本珥貂。","若悟死生均露电，未应富贵胜渔樵。","千年回首俱陈迹，不向杯中何处消。"],"title":"感事"}
