{"author":"汪藻","id":236912,"strains":["平平仄平平，平○平平仄。","仄平仄仄仄，仄仄仄平仄。","平平平仄○，平仄仄平○。","平平平仄仄，仄仄仄仄○。","○平仄仄仄，○仄仄○仄。","○平仄仄○，仄仄平仄仄。","平○仄平仄，仄仄平仄仄。","仄平仄○平，○仄平仄仄。","仄平○○仄，仄仄仄平仄。","仄仄平仄○，平平仄○仄。"],"paragraphs":["儿时客衢州，尝过招贤馆。","主人敬爱客，置驿极安便。","堂前花作屏，堂后竹成援。","人来铜步岭，路异玉玉县。","回头四十载，兴废眼中见。","重寻旧馆盟，井迳无复辨。","沉吟茂林缺，怅望佳石转。","道逢里监门，难我曾识面。","白头相劳苦，语已涕双泫。","破屋为少留，天寒雨如线。"],"title":"宿招贤馆"}
