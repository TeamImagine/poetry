{"author":"梅尧臣","id":57439,"strains":["仄平仄平平，平平○仄仄。","仄○平平仄平○，仄仄平○仄仄仄。","仄○平仄仄仄平，平仄○○仄○仄。","○仄平平仄仄○，平平平仄平平仄。","平平仄仄仄仄仄，仄平仄仄平平仄。","仄平平平平仄仄，仄仄仄平平仄仄。","仄仄仄仄仄平○，仄仄仄平平仄仄。","仄平仄平平仄仄，仄仄仄平平仄○。","平仄○仄仄仄平，仄仄仄○平仄仄。","平平仄仄仄平平，仄仄平平仄平仄。","仄○仄平仄仄平，仄仄仄○仄，仄仄平平平。","仄仄平仄仄，仄仄平平平。","仄平仄仄平仄仄，仄仄平平○仄平。"],"paragraphs":["醉翁在东堂，为他栽桂树。","待将枝条与人折，忆著家中玉色兔。","夜看明月海上来，光彩离离入庭户。","且问常娥一借观，翁家虽有来无路。","常娥对面几万里，不声渐渐西南去。","是时翁生怀抱恶，却恨陆机先忆鹤。","致令亦念眼迷离，不似傍池能饮啄。","始忧兔饥僮失哺，又恐白毛尘土污。","仍不如鹤有浅泉，自在引吭时刷羽。","花前举翅鼓春风，只待公归向朝暮。","我闻二公趣向殊，一养月中物，一养华亭雏。","一畏奔海窟，一畏巢松株。","我虽老矣无物惑，欲去东家看舞姝。"],"title":"和永叔内翰思白兔答忆鹤杂言"}
