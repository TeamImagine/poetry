{"author":"刘敞","id":174426,"strains":["平平○平平，仄仄仄仄仄。","仄平平仄平，平仄平仄○。","仄仄平仄仄，仄平仄平仄。","平平平仄○，仄仄○仄仄。","仄仄平平平，仄○仄平仄。","平平仄平仄，仄仄仄平仄。","仄平平平○，仄平仄仄仄。","仄仄平仄平，平平仄○仄。","○平仄仄仄，仄仄仄仄仄。","仄仄平仄平，平平仄平仄。"],"paragraphs":["人生如浮云，聚散苦不定。","向来诗酒欢，虽唱谁与应。","蟋蟀鸣在户，玉衡逼冬孟。","悠悠千里思，寂寂中夜静。","岂曰无他人，不如我同姓。","吁嗟繋名利，有若置机阱。","窘然尘埃中，耻无六翮劲。","访戴舟已惭，攀嵇驾难命。","临觞置不饮，引领起独咏。","莽莽天地昏，谁知我心怲。"],"title":"舟中夜饮忆和弟联句"}
