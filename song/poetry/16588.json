{"author":"冯时行","id":16588,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["儒雅风流总不如，烝髦久合下旌车。","黄堂报政瓜初及，宣室倾贤席已虚。","楚树迎船春去尽，吴莲傍桨雨收余。","留连物色题诗里，健步传呼有峻除。"],"title":"送冯贯道赴行在二首  其二"}
