{"author":"马戴","id":24831,"strains":["仄○平仄仄，平仄仄平○。","平仄平平仄，平○仄仄平。","仄平○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄仄○仄，○○平○平。"],"paragraphs":["又从连帅请，还作岭南行。","穷海何时到，孤帆累月程。","乱蝉吟暮色，哀狖落秋声。","晚路潮波起，寒葭雾雨生。","沙埋铜柱没，山簇瘴云平。","念此别离苦，其如宗从情。"],"title":"送从叔重赴海南从事"}
