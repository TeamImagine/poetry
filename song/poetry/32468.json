{"author":"刘应时","id":32468,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["藜杖扶人趁雪干，玉虹倒影落前滩。","竹篱短短溪头路，云木荒荒日暮寒。","每愧清香留我住，苦无佳句与人看。","孤吟不忍空归去，霜月侵衣兴未阑。"],"title":"次韵范至能寻梅"}
