{"author":"项安世","id":53916,"strains":["仄平仄仄仄，仄仄平仄平。","仄平仄○仄，○○○平平。","平平仄平平，仄仄平仄平。","仄仄平仄平，平仄○○平。","平平仄○仄，仄仄仄仄○。","仄仄仄仄平，○平○平○。","平○仄平仄，○仄平仄平。","仄平仄仄仄，仄仄仄平平。","仄○仄平仄，平平仄平平。","平平仄平仄，仄仄仄平平。","平平仄平仄，仄仄仄仄平。","平平平仄平，○仄○仄平。"],"paragraphs":["古来建大厦，所贵楹桷崇。","沛公得三士，折棰驱群雄。","嗟哉汉诸孙，永负隆准公。","表既憎祢衡，璋复轻张松。","幽州小从事，苦谏不见从。","赖有大耳儿，犹能过隆中。","吾评四刘牧，三豕而一龙。","景升最可笑，接士满郊宫。","坐看故人子，低头混耕农。","平生慕西伯，对面失飞熊。","阿琦去梯策，尚识智士功。","谁云豚犬愚，颇复胜乃翁。"],"title":"隆中次吴襄阳韵二首  其二"}
