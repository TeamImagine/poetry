{"author":"戴叔伦","id":6686,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄仄。","平仄仄平平仄仄，仄平仄仄仄平平。"],"paragraphs":["五逢晬日今方见，置尔怀中自惘然。","乍喜老身辞远役，翻悲一笑隔重泉。","欲教针线娇难解，暂弄琴书性已便。","还有蔡家残史籍，可能分与外人传。"],"title":"少女生日感怀"}
