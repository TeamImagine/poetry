{"author":"汪元量","id":163301,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["莲府公卿拜后尘，手持优诏挂朱轮。","从军幕下三千客，闻礼庭中七十人。","饰帐丽词推北巷，画堂清乐掩南邻。","岂同王谢山阴会，空叙流杯醉暮春。"],"title":"和人贺杨仆射致政"}
