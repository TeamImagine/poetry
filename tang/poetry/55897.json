{"author":"李白","id":55897,"strains":["平平仄平平平仄，平平仄仄平平仄。","平平○仄仄仄平，仄仄○平仄平仄。","平仄仄平仄仄平，仄平平仄仄平平。","平仄仄平仄仄仄，平平○仄仄○平。","平○仄仄仄○仄，平仄平○○平仄。","仄平平仄平仄平，仄平仄仄平○仄。","仄仄仄○平仄平，仄○平仄仄平平。","仄○平仄仄仄仄，平○仄仄平平平。","仄仄平平仄平仄，仄○平仄平平○。","仄仄平平仄仄平，仄仄平平仄平仄。","平仄平平仄，仄平○仄平。","平平仄仄仄平仄，平平○仄平平平。","平平仄仄平○仄，仄仄平平平仄平。","平平平仄平平仄，平仄平平○平仄。","仄平平平仄仄仄平平，平仄平平仄平平仄平。","仄○平平仄仄平仄平，平仄平平仄仄仄平平。","仄仄平平○仄仄，○平平仄平○平。"],"paragraphs":["胡骄马惊沙尘起，胡雏饮马天津水。","君为张掖近酒泉，我窜三巴九千里。","天地再新法令宽，夜郎迁客带霜寒。","西忆故人不可见，东风吹梦到长安。","宁期此地忽相遇，惊喜茫如堕烟雾。","玉箫金管喧四筵，苦心不得申长句。","昨日绣衣倾绿尊，病如桃李竟何言。","昔骑天子大宛马，今乘款段诸侯门。","赖遇南平豁方寸，复兼夫子持清论。","有似山开万里云，四望青天解人闷。","人闷还心闷，苦辛长苦辛。","愁来饮酒二千石，寒灰重暖生阳春。","山公醉后能骑马，别是风流贤主人。","头陀云月多僧气，山水何曾称人意。","不然鸣笳按鼓戏沧流，呼取江南女儿歌櫂讴。","我且为君槌碎黄鹤楼，君亦为吾倒却鹉鹦洲。","赤壁争雄如梦里，且须歌舞宽离忧。"],"title":"江夏赠韦南陵冰"}
