{"author":"王遵","id":19128,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["帝子当年恨几多，楚山千叠郁嵯峨。","泪痕点滴留斑竹，宝瑟悲凉隔素波。","妫汭旧存虞史载，苍梧谁证汲书讹。","凄凉吊古堪伤处，那更潇湘接汨罗。"],"title":"题黄陵二妃祠"}
