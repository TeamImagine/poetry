{"author":"晁冲之","id":220364,"strains":["平平平仄平，平仄仄仄仄。","仄仄仄仄○，仄仄仄仄仄。","仄平仄平平，仄仄仄平仄。","平○仄平仄，仄平仄仄仄。","平平仄仄平，仄仄仄仄仄。","平平平平平，仄仄仄平仄。","平平仄仄平，仄仄平仄仄。","仄平仄平仄，仄仄平仄仄。","平平仄仄○，○仄平仄仄。","仄○仄仄平，仄○仄仄仄。"],"paragraphs":["渊明诗百篇，无一不说酒。","四顾宇宙间，独与此物厚。","子云苦家贫，日给或亡有。","艰难识奇字，草玄至白首。","时时载酒来，尚乃好事友。","吾兄斯人徒，性亦嗜醇酎。","宁知俗士嫌，益觉儿女丑。","孰云醉无度，婉婉春月柳。","区区布肉论，迟速同一朽。","但看古圣贤，得如饮者不。"],"title":"和十二兄五首  其一"}
