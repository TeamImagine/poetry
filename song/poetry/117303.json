{"author":"释元肇","id":117303,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄仄平仄，平仄平平仄仄平。"],"paragraphs":["不见山楹喜见君，才名端不愧芳尘。","青云自古迟佳士，白发如今尚选人。","鹦鹉洲边文寂寞，滕王阁上句清新。","相逢无语又相别，红叶残阳野水滨。"],"title":"送周伯弜帐管"}
