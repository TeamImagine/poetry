{"author":"薛逢","id":24220,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄平平。"],"paragraphs":["白日贪长夜更长，百般无意更思量。","三冬不见秦中雪，九日惟添鬓畔霜。","霞泛水文沈暮色，树凌金气发秋光。","楼前野菊无多少，一雨重开一番黄。"],"title":"九日郡斋有感"}
