{"author":"张守","id":246054,"strains":["仄仄平平仄仄平，平仄仄仄仄平平。","平平仄仄仄平仄，平仄平平平仄平。","平仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["自笑行藏愧古人，归与有意坐长贫。","霜毛不种自生鬓，云路无梯宁致身。","春韭秋菘聊当肉，冬裘夏葛听悬鹑。","何当即买扁舟去，醉兀五湖烟雨春。"],"title":"久客感怀"}
