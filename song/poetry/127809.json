{"author":"方岳","id":127809,"strains":["平平仄平平仄平，平平平平平仄平。","平平仄仄平平仄，平仄平仄○平平。","仄仄○平仄○仄，平仄平平仄平仄。","平平仄平平○平，平平平平仄平仄。"],"paragraphs":["前村后村场圃登，东家西家机杼鸣。","神林饮福阿翁醉，包裹余胙分杯羹。","妇子迎门笑相语，惭愧今年好年岁。","牛羊下来翁且眠，时平无人夜催税。"],"title":"田家乐"}
