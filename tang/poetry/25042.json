{"author":"薛能","id":25042,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["瀵水南流东有堤，堤边亭是武陵溪。","槎松配石堪僧坐，蘂杏含春欲鸟啼。","高树月生沧海外，远郊山在夕阳西。","频来不似军从事，只戴纱巾曳杖藜。"],"title":"许州题德星亭"}
