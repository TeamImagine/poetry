{"author":"王勃","id":23464,"strains":["平仄○，平仄平。","仄平仄仄平平平，平平仄仄平○仄。","平○仄，平平平。","仄平仄仄平仄平，平平仄仄平仄平。","平平仄仄仄○平，平平平仄仄○平。","平平仄仄平，平仄平平平。","○平仄仄○仄平，○仄平，平平仄仄仄平平。","仄平平仄仄，平平仄仄○。","平仄平仄平，平○平仄平。"],"paragraphs":["秋夜长，殊未央。","月明白露澄清光，层城绮阁遥相望。","遥相望，川无梁。","北风受节南雁翔，崇兰委质时菊芳。","鸣环曳履出长廊，为君秋夜𢭏衣裳。","纤罗对凤皇，丹绮双鸳鸯。","调砧乱杵思自伤，思自伤，征夫万里戍他乡。","鹤关音信断，龙门道路长。","君在天一方，寒衣徒自香。"],"title":"秋夜长"}
