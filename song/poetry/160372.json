{"author":"黄庚","id":160372,"strains":["仄平仄平仄，仄仄平平平。","仄仄仄仄仄，仄平仄平平。","仄仄仄平仄，平仄平平○。","平平仄平平，○平仄平平。","平平仄平仄，仄平仄平平。","平平仄平仄，○仄平平平。"],"paragraphs":["道人坐茅宇，独抱无弦琴。","对此景物变，夕云散还阴。","雨气一帘润，云意千山深。","新阳畅微暄，疏花点孤林。","芳时坐消歇，孰同岁寒心。","孤梅发清夜，庭树惊栖禽。"],"title":"至后"}
