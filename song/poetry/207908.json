{"author":"黄庭坚","id":207908,"strains":["仄平仄仄仄平平，仄仄平平仄仄平。","平仄平平平平仄，平平平仄仄平平。","仄平仄仄平平仄，平仄平平仄仄平。","平仄平平仄仄仄，仄平仄仄仄平平。"],"paragraphs":["邓侯过我解新鞿，潦倒犹能似旧时。","西邑初除折腰尉，南陔常咏采兰诗。","姓名已入飞龙榜，书信新传喜鹊知。","何日家庭供一笑，绿衣便是老莱衣。"],"title":"送邓慎思归长沙觐省"}
