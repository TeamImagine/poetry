{"author":"刘克庄","id":116318,"strains":["仄仄平平仄平仄，平平仄仄仄平平。","仄平平仄平平仄，仄仄仄平平仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["帝失遗珠不知处，离朱象罔遍咨询。","彼皆宗此于方外，汝独问之于水滨。","求我声音难见佛，得吾骨髓别无人。","即今牛骥嗟同皂，天网何时罩凤麟。"],"title":"寄沂孙"}
