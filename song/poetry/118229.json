{"author":"吴惟信","id":118229,"strains":["平平仄仄仄平平，仄仄平平仄仄平。","仄仄仄平平仄仄，仄平仄平仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["朝吴暮楚几时休，未必江湖有白鸥。","万事莫如归去好，一椽当为老来谋。","春天吟思行花径，夜月琴声坐竹楼。","但得余龄无俯仰，曾公食粥亦风流。"],"title":"送伯氏秋潭谋居"}
