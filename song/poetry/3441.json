{"author":"陈与义","id":3441,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["世故驱人殊未央，聊从地主借绳床。","春风浩浩吹游子，暮雨霏霏湿海棠。","去国衣冠无态度，隔帘花叶有辉光。","使君礼数能宽否，酒味撩人我欲狂。"],"title":"陪粹翁举酒于君子亭下海棠方开"}
