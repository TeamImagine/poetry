{"author":"梅尧臣","id":57494,"strains":["○仄仄仄仄，○仄平仄平。","○仄平平仄，平仄平仄平。","仄平○仄○，仄仄平仄平。","仄平平平仄，仄仄平仄平。","平平仄仄仄，仄仄仄仄平。","仄仄平仄平，仄平平仄平。","仄仄平仄仄，仄仄平○○。","仄平仄仄平，平仄平仄○。","仄平○平平，仄仄仄平平。","仄平仄仄仄，仄仄平平平。","平平仄仄仄，平仄平仄平。"],"paragraphs":["疏氏昔二傅，张氏今两卿。","相去千余载，能与同令名。","亦尝更侍从，况有冰玉清。","世怀山东业，力制河北兵。","云烟忽起晦，日月不得明。","白首无所为，脱身吴楚城。","七十还印绶，不以名教轻。","葺堂读旧书，时出郊郭行。","水边观游鱼，树底爱啼鶑。","适逢野老语，复问农人耕。","纷纷世上士，车马无此情。"],"title":"寄题张光禄荣佚堂"}
