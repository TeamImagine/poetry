{"author":"刘敞","id":175400,"strains":["仄平平仄仄平平，仄仄平平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平仄平仄，仄平平仄仄平平。"],"paragraphs":["倦簪华笔直承明，自请分符江外行。","真得蓬莱为治所，径从云汉濯尘缨。","山游访古穷书穴，春事劭农见象耕。","若向鉴中望明月，会吟还肯寄新声。"],"title":"送修撰张待制知越州"}
