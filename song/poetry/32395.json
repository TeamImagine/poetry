{"author":"曾逮","id":32395,"strains":["平○仄○仄平平，平仄○○仄仄○。","平仄仄○平仄仄，仄平平仄仄平○。","平平仄仄平○仄，平仄平平仄仄○。","仄仄平平平仄仄，仄平平仄仄平仄。"],"paragraphs":["吴中大县数昆山，心定庭空亦不难。","多事要将无事治，万人须作一人看。","床头有易何妨读，琴上无弦不用弹。","况是威名贤太守，吏民谁敢半言谩。"],"title":"奉送自强明府之官昆山"}
