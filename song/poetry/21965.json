{"author":"员兴宗","id":21965,"strains":["平平平仄，平平平仄。","仄仄仄仄，仄平仄仄。","仄平○平平，平仄平仄。","仄仄○平平，平仄仄仄。","仄仄○○，仄平○仄。","仄平仄平，仄仄仄仄。","仄仄平平，仄仄仄平。","平仄平仄，仄仄仄平。","仄仄平平，仄仄仄平。","仄仄仄平，平仄平平。","平仄平仄，平仄仄平。","○仄仄平，平平仄仄平。","仄○○平，仄○平平。","平平仄平，平平仄平。","仄仄仄平，平仄仄平。","平仄平平，仄平仄仄。","平平平仄，平平平仄。","仄仄平平，仄仄仄仄。"],"paragraphs":["渊渊西土，惟天之府。","昔际大吏，以䝙以虎。","不宽如之何，民亦仇止。","不俭如之何，人亦悴止。","有羡其输，有丰其橐。","左公右卿，则觊我得。","厥佐联联，乃翼乃前。","嗟我君子，则噤不言。","戾极而倾，疾用不宁。","既殛既鉏，伊我皇明。","皇曰西土，惟我有痌。","其守自今，惟宽俭是庸。","格其难顽，慰其嚬呻。","皇言载恩，侯心载仁。","孰是远斯，而不率驯。","瞻彼江梁，我民我阜。","惟皇之德，惟侯之守。","敢耻于词，以诏不朽。"],"title":"天府"}
