{"author":"史浩","id":19596,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["仙庐深倚翠微间，酬答风烟肯暂闲。","不遣长须干美政，却驰双榼破愁颜。","句高饭颗人应瘦，醉著河阳鬓未班。","楚客秋情正无赖，并须乞取展眉山。"],"title":"次韵高宰谢朱倅惠酒"}
