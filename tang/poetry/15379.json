{"author":"白居易","id":15379,"strains":["平仄仄平○，○仄平平仄。","平仄仄平平，平平平仄仄。","平平仄平仄，仄仄平平仄。","平平平平○，仄仄○仄仄。","平平仄○仄，仄仄平仄仄。","平仄仄平平，平平仄平仄。","仄平仄仄仄，○仄仄平仄。","仄仄仄平平，平平仄平仄。","平仄仄仄○，仄平仄仄仄。","仄仄平仄平，仄平平仄仄。"],"paragraphs":["花菊引闲行，行上西原路。","原上晚无人，因高聊四顾。","南阡有烟火，北陌连墟墓。","村邻何萧疏，近者犹百步。","吾庐在其下，寂莫风日暮。","门外转枯蓬，篱根伏寒兔。","故园汴水上，离乱不堪去。","近岁始移家，飘然此村住。","新屋五六间，古槐八九树。","便是衰病身，此生终老处。"],"title":"西原晚望"}
