{"author":"欧阳修","id":79052,"strains":["平平平平仄，平仄仄平平。","平平仄仄仄，仄仄平仄平。","仄平平仄仄，仄仄平仄平。","仄仄仄仄仄，仄平平仄平。","仄仄仄仄仄，仄平○平平。","平平仄平○，仄仄平仄平。","平平仄平仄，仄仄平仄○。","平仄仄仄？，仄平平仄平。","仄平○仄仄，平仄平仄平。","仄平仄仄仄，○平仄平平。","平仄仄仄仄，平平平仄平。"],"paragraphs":["京师英豪域，车马日纷纷。","唐生万里客，一影随一身。","出无车与马，但踏车马尘。","日食不自饱，读书依主人。","夜夜客枕梦，北风吹孤云。","翩然动归思，旦夕来叩门。","终年少人识，逆旅惟我亲。","来学愧道矒，赠归惭橐贫。","勉之期不止，多获由力耘。","指家大岭北，重湖浩无垠。","飞雁不可到，书来安得频。"],"title":"送唐生"}
