{"author":"白玉蟾","id":120869,"strains":["平仄平平仄仄平，○平仄仄仄平平。","平平平仄仄平仄，仄仄平○○仄平。","仄平仄仄仄仄仄，仄仄平平仄平仄。","○平仄仄仄仄平，平仄仄平平仄仄。","○平仄仄平平平，○仄平平○○平。","仄○仄仄仄仄仄，仄平仄仄○○平。","平平平平平仄仄，平平仄仄平○仄。","仄平仄仄平平平，仄仄平平仄仄仄。"],"paragraphs":["吾是瑶台翰墨仙，操觚弄椠玉皇前。","翻云为墨海为砚，一片寒空如雪笺。","兔豪象管用不得，倒蘸昆仑醉钩画。","当年染罢八角芒，金阙上章求放逸。","三峰坐断江南天，临汝城头苍苍然。","状如笔架翠起伏，与吾阁笔齁齁眠。","山灵惊呼猿鸟乱，清魂复被风吹散。","起来叫问山前人，几度松枯白石烂。"],"title":"笔架山"}
