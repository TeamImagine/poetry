{"author":"苏辙","id":197987,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["平生使气坐生风，徐叩方知学有功。","应奉读书无复忘，虞翻忤物自甘穷。","埋根射策久弥奋，投老为邦悍莫攻。","坟木未须惊已拱，少年我亦作衰翁。"],"title":"过王介同年墓"}
