{"author":"舒岳祥","id":143373,"strains":["仄平仄平仄，平仄平仄平。","仄平仄平仄，仄仄○平平。","仄平仄仄仄，仄平仄平平。","仄仄仄○仄，○平○平平。","平平仄仄○，仄仄平平平。","仄仄平仄仄，○仄仄仄○。","平仄仄平仄，仄仄○仄平。","平仄仄○仄，仄平平仄平。","仄仄平仄○，○仄仄仄平。","仄平仄平仄，仄仄仄平平。","仄平平○仄，平仄仄仄○。","仄仄平平仄，仄仄仄仄○。","仄仄仄仄仄，平仄仄平平。"],"paragraphs":["夏炎已云极，秋暑方自兹。","借居面西日，午后如烹炊。","主人爱敬客，架杉覆青枝。","赫日辟三舍，鲜飚泛沦漪。","高蝉亦好吟，振响流笙箎。","夜静明月出，疏影复陆离。","欹枕寝桃竹，露坐冠笋皮。","凡此暑中事，施之无不宜。","念我逃世难，过用恐祸随。","昔时半山老，畏热架条枚。","不知公相贵，清俭谅可思。","我本无家客，禄尽寿有遗。","得此已厚忝，衔感以成诗。"],"title":"借居喜杉棚成"}
