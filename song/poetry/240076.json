{"author":"周紫芝","id":240076,"strains":["仄平平平○仄仄，平平平○仄平仄。","○仄平平平仄平，仄仄平平仄平仄。","○平仄仄？平平，平平○仄○平平。","平仄平平平平仄，仄平平平仄○仄。","仄仄仄平平仄仄，○仄平平仄平仄。","平平平仄仄仄仄，平平○平平仄仄。","仄仄平平仄仄平，○平仄○平平仄。","仄平平平仄○仄，平仄仄○仄平仄。","仄平○平仄仄平，仄○平平○仄平。"],"paragraphs":["武皇开疆三万里，滇池初穿柏梁起。","更铸仙人承露盘，万歳千秋奉天子。","当时谩说邜金刀，谁知更有当涂高。","铜雀台高阿瞒死，八方才人闹如蚁。","玉井绮栏心未厌，犹取金仙着前殿。","金仙辞汉忆汉主，登车殷勤垂玉箸。","独捧金盘出故宫，回头忍看咸阳树。","魏宫群臣眼亲见，朝着魏冠暮归晋。","可怜长安肉食儿，不如顽铜犹有知。"],"title":"金铜歌"}
