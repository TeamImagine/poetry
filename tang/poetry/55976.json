{"author":"李白","id":55976,"strains":["仄平平平仄仄平，平仄○○仄仄平。","仄仄○平仄平仄，仄○仄仄平平平。","仄仄平平仄平仄，平平仄平仄仄仄。","仄平平平平仄平，平仄平平仄平仄。"],"paragraphs":["我游东亭不见君，沙上行将白鹭群。","白鹭行时散飞去，又如雪点青山云。","欲往泾溪不辞远，龙门蹙波虎眼转。","杜鹃花开春已阑，归向陵阳钓鱼晚。"],"title":"泾溪东亭寄郑少府谔"}
