{"author":"陈东","id":250292,"strains":["平仄平平仄仄平，平平平仄仄平平。","仄仄仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["时引金杯拔剑看，光芒高彻斗牛寒。","要令世事从心淡，可谓人情彻鼻酸。","经术岂应穷皓首，文章何用苦雕肝。","吾徒行与功名会，莫作羁人日夜叹。"],"title":"次韵同舍李冲寿夜坐"}
