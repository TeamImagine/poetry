{"author":"李昭玘","id":225589,"strains":["仄仄仄平仄，仄平平仄平。","仄平平仄仄，仄仄仄平平。","平仄仄仄仄，平平平仄平。","仄平平仄仄，平仄仄平平。"],"paragraphs":["妙手固多暇，忿兵终易穷。","戏余归一笑，战罢失群雄。","风过雨雹息，天明星斗空。","烂柯人已去，斜日上窗红。"],"title":"十月晦过舍弟庭玉处见诸人棋战方酣顷之复过集者皆散独枰尚在窗户閴然因成三篇呈子常汉臣  其一"}
