{"author":"毕仲游","id":209132,"strains":["仄仄平平平仄平，仄平仄仄仄平平。","平平仄仄○平仄，平仄○平仄仄平。","仄仄平平平仄仄，○平平仄仄○○。","平平仄仄平平仄，仄仄平平仄仄仄。"],"paragraphs":["带郭湖山归故丘，使君把作醉乡游。","僧轩爱客长开户，沙鸟迎人不避舟。","一塔清风来处远，三楼寒月影相留。","酣歌想见江南路，野客溪禽好在不。"],"title":"次韵和贡父学士游左山归泛北湖"}
