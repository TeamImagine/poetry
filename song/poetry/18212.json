{"author":"吴芾","id":18212,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["岁岁梅花破腊开，赏花尝记坐苍苔。","今年似觉寒犹未，昨夜不知春已回。","喜有暗香供雅客，可无佳句助深杯。","须知不比闲桃李，莫把金刀取次裁。"],"title":"和昝通彦早梅韵"}
