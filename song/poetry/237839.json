{"author":"王庭珪","id":237839,"strains":["仄平仄仄仄○平，平平仄仄平平平。","仄仄平平仄平仄，仄仄平平仄仄平。","平平仄平仄平仄，仄仄仄仄平平平。","仄平仄仄仄平仄，仄仄平仄平平○。","仄平平平仄仄仄，平平仄○仄平平。","平○○仄平平仄，仄平仄仄平平仄。","平平仄平平仄平，○平仄仄平平仄。"],"paragraphs":["去年秣马望行宫，飘然气若摩霄鸿。","不学提携百金剑，不倚能弯两石弓。","徒夸读书饱藜苋，笔阵欲敌千人锋。","要登月窟取官职，不使官出兜鍪中。","丈夫功名自有日，春闱已过落花风。","今当献计随群吏，到时万井欢声沸。","慈宁殿前催趁班，看君入贺鸣靴鼻。"],"title":"赵逢源今春当赴省试以事失期乃督钱纲往行在且欲观母后回銮之庆作诗速其行"}
