{"author":"杨亿","id":210394,"strains":["仄平平仄○，平仄仄平平。","平仄○○仄，平平仄仄平。","平平平仄○，平仄仄平平。","平仄平平仄，平平仄仄平。","仄平平仄仄，平仄仄平平。","仄仄平平仄，仄平仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["远辞金虎观，来守缙云城。","鸣律行将尽，枯荄又向荣。","匏瓜宣父叹，江海子牟情。","求瘼曾无术，投虚岂有声。","帝乡成久别，天吏苦遄征。","漫贮青霞想，唯愁素髪生。","澄清慵揽辔，芜秽欲归耕。","簿领非吾事，丹台有姓名。"],"title":"岁暮有怀"}
