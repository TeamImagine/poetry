{"author":"郑清之","id":100584,"strains":["平平仄平平仄○，平平仄平平平平。","仄平平○平仄仄，○平○仄平平平。","仄平平平仄仄仄，仄平仄仄平平平。","○平仄仄平平平，平平仄仄平平平。","平平仄平平仄仄，○平仄平仄○仄。","仄平平仄平平仄，仄仄平平仄平仄。","○平仄平平仄平，仄平平仄平平仄。","平仄仄仄仄仄，平仄仄，○平平平○○平。","仄平○仄仄平仄，仄平仄仄○平平。","平平仄仄平仄仄，平仄仄仄平平平。","平仄平平仄平仄，仄仄仄○○平平。","平平○仄仄平仄，仄仄平平平仄平。","平仄平平仄○仄，仄○平仄仄仄平。","仄○仄仄○仄仄仄平仄仄，仄平仄仄仄仄仄仄平。"],"paragraphs":["冰蚕吐丝青唾茸，天孙转机声隆隆。","帝家初裁新样月，苍然正色摩寒宫。","一朝飞随烈士手，九关自此无刚风。","乘鸾女与蒲葵翁，痴翁𫘤女谁为容。","吴刚斧头红玉篆，并州剪刀快如箭。","化工持此天然巧，古璧团团照君面。","长安四时生麹尘，马头摇曳春风转。","君不见醉李白，穷杜甫，当时西游乘蹇馿。","太清献赋动旒冕，脱靴笑视将军奴。","奇哉二子真坦率，朝暮贳酒黄公垆。","游盖飘云手遮日，未省有扇如清夫。","清夫扇子仅盈尺，买断清风归啸庐。","何物元规敢相污，醉中祗恐李杜呼。","我当吮笔和墨唤起文与可，把君画入李白杜甫图。"],"title":"碧扇行"}
