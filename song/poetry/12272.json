{"author":"邵博","id":12272,"strains":["○平仄仄平，仄仄平○仄。","平平○仄平，平仄仄平仄。","仄仄仄平○，仄○平仄仄。","平平平仄平，仄仄仄平仄。","平平平仄○，平仄仄○仄。","仄仄仄平平，平平○仄仄。","仄仄仄平○，平平仄平仄。","仄平平仄平，平○仄平仄。","仄仄○平平，平平平仄仄。","平平○仄平，○仄平○仄。"],"paragraphs":["轻波飐鸭头，小艇翔燕尾。","风沙三十程，云水一千里。","雪尽晚寒轻，日长春睡美。","汀芜翘碧茅，岸树裹红蘂。","江浮清镜中，山入翠屏里。","蜀鸟已惊心，巴猿犹恻耳。","竹节数名滩，桃花验新水。","谷鶑歌尚慵，樯燕舞何喜。","落日浪镕金，残花风翦绮。","斯游兴最多，了不知行止。"],"title":"云安下偶成"}
