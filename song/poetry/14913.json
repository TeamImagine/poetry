{"author":"王铚","id":14913,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。","平平平仄平平仄，仄仄平平仄仄平。"],"paragraphs":["起晓寻幽意气豪，冥冥重雾湿征袍。","天扶宝势千山拱，海助寒声万籁高。","休数兴衰两蜗角，从来忧乐一鸿毛。","了知终老林泉是，渡水穿云久亦劳。"],"title":"望大梅欲回雪窦路险而止口占示同行"}
