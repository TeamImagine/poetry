{"author":"陆文圭","id":166242,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["画戟清香彼一时，归舟素幔不胜悲。","坟成共负犍为土，堂在空留蜀郡祠。","乱起赤眉徐自定，忧侵白髪已先衰。","平原岁晚多宾客，泉下难酬国士知。"],"title":"挽吉州刘总管"}
