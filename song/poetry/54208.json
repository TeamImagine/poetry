{"author":"项安世","id":54208,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["秋千飞去过墙枝，风乙归来矮屋楣。","春色一如前度晚，鬓毛多似去年衰。","碧云莫唱愁红曲，黄鸟休歌代木诗。","方寸不禁如许思，门前杨柳正开眉。"],"title":"寒食道中"}
