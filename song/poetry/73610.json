{"author":"赵蕃","id":73610,"strains":["平平平仄○，平仄仄平仄。","平仄仄仄平，○平平仄仄。","仄平平仄○，仄仄平仄仄。","仄○仄平平，仄平仄平仄。","仄平平仄仄，仄平○○仄。","仄仄平仄平，平平仄平仄。","平平平仄仄，仄仄平○仄。","平仄仄平平，仄仄平平仄。","平仄仄平仄，平平平仄仄。","仄平仄平平，平平仄仄仄。","平平仄平平，平仄仄平仄。","平平仄仄平，仄仄仄平仄。","○○仄平仄，仄仄仄仄仄。","平仄仄平仄，仄平平○仄。"],"paragraphs":["田家虽贱劳，丰岁饱餐粥。","儒士笔以耕，相形无食肉。","我生文字盟，向日交友卜。","自从此邦来，得君一夔足。","作诗非野格，悟坡更参谷。","字法皆有师，翩翩信超俗。","谁云前辈远，解使神观复。","鸾乃凤之徒，蕙乃兰之族。","惟我甚亡赖，于何能见辱。","又何与于人，嗔君刺在目。","寒窗夜沉沉，灯烬落金粟。","刍薪价益高，窘状秸然菽。","相看一何有，有子所送菊。","何以得今夕，把君诗过读。"],"title":"再用前韵"}
