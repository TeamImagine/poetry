{"author":"谢伋","id":17430,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平平仄平。","平仄仄平平仄仄，平平仄仄仄平平。"],"paragraphs":["巾车入郭解愁颜，着我群贤俎豆间。","小队出郊还许从，清诗首唱讵容攀。","溪风杜守吟秋浦，云月韦侯夸盛山。","何似赤城遗暑湿，东湖尽醉碧筒弯。"],"title":"某昨日赴景伯通判正字宴集坐间使君郎中有诗问讯末章仍及今日湖上之约辄次严韵"}
