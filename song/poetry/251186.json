{"author":"王洋","id":251186,"strains":["○○仄平平，○仄仄平平。","仄仄仄仄○，平○仄仄平。","平平平仄仄，仄仄仄仄平。","仄平平仄○，仄○仄○平。","仄仄平仄仄，平仄仄平平。","仄平仄仄平，仄仄仄仄平。","仄平仄仄平，仄仄平平仄。","平仄○仄仄，仄仄平平平。","平平仄平仄，仄平○平平。","仄仄仄仄平，平平仄○平。","平仄仄平仄，仄平平平平。","仄仄平仄平，平仄平仄平。","仄平○仄平，仄仄平仄平。","仄平平平○，仄仄仄○平。","仄仄仄○平，平平仄仄平。","○仄○仄仄，平○仄仄平。","仄平○平平，仄平平○平。"],"paragraphs":["相亲即嘘濡，相忘即江湖。","事理去取间，情分乃异区。","周侯瑚琏器，晚乃掷道途。","异书窥蔡叟，潜论发王符。","夜讽恒至卯，朝饭或逾晡。","置之转徙流，奈此臭味殊。","置之翰墨场，勇往无於菟。","虽乏三寸舌，自保千金躯。","山巅富蔬菜，渚牙长菰蒲。","屈曲一径宽，于焉寄其孥。","非药亦非饵，问君何欢娱。","所乐麋鹿游，缁白初不渝。","我于闻道新，啮肺方噬肤。","喜翁新经过，已办煮瓠壶。","我有甑中尘，翁无竹里厨。","相见期一笑，良胜醉叫呼。","水花正充容，小{木戈}随轻凫。"],"title":"和伯氏寄周秀实"}
