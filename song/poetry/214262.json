{"author":"晁补之","id":214262,"strains":["平平平平仄平，仄平仄平仄平○。","平平平平仄仄，仄○○平仄仄。","仄仄平平平，仄平平平仄平平。","平平平平平，仄平仄平仄仄平。","平仄平平平，平平仄平平○平。","仄仄平仄平，仄仄平平○平。","仄仄平平仄，平平平平仄平平。","仄仄平仄仄，平平平平仄仄平。","平平平平仄平仄，平？仄平平平仄。","平仄平平平仄，平平平仄平平。","仄仄平仄平，平平仄平平？平。","平仄平平仄，仄仄平平仄。","平仄仄平仄平仄，平仄仄平○○。","仄平仄平仄仄，○○平平仄○仄。","仄平仄平仄仄仄，平仄仄平平平仄。","仄仄○平仄平，平仄仄平仄平仄。","仄仄平仄平仄平，平仄仄平平仄平。","仄仄平平平平平，平仄平仄仄平。","平平平平仄仄平，平仄仄平仄平。"],"paragraphs":["维夫君兮桂舟，酌余酒兮揽君留。","君何为兮此野，菊菲菲兮蝶下。","韡韡兮煌煌，烂金敷兮袭余堂。","茱萸兮芙蓉，众芳越兮乱五风。","饥咀兮灵芝，君歌乐兮余和之。","日下兮野阴，澹忘归兮中林。","橘栋兮梅宇，纷琼茅兮被南荣。","白羽兮黑翮，邀仙人兮语此文。","余高驰兮世之外，君猋举兮先余至。","襟带兮东方旦，争门兮汶之阳。","大野兮始波，翔鸧鹳兮嗥𫛤鹅。","群宿兮迷阯，旅食兮殚穗。","霜肃肃兮叶方下，君欲济兮淹回。","水通道兮躞蹀，冠如箕兮带长铗。","里千室兮士一喙，余不善兮纷余谇。","世谓折扬好兮，余白雪而莫知弃。","火布而以为垢兮，胡不浣炎而振之。","彼镆邪而能言兮，工谓余以不祥。","聊逍遥而挫锐兮，蒙黯黮而益光。"],"title":"维夫君兮桂舟一首送梁正受归汶阳"}
