{"author":"韩驹","id":237290,"strains":["平仄仄平平仄仄，仄平平平仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["排闷径须沽酒饮，贮愁端为作诗慵。","连声倦听城头角，落点惊飞塞上烽。","闻道久闲金騕袅，有时高卧绣芙容。","年来自说无尤物，已结维摩按两重。"],"title":"次韵钱逊叔侍郎见简  其二"}
