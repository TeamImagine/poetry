{"author":"周必大","id":50388,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["甚日重黄侍玉銮，几时八座佩金寒。","殿庭属目夸新贵，部曲低头拜旧官。","五日尹京非细事，四时仕宦固多般。","重行隔品诗仍健，应笑官卑语带酸。"],"title":"程泰之昨有金带银章之句十月二十八日乃因押伴北使赤岸御筵服重金侍宴紫宸殿坐间尝作数语为戏后两日复得其诗亦再次韵"}
