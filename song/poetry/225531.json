{"author":"李昭玘","id":225531,"strains":["平○仄平仄○仄，仄平仄平仄仄仄，仄仄仄仄仄平仄。","○平平平仄平仄，仄平仄仄仄平仄。","仄平仄平平仄仄，仄平○平平仄仄。","平平仄平仄平仄，平仄平平仄平仄。","○平仄平平仄仄，平平平仄仄平仄。","仄平仄平仄仄仄。","仄仄仄平仄平仄，仄平仄仄○仄仄。","平仄仄仄平，仄仄仄平平仄平。","仄仄平仄平平仄，仄仄平平仄仄平。"],"paragraphs":["田间小儿杖驱雀，雀飞上枝不敢落，绕树咒骂语声恶。","三时耕锄一时获，老牛力尽石田薄。","五龙作嗔风吐雹，赤乌烧云龙见逐。","南村卖桑北村熟，狐尾毵毵穗齐屋。","县门大书催赋粟，南关飞挽夜摩毂。","扫舂缚箕十指秃。","一米未炊汝先啄，直须杀汝偿我腹。","田父坐语儿，雀不暴人人亦饥。","但令家雀千群饱，莫使征西战马肥。"],"title":"驱雀行"}
