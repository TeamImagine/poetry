{"author":"王安石","id":181451,"strains":["仄仄仄，仄平仄，仄仄仄仄仄平仄。","平仄仄○平平平平，平平仄平仄○平。","平平仄仄平平平，平仄平仄平平平。","仄仄仄平仄仄仄平平平，仄仄平平平仄平。","平仄平仄平平平。","仄仄平仄平，平平仄平平。","仄平仄平仄平仄，仄平平仄平平○。","仄仄仄，仄平仄，仄仄仄仄仄平仄。"],"paragraphs":["勿去草，草无恶，若比世俗俗浮薄。","君不见长安公卿家，公卿盛时客如麻。","公卿去后门无车，惟有芳草年年佳。","又不见千里万里江湖滨，触目凄凄无故人。","惟有芳草随车轮。","一日还旧居，门前草先锄。","草于主人实无负，主人于草宜何如。","勿去草，草无恶，若比世俗俗浮薄。"],"title":"勿去草"}
