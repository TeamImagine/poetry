{"author":"程公许","id":106982,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["交情郁穆两监州，采藻依莲总俊游。","冰洁霜明相并照，渭清泾浊岂同流。","虢堂拟把新题和，锦里还思故事修。","荷荡花溪总幽绝，賸须栽竹柰霜秋。"],"title":"倅教授判官皆为东湖有赋次韵  其二"}
