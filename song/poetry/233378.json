{"author":"李彭","id":233378,"strains":["平平仄仄仄平平，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["才名绿髪斗牛垂，天禄雠书何太迟。","却扫未尝嗟半菽，养疴不是傲当时。","铺张大对明光手，收卷裁成邺下诗。","见底冰壶最清澈，何时照眼会心期。"],"title":"用元亮韵寄驹甫"}
