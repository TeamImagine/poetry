{"author":"吴芾","id":18384,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["立朝初不愧廷臣，晚节胡为苦乞身。","自度济时无远略，不如辞禄作闲人。","林间幸已安禅榻，湖上何妨掷钓纶。","若也故人能过我，尚堪共醉瓮头春。"],"title":"和朱世同韵二首  其一"}
