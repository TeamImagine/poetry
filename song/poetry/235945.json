{"author":"李光","id":235945,"strains":["仄仄仄平仄，平仄仄仄平。","平平仄仄平，仄仄平仄平。","平平仄仄仄，平仄○平平。","仄平平仄仄，仄平仄仄平。","仄平平平仄，平仄仄仄平。","平平仄仄仄，仄仄仄仄平。","平平仄平平，○仄平仄平。","仄平平仄平，平平○仄平。","平○平仄仄，仄仄仄仄平。","平仄仄仄平，平○平平○。","仄仄平仄仄，平○仄平平。","平平仄仄平，仄仄平○平。","仄仄平仄平，平○仄平平。","仄仄○仄平，仄仄仄仄平。"],"paragraphs":["老火擅炎夏，枯旱气欲然。","伤心早晚禾，注目高下田。","民穷舍耒耜，群起操戈鋋。","小偷何足道，所忧在四边。","夜来沧江雨，朝望水接天。","欢声达四境，渥泽遍大千。","清风亦徐来，扇簟皆可捐。","有怀林壑幽，僧窗思昼眠。","流浪生死海，一往六十年。","何以报主恩，粗了江西缘。","羡子朝上国，扬帆若登仙。","江山亦世情，雨后清且妍。","怅别南浦亭，杯行莫流连。","去去闻好音，一岁定九迁。"],"title":"江西久旱遍祷莫应稚山少卿将赴行朝一夕大雨遐迩霑足因成喜雨诗送行"}
