{"author":"方回","id":149143,"strains":["仄仄平平平仄平，仄平平仄仄平平。","仄平平仄仄平仄，平仄仄平平仄平。","仄仄平平平仄仄，仄平平仄仄平平。","平平平仄平平平，仄仄平平仄仄平。"],"paragraphs":["野鸟呼风金粟堆，曲江宫殿委荒苔。","是非谁办笔褒贬，鸿燕屡惊春去来。","偃月人今奸骨朽，浣花翁未醉眉开。","吟君诗罢登山崦，立尽斜阳尚懒回。"],"title":"次韵方去言用予喜归韵见寄三首  其三"}
