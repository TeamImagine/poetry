{"author":"张镃","id":81307,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["澄湖楼畔梵王宫，门外陂塘尽日风。","来访故人嗟未值，绝怜秋色与谁同。","不遑将母君应叹，始可言诗我未工。","须信梦多因境熟，夜深犹在寺门东。"],"title":"谒客不值夜梦见之"}
