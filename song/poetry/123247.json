{"author":"吴潜","id":123247,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["鏖战邪川正瞰虚，庚牌裹雪发军书。","光摇阙角更传后，色眩觚棱月上初。","大抵衣袽须早戒，莫教户牖有时疏。","喜闻庸蜀群尨吠，辟易何分玃与狙。"],"title":"七八用喜雪韵四首  其二"}
