{"author":"严羽","id":119083,"strains":["仄平仄平仄，仄仄平平平。","仄平平仄平，○仄平○平。","仄仄仄平仄，仄仄仄○平。","○平平仄平，仄仄平仄平。","○仄仄○平，平仄平平平。","仄仄仄平平，仄平平仄平。","仄仄仄○仄，平仄仄仄平。","仄平仄仄仄，○仄仄平平。"],"paragraphs":["朔风卷秋树，白日寒无光。","是时鸿雁来，中野何苍茫。","我友远言迈，使我结中肠。","如何携手欢，一旦成异乡。","行旅有期程，游子多悲伤。","置酒欲高歌，泪来霑我裳。","四座惨相顾，征马亦徬徨。","未知会面日，且复尽兹觞。"],"title":"我友远言迈"}
