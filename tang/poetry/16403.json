{"author":"白居易","id":16403,"strains":["仄仄平平平，仄平仄平○。","仄○仄仄平，仄平仄平○。","平平仄平仄，平平仄平○。","仄仄仄平仄，仄平平仄平。","仄平平仄仄，仄仄仄仄平。","平平仄平仄，仄仄仄平平。"],"paragraphs":["架上非无书，眼慵不能看。","匣中亦有琴，手慵不能弹。","腰慵不能带，头慵不能冠。","午后恣情寝，午时随事餐。","一餐终日饱，一寝至夜安。","饥寒亦闲事，况乃不饥寒。"],"title":"慵不能"}
