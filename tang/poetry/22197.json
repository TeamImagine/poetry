{"author":"许浑","id":22197,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["离魂断续楚江壖，叶坠初红十月天。","紫陌事多难数悉，青山长在好闲眠。","方趋上国期干禄，未得空堂学坐禅。","他岁若教如范蠡，也应须入五湖烟。"],"title":"经行庐山东林寺"}
