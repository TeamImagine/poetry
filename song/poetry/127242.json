{"author":"方岳","id":127242,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄仄仄仄仄平。"],"paragraphs":["有客谁为数击鲜，西风孤我雁声前。","酒无多酌何如醒，诗不能奇莫浪传。","秋色淡于人寂寂，桂花香得月娟娟。","五经不到山翁腹，且听便便引老边。"],"title":"次韵费司法  其一"}
