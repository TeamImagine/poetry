{"author":"李梅磵","id":173000,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["登临要说六朝遗，一个乾坤几合离。","豪杰已随流水去，兴亡只有此山知。","古松隔道招游客，丹树斜阳话旧时。","寄语老僧珍此壁，百年后有古人诗。"],"title":"题蒋山"}
