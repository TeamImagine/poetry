{"author":"王禹偁","id":177707,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["诰词黜责子孙羞，欲雪前冤事已休。","浴殿失恩成一梦，鼎湖攀驾即千秋。","道边任死心终直，泽畔长吟泪暗流。","虞舜五臣知此事，戏儒应免更监州。"],"title":"阙下言怀上执政  其三"}
