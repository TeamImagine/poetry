{"author":"苏轼","id":195889,"strains":["仄平平仄平平仄，仄仄平平仄平仄。","平仄平平仄仄○，仄仄○平○平仄。","仄平仄仄仄平平，仄仄平平仄平仄。","仄平平仄平平平，仄仄仄平平仄平。","平平仄平○仄仄，仄仄仄仄平平平。","平平平仄仄仄仄，仄仄平平仄仄平。","平平○仄平平仄，仄平○平仄平仄。","仄仄平平仄仄平，仄仄平○仄○仄。","仄仄平平○仄平，仄平仄○仄仄平。","平平仄仄仄平仄，仄仄仄仄平平平。","平平仄仄仄○仄，平平仄仄平仄平。","平平仄平○仄仄，仄仄平平平仄仄。","仄仄平○平仄平，平平仄仄仄平平。","平平○仄平平○，仄仄平平仄仄平。"],"paragraphs":["小寒初度梅花岭，万壑千巌背人境。","清远聊为泛宅行，一梦分明堕乡井。","觉来满眼是湖山，鸭绿波摇凤凰影。","海陵居士无云梯，岁晚结庐苕水湄。","山腰自悬苍玉佩，野马不受黄金羁。","门前车盖猎猎走，笑倚清流数鬓丝。","汀洲相见春风起，白蘋吹花散烟水。","万里飘蓬未得归，目断沧浪泪如洗。","北雁南来遗素书，苦言大浸没我庐。","清斋十日不然鼎，曲突往往巢龟鱼。","今年玉粒贱如水，青铜欲买囊已虚。","人生百年如寄耳，七十朱颜能有几。","有子休论贤与愚，倪生枉欲带经锄。","天南看取东坡叟，可是平生废读书。"],"title":"清远舟中寄怀贾耘老"}
