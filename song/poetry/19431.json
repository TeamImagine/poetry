{"author":"胡宏","id":19431,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["扁舟迤逦过焦金，江阔千寻不记深。","明月有情偏照我，好山无处不知心。","天空一鸟惊渔火，夜静群星落野砧。","此处风光尽难得，朗然因复有清吟。"],"title":"感兴  其二"}
