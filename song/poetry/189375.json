{"author":"沈辽","id":189375,"strains":["平平仄○仄，仄仄平平仄。","平平仄平仄，仄仄仄平仄。","仄仄平○仄，仄平平平仄。","○平仄平仄，仄仄平平仄。","平平仄仄仄，仄仄平平仄。","仄平仄仄平，仄仄仄仄仄。"],"paragraphs":["清晨振衣起，起步芳池侧。","徘徊俯丹槛，倒影见欹魄。","不识嵇中散，定非风尘格。","长怀谢灵运，本自林泉客。","吾衰厌世道，不以形为役。","顾非冕弁人，冕弁匪所适。"],"title":"清晨"}
