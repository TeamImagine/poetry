{"author":"薛逢","id":24224,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["城头旭日照阑干，城下降戎彩仗攒。","九陌尘埃千骑合，万方臣妾一声欢。","楼台乍仰中天易，衣服初回左衽难。","清水莫教波浪浊，从今赤岭属长安。"],"title":"八月初一驾幸延喜楼看冠带降戎"}
