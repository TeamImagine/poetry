{"author":"强至","id":182180,"strains":["平平仄仄平平平，平仄平平○仄仄。","仄○平仄仄仄平，仄平仄仄平平仄。","仄平平仄仄仄平，仄仄平平仄平仄。","平○仄仄平平平，仄仄平平仄平仄。","仄平仄仄○平平，仄仄平平仄平仄。","平平○仄平仄平，仄仄仄○平仄仄。","仄○○仄仄仄平，仄仄平平平仄仄。","仄○仄仄○仄○，平仄平平仄平仄。"],"paragraphs":["雕轩画室吴僧居，花草禽鱼屏面集。","岂如萧爽大士堂，雪山数尺平头立。","满斋虚白已自生，隔坐纷华不容入。","霜毫一扫都无痕，独有淋漓粉光湿。","好丹世上空纭纭，趣与师同百无十。","常时吟客惟我来，共爱此屏微静翕。","目睛难驻手试扪，指下琉璃无寸涩。","愿乘醉笔留几行，为写高僧白云什。"],"title":"题可久上人房素屏"}
