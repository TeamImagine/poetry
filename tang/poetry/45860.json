{"author":"王维","id":45860,"strains":["仄平仄○仄，仄仄平平平。","平平仄平仄，平仄仄○平。","平仄○仄仄，平平平仄○。","仄平仄平仄，平仄○平○。","仄○平仄仄，仄仄仄平平。","平平仄平仄，仄仄仄平平。","仄○平平仄，仄仄平平平。","平平平平仄，仄仄平仄平。","平平仄平仄，平仄○平平。","仄平平平仄，平仄仄平平。","平仄平平仄，○平平仄平。"],"paragraphs":["读书复骑射，带剑游淮阴。","淮阴少年辈，千里远相寻。","高义难自隐，明时宁陆沈。","岛夷九州外，泉馆三山深。","席帆聊问罪，卉服尽成擒。","归来见天子，拜爵赐黄金。","忽思鲈鱼鲙，复有沧洲心。","天寒蒹葭渚，日落云梦林。","江城下枫叶，淮上闻秋砧。","送归青门外，车马去骎骎。","惆怅新丰树，空余天际禽。"],"title":"送从弟蕃游淮南"}
