{"author":"戴复古","id":94033,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["屋角鸣禽弄好音，楼头夏木绿阴阴。","镊空白发愁根在，熟尽黄梅雨意深。","苔榻有泥妨客坐，稻田足水慰农心。","老夫已作丰年想，鼓腹思为击壤吟。"],"title":"喜梅雨既晴"}
