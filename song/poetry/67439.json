{"author":"楼钥","id":67439,"strains":["平仄仄平平，平平仄仄○。","平平平仄仄，平仄仄平平。","仄仄平○仄，平平仄仄平。","○平平仄仄，仄仄仄平平。","仄仄平○○，○平○仄○。","仄平平仄仄，仄仄仄平平。"],"paragraphs":["骚客事幽寻，清泉一派深。","居然浮爽气，聊用洁尘襟。","彻底明苍石，澄波漾碧岑。","应添山泽趣，尽涤市朝心。","洗耳何妨听，吟诗更喜临。","至哉天下乐，稳坐读书林。"],"title":"清泉洁尘襟诗"}
