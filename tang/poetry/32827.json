{"author":"杜荀鹤","id":32827,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["风搅长空寒骨生，光于晓色报窗明。","江湖不见飞禽影，岩谷时闻折竹声。","巢穴几多相似处，路岐兼得一般平。","拥袍公子休言冷，中有樵夫跣足行。"],"title":"雪"}
