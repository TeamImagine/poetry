{"author":"方回","id":147862,"strains":["○平○仄仄，○仄仄平平。","平仄平平仄，平平仄仄○。","仄平平仄仄，仄仄仄平平。","平仄平平仄，平平仄仄平。","平平平仄仄，平○仄○平。","仄仄平平仄，平平仄仄平。","仄平平仄仄，仄仄仄○平。","平仄平平仄，平平仄仄平。","平平平仄仄，仄仄○○平。","仄仄平平仄，○平仄仄平。"],"paragraphs":["县街长五里，当路卧耕牛。","民户时常闭，官征琐屑收。","永无灯火市，况有管弦楼。","崖石偏欺马，湍溪不受舟。","荤膻何可致，蔬茹尚难求。","客籴珠同价，村沽水杂𥬠。","采樵多遇虎，护果最防猴。","烟火销荒店，茅茨溃废邮。","兵戈虽幸免，赋役更深忧。","不是山堪赏，行人步步愁。"],"title":"昌化道中"}
