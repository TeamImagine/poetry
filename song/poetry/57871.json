{"author":"梅尧臣","id":57871,"strains":["仄仄仄仄仄，仄平平○平。","平○仄仄○，仄平○○平。","平○仄仄平，仄平仄平平。","平平仄仄仄，仄仄平平平。","平平仄仄平，仄仄仄仄平。","仄仄仄？平，平平仄？平。","仄平仄平仄，平仄仄平平。"],"paragraphs":["未赴虢太守，暂归吴兴家。","吴兴近洞庭，橘林正吹花。","君当橘柚时，摘包带霜华。","清甘不楚齿，若酒倾残霞。","谿山小女儿，姹姹两发丫。","袅袅上氍毹，嘈嘈弄琵琶。","是时与之醉，何似走尘沙。"],"title":"送张子野知虢州先归湖州"}
