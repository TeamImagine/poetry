{"author":"滕岑","id":67789,"strains":["仄平仄仄仄平平，平仄平平仄仄平。","仄仄平平仄仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["绝粮缺酒两堪悲，宁可无杯不可饥。","谩有黄花供老眼，正无红粒续晨炊。","太官羔酒何须羡，朝士茱萸亦谩思。","聊与重阳添故事，不妨乞米赋新诗。"],"title":"九日求米"}
