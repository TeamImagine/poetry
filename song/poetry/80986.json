{"author":"张镃","id":80986,"strains":["仄○仄平平仄平，仄仄平○平仄平。","仄○仄仄仄仄仄，仄仄仄仄平平平。","仄平仄仄仄平仄，仄仄仄○平平平。","仄平平○仄平仄，仄○仄仄平仄○。","仄仄仄仄仄平仄，平仄○仄平平平。","平平仄平平仄仄，仄平平平仄仄仄。","仄平○仄仄仄平，仄平仄平仄仄仄。","○平仄仄仄仄○，○仄○○平平平。","仄○平仄仄平仄，平仄？仄仄仄平。","仄平○平○仄仄，○平仄仄平平仄。","仄平仄仄平平平，仄仄平平○平仄。"],"paragraphs":["自从结庐依北城，入夏常听鸦舅声。","五更欲尽日未上，绕树往往偕鸡鸣。","想欣绿草露光湿，渐喜茂荫晨辉清。","道人披衣起危坐，睡思顿去毛骨轻。","既免待旦赴朝集，祗欲和月随农耕。","人言外甥多似舅，尔甥天资太浊陋。","固宜相见屡施拳，使瞻在前忽在后。","衣裾峭整紫翠长，更学燕燕玄为裳。","鹊并鸜鹆定通谱，名曰鹎𫛥字未详。","我园听鶑兼抚鹤，闲亭本是无心作。","未能授馆专为君，万竹千松且同乐。"],"title":"鸦舅辞"}
