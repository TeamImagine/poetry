{"author":"周紫芝","id":241338,"strains":["仄平平平仄仄○，仄仄仄平平仄平。","仄平仄仄仄平仄，仄仄仄○平平平。","仄仄○平仄○仄，仄仄平平平仄仄。","仄仄平仄平平平，平仄仄平平仄仄。","○平平仄○仄○，平平仄仄平仄平。","平平仄仄仄仄仄，仄仄仄仄平平○。","仄平平仄平平仄，平平仄平仄仄仄。","平平平仄仄仄平，仄○平平仄平仄。","平平仄仄平平平，仄平仄○平仄平。"],"paragraphs":["漫郎移舟入小回，醉著幅巾歌落梅。","老夫但倚紫藤杖，袖手耻看黄金罍。","忽漫相逢遽如许，醉后高谈俱楚楚。","百尺君卧元龙楼，醇酎我羞公瑾语。","从来悲乐难预期，人生快意能几时。","红光属汉势未已，短艇掠水归嫌迟。","只今俱是京尘客，君居巷南我巷北。","天寒饥饿不出门，遣骑时来问消息。","江边久客知何为，白头拾遗徒步归。"],"title":"次韵庭藻追记去岁与余游西湖舟中闻火而归"}
