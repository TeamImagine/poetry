{"author":"张镃","id":80936,"strains":["仄平仄平平，仄仄仄平仄。","平平仄平平，仄仄仄仄仄。","平○仄仄平，平仄仄仄仄。","仄平仄平仄，仄仄仄仄仄。","仄仄仄仄仄，仄仄仄仄仄。","平平仄仄平，仄仄平平仄。","仄○平仄平，平仄平仄仄。","平平仄仄仄，仄仄仄仄仄。","○○仄仄仄，仄仄平平仄。","仄平平仄仄，仄仄仄平仄。","仄仄仄仄平，平仄○仄仄。","平平仄平仄，平仄仄仄仄。","仄仄○仄仄，仄仄平仄仄。","平平平仄平，仄仄平仄仄。","仄仄仄平平，仄仄平仄仄。","平平平仄平，仄仄仄仄仄。","平平平○仄，仄仄平平仄。","○平○仄仄，仄仄平仄仄。","平平平平平，仄仄仄○仄。","平平平平仄，仄仄仄平仄。","○平仄仄平，仄平仄仄仄。","平平○平平，平仄仄仄仄。"],"paragraphs":["得时则为人，此固丈夫志。","生前必功名，说实起后世。","君看禹稷徒，乌有觊望意。","偶然事逢手，势若破竹易。","所以极万代，伟绩不可槩。","纷纷务勉强，指日苟声利。","等观今昔为，迷悟由性异。","庄侯海内士，岂特静者类。","深叹末俗竞，懒赴殊科试。","力田抄饭白，结屋傍山翠。","受用已有余，推此更广施。","名楼曰招隠，来者定弗弃。","我恨闻命晚，已买城北地。","湖滨林麓幽，市远车马避。","想像辋川宽，庶几盘谷邃。","虽非千步门，肯换一品位。","桃蒸春浪活，桂馥秋风至。","其时思故友，命驾惊昼睡。","堂堂无他言，握手笑相视。","吾侪东西隔，橘枳本同味。","中年各菟裘，要非太早计。","何须并墙居，而后愿始遂。"],"title":"寄题庄器之招隠楼"}
