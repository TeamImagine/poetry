{"author":"梅尧臣","id":46376,"strains":["○仄仄平平，平平仄仄平。","仄平平仄仄，平仄仄平平。","仄仄平仄仄，○平仄仄○。","平平仄平仄，仄仄仄○平。","平仄平平仄，平○仄仄平。","平平○仄仄，仄仄仄平平。","平仄○平仄，平平仄仄平。","平平仄平仄，平仄仄平平。"],"paragraphs":["疏凿近东城，萧森万物荣。","美花移旧本，黄鸟发新声。","曲阁池傍起，长桥柳外横。","河浑远波涨，雨急断虹明。","云与危台接，风当广厦清。","朱鬐看自跃，翠柏种初生。","香草犹能识，山苗未得名。","南峰及西岭，常共酒杯平。"],"title":"依韵和许发运真州东园新成"}
