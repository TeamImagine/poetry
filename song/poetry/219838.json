{"author":"晁说之","id":219838,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平仄仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["离别蹉跎岁月深，故人带未九环金。","狂儿易悦笙歌费，志士徒劳涕泪侵。","金紫早年唯乐梦，令公老去亦伤心。","永嘉康乐风流在，别乘犹能翦绿林。"],"title":"寄温倅江十四"}
