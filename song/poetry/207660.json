{"author":"黄庭坚","id":207660,"strains":["平平仄仄平平仄，○仄○○仄平仄。","平○平仄仄平仄，仄仄平平仄○仄。","平仄仄仄仄仄○，仄仄仄平平仄仄。","平仄平平○仄平，仄平平仄平平仄。"],"paragraphs":["茅堂索索秋风发，行遶空庭紫苔滑。","蛙号池上晚来雨，鹊转南枝夜深月。","翻手覆手不可期，一死一生交道绝。","湖水无端浸白云，故人书断孤鸿没。"],"title":"秋怀二首  其二"}
