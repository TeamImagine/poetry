{"author":"刘挚","id":186931,"strains":["仄仄仄仄仄，平仄平仄平。","平平仄仄仄，平仄平平平。","仄平平仄仄，○平仄平平。","平平仄平仄，平仄仄仄平。","平平仄○平，仄仄平平平。","○平仄平仄，平平仄○平。","平仄仄仄仄，仄平仄平平。","平平仄仄仄，平仄平平平。","○平平仄仄，仄仄平平平。","仄平仄仄仄，仄仄仄仄平。","平平仄平仄，平平仄平平。","平平仄仄仄，仄仄平○平。","平平仄仄仄，平仄平仄平。","平仄仄平仄，仄仄平平平。","平仄○仄平，仄仄平仄○。","平平平平仄，仄仄平○平。","仄仄仄仄仄，○仄平平○。"],"paragraphs":["昔者气少锐，狂走登泰山。","东峰候海日，危磴跻天关。","上攻秦汉事，遗文大碑顽。","南浮九江会，庐阜几往还。","双林到如家，瀑布声潺潺。","扁舟上湘水，南衡若屏环。","巍阁坐杳霭，祝融费跻攀。","幽寻恣所适，曾不虞辛艰。","其余林壑趣，可数皆班班。","逮今岁十改，志气日已孱。","前时两河吏，风埃走青纶。","荆州乃泽国，自昔登临悭。","佳山到郢尽，平地千里闲。","尘耳忆猿啸，屐齿生苔斑。","安得苍翠姿，下落樽酒间。","平生林丘志，未去心如瘝。","去就不勇决，将见移文讪。"],"title":"忆山"}
