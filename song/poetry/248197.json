{"author":"赵鼎","id":248197,"strains":["平平仄仄平，仄平仄○仄。","仄仄仄仄平，平仄仄平仄。","仄○仄仄仄，仄仄平平仄。","仄平仄平平，仄仄仄平仄。","○○仄仄○，仄仄平平仄。","平平仄○仄，仄仄仄平仄。","仄仄仄仄○，仄仄仄仄仄。","仄平平仄仄，仄仄仄平仄。","平平仄平平，平仄平仄仄。","○仄平仄仄，平仄仄平仄。","平平仄平仄，平平平仄仄。","平平平仄仄，平仄平平仄。","仄仄仄平仄，仄仄○平仄。","平平仄○仄，仄仄○平仄。","仄仄仄平○，仄平平仄仄。","仄仄平仄平，平仄平仄仄。","仄仄仄平仄，仄○平仄仄。","仄仄仄仄平，平仄仄平仄。","平仄○平平，平仄仄仄仄。","平平仄平平，○平平仄仄。"],"paragraphs":["平生隐遁资，白驹在空谷。","傥令眼有山，宁问食无肉。","要当揖爽气，涤此勤书腹。","得官大河滨，枕带首阳麓。","如闻五老胜，坐使山峰缩。","扪萝上巉绝，作意快心目。","却视宇宙间，万化转一毂。","道人真有道，直上驾危木。","神光秘岩隈，灵草蒙朴蔌。","空令莲社子，纷扰乱凫鹜。","先生志高古，真游穷六六。","飘然清夜梦，时到山头屋。","念此感尘迹，一往如飞镞。","哦诗示观览，律吕回春燠。","作字纪经行，典刑余食粥。","使我蒙鄙心，蓬首加栉沐。","致我外尘垢，益叹生理蹙。","夜漱落箭泉，明月冷盈掬。","朝飰过灵峰，何惮屐齿秃。","兹焉毕余龄，更无疑可卜。"],"title":"次韵"}
