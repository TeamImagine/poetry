{"author":"姚勉","id":140758,"strains":["平平平仄平平仄，平仄仄平平仄仄。","仄平平○仄平平，仄仄平○平仄仄。","仄平仄仄平平平，○○平仄平仄平。","平平仄平仄仄仄，平仄仄仄平平平。","仄平平仄平平仄，平仄仄○平○仄。","平平仄仄○平平，○○平仄○平仄。","仄平平仄仄平平，仄平仄○平平平。","仄平仄仄仄平仄，平仄平○平仄平。","平平仄仄平平仄，仄仄平平平仄仄。","仄平仄仄仄平平，○仄平平仄平仄。","平仄仄平仄仄，仄仄平平仄仄仄，平平仄平仄平仄。"],"paragraphs":["梅花先腊开香雪，魁信已随春漏泄。","送君联骑入天京，不作人间儿女别。","锦江俊秀皆朋俦，其间偏善胡与刘。","胸襟巧蟠锦绣段，文采互照珊瑚钩。","采芹宫里群游戏，文字颉颃春燕翅。","西湖万柳娇春风，相期同缓看花辔。","棘闱风动桂香秋，一驽那输双骅骝。","我悲日色谩迷眼，君喜朱衣皆点头。","青天一界蟾宫路，只要朋侪先著步。","祝君猛去化为龙，行继延平跃云雾。","君不见苏易简，不事探花与榜眼，明番状元未为晚。"],"title":"送胡从甫刘仲山入京"}
