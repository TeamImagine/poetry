{"author":"刘攽","id":183931,"strains":["仄仄仄仄仄，平平平仄平。","仄平平仄仄，平仄仄平平。","仄仄平平仄，平平仄仄平。","仄平○○仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄○平仄，平○仄仄平。","○○仄仄仄，○仄仄平平。","仄仄平平仄，平平○仄平。","仄平○仄仄，平仄○平平。","仄仄平平仄，平○仄仄平。","平平平仄仄，平仄仄平平。"],"paragraphs":["板筑废已久，楼居仍可嗟。","敢辞才不逮，何说智无涯。","史例同新作，民谣异刺奢。","栋梁虹夭矫，轩槛兽盘拏。","万室瞻华宇，千兵拥建牙。","浮云生柱础，杲日透窗纱。","明灭穿林水，稠重复堑花。","长空指去鹭，过雨乱鸣蛙。","屡获诗人赋，时纡长者车。","荐觞凝缥白，谐语缪壶龃。","隠吏容攀桂，终更遽及瓜。","多惭双鬓雪，萧飒对文緺。"],"title":"既和宋君佳篇因取加字韵中所未用者别为十二韵"}
