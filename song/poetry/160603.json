{"author":"黄庚","id":160603,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["中朝人物总称贤，恬退闲居又几年。","独抱丹心长恋阙，因思绿野且归田。","未应隽轨淹东鲁，行看文星照北燕。","见说君王思国老，鹤书即下九重天。"],"title":"上李承旨学士  其三"}
