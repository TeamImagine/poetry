{"author":"刘克庄","id":116221,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["病翁无计出愁城，喜甲科郎竞拾青。","主礼尤隆真刺史，华宗相望两魁星。","董生至论惟三策，韦氏单传只一经。","举首爱身如拱璧，修于家肯献于廷。"],"title":"次江权军宴新进士韵"}
