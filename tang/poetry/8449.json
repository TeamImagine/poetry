{"author":"刘商","id":8449,"strains":["○仄平平平仄仄，仄仄平平仄平仄。","仄平平仄平仄平，平仄○平仄平仄。","○平仄仄仄平仄，平仄○○仄平仄。","仄仄平平仄仄平，平平仄仄平○仄。"],"paragraphs":["行尽胡天千万里，唯见黄沙白云起。","马饥跑雪衔草根，人渴敲冰饮流水。","燕山髣髴辨烽戍，鼙鼓如闻汉家垒。","努力前程是帝乡，生前免向胡中死。"],"title":"胡笳十八拍 第十七拍"}
