{"author":"彭汝砺","id":201505,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["枉费山公席上珍，看书转忆笑言亲。","旧时香积厨中饭，新得金莲社里人。","传语簿书聊借日，寄声风雨莫催春。","须容饱饫先生馔，可便闲防异姓宾。"],"title":"答执中见和"}
