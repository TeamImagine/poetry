{"author":"王之望","id":16842,"strains":["仄平仄仄平，平仄平○仄。","平平仄仄仄，仄仄仄平仄。","仄仄仄平平，平平仄平仄。","平平仄平仄，仄仄仄平仄。","○平？仄平，仄仄仄平仄。","仄仄仄仄○，仄仄平仄仄。"],"paragraphs":["海边寂寞村，春半芳菲月。","东风所至处，陋境亦佳绝。","垅麦已翻芒，山花自成列。","愁肠不堪断，预畏柳飞雪。","更忧𫛸鴂鸣，坐使众芳歇。","白日不可留，请试餐玉诀。"],"title":"书怀  其四"}
