{"author":"李德裕","id":18396,"strains":["平平仄平仄，仄仄平平仄。","仄仄仄平平，○平仄平仄。","平平仄仄○，平仄○平仄。","仄仄仄○平，平平仄平仄。","○平平仄仄，仄仄平平仄。","平仄平平平，平平仄平仄。","平○仄仄仄，仄仄○仄仄。","平仄平仄平，平平仄平仄。"],"paragraphs":["明星入东陌，灿灿光层宙。","皎月映高梧，轻风发凉候。","金门列葆吹，钟室传清漏。","简册自中来，貂黄忝宣授。","更登天禄阁，极眺终南岫。","遥羡商山翁，闲歌紫芝秀。","晨兴念始辱，夕惕思致寇。","倾夺非我心，凄然感田窦。"],"title":"早入中书行公主册礼事毕登集贤阁成咏"}
