{"author":"陆游","id":36178,"strains":["平仄平平平仄仄，仄平仄仄平平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["楼上冬冬初发更，断云收雨旋成晴。","市桥新涨揺灯影，驿路残泥壮屐声。","阛阓变迁非曩日，情怀牢落感余生。","高秋病起犹能醉，剩买官醅乐太平。"],"title":"夜还驿舍"}
