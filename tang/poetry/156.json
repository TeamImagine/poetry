{"author":"明皇帝","id":156,"strains":["平仄平○仄，平平仄仄平。","平平仄平仄，平仄仄平○。","仄仄平平仄，平平仄仄平。","平平平仄仄，仄仄仄平○。","仄仄○平仄，平平仄仄平。","仄平平仄仄，平仄仄平平。"],"paragraphs":["钟鼓严更曙，山河野望通。","鸣銮下蒲坂，飞斾入秦中。","地险关逾壮，天平镇尚雄。","春来津树合，月落戍楼空。","马色分朝景，鸡声逐晓风。","所希常道泰，非复候𦈡同。"],"title":"早度蒲津关"}
