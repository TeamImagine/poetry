{"author":"晁说之","id":219247,"strains":["仄仄平平平仄仄，平仄平平平仄仄。","仄○平仄仄平平，平○平仄平平仄。","仄仄平平仄平平，平仄仄仄○仄仄。","仄平平仄仄仄平，平平仄○平平平。","平仄平仄平○平，仄平平仄平仄平。","平仄仄仄仄平平，平仄仄仄仄仄平。"],"paragraphs":["夜半江头清客耳，仿佛钟声风雨里。","雨收风冷独严威，鼍号龙战江声徙。","政是夫差破吴时，鼙鼓百万当者靡。","白头嵩客奈此何，他年惯听山之阿。","惟彼天地之中央，岫埙篪谷宁厌多。","吾土信美小人哉，何不处处作好怀。"],"title":"夜大风"}
