{"author":"王庭珪","id":237877,"strains":["平○仄仄平平仄，仄仄平平平○仄。","平平仄仄仄平○，仄仄？平仄平仄。","仄○仄仄仄平平，？平仄○仄平仄。","仄平仄仄○平仄，平仄平平仄平仄。","平平○○平仄平，仄仄平平仄平仄。","仄平仄仄平仄仄，仄仄平平仄平仄。","平平平仄仄平平，仄仄平平仄仄仄。","仄平仄仄○平仄，仄仄平平仄平仄。","仄仄○平仄仄平，平仄平平平仄仄。","平平仄仄平仄平，仄仄仄仄○○仄。","仄仄平平仄仄仄，仄平仄○平平仄。","平仄仄仄平，仄仄仄仄仄。","仄平仄仄仄平仄，○仄仄仄○平仄。"],"paragraphs":["花间酌酒邀明月，月照金樽佳兴发。","鲸吞雾卷百川空，醉挽酴醿落香雪。","便将垒麹筑糟邱，酴醿压膏麦为糵。","酿成忽见张公子，公子家居近丹阙。","为余乘兴夸洛阳，笑指沙头卧双榼。","洛阳视此真草野，敢辱新诗借牙颊。","瑶林名字出风尘，未遇知音那敢说。","况能大读离骚句，痛饮虽多不为餮。","未识王家碧玉香，仿佛东坡真一诀。","诛茅本结方外人，岂用礼法相分别。","预拂瑶林一片石，与君醉过清明节。","穷亦不足悲，达亦不足悦。","酒阑拔剑露肝胆，正恐不免论功业。"],"title":"次韵张子春赋瑶林春色"}
