{"author":"陈造","id":58829,"strains":["平平仄平平，平仄○平仄。","仄平平○平，仄仄平平仄。","平平仄仄平，平仄仄平仄。","仄平仄平仄，平平仄平仄。","仄仄仄平平，仄仄平仄仄。","仄平仄平平，仄平平仄仄。","平仄平平平，平仄仄仄○。","平平仄平平，仄仄平仄仄。","平平仄仄仄，仄平平仄仄。","仄仄仄仄平，平仄仄平仄。"],"paragraphs":["苏公旧堤东，增筑更千步。","右为萦回溪，夹以葱青树。","晴湖映碧山，诗客独多助。","醉乡赴新约，书痴悔前误。","况此好清明，酒果随意具。","向来计追欢，几为阴雨沮。","今者成清游，仍免俗子污。","斜阳不无情，似恋花柳住。","春光念报答，襞笺须好句。","此笔付此人，游客半鸳鹭。"],"title":"清明西湖再次韵"}
