{"author":"梅尧臣","id":57248,"strains":["平平仄仄仄平仄，平平仄仄平平平。","仄仄平仄仄仄仄，仄平平仄○○○。","平平仄平仄仄仄，仄仄仄仄平平平。","平○仄仄仄仄仄，仄仄仄仄平平平。","平仄仄平平仄仄，平平仄仄平仄平。","仄仄平平仄平仄，平平平仄平仄平。","仄○平仄仄仄仄，仄仄平仄○平平。","平平仄仄平仄仄，平平○仄平仄平。","仄平仄仄平仄仄，仄仄仄仄平平平。"],"paragraphs":["官舻客艑满淮汴，车驰马骤无闲时。","岂有余力事栋宇，后园荒草长离离。","朱侯下车百职举，亦治宴豆频游嬉。","梁冠爵弁各得礼，道路溢誉亡高卑。","因隙作堂名四照，虚光转纳娥与羲。","面面悬窗夹花药，春英秋蕊冬竹枝。","射堋宽阔习武事，镜沼清浅吹文漪。","侯之此意宁自乐，夷情劳士俱忘疲。","后来出口勤洒扫，莫作厩埒生蒿藜。"],"title":"泗州郡圃四照堂"}
