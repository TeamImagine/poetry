{"author":"齐己","id":41849,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["澹荡光中翡翠飞，田田初出柳丝丝。","吟沿绿岛时逢鹤，醉泛清波或见龟。","七泽钓师应识我，中原逐鹿不知谁。","秋风水寺僧相近，一径芦花到竹篱。"],"title":"湖上逸人"}
