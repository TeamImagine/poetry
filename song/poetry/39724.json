{"author":"陆游","id":39724,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["曾会兰亭醉堕簪，后身依旧住山阴。","琴传数世漆文断，鹤养多年丹顶深。","涤砚滩头无渍墨，吹箫月下有遗音。","小诗戏述幽居事，后有高人识此心。"],"title":"幽居述事四首  其一"}
