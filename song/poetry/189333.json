{"author":"沈辽","id":189333,"strains":["平平仄平仄，仄仄仄○平。","平○仄仄仄，平仄仄平○。","仄仄平仄仄，平平仄仄平。","仄仄仄○仄，仄平平仄平。","仄仄仄平平，平平○○○。","平平○平仄，平平仄平平。","平仄平仄平，仄仄○平平。","平平仄仄仄，平仄仄平平。"],"paragraphs":["逍遥卧山馆，久已谢劳生。","春和不与较，安得驻君行。","昔会殊可乐，今归岂忘情。","所乐去如扫，有情纷若萦。","引领望河桥，双舟鲜且轻。","扬州看红药，雎边弄朱樱。","频羡君此游，梦寐过吴城。","谁知一感别，聊复乱吾清。"],"title":"送师说兄弟西归"}
