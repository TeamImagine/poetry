{"author":"姚合","id":19693,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["先生自说瀛洲路，多在青松白石间。","海岸夜中常见日，仙宫深处却无山。","犬随鹤去游诸洞，龙作人来问大还。","今日偶闻尘外事，朝簪未掷复何颜。"],"title":"赠王尊师"}
