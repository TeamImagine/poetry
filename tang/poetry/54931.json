{"author":"刘长卿","id":54931,"strains":["仄仄仄○仄，仄平○仄○。","平平仄仄仄，平仄平○平。","仄仄仄平仄，平平平仄○。","仄平○平仄，平仄平平○。","仄仄平仄仄，平平平仄平。","平平仄仄仄，仄仄○平平。","平仄仄平仄，仄仄○仄○。","平平仄仄○，仄仄平平平。","平仄○仄仄，○平平仄平。平平平仄○，平仄平平○。"],"paragraphs":["远屿霭将夕，玩幽行自迟。","归人不计日，流水闲相随。","辍棹古崖口，扪萝春景迟。","偶因回舟次，宁与前山期。","对此瑶草色，怀君琼树枝。","浮云去寂寞，白鸟相因依。","何事爱高隐，但令劳远思。","穷年卧海峤，永望愁天涯。","吾亦从此去，扁舟何所之？迢迢江上帆，千里东风吹。"],"title":"入白沙渚夤缘二十五里至石窟山下怀天台陆山人"}
