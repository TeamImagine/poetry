{"author":"苏籀","id":4050,"strains":["仄仄仄平仄，仄平○仄平。","平仄仄仄仄，平平仄平平。","平平仄○仄，仄仄仄平平。","仄仄平平仄，仄平平仄平。","仄平○○仄，仄仄仄○平。","仄仄平平仄，○平平仄平。","○仄仄○仄，平平平仄平。","仄仄仄平？，○平平仄平。","平平仄平○，仄仄仄平平。","仄平仄仄仄，平仄平平○。","平仄平平仄，平平仄仄○。","平平○仄仄，平○平仄平。"],"paragraphs":["道隐祖风邈，讷斋重葺新。","猊𪩘下兽魅，神泓跃鳍鳞。","缁郎踵教律，梵夹画金银。","几岸风篁帻，屡钩崖峭绅。","颂诗传正眼，击节富其人。","汉沔曾沦碣，长康工写神。","思茇在封植，春萝容抗尘。","韡萼秀多襈，茶瓜经几巡。","休休墨儒行，汲汲宰官身。","欠伸白氎褥，翻倒明玑囷。","{艹/登}褐岚烟染，心脾草树亲。","怜君深锻炼，公鉴褒老嚬。"],"title":"甲子岁七夕与伯业伯衍游龙井聪老出示次韵边校理诗卷奉同雅趣一首借用嚬字"}
