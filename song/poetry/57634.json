{"author":"梅尧臣","id":57634,"strains":["平仄仄○平平平，平平仄○平仄平。","平仄仄仄平平平，仄平平仄平平平。","仄平○仄平○仄，平仄平平仄平平。","平平仄仄仄仄仄，仄仄○仄平平平。","仄平平平仄平○，平仄仄仄仄仄○。","仄仄平仄仄仄平，平平仄仄平仄平。"],"paragraphs":["风雨未过桐华时，宜春苑中梨萼披。","天子赐宴群臣嬉，少年都尉方追随。","暮归迟喜联留后，兄弟双弓射熊皮。","侯宗戚族坐上少，伯仲相顾惊恩私。","凤皇楼高玉箫吹，金络骏马不肯骑。","自戒危溢作后规，何郎莫愧书与诗。"],"title":"宜春宴射篇李驸马请赋杂言"}
