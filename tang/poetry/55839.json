{"author":"李白","id":55839,"strains":["平平仄平仄平平，平平平仄仄平平。","仄仄○平○平仄，仄○仄仄仄平平。","仄平仄平仄○仄，仄平○平平平仄。","仄平仄仄仄○平，仄仄平平仄仄仄。"],"paragraphs":["天为国家孕英才，森森矛戟拥灵台。","浩荡深谋喷江海，纵横逸气走风雷。","丈夫立身有如此，一呼三军皆披靡。","卫青谩作大将军，白起真成一竖子。"],"title":"述德兼陈情上哥舒大夫"}
