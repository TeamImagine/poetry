{"author":"宋祁","id":24597,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["夹道宫槐鼠耳长，碧檐千步对飞廊。","虹桥不碍天河水，虎落遥遮禁苑墙。","柳密试应胜暖吹，楼高都拟为残阳。","尘轻雾重黄昏恨，半属翩翩马上郎。"],"title":"天街纵辔晚望"}
