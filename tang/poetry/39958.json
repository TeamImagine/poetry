{"author":"皎然","id":39958,"strains":["平平○仄○，平仄平平平。","仄仄○仄仄，平平仄平平。","仄○平仄仄，仄仄平平平。","平仄○仄仄，平○仄平平。","平平仄平仄，仄仄平○平。","仄仄平○仄，平平仄平平。","平平仄仄仄，仄○仄○平。"],"paragraphs":["春宵凝丽思，闲坐开南围。","郢客弹白雪，纷纶发金徽。","散从天上至，集向琼台飞。","弦上凝飒飒，虚中想霏霏。","通幽鬼神骇，合道精鉴稀。","变态风更入，含情月初归。","方知阮太守，一听识其微。"],"title":"奉和裴使君清春夜南堂听陈山人弹白雪"}
