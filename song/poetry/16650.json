{"author":"冯时行","id":16650,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["草树烟云满眼秋，长河横岭共悠悠。","觅归未得登临怯，与世相违俯仰愁。","万里音书无过雁，百年心事倚危楼。","西风早晚催征驭，却向青衣江上游。"],"title":"游白鹤山"}
