{"author":"羊士谔","id":9617,"strains":["仄仄平平仄，平平仄仄平。","○平平仄仄，平仄仄平○。","仄仄平平仄，○平仄仄平。","平平平仄○，平仄○平平。","平仄平平仄，平平仄仄仄。","平平平仄仄，平仄仄○平。","仄仄平平仄，平平仄仄平。","平平○仄仄，仄仄仄平平。","平平平平仄，平平仄仄○。","平平平仄仄，平仄仄○平。","仄仄平平仄，○平仄仄平。","仄平平仄仄，平仄○平平。"],"paragraphs":["忆作同门友，承明奉直庐。","禁闱人自异，休澣迹非疏。","珥笔金华殿，三朝玉玺书。","恩光荣侍从，文彩应符徐。","青眼真知我，玄谈愧起予。","兰卮招促膝，松砌引长裾。","丽日流莺早，凉天坠露初。","前山临紫阁，曲水眺红蕖。","谁为音尘旷，俄惊岁月除。","风波移故辙，符守忽离居。","济物阴功在，分忧盛业余。","弱翁方大用，延首迟双鱼。"],"title":"郡中端居有怀袁州王员外使君"}
