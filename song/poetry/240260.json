{"author":"周紫芝","id":240260,"strains":["平平平仄仄平平，平仄平平仄仄平。","仄仄平平仄平仄，仄仄平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["平生心笑伯州犁，罗织虽工不当威。","莫采黄金铸刑鼎，要令青草入圜扉。","于张必大君须记，六蓼先亡事恐非。","闻说堂成已无讼，卧看庭树转斜晖。"],"title":"题王定父淑问堂"}
