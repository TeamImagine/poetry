{"author":"楼钥","id":66631,"strains":["仄平平仄仄平平，仄仄平平仄仄平。","平仄平平平仄仄，平平平仄仄仄平。","仄平仄仄仄平仄，仄仄仄平平仄平。","平仄仄平平仄仄，平平平仄仄平平。"],"paragraphs":["甬东曾幸拜苏天，外府官僚复备员。","前辈风流真在眼，名公谈笑辱忘年。","浙江相对一卮酒，婺港欲行双桨船。","门键马衔难作远，西风停立但茫然。"],"title":"送苏伯昌大卿  其二"}
