{"author":"刘季孙","id":189945,"strains":["○仄平平仄，平平仄仄平。","平平○仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","仄仄○○仄，平平仄仄平。","平平仄平仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平○仄仄，○仄仄平平。"],"paragraphs":["昭代尊儒学，惟公简拔频。","文章分造化，事业在经纶。","天马来夷路，人龙抚要津。","几年刊大典，四海属名臣。","汲引亲疏共，光华出入均。","玄晖赋江练，文畅咏汀蘋。","道契岩廊久，恩隆建邺新。","七朝皆故事，十郡得仁人。","岂晚还西掖，终朝对北辰。","一言调鼎味，膏泽被斯民。"],"title":"送江宁知府林公修撰十韵律"}
