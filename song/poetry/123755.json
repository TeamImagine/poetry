{"author":"葛绍体","id":123755,"strains":["平平平平仄仄仄平，仄仄仄平仄平仄平平平。","仄○平平平○仄仄平平平，平平平○平○平仄仄。","仄仄仄平平仄仄，平平平仄平平平平仄。","仄仄仄平平平，仄○平平平仄平平，仄平仄平仄仄仄平。","平平仄平仄平平，平平仄平平平平，平仄平○平平平仄平。","仄平平平平仄，平平平○仄？，平仄平平平仄。"],"paragraphs":["君之来兮鹤自九皋，驾以去兮渺天地而逍遥。","缟衣玄裳兮横大海之惊涛，云旗先驱兮霓旌旖旎。","月皓皓兮风洒洒，青山之上兮黄湾之下。","挹北斗兮椒浆，羽扇纶巾兮佩璆锵，盼而笑兮玉洁水光。","鸣鸾凤兮舞鼋鼍，冯夷鼓兮虞妃歌，鱼咏龙吟兮蛟螭护呵。","眷言归兮南浦，颿飞兮过舶橹，春复秋兮终古。"],"title":"招鹤所词为澉浦监税赵潜夫作"}
