{"author":"吴芾","id":18417,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["少年勤苦惜三余，老去惟思泛五湖。","已向林间甘淡泊，更从尘外学虚无。","酒徒渐觉随年减，诗债还应隔岁逋。","强欲冥搜赓绝唱，苦无笔力似三苏。"],"title":"再和"}
