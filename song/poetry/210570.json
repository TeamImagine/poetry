{"author":"杨亿","id":210570,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["新官佐邑近闽禺，令伯欢心就养初。","暂住梁园慵献赋，因经禹穴更探书。","忘机海国亲鸥鸟，寄信京华托鲤鱼。","回日杀青兼两载，想君清俸亦无余。"],"title":"诸暨簿张慈"}
