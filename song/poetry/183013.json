{"author":"刘攽","id":183013,"strains":["平平平仄平，仄仄仄仄仄。","仄平平仄○，平平仄平仄。","平平仄仄仄，仄仄仄仄仄。","？仄平仄平，仄平仄平仄。","仄○平仄平，平平平仄仄。","仄平平仄平，仄○平仄仄。","平平仄平○，仄仄仄平仄。","仄平仄平平，仄平仄平仄。","平平仄平仄，○仄仄仄仄。","仄仄平仄平，仄平仄平仄。"],"paragraphs":["家居非不欢，禄仕亦岂急。","愧身无所劳，而兹养生给。","方刚幸未艾，黾勉冀有立。","谫智无远图，挈瓶庶云及。","圣教非一方，吾愚宁妄执。","所惭鹪蝘微，不过枝与粒。","悠悠我之思，去去异乡邑。","大江浩东流，客悲莽交集。","登船眺洲渚，暝色际日入。","鬒变谁昔然，怅焉寄兹什。"],"title":"之官庐州初至仪真寄原甫"}
