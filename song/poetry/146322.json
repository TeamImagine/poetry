{"author":"吕溱","id":146322,"strains":["平仄仄平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["江上筑台遗世尘，堂中虚白见天真。","丹心许国平生事，皓首还家自在身。","水树芬馨怜茝蕙，雪轩颜色爱松筠。","清时解绂端荣佚，不独贤哉咏古人。"],"title":"饯光禄两张卿退居  其二"}
