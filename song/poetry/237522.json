{"author":"刘一止","id":237522,"strains":["平仄平平平，平仄平平平。","○平平仄平，仄仄○平平。","仄仄仄仄平，平仄仄仄平。","平○仄平仄，仄仄仄仄平。","仄○仄○平，平仄平仄平。","仄仄平平○，仄仄平平平。","仄仄○仄仄，平○仄平平。","○平仄仄○，仄仄平仄平。","仄○平仄平，○○○○平。","平仄仄平平，平仄平仄平。"],"paragraphs":["畴昔城南隅，莲叶秋田田。","从公觞玉醪，醉墨看云烟。","我乃世背驰，公独肯顾怜。","追思十年梦，仅熟一觉眠。","念当老扁舟，生理师计然。","不意菰芦中，复见琼瑶篇。","笔力如置阵，弥缝认先偏。","从容步武间，左右方若圆。","又如清庙音，三叹闻疏弦。","安得化为云，追逐飞上天。"],"title":"方时敏寄和诗复用韵报之并简季高理前止酒之语季高尝梦萧相国戒勿饮酒  其一"}
