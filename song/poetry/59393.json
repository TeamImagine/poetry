{"author":"陈造","id":59393,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["归怀未用话南园，卧治于今又北门。","但息儿啼宽上意，小稽霆击取中原。","虎头锐视非无种，狮子当觞且勿喧。","更恐谭公家世事，断无宣劝定惊魂。"],"title":"京口呈张合学  其一"}
