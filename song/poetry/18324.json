{"author":"吴芾","id":18324,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平仄平仄平平仄，平仄平平仄仄平。"],"paragraphs":["天与疏慵一味闲，许辞画戟老柴关。","几年欲作冥鸿举，今日方随倦鸟还。","有水不妨时载月，无人谁与共登山。","相望千里空相忆，尊酒何时一破颜。"],"title":"龚帅以久别寄诗远惠因次其韵  其二"}
