{"author":"宋庠","id":2260,"strains":["平平平仄仄，仄仄仄○平。","平平仄平仄，平仄仄平平。","○平仄仄仄，○仄仄平平。","平○平仄仄，○仄仄平平。","平平平仄仄，平仄仄平平。","○平平仄仄，仄仄仄○平。"],"paragraphs":["频年随校尉，晚节事轻车。","瞻烽数奔命，辞第讵为家。","轻赍绝瀚海，间道袭昆邪。","双鞬朝负羽，三鼜夜鸣笳。","金痍先雨觉，蓬鬓后霜华。","如何差六级，遽使抱长嗟。"],"title":"汉将三首  其二"}
