{"author":"苏轼","id":193702,"strains":["仄仄仄仄平，仄平○仄○。","平○仄仄仄，仄仄平平仄。","平平仄○仄，平仄仄仄仄。","仄仄平平平，仄仄平平仄。","平平仄○仄，平仄仄平仄。","仄平仄仄○，仄○仄平○。","○平仄仄仄，仄仄平○仄。","平仄平仄平，仄仄平仄仄。","仄平平仄仄，仄仄○仄仄。","平平仄○平，仄仄仄平仄。","仄仄仄平仄，平平仄平仄。","仄平仄仄平，平仄○仄仄。","平平仄平仄，仄仄○平○。","平仄○平平，平平仄○仄。"],"paragraphs":["落日岸葛巾，晚风吹羽扇。","松间野步稳，竹外飞桥转。","神功凿横岭，巌石得巨片。","直渡千人沟，下有微流泫。","冈峦蔚回合，金碧烂明绚。","缅怀异姓王，负担此乡县。","长逢胯下辱，屡乞桑间饭。","谁谓山石顽，识此希世彦。","凛然英气逼，屹起犹耸战。","他年万骑归，父老恣欢宴。","锦绣被原野，金珠散贫贱。","窦融既入朝，吴芮空记面。","荣华坐销歇，阅世如邮传。","惟有长明灯，依然照深殿。"],"title":"自浄土寺步至功臣寺"}
