{"author":"陈造","id":58957,"strains":["平平仄○平平仄，○仄平平○○仄。","平平仄仄平平仄，仄仄仄平平仄仄。","仄仄仄仄○平○，仄仄仄平平仄平。","仄○平仄仄仄仄，平仄仄仄○平平。","平○平平仄○仄，平仄平平仄平仄。","仄平平仄仄平平，○仄○平平平仄。","仄仄平平平仄平，仄仄平平平仄○。","平仄平仄○○○，仄平平仄平仄平。","仄仄平平○○仄，○平平仄○平仄。","平平仄仄仄平平，仄○○平○平仄。"],"paragraphs":["繁昌古县依山麓，县外峰峦更重复。","连山断处围平陆，有地可耕无十六。","昔我作尉三年留，局促似为山所囚。","野行村宿饭古寺，山路孰悉如吾州。","车如鸡栖马如狗，风袂尘襟博升斗。","是时身健发财斑，颇复兴怀为奔走。","远近人家山影浓，与我周旋图画中。","山鸟翔集相和应，野花开谢能白红。","薄宦而今更长道，回头祇觉当时好。","筋骸罢惫鬓摧颓，不叹漂零叹吾老。"],"title":"繁昌县感旧"}
