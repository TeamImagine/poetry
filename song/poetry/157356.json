{"author":"韩维","id":157356,"strains":["平平平平仄，平平仄平平。","○仄○平仄，平平仄平平。","平平仄平平，仄仄仄仄平。","仄○仄平仄，仄平仄平平。","平○仄仄仄，平仄平平平。","仄仄仄仄○，仄仄仄仄平。","仄平仄仄仄，○仄平平平。","平○仄仄平，平仄仄仄平。","仄仄仄仄仄，仄○平○平。","平平仄○平，平平仄平平。"],"paragraphs":["清霜凉初曙，高门肃无哗。","行树迎初日，微风转高牙。","兹辰亦何辰，见此气候嘉。","有司谨春事，象牛告田家。","微和被广陌，缨弁扬蕤葩。","伐鼓众乐兴，剡剡彩杖加。","盛仪适未已，观者何纷拏。","因思古圣人，时儆在不差。","礼实久已废，所重存其华。","吾非鲁观宾，胡为亦咨嗟。"],"title":"立春观杖牛"}
