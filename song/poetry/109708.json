{"author":"阳枋","id":109708,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["秋深客棹倚吴头，喜见江乡素月浮。","水墨画成洲渚远，神仙宅尽水云幽。","心闲最与趣相会，句拙常怜景莫收。","多少楼台罗绮席，未知真是赏中秋。"],"title":"中秋黄池舟中独酌五首  其一"}
