{"author":"陆游","id":41314,"strains":["仄仄仄仄平，平平仄○仄。","仄仄仄平仄，仄○平平仄。","平平仄平仄，仄仄平○仄。","平平仄平平，○仄平仄仄。","平平平仄仄，○仄仄平仄。","仄仄平平平，仄仄平仄仄。"],"paragraphs":["一雨洗旱尘，吾庐气疏豁。","土润竹萌出，水长渔舟活。","桑麻郁千里，夹道光如泼。","凭高望归云，更觉原野阔。","沉忧宽旅食，分喜到僧钵。","但仰皇天慈，不必尤旱魃。"],"title":"喜雨"}
