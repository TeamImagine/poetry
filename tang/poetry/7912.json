{"author":"王建","id":7912,"strains":["平平仄仄仄，仄仄仄平仄。","平平仄仄平，○平仄平仄。","○平仄仄仄，○仄仄○仄。","平仄仄仄平，平平仄平仄。","平仄仄仄仄，仄平仄平仄。","仄仄平仄平，平平仄○仄。","○平仄平仄，平○平平仄。","仄仄仄平平，平平○平仄。"],"paragraphs":["虫声四野合，月色满城白。","家家闭户眠，行人发孤驿。","离家尚苦热，衣服唯轻绤。","时节忽复迁，秋风彻经脉。","人睡落堑辙，马惊入芦荻。","慰远时问程，惊昏忽摇策。","从军岂云乐，忧患常萦积。","唯愿在贫家，团圆过朝夕。"],"title":"早发金堤驿"}
