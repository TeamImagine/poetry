{"author":"李洪","id":52779,"strains":["平仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["逃暑追凉荫碧萝，清池咫尺阻经过。","眼前喜见芬陀利，鼻观重参乾闼婆。","绰约汉宫黄傅额，依稀洛浦袜凌波。","远公自结庐山社，一笑拈花意若何。"],"title":"僧惠白莲  其一"}
