{"author":"罗邺","id":30410,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["若筭防边久远名，新安岂更胜长城。","谩兴他役悲荒垒，何似从今实取兵。","圣德便应同险固，人心自不向忠贞。","但将死节酬尧禹，版筑无劳寇已平。"],"title":"新安城"}
