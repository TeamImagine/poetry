{"author":"苏籀","id":3835,"strains":["仄平仄仄平，平平平仄仄。","平仄仄平平，平平平仄仄。","○平仄平○，仄仄仄○仄。","○平仄仄平，仄仄仄○仄。","仄平仄平仄，仄仄平平仄。","平仄仄平仄，平平平仄仄。","仄平平○仄，平仄仄平仄。","平平平仄仄，仄仄仄○仄。","平平仄仄仄，仄仄平○仄。","平平平平仄，仄仄平仄仄。","平平平仄仄，仄仄平仄仄。","仄平仄平○，平仄平仄仄。","平平仄仄仄，平平○仄仄。","？仄仄平平，平仄平仄仄。","平仄仄平平，平平平仄仄。","平平平仄仄，仄仄○平仄。","平平仄平平，仄仄平平仄。","仄仄仄平仄，平平仄平仄。","仄平仄仄仄，仄仄平平仄。"],"paragraphs":["乃公振旅来，河湟新奏捷。","诗礼壮斋坛，荆州初妥帖。","王郎赋缁衣，旦暮刷燕越。","从容挽六钧，邂逅记三箧。","赏奇必先睹，语怪尤欣惬。","樵径曳斑杖，僧窗敷白氎。","解颐千虑却，爬痒众宾厌。","辕门熊虎士，铁面竦长鬣。","椎牛赴大釂，割肉挥长铗。","酸寒商公邑，会我萦仕牒。","儿嗥羹不糁，女瘦裙剩折。","嫉邪发冲冠，忧国须屡镊。","侯家有美载，寒冬相煖热。","騕袅带青萍，於菟包璅甲。","风磴好扶轮，冰溪多病涉。","凄凉熊耳下，小雪轻尘浥。","升堂语君公，浚治千楼堞。","勉勉足兵食，孜孜抚疲苶。","政成在简易，可大贤人业。"],"title":"送王机宜归襄阳侍下一首"}
