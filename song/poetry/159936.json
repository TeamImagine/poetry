{"author":"林景熙","id":159936,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["一灯细语煮茶香，云影霏霏满石床。","万里梦魂形独在，十年诗力鬓俱苍。","山空络纬悲秋雨，水落蒹葭足夜霜。","未会漆园观物意，酒阑犹发次公狂。"],"title":"答周以农"}
