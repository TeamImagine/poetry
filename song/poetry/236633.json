{"author":"汪藻","id":236633,"strains":["平平仄平平，仄仄仄平仄。","平平仄平仄，仄仄仄平仄。","平平仄平平，○仄仄平仄。","平平仄平仄，平仄仄平仄。","○平仄平仄，仄仄平平仄。","平仄仄平平，○平仄仄仄。"],"paragraphs":["孤舟渺无根，夜历数村雨。","今朝乱晴景，水镜写霜树。","哀鸿念群声，正到客愁处。","男儿有怀抱，何事亦关汝。","苍烟接牛斗，惝恍迷归路。","明发问吾侬，乘流去复住。"],"title":"泊召伯埭"}
