{"author":"乐雷发","id":145748,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["许由溪上小屠苏，红树苍山对一臞。","白发功名惟剑在，青灯活计并锥无。","谁言荆楚多奇士，却笑乾坤一腐儒。","桐帽貂冠俱有分，寄言儿辈莫揶揄。"],"title":"闲居自遣  其二"}
