{"author":"邵雍","id":124870,"strains":["平平仄仄仄平平，平仄平平平仄平。","平仄平平平仄仄，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["吾曹养拙赖明时，为幸居多宁不知。","天下英才中遁迹，人间好景处开眉。","生来只惯见丰稔，老去未尝经乱离。","五事历将前代举，帝尧而下固无之。"],"title":"观盛化吟  其二"}
