{"author":"杨冠卿","id":67920,"strains":["仄平平仄仄平仄，平○仄仄平平仄。","仄平仄仄仄○仄，仄仄○○仄平仄。","平平仄仄仄平平，平平仄○平平○。","平平仄仄平平平，平平仄仄平仄平。","仄平○仄仄平仄，仄仄平○平仄仄。","平平仄○仄平平，平平仄仄○平平。"],"paragraphs":["孽狐鼪鬼啸篁竹，红绡帕首郴江曲。","万牛脔炙瓮行酒，党伍穰穰萃林薮。","牙璋夜半起兵符，云旗驿骑争驰驱。","搜原剔薮歼渠魁，巢颠子覆苕苇枯。","虎臣献凯锡珪组，玉帛金钱充栋宇。","追踪汉相不言功，山河带砺传无穷。"],"title":"平郴蛮"}
