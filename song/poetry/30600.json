{"author":"李流谦","id":30600,"strains":["仄平仄仄平，仄仄仄平仄。","平平仄仄平，仄仄平仄仄。","平平仄仄仄，仄仄仄平仄。","平平仄仄平，仄仄仄仄仄。","仄平平平平，平平仄平仄。","平仄仄○仄，仄平仄仄仄。","○○仄平仄，仄平仄平仄。","仄仄平○平，仄○平○仄。","平平平仄仄，仄仄仄平仄。","仄仄平仄○，平平仄平仄。","平平平仄仄，仄平仄○仄。","平○仄仄平，平平仄仄仄。","仄平○平○，平仄仄仄仄。","仄仄仄仄仄，仄仄平仄仄。","仄平○仄仄，平仄平仄仄。","平平仄平仄，仄仄仄平仄。","仄平平平仄，仄仄平仄仄。","仄平仄○○，仄平仄仄仄。","平平平仄仄，仄仄仄仄仄。","平平仄仄仄，仄仄仄平仄。","仄仄仄平平，平○仄仄仄。"],"paragraphs":["士穷百不谐，所向辄墙壁。","堂堂百代师，往往遭削迹。","闾阎侮出胯，逆旅或争席。","虽然炯炯心，未易屈此膝。","闭门师唐虞，清风入吾室。","千古阅顷暂，八荒在几榻。","从教厌藜苋，笔端有冰雪。","出处云行天，得丧驹过隙。","元龙吾畏友，万卷破丘索。","抱耒耕莽苍，天民所先觉。","平生湖海气，脊梁硬如铁。","方其抵掌时，南山虎可缚。","向来三年淹，聊以六月息。","自予得此士，不作肝胆隔。","隠然当一面，坚垒雄屹屹。","偷儿妄窥瞰，不用苦笞掠。","与之尘生甑，定自惊失色。","不知破衣中，照人一尺玉。","开门恭执贽，政恐子不欲。","因成一笑粲，莫放百忧集。","子敬爱毡青，何如我酒绿。"],"title":"彦博为偷儿妄意作诗见贻次韵奉呈"}
