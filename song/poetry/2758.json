{"author":"宋庠","id":2758,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["萧萧残雨过横塘，翠幕生波入坐凉。","淡日映云微透脚，暖风翻叶更成光。","墙头早杏青丸小，水面新蒲绀尾长。","鱼鸟沈浮斋吏散，恍惊身世在濠梁。"],"title":"池上雨过"}
