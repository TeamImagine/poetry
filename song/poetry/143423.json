{"author":"舒岳祥","id":143423,"strains":["仄平仄平仄仄仄，仄平仄○仄平平。","仄平平仄平○仄，仄仄平平仄仄平。","平平仄平平仄仄，仄平仄○平仄○。","仄平仄仄仄平仄，平仄仄仄平仄平。","平仄平平平仄仄，仄平？仄仄○平。","平平仄仄平平○，仄仄平平仄仄○。","仄仄仄平平仄○，仄平平仄平平平。","平○平平平平仄，仄仄平仄平仄平。","平平仄仄○平仄，平仄平平平仄仄。","平平仄平仄仄仄，仄平仄仄仄平仄。","仄仄平平仄仄平，平平平仄仄平平。","仄仄仄平仄平仄，仄仄平平仄仄平。"],"paragraphs":["牡丹一名木芍药，拒霜也号木芙蓉。","好花名尽多重叠，不取枝同取貌同。","悲鸿一声天雨血，落霞万顷江饮虹。","水花已尽岸花出，千朵万朵能白红。","曾共鸳鸯登绣缛，也随㶉𫛶上屏风。","金钗欲插嫌花重，玉手高攀与面重。","弄色合欢无限思，九心千叶为谁容。","朝看花开红偏淡，暮见花敛红转浓。","朝开夕敛如趋市，明日风光移别花。","平生爱花入骨髓，白头出没与花似。","老我逢花六十秋，花开花落水悠悠。","未吃太平一杯酒，岁岁花开伴白头。"],"title":"平皋木芙蓉千株烂然云锦醉行其中如游芙蓉城也作歌纪之"}
