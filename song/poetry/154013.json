{"author":"周密","id":154013,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["白头强逐少年游，闲倚西风十二楼。","共醉玉壶千古月，平分香国一天秋。","祇应李白怜吾意，不信姮娥识此愁。","夜久高寒犹露饮，花阴传漏已三筹。"],"title":"吟社饮桂月边即席次韵"}
