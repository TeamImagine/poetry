{"author":"于石","id":163716,"strains":["○仄仄仄平平仄，仄仄平○仄平仄。","平平仄仄平仄平，仄○仄仄平平仄。","仄平仄仄平平仄，仄平仄仄平平仄。","平仄仄仄仄仄平，平平平仄平平仄。","仄仄○仄仄仄仄，仄仄平平平仄仄。","仄仄仄平仄平仄，仄仄平仄平仄仄。","仄平平仄，仄仄平仄。","平仄平平，平仄平仄。","仄平平仄平○仄，平仄仄平○仄仄。","平○○平平仄平，仄仄平平仄平仄。"],"paragraphs":["长剑不入英雄手，劲气摩空拂牛斗。","埋光铲采今几年，匣中忽作蛟龙吼。","古琴不入时人耳，断弦挂壁尘埃久。","桐尾半作爨下焦，高山流水今安有。","自笑长不满七尺，役役徒为牛马走。","学剑学琴两无用，肯以穷困移所守。","孔颜非厄，盗跖非寿。","西子非妍，无盐非丑。","一时荣辱闲过眼，千古是非空挂口。","何如长歌归去来，万事无心一杯酒。"],"title":"偶成"}
