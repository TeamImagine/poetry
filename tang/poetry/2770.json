{"author":"杜甫","id":2770,"strains":["平平仄平平仄仄，仄仄平○仄平仄。","仄仄平平仄仄平，平○平平仄平仄。","平平平平平仄仄，平平仄平仄平仄。","仄仄仄平仄仄平，仄平仄仄平平仄。"],"paragraphs":["天边老人归未得，日暮东临大江哭。","陇右河源不种田，胡骑羌兵入巴蜀。","洪涛滔天风拔木，前飞秃鹙后鸿鹄。","九度附书向洛阳，十年骨肉无消息。"],"title":"天边行"}
