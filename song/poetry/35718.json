{"author":"梅尧臣","id":35718,"strains":["平平○○，仄仄仄平。","仄仄仄仄平，平平平平仄仄平。","仄仄平，○仄平，仄仄○仄平○平。","仄仄平平，仄仄仄仄。","仄平仄平，平仄仄仄。","仄仄仄仄，平平仄仄。","仄平仄平，仄仄○平仄仄平。"],"paragraphs":["春巢累累，众鸟哺儿。","众鸟不出巢，群雏嗷嗷腹甚饥。","不出巢，其谓何，上有苍鹘窥其窠。","问鹘何仇，鹘不我顾。","我巢有雏，开口待哺。","一日不击，巢雏不食。","尔忧尔雏，众鸟号呼又可吁。"],"title":"春鹘谣"}
