{"author":"黄庭坚","id":207505,"strains":["平平仄平仄平，仄仄平平仄平，仄平平仄平仄平仄平平。","平平平平仄，仄平平平平仄仄仄平仄。","平仄平平平仄仄仄平，○平平平○平平。","仄平平○仄，平平平仄平平平仄平仄。","平仄平平仄仄平，○仄平仄仄仄○。","平○平平平仄平平仄仄仄仄，平○平仄平仄平平仄○仄。","平平仄平平平仄平平，仄平平仄平平仄平平。","平平平平仄平仄，平仄○平平仄仄平仄平平仄。","仄平平平平仄平平平仄，平平平○仄平平平仄仄。"],"paragraphs":["溪毛秀兮水清，可饭羹兮濯缨，不渔民利兮又何有于名。","弦琴兮觞酒，写溪声兮延五老以为寿。","蝉蜕尘埃兮玉雪自清，听潺湲兮鉴澄明。","激贪兮敦薄，非青蘋白鸥兮谁与同乐。","津有舟兮荡有莲，胜日兮与客就闲。","人闻拏音兮不知何处散发醉，高荷为盖兮倚芙蓉以当伎。","霜清水寒兮舟著平沙，八方同宇兮云月为家。","怀连城兮佩明月，鱼鸟亲人兮野老同社而争席。","白云蒙头兮与南山为伍，非夫人攘臂兮谁余敢侮。"],"title":"濂溪诗"}
