{"author":"沈与求","id":250617,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["都门惜别泪沾巾，回首孤城草木春。","封豕遥闻食上国，疾风悬料识忠臣。","程婴已死终存赵，扬子虽生辄美新。","青史高名知不朽，遗荣犹贲土中身。"],"title":"安次山挽词  其一"}
