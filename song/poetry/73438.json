{"author":"赵蕃","id":73438,"strains":["仄平仄平平，平仄平○平。","平平仄仄平，仄仄平平平。","平平平仄平，仄仄平平平。","？平仄仄仄，仄仄平仄平。","平平仄平平，平平平○平。","仄○仄平平，仄仄仄仄平。","仄○仄平平，仄仄仄仄○。","平平仄平平，平平仄平平。","平仄仄○仄，仄仄仄仄平。","仄平仄○平，平仄仄仄平。","平平仄○平，仄仄○仄平。","平平仄平仄，仄仄仄仄○。"],"paragraphs":["退之以文鸣，余事尤长诗。","名家贾孟流，未必逾于斯。","渊明工五言，亦有归来辞。","迺知意到处，百发无一亏。","孙侯绝人才，诗文俱中规。","究其所源流，盖匪一日基。","有如审言门，遂至杜拾遗。","余波被芝兰，同功有埙箎。","嗟予晚闻道，未易等级推。","剧谈每从容，瞠若莫可追。","闲窗念从公，两脚如絷维。","探囊获新句，亦足慰所思。"],"title":"有怀子肃读其诗卷因成数语"}
