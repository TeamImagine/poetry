{"author":"李群玉","id":25569,"strains":["仄仄平平平仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["越客南来夸桂麖，良工用意巧缝成。","看时共说茱萸皱，着处嫌无鸜鹆鸣。","百里奚身悲甚似，五羊皮价敢全轻。","日于文苑陪高步，赢得芳尘接武名。"],"title":"薛侍御处乞𫖇"}
