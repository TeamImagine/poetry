{"author":"王迈","id":107644,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄仄平仄，平仄平平仄仄平。","平仄平平平仄仄，平平仄仄仄平平。"],"paragraphs":["乃翁勇退急流中，家法森严在教忠。","有子清材如结绿，告君直气贯晴虹。","甲科更合放头出，时论从来忌臆空。","生长殊方同臭味，相期不朽是英雄。"],"title":"送蜀名父之子程刚仲世德擢甲科二首  其二"}
