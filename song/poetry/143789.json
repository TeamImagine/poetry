{"author":"舒岳祥","id":143789,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾饮昌阳七十三，老来大布当轻衫。","豫储当采三年艾，缓计空寻六日蟾。","楚俗旧时沉黍恨，唐宫此日赐衣霑。","栀香满院人如玉，尚想薰风半卷帘。"],"title":"端午感怀"}
