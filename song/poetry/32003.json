{"author":"姜特立","id":32003,"strains":["仄仄平平仄仄平，仄平仄仄仄平平。","平平仄仄平仄仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["庭下棠阴七换秋，去思遗爱满东州。","当年父老留大尹，今日儿童迎细侯。","久别双溪劳梦想，重来八咏识风流。","故人再此相逢地，晓出衡门失旧愁。"],"title":"韩子师朝路为小人无礼去国再来婺女  其二"}
