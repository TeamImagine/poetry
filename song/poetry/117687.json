{"author":"戴昺","id":117687,"strains":["仄平仄仄平平平，平仄○仄平平平。","仄平仄仄平平仄，平仄仄仄○仄仄。","平平平仄平仄仄，仄平仄仄平平平。","平平仄○仄仄仄，仄仄仄仄○平平。","平平仄仄仄平仄，仄仄仄仄○○平。","平仄平平仄仄仄，仄仄仄仄平平平。","平平仄仄仄仄仄，仄平仄仄仄仄平。","仄仄仄仄平平仄仄平仄，仄平仄平仄平平。","平平仄仄○平仄，仄仄仄仄平平平。","平平仄仄仄平仄，仄平○仄平仄平。","平仄仄平平仄仄平○仄平平，平仄○平平仄平仄仄○平平。","仄平平仄仄仄仄，仄平仄仄平平平。","仄平平平仄平仄，仄○仄仄○平平。","平平平仄仄仄仄，仄平仄仄○平○。","仄平平仄○平仄，平仄仄仄平○○。","仄平仄仄仄平仄，仄平平仄○平平。","仄平○仄仄仄仄，平平仄仄平○平。","仄○仄○仄平仄，仄仄平仄平○平。"],"paragraphs":["咄哉疟鬼何冥愚，沉魄犹滞江流居。","孰云胄出高阳氏，而乃不肖如此欤。","为妖常闯秋令动，作威又窃炎官余。","今年恣睢逞暴虐，十户九室闻嗟吁。","人生一岁一寒暑，自有大疟缠其躯。","翻手为凉覆手暖，笑尔祸福才须臾。","痴儿𫘤女或汝怖，那能吓我烈丈夫。","汝不记少陵诗句有神语，子璋髑髅血模糊。","昌黎遣逐更多术，灌毒炷艾挥灵符。","今来古往共憎疾，奈何长恶终不渝。","胡不学鲛人细织冰绡制云裾，胡不从湘君缓移桂櫂搴芙蕖。","乃甘卑渫贾众怨，厌禳唾骂无时无。","尔来经旬瞰吾室，再三谢遣犹踟蹰。","吾诗吾酒既不废，汝穷汝技将何如。","大江秋色正潇洒，明月皎皎风疏疏。","便须悟悔速归去，啸俦呼侣相嬉娱。","夜阑吟彻欲就睡，灯花照眼团如珠。","梦回病思砉然散，飒飒风籁生庭梧。"],"title":"逐疟鬼"}
