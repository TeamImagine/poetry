{"author":"林希逸","id":119197,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["真洪蒋魏继沦终，天肯忧人国欲空。","众口生憎来论学，诸贤死不解和戎。","良图已付悲歌外，旧恨祇留奏稿中。","拟续八哀才思短，剩将双泪洒松风。"],"title":"悼四先生"}
