{"author":"白居易","id":16431,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["合中同直前春事，船里相逢昨日情。","分袂二年劳梦寐，并床三宿话平生。","紫微半畔辞宫阙，沧海西头对郡城。","聚散穷通何足道，醉来一曲放歌行。"],"title":"荅微之咏怀见寄"}
