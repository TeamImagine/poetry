{"author":"王维","id":53674,"strains":["○平仄仄平，平仄仄平平。","仄仄○平仄，○○仄仄平。","仄平平仄仄，平仄仄平○。","平仄平平仄，平平仄仄平。","平○仄平仄，平仄仄平平。","平仄平○仄，平○仄仄○。","仄平平仄仄，仄仄仄平平。"],"paragraphs":["三贤异七贤，青眼慕青莲。","乞饭从香积，裁衣学水田。","上人飞锡杖，檀越施金钱。","趺作檐前日，焚香竹下烟。","寒空法云地，秋色净居天。","身逐因缘法，心过次第禅。","不须愁日暮，自有一灯然。"],"title":"过卢四员外宅看饭僧共题七韵"}
