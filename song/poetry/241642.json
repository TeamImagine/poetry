{"author":"周紫芝","id":241642,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["谁从玉阙蓬莱殿，吹下仙人萼绿华。","风急有时翻柳絮，月寒无数着梅花。","时开病眼看三径，胜着青衫趁两衙。","欲煮南屏山下雪，问谁能点老谦茶。"],"title":"次韵季共和相之前作二首  其一"}
