{"author":"俞德邻","id":153124,"strains":["平平仄仄平，仄仄平平仄。","平平仄平仄，平仄仄仄仄。","仄平仄仄平，仄仄仄仄仄。","仄仄平平平，仄仄平平仄。","仄仄仄平平，仄仄仄平仄。","仄仄仄平平，○仄平仄仄。","仄仄平仄平，仄仄仄平仄。","仄仄仄仄○，仄仄仄平仄。","平平仄平平，仄仄仄平仄。"],"paragraphs":["悠悠广陌尘，冉冉征途客。","征途渺无际，人寿不满百。","百年复几何，鬓发早已白。","发白无由玄，扰扰终奚益。","富贵势熏天，忽作冷灰寂。","突兀树丰碑，犹有金石厄。","所以贤达人，万古等朝夕。","俯仰宇宙间，但恨酒杯窄。","持杯辄酣歌，那暇寸阴惜。"],"title":"次韵陈彦实醉中杂言"}
