{"author":"姚勉","id":140622,"strains":["仄平仄仄仄平平，平仄平平仄仄平。","平仄仄平仄仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["谢池草句本无奇，千古流传五字诗。","祇是可人醒枕席，许多生意在埙篪。","信渠风雨听眠处，快甚江山得助时。","顾我此怀今已矣，羡君兄弟撚吟髭。"],"title":"寄题陈肩夔兄弟梦草堂"}
