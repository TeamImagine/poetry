{"author":"贯休","id":41128,"strains":["平平平平平仄平，仄平平平平仄平。","仄平平仄○仄仄，仄仄仄○○○平。","仄仄仄平平仄仄，平○○仄仄平平。","平平仄仄平平仄，○仄平平平仄平。"],"paragraphs":["扶桑枝西真气奇，古人呼为师子儿。","六环金锡轻摆撼，万仞雪峤空参差。","枕上已无乡国梦，囊中犹挈石头碑。","多惭不便随高步，正是风清无事时。"],"title":"送新罗衲僧"}
