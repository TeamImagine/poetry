{"author":"陆游","id":39309,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["大骂长歌尽放颠，时时一语却超然。","扫空百局无棋敌，倒尽千锺是酒仙。","巴峡相逢如昨日，山阴重见亦前缘。","细思合辱先生友，五十年来不负天。"],"title":"湖上遇道翁乃峡中旧所识也"}
