{"author":"齐己","id":41690,"strains":["平仄平平○，平○仄○平。","平平仄仄仄，仄仄仄平平。","仄仄平平仄，平平仄仄○。","平平平仄仄，仄仄仄平平。","仄仄平平仄，平○仄仄平。","平平平仄仄，平仄仄平平。","仄仄平平仄，平平仄仄平。","○○仄仄○，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄○。","仄平平仄仄，仄仄仄平平。","仄仄○平仄，○平仄仄平。","平平平仄仄，平仄仄平平。","仄仄平平仄，平平仄仄平。","平平仄仄仄，仄仄○平○。","仄仄○平仄，平平○仄平。","○○平仄仄，平○仄平○。"],"paragraphs":["何处陪游胜，龙兴古观时。","诗悬大雅作，殿礼七真仪。","远继周南美，弥旌拱北思。","雄方垂朴略，后辈仰箴规。","对坐茵花暖，偕行藓阵隳。","僧绦初学结，朝服久慵披。","到处琴碁傍，登楼笔砚随。","论禅忘视听，谭老极希夷。","照日江光远，遮轩桧影欹。","触鞋松子响，窥立鹤雏痴。","始贵茶巡爽，终怜酒散迟。","放怀还把杖，憩石或搘颐。","眺远凝清眄，吟高动白髭。","风鹏心不小，蒿雀志徒卑。","顾我专无作，于身忘有为。","叨因五字解，每忝重言期。","舍此应休也，何人更赏之。","淹留仙境晚，回骑雪风吹。"],"title":"赴郑谷郎中招游龙兴观读题诗[板]谒七真仪像因有十八韵"}
