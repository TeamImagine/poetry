{"author":"赵鼎","id":248275,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["临高怀远怅夷犹，放目微吟竟日留。","一雁北来天杳杳，片帆东下水悠悠。","云烟惨淡关河暮，风雨凄凉观阁秋。","回首何由叫虞舜，苍陵山色向人愁。"],"title":"登廓轩用王穆之秀才韵"}
