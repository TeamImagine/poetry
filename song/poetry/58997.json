{"author":"陈造","id":58997,"strains":["平○平平平仄仄，仄仄○○平仄仄。","仄平仄仄仄平○，仄仄平平仄平仄。","○平平仄仄平仄，仄仄○○仄仄仄。","仄平仄仄仄仄平，平平仄仄平平仄。","仄平仄○仄平仄，仄仄平平仄平仄。","仄仄平平平仄仄，平平仄仄平仄仄。","仄平平仄仄平仄，仄仄平平仄平仄。","○平仄仄平仄○，仄仄平平○仄仄。","○平平仄平平仄，仄仄平平仄平仄。","平平仄仄平仄仄，仄仄平平仄平仄。","平平仄仄仄仄仄，平仄平平仄平仄。","平平仄仄平仄仄，平仄仄平○仄仄。","仄平平仄仄平○，仄平○仄平○仄。","仄平○仄○仄平，仄仄平平仄平仄。","仄○○平仄仄仄，仄仄○平仄平仄。","仄平仄仄仄平平，仄仄平平○仄仄。"],"paragraphs":["江县居人寒食下，少在县中多在野。","哭声不似笑声长，丽服新妆尽游者。","长郊芳草接天绿，我亦行行策罢马。","盍簪命醉岂不怀，卑官出入元无假。","偶来却胜特来好，触处春光可图画。","几日阴寒风用壮，今朝霁景天所借。","趁人胡蝶作团蜚，逐妇鸣鸠数声罢。","夭桃艳杏虽已过，郁李金沙犹未谢。","其余红白争姱嫮，醉态啼妆各潇洒。","颦风笑露頩欲语，半吐梨花最闲雅。","游人几许健倒去，红粉谁家短墙亚。","良辰独醒还自惜，捐佩一樽犹可贳。","餠盘饧箸已寒盟，故人应问花应讶。","对春长作了事痴，不念清欢本无价。","会当从公谢不敏，百罚深杯不辞把。","魏花有约待人归，秉烛酬春期后夜。"],"title":"出郭  其一"}
