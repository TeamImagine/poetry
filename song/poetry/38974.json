{"author":"陆游","id":38974,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雨渍岚侵藓晕重，石砮楛矢正相同。","取从万里鲸波路，来伴三山鹤发翁。","雪上有时留醉草，花前随处打残红。","化龙径去吾何憾，且与人间作岁丰。"],"title":"建安陈希周官海南为予致两拄杖其一促节竹其一桄榔也"}
