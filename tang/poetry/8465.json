{"author":"刘商","id":8465,"strains":["仄仄平○仄，平平仄仄平。","仄平平仄仄，○仄仄平平。","仄仄○平仄，平平仄仄平。","平平○仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄仄平○仄，平○仄仄○。","平平仄仄○，平仄仄平平。"],"paragraphs":["考绩朝称贵，时清武用文。","二天移外府，三命佐元勋。","佩玉兼高位，𪭢金阅上军。","威容冠是铁，图画阁名芸。","人咏甘棠茂，童谣竹马群。","悬旌风肃肃，卧辙泪纷纷。","特达恩难报，升沈路易分。","侯嬴不得从，心逐信陵君。"],"title":"送庐州贾使君拜命"}
