{"author":"汪炎昶","id":167493,"strains":["仄平平仄仄，平仄仄平○。","仄仄平平仄，平平仄仄平。","仄平平仄仄，仄○仄平平。","仄仄○平仄，平平仄仄平。","平平平仄仄，平仄仄○平。","仄仄平平仄，○平仄仄平。","仄平平仄仄，仄仄仄平○。","平仄平○仄，平平仄仄平。","平平仄？仄，仄仄仄平平。"],"paragraphs":["圣君垂拱殿，游豫及时和。","辇驻花边静，舟攒柳外多。","泛遥齐解缆，载重密垂河。","傅楫轻篙手，夔韶谱棹歌。","鱼方充镐沼，禽亦感殷罗。","唼藻翎频刷，看云首屡峨。","大疑鹏与似，瑞比凤来过。","鹓鹭欣相狎，凫鹥许继哦。","微臣亦□幸，共尔沐恩波。"],"title":"拟唐臣春苑池应制"}
