{"author":"张耒","id":217463,"strains":["平仄仄平仄，平平仄仄平。","仄仄平仄仄，平平仄仄平。","平平仄平仄，仄仄○仄平。","平平○仄仄，仄仄平平平。","仄仄仄平仄，仄平○仄平。","仄仄仄仄仄，仄仄○平平。","仄仄○仄○，平仄仄仄平。","平平仄仄仄，平仄平平平。","平○仄仄仄，仄仄平平平。"],"paragraphs":["朝日入寒屋，春风已复来。","老子朝睡足，悠然有好怀。","冬温抱微疾，亦不禁酒杯。","悠悠三酌后，径使牢愁开。","恼我以贫贱，我心如死灰。","诱我以富贵，我视如尘埃。","以此行世间，何往愿不谐。","呼奴具鱐脯，蔬果粗安排。","瓶中幸未燥，不醉何归哉。"],"title":"在告家居"}
