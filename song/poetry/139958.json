{"author":"卢钺","id":139958,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["姑苏台下百花洲，解语香魂此旧游。","巧笑已倾吴子国，浅颦又涴范公舟。","湖山四顾无奇骨，五霸俱空等拙谋。","杯酒酹江应自誓，男儿西北有神州。"],"title":"姑苏台览古"}
