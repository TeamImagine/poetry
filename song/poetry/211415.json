{"author":"刘跂","id":211415,"strains":["仄仄平平平平平，平平仄仄仄平平。","平平平平仄仄仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["五斗折腰俱为贫，诗书律令若为分。","西山今朝有爽气，北阙无时飞白云。","一纸绸缪三岁字，七言憀栗九章文。","故人好在长相忆，怅望江皋麋鹿群。"],"title":"寄叶勤次其韵"}
