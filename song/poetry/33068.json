{"author":"陆游","id":33068,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["折得名花伴此翁，诗情恰在醉魂中。","高标不合尘凡有，尤物真穷造化功。","雾雨更知仙骨别，铅丹那悟色尘空。","前身姑射疑君是，问道端须顺下风。"],"title":"梅花四首  其四"}
