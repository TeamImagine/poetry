{"author":"苏辙","id":198135,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄仄平平仄平。","平仄仄平平仄仄，平平仄仄仄平平。"],"paragraphs":["小床卧客笑元龙，弹铗无舆下舍中。","五马不辞分后乘，轻裘初许敝诸公。","随人射虎气终在，徒步白头心颇同。","遥想据鞍横槊处，新诗一一建安风。"],"title":"次韵李豸秀才来别子瞻仍谢惠马"}
