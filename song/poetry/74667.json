{"author":"赵蕃","id":74667,"strains":["平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["文字追秦汉，箪瓢保贱贫。","延英空侧席，下里老斯人。","倾盖宁嗟晚，推门莫厌频。","罢谈刍狗用，且看土牛春。"],"title":"立春日邂逅周文显于子畅兄许饮酒论文欢有余也成二首  其一"}
