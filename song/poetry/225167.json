{"author":"饶节","id":225167,"strains":["仄仄平平平仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["轧轧篮舆来者谁，朝廷遗此一男儿。","襟怀朗朗百间屋，局量汪汪万顷陂。","异日小生端欲吏，迩来至德益堪师。","赠行一句西来意，雨后春江渌渺弥。"],"title":"送曾伯容还汉上"}
