{"author":"宋庠","id":2586,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。","仄平平仄仄，平仄仄○平。","平仄○平仄，平平仄仄平。","平平○○仄，○仄仄平平。"],"paragraphs":["解选幽栖地，园居压野开。","清风无近至，双派即同来。","度彴幽人屐，临渠醉客杯。","倒根柽拥岸，初箨笋穿苔。","溪石行堪钓，沙鸥已罢猜。","宵游应更好，长负月徘徊。"],"title":"过留台吴侍郎新葺菜市小园"}
