{"author":"李之仪","id":205191,"strains":["仄平平平平，仄仄仄仄仄。","平平仄仄仄，平仄仄平仄。","平平平○平，仄仄仄仄仄。","平平仄平平，平仄仄平○。","仄平平平仄，仄仄○仄仄。","平平仄仄仄，仄仄仄平仄。","平仄仄平仄，仄仄仄仄仄。","平仄仄○平，仄仄○仄仄。"],"paragraphs":["爱山平生心，殆若鬼所魅。","兹游愧不早，危至失吾事。","佳辰秋正晴，有物不自秘。","晶荧丽初阳，浮动荐微吹。","幅巾方袍接，固可称傲吏。","跻攀敢惜力，卜筑岂无志。","稽首定明老，愿借一席地。","何在眼中人，不觉衣上泪。"],"title":"处度再和前诗见寄复次韵报之顷有所约今不逮悲怆无已题于褒禅方丈"}
