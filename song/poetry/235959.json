{"author":"李光","id":235959,"strains":["仄平仄仄仄，平仄仄平仄。","平平仄仄○，仄仄平仄仄。","仄仄仄平○，平仄平仄○。","平平仄平平，仄仄仄平仄。","平平仄○平，仄仄仄平仄。","仄仄仄○平，平仄仄平仄。","平平平平平，仄仄平仄仄。","平平仄仄仄，仄仄平仄仄。","○仄仄平平，平仄仄平仄。","仄仄平仄仄，平仄仄平○。","仄平○平○，仄平○仄仄。","平平平○仄，仄仄平仄仄。","平平仄平平，仄仄平仄仄。"],"paragraphs":["异乡感节物，聊赴使君请。","层台缥缈间，野旷天宇静。","木落水涵空，氛雾俱远屏。","篱边菊斓斑，远摘带沙泞。","谁云鼓吹雄，谩欲等蛙黾。","短髪不胜簪，乌帽倩谁整。","衰颓强追欢，起舞羞顾影。","君忧白昼短，我爱清夜永。","三釂意弥勤，殽酒罄杯皿。","弃置身外事，聊复乐俄顷。","世方汹波澜，我心犹古井。","归来豪兴尽，宴坐朝内景。","明朝汲新泉，旧箧余赐茗。"],"title":"九日登琼台再次前韵"}
