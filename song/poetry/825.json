{"author":"韩溥","id":825,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["悟解真空始壮年，两朝供奉近炉烟。","故乡梦断三湘远，应制诗高四海传。","晴望野云生紫阁，夜吟兰烛滴花笺。","应愁内殿征书至，恐向东林负昔缘。"],"title":"奉扬英公大师诗匠"}
