{"author":"马存","id":193305,"strains":["○平平仄平○平，○平仄仄平仄平。","平平仄平仄，平仄平平平，仄仄平平仄仄平平平。","仄平仄平仄，平仄○平平，仄仄平平仄仄○平平。","平平平仄仄平仄，平仄平平平。","○平平仄仄仄平，平平平仄平仄平。","平平仄仄仄平仄，仄仄仄仄平平平。","仄平仄仄平仄仄，平仄仄仄平平平。"],"paragraphs":["长淮之水青如苔，行人但觉心眼开。","湘江岂无水，鱼腹忠魂埋，但见愁云结雨猿声哀。","浙江岂无水，鸱革漂胥骸，但见潮头怒气如山来。","孤臣词客到江上，何以宽心怀。","长淮之水遶楚流，先生家住淮上头。","黄金万斛浴明月，碧玉一片含清秋。","酒花入面歌一曲，淮上百物无闲愁。"],"title":"长淮谣为徐先生咏"}
