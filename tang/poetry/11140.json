{"author":"刘禹锡","id":11140,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["曾经谢病各游梁，今日相逢忆孝王。","少有一身兼将相，更能四面占文章。","开颜坐上催飞盏，回首庭中看舞枪。","借问风前兼月下，不知何客对胡床。"],"title":"洛中逢白监同话游梁之乐因寄宣武令狐相公"}
