{"author":"释德葵","id":172429,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["闻说芳亭着意浓，留连美景一壶中。","歌声不放鶑声老，酒面长陪花面红。","笋迸玉簪穿落日，柳拖金线系东风。","时人尽道春归去，疑是桃源路忽通。"],"title":"留春亭"}
