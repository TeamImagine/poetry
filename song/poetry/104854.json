{"author":"陶梦桂","id":104854,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄仄平仄仄平。","平仄仄平平仄仄，仄平仄仄仄平平。"],"paragraphs":["蜀山越峤倦跻攀，拄杖经年挂壁间。","驹隙光中惊迅速，龙泉山里占清闲。","但存宝藏明珠在，不管石头行路难。","香冷磬残经卷了，倚栏静数暮鸦还。"],"title":"酬坚大师"}
