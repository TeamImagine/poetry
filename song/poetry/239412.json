{"author":"孙觌","id":239412,"strains":["仄仄平平仄仄平，平平仄仄仄平平。","平平平仄平平仄，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["帐殿筹兵拥俊髦，风尘三尺剑吹毛。","鸾旗低绕金舆动，雉扇旁连玉简高。","折柳便堪当马棰，割鸡何足试牛刀。","看君一扫欃枪尽，归握元戎虎豹韬。"],"title":"送陈令解印赴阙三首  其二"}
