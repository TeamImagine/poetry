{"author":"陆游","id":33594,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["鳯城书到锦江边，故里归期愈渺然。","掌上山川初入梦，壶中日月尚经年。","方轮落落难推毂，倦马骎骎怕着鞭。","未佩鱼符无吏责，看花且作拾遗颠。"],"title":"得都下八月书报蒙恩牧叙州"}
