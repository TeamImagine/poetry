{"author":"吴芾","id":18132,"strains":["平平仄仄仄平平，平仄仄平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄平仄平平仄仄，仄平平仄仄平平。"],"paragraphs":["污河积水困薰蒸，开凿那知不日成。","野水尽从檐下过，客舟还傍市中行。","江山自昔天然秀，人物从今分外清。","本为此邦开眼目，老夫双目亦增明。"],"title":"开河毕功喜而有作"}
