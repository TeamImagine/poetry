{"author":"刘克庄","id":110469,"strains":["仄平平平○仄仄，○平仄仄仄○仄。","平平仄平仄仄仄，○平仄仄仄平仄。","平仄平○仄平仄，仄平仄仄平平仄。","仄平平○○仄仄，仄仄平仄平平仄。","仄平平平仄仄○，平平平仄平仄仄。","平平仄仄仄仄仄，○平平仄仄平仄。","○平平仄平仄仄，平仄平平○仄仄。","平平仄仄仄平仄，平平仄仄○平仄。","平平仄仄仄平仄，仄平平○平平仄。","仄仄平平仄平仄，仄○平仄仄平仄。","仄平仄仄仄平平，平仄仄平平仄仄。","仄平仄仄仄仄平，仄○平仄平仄仄。","仄平平平平仄平，仄仄平仄○平仄。","平平仄平仄仄平平平，仄仄仄平○仄仄。"],"paragraphs":["四山昏昏如泼墨，行人对面不相觌。","凄乎太阴布肃杀，暗然混沌未开辟。","千丈拏空蛰龙起，一声破柱春雷疾。","我疑人间瓠子决，或是天上银河溢。","异哉烟霏变态中，山川墟市明历历。","茅寮竹寺互掩映，疏舂残磬渺愁寂。","叟提鱼出寒裂面，童叱牛归泥没膝。","羊肠峻坂去天尺，馿饥仆瘦行安适。","林僧卸笠窘回步，海商抛矴忧形色。","纵览鲲鹏信奇伟，戏看凫雁亦萧瑟。","乃知画妙与天通，模写万殊由寸笔。","大而海岳既尽包，细如针粟皆可识。","向来关生何似人，想见丘壑横胸臆。","呜呼使移此手为文章，岂不擅场称巨擘。"],"title":"关仝骤雨图"}
