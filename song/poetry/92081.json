{"author":"释居简","id":92081,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["坤维日望虏尘消，鸳序坤珍压大僚。","持橐爱兄同法从，牧羊友弟并仙镳。","清流未涨双溪碧，浮俗先传五袴谣。","八咏断弦如可续，为君折苇度秋潮。"],"title":"送吴侍郎婺州之官"}
