{"author":"李弥逊","id":253023,"strains":["仄○仄仄仄仄○，平○平仄平平平。","仄○平平仄平仄，仄平仄仄平仄平。","仄平○仄○仄仄，仄○平仄平平平。","仄平平○平仄平，平平平平仄平平。"],"paragraphs":["击鲜举白不厌深，髙烧银烛花成阴。","不如伊蒲杂棃栗，数翁共话千古心。","夜阑相对如梦寐，静听墙壁生潮音。","我方逃禅君莫斟，归来星稀月初沉。"],"title":"季申枢密设醴具素以待诸客表之有诗次其韵"}
