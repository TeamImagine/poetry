{"author":"刘敞","id":174400,"strains":["平平平平○，仄仄仄仄仄。","仄仄○仄平，平仄○仄仄。","仄平平平平，仄仄仄仄仄。","○平仄仄仄，○仄平仄仄。","平平仄平平，仄仄仄仄仄。","仄平平仄仄，仄○仄仄仄。","平平仄○仄，仄仄平仄仄。","仄仄平仄○，仄○仄平仄。","平○仄仄仄，○平仄仄仄。","仄仄平平平，平平仄平仄。","平平仄平仄，平仄仄仄仄。","仄仄平仄平，平平仄平仄。"],"paragraphs":["流光无停期，二十忽复五。","古昔如我人，功烈难遽数。","上天终无私，日月不少驻。","三皇与五帝，回首焉得顾。","新年独何为，扰扰趁俗务。","壮羞儿女态，浩叹觉已屡。","巍巍九重阙，象魏悬法度。","木铎非仲尼，布衣欲何预。","沧溟百万里，乘桴意决去。","顾世聊徘徊，非为取材误。","东风发幽滞，花彩映草树。","烂醉苟自娱，终焉背时誉。"],"title":"新年"}
