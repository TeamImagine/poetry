{"author":"张镃","id":81313,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平平仄平。","仄仄平平仄平仄，仄平平仄仄平平。"],"paragraphs":["欲知家住画图中，静向波心漾短篷。","粉墨晕开天水色，碧朱堆上柳花丛。","云边鸥影来还去，篱畔鸡声西复东。","别浦夷犹岂无谓，细看蘋末受清风。"],"title":"南湖夕泛"}
