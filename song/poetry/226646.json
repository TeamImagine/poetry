{"author":"谢逸","id":226646,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["年少谈王陋汉儒，笔端万字压严徐。","昔为酒客鶑花绕，今作禅林水竹居。","贱子已捐干禄学，故人休草绝交书。","春风纵棹游萧寺，北望淮山正忆渠。"],"title":"游泉庵寺怀璧上人以徐飞锡杖出风尘为韵探得徐字"}
