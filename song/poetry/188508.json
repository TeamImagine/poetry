{"author":"魏野","id":188508,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["年来暂屈佐元戎，富贵真宜在蕊宫。","性洁耻分钱子母，时清懒话剑雌雄。","公心似水逢形鉴，和气如春触物融。","莫道州民俱受赐，好诗遍得有谁同。"],"title":"次韵和同理王耿殿丞见赠"}
