{"author":"王十朋","id":23718,"strains":["仄平平仄平平仄，○仄平○仄平仄。","平○平仄仄平平，○仄平平仄平仄。","平仄平平仄仄平，平平○仄○平平。","平平平仄仄平○，仄仄仄平平仄平。"],"paragraphs":["岳阳楼下风波恶，过客舟行不容泊。","遥从湖口入南津，看尽湖山与城郭。","楼阁峥嵘照眼明，君山当面如蓬瀛。","雄文谁继范文正，妙曲亦无滕子京。"],"title":"初欲维舟岳阳楼下适风作遂泊南津"}
