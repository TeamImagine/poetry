{"author":"钱藻","id":182923,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["去年秀水拍桥深，闻说幽堂绿可临。","自愧尘埃逢泽上，空思潇洒太湖阴。","经台罢讲吹红烬，斋钵留生下翠禽。","应是禅机终息处，不须此外觅双林。"],"title":"静照堂"}
