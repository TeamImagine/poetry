{"author":"释清远","id":225776,"strains":["仄仄仄平平，平○平仄仄。","仄仄仄仄平，平平平仄仄。","○平平仄平，平仄平平仄。","仄仄仄仄平，○平○平仄。","平仄平仄○，仄仄仄仄仄。","仄平仄仄仄，仄仄仄仄仄。","仄仄仄○平，仄平仄仄仄。","平仄仄仄平，平仄仄平仄。","○仄平平平，仄仄平仄仄。"],"paragraphs":["本自未常迷，何劳今日悟。","守住寂寞城，知君还错悮。","从前诸圣人，元是凡夫做。","岂有别路岐，教人离忧苦。","祇者生死中，即是佛去处。","有人忽踏着，选甚浄秽土。","一向不回头，唤之亦不顾。","千圣不奈何，何不省言语。","了却贪嗔痴，即是诸佛母。"],"title":"动静常一"}
