{"author":"陈允平","id":150701,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄仄平平仄平。"],"paragraphs":["别驾移樽宴草堂，四轩帘幕卷斜阳。","芰荷香满鸳鸯宿，杨柳阴浓翡翠藏。","风过水亭秋尚热，月侵山阁夜偏凉。","更阑酒尽不知去，坐看晓星飞玉潢。"],"title":"侍赵别驾宴寿乐堂"}
