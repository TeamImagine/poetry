{"author":"温庭筠","id":44237,"strains":["平○○仄仄平仄，仄○平平仄平仄。","○仄平○平仄平，平平仄仄平平仄。","○○○仄仄○仄，平仄仄平平仄仄。","平平仄仄仄平平，仄仄平平仄○仄。"],"paragraphs":["家临长信往来道，乳燕双双拂烟草。","油壁车轻金犊肥，流苏帐晓春鸡早。","笼中娇鸟暖犹睡，帘外落花闲不扫。","衰桃一树近前池，似惜容颜镜中老。"],"title":"木兰花"}
