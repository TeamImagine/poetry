{"author":"方回","id":149133,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["紫兰黄菊园丁送，亦有邻翁送酒来。","何忽于斯须煮药，不然夫岂怯衔杯。","登高朋友空相觅，抱病情怀未易开。","过了重阳更堪醉，霜天螃蟹小春梅。"],"title":"九日汪元卿送酒亦有相拉者以病嗽不出"}
