{"author":"朱熹","id":55400,"strains":["平仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["游子思亲久聚粮，不堪官里簿书忙。","平生况少鹰鹯意，此日尤惭时世妆。","腊雪未消欢奉檄，春风初转喜还乡。","上堂佳庆从容问，一釂何妨累十觞。"],"title":"彦集奉檄归省示及佳篇次韵奉酬呈诸兄友"}
