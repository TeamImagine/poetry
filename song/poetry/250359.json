{"author":"沈与求","id":250359,"strains":["仄平平仄平，平仄仄○仄。","仄平仄○平，仄仄○仄○。","仄平平仄平，仄仄平平仄。","平平仄平平，仄仄仄平仄。","仄平仄平平，仄仄仄平仄。","仄仄平平○，仄仄仄平仄。","○平仄平平，仄平平仄仄。","仄仄仄平○，仄平平仄仄。","平○仄平平，仄仄平平仄。","○○仄仄仄，仄仄平仄仄。","仄平仄仄平，仄仄平平仄。","仄平仄平仄，仄平平仄仄。"],"paragraphs":["上人游四方，云水渺长道。","一言契深心，百法从此了。","十年归故山，不踏山前草。","经营妙峰堂，想像德云老。","闭关习跏趺，宴坐兀枯槁。","混迹虽寰中，寄意已尘表。","深枝姹岩花，雅音喧谷鸟。","翠竹伴幽禅，白莲敷众好。","山空有云归，地净无尘扫。","回观第一义，湛湛孤月皎。","法门有等差，问讯今谁晓。","跃身宝楼阁，此堂终褊小。"],"title":"奉题思上人妙峰堂"}
