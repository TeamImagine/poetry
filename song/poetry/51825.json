{"author":"喻良能","id":51825,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["姓名久已覆金瓯，一品师臣德业优。","黼扆尚询黄发旧，衮衣难伴赤松游。","松筠劲节高三事，桃李浓阴遍九州。","萧叶杨门端可继，只今衮衮富公侯。"],"title":"史丞相生辰  其一"}
