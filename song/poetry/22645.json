{"author":"王十朋","id":22645,"strains":["平○平仄平平平，仄平仄仄平平平。","平平平仄仄平仄，平平仄仄平○平。","平仄○平仄平仄，仄仄○平仄平仄。","仄平平仄○平平，仄仄仄平○仄仄。","仄平仄仄仄平平，仄仄○平平仄平。","平平平仄仄平仄，仄仄○仄平平平。","仄平仄仄平平仄，平○平○平仄仄。","平平仄仄平仄平，平仄仄平平仄仄。","仄平仄仄平○平，仄平仄仄平平平。","○平○仄仄平仄，仄仄仄○平仄仄。"],"paragraphs":["宸廷侥冒先诸儒，宠褒况获骊龙珠。","青衫黄牒拜君赐，红莲绿水官留都。","明日扁舟欲东出，访别长忧碍新律。","丈人呼酒如韩公，贱子愧非张十一。","酒阑未放客还家，活火煎泉烹叶嘉。","西来频下豫章榻，盛事当作还乡夸。","始终尚赖公鞭策，邪正途中知所择。","捐躯誓报明主恩，青史庶逃千古责。","况公自是人中奇，境邻吕望逢明时。","行持从橐奉清问，美恶愿分嫫与施。"],"title":"陈大监饯别用前诗珠字韵以谢"}
