{"author":"释德洪","id":228347,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["照人风骨玉颀然，来慰衰途亦自贤。","肝胆秋光磨洞彻，齿牙岳色嚼芳鲜。","应传画里风烟句，更学诗中文字禅。","已作一灯长到晓，定然百衲不知年。"],"title":"赠涌上人乃仁老子也"}
