{"author":"徐照","id":80059,"strains":["仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["案上一琴书数卷，不须此地有笙歌。","厌居市井观天小，喜到君家见月多。","叶满地飞随步履，鹤于人熟听吟哦。","明朝也向山中去，手把松枝养太和。"],"title":"会饮鲍史君池台"}
