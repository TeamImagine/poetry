{"author":"卢仝","id":13750,"strains":["仄仄仄仄平，平平平平平。","仄仄仄平○，○仄平○平。","平平仄○仄，仄仄仄仄○。","平仄平仄平仄平，仄仄仄仄仄平平。","平仄仄，仄平○。","平平平，仄仄平。","仄平仄○仄，仄仄平平仄仄平。","平仄平仄仄仄平，平平平仄仄平平。","仄仄平○仄仄平，平仄平平平仄仄，仄平平仄仄平平。"],"paragraphs":["小妇欲入门，隈门匀红妆。","大妇出门迎，正顿罗衣裳。","门边两相见，笑乐不可当。","夫子于傍聊断肠，小妇哆{口是}上高堂。","开玉匣，取琴张。","陈金罍，酌满觞。","顾言两相乐，永与同心事我郎。","夫子于傍剩欲狂，珠帘风度百花香。","翠帐云屏白玉床，啼鸟休啼花莫笑，女英新喜得娥皇。"],"title":"小妇吟"}
