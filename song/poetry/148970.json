{"author":"方回","id":148970,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平平仄平。","仄仄平平仄平仄，平平平仄仄平平。"],"paragraphs":["逃生何处可茅庵，城市山林总不堪。","人莫我知姑用六，今非昔比更缄三。","擘麟行酒海深浅，系雁传书天北南。","数月儿曹尽饥瘦，无能衰叟但怀惭。"],"title":"怀惭"}
