{"author":"唐庚","id":227638,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["永漏侵春已数筹，地炉犹拥木绵裘。","无心岂畏三尸诉，爱日还惊一岁休。","故国二千空醉眼，新年三十恰平头。","光阴未用相敦迫，领取衰翁两鬓秋。"],"title":"除夕感怀"}
