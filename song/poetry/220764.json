{"author":"邹浩","id":220764,"strains":["平仄平仄平，○仄仄平仄。","○○平仄平，平仄○仄仄。","仄平○仄平，仄仄平仄仄。","平平○仄平，平仄仄平仄。","仄仄仄仄平，仄平仄仄仄。","○仄平平平，平平仄○仄。"],"paragraphs":["花药山去来，难遇此天日。","深衣书眼青，摩衲禅眼碧。","雁峰相与高，可以同我适。","浮云当面开，千里见丛荜。","况紫盖祝融，插天日未夕。","正尔无能名，僧来乞题石。"],"title":"次韵和范信中同游花药有作"}
