{"author":"丁谓","id":199438,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["白麻初降紫宸中，簪组相惊帝泽丰。","骤陟将坛知运偶，久尘台席愧材庸。","桑榆便觉人间别，旌戟犹疑梦里逢。","已是都城耸荣观，更颁天唱耀戎容。"],"title":"次韵和进真宗七言四韵"}
