{"author":"张祜（二）","id":46756,"strains":["平仄平平仄，平平仄仄平。","平平平仄○，仄仄仄平平。","平仄平平仄，平○仄仄平。","平平平仄仄，○仄仄平平。","仄仄平平仄，平○仄仄平。","平平仄仄○，平仄仄平○。","仄仄平○仄，○平仄仄平。","平平平仄仄，仄？仄平平。","仄仄平○仄，平平仄○平。","平○仄仄仄，仄平仄平平。"],"paragraphs":["天纵韩公愈，才为出世英。","言前风自正，笔下意先萌。","尘土曾无迹，波澜不可名。","词高碑益显，疏直事终明。","片段随冰释，丝毫入镜清。","文雕玉玺重，诗织锦梭轻。","别得春王旨，深{氵公}《大雅》情。","穷奇开蜀道，诡怪哭秦坑。","骥逸终难袭，雕蹲力更生。","谁当死后者，别为破规程。"],"title":"读韩文公集十韵"}
