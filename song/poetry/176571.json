{"author":"司马光","id":176571,"strains":["仄平仄仄平，平仄○平仄。","平平仄平平，平仄仄○仄。","平平平平平，平仄平平仄。","仄平○仄仄，仄仄仄仄仄。","平平仄平平，仄仄仄仄仄。","平平仄平仄，○仄仄仄仄。","平平平仄仄，平仄平平仄。","平平○仄平，平平平仄仄。"],"paragraphs":["喜君午际来，凉雨正纷泊。","呼奴扫南轩，壶席谨量度。","轩前红薇开，壶下鸣泉落。","必争如五射，有礼异六博。","求全怯垂成，倒置畏反跃。","虽无百骁巧，且有一笑乐。","交飞觥酒满，强进盘餐薄。","苟非兴趣同，珍殽徒绮错。"],"title":"张明叔兄弟雨中见过弄水轩投壶赌酒薄暮而散诘朝以诗谢之"}
