{"author":"林希逸","id":119893,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["出语无多动造微，公于学问似生知。","客游槐府珍遗帖，世诵樗翁序近诗。","握手最先门下士，伤心谁勒墓前碑。","匆匆四十年间梦，忆到庐江下榻时。"],"title":"信庵赵少保挽诗  其四"}
