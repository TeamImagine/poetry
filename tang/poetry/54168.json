{"author":"储光羲","id":54168,"strains":["平仄仄仄平，？平平平平。","平仄仄平仄，平仄○仄○。","平○平平平，仄仄平仄平。","平仄仄平仄，仄仄○○○。","仄平仄○平，仄平平平平。","仄平仄平仄，仄仄平平平。","仄平仄仄平，仄仄平平平。","仄平仄平仄，仄平仄○平。","仄仄平平平，平平平仄平。","平平仄仄平，仄仄平平平。","平仄仄平平，仄仄平平平。","平仄仄仄仄，仄仄平仄平。","仄○仄平平，平仄平平平。"],"paragraphs":["朝出猛兽林，躨跜登高峰。","僮仆履云雾，随我行太空。","羲和舒灵晖，倏忽西极通。","回首望泾渭，隐隐如长虹。","九逵合苍芜，五陵遥瞳蒙。","鹿游大明殿，雾湿华清宫。","网罗蠛蠓时，顾齿熊罴锋。","失途走江汉，不能有其功。","气逐招遥星，魂随阊阖风。","惟言宇宙清，复使车书同。","林木被繁霜，合沓连山红。","鹏鹗励羽翼，俯视荆棘丛。","誓将食鸧鸮，然后归崆峒。"],"title":"登秦岭作时陷贼归国"}
