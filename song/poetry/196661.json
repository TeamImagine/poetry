{"author":"吴黯","id":196661,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["倏忽云烟化杳冥，峰峦随处入丹青。","地连药鼎汤泉沸，山带龙须草树腥。","半壁绛霞幽洞邃，一川寒雹古湫灵。","霓旌去后无消息，犹有仙韶动俗听。"],"title":"因公檄按游黄山"}
