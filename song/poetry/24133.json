{"author":"宋祁","id":24133,"strains":["平平平仄仄，仄仄仄平平。","平仄○平仄，平平仄仄平。","仄平平仄仄，平仄仄平平。","平仄平平仄，仄平仄仄平。","平平○仄仄，仄仄仄○平。","仄仄平平仄，？平仄仄平。","仄平平仄仄，○仄仄平平。","仄仄平平仄，平平仄仄○。","○平○仄仄，仄仄仄○平。","仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。"],"paragraphs":["江南寒意薄，未腊见梅芳。","为有轻盈态，都无浅俗香。","倚风斜夕脸，呵雪噤晨妆。","刀尺凭鲛杼，比邻托粉墙。","高枝笼远驿，侧影照回塘。","旷望黄昏月，嫶妍半夜霜。","一身来上国，三载别炎方。","不见南枝早，方惊北道长。","当时犹引领，此际故回肠。","泪尽羌人笛，魂销越使乡。","危楼难极目，恨酒怯盈觞。","未到卢家第，终虚白玉堂。"],"title":"南方未腊梅花已开北土虽春未有秀者因怀昔时赏玩成忆梅咏"}
