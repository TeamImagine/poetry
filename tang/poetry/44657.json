{"author":"欧阳炯","id":44657,"strains":["仄仄平○平仄仄，平仄仄平平仄。","○仄仄平？仄，仄○平平仄仄，平仄平仄平仄。","仄平平仄○○仄，平仄仄仄平，平仄○仄仄。仄平平平○，平仄仄平，平仄○仄。"],"paragraphs":["忆昔花间初识面，红袖半遮妆脸。","轻转石榴裙带，故将纤纤玉指，偷撚双凤金线。","碧梧桐锁深深院，谁料得两情，何日教缱绻？羡春来双燕，飞到玉楼，朝暮相见。"],"title":"贺明朝 一"}
