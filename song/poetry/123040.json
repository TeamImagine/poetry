{"author":"詹初","id":123040,"strains":["平平平仄仄仄平，○平仄仄仄仄平。","仄仄平平平平仄，仄○仄仄仄○○。","仄○平仄仄平仄，仄平仄仄○平仄。","○平仄仄仄仄平，平仄平平平仄仄。","平平仄平仄仄平，平平仄平平平平。","仄仄平平仄仄仄，仄仄仄仄仄平平。","平○仄仄仄仄仄，仄仄仄仄○平平。","○平平，仄仄平，仄平平仄仄平○。","平○平仄仄仄平，○平仄仄仄仄仄平平。"],"paragraphs":["游云纷扰混太清，苍茫万里晦月明。","岂是贞明能为改，却缘外面纵且横。","纵横云霭尽能拨，一轮即见当天发。","当天皎皎月照人，今古何曾人照月。","千江万江月尽圆，千人万人谁知焉。","李白江头捉月死，尽笑李白醉而颠。","江中那有月可捉，举首独立空茫然。","空茫然，月在天，古来祗有一心传。","休教心外便便言，当时岂啻李白醉江边。"],"title":"云掩月  其一"}
