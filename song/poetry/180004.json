{"author":"王安石","id":180004,"strains":["仄仄平仄仄，仄平平仄平。","平仄○仄仄，平平平仄平。","平平仄仄仄，○仄仄仄平。","仄仄平仄平，仄○仄○平。","平平仄仄仄，仄仄仄平平。","仄平平仄○，仄仄仄平○。","仄仄平仄仄，平平仄○平。","○平仄仄仄，仄○仄平平。"],"paragraphs":["结屋山涧曲，挂瓢秋树颠。","鸣不中律吕，时时惊我眠。","吾儿亦恶聒，勠力事弃捐。","止我为尔歌，不如恣其然。","狂风动地至，万窍各啾喧。","一瓢虽易除，岂在有无间。","皪皪山下石，泠泠手中弦。","临流写所爱，坐听以穷年。"],"title":"结屋山涧曲"}
