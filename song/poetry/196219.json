{"author":"张舜民","id":196219,"strains":["平仄平，○○平。","仄平仄，仄仄仄。","仄仄○○仄平平，仄仄仄平平仄仄。","仄仄仄仄，仄仄平仄。","仄仄○仄，平平○平，○平○仄。","○○平平平，平平平平仄。","仄仄仄平，平仄平仄。","○仄平仄○平仄，仄平平平仄。","平仄平仄，仄仄平仄。","平仄仄仄仄平，○平仄仄，仄仄仄平○○平仄。"],"paragraphs":["君马良，乘乘黄。","仆臣御，守法度。","乍可三驱失前禽，不可一朝为诡遇。","假使四牡，项领无害。","六辔如组，周旋中规，折旋中矩。","听和鸾之声，遵康庄之路。","马不骇舆，君子安处。","如欲登九折之险，走羊肠之阻。","蒙犯霜露，跌踢风雨。","虽使造父再生，王良复出，予亦未知其如何尔。"],"title":"君马黄"}
