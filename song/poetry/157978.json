{"author":"韩维","id":157978,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["故人一别两重阳，每欲从之道路长。","有客忽传龙坂至，开樽如对马军尝。","定将琼液都为色，疑有金英借密香。","却笑当年彭泽令，篱边终日叹空觞。"],"title":"谢尧夫寄新酒"}
