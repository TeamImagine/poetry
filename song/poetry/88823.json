{"author":"徐侨","id":88823,"strains":["仄平平平仄，仄仄仄仄平。","平仄仄平仄，仄仄仄仄平。","平仄仄仄平，平仄○仄○。","仄仄仄仄仄，平仄仄平平。","仄平仄平仄，仄平平仄平。","仄平平仄仄，仄平平仄平。","仄平平平仄，平仄仄仄平。","仄平仄仄平，平仄仄仄○。","平平平仄仄，仄仄平○平。","仄平仄仄平，仄仄仄平平。","仄仄平仄仄，平平平仄平。","平仄仄平仄，○平平平平。","平○平仄仄，仄仄○平平。","仄平○仄仄，仄平○仄平。","仄平仄仄平，仄平平仄平。","平平平平仄，平仄仄平平。"],"paragraphs":["竹门何为设，护此自在身。","而有不知者，谓隔一切人。","门有闭有开，人有疏与亲。","闭以谢俗客，开以纳嘉宾。","或方计财利，我方甘窭贫。","或方图宦达，我方埋隠沦。","岂惟乖趋尚，诚亦困纠纷。","若夫道义交，开益所愿闻。","清幽能共适，淡薄能相因。","与夫学问徒，讲说敢辞勤。","义理滋我悦，诗书陶我真。","俱不役殽酌，且无昏精神。","然当时省己，勿或浪尤人。","古人重晚节，气衰当志新。","古人贵老成，齿颓资德尊。","初心苟无负，斯不愧斯门。"],"title":"竹门"}
