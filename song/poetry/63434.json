{"author":"周孚","id":63434,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["蜿蜒一径踏苍龙，趁此霜林叶未红。","翠壁嘘云疑欲雨，沧江翻浪故多风。","凄凉遗事从谁问，邂逅清游与子同。","会向诗翁觅新句，落霞孤鹜本非工。"],"title":"步至石翁山送江亭下赠同游是山予意昔有石姓居之今说怪甚"}
