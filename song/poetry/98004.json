{"author":"赵汝鐩","id":98004,"strains":["平平仄仄仄平仄，仄仄平平仄平仄。","仄平平仄平仄平，仄仄○○仄仄○。","仄平仄平仄仄○，平平仄仄仄仄仄。","仄平仄平平仄仄，仄仄平平○仄仄。","平○平平仄平仄，平仄平仄平平仄。","平平仄仄仄平平，仄仄仄平平仄仄。","仄平平仄平平平，仄仄仄仄仄平仄。","？平仄仄平平仄，仄仄仄平平仄仄。"],"paragraphs":["披荆踏石访山友，野鸟惊人闹枯柳。","牧童为我通姓名，一笑相迎鹤发叟。","结茅倚岩屋数间，尘埃辟易不用帚。","竹厨贮书罗四五，土壁黏碑分左右。","山中新醅未堪压，携手邀我沽村酒。","床前尚有着残棋，忘记四围关户牖。","日斜扶醉同归来，但见黑白子纷纠。","猕猴树上周章走，莫是此曹来动否。"],"title":"访山中友"}
