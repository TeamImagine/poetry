{"author":"李新","id":223123,"strains":["仄平平仄平平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["及时瓜李任浮沉，畏景游云苦太侵。","环县江流元渺渺，参天乔木自森森。","七言妙语腾光焰，八法新题冠古今。","闻道宵征最清处，风翻旌旆月流襟。"],"title":"次韵张永锡待制留题通泉聚古堂"}
