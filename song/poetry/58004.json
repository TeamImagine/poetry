{"author":"张栻","id":58004,"strains":["平仄仄○仄，仄平仄平平。","平平平仄仄，仄仄平平平。","平平仄平平，平仄仄平平。","平平仄仄平，仄仄平平平。","仄仄○仄仄，仄仄平仄平。","平平仄仄平，○仄平平平。","仄平仄仄仄，仄仄仄仄平。","仄仄○仄仄，平平仄平平。","仄仄仄平仄，仄仄仄仄平。","仄平平仄平，仄仄仄仄平。","平平平仄仄，仄平仄平平。","仄仄平仄平，仄仄仄○平。"],"paragraphs":["炎暑盛三伏，驾言得清游。","城南才里所，便有山林幽。","崇莲炫平堤，修竹绿高丘。","方兹闵雨辰，亦有清泉流。","举网鲜可食，汲井瓜自浮。","丝桐发妙音，更觉风飕飕。","喜无举业累，独有讲学忧。","逮子闲暇日，微言要穷搜。","譬彼治田者，黾勉在勿休。","但勤穮蔉功，勿作刈获谋。","虽云千里别，岂无置书邮。","祝子时嗣音，慰我日三秋。"],"title":"严庆胄射策南归迂途相访六月二十有一日同游城南书院论文鼓琴煮茶烹鲜徘徊湖上薄莫乃归明日作别书此为赠"}
