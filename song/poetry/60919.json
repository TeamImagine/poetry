{"author":"许及之","id":60919,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["了知四十九年非，七七盘中共一机。","世路险夷行处是，身名荣耀眼前稀。","此生待足何时足，平日思归今得归。","厚禄故人如问讯，为言留得故山薇。"],"title":"下四十九盘"}
