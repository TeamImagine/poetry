{"author":"方岳","id":127424,"strains":["仄仄平平仄仄平，平平仄平仄平平。","仄平平仄平平仄，仄仄平平仄平平。","平仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["巧语如簧不待频，东皇已为转洪钧。","五更风雨知巢冷，几处宫商隔坞春。","时说一篇新陆贾，横连六国旧苏秦。","恃吾舌在吾何患，从古不无渠辈人。"],"title":"百舌"}
