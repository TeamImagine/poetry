{"author":"洪朋","id":224352,"strains":["仄仄平仄平，仄仄仄○仄。","平平平仄仄，平仄仄○仄。","仄平仄仄平，仄仄平仄仄。","仄仄仄仄○，平平仄○仄。","平仄平仄平，仄○仄仄仄。","仄仄仄仄平，平仄仄仄仄。","平仄仄仄平，平平仄仄仄。","仄仄仄平仄，仄仄仄仄仄。","仄仄平仄仄，○平平仄仄。","平平仄○仄，仄平○○仄。"],"paragraphs":["去月霜雪交，咫尺涩如棘。","今朝云雾散，春气恍如昔。","九衢慰眼新，百草随意出。","俯仰亮有观，兹辰底空掷。","陶谢何许遨，发兴在郭北。","浄界集两楹，层阁倚百尺。","风日已可人，江山亦德色。","四睇感终古，五字办即席。","想见盘礴地，鲜飙生两亦。","良游不相待，发函三叹息。"],"title":"陪诸公步城北分韵得亦字"}
