{"author":"陆龟蒙","id":28446,"strains":["仄仄平平仄仄平，平平仄仄仄平平。","平平平仄仄仄仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["共是虚皇简上仙，清词如羽欲飘然。","登山凡著几緉屐，破浪欲乘千里船。","远梦只留丹井畔，闲吟多在酒旗前。","谁知海上无名者，只记渔歌不记年。"],"title":"和袭美醉中即席赠润卿博士次韵"}
