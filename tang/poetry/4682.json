{"author":"元结","id":4682,"strains":["平仄平平平，平仄平仄仄。","仄平○仄仄，○仄平平仄。","仄平仄平○，仄仄仄平仄。","平仄仄仄平，平仄平○仄。","仄平○○仄，仄仄仄平仄。","平仄仄平平，仄仄仄平仄。","仄平平仄仄，○仄平仄仄。","仄○仄平平，平仄仄平仄。"],"paragraphs":["山泽多饥人，闾里多坏屋。","战争且未息，徴敛何时足。","不能救人患，不合食天粟。","何况假一官，而茍求其禄。","近年更长吏，数月未为速。","来者罢而官，岂得不为辱。","劝为辞府主，从我游退谷。","谷中有寒泉，为尔洗尘服。"],"title":"喻常吾直"}
