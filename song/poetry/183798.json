{"author":"刘攽","id":183798,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄仄平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["明府之官固有程，巴江缭绕趣君行。","孤帆去远沧浪色，百丈牵迟滟滪声。","火井煮盐收倍利，山田种芋劝深耕。","旧来邛竹通西域，边吏还知健令名。"],"title":"送郑秘丞知邛州蒲江县"}
