{"author":"释绍嵩","id":128818,"strains":["平仄平平仄仄平，平平平仄仄平平。","平平仄仄平平仄，平仄仄平平仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["南北三年一解携，曾书蕉叶寄新题。","知渠已富江山句，英誉自成桃李蹊。","坡底诗人梅底醉，云间秋雁水间栖。","千岩万壑时相忆，迢递寻君梦不迷。"],"title":"和自然"}
