{"author":"吕南公","id":208712,"strains":["平仄平平仄仄平，仄平仄仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["仙李枝条万国分，陇西旧望道家孙。","曾经二十载还往，忽过七千余晓昏。","人落九泉无可奈，诗存古壁更休论。","困穷辞气君偏爱，太息南征返北辕。"],"title":"道先游仙都至李尊师故居见余早岁题赠拙句存于屋壁辄寄四韵重相叹赏谨有赓酬"}
