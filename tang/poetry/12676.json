{"author":"孔绍安","id":12676,"strains":["平仄平平仄，平仄○平平。","仄○平仄仄，○平仄仄○。","平平○仄仄，仄仄仄平平。","仄仄平平仄，平仄仄平平。","平平平仄仄，平平平仄平。","平平平仄仄，仄仄仄平平。","仄仄平○仄，平平仄仄平。","平仄平平仄，平仄仄平平。"],"paragraphs":["迢遰双崤道，超忽三川湄。","此中俱失路，思君不可思。","游人行变橘，逝者遽焚芝。","忆昔江湖上，同咏子衿诗。","何言陵谷徙，翻惊邻笛悲。","陈根非席卉，穗帐异书帷。","与善成空说，歼良信在兹。","今日严夫子，哀命不哀时。"],"title":"伤顾学士"}
