{"author":"王令","id":187701,"strains":["平平平仄平平○，仄平仄仄仄仄○。","平平平平仄仄仄，平仄平仄平平○。","平○平平仄仄仄，仄仄仄仄○○○。","仄平仄平仄○仄，仄仄仄仄平平平。","平平○平仄仄仄，平仄仄仄○平平。","仄平○○仄平仄，平仄仄仄平平平。","○平仄仄仄仄仄，仄仄仄仄平平平。","平平○平仄平仄，仄仄仄仄○平平。","平仄仄○平仄仄，平仄平仄仄仄平。","仄平平平平平仄，平仄仄仄平○平。","仄仄○平仄仄仄，仄仄仄仄仄仄平。","平平平平仄平仄，仄仄仄仄平○平。","仄○仄仄仄平仄，仄仄仄仄○○平。","平平平仄仄平仄，仄平仄仄平仄平。"],"paragraphs":["春城花草穷朱殷，俗儿趁走脚欲穿。","闲来无悰喜自适，时到双树为奇观。","庄如天官植幢盖，毅若壮士苍衣冠。","老枝又芽忽并出，似欲并力擎青天。","灵根深盘不可究，疑与地轴相拘挛。","不知培栽竟谁手，而又始植为何年。","行扪步遶不可问，但见茂色连云烟。","东风牵人少游此，佛屋日日重门关。","虽有大荫人不及，于此尤得志士怜。","束蒿为楹樗为柱，居者略不忧其颠。","乃令遗材抱美植，不得总载桷与椽。","髙堂倾欹未支柱，匠者日亦经其边。","不思大干有强用，反以斧钝难其坚。","吁今谁是爱材者，定知惜此双树篇。"],"title":"龙兴双树"}
