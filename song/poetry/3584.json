{"author":"陈与义","id":3584,"strains":["仄平○平平，仄仄○平○。","仄仄仄平仄，仄仄平○平。","仄平仄○平，平○仄平平。","仄平仄平仄，○仄平平平。","平○仄仄仄，仄仄平平平。","仄平平仄平，仄仄○仄平。","平平仄平仄，仄仄平平平。","仄平平仄仄，仄仄平平平。"],"paragraphs":["万航如凫鹥，一水如虚空。","此地接元气，压以楼观雄。","我来自中州，登临眩冲融。","白波动南极，苍鬓承东风。","人间路浩浩，海上春蒙蒙。","远游为两眸，岂恤劳我躬。","仙人欲吾语，薄暮山葱珑。","海清无蜃气，彼固蓬莱宫。"],"title":"登海山楼"}
