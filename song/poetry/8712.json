{"author":"刘著","id":8712,"strains":["仄平○仄仄，仄仄仄平平。","○仄平○仄，平平仄仄平。","仄平平仄仄，平仄仄平○。","平仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。"],"paragraphs":["福威看九落，笔削在麟经。","中道亡三鉴，危时忆九龄。","网罗无处避，鼙鼓不堪听。","身远辽阳渡，心怀岘首亭。","脱巾头半白，倾盖眼谁青。","断雁西风急，潸然涕泗零。"],"title":"次韵彦高即事"}
