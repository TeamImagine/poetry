{"author":"苏轼","id":194708,"strains":["仄仄仄仄仄，平平平仄平。","平平平平平，仄仄平仄平。","平平仄平仄，仄仄平仄平。","仄平仄平平，仄仄平仄平。","平平仄仄仄，平仄平平平。","平○仄平平，○仄平仄平。"],"paragraphs":["弱质困夏永，奇姿苏晓凉。","低昂黄金杯，照耀初日光。","檀心自成晕，翠叶森有芒。","古来写生人，妙绝谁似昌。","晨妆与午醉，真态含阴阳。","君看此花枝，中有风露香。"],"title":"王伯敭所藏赵昌花四首 黄葵"}
