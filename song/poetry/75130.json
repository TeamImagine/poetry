{"author":"赵蕃","id":75130,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄仄平平仄平。","仄仄平平平仄仄，仄平平仄仄平平。"],"paragraphs":["君诗悟入已多年，信手拈来总自然。","静似幽人居在谷，勇如壮士起临边。","波澜收卷虽余地，光艳发舒终属天。","笑我饥吟空白首，乱蛩衰草晚风蝉。"],"title":"进之复有湘潭之役二诗见惜别意  其二"}
