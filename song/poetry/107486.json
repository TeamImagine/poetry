{"author":"王迈","id":107486,"strains":["平平平仄仄平仄，仄○仄仄平平仄。","仄仄仄○仄仄平，平仄仄仄平平仄。","平仄平平仄仄平，平仄平○平○○。","○平平仄仄平平，平平仄仄平○仄。","仄平仄仄仄平○，平仄○○平仄仄。","仄仄平平平仄仄，仄平仄仄仄平平。","平平仄仄仄平仄，仄仄仄平平仄仄。","仄平仄仄仄平平，平仄平平○平仄。","仄平平平仄仄平，平仄○仄平仄仄。","仄平○平仄仄仄，平仄仄仄平平仄。"],"paragraphs":["先生诗笔觑天巧，国中往往无曹鲍。","一读快如檄愈头，抓痒底用麻姑爪。","千古词林有若人，谁复庸中夸佼佼。","当年流落见丹心，悬知世道终难拗。","玉堂岂不愿公留，群吠其如尨也狡。","出入风波千万里，葛巾野服混蛮獠。","饥来只字不堪煮，豆粥一盂粗可饱。","跋前疐后竟何成，赢得清名占箕昴。","与公同时富贵人，名字磨灭随虮蚤。","丈夫当为不朽计，方寸莫被饥寒扰。"],"title":"读坡诗"}
