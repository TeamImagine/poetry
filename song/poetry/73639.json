{"author":"赵蕃","id":73639,"strains":["仄平仄平平，仄仄仄仄平。","仄平仄仄平，○仄平仄平。","仄平仄仄平，○平仄平仄。","平仄仄仄仄，平平仄平平。","仄平仄仄仄，仄仄平平平。","○平○平仄，仄仄平平平。","仄平仄平仄，○平○平平。","仄仄仄仄仄，仄平仄○○。","仄仄仄○仄，平平仄平○。"],"paragraphs":["昔公立螭坳，秉笔罔不书。","及乎上谏坡，论议无日虚。","直言有不雠，柴桑念归欤。","高卧属几日，朱轓起阎闾。","政成合入奏，返直承明庐。","如何更持节，未使经纶摅。","上心岂无谓，劳公重皇居。","吏恶必剪刈，士良必吹嘘。","此自宰相事，于公定何如。"],"title":"施衢州除浙西提刑以诗寄饯三首  其一"}
