{"author":"华镇","id":212117,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["生来幽意酷怜梅，醉眼愁眉见即开。","案上欲教终日在，林梢令折数枝来。","轻匀素色欺鱼网，潇洒清香压麝煤。","一嗅一观情一倍，熙熙不啻上春台。"],"title":"梅花一首"}
