{"author":"张咏","id":112355,"strains":["平○○仄平，平仄仄平平○平。","仄仄平平平仄仄，平○仄仄○平平。","仄平平○平仄仄，平仄平○平仄仄。","平平仄仄○平平，○仄○平仄平仄。","仄平平仄仄仄平平平，平仄平○平仄平。","仄平○仄仄平平仄仄，仄仄平○平仄仄。","仄平平仄平○平仄平仄平，仄仄平平平仄○。","仄仄平平仄平仄，平平仄平○○平。","仄平平仄仄平仄，仄平平仄平○平。","平○仄平平仄仄，仄○仄平平仄仄。","平仄平平仄仄平，仄平仄仄平平仄。"],"paragraphs":["天教传百花，抟作小英明如花。","住近桃花坊北面，门庭掩映如仙家。","美人宜称言不得，龙脑熏衣香入骨。","维扬软縠如云英，毫郡轻纱若蝉翼。","我疑天上婺女星之精，偷入筵中名小英。","又疑王母侍儿初失意，谪向人间为饮妓。","不然何得肤如红玉初碾成，眼似秋波双脸横。","舞态因风欲飞去，歌声遏云长且清。","有时歌罢下香砌，几人魂魄遥相惊。","人看小英心不足，我看小英心本足。","为我高歌送一杯，我今赠尔新翻曲。"],"title":"筵上赠小英"}
