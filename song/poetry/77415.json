{"author":"陈岘","id":77415,"strains":["仄仄平平平，仄仄仄平仄。","○○平仄仄，仄仄仄平仄。","平仄○仄平，平平仄平仄。","平平○仄仄，平仄仄平仄。","平平仄平平，○仄平平仄。","仄仄平仄平，○仄仄平仄。"],"paragraphs":["杖屦随春风，邂逅得良友。","行行西域道，触目尽花柳。","还步过茆茨，交欢亦何有。","东邻颇好事，邀我意良厚。","南窗竹风凉，更命新醅酒。","一醉何足辞，期此百年久。"],"title":"饮翁常之宅分韵得友字"}
