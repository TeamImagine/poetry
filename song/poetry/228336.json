{"author":"释德洪","id":228336,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["轻狂举世谁非伪，迟钝知余却甚真。","未把僻怀投俗好，且将狂语博君瞋。","已嗟心折垂垂老，忍看花飞片片春。","满眼闲愁图不得，江南无奈到心频。"],"title":"偶读和靖集戏书小诗卷尾云长爱东坡眼不枯解将西子比西湖先生诗妙真如画为作春寒出浴图廓然见诗大怒前诗规我又和二首  其二"}
