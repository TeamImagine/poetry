{"author":"陆游","id":34539,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["此生本寄一浮沤，归卧茅茨又四秋。","习气未除惟痛饮，幻躯偶健且闲游。","买蓑山县云藏市，横笛江城月满楼。","与世沈浮最安乐，莫思将相快恩雠。"],"title":"游山归偶赋"}
