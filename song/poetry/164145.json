{"author":"仇远","id":164145,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄仄平平仄平。","平仄平平仄平仄，仄仄仄仄仄平平。"],"paragraphs":["年年待月引壶觞，坐对中庭玉一方。","静夜忽惊云作雨，索居空使客思乡。","荒鸡声续檐花滴，蝴蝶梦回岩桂香。","何处高楼见山阔，快予吹笛据胡床。"],"title":"中秋待月不见  其二"}
