{"author":"强至","id":182610,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["当年秘宝已无形，独有层峰似旧青。","不许俗人留辙迹，却应神物护岩扃。","山腰猿啸孤烟暝，洞口龙归暴雨腥。","今日一来探绝赏，始知全胜考图经。"],"title":"游宝掌院"}
