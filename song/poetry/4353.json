{"author":"邓肃","id":4353,"strains":["仄○平仄仄平仄，仄仄平仄○平仄。","仄平仄仄平平仄，仄平平仄平平仄。","平平仄平仄仄平，仄平仄仄平仄平。","○○仄仄平平仄，仄仄仄仄仄平平。","○平平仄仄○仄，○平○仄平仄仄。","仄平仄仄仄平平，仄仄○平仄○仄。"],"paragraphs":["管中窥豹一斑耳，敢对江海更言水。","赖公不作扬雄尾，舞雩曾许随童子。","绨袍至今念故人，世人欲杀渠不嗔。","更将妙语为高价，坐令玉表欲侔真。","期公终始不相绝，回愚参鲁余亦拙。","异时报德但修身，那用张良袖中铁。"],"title":"和谢吏部铁字韵三十四首 呈几叟仪曹四首 其一"}
