{"author":"楼钥","id":66743,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["六和久坐趣归鞭，却送旌麾水竹边。","无说可裨新令尹，有诗重送老同年。","城隅绿竹今安否，庭下朱栾定俨然。","回首东州真梦境，羡君此去若登仙。"],"title":"送曾南仲寺丞守永嘉"}
