{"author":"华镇","id":211945,"strains":["平平仄平仄，平平仄○平。","○平仄仄○，仄仄平仄平。","平仄仄平仄，平平仄○平。","○平○平仄，仄仄平仄○。","平平仄平仄，仄仄平平平。","平仄仄平平，平平仄仄平。","仄平仄平仄，仄平仄平平。","仄仄○平仄，○平仄平平。","平仄仄平仄，平○仄平平。"],"paragraphs":["秋阳铄金石，康庄昼如焚。","乘轩及负荷，累足朝市门。","挥汗散凌雨，腾埃播长云。","隋珠弹黄雀，贵贱谁复论。","安知北窗下，乃有羲皇人。","高卧挹清风，翛然远世纷。","绿琴寂繁奏，白醅漉纶巾。","井水患甘旨，膏兰困明芬。","何用结庐地，喧填走车轮。"],"title":"咏古十六首  其一三"}
