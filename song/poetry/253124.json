{"author":"李弥逊","id":253124,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["围炉人散长寒煤，暖日还催墐户开。","春近郊原思梦蝶，雪残池馆见真梅。","客愁宛转凌双鬓，岁律侵寻寄一杯。","试绕小栏寻翠甲，履痕犹占旧苍苔。"],"title":"春近风日渐佳与似表弟开小户纵步后庭"}
