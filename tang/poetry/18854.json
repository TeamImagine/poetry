{"author":"李绅","id":18854,"strains":["○仄仄仄仄平平，仄仄○平仄仄平。","平○仄平平仄仄，仄平平仄仄平平。","仄平平仄○○仄，平仄平平仄仄平。","平仄仄平平仄仄，仄平平仄平平平。"],"paragraphs":["油幢并入虎旗开，锦橐从天凤诏来。","星应魏师新鼓角，地嫌梁苑旧池台。","日晖红斾分如电，人拥青门动若雷。","伊洛镜清回首处，是非纷杂任尘埃。"],"title":"拜宣武军节度使"}
