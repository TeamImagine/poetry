{"author":"释道潜","id":203118,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["儿童笺管已能操，书乏吟窗几兔毫。","文囿垣墙增渐广，词林枝叶势方高。","嗟余旧喜论周诰，晚岁无心讽楚骚。","羡子得时勤述作，宛如秋浦涌云涛。"],"title":"次韵升师见招  其二"}
