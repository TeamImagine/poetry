{"author":"葛胜仲","id":230720,"strains":["平平仄仄平仄平，仄仄仄仄平平平。","平平仄仄仄仄仄，○平仄仄平平平。","仄平平仄平仄仄，仄平仄仄平平平。","仄平仄○○仄仄，仄平仄仄平平平。","仄平仄仄仄仄仄，仄○仄仄平仄平。","仄平仄仄仄平仄，平平仄仄平平平。","仄仄仄仄仄平仄，仄仄平平平仄平。","平○仄仄○仄平，仄平○仄○平平。","仄平仄平仄仄仄，平仄平仄平○平。","仄仄平平仄仄仄，仄平仄○平平平。","平平仄仄仄仄仄，仄仄平仄平平平。","仄仄仄仄仄平仄，仄○○仄平平平。"],"paragraphs":["南州地气真火维，午暑势若遭蒸炊。","风亭水榭不救暍，如何泛役冲炎曦。","四年遵路俱六月，叩门急义非君谁。","小蓬暑行分不免，著书暂卷春秋帷。","借船屡枉逸少字，质钱敢以班史辞。","一麾尚与数人共，西江得水知何时。","况复外事继婴扰，主孟频歌烹伏雌。","天其或者降大任，必先空乏其储赀。","老人索居寓泽国，蛙黾同处时迎毉。","麦麹芎䓖两未效，政须健论扶衰疲。","君今舍我那遽反，落寞何用伸吾眉。","大恐尺一亟招选，径从儳道趋天墀。"],"title":"送庆善之江阴"}
