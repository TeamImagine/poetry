{"author":"独孤及","id":5001,"strains":["仄平平仄仄，仄仄仄平平。","平仄平平仄，平平○仄平。","平平仄平仄，仄仄仄平平。","平仄仄平仄，平平仄仄平。","平○仄平仄，平仄仄平平。","仄○平平仄，平平仄仄平。","平平平仄仄，仄仄○平平。","仄仄平平仄，平平仄仄平。","平平平仄仄，平仄仄平平。","○仄仄○仄，仄平○仄平。","仄平○仄仄，仄仄仄平○。","仄仄平平仄，平平仄仄平。"],"paragraphs":["汉家金马署，帝座紫微郎。","图籍凌群玉，歌诗冠柏梁。","阴阴万年树，肃肃五经堂。","挥翰忘朝食，研精待夕阳。","晴空露盘迥，秋月琐窗凉。","远兴生斑鬓，高情寄缥囊。","葳蕤双鸑鷟，夙昔并翱翔。","汲冢同刊谬，蓬山共补亡。","差池摧羽翮，流落限江湘。","禁省一分袂，昊天三雨霜。","石渠遗迹满，水国暮云长。","早晚朝宣室，归时道路光。"],"title":"奉和中书常舍人晚秋集贤院即事寄赠徐薛二侍御"}
