{"author":"方回","id":149434,"strains":["平仄○○平平仄，仄仄平平仄平仄。","仄平平○平仄平，平○仄仄仄仄仄。","平平仄仄平仄仄，仄仄○平仄仄仄。","○○仄仄仄仄仄，平平仄○仄○仄。","仄平平平平○平，仄平平仄○平仄。","○仄仄平仄仄仄，仄平仄仄○仄仄。","仄仄平平仄仄平，仄仄平仄仄○仄。","平平仄仄平平仄，平仄仄仄○平仄。","平平仄仄平仄○，仄○平仄仄○仄。","仄平仄仄平○仄，仄○仄仄平平仄。","仄仄○平仄仄○，仄仄平平平仄仄。","平平平仄仄平平，仄仄平平○仄仄。"],"paragraphs":["修善过如修亭馆，种德高于种花木。","四时芳菲人不知，蜂犹有鼻蝶有目。","公心一寸春万宇，好事如麻不计斛。","将相富贵世不少，钟鸣夜行鼎折足。","我公之游追张良，我公之隠胜梅福。","犹忆妙年伐鬼国，二师击宛骑斩郁。","独乐先生五亩园，大庇寒士万间屋。","图形已上功臣阁，投老未数王官谷。","千葩万卉春昼长，范蠡西施著膏沐。","锦天绣地香中醉，汉相政窘千金牍。","一品闲身释衮衣，万古芳名垂汗竹。","红霞蒸处几东风，会见瑶池三度熟。"],"title":"寄题吕常山平章锦绣香中"}
