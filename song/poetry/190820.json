{"author":"韦骧","id":190820,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["孤城西出夕阳偏，岭上行行思渺然。","草木高低共秋色，江湖左右各天边。","凌风短鬓无由掠，投宿轻蹄不用鞭。","一簇人烟紫岩驿，解鞍聊看月婵娟。"],"title":"离池州过长围岭"}
