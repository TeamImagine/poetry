{"author":"王庭珪","id":238063,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["湖海元龙气宛然，求田问舍语何缘。","两京梦断无消息，万里人归有歳年。","岭外梅花愁欲破，云安江水远堪怜。","兹辰不预朝阊阖，犹喜山间稳昼眠。"],"title":"和陈相之至日即事二首  其一"}
