{"author":"仇远","id":163944,"strains":["仄仄仄平平，平仄仄平仄。","平平仄平○，仄仄仄仄仄。","仄仄仄平平，平仄仄仄仄。","仄平仄仄平，仄仄平仄仄。","平平仄仄仄，仄仄○仄仄。","平○仄○仄，平仄仄仄仄。","仄仄仄仄仄，仄仄平仄仄。"],"paragraphs":["有客送苔梅，来自马塍里。","斜枝巧盘折，的皪数十蘂。","意欲媚春风，宁免少屈己。","独怜铁石肠，竟作柔绕指。","他乡忽一见，少慰空谷喜。","何当解其缚，条直有妙理。","幸不入俗眼，入俗梅亦耻。"],"title":"盆梅"}
