{"author":"王十朋","id":22150,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["冠玉堂堂骨相奇，起家消息露蓍龟。","齿牙不妄千金诺，度量难窥万顷陂。","车辙过门多长者，箕裘传业有佳儿。","西园新卜松楸地，记得公颜向此怡。"],"title":"陈景公挽词  其一"}
