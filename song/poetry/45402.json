{"author":"杨万里","id":45402,"strains":["平仄平仄仄平平，仄○平平仄仄平。","平仄仄平仄仄仄，仄平仄○○○平。","仄平仄仄平平仄，平仄平平仄仄平。","平仄平平仄平仄，○○平仄平○平。"],"paragraphs":["归欤还复换年芳，不分官梅恼石肠。","黄帽政堪供短棹，白头可更献长杨。","忽逢社里催搜句，安得花边对举觞。","天上含香有知己，弹冠端复为王阳。"],"title":"乙未和杨谨仲教授春兴"}
