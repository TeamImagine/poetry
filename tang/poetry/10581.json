{"author":"柳宗元","id":10581,"strains":["仄平仄平仄，仄仄平平仄。","仄仄仄平平，平平仄平仄。","仄○平仄仄，平仄仄仄仄。","仄仄仄仄平，平平仄平仄。","平？○仄仄，仄仄平平仄。","仄仄仄平平，仄○平仄仄。"],"paragraphs":["老僧道机熟，默语心皆寂。","去岁别舂陵，沿流此投迹。","室空无侍者，巾履唯挂壁。","一饭不愿余，跏趺便终夕。","风窗疏竹响，露井寒松滴。","偶地即安居，满庭芳草积。"],"title":"赠江华长老"}
