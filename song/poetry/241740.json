{"author":"周紫芝","id":241740,"strains":["仄平仄仄平，平平平仄○。","仄平平平仄，仄仄平仄平。","仄仄平仄○，仄平平仄平。","仄平仄平仄，平仄○平平。","平平仄平平，仄仄平仄平。","平平○仄仄，仄仄平平平。","仄平○仄仄，平仄仄○平。","仄平平仄平，平平仄平平。","仄仄仄仄平，仄仄○平平。","仄平平仄平，仄仄仄仄平。","仄仄仄仄平，平平仄○○。","仄平平仄○，平○平仄平。","○○仄仄仄，仄仄平平平。"],"paragraphs":["隐之刺五羊，归嚢香一斤。","恕投湖亭水，内子无饭薫。","欲草廉吏传，恨无班马文。","此风一凋落，披靡如丝纷。","前身是香严，宿习今尚勤。","炉烟凝室炷，印篆缄雕纹。","嗜香犹有癖，于世已如云。","况今花木妍，香风度微芬。","节物岂不佳，老况难强欣。","太常斋日多，十饭九不荤。","唯有鼻孔香，时于静中闻。","未知刘季和，何如荀令君。","且当置是事，一笑同氤氲。"],"title":"刘德秀县丞凡五和前篇仆亦五次其韵  其五"}
