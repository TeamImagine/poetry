{"author":"苏泂","id":95714,"strains":["平平仄仄平平平，仄○仄○平○平。","平平仄仄仄仄仄，仄平仄仄平平平。","仄平仄仄仄平仄，仄仄平平仄平仄。","平平平仄仄仄○，仄平○平仄平仄。","仄平平平平仄平，平仄仄仄平平平。","仄平平仄仄平仄，仄仄平平平仄仄。"],"paragraphs":["青丝络马黄金羁，紫衣导从前驱驰。","男儿四十作太守，路人指点生光辉。","我时笑与路人说，太守襟怀世人别。","平生为政学鲁论，爱民如儿少鞭挞。","上饶之民吾贺君，君独不见南安军。","是家官职未渠已，太后垂帘功盖世。"],"title":"送孟信州去矣行"}
