{"author":"王洋","id":251420,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["幻形变灭困须臾，晚景尤惊岁易徂。","满目交游多故物，伤心风雨对今吾。","逝波昨日方追霅，覆篑今朝又过衢。","旋打青梅新荐酒，且须耳热听歌呼。"],"title":"僧自临安归说远信"}
