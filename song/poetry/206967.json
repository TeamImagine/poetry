{"author":"黄庭坚","id":206967,"strains":["仄仄平○仄○，仄仄仄仄平平。","平平仄平仄平仄，○平仄仄平平平。","平平平平平仄仄，平○平平仄仄平。","○平仄○仄仄仄，平○平仄仄平平。","仄平仄仄仄○仄，平○平平仄平平。","仄仄仄平平仄仄，○平仄仄仄平平。","平○仄平平仄仄，仄平平仄仄平平。","平○仄平平仄，仄平仄平仄平仄。","○平平平，仄平仄平仄平平。","仄○仄仄仄平平仄仄，仄仄仄平平仄仄。"],"paragraphs":["薄酒终胜饮茶，丑妇不是无家。","醇醪养牛等刀锯，深山大泽生龙蛇。","秦时东陵千户食，何如青门五色瓜。","传呼鼓吹拥部曲，何如春雨一池蛙。","性刚太傅促和药，何如羊裘钓烟沙。","绮席象床雕玉枕，重门夜鼓不停挝。","何如一身无四壁，满船明月卧芦花。","吾闻食人之肉，可随以鞭朴之戮。","乘人之车，可加以𫓧钺之诛。","不如薄酒醉眠牛背上，丑妇自能搔背痒。"],"title":"薄薄酒二章  其二"}
