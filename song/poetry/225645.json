{"author":"章凭","id":225645,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["山家门迳锁寒松，更向烟萝第几重。","幽鸟啼花归旧谷，应龙飞雨过前峰。","分持皂盖歌千骑，入冠黄扉禄万锺。","一见高吟重兴感，清名长在木阴浓。"],"title":"题山宫法安院"}
