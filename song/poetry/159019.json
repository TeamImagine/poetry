{"author":"邵定翁","id":159019,"strains":["平○平，仄平平仄平，仄仄仄仄仄仄平。","平平仄仄平平平，仄仄仄仄○○平。","仄平仄仄仄平仄仄仄仄仄，平平平仄平。","平平平平仄平平，○平？平平仄平。","平仄仄仄仄仄平，仄仄平仄○仄平。","平平仄仄仄仄平，○仄仄仄平平。"],"paragraphs":["青泥坡，一坡高一坡，毒蟒寄穴虎作窠。","风酸日黯云嵯峨，抵死欲上将如何。","上头莫有牡丹紫玉九袴带，黄金千万罗。","高堂阿婆雪皤皤，妻炊扊扅颦翠蛾。","儿懒失学岁月蹉，纵得金玉丧已多。","山禽笑汝汝莫呵，行不上也哥哥。"],"title":"行不上也哥哥"}
