{"author":"宋庠","id":2570,"strains":["平仄○平仄，平平仄仄平。","仄平平仄仄，○仄仄平平。","平仄平平仄，平○仄仄平。","平平平仄仄，平仄仄平平。","平○平平仄，平平仄仄平。","仄平平仄仄，○仄仄平平。","仄仄○平仄，平平仄○平。","仄平○仄仄，平仄仄平平。"],"paragraphs":["霜月兼寒雨，高斋伴寂寥。","已能阴漠漠，更自韵萧萧。","宫迥天低阙，津长雾失桥。","芦灰迷桂晕，梁屋掩霞朝。","烟重兰摧叶，风凄柳劲条。","远沉缑鹤唳，轻送洛鸿飘。","瓮圃应余汲，芝岩定长苗。","有人思旧隠，归驾不须招。"],"title":"洛城秋雨"}
