{"author":"周必大","id":50106,"strains":["平平仄平平，○平仄平仄。","仄○平平仄，平仄平平仄。","仄平仄平平，仄仄平仄仄。","平平仄平平，平仄仄平仄。","平平仄平平，仄仄仄平仄。","平平仄○平，仄仄平平仄。","平○仄仄平，仄○仄○仄。","平平仄平仄，仄仄平仄仄。","平平仄平仄，仄仄平仄仄。","平平平仄仄，平仄仄平仄。","平平仄平仄，仄仄仄平仄。","○○仄平平，平仄仄平仄。","平平仄平仄，仄仄仄平仄。","仄平仄平仄，仄仄仄平仄。","仄仄仄仄仄，平平仄仄仄。","平平仄平仄，○仄平平仄。","○平仄平仄，仄仄平仄仄。","○平仄平平，仄仄○平仄。","仄○平平仄，平○仄仄仄。","仄平？仄平，仄仄平平平。"],"paragraphs":["仙人薄蓬莱，乘槎度河浒。","旧观桑田变，今访锺山古。","驾言出东门，恍若之帝所。","朝曦霁青霜，枫叶落红雨。","亭亭望浮图，隠隠插天宇。","坡垂北溟鳌，石卧南山虎。","遥闻饭后锺，绝胜紞如鼓。","恭惟布金地，草木谁敢侮。","孤芳破冰雪，喜见梅萼吐。","同游皆大雅，缁素竞先睹。","巾车似元亮，漱石杂孙楚。","相将挹灵泉，何用照牛渚。","西方化人国，未觉道修阻。","法筵盛龙象，一一会心侣。","茗碗散午梦，蒲团便软语。","悬知雨花社，重辩风幡舞。","相投甚针芥，味道真酪乳。","从来草堂灵，俗驾回吾祖。","况如云仍辈，么么那复数。","后车倘许随，未羡黄金坞。"],"title":"次韵邢怀正通判游蒋山"}
