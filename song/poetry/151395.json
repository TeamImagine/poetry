{"author":"杨公远","id":151395,"strains":["平平平仄仄平平，仄仄平平仄仄平。","仄平平平平仄仄，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["诗逢佳节应酬忙，三斗何妨效汝阳。","帽任欹斜双鬓白，菊无今古数枝黄。","龙山景物自消长，栗里琴书今在亡。","往事莫谈添感慨，醒时也作次公狂。"],"title":"次韵郑山长九日"}
