{"author":"苏轼","id":194044,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["青盖前头点皂旗，黄茅冈下出长围。","弄风骄马跑空立，趁兔苍鹰掠地飞。","回望白云生翠𪩘，归来红叶满征衣。","圣明若用西凉簿，白羽犹能效一挥。"],"title":"祭常山回小猎"}
