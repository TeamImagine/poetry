{"author":"柳宗元","id":10706,"strains":["仄○仄平平仄平，仄仄仄仄平平平。","仄平仄仄仄平仄，仄仄仄平平仄平。","仄仄平仄平平平，仄平仄平○平平。","○平平仄仄仄仄，仄平仄仄平平○。","仄平平平仄○仄，仄平仄仄平○仄。","平仄仄仄平平平，平平平○仄仄仄。","仄平仄仄平仄平，平平平平仄○平。","平平平仄仄平仄，仄仄平平仄平仄。","仄平平仄平仄仄，平平仄平○○仄。"],"paragraphs":["倦闻子规嘲暮声，不意忽有黄鹂鸣。","一声梦断楚江曲，满眼故园春意生。","目极千里无山河，麦芒际天摇清波。","王畿优本少赋役，务闲酒熟饶经过。","此时晴烟最深处，舍南巷北遥相语。","翻日迥度昆明飞，凌风邪看细柳翥。","我今误落千万山，身同伧人不思还。","乡禽何事亦来此，令我生心忆桑梓。","闭声回翅归务速，西林紫椹行当熟。"],"title":"闻黄鹂"}
