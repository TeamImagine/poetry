{"author":"梅尧臣","id":35673,"strains":["平○仄平平，仄仄○仄○。","仄平仄平平，仄平仄仄平。","平仄仄平仄，平仄平仄平。","仄仄仄仄仄，仄仄○仄仄。","仄仄○○仄，仄仄仄仄平。","平平仄仄平，仄仄仄仄平。","仄平仄○仄，平仄仄仄平。","仄仄仄仄○，仄仄仄平平。"],"paragraphs":["吾闻圣贤心，不限亲与疏。","义殊目前乖，道同异代俱。","尧舜及周孔，千载趋一途。","盗跖诮孔氏，弟子将党欤。","跖自驱其众，日念杀不辜。","河滨捧土人，海畔逐臭夫。","塞川岂量力，同趣即尔徒。","尔既不自过，反以此为纡。"],"title":"异同"}
