{"author":"李正民","id":242284,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄平平。"],"paragraphs":["余闰推迁岁已新，青阳不待月加寅。","朔风卷雪寒催腊，和气消冰早变春。","细饼堆盘随旧俗，磔牛当路乐村民。","流光衮衮催人老，心地闲来只任真。"],"title":"立春  其一"}
