{"author":"华镇","id":212187,"strains":["仄仄平平平仄平，平平平仄仄平平。","平平仄仄平平仄，平仄平平平仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["暑往寒来春复秋，东西南北一萍浮。","吴钩越剑虽常淬，梁苑秦关祇浪游。","场屋同盟多列鼎，乡闾小子亦封侯。","十年窗下劳萤雪，今日明时漫白头。"],"title":"失题  其一"}
