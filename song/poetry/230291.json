{"author":"许景衡","id":230291,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["了无声价继三豪，敢叹崎岖世路劳。","纶阁文书惭润色，琳宫香火想焄蒿。","鲲鹏变化谁能料，燕雀飞翻自不高。","松竹虽无三径在，长歌归去也如陶。"],"title":"和唐知府宗博  其二"}
