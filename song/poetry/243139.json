{"author":"李纲","id":243139,"strains":["仄平平平平仄仄，仄仄平平仄平仄。","仄平仄仄仄平平，平仄○○平仄仄。","仄○平仄平仄仄，仄仄平平平仄仄。","平平仄仄仄平平，仄仄平平仄○仄。","○○仄仄○平平，仄仄平平○平仄。","仄平○仄平仄平，仄平平平仄平仄。","○平仄仄平仄○，仄平平仄仄平仄。","平○仄仄仄仄平，仄仄平平仄○仄。","仄平仄○仄○平，仄仄平平仄○仄。","平平仄仄仄仄○，平仄平平平仄仄。"],"paragraphs":["羽人之宫邻五老，杖屦欣然事幽讨。","那知一夜雨翻盆，山路难行愁滑倒。","世间违意常八九，万事皆然宁自保。","山灵岂是秘幽奇，欲结清欢故相恼。","传闻景物冠庐山，小殿飞楼更精巧。","古潭摇荡明月光，绿萝青松覆烟草。","屏风九叠云锦张，古来诗句谪仙好。","山中道士不出门，玉杵金丹手亲捣。","我方放浪谢冠裳，未觉山林迹如扫。","真游傥有不尽缘，容我他年来访道。"],"title":"自罗汉院欲游寻真观雨作不果遂次栖贤闻寻真景物尤美留为异日不穷之赏赋诗纪之"}
