{"author":"韦应物","id":56828,"strains":["平平仄仄平，平仄平仄平。","仄平仄仄仄，平仄平仄平。","平平平仄平，○仄○仄平。","仄平仄平仄，平仄仄仄平。","平平仄平平，仄仄仄仄○。","平仄○仄仄，仄仄平仄平。","平仄仄平仄，平平仄○平。","仄仄平仄仄，仄平平仄平。"],"paragraphs":["雄藩本帝都，游士多俊贤。","夹河树郁郁，华馆千里连。","新知虽满堂，中意颇未宣。","忽逢翰林友，欢乐斗酒前。","高文激颓波，四海靡不传。","西施且一笑，众女安得妍。","明月满淮海，哀鸿逝长天。","所念京国远，我来君欲还。"],"title":"广陵遇孟九云卿"}
