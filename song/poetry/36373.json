{"author":"陆游","id":36373,"strains":["仄仄平平仄仄平，仄平仄仄仄仄平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["北陌东阡节物新，往来馈饷走比邻。","出笼鹅白轻红掌，藉藻鱼鲜淡墨鳞。","笑语相闻丰岁乐，耕桑自足古风淳。","颓然一醉茆檐下，且免西曹议吐茵。"],"title":"村居初夏五首  其二"}
