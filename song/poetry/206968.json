{"author":"黄庭坚","id":206968,"strains":["仄平平平仄仄仄，仄平仄仄平○仄。","平平平仄平○平，仄平平仄仄平仄。","仄○平平平仄平，平仄仄平仄仄平。","仄平仄平仄仄平，仄平仄平仄仄平。","仄平平仄仄仄仄，仄平平仄○仄平。","仄平○平仄仄仄，○平仄仄平仄平。","仄○平仄仄仄仄，仄平○仄仄仄平。","平平仄○仄○仄，仄仄仄仄平平平。","平平平平平仄仄，仄仄仄平平仄仄。","平平仄仄仄○仄，○仄平平仄平仄。","仄仄平平仄仄平，仄平仄仄仄平仄。","平平仄平平仄仄，仄仄○平仄○仄。","平平仄平仄仄平，仄仄仄平平仄平。","平仄仄仄仄仄平仄平仄，平平仄平仄○仄。","平平平仄仄平平，仄平仄平仄平仄。","平仄平平仄仄平，○仄平平仄仄平。","仄仄平平仄平○，仄仄平仄仄平平。","仄平仄平仄平仄，仄平仄平仄平仄。","平平仄仄仄平平，平仄○平○仄平。","仄仄平平仄平仄，平平仄仄仄平○。"],"paragraphs":["李髯家徒立四壁，未尝一饭能留客。","春寒茅屋交相风，倚墙扪虱读书策。","老妻甘贫能养姑，宁剪髻鬟不典书。","大儿得餐不索鱼，小儿得裈不索襦。","庾郎鲑菜二十七，太常斋日三百余。","上丁分膰一饱饭，藏神梦诉羊蹴蔬。","世传寒士有食籍，一生当饭百瓮葅。","冥冥主张审如此，附郭小圃宜勤锄。","葱秧青青葵甲绿，早韭晚菘羹糁熟。","充虚解战赖汤餠，芼以蓱虀与甘菊。","几日怜槐已着花，一心咒笋莫成竹。","群儿笑髯穷百巧，我谓胜人饭重肉。","群儿笑髯不若人，我独爱髯无事贫。","君不见猛虎即人厌麋鹿，人还寝皮食其肉。","濡需终与豕俱焦，饫肥择甘果非福。","虫蚁无知不足惊，横目之民万物灵。","请食熊蹯楚千乘，立死山壁汉公卿。","李髯作人有佳处，李髯作诗有佳句。","虽无厚禄故人书，门外犹多长者车。","我读扬雄逐贫赋，斯人用意未全疏。"],"title":"戏赠彦深"}
