{"author":"杜牧","id":21305,"strains":["仄仄○平平，平平仄仄平。","平平平仄仄，仄仄仄○平。","仄仄平平仄，平○仄仄平。","平平平仄仄，仄仄仄平平。","仄○○平仄，平○仄仄○。","平平平仄仄，平仄仄平平。","仄仄平平仄，平○仄仄○。","平○仄平仄，平仄仄平平。","○仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","仄平平仄仄，平仄仄平○。","仄仄平平仄，平平平仄平。","仄平平○仄，仄仄○平平。"],"paragraphs":["盛业冠伊唐，台阶翊戴光。","无私天雨露，有截舜衣裳。","蜀辍新衡镜，池留旧凤凰。","同心真石友，写恨蔑河梁。","虎骑摇风斾，貂冠韵水苍。","彤弓随武库，金印逐文房。","栈压嘉陵咽，峰横剑阁长。","前驱二星去，开险五丁忙。","回首峥嵘尽，连天草树芳。","丹心悬魏阙，往事怆甘棠。","治化轻诸葛，威声慑夜郎。","君平教说卦，夫子召升堂。","塞接西山雪，桥维万里樯。","夺霞红锦烂，扑地酒垆香。","忝逐三千客，曾依数仞墙。","滞顽堪白屋，攀附亦同行。","肉管伶伦曲，箫韶清庙章。","唱高知和寡，小子斐然狂。"],"title":"奉和门下相公送西川相公兼领相印出镇全蜀诗十八韵"}
