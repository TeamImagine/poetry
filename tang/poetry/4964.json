{"author":"独孤及","id":4964,"strains":["平仄平平仄○仄，仄平仄仄仄仄仄。","平平平仄○仄平，平平平仄平平平。","平平仄○仄平仄，仄仄○仄仄仄平。","平○平平仄平仄，仄仄仄平仄仄仄。","○平仄仄平仄○，仄○仄仄○平平。","仄仄○仄仄仄仄，○平仄仄平平○。","仄仄仄平○仄仄，仄仄平仄平○平。","平平仄平仄○仄，仄仄仄仄仄平平。","平仄仄仄仄仄平，平平仄仄仄仄仄。","仄平仄○仄仄仄，平○仄仄平平平。","平平仄平仄仄仄，仄仄仄仄平平平。"],"paragraphs":["饥虎呀呀立当路，万夫震恐百兽怒。","彤弓金镞当者谁，鸣鞭飞控流星驰。","居然画中见真态，若务除恶不顾私。","时和年丰五兵已，白额未诛壮士耻。","分铢远迩悬彀中，不中不发思全功。","舍矢如破石可裂，应弦尽敌山为空。","杀气满堂观者骇，飒若崖谷生长风。","精微入神在毫末，作缋造物可同功。","方叔秉钺受命新，丹青起予气益振。","底绥静难巧可拟，嗟叹不足声成文。","他时代天育万物，亦以此道安斯民。"],"title":"和李尚书画射虎图歌"}
