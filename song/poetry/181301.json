{"author":"王安石","id":181301,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["铭旌萧飒九秋风，薤露悲歌落月中。","华屋几人思谢傅，佳城今日闭滕公。","名垂竹帛书勋在，神寄丹青审象同。","天上貂蝉曾梦赐，归魂应佩紫阳宫。"],"title":"文元贾公挽辞二首  其二"}
