{"author":"曾巩","id":173752,"strains":["平仄○平平仄平，平平○○仄平平。","平仄仄平平仄平，平仄平平平仄平。","平仄仄仄平平平，平仄仄仄○平平。","仄仄仄仄平仄○，平仄仄○平平平。","平平仄○○仄平，平平平平仄仄平。","仄平仄仄仄仄平，仄仄平○平仄平。","仄○平平仄平平，平仄平仄平平平。","仄平仄仄平平平，仄仄仄仄○平平。","平仄仄仄平仄平，仄平仄仄平仄平。","仄仄仄仄○○平，仄仄仄平平仄平。"],"paragraphs":["溪石胶船秋濑微，南山巉空势峨巍。","风露气严花草腓，天色漻漻初雁飞。","君子往守东南圻，旟旝彩错如翔翚。","象茜照地荣笏衣，先后隶从何颀颀。","初君治县参德威，吾人涵濡乐以肥。","念今夺去失所依，出者遮行居者希。","我思群公坐天围，心与星斗争光辉。","荐贤绌否言无违，迅若发石乘高机。","何此茂器时所稀，噤无一语为发挥。","敢作此什传王畿，旦暮玺书来敕归。"],"title":"送人移知贺州"}
