{"author":"陆龟蒙","id":28418,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["声利从来解破除，秋滩唯忆下桐庐。","鸬鹚阵合残阳少，蜻蛚吟高冷雨疏。","辩伏南华论指指，才非玄晏借书书。","当时任使真堪笑，波上三年学炙鱼。"],"title":"和袭美新秋即事次韵三首 三"}
