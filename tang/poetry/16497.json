{"author":"白居易","id":16497,"strains":["平平仄仄仄平平，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["吾庐不独贮妻儿，自觉年侵身力衰。","眼下营求容足地，心中准拟挂冠时。","新昌小院松当户，履道幽居竹遶池。","莫道两都空有宅，林泉风月是家资。"],"title":"吾庐"}
