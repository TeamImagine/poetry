{"author":"郑伯玉","id":68167,"strains":["平仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄仄平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["亭势孤高映小池，盘盘一道出林霏。","平诛岩腹草茅尽，直望海门烟火微。","树石满前供胜赏，溪山无处隠清晖。","宣城丽句人争诵，珍重阳春和者稀。"],"title":"远亭"}
