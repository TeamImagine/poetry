{"author":"李流谦","id":30983,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["肩舆又作带星还，骑气遥瞻晚度关。","已觉胜游同梦里，不知秀色尚眉间。","鞭鲸浪欲浮沧海，卖鹤犹堪买好山。","几日褰衣扣黄阁，云腴重试鹧鸪斑。"],"title":"德广至中途再示诗次其韵"}
