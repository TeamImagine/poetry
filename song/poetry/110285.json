{"author":"刘克庄","id":110285,"strains":["○平仄○仄，仄仄仄平仄。","平平平平平，仄仄仄仄仄。","平平仄平仄，仄仄平仄仄。","仄平平仄平，仄仄仄平仄。","仄平○仄仄，平仄平仄仄。","仄平平○平，平仄平平仄。","仄平仄平仄，平仄仄○仄。","平仄平平仄，平仄仄仄仄。","仄平仄仄平，平仄仄平仄。","仄仄平平平，？仄平仄仄。","平平平仄平，仄仄仄平仄。","平平仄仄仄，仄仄仄平仄。","仄平平平仄，仄平平平仄。","仄平仄平○，平○仄平仄。","仄平○仄仄，平仄仄平仄。","仄平仄平仄，平仄仄平仄。","仄○仄仄平，仄仄○平仄。","平平平○平，○平○平仄。","平平仄平仄，平仄○仄仄。","平平仄仄平，平平仄○仄。","平平仄平平，仄仄仄平仄。","平平仄○平，仄○平仄仄。","平平仄仄仄，平仄仄仄仄。","平平平仄○，平仄○仄仄。"],"paragraphs":["中原昔分裂，五岳仅存一。","嗟余生东南，有眼乃未觌。","清晨犯寒栗，马上青历历。","怪云何处来，对面失崷崒。","午投胜业寺，僧讶余不怿。","茗余因献嘲，君定非韩匹。","彼来既轩露，君至若封𫔎。","余谓僧无躁，兹可以理诘。","止僧坐悦亭，霾翳忽冰释。","石廪先呈身，岣嵝俄见脊。","须臾天柱开，最后祝融出。","高峰七十二，固已得仿佛。","邺侯何尝死，懒残元非寂。","恍疑在山中，明当往寻觅。","咄哉三尺雪，孤此一双屐。","驾言款灵琐，楼堞晃丹赤。","柏深不见人，画妙如新笔。","珠珑千娉婷，弹棋拊瑶瑟。","茫茫鬼神事，荒幻难究悉。","吾师太史公，江淮遍浪迹。","兹焉又浮湘，汗漫恣游陟。","虽然乏毫端，亦颇增目力。","规模五字体，蟠屈万丈碧。","诗成投褚中，何必题庙壁。"],"title":"谒南岳"}
