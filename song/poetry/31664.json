{"author":"姜特立","id":31664,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["青衣挥箑卧藤床，翠袖携壶过酒浆。","猬腹出波烹芡实，袅蹄和露擘莲房。","相呼时入鸡豚社，独坐曾无雁鹜行。","便是赤城真隠吏，不须刘阮更相将。"],"title":"夏日奉天台祠禄"}
