{"author":"韩淲","id":86084,"strains":["平平仄仄平，仄平仄平仄。","平仄仄仄仄，平仄仄仄仄。","平平仄平仄，平仄仄平仄。","平平仄仄平，仄仄平平仄。","○平仄仄平，仄仄平仄仄。","仄仄平平平，平仄仄平○。","仄平平仄平，○仄仄平仄。","平仄平平平，平仄平仄仄。","平仄平平仄，平平○平仄。","平平仄平仄，仄仄仄平仄。","仄平仄仄仄，仄仄平○仄。","平平○仄仄，平仄仄平仄。","平平仄平平，平仄○○仄。","平平仄平仄，仄仄仄平仄。","○○仄平仄，平仄仄平仄。","平仄仄平平，仄仄仄平仄。","平○平仄仄，仄仄仄平仄。","仄○平仄平，平仄仄平仄。"],"paragraphs":["僧逃寺已摧，唯余旧堂殿。","颠倒但土木，仿佛昔所见。","山寒少阳焰，崖冷尽冰线。","曾无五六年，骤觉荒凉变。","遗基尚可登，一滴泉自溅。","忆昨淳熙秋，诸老所闲燕。","晦庵持节归，行李自畿甸。","来访吾翁庐，翁出成饮饯。","因约徐衡仲，西风过游衍。","辛师倏然至，载酒具殽膳。","四人语笑处，识者知叹羡。","摩挲题字在，苔藓忽侵遍。","壬寅到庚申，风景过如箭。","惊心半存没，历览步徐转。","回思劝耕地，尝著郡侯宴。","今亦不能来，草木漫葱蒨。","人间之废坏，物力费营缮。","不如姑付之，猿鸟自啼啭。"],"title":"访南岩一滴泉"}
