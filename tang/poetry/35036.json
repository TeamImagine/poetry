{"author":"徐夤","id":35036,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["月落灯前闭北堂，神魂交入杳冥乡。","文通毫管醒来异，武帝蘅芜觉后香。","傅说已徴贤可辅，周公不见恨何长。","生松十八年方应，通塞人间岂合忙。"],"title":"梦"}
