{"author":"皮日休","id":27907,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雨洗清明万象鲜，满城车马簇红筵。","恩荣虽得陪高会，科禁惟忧犯列仙。","当醉不知开火日，正贫那似看花年。","纵来恐被青娥笑，未纳春风一宴钱。"],"title":"登第后寒食杏园有宴因寄录事宋垂文同年"}
