{"author":"吴升之","id":172045,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。"],"paragraphs":["先生曾此濯尘缨，七里寒滩分外清。","少日决科虽失意，全家肥遁岂无成。","蛟龙窟宅身如寄，泉石膏肓诗有声。","虽与子陵同一律，不将丝线钓虚名。"],"title":"题清芬阁  其一"}
