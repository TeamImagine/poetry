{"author":"刘克庄","id":115207,"strains":["仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆昔端平初去国，署衔窃喜似坡仙。","衰翁鬓雪年华晚，贤季条冰敕墨鲜。","饮马胡儿来杂沓，犹龙老子去翩跹。","何时剑阁妖氛扫，重炷荒祠一缕烟。"],"title":"居厚弟得玉局祠"}
