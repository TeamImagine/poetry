{"author":"陆游","id":33312,"strains":["仄平平仄平仄平，平平仄仄平○平。","仄○平仄仄仄仄，仄仄仄仄平平平。","平平仄○仄仄仄，仄仄仄仄平平平。","仄平平仄仄仄仄，仄仄仄仄平平○。","仄○仄○仄平○，平平仄仄平平平。","平平仄平仄仄仄，平平仄仄平仄○。","仄平平平平仄仄，仄仄平仄平平平。","仄平平仄仄仄仄，平平仄仄○平平。","平平仄平仄仄仄，平仄仄仄平平平。","仄○仄仄仄○仄，○平仄仄○平平。","仄平平平仄仄仄，平仄平仄平平平。","平○○仄仄仄仄，○仄仄仄○平平。"],"paragraphs":["少时狂走西复东，银鞍骏马驰如风。","眼看春去不复惜，只道岁月来无穷。","初逰汉中亦未觉，一饮尚可倾千锺。","义鱼狼藉漾水浊，猎虎蹴蹋南山空。","射堋命中万人看，球门对植双旗红。","华堂却来弄笔砚，新诗醉草夸坐中。","剑关南山才几日，壮气摧缩成衰翁。","雪霜萧飒已满鬓，蛟龙郁屈空蟠胸。","邻园杏花忽烂漫，推枕彊起随逰蜂。","遶看百匝几叹息，吹红洗绿行匆匆。","莫年逢春尚有几，常恐春去寻无踪。","青钱三百幸可办，且判烂醉酤郫筒。"],"title":"春感"}
