{"author":"钱起","id":4439,"strains":["平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["能以功成疏宠位，不将心赏负云霞。","林间客散孙弘阁，城上山宜绮季家。","蝴蝶晴连池岸草，黄鹂晚出柳园花。","日陪鲤也趋文苑，谁道门生隔绛纱。"],"title":"登刘宾客高斋"}
