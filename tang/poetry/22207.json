{"author":"许浑","id":22207,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["春风白马紫丝缰，正值蚕眠未采桑。","五夜有心随暮雨，百年无节待秋霜。","重寻绣带朱藤合，更认罗裙碧草长。","为报西游减离恨，阮郎才去嫁刘郎。"],"title":"寄房千里博士"}
