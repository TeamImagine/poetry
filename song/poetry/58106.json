{"author":"张栻","id":58106,"strains":["仄仄仄平平仄仄，平平平仄仄平平。","仄平仄仄平仄仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["二阮向来俱莫逆，支筇为我到山巅。","浊醪共饮聊复尔，胜集于今亦偶然。","人立千峰秋色里，月生沧海暮云边。","高谈此地曾知几，一笑归来对榻眠。"],"title":"喜广仲伯逢来会"}
