{"author":"张守","id":245980,"strains":["仄平○仄平，仄仄仄○仄。","仄平平仄仄，平仄仄仄○。","平平仄平○，仄仄仄仄仄。","平平仄平仄，仄平仄仄仄。","仄仄仄仄仄，仄仄仄仄平。","仄仄仄仄仄，仄仄仄仄仄。","仄平平仄仄，仄仄平平仄。","仄平仄仄仄，仄仄平仄仄。","仄平仄仄平，平平仄○仄。","仄仄仄平仄，仄仄平平平。","仄仄○仄仄，平仄仄平○。","○○仄平○，平仄仄平平。","平平仄仄仄，仄平仄平仄。","仄平仄平平，平仄仄平仄。","平平仄○仄，仄仄仄平平。","○仄仄○仄，平平平仄仄。"],"paragraphs":["大哉观世音，愿力不思议。","化身千百亿，于一刹那顷。","香山大因缘，愍念苦海众。","慈悲示修证，欲同到彼岸。","受辱不退转，是乃忍辱仙。","抉眼断两手，不啻弃涕唾。","欻然千手眼，照用无边际。","至人见与执，不在千手眼。","向来弃去时，初无一毫欠。","乃至以千记，我亦无赢余。","是故将示寂，还复本来相。","犹如大虚空，云电或风霾。","须臾各霁止，太虚自寥廓。","我今仰灵踪，欢喜发洪愿。","今生未丧世，誓愿永归依。","更与见闻者，同登无上法。"],"title":"余旧供观音比得蒋颖叔所传香山成道因缘叹仰灵异因为赞于后"}
