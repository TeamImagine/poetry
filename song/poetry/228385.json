{"author":"释德洪","id":228385,"strains":["平仄平○仄平平，仄仄平平仄仄平。","仄○仄平平仄仄，仄平平仄仄平平。","平平仄仄○平仄，平仄平○仄仄平。","仄仄平平平仄仄，仄平○仄仄○○。"],"paragraphs":["疆埸探骑断犇埃，院落棠阴暗绿苔。","上疏乞闲追鲍靘，载书归老继吴恢。","争怀父母三年化，愁见风帆十幅开。","勿剪青青堤下柳，念公遗爱手亲栽。"],"title":"别子修二首  其一"}
