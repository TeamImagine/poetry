{"author":"高翥","id":97533,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄仄平仄，平仄平平仄仄平。","仄仄平平平仄仄，平平平仄仄平平。"],"paragraphs":["惯将双手托虚空，岁事虽穷道不穷。","身健不知行路远，心安还与在家同。","客携酒至一樽绿，兄寄书来三印红。","看罢兄书斟客酒，闲愁无事置胸中。"],"title":"冬日书怀用正甫韵"}
