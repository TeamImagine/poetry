{"author":"罗隐","id":30969,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["始从豸角曳长裾，又吐鸡香奏玉除。","隋邸旧僚推谢掾，汉廷高议得相如。","贵分赤笔升兰署，荣着绯衣从板舆。","遥想到时秋欲尽，禁城凉冷露槐疏。"],"title":"淮南送工部卢员外赴阙"}
