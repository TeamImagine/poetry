{"author":"李师中","id":146215,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["幽居日日数归程，已写华严两帙经。","门外初寒江气白，岭头多雨晓痕青。","曾逢饭颗嘲山笠，应载鸱夷笑井瓶。","客土相思空引望，天涯风景似新亭。"],"title":"和李明叔理定道中"}
