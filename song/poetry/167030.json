{"author":"徐瑞","id":167030,"strains":["平仄平○仄，仄○平平平。","仄仄○平平，○○仄平平。","平平仄平仄，○仄仄平○。","仄仄仄平平，仄仄平仄平。","平平仄平仄，平仄仄仄平。","平平平平仄，平仄仄仄平。","平仄仄仄○，○仄仄仄仄。","仄仄○？平，○○仄平○。","平平仄平平，平平仄仄平。","仄仄平仄仄，平仄平平平。","平仄仄仄平，仄仄平○○。","平平仄○平，仄仄仄平平。","仄平平仄平，仄仄仄仄平。","○仄仄○平，仄仄○平平。","仄仄仄平平，仄仄仄仄平。","平仄仄仄平，平平仄平○。","仄平仄平平，平平仄平○。","仄平仄平○，○○仄仄平。","平平平○仄，仄仄平平平。","○平平仄仄，平仄平仄平。","仄平仄平平，仄平仄仄平。","仄平仄仄平，平仄仄○平。","平仄○平平，平仄仄仄平。","仄仄仄平仄，仄仄仄平平。","平平平仄仄，仄仄仄平平。","仄平仄平平，仄仄平平平。","仄仄仄仄仄，平平仄平仄。","平仄平仄○，平平仄平平。","仄平○仄仄，○平仄平平。","仄仄平仄仄，平仄○仄○。","仄平仄○仄，仄仄仄○平。","平仄仄仄仄，仄仄平平平。","○平仄仄仄，仄仄○平平。","仄仄平平平，仄平仄仄平。","仄仄仄仄仄，仄仄平平平。","平平仄○平，仄仄平仄平。","仄仄仄仄平，平平仄仄平。","仄仄仄仄仄，仄仄仄仄平。","平平○仄平，○仄○平平。","○平平仄平，平平仄○○。","平平仄仄仄，仄仄仄仄平。","平仄平平平，平仄平平平。","仄仄仄平仄，平平平平平。","仄仄仄○平，平仄仄平平。","○仄平平平，仄仄仄仄平。","平平仄平仄，平仄平平○。","平平平仄平，仄仄平平平。","仄平仄平平，平仄平仄平。","平○仄○仄，仄仄仄平平。","平平仄仄仄，仄仄○平平。"],"paragraphs":["秋日清且厉，发兴山西游。","步出钱塘门，累累但荒丘。","繁华歘消歇，王气竟谁收。","寂寞石函桥，小水清浅流。","秦皇缆船处，螺髻现佛头。","虽非凌云像，雄伟亦罕俦。","开示一指禅，观者领悟不。","作礼三皈依，将行复绸缪。","浮屠踞山巅，何年困郁攸。","返步遵大路，丛薄新篁抽。","前有佛足泉，一窦清浏浏。","凄凉鄂王祠，墓道锁松楸。","可怜忠烈魂，寄此土一抔。","遗像俨中堂，怒气横双眸。","误国彼何人，寸斩不足酬。","迤{辶里}访玉泉，泓澄湛灵湫。","老龙閟神踪，金鳞自夷犹。","白诗揭楣间，三叹岁月悠。","荆榛何王府，瓦砾谁家楼。","当年歌舞地，今纵羊与牛。","或为少僧庐，或为老圃耰。","径趋九里松，吴笔劲且遒。","灵鹫号飞来，荒幻不可诹。","直北抵灵隠，殿宇壮岩陬。","高峰堪远眺，欲上畏搀楼。","冷泉贮清寒，古木扶盘樛。","瀹茗鬒髪妇，呼猿白头嫂。","岩洞千佛相，黄金饰雕锼。","古人留姓字，兴怀仰先猷。","但恨芳秽杂，残缺难尽收。","面南历三竺，气象恰相侔。","山石剧荦确，竹树含清幽。","苍藤蔽白日，略彴临清沟。","小憩流觞亭，饮泉雪入喉。","上竺擅翠密，啸壑风飕飗。","修然白衣仙，坐阅尘世浮。","寺有野处碑，文章粲炳彪。","陆子亦有记，日晚读不周。","匆匆回六桥，胜处难穷搜。","三贤堂久芜，湖山迹空留。","玲珑一片石，屹立独忘忧。","遥睇孤山云，高致希前修。","忆昔纵游赏，冰盘罗珍羞。","画舫载娉婷，箫鼓拥俳优。","回首烟尘飞，四十又四秋。","朋侪怆丘首，桑海惊风沤。","山川无古今，抚事增羁愁。","买船绝湖归，城市灯火稠。","同行二三子，小酌杂嘲讴。","诗成渐挂漏，醉墨如蟠虬。"],"title":"九月四日偕弟可玉外甥张敏修吾孙栋游西山访古追怀甲戌旧游感叹不已纪事五十韵"}
