{"author":"金君卿","id":146416,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["惠政多应草木知，藕花呈瑞向西池。","双红共蒂初含笑，众卉千名总合奇。","宠降帝妃妫汭日，恍迷仙佩汉皋时。","若教潘令河阳见，肯羡东风桃李枝。"],"title":"瑞金县西池双莲汪簿有诗见寄因以和之"}
