{"author":"黄文雷","id":144441,"strains":["平仄仄仄平平仄平仄平，仄平平仄平平平。","平平仄平仄仄仄，仄平○仄平○平。","仄仄平平仄平仄，仄○平平仄平仄。","平平仄仄○平平，仄平仄仄平平仄。","平平平仄仄仄平，仄○仄仄平平平。","平平仄仄？平仄，平仄○平平仄平。","平平平○仄平仄，仄○仄仄平○仄。","仄平仄平平仄平，仄平○仄平平仄。","仄平仄○平平平，平平平平仄平平。","平平仄仄仄○仄，平仄平仄平平平。"],"paragraphs":["君不见未央前殿罗九宾，汉皇南面呼韩臣。","无人作歌继大雅，至今遗恨悲昭君。","丙殿春闲鬭冯傅，掖庭新花隔烟雾。","票姚枉夺燕支山，玉颜竟上毡车去。","人生流落那得知，不应画史嫌蛾眉。","痴心只共琵琶语，归梦空随鸿雁飞。","穹庐随分薄梳洗，世间祸福还相倚。","上流厌人能几时，后来燕啄皇孙死。","野狐落中高台倾，宫人斜边曲池平。","千秋万岁总如此，谁似青冢年年青。"],"title":"昭君行"}
