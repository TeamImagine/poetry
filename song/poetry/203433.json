{"author":"孔平仲","id":203433,"strains":["平平仄仄平仄仄，仄仄平平仄○仄。","○平平仄平平仄，平○平○仄仄仄。","仄平平平平仄仄，○平仄仄平○仄。","仄仄平平仄平仄，平仄平平仄平仄。"],"paragraphs":["高楼百尺修木尾，对面南山翠相倚。","凭栏谈笑青云里，秋标摩空日色死。","海风萧萧东万里，吹襟洗鬓清如水。","下视黄埃浊波起，车马纷纭只蝼蚁。"],"title":"晚集城楼"}
