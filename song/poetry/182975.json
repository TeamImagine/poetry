{"author":"刘攽","id":182975,"strains":["仄仄仄仄平，平平○仄仄。","仄仄仄仄平，平平○平仄。","仄仄仄○平，仄仄仄平仄。","平仄仄○平，仄仄仄仄仄。","○平平仄○，仄仄平仄仄。","仄仄仄仄平，仄○仄○仄。","○仄○仄平，仄平平仄仄。","仄仄平仄平，平平仄仄仄。"],"paragraphs":["旦出辄暮归，终年长役役。","自顾若有营，谁言了无益。","少小不如人，老大转衰僻。","昏忘复相仍，十事不一忆。","劳心非所长，但觉安坐食。","使我忍愧羞，不如学劳力。","劳力当自耕，自耕还自织。","百亩为己忧，虽忧乃易释。"],"title":"偶题"}
