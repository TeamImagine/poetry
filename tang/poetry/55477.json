{"author":"孟浩然","id":55477,"strains":["仄仄平平仄，平平仄仄平。","平○平仄仄，平仄仄平○。","仄仄平平○，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，平仄仄平○。","○仄平平仄，平平仄仄平。","平○○仄仄，平仄仄○○。","仄仄平○仄，平平○仄平。","○○○仄仄，平仄仄平○。"],"paragraphs":["宇宙谁开辟，江山此郁盘。","登临今古用，风俗岁时观。","地理荆州分，天涯楚塞宽。","百城今刺史，华省旧郎官。","共美重阳节，俱怀落帽欢。","酒邀彭泽载，琴辍武城弹。","献寿先浮菊，寻幽或藉兰。","烟虹铺藻翰，松竹挂衣冠。","叔子神如在，山公兴未阑。","传闻骑马醉，还向习池看。"],"title":"卢明府九日岘山宴袁使君张郎中崔员外"}
