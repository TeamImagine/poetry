{"author":"宋祁","id":13183,"strains":["仄平平仄仄，平平○仄平。","平平仄仄仄，平仄仄仄平。","仄仄仄平仄，平平平仄平。","平平仄仄仄，平仄○平○。","仄仄仄平平，仄仄平平仄。","仄仄○平仄，仄平平仄仄。","平○仄平平，平仄平仄平。","平仄仄仄仄，仄仄仄平平。","仄平平仄仄，平平仄平平。","仄平平○仄，仄平平仄仄。","仄仄仄平平，平平仄平仄。","○仄平仄平，仄仄平平仄。"],"paragraphs":["子牟怀魏阙，陈咸思帝城。","他乡岂不美，吾土乐所生。","况复抚凋节，凭高怀上京。","山川不可见，葱郁凝神县。","紫气抱关回，玉斗侵城转。","负羽长杨猎，撞钟平乐宴。","高冠照华蝉，英俊皆比肩。","朝奏主父牍，夜召贾生贤。","五侯交荐币，诸公亟为言。","我生流离极，十年悲去国。","叶愿洛阳飞，鱼宁武昌食。","当弃关下符，一对危言策。"],"title":"和登山城望京邑"}
