{"author":"刘黻","id":141931,"strains":["仄仄平平平，平平仄○仄。","仄仄平仄平，仄平仄仄仄。","平平仄仄仄，仄仄仄○仄。","仄仄○仄平，平平仄仄仄。","仄仄平仄平，平平平仄仄。","平平平仄平，仄仄平平仄。","仄仄平仄仄，平平仄平仄。","平○？平平，平平仄平仄。","平平仄仄平，仄仄仄○仄。","平平仄仄平，平○○仄仄。","仄仄仄平平，仄平仄平仄。","仄仄平仄○，仄仄平仄仄。","仄仄平平平，平平仄平仄。","平仄仄○仄，平平仄平仄。","仄仄仄○仄，平平平仄仄。","平平仄仄○，仄仄平平仄。","仄平仄平仄，平仄平平仄。"],"paragraphs":["兀兀栖精庐，青山日相对。","静照年少非，动虞壮士悔。","耕锄计已晚，畚筑力犹耐。","夜卧司马衾，晨餐鲁直菜。","自计清庙修，谁知圜壁坏。","人情春水波，世事寒云态。","直道丛百谪，孤踪绕群吠。","拘累僒形骸，忧危积肝肺。","逢人口即喑，出户足如碍。","周程俨范模，刘张遗謦欬。","涤垢学归愚，达增务韬晦。","志苦秋不磨，发白春匪载。","采菊聊倾觞，延兰可纫佩。","官馈乏三月，家书隔千载。","楚语欲听惯，峒关惊未溃。","冥冥瘴雾间，冋冋灵光在。","莫挥感时泪，山水怡吾爱。"],"title":"兀兀栖精庐"}
