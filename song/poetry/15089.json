{"author":"刘子翚","id":15089,"strains":["平平仄平平，仄仄平仄平。","仄平平仄平，平仄平仄平。","平平仄平仄，仄仄平平平。","平平仄仄仄，仄仄○平平。","平平仄平平，平仄仄仄平。","平平仄平仄，仄仄平仄平。","仄平平仄仄，平平仄平平。","平平仄○○，仄仄○○平。","平平仄平仄，仄仄○仄平。","仄仄平仄仄，平平平平平。","平平仄平○，仄○平平平。","仄仄平仄仄，平平仄平平。","平平平仄平，○仄仄仄仄。","平仄仄平平，仄平平平平。"],"paragraphs":["晨晖丽丹楹，翼翼侔帝居。","向来堂上人，零落烟海隅。","联翩际时会，振迹皆刑余。","闺帷尚帝主，皂隶乘轩车。","流威被东南，生杀在指呼。","楼船载花石，里巷无袴襦。","至今江左地，风云亦嗟吁。","叨荣已过量，受祸如偿逋。","荒凉戟门路，尚想冠盖趋。","客舸维岸柳，邻人罾池鱼。","徘徊极幽观，曲折迷归途。","夜月扃绮户，春风散罗裾。","繁华能几时，丧乱实感予。","曹郐予何讥，此曹真人奴。"],"title":"游朱勔家园"}
