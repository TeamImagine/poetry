{"author":"张彪","id":5527,"strains":["平平仄仄平，仄仄平仄仄。","平仄平○平，平○仄平仄。","平平仄平仄，仄仄平平仄。","平平仄平○，○仄仄仄仄。","○仄○仄仄，仄平仄仄仄。","仄仄平○平，仄仄仄平仄。","仄仄平仄仄，平平仄平仄。"],"paragraphs":["神仙可学无，百岁名大约。","天地何苍茫，人间半哀乐。","浮生亮多惑，善事翻为恶。","争先等驰驱，中路苦瘦弱。","长老思养寿，后生笑寂寞。","五谷非长年，四气乃灵药。","列子何必待，吾心满寥廓。"],"title":"神仙"}
