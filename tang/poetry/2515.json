{"author":"高适","id":2515,"strains":["仄仄仄○仄，平平平仄平。","仄○平仄仄，平仄仄平平。","○仄仄平仄，平平平仄平。","平平仄仄仄，仄仄仄平平。","平○仄平仄，仄平○平平。","仄平平平仄，仄仄平平平。"],"paragraphs":["化塔屹中起，孤高宜上跻。","铁冠雄赏眺，金界宠招携。","空色在轩户，边声连鼓鼙。","天寒万里北，地豁九州西。","清兴揖才彦，峻风和端倪。","始知阳春后，具物皆筌蹄。"],"title":"和窦侍御登凉州七级浮图之作"}
