{"author":"杜光庭","id":42361,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["始看东上又西浮，圆缺何曾得自由。","照物不能长似镜，当天多是曲如钩。","定无列宿敢争耀，好伴晴河相映流。","直使奔波急于箭，祗应白尽世间头。"],"title":"初月"}
