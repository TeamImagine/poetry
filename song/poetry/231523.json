{"author":"谢薖","id":231523,"strains":["仄○仄仄○仄仄，仄平仄仄○仄仄。","仄平仄仄平仄平，仄仄仄仄平○仄。","平平仄平平平仄，仄平平仄仄平仄。","平仄仄仄仄仄平，○○仄仄平平仄。","○平仄○仄仄仄，平仄仄仄平平仄。","仄平仄仄平仄平，平仄仄仄平平仄。","平平平仄仄平仄，仄平仄平平仄仄。"],"paragraphs":["万钱供食如嚼蜡，百壶载酒如饮水。","要知自古穷达人，脱略世味皆如此。","经旬不逢南邻伴，曲肱聊寄北窗底。","田父剥喙扣我门，颇应昨夜灯花喜。","殷勤揽衣谢父老，陶令爱酒今朝止。","伏雌可杀葵可羮，他日薄饭招邻里。","吾君恭俭似文帝，勿为酒醪伤谷米。"],"title":"田父招饮不赴"}
