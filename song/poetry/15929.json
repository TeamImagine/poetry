{"author":"范浚","id":15929,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。","平仄平平平仄仄，仄平仄仄仄平平。"],"paragraphs":["雨余池上兴悠哉，坐荫藤花藉石苔。","白鸟联拳相对立，红蕖粲艳一时开。","吐吞月色云浓淡，经纬水纹风去来。","幽事相关心自乐，岸巾独啸更衔杯。"],"title":"池上晚酌"}
