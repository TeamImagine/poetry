{"author":"贺铸","id":213210,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["高吟晚节动江关，自况孤云岂易攀。","赋𫛳一篇传日下，骑鲸半夜去人间。","知音谁复称流水，招隠吾方拟小山。","固有清风千古在，不应空伴月明闲。"],"title":"题杜仲观南康遗编后"}
