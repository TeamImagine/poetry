{"author":"刘攽","id":183744,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["满城尘土无穷极，出郭风烟顿扫除。","春浅暗泉流脉脉，日长归雁影疏疏。","强将拙计仍谋野，等复劳生愧荷锄。","安得面山临水地，种花移竹一茅庐。"],"title":"早春郊外"}
