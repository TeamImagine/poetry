{"author":"苏颂","id":179021,"strains":["平平仄仄平仄平，平平○仄平平平。","○平平仄○平平，仄仄平仄平平平。","平平仄○平平平，仄仄平平平仄平。","平○仄仄平平平，仄仄平仄平仄平。","平平仄仄平仄？，平仄仄仄○仄仄。","平平仄仄仄平？，平平仄仄平平仄。","平平仄平平仄○，平平仄仄平平平。","平平仄仄平平平，平仄平仄○仄仄。","○平仄仄平仄平，仄仄平仄○平平。","○○仄仄平○平，平平仄平平仄平。","平平平仄○平平，仄仄平仄平○○。","平仄仄仄平仄平，平仄仄仄○平平。","平平平平平平？，仄平平○仄○平。","平仄仄平仄仄平，仄平仄仄平平平。","仄仄仄仄平平○，仄平○平平仄平。","仄平○仄平平平，平仄仄平○平平。","平仄平仄平仄平，仄仄平平仄○仄。","仄平○○平仄平，仄仄仄仄○○○。","平仄仄仄平仄平，平仄仄仄平仄仄。","仄平平仄○○平，仄平仄仄平○平。","仄平仄仄○平仄，仄平仄仄平平平。","仄平平仄平平平，仄平仄仄平○平。","○平平仄平○○，仄仄平仄平平平。","平平仄仄仄仄平，平○仄平平○平。"],"paragraphs":["朱曦渐永烦暑添，薰风当昼飘前檐。","庭幽门邃搴帷帘，景物轩豁欣窥觇。","方池绿莹波文恬，两傍森森生苇蒹。","新荷未展排青尖，上下交映开鉴奁。","园林果实繁李棎，原野麦秀胜稻稴。","群飞众走羽毛彡，求阴息影愁烹爓。","江南郁蒸非类痁，时虽早热人心恹。","忻忻笑语喧闾阎，言此丰岁将饫餍。","正阳用事何太廉，乃使阴沴相陵詹。","正当汗浃𫄨衣粘，凄风忽生增纩缣。","淫霖旬日横流霑，市井郊郭皆渰淹。","林实坠落谁扯挦，麻麦散乱如删镰。","斯民愁嗟言成谵，我时忧思坐闲檐。","方食不知味苦甜，整齐几案抽书签。","发策一以天人占，少阴乘阳时最嫌。","小人当此多欺𪫺，君子遇之难怀谦。","天道虽远诚可瞻，上曰高明下沈潜。","四时中分寒与炎，一气不可相并兼。","推本事理知悉纤，灾害所起由渍渐。","岂非奸孽当除歼，又非直道伤诐譣。","孰居鼎鼐调梅盐，孰任阃𫔶怀韬钤。","圣皇言动谋于佥，布为利泽濡苍黔。","将消祲沴频深砭，感召冲气安危阽。","嗟嗟直口不可钳，谁当一探龙颔髯。"],"title":"首夏即事与丘与权同韵作"}
