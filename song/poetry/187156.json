{"author":"刘挚","id":187156,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["年来高兴满莼丝，寒薄春风骀荡时。","稍爱燕脂开杏萼，已惊香雪烂梅枝。","老于乐事心犹壮，病得新诗和独迟。","何日华镳向金谷，拟追仙翼到瑶池。"],"title":"次韵定国约过李氏园池"}
