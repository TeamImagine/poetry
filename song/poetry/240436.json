{"author":"周紫芝","id":240436,"strains":["仄平仄仄仄，仄仄○平仄。","平平仄平仄，平仄仄仄平平平。","平仄○平仄仄仄，仄仄平平○仄平。","平平○平仄仄仄，仄平仄仄平平平。","平平仄仄仄仄仄，平平仄仄平平平。","平平仄仄仄平仄，平平仄仄平仄平。","平仄仄仄仄平平平平平，平仄仄仄平○平。","仄平仄仄仄仄仄，○平仄仄仄仄平。","平平平仄仄平仄，仄仄仄平平仄平。","仄仄平仄仄平仄，平平○平仄○仄。","平平仄仄仄平平，仄仄平平仄平仄。","平○仄仄仄仄平，仄平仄仄平○平。"],"paragraphs":["翰林作醉石，偶似苍於菟。","龙眠见之笑，为作匹马弯雕弧。","云是将军出夜猎，上有仇池行草书。","云沙苍茫日欲下，道逢伏虎南山隅。","心知是虎不是石，双弦急控皆卢胡。","明朝白羽饮顽石，摩挲欲尽金仆姑。","君不见赐累千金新垣平，连佩六印栾将军。","致君大略岂在尔，封侯细事不到君。","先生言语妙天下，瘴海七年皮肉皴。","邂逅英物数苏李，曹蜍如生亦如死。","龙眠有眼识天人，异世同成一奇事。","君当什袭勿漫摹，此人此画人间无。"],"title":"题赵周宾家夜猎图"}
