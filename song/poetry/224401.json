{"author":"洪朋","id":224401,"strains":["平平平仄仄○仄，○仄仄仄平○平。","平平平仄仄仄仄，平平平仄仄平平。","仄平平平仄平仄，仄仄平平仄仄仄。","平平○仄仄仄仄，平仄仄○仄平仄。","仄○平仄仄平平，平平○平平仄平。","平平仄仄平仄仄，平平仄仄仄平平。","平平仄仄仄平仄，平平仄仄○○仄。","仄平平平仄平平，仄仄仄仄平仄平。"],"paragraphs":["西山南浦郁相望，中有万里之长江。","篮舆何许访有道，江亭垂柳复垂杨。","道家诸天屹高阁，井冽寒泉亦不恶。","胡携苍璧澡雪我，为我托乘上寥廓。","晚吟萧寺揽层轩，龙蛇参天清昼寒。","炎官火伞吁可畏，清风枕簟不知还。","归来惠我唾珠玉，明窗棐几颇三复。","小人尘埃故无奇，拜命一辱聊报之。"],"title":"和郭子骏见寄"}
