{"author":"鲍溶","id":18922,"strains":["平平○仄平，平仄平仄平。","平仄平仄平，平○仄平平。","仄仄仄仄○，平平仄平平。","平○仄仄仄，仄仄平平平。","仄仄仄○平，平平仄仄平。","平○仄平仄，仄仄平平平。","平仄仄平平，平平仄仄平。","平平仄平仄，仄仄仄平平。"],"paragraphs":["东风吹旅怀，乡梦无夜无。","惭见君子堂，贫思上归途。","海岳泛念深，涓尘复何须。","婆娑不在本，屈曲无弦弧。","恻恻奉离尊，承欢独向隅。","时当凤来日，孰用鸡鸣夫。","回首九仙门，皇家在玉壶。","惭非海人别，泪下不成珠。"],"title":"留辞杜员外式方"}
