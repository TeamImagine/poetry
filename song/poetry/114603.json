{"author":"刘克庄","id":114603,"strains":["仄仄平平仄仄平，仄平仄仄仄平平。","仄平仄平平仄仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["久向优场脱戏衫，亦无布袋杖头担。","化弥勒身千百亿，问绛人年七十三。","诸老萧疏留后殿，高僧灭度少同参。","未应春事全无分，醉折缃桃蒲帽簪。"],"title":"己未元日"}
