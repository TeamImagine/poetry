{"author":"张嵲","id":9060,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["遥欣丞相受降时，湖外欢声入鼓鼙。","十万水军归禁旅，二千里地反锄犁。","弄兵无复潢池内，弃甲应同熊耳齐。","从此上流无犬吠，好营停障接京西。"],"title":"喜张丞相破湖贼"}
