{"author":"赵嘏","id":24397,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["郎作东台御史时，妾长西望敛双眉。","一从诏下人皆羡，岂料恩衰不自知。","高阙如天萦晓梦，华筵似水隔秋期。","坐来情态犹无限，更向楼前舞柘枝。"],"title":"代人赠杜牧侍御"}
