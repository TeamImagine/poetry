{"author":"方岳","id":127552,"strains":["平仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["山入苍州翠作层，何年凿此玉崚嶒。","瀑从峭壁飞将落，雪沍苍崖危欲崩。","寺老尚堪支古佛，地灵不肯著凡僧。","定应嫌客留名姓，云逼人寒一砚冰。"],"title":"三岩"}
