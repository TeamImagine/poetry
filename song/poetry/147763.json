{"author":"方回","id":147763,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["宇宙今年气数新，不愁无地著闲身。","西成稼穑占鱼梦，南纪干戈息马尘。","随分田园胜仕宦，及时儿女了婚姻。","细思便合从君去，龙虎山中作道人。"],"title":"送赵仁则官满西归三首  其三"}
