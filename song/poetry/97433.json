{"author":"高翥","id":97433,"strains":["平仄平平平仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["群玉堂前春昼阴，主人领客步清深。","上方图画无真赝，东壁诗书有古今。","手转玉玑看测日，指挥金井试为霖。","山翁不作蓬莱梦，但愿时来洗此心。"],"title":"毅斋郑秘书道山领客"}
