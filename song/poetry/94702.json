{"author":"李兼","id":94702,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["天涯客里送人归，恨绝青青杨柳枝。","细雨杏园摩诘画，春风花岸少陵诗。","九天抡擢堪先卜，万里功名莫后时。","江上岂无西到雁，平安数遣故人知。"],"title":"送交代高丞"}
