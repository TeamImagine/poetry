{"author":"梅尧臣","id":46621,"strains":["仄仄仄○仄，平平仄平平。","仄仄仄仄平，平平○仄平。","仄平仄平平，仄仄○○平。","平平仄仄仄，仄仄平平平。","平仄仄仄平，仄仄平平平。","仄平○平平，平平○平平。","平仄仄仄仄，仄仄仄仄平。","仄平平仄仄，仄平仄平平。","平平○仄仄仄○，○仄平仄平仄平。","○仄平仄仄仄仄，平仄仄仄平平平。","平平仄仄仄平仄，平○○仄仄仄平。","仄平平仄仄仄仄，仄仄仄仄○平平。","平仄仄仄平平仄，仄平仄仄平仄○。"],"paragraphs":["垤蚁不应雨，鸣鸢不生风。","郁气若甑炊，初阳如火红。","裸肤汗交流，腯体膏将镕。","龙头费挹酌，犊鼻强遮蒙。","常畏俗物来，去避青莲宫。","广堂铺琉璃，高檐荫梧桐。","廊壁画地狱，狱具镬锯舂。","铁城何焰焰，铁床亦彤彤。","谁知炮烙死活间，传自西域黄面翁。","正类人世苦此热，声利役使亡西东。","京师贵赁几椽舍，穷煎相似聒欲聋。","屋头朝爨作饮食，枕底夕艾驱蚊虫。","宜尔近巷江夫子，赋诗特压尘土中。"],"title":"和江邻几景德寺避暑"}
