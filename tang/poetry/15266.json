{"author":"白居易","id":15266,"strains":["仄仄平平平，平平平仄仄。","○仄仄平平，平平仄平仄。","仄仄仄仄仄，○平仄平仄。","仄平仄仄○，仄平仄平仄。","○平仄平仄，仄仄平仄仄。","仄仄仄平平，○平平仄仄。","平○仄平仄，仄仄平平仄。","平平仄平仄，平仄平平○。","仄仄○仄平，平仄平平仄。","平仄平平仄，仄平平仄仄。"],"paragraphs":["漫漫潮初平，熙熙春日至。","空阔远江山，晴明好天气。","外有适意物，中无系心事。","数篇对竹吟，一杯望云醉。","行携杖扶力，卧读书取睡。","久养病形骸，深谙闲气味。","遥思九城陌，扰扰趋名利。","今朝是双日，朝谒多轩骑。","宠者防悔尤，权者怀忧畏。","为报高车盖，恐非真富贵。"],"title":"郡中即事"}
