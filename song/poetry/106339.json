{"author":"程公许","id":106339,"strains":["仄仄○平仄，仄仄平平平。","○仄仄○平，仄仄平仄平。","仄平仄仄仄，仄平平仄平。","平平仄仄仄，平平平○○。","仄○平仄仄，仄仄仄平平。","仄仄仄仄平，仄仄平仄○。","仄仄仄平仄，仄平平○○。","平平仄仄仄，仄仄仄仄平。","平仄平仄仄，平平仄？仄。","○平平仄仄，平仄平仄平。","平仄仄仄仄，仄平仄平平。","仄仄仄平平，平仄仄仄平。"],"paragraphs":["建大将旗鼓，遴选兹维艰。","除授得其人，国势维泰山。","满朝绶若若，熟谋须万全。","平生想卫霍，摧枯无留难。","定论真黩武，亦足激懦孱。","执爵酹太宫，感慨清泪潸。","破敌岂无策，百年祇长叹。","危机屡反复，地险失故关。","成败虽运数，人谋忌𫍙谩。","收民心第一，根本无创残。","开纳智与勇，及时护风寒。","闭口勿多言，天道谅好还。"],"title":"感事建除体二首  其二"}
