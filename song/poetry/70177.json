{"author":"崔敦诗","id":70177,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["春风黄伞下清厢，缨弁蝉联宴未央。","万国文明周礼乐，九重端穆舜衣裳。","云低殿幄星辰近，漏转宫花日月长。","圣主宽仁盟好永，和声细入鹿鸣章。"],"title":"金国使人到阙紫宸殿宴参军色致语口号"}
