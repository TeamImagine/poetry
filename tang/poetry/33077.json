{"author":"韦庄","id":33077,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["马前红叶正纷纷，马上离情断杀魂。","晓发独辞残月店，暮程遥宿隔云村。","心如岳色留秦地，梦逐河声出禹门。","莫怪苦吟鞭拂地，有谁倾盖待王孙。"],"title":"柳谷道中作却寄"}
