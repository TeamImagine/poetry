{"author":"家铉翁","id":137478,"strains":["仄平平平平○仄，仄仄平平仄平仄。","仄○仄仄平平平，仄仄仄平仄平仄。","仄平仄仄仄平平，○平仄○○平平。","仄平仄仄仄仄仄，平平平仄○○平。","平平平平仄平仄，仄仄平仄平○仄。","○平○仄平平平，仄仄平平仄平仄。","平仄仄平仄平平，仄仄仄仄平平平。","仄平仄仄仄平仄，仄仄平○平仄平平平。","平平平仄仄仄仄平仄，仄平平平仄平仄。","仄平平平仄平平，仄仄仄○仄平仄。"],"paragraphs":["我家苕源山深处，万竹森森饱风雨。","一从脚踏黄沙堆，不见此君四寒暑。","夜来有梦到家山，苍筠翠干犹依然。","觉来欲赋不得赋，谁能为我传其天。","东邻萧然岁寒客，寓意于物无留迹。","当年亲识洋州孙，写得寒梢数千尺。","怜我卧疴少佳悰，卷送四壁泠然风。","笔端妙处夺天巧，与我胸中生意俱无穷。","高阳台下见此两奇特，子新之梅舜元竹。","后先俱为洞山来，夜夜白虹贯茅屋。"],"title":"谢舜元以墨竹为赠"}
