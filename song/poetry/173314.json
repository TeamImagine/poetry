{"author":"文同","id":173314,"strains":["平平仄平仄，仄仄仄平平。","平平仄仄仄，平仄平平平。","仄平○？仄，平仄○平平。","仄仄仄平平，平平仄平○。","○仄平仄平，仄平平平平。","仄仄仄仄○，仄平平仄平。"],"paragraphs":["冰霜满清汉，此地送君归。","天涯作远别，怀抱殊依依。","短亭临𣺼水，杨柳长条稀。","道傍有寒梅，幽香扑人衣。","折以持赠君，爱之含春晖。","酒罢不可留，晚鸿随马飞。"],"title":"送窦佥判同年"}
