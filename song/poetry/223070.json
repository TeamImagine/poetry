{"author":"李新","id":223070,"strains":["仄仄仄平平仄仄，仄平仄仄仄平平。","仄平仄仄仄平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["深入不毛何所负，不妨老子解痴顽。","九峰自积十年雪，八国犹遗六诏蛮。","楸带绿垂蚯蚓直，苔衣翠滴鹧鸪斑。","山前人事如麻麦，却忆孤城日日闲。"],"title":"又出差还茂州"}
