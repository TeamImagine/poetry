{"author":"阎德隐","id":38056,"strains":["○仄平平仄仄平，仄平平仄仄平平。","？？？？？？仄，平仄平平平仄平。","？仄平平平仄仄，平平仄仄仄平○。","仄平仄仄平平仄，平仄平平仄○平。","平平仄仄平平仄，平仄平平○平仄。","○平仄○仄平平，仄仄平平仄仄○。","仄○平仄平仄仄，仄仄平平仄平仄。","仄平仄仄平平平，平仄平平仄平仄。","平平仄仄仄平平，仄仄仄○平仄平。","仄仄平○仄平仄，仄平平平平仄平。","平平仄仄仄平仄，○仄平平仄平仄。","仄平仄仄仄○平，仄仄平平平仄仄。","仄仄平平仄仄平，仄仄○仄仄平平。","平○仄仄平平仄，仄仄平平仄仄平。"],"paragraphs":["王子仙车下凤台，紫缨金勒驭龙媒。","□□□□□□出，环佩锵锵天上来。","𫛛鹊楼前云半卷，鸳鸯殿上月裴回。","玉盘错落银灯照，珠帐{王灵}珑宝扇开。","盈盈二八谁家子，红粉新妆胜桃李。","从来六行比齐姜，自许千门奉楚王。","楚王宫里能服饰，顾盼倾城复倾国。","合欢锦带蒲萄花，连理香裙石榴色。","金炉半夜起氛氲，翡翠被重苏合熏。","不学曹王遇神女，莫言罗敷邀使君。","同心婉娩若琴瑟，更笑天河有灵匹。","一朝福履盛王门，百代光辉增帝室。","富贵荣华实可怜，路傍观者谓神仙。","祗应早得淮南术，会见双飞入紫烟。"],"title":"薛王花烛行"}
