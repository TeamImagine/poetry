{"author":"杨万里","id":48656,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["亦乐园将独乐园，两园谁窄复谁宽。","似闻闾里溪深处，下有蛟龙水底蟠。","黄帽已捐苍玉佩，朱颜不借紫金丹。","刺桐花发梅花落，安得乘风去一观。"],"title":"次韵寄题马少张致政亦乐园"}
