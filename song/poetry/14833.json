{"author":"王铚","id":14833,"strains":["仄仄平平仄，平平仄仄平。","平平仄平仄，仄仄平平平。","○平仄平仄，平平仄仄平。","仄仄○平平，平仄仄○平。","仄仄○仄仄，仄仄平平平。","○平仄○仄，仄平平仄平。","平平仄仄仄，平平仄仄平。","平平平平仄，平平仄仄仄。","仄仄平○仄，○仄仄平平。","仄平平平仄，仄仄仄平平。"],"paragraphs":["两脚垂天际，愁云惨不休。","寻幽抱奇癖，欲继斜川游。","中原苦兵革，谁能障倒流。","野老且吞声，踪迹逐闲鸥。","策杖过短壑，蜡屐登高邱。","临风一长啸，慨然伊吕俦。","神交溯二子，新诗远寄酬。","鱼缄生春色，风流似旧否。","恰喜心期合，且缓杞人忧。","我曹非天厄，伐木友声求。"],"title":"送和斜川诗二首  其一"}
