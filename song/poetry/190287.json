{"author":"韦骧","id":190287,"strains":["仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平仄。","平平仄仄平平仄，仄仄平平仄仄平。"],"paragraphs":["闻说东庵在庐岳，浮屠百数独无双。","堂阴翠色连危嶂，门外清光挹大江。","怪石巑岏坐龙虎，老松突兀树旌幢。","何时得对幽佳趣，摆脱尘襟酒满缸。"],"title":"东庵院"}
