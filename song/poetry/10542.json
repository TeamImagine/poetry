{"author":"朱松","id":10542,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["欲寻当日故山盟，身世今如海一萍。","归路上心真了了，愁根入鬓已星星。","挽衣共釂东西酒，折柳送行长短亭。","念我知君回首处，萱丛菖叶一时青。"],"title":"送仲猷北归二首  其二"}
