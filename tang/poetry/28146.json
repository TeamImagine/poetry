{"author":"陆龟蒙","id":28146,"strains":["平平仄仄平，仄仄平仄○。","平平仄平仄，仄仄平平仄。","平平○平仄，仄仄○仄仄。","○仄仄平平，平平仄平仄。","仄平仄○仄，仄仄平平平。","仄仄○仄平，仄平仄平仄。","平○仄平仄，仄仄平○仄。","仄仄仄平平，平平仄平○。","平平仄平仄，仄仄平平仄。","仄仄仄平平，平平仄平仄。","平平仄仄仄，○仄平平仄。","仄仄仄○平，仄平○仄仄。","平○仄仄仄，仄仄平○仄。","仄仄仄平平，？平仄平仄。"],"paragraphs":["灵踪未遍寻，不觉谿色瞑。","回头问栖所，稍下杉萝迳。","岩居更幽绝，涧户相隐映。","过此即神宫，虚堂惬云性。","四轩尽疏达，一榻何清零。","髣髴闻玉笙，鼓铿动凉磬。","风凝古松粒，露压修荷柄。","万籁既无声，澄明但心听。","希微辨真语，若授虚皇命。","尺宅按来平，华池漱余净。","频窥宿羽丽，三吸晨霞盛。","岂独冷衣襟，便堪遗造请。","徒深物外趣，未脱尘中病。","举首谢灵峰，徜徉事归榜。"],"title":"奉和袭美太湖诗二十首 三宿神景宫"}
