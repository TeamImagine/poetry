{"author":"张孝祥","id":56219,"strains":["平仄仄仄平，仄仄平仄平。","仄仄仄仄仄，平平仄平平。","仄平○平○，仄仄平仄平。","平平仄平仄，仄仄仄仄平。","平平仄平平，平仄仄○平。","仄平平平仄，仄仄平仄平。","平平平仄平，仄仄平平平。","平平仄仄仄，仄仄平仄仄。","平仄仄平平，平○仄平平。"],"paragraphs":["云去月在沙，潦净秋满川。","北斗挂落木，西风送归船。","去年过湘中，夜半投马鞭。","篝灯洗尘土，所见只屋椽。","鸡鸣问前途，残梦兀担肩。","那知阑干外，有此山水妍。","微微清露漙，稍稍明河偏。","孤光耿自照，静极忻所便。","身世两悠然，吾其遂飞仙。"],"title":"湘中馆"}
