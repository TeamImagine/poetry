{"author":"薛季宣","id":62730,"strains":["平○仄平仄，仄仄仄平平。","仄仄平○仄，平平仄仄平。","平平平仄仄，仄仄仄平平。","仄仄○○仄，平平平仄○。","仄○平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","？仄○○仄，○平仄仄平。","○平平仄仄，○仄仄○平。"],"paragraphs":["朝衣结蓝绶，古刹礼青莲。","蒨绚林间树，琤𪻐竹下泉。","晨曦方散彩，晓宿有余妍。","聚石应闻道，无人为说禅。","路回荒翳目，江远望生烟。","略彴溪源旧，孱颜岭岫连。","清神山历历，洗耳涧涓涓。","菩萨行观世，封人愿祝年。","更须东亩粟，长穗满三千。"],"title":"寒溪寺拈香时国丧罢宴锡已三岁二首  其二"}
