{"author":"吴融","id":32331,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["别来如梦亦如云，八字微言不复闻。","世上浮沈应念我，笔端飞动只降君。","几同江步吟秋霁，更忆山房语夜分。","见拟沃州寻旧约，且教丹顶许为邻。"],"title":"寄贯休上人"}
