{"author":"秦观","id":209869,"strains":["平仄仄平仄，平○仄仄仄。","平平仄平仄，平仄仄平平。","仄仄○○仄，平平仄仄平。","仄平平仄仄，平仄仄平平。","平仄平平仄，平平仄仄○。","○平平仄仄，平仄仄平仄。","仄仄平平仄，平平仄仄○。","仄○平仄仄，平仄仄平平。","仄○○平仄，平○仄仄平。","平平平仄仄，仄○仄平平。"],"paragraphs":["投晓理竿栧，溪行耳目醒。","虫鱼各萧散，云日共晶荧。","水荇重深翠，烟山叠乱青。","路回逢短榜，崖断点孤翎。","丛薄开罗帐，沦漪写镜屏。","疏篱窥窅窕，支港泛笭箵。","远溆依微见，哀猱断续听。","梦长天杳杳，人远树冥冥。","旅思摇风旆，归期数月蓂。","何时燃蜜炬，复听合前铃。"],"title":"德清道中还寄子瞻"}
