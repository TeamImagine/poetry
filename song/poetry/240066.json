{"author":"周紫芝","id":240066,"strains":["仄平○平仄○仄，仄仄○平仄平仄。","仄仄平平仄仄平，仄仄○平仄○仄。","平平平仄平仄平，平平仄仄平平平。","平平仄平仄平仄，平仄平平平仄平。","平平仄仄仄○仄，仄仄仄平平仄仄。","平平仄仄平仄○，平仄平平仄○仄。","平平平仄平，仄平仄仄平。","仄平仄仄仄平仄，仄仄仄平○仄平。"],"paragraphs":["玉颜如花越王女，自小娇痴不歌舞。","嫁作江南国主妃，日日思归泪如雨。","江南江北梅子黄，潮头夜涨秦淮江。","江边雨多地卑湿，旋筑高台匀晓妆。","千艘命载越中土，喜见越人仍越语。","人生脚踏乡土难，无复归心越中去。","高台何易倾，曲池亦复平。","越姬一去向千载，不见此台空有名。"],"title":"越台曲"}
