{"author":"赵蕃","id":75018,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄平平平。"],"paragraphs":["问梅颇复恨开迟，及至开时病不知。","何自折来相料理，似怜一见苦参差。","君今政草凌云赋，我又初无却月诗。","风月孰于风日愈，要须一语为评之。"],"title":"梅已开犹未知之简斯远"}
