{"author":"胡宿","id":36115,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["昨夜轻阴结夕霏，城南十里有香泥。","初闻山鸟惊新哢，遥见林花识旧蹊。","荡桨远从芳草渡，垫巾还傍绿杨堤。","罗敷正苦桑蚕事，惆怅南来五马蹄。"],"title":"城南"}
