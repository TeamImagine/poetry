{"author":"张纲","id":245463,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一夕萱堂事已非，百年遗范在丰碑。","颁花玉殿春风暖，奉诏登楼夜漏移。","罢宴已闻修故事，回班那复见新仪。","音容寂寞应仙去，香火因缘只自知。"],"title":"郑国太挽词四首  其二"}
