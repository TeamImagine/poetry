{"author":"赵令畤","id":223884,"strains":["仄仄平平仄仄平，仄平平仄仄平平。","仄平仄仄平平仄，平仄平平仄平平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["坎𡒄中年坐废人，老来貂鼎视埃尘。","铁霜带面惟忧国，机阱当前不为身。","发廪已康诸县命，蠲逋一洗几年贫。","归来又扫宽民奏，惭愧毫端尔许春。"],"title":"次韵陈履常汝阴久雪赈饥"}
