{"author":"谢薖","id":231506,"strains":["仄仄平平仄仄平，平平仄仄仄平平。","仄○仄仄仄平○，仄仄平平平仄平。","仄平仄仄平仄平，仄仄仄仄平平平。","平仄仄平○○仄，平平仄仄平○○。"],"paragraphs":["蝶梦游扬卧碧纱，知君不赏玉钗斜。","梦回起坐有佳思，乱触牙签书五车。","黑蝇着眼君勿嗟，学道乃得青莲华。","商略此言当过我，樵青竹里为煎茶。"],"title":"次韵彦光睡起病目"}
