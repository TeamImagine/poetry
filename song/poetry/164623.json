{"author":"白珽","id":164623,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["千古西湖见一贤，断碑犹在草芊芊。","人间岂少题梅者，石上谁来酹菊泉。","陈柏墓门疑是宅，唐衣庙貌望如仙。","可怜辽鹤无消息，寂寞春风二百年。"],"title":"吊林处士墓"}
