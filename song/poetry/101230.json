{"author":"韩琦","id":101230,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["曲水春闲遂宴嬉，何须元巳始为宜。","且看真洞杯盘出，岂顾尘寰节序移。","曳尾灵龟来可羡，乘槎仙客去难追。","一觞一咏无弦管，恰似兰亭列坐时。"],"title":"三月五日会浮醴亭"}
