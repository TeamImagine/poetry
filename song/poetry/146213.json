{"author":"李师中","id":146213,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["诏从东海付南麾，戎乘前驱上将威。","异俗已传吾父至，斯文更咏我公归。","岁时职贡还朱绂，昼日恩光赐兖衣。","昔往今来亦何速，长亭杨柳尚依依。"],"title":"送桂州安抚余靖侍郎还京  其一"}
