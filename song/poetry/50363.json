{"author":"周必大","id":50363,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["才气峥嵘早断鳌，诗豪不独酒中豪。","其谁代匠频伤斲，之子良庖却善刀。","莫叹广文官独冷，绝胜州郡职徒劳。","泮宫方采僖侯藻，高士休寻仲蔚蒿。"],"title":"同年杨谨仲教授以诗庆予得郡次韵二首  其二"}
