{"author":"苏轼","id":195625,"strains":["仄平平仄平，○○平仄仄。","仄平平仄仄，仄仄平仄仄。","平○仄仄仄，○仄平平仄。","平平平仄仄，仄仄仄平仄。","仄平仄平平，平仄仄平仄。","仄平平○仄，仄仄仄仄仄。","平平仄平仄，仄仄平平仄。","平平仄平仄，仄仄仄仄仄。","仄仄平平仄，仄平平仄仄。","平平仄平仄，仄仄平平仄。","平平仄平仄，平仄仄仄仄。","平仄平仄平，仄仄平○仄。"],"paragraphs":["我墙东北隅，张王维老谷。","树先樗栎大，叶等桑柘沃。","流膏马乳涨，堕子杨梅熟。","胡为寻丈地，养此不材木。","蹶之得舆薪，规以种松菊。","静言求其用，略数得五六。","肤为蔡侯纸，子入桐君录。","黄缯练成素，黝面颒作玉。","灌洒蒸生菌，腐余光吐烛。","虽无傲霜节，幸免狂酲毒。","孤根信微陋，生理有倚伏。","投斧为赋诗，德怨聊相赎。"],"title":"宥老楮"}
