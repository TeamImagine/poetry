{"author":"韩淲","id":87567,"strains":["仄仄平平平仄平，平平平仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["翠幕朱帘苏小家，浓熏兰麝竞奢华。","繁弦度曲柱争雁，媚脸持杯眉拂鸦。","锦帐春余情未极，宝钗分处梦无涯。","红楼何在香尘合，恨不都将命乞花。"],"title":"艳歌行"}
