{"author":"葛胜仲","id":230973,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["门似柴桑画亦关，歘惊阊阖堕人寰。","郊原那异熬波海，垅阜浑疑聚米山。","望远恨无楼百尺，逃寒阻共屋三间。","阿兄诗句清奇甚，格律都高汉以还。"],"title":"依韵和工部兄雪五首  其四"}
