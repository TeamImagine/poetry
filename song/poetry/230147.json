{"author":"许景衡","id":230147,"strains":["仄○平平平，平○仄平仄。","○平仄仄仄○平，仄仄仄平○仄仄。","仄平仄仄仄仄仄，平仄仄仄平○仄。","仄平平仄仄仄平，仄仄仄平平仄仄。","仄平仄仄平仄仄，平平仄仄平○仄。","仄平仄仄仄平平，仄仄平平平仄仄。","仄○仄仄平仄仄，平仄平平○平仄。","仄平平仄仄平○，平仄平平仄平仄。","平○仄平仄平仄，仄平平平仄○仄。","仄平仄仄仄平○，仄仄仄○平仄仄。","○○仄仄平仄仄，仄仄仄平平仄仄。","仄平仄仄平平仄，仄仄仄平平仄仄。","平○仄仄仄仄仄，仄平仄仄平平仄。","平○仄仄平仄平，平仄平平平仄仄。"],"paragraphs":["我观淮之源，东行已千里。","扁舟一日下长淮，似与故人相见喜。","不知渡越几涧谷，清澈尚尔无泥滓。","澹然端肯与我俱，试问故人能有几。","荡云沃日穷眼界，茫茫直与天相似。","万艘络绎鼓风蒲，翳翳尘飞明镜里。","况闻水伯时恶剧，雷击风掀浪山起。","岂知生处极幽深，清浅涓涓一泓尔。","吾闻古来养心者，扩而充之亦如此。","自惭学问太迂疏，十载不离蛙井底。","潢污断港何足道，所得未能充口耳。","忽惊浩浩东倾海，会令百川皆遶指。","君看厚地一撮土，本来也是无多子。","人间万事须自强，嗟我蹉跎今老矣。"],"title":"渡淮"}
