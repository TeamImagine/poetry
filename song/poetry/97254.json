{"author":"陈宓","id":97254,"strains":["仄平平平仄仄平，仄平仄仄○平平。","○平仄仄○平仄，仄仄仄仄平平平。","平平平仄仄平仄，仄仄仄仄平平平。","平平仄仄平仄○，仄仄仄仄平仄平。","平○平仄仄平仄，平仄仄仄仄仄平。","仄平仄○平平仄，仄仄平平仄仄平。","仄平○仄仄平仄，仄仄仄仄○平平。","平平仄平○仄仄，平平仄仄○平平。","仄○仄仄○平仄，仄仄仄仄平平平。","平○平平仄仄仄，仄仄平仄平平平。","仄平仄仄平平仄，平仄仄仄平平○。","平平平平仄○仄，仄平仄仄○平平。","平平仄仄仄仄仄，仄平○平平平平。","仄平仄仄仄○仄，仄仄仄仄平○平。","仄仄平平平仄仄，仄仄仄仄仄平平。"],"paragraphs":["九仙山头二月春，百花璀璀凝芳辰。","看花未省并骢马，酌酒况复违佳人。","人人家在赤城里，五百大士疑前身。","襟怀喜作冰玉相，耳目不染声色尘。","鲸呿鳌掷擅文杰，撑腹万卷笔有神。","妙龄卓冠兰宫士，便合褰裳要路津。","玉堂三事久虚职，宪幕两载留南闽。","平生避名如避寇，诸公讵肯遗奇珍。","显亲急欲贲泉壤，幞被路马趋严宸。","囊中之方久不试，小试疲瘵苏斯民。","自惭草木非君味，倾盖一见情何亲。","金篦时为发膜翳，淡交耐久如荀陈。","悬知后会近可卜，暂时分披仍逡巡。","丈夫万里耿相望，所要守道全其真。","准拟千锺浇此恨，却恐烂醉污车茵。"],"title":"三山送楼干"}
