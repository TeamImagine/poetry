{"author":"温庭筠","id":26231,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["苍莽寒空远色愁，呜呜戍角上高楼。","吴姬怨思吹双管，燕客悲歌别五侯。","千里关山边草暮，一星烽火朔云秋。","夜来霜重西风起，陇水无声冻不流。"],"title":"回中作"}
