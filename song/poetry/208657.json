{"author":"吕南公","id":208657,"strains":["平平仄仄仄平仄，平仄平平仄平仄。","平○平○仄平平，仄仄平平仄○仄。","平○仄仄平仄平，平仄仄仄平平平。","平平仄仄○平仄，平仄平平仄○仄。"],"paragraphs":["山翁种树不差择，桃李无穷杂松柏。","风吹阳和入芳根，万白千红映苍碧。","猴藏鸟啄人恣窥，桃李实熟无完枝。","由来未可论坚脆，松柏材成斧斤至。"],"title":"麻姑道中"}
