{"author":"郊庙朝会歌辞","id":169173,"strains":["平平仄仄，仄平仄平。","平平仄仄，仄仄平平。","平平仄仄，仄仄平○。","平平平仄，平仄仄平。","平平○仄，仄仄平○。","仄仄仄仄，平仄仄平。","仄平平仄，平仄○○。","平平平仄，仄仄平平。","仄平仄仄，仄仄仄平。","仄仄仄仄，平仄仄平。","仄仄○仄，仄仄仄平。","○仄○仄，平仄平平。","平平平仄，仄仄平平。","平平仄仄，平仄○平。","平仄仄仄，仄○仄平。","平仄平仄，仄平○平。","平平仄仄，仄仄平平。","仄平平仄，仄仄平平。","仄仄平仄，仄仄平平。","仄平平仄，仄仄平○。"],"paragraphs":["鸿源濬发，睿图诞彰。","高明锡羡，累洽延祥。","巍巍艺祖，溥率宾王。","煌煌文考，区宇大康。","珍符昭显，宝历绵长。","物性茂遂，民俗阜昌。","甫田多稼，禾黍穰穰。","含生嘉育，鸟兽跄跄。","八纮统域，九服要荒。","沐浴惠泽，祗畏典常。","隔谷分壤，望斗辨方。","并袭冠带，来奉圭璋。","峨峨双阙，济济明堂。","诸侯执帛，天后当阳。","何以辨等，衮衣绣裳。","何以褒德，辂车乘黄。","声明焕赫，雅颂汪洋。","启兹丕绪，祐我无疆。","大统斯集，大乐斯扬。","俯隆宗祏，仰继穹苍。"],"title":"真宗御制二首 奠瓒用《万国朝天》。"}
