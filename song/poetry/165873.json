{"author":"黎廷瑞","id":165873,"strains":["平平平仄平仄仄，仄仄平平平仄仄。","仄仄○平仄仄平，平平仄仄平平仄。","仄平平仄仄平○，平仄平平平仄仄。","仄平仄仄仄平平，仄平平平仄平仄。","○○平仄仄平平，仄仄平平平仄仄。","平平仄仄平仄仄，仄仄平平平仄仄。","平平仄仄仄仄仄，仄仄平平平仄○。","仄平仄仄仄仄仄，平仄仄○平仄仄。","仄平平仄仄平平，平仄平平平仄○。","仄仄平平平仄平，仄仄○平○仄仄。","仄○平仄仄平平，平仄平平平仄仄。","仄○平仄仄平平，仄仄平平仄仄仄。"],"paragraphs":["书生于世无所用，岁晚东陵瓜自种。","几度骑馿欲出门，青松绕舍云扃洞。","枕书高卧绿阴中，何许清风惊午梦。","始知绛节下丹霄，左骖麒麟右鸾凤。","行行原隰广咨询，历历闾阎摩疾痛。","悬崖绝壁冰照壑，白昼青山雷欲冻。","神奸畏景那敢见，肯綮逢刀无不中。","范滂太守使令慑，杨绾入相朝野颂。","每翻图史想斯人，常恨寥寥千载空。","水见黄河山太华，不识欧阳当自讼。","振衣扶策候辕门，秋意欣然云走送。","愿调梅鼎作商霖，老我荒园日抱瓮。"],"title":"上奚宣慰冰壑"}
