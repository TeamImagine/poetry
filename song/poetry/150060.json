{"author":"方回","id":150060,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄仄平仄，平仄仄平平仄平。","仄仄平平仄仄仄，平平仄仄仄平平。"],"paragraphs":["年年时节美春三，谁识湖山绿似蓝。","万户栋梁双语燕，千村桑柘两眠蚕。","鼓钟下竺寺连上，香火北高峰胜南。","除却咸平处士外，何人更此筑吟庵。"],"title":"乙巳三月十五日监察御史王东溪节宿戒方回万里饮灵隠冷泉亭赵宣慰君实赵提举子昂灵隠寺知事晦坛治具西方僧四人两提领北人放泉喷雪观猿掷果予醉先退赋诗五首记之  其一"}
