{"author":"张绶","id":190005,"strains":["平平仄○平，仄仄仄平仄。","仄平仄平平，？仄仄平仄。","仄平仄仄平，仄仄平平仄。","平仄○○平，○○平平仄。","仄平仄仄仄，仄仄平仄仄。","仄平仄仄仄，仄仄仄平仄。","仄平仄仄仄，平○仄仄仄。","仄平平平仄，○仄仄○仄。","平平平平平，○仄平仄仄。","平平仄平仄，平平仄仄仄。","仄平平仄平，仄仄仄平仄。","平平仄平○，仄仄平仄仄。","仄仄平○平，仄平仄平仄。","仄○仄仄仄，平仄○仄仄。","○平平平○，仄仄平平仄。","平仄仄○平，平平平仄仄。","仄平仄仄仄，仄仄平仄仄。","平平仄平平，仄仄平仄仄。","仄仄仄平仄，仄平平仄仄。"],"paragraphs":["群峰耸回环，一径上萦曲。","顾瞻得层岩，庨豁凿山腹。","片云雨雹飞，勺水蛟龙缩。","惟昔乘兴游，颇叹归鞍促。","念方困簿领，敢不勤栉沐。","四时各有趣，一赏岂能足。","朅来俯二纪，经行遍四渎。","每怀佳山水，澜僻聚燕蝠。","高才兹南来，胜赏欣所欲。","披寻到幽秘，徘徊或信宿。","忘归须众同，寓意乃余独。","泉声惬幽听，翠色明远目。","夕鸟归且鸣，牧牛骇而触。","此行固有得，何用论祸福。","应同丁家兴，肯效穷涂哭。","堂下食张仪，绨袍哀范叔。","大任或感发，一饭奚省录。","邮筒奉佳篇，兀坐聊踯躅。","勉率继高韵，愿同刊涧澳。"],"title":"游层岩"}
