{"author":"刘克庄","id":110745,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["华宗所产必人英，久见诸贤说父兄。","荀氏晚添文若出，杨家又有敬之生。","进堪负荷斯文责，退亦流传后世名。","身老荒村无可恨，独于佳友尚关情。"],"title":"送汤伯纪归番昜"}
