{"author":"王十朋","id":23858,"strains":["仄仄仄平仄，平平仄仄平。","仄○仄平平，仄平仄平平。","仄平平仄仄，仄仄平平平。","平平仄仄平，仄平仄○平。","平仄仄平平，仄平仄平平。","仄平仄仄仄，平平仄○○。","仄仄仄平○，平平仄平平。","平平仄仄仄，仄仄仄仄○。","平平仄仄仄，○○仄平平。","平平平仄仄，平仄仄平平。"],"paragraphs":["父老自何处，同来送使君。","手中一炉香，敬为使君焚。","使君无善政，父老何殷勤。","同辞答使君，去秋稼如云。","淫雨害垂成，一年计徒勤。","使君体上意，租苗放三分。","父子免流离，欢然事耕耘。","年凶米不贵，夜静犬不闻。","颦眉答父老，正缘此纷纷。","黄堂非坐处，归欤老桑枌。"],"title":"父老"}
