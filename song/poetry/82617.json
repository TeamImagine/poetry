{"author":"刘过","id":82617,"strains":["仄平仄仄仄仄平，平仄平平平平平。","平平平仄仄仄仄，仄仄平仄平○平。","平平平仄平仄仄，仄仄平仄仄○平。","仄平仄仄平仄仄，仄仄平仄仄仄○。","仄平平平仄平仄，平平仄仄平平仄。","平仄平仄平○平，仄仄仄平平仄仄。","仄仄平平平，仄仄仄平仄。","平仄平仄仄，○平平仄仄。","平平平平仄平平，仄平平仄仄仄平。","仄仄平平仄仄仄，仄○仄仄平平平。"],"paragraphs":["十年著脚走四方，胡不归来兮襄阳。","襄阳真是用武国，上下吴蜀天中央。","铜鞮坊里弓作市，八邑田熟麦当粮。","一条路入秦陇去，落日仿佛见太行。","土风沉浑士奇杰，呜呜酒后歌声发。","歌曰人定兮胜天，半壁久无胡日月。","买剑倾家赀，市马托生死。","科举非不好，行都兮万里。","人言边人尽粗材，卧龙高卧不肯来。","杜甫诗成米芾写，二三子亦英雄哉。"],"title":"襄阳歌"}
