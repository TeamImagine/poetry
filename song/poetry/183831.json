{"author":"刘攽","id":183831,"strains":["仄平仄仄平平仄，平仄平平仄仄平。","平仄平平平仄仄，仄仄平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["客尘作业通三世，儒墨分流至九家。","投阁何妨惟寂寞，起予仍自悦纷华。","梦缘酒食逢刍狗，兆应钱财属火花。","安见高人捐外累，独超无有蹑云霞。"],"title":"次韵和秘书省林舍人校书寓兴五首  其一"}
