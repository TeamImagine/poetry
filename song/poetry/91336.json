{"author":"释居简","id":91336,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["水际楼居入眼新，傍窗横榻款诗人。","早雕杜老双蓬鬓，晚赏徐卿两石麟。","浓绿已摇三丈线，残红恰有一厘春。","闲情直与眉霄壤，也为春归作小颦。"],"title":"平望徐监酒新楼"}
