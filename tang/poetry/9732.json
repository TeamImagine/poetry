{"author":"杨巨源","id":9732,"strains":["平平平仄仄平平，仄仄平平仄仄平。","仄平平平平仄仄，仄仄平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["明朝晴暖即相随，肯信春光被雨欺。","且任文书堆案上，免令杯酒负花时。","马蹄经历须应遍，莺语叮咛已怪迟。","更待杂芳成艳锦，邺中争唱仲宣诗。"],"title":"早春即事呈刘员外"}
