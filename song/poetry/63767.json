{"author":"王质","id":63767,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["颍州丞相旧能名，传到云孙尚典型。","月在澄潭心共白，山围宴坐眼同青。","暂离方丈群仙侣，独抱黄庭一卷经。","十顷玻璃能几许，看公击水渡南溟。"],"title":"观政堂成上黄少誉二首  其二"}
