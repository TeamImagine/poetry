{"author":"岑参","id":57189,"strains":["平仄仄平平，○仄平仄仄。","仄平平仄仄，○仄仄平仄。","仄平平仄○，平仄平仄仄。","平平仄仄仄，仄仄平平仄。","仄仄平仄平，仄平仄○仄。","平平○仄平，○平仄平仄。","平平仄仄仄，平仄平仄仄。","仄仄仄仄平，仄平仄平仄。","平○平平仄，仄仄平仄仄。","仄平仄仄平，仄仄平仄仄。","○○平平仄，平仄仄平仄。"],"paragraphs":["兵马守西山，中国非得计。","不知何代策，空使蜀人弊。","八州崖谷深，千里云雪闭。","泉浇阁道滑，水冻绳桥脆。","战士常苦饥，糗粮不相继。","胡兵犹不归，空山积年岁。","儒生识损益，言事皆审谛。","狄子幕府郎，有谋必康济。","胸中悬明镜，照耀无巨细。","莫辞冒险艰，可以裨节制。","相思江楼夕，愁见月澄霁。"],"title":"送狄员外巡按西山军"}
