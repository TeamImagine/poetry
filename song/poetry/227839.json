{"author":"释德洪","id":227839,"strains":["仄仄仄平仄平仄，平仄平○平仄平。","平平平仄平仄仄，仄仄仄平平仄平。","平平○仄仄平仄，仄仄仄平平仄平。","仄平平仄仄仄仄，仄仄仄仄平平平。","仄平仄仄平仄仄，平仄仄仄平平平。","仄○○平仄仄仄，仄仄仄平平仄平。","平○仄仄仄仄仄，仄平平○平平平。","仄○平平仄仄平，○仄○仄平平平。","仄平仄仄仄平仄，平平平平平仄平。","平平平仄仄平仄，仄平平仄平○平。","平平仄○仄仄平，仄平仄平平平平。","仄平仄仄平仄仄，仄平仄平平仄平。","平仄仄平仄仄仄，平仄仄仄平仄平。","仄○仄仄平仄仄，仄仄仄仄平平平。","平平仄仄仄仄○，仄平仄仄平平平。","平平仄仄仄仄仄，仄仄仄仄○仄平。","平平仄平仄平仄，仄仄仄仄平仄平。","平平平仄仄仄仄，仄仄仄仄平仄平。"],"paragraphs":["我昔海山度寒食，虽有花看非故园。","今年寒食花又见，已在故园疑梦魂。","虚弦丧气念前痛，瘴面敢辞增唾痕。","此生流落坐旷达，晚悔坦率加辛勤。","觉城老子天乞我，人品秀拔高摩云。","定应分身在绛阙，想见珮珰裙褶𫄸。","君看翰墨吐秀句，绿杨春重含朝暾。","袖中功名未暇探，且复行乐追幽欣。","陋邦忽见洛阳面，为谁扶头清露翻。","残春风日太醇酽，发妆初罢争迎门。","丰肌忍调獭髓医，笑涡尚初红朝温。","谪仙点笔风雨疾，少陵眼寒烟雾昏。","公独寓之一戏耳，宁用解语方佐尊。","夜深秉烛花不睡，饮到落月窥金盆。","情钟耳热意一折，赋诗遶纸风雷奔。","诗成我读辄起舞，自忘首秃衣绁袢。","泠然驭风欲仙去，引手便觉天可扪。","归来僵卧数屋角，万象困顿天不言。"],"title":"次韵彭子长刘园见花"}
