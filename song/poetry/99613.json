{"author":"洪咨夔","id":99613,"strains":["仄平○仄平，仄仄仄○仄。","仄平仄仄平，仄仄仄平仄。","平平仄平仄，仄仄平○仄。","仄平平仄平，仄仄仄平仄。","平平平平平，仄仄仄仄仄。","平仄仄仄平，平仄平仄仄。"],"paragraphs":["武侯王佐材，有胆大如屋。","爱之莫助之，只手挈全蜀。","淋漓出师表，所举良且淑。","孔鸾非不佳，健翮欠鸿鹄。","先生能休休，用众不用独。","何止福蜀人，为作天下福。"],"title":"寿崔西清  其一"}
