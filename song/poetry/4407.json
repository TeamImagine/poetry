{"author":"邓肃","id":4407,"strains":["仄○平仄仄，平平平仄仄。","仄仄仄平仄，仄仄仄平仄。","仄平仄仄仄，平仄○仄仄。","平○仄仄平，仄仄平平仄。","仄仄仄仄平，仄仄平仄仄。","仄仄仄仄○，仄仄仄平仄。","仄○平平仄，平平平仄仄。","平平仄平平，仄仄平平仄。","平平仄平仄，仄平仄仄仄。","仄平○仄仄，仄仄平平○。"],"paragraphs":["我瓠非五石，安能枵不用。","但恃少年气，未肯就羁鞚。","越人已断发，章甫浪出宋。","何如子建文，脱口人争讽。","笑示善者机，绮语时一弄。","妙竟秘不传，尺管阁云梦。","固应羞芹藻，清明奴隶共。","明年郁梧桐，定作喈喈凤。","归来访原宪，慎毋学子贡。","故人犹未病，反己能求中。"],"title":"和作哲送令德"}
