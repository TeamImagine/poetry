{"author":"李吕","id":30244,"strains":["仄仄仄○仄，平仄平平仄。","平仄仄仄仄，○平仄平仄。","仄平仄仄仄，仄仄仄平仄。","仄平平仄平，仄平平平○。","平仄仄仄平，仄仄仄平○。","平平仄仄平，仄仄平○仄。","仄平仄仄仄，平平平仄仄。","平平仄平平，平仄平仄仄。","平平仄平平，仄仄平○仄。","平仄○平仄，仄仄仄平仄。","○平仄仄平，仄仄仄平仄。","平平平平仄，平○平仄仄。","仄仄仄平仄，平平○仄仄。","平平仄仄仄，仄仄仄平仄。","仄仄仄仄仄，仄平仄仄仄。","○仄平平平，仄仄仄平仄。","平平仄平平，仄○平仄仄。"],"paragraphs":["孔子昔当厄，良以桓魋故。","韩信伏胯下，将坛起徒步。","圣贤昔未遇，未免失常度。","固知天地宽，出门多龃龉。","贫贱势易陵，动息要衡虑。","绨袍恋故人，进食哀漂母。","小人不及夕，焉知鸿鹄举。","桃花倚春风，零落随夜雨。","流萤曳残光，未省羲和驭。","君子并松柏，挺干傲寒暑。","昭然揭日星，进与众瞻睹。","群儿勤修读，文行师邃古。","莫学小儿辈，啾啾燕雀语。","颜渊犯不校，万世共尊许。","孟子善养气，策功不下禹。","潢潦无根源，勿用遽歆慕。","吾言可书绅，审思宜在汝。"],"title":"勉诸子"}
