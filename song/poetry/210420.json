{"author":"杨亿","id":210420,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["心似寒灰不复然，寻常谈论即弥天。","门临颍水多年住，法自曹溪几世传。","儒士谁同翻贝叶，都人长见施金钱。","翰林诗版分明在，曾与吾家有旧缘。"],"title":"题显道人壁"}
