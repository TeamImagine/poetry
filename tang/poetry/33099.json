{"author":"韦庄","id":33099,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["满院桐花鸟雀喧，寂寥芳草茂芊芊。","吾师正遇归山日，闲客空题到寺年。","池竹闭门教鹤守，琴书开箧任僧传。","人间不自寻行迹，一片孤云在碧天。"],"title":"访含弘山僧不遇留题精舍"}
