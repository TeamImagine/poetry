{"author":"李光","id":235948,"strains":["仄○仄仄仄，平仄平仄平。","○仄仄仄平，仄仄仄仄平。","仄平平○平，平仄仄仄○。","平仄平平平，○仄○仄平。","平平仄平仄，平仄○仄○。","平仄仄○仄，○仄○仄平。","仄仄平仄平，仄平？仄平。","仄仄○○平，○平平○平。","平平仄仄仄，平仄平仄平。","○仄○平平，平○仄平平。","平平仄仄仄，仄○平平○。","○平平仄平，仄仄平仄平。","平平仄平仄，仄仄平平平。","仄仄平○平，平平仄平平。","仄平平仄平，仄仄平仄平。","○平平仄仄，仄平平平平。"],"paragraphs":["我观二大士，超悟非适今。","过去与未来，一一现此心。","缅怀清献公，兹地旧所临。","余爱存甘棠，过者犹敛襟。","平生辨才老，般若缘契深。","图像俨如昔，遗迹了可寻。","坐使茨棘场，化为薝卜林。","法嗣传衣灯，膏肓存砭箴。","圆颅拥败褐，华髪欹半簪。","相对了无言，清标映孤岑。","丹青久剥落，感叹成微吟。","了知身外身，不坐乔木阴。","真形换缃素，妙句劖青琳。","与子成三贤，清风迥萧森。","凛然龙象姿，不受鼯鼠侵。","从兹香火社，永为人天钦。"],"title":"和刘提举游龙井谒清献辨才二像"}
