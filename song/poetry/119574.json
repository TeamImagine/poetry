{"author":"林希逸","id":119574,"strains":["仄仄平平仄仄平，平平仄仄仄平平。","仄平仄平平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["老境浑无闷可排，交情莫逆有舆来。","骨寒底为哦诗瘦，心懒非因忍事灰。","蔬水生涯聊尔耳，轮云世故奈何哉。","漆园未悟身如幻，更把君臣论百骸。"],"title":"再用前韵谢桃巷  其二"}
