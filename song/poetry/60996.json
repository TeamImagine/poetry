{"author":"许及之","id":60996,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["春去堂堂已浃旬，幽花耿耿尚能春。","细思造物尤恩我，晚著家山剩庇身。","客至情亲惟话旧，诗成意足不求新。","长年道路多疏隔，如子相过正要频。"],"title":"酬刘孝若二首  其一"}
