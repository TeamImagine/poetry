{"author":"王十朋","id":23824,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["太学年时识一夔，婺溪掺别越三期。","闽中大府子为掾，峡内孤城予把麾。","去隔关山共明月，归逢鱼雁寄新诗。","苕溪昨夜梅花发，目对清标有所思。"],"title":"次韵张叔清见寄"}
