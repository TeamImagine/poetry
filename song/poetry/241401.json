{"author":"周紫芝","id":241401,"strains":["○○仄○○，仄仄仄○仄。","○仄仄○平，○○仄平仄。","仄平仄○平，仄仄○○仄。","仄仄仄仄平，仄仄平仄仄。","仄平仄平平，平仄仄平仄。","平平平平平，仄仄仄仄仄。","仄仄平平○，平平仄平仄。","仄仄平仄平，平平平仄仄。"],"paragraphs":["相思复相思，一别遽如许。","相望隔参商，相期邈秦楚。","溯洄愿从之，道路长且阻。","道阻不足忧，岁暮心独苦。","踏车缲丝娘，头绪几千缕。","寒螀声酸嘶，入我肺与腑。","自我之来思，悠悠六寒暑。","赖此同社郎，清风生玉麈。"],"title":"次韵杨吉老秋怀古风"}
