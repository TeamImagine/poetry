{"author":"赵蕃","id":76716,"strains":["仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["旅枕骤疑风彻屋，晓窗还见雪填渠。","梅花未放腊前蘂，雁足浑无别后书。","故意谁其哀范叔，倦游身自困相如。","赠言故愈绨袍赐，载路何须驷马车。"],"title":"客中遇雪不胜家山之思催晦庵写诗及书"}
