{"author":"许及之","id":60907,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["万峰如鹜万波同，擘浪双鳌跃势雄。","山过江来垂斗柄，水朝宗去涣文风。","家家洙泗弦歌里，处处蓬瀛图画中。","莫笑先生徒壁立，一番登览兴无穷。"],"title":"题富览亭"}
