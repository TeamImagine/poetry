{"author":"郑清之","id":100328,"strains":["仄平仄仄仄平平，仄仄平仄仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["底须莫莫更休休，老去浮湛一敝舟。","病恼幻躯天恶剧，醉寻熟睡我先筹。","眼前勤惰书开阖，窗下阴晴雨散收。","假使庄生梦为蝶，也应贷粟监河侯。"],"title":"默坐偶成  其二"}
