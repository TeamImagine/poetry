{"author":"苏轼","id":194047,"strains":["平仄平平仄仄平，平平仄仄仄平平。","平平平仄平平仄，平仄平平仄仄仄。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["方丈仙人出淼茫，高情犹爱水云乡。","功名谁使连三捷，身世何缘得两忘。","早岁归休心共在，他年相见话偏长。","只因未报君恩重，清梦时时到玉堂。"],"title":"和章七出守湖州二首  其一"}
