{"author":"李纲","id":244636,"strains":["仄仄平平仄仄平，平平仄仄仄平平。","仄平平仄平平仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["岭海经行涉两年，篮舆触热道龙川。","只愁青草黄茅瘴，敢意好风佳月天。","山顶蒙蒙遮薄雾，江心跕跕堕飞鸢。","劳生往返何为者，归去躬耕负郭田。"],"title":"循州道中作"}
