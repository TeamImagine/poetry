{"author":"郑刚中","id":252388,"strains":["仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["去冬竹瓦迎新雪，曾下珠玑到酒盘。","正月便回春意暖，五更微带雁声寒。","门谙寂寞何须翟，鬓就衰残岂是潘。","祗有报恩心耿耿，自余都作六如看。"],"title":"去冬"}
