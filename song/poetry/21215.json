{"author":"晁公溯","id":21215,"strains":["平平平仄仄，仄仄仄平平。","仄仄平仄仄，仄平平仄平。","平平平仄仄，平仄仄平平。","仄仄仄平仄，仄平仄仄平。"],"paragraphs":["宾筵聊可乐，筦库亦何劳。","近已尸鼠辈，果能清马曹。","晴郊堪挈榼，春事助挥毫。","借问浣花水，只今深几篙。"],"title":"寄李悦夫时监成都军资库茶马司檄兼僚属闻近治胥吏数辈"}
