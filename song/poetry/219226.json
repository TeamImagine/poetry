{"author":"晁说之","id":219226,"strains":["平平仄仄仄○平，○平平仄○平平。","仄仄仄仄仄平仄，仄仄○平平仄平。","○平仄○仄仄仄，平平平仄仄平平。","平○仄仄仄仄仄，平平仄仄平○平。","仄平仄○仄仄○，仄平仄仄平平○。","仄仄仄平平仄平，平仄平平仄仄○。","平平平仄仄仄平，平仄仄仄○仄○。","仄仄平仄平平仄，○仄○平平仄○。","平平仄仄仄仄仄，仄平仄仄仄平○。","平仄平仄仄仄仄，平仄仄仄平平平。"],"paragraphs":["青堂帐下白题歌，王师城外横天戈。","白首国母契丹女，泣问王师来谓何。","将军突骑擅府库，羌儿逃死独峰驼。","军中即日拜太守，兜鍪未脱群冠峨。","杜侯别乘不愿行，自言壮志今消磨。","顾岂不知金币饶，家有清风誓不颇。","归来南北信所之，无极陋壤留则难。","却卷前志随征雁，回首三吴风景和。","怜君骨法可学道，此身肯与树婆娑。","嗟予投帻亦不晚，君好访我嵩山阿。"],"title":"送杜通直乞罢无极南归"}
