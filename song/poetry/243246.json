{"author":"范仲淹","id":243246,"strains":["仄仄仄平○，平○平仄平。","平平平仄仄，○仄仄平平。","仄仄○平仄，平平仄仄平。","平平平仄仄，仄仄仄平○。","仄仄平平仄，平平仄仄○。","仄○平仄仄，平仄仄平○。","仄仄平平仄，平○仄仄平。","平平平仄仄，平仄仄平平。","仄○平○仄，○平仄仄○。","仄平平仄○，平仄仄平平。"],"paragraphs":["把酒问东溟，潮从何代生。","宁非天吐纳，长逐月亏盈。","暴怒中秋势，雄豪半夜声。","堂堂云阵合，屹屹雪山行。","海面雷霆聚，江心瀑布横。","巨防连地震，群檝望风迎。","踊若蛟龙鬭，奔如雨雹惊。","来知千古信，回见百川平。","破浪功难敌，驱山力可并。","伍胥神不泯，凭此发威名。"],"title":"和运使舍人观潮  其二"}
