{"author":"薛季宣","id":63110,"strains":["平平平仄仄，仄仄仄○平。","仄仄○平仄，仄平○仄○。","平平○仄仄，仄仄平仄仄。","仄平○平平，仄仄平仄平。","仄仄仄○仄，○平平仄○。","仄平平平仄，平平仄○平。","平平仄平仄，平平仄平平。","平平仄仄仄，仄仄平平平。","仄仄仄仄仄，平平仄平平。","仄仄仄平仄，仄平仄平平。"],"paragraphs":["罗敷秦氏女，皓腕洁如霜。","宝钏瑳明月，领巾疏以长。","柔桑正沃若，采采官路旁。","使君从南来，一见神已伤。","五马会且止，调之逢国王。","自名良家妇，狂夫汉中郎。","闺门甚修整，芝兰远芬芳。","奚为致此语，不是邯郸倡。","去矣勿复顾，风来语流香。","荡子踏归陌，驾言割人肠。"],"title":"陌上桑"}
