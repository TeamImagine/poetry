{"author":"曾丰","id":72050,"strains":["平平平仄，平仄平仄。","仄平○○，仄仄○仄。","平仄平平，平平平平。","仄平仄平，仄平仄平。","平仄○仄，平仄○仄。","平平仄平，平仄仄仄平平，仄仄平平。","仄平仄仄，仄仄○平。","仄仄平仄，仄平平仄。","仄仄平仄，仄平平仄。","平平仄仄，仄平○仄。","仄仄仄平，平仄仄平。","仄仄仄○，平平仄平。","平仄平仄，仄仄仄平。","平仄平仄，仄仄平仄。","仄平○仄，仄平仄仄。","平仄平平，平仄仄仄。"],"paragraphs":["芙蓉居右，华盖居后。","象居其间，不几培𪣻。","爰架余宫，爰栖余踪。","坐而睨之，主卑客崇。","卑者当足，崇者当目。","崇卑不同，余却得象之精，忘象之形。","筑堂对象，拔翠横青。","有粲兮色，有涵兮德。","柳下之介，伯夷之特。","颜之坐忘，孔之屏息。","彼混莫伦，余配以仁。","彼矫莫亲，余交以神。","无彼无此，孰主孰宾。","余爱之溺，孰不云癖。","象山难忘，道山可易。","于彼游心，于此扫迹。"],"title":"爱山堂"}
