{"author":"曾丰","id":72141,"strains":["平平平仄仄，仄仄平仄平○仄。","平平平仄平，仄仄平仄平平平。","平平仄仄仄平仄，○平仄仄平○仄。","仄仄平平仄平平，平平仄仄平仄仄。","平仄仄平平平平，○○平仄仄○平。","○平仄仄平仄仄，平仄平○平仄平。","仄平仄仄仄仄仄，仄仄平仄○平仄。","○平仄○仄仄平，仄仄平○仄平仄。","○仄仄仄平仄平，○○○仄平仄平。","仄平○仄仄仄平，仄仄平平平○○。","仄○平仄仄平仄，仄仄平平仄平平。"],"paragraphs":["吾初丞小邑，誓与松竹为胶漆。","今公丞大藩，誓与松竹为金兰。","维松若竹有何德，和公玉立成三益。","矫矫摩云性天高，亭亭傲雪心地直。","风月外吾吾强哦，其如松竹偃蹇何。","横江太守风月主，公与平分无乃多。","况胸有眼笔有口，大与松竹相谐偶。","张陈漫浪耳热初，管鲍绸缪岁寒后。","三友莫逆俱岁寒，犹遗其一非简驩。","四科参偶不与班，孔子无容心其间。","爱参初不异颜闵，寄与梅仙勿衔冤。"],"title":"题通州通判陈日华二友斋"}
