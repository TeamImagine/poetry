{"author":"熊皎","id":36354,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄平平平仄仄平。"],"paragraphs":["尘事何年解客嘲，十年容易到三茅。","长思碧洞云窗下，曾借黄庭雪夜抄。","丹桂有心凭至论，五峰无信问深交。","杏坛仙侣应相笑，只为浮名未肯抛。"],"title":"怀三茅道友"}
