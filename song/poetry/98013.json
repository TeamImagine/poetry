{"author":"赵汝鐩","id":98013,"strains":["平平仄仄仄仄仄，平平仄仄平平仄。","仄平○仄仄○○，仄仄平平仄平仄。","仄仄仄仄○仄平，平仄仄仄仄平仄。","平平平平仄平平，仄仄平平平仄仄。","仄仄仄仄平平平，○平平平平仄仄。","平平仄平平平仄，仄平平仄平平仄。","仄平平仄平平平，仄仄仄平平仄仄。","○平仄平仄仄仄，仄平仄仄平平仄。","仄仄○平○仄平，仄仄平平仄平仄。"],"paragraphs":["今年一雪恰一月，天工弄巧寒饕餮。","朔风吹碎洞庭浪，细结瑶花遍银阙。","倚杖测试三尺强，平陆皓皓失凹凸。","梅梢模糊裹寒香，鸟影伶俜栖冻叶。","有客约上城南楼，膏吾车兮俄复辍。","呼儿反关袁安巷，小窗风味寒于铁。","未须金帐斟羊羔，薄酒也能春两颊。","三杯五杯亦径醉，曲肱一枕香云绝。","梦里骑馿过灞桥，记得新诗醒时说。"],"title":"雪中徐检法约登城楼不果"}
