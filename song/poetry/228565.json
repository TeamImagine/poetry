{"author":"释德洪","id":228565,"strains":["平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["惊风急雨中秋后，回首长沙杳霭间。","迎送初辞大藩府，逍遥来看小庐山。","故人情义千钧重，行客生涯一叶闲。","明日旅亭劳昼梦，孤峰标格不容攀。"],"title":"余至清修别希一禅师津发如老媪扶女外车其义风可以起颓俗将发作此"}
