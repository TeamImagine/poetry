{"author":"杨万里","id":45810,"strains":["○平仄仄平仄仄，仄○○平平仄仄。","仄平平仄仄平平，平仄平平平仄仄。","仄○仄仄仄○○，○仄仄平○仄仄。","仄仄仄平仄仄平，○仄平平仄仄○。","仄平仄仄仄平仄，仄仄平仄仄仄平。"],"paragraphs":["长瓶举我充自代，短檠留人为莫逆。","醉乡无日不瓜时，书囿何朝无菜色。","欲从举者便弹冠，回顾石交难割席。","子墨客卿善运筹，更问渠侬决去留。","墨卿转问子虚子，欲说还忘一笑休。"],"title":"斋房戏题"}
