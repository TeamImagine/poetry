{"author":"廖行之","id":65371,"strains":["平平仄仄平平平，平○仄仄○平仄。","平平平仄平平平，○仄仄仄平平平。","平○平仄仄仄仄，仄仄平仄○仄平。","平平仄仄平平仄，仄平仄仄平平仄。","平○平仄仄仄平，仄平仄仄平○仄。","仄平仄仄平仄仄，仄仄平仄平平平。","仄平平平○平仄，平仄仄仄平平平。","平平仄仄平平仄，平平仄仄平平仄。","平平仄仄仄平平，平仄平仄○仄仄。","平○平仄平平平，○○仄仄平○平。","平平平○仄平仄，仄平仄仄平平平。","平平○平仄仄仄，○平仄仄平平仄。","平平平仄仄○平，平平仄仄平平仄。","平平仄仄仄平○，平平○仄仄○○。","平平仄仄平仄仄，平平平仄仄仄平。","○平仄仄平平仄，○仄○○平仄仄。","仄平仄仄平平平，仄仄平○仄平仄。","仄平仄仄○平平，？仄仄平平仄平。","平平仄仄仄仄仄，仄仄仄仄平平平。","○平仄仄平平仄，平仄平平平仄仄。","平平平仄平仄平，仄平平仄平平仄。","仄平仄仄平平平，平平仄仄平平平。","平平仄仄仄平仄，平仄仄仄平○平。","○平仄平仄仄仄，平仄平平仄平仄。","仄○仄仄仄仄仄，平平仄○仄○仄。","仄平平仄○平平，平平仄仄平平平。","仄平平平平仄○，平仄平平平仄平。"],"paragraphs":["东风习习初春天，流澌冻解兴鱼潜。","池波生绿纹漪涟，和气已觉弥天渊。","人间佳处不独此，我有嘉客称世贤。","怀归不肯依刘表，满怀贮月清光皎。","君行天下眼力高，泰山自见秋毫小。","往时祖烈通帝震，凛凛奚啻霜松清。","力扶彜伦正皇极，精贯日月伊忠诚。","声弥宇宙身卑下，贪天下愿群龙驾。","功高德厚愈流光，谁信幽潜空厚夜。","吾闻丹穴多祥鸾，正论世济非论官。","惭卿惭长彼何事，五公四世嗤新安。","欣然如君食旧德，澜翻自诡真奇特。","潇湘江上忽相逢，遨游远自蚕丛国。","诗豪气侠负家传，平生重义不重钱。","千金万镒随手尽，南来祗有两臂全。","且言昔与吾兄别，相勉相期皆远业。","六年万里天西南，历井扪参淅今接。","故人已作骑箕英，憔悴倦游谁可伦。","风波险阻厌蜀道，恨不泽国归垂纶。","如今岂乏资身策，家在吴江天一域。","床头金尽何足言，气干牛斗心金石。","不须伍举谈班荆，开心见胆须真情。","交游衮衮半朝露，家有谏省真难兄。","听君话言坐未定，投我新篇富嘲咏。","我思伯氏不可作，君为感叹岂其命。","自惭无力空殷勤，扶摇孰起垂天云。","愧无词华堪掞庭，安得琼琚持报君。"],"title":"和汤无邪"}
