{"author":"许棠","id":27570,"strains":["平仄平平仄，平平仄仄平。","平平○仄仄，平仄仄平平。","仄仄○平仄，平○仄仄平。","仄○平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。","仄仄平○○，平平仄仄平。","平平平仄仄，仄仄仄平平。","仄仄平平仄，平○仄仄平。","平○平仄仄，仄仄仄平平。"],"paragraphs":["朝退常归隐，真修大隐情。","园林应得趣，岩谷自为名。","野步难寻寺，闲吟少在城。","树藏幽洞黑，花照远村明。","海石分湖路，风泉遰雨声。","性高怜散逸，官达厌公卿。","架引藤重长，阶延笋迸生。","青门无到客，紫阁有来莺。","物外身虽隐，区中望本清。","终难依此境，坐卧避钧衡。"],"title":"题郑侍郎岩隐十韵"}
