{"author":"许月卿","id":141057,"strains":["平平平仄仄平平，仄仄仄平平仄平。","仄仄平平平仄仄，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["平原平等视青州，不佛不仙仍不侯。","满树丝萝天富贵，半窗水墨月风流。","皆云临济具双眼，且放东坡出一头。","劈画尚能千百岁，须臾一笑跨商周。"],"title":"次周尚书八首  其八"}
