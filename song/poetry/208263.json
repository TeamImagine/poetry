{"author":"黄庭坚","id":208263,"strains":["○仄仄，仄仄平平平仄仄。","仄平仄仄仄仄平，仄仄仄仄仄平仄。","仄仄仄，仄仄平平平仄仄。","○平平仄仄○平，仄仄仄仄平仄仄。","○仄平，仄仄○平仄仄○。","平平仄仄仄平仄，仄仄平仄○平平。","仄仄平，仄平○仄平仄平。","仄平○平仄仄仄，仄仄平平仄仄平。","仄仄仄，仄仄仄平平仄仄。","仄○平仄平仄平，仄仄仄平仄○仄。","仄仄平，仄仄仄平仄仄仄。","平平仄仄平平仄，仄仄平平平仄平。","仄仄平，平平仄仄仄○平。","○平○仄仄仄仄，仄仄○○○仄平。","仄仄平，仄仄平平仄仄平。","仄○平仄仄仄仄，平仄平平仄仄○。","仄仄仄，○仄○平仄平仄。","仄平仄仄仄仄仄，平平平仄平仄仄。","仄仄平，仄平仄仄○仄平。","仄平仄平仄平仄，平○平○仄仄平。","仄仄仄仄，仄仄仄平仄平仄。","仄仄仄平○平平，仄平仄仄？仄仄。","仄仄仄平，仄仄平平仄仄平。","仄平平仄仄仄仄，平平平平平仄平。"],"paragraphs":["正月虎，七泽阴风无避处。","少年射杀白额归，二十一岁赐旗鼓。","二月兔，翰墨功名归四杜。","中山毛遂定从还，十九上客谁复数。","三月龙，定力降来一钵中。","升腾便欲致云雨，十六开士观云风。","四月蛇，九蛇相辅成晋家。","屈原离骚二十五，不及之推死怨嗟。","五月马，十五国风多咏写。","汉将西极天马来，二十五城不当价。","六月羊，十岁小儿牧道傍。","他年叱石金华路，二十年前身姓黄。","七月猴，恒山八命列封侯。","当年传国二十二，想是衣冠骑土牛。","八月鸡，二妙灵台向晓啼。","五更风雨十八九，残月昏昏信可期。","九月狗，三窟深坑四荒走。","暮归得兔十六七，黄卢朱雀皆在后。","十月猪，白头一笑献士夫。","杀身愿为鲁津伯，申封兰王十四都。","十一月鼠，列十二辰配龙虎。","二十二年看仙飞，一朝化作蝙蝠去。","十二月牛，百户椎肥醉九州。","角端围寸二十五，良弓之材牛带牛。"],"title":"长短星歌"}
