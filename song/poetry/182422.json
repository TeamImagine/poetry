{"author":"强至","id":182422,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["东风自动故园枝，未见终期不雨时。","遮莫年光浮水嫩，定应春色上花迟。","山川惨淡随人意，车马艰难误客期。","万瓦烟青犹足慰，始知井屋有晨炊。"],"title":"立春后连雨"}
