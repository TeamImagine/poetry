{"author":"叶茵","id":126475,"strains":["仄○平仄平平平，仄仄平平平仄平。","平仄仄仄？平仄，仄仄平平仄仄平。","仄平仄仄仄平仄，○平平仄平平平。","○○仄仄仄平仄，仄平○仄平平○。"],"paragraphs":["汉庭延寿丹青名，解使蛾眉休甲兵。","之子懒作迺翁画，直向梅花苦用情。","笔端不复污脂粉，临成天地无边清。","更将此意语君复，岁寒应与孤山盟。"],"title":"林可山荐毛监场写梅"}
