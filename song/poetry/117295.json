{"author":"释元肇","id":117295,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["狼伍峰前一御风，十年消息莫相通。","山从入望何曾极，水若知愁不向东。","芳草天迷云梦泽，垂杨烟暝馆娃宫。","闻君已作包桑计，可念余生尚转蓬。"],"title":"寄江西益侍者"}
