{"author":"邓肃","id":4346,"strains":["仄仄平平平仄仄，平仄○平仄平仄。","仄平平仄仄平平，仄平仄仄仄平仄。","仄仄平平仄○平，仄仄仄平平○平。","仄平仄仄仄平仄，平平○仄仄平平。","仄平平平平仄仄，仄仄平○平仄仄。","○平平仄仄○○，平平仄○仄○仄。"],"paragraphs":["万窍于喁风割耳，梅影横斜耿烟水。","杀鸡为黍政追随，七峰共作隐君子。","忽举阳关饯行人，去去莫愁官长嗔。","但知所领马曹似，清谈更觉子猷真。","谷风尝讥朋友绝，子贡毋轻原宪拙。","期公鸿雁不空回，开缄八行划如铁。"],"title":"和谢吏部铁字韵三十四首 送成彦尉邵武三首 其一"}
