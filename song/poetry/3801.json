{"author":"祖秀实","id":3801,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["官路声名二十年，江乡旧仰贰车贤。","推将事业归尘外，收得功夫到酒边。","解榻几闻招隐士，炷香终日对韦编。","公朝况是登耆哲，早晚蒲轮稳着鞭。"],"title":"寄吴晞远"}
