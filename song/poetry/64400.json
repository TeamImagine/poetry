{"author":"罗愿","id":64400,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["坐对崆峒帅府开，尚书元是济川材。","才看剑履从天下，倏见旌旗照海来。","兵卫半年虚抱戟，公堂今日共衔杯。","文昌暂照东南地，已觉光辉近上台。"],"title":"宴留尚书致语口号"}
