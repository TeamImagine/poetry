{"author":"吴泳","id":103972,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["芳树啼鶑絮乱飞，疾风吹雨送愁归。","梨花落莫还乡梦，麦粥凄凉展墓仪。","倦客忍听谿上曲，游人犹习水边嬉。","西瞻太白家何在，拟托征鸿寄我衣。"],"title":"寒食"}
