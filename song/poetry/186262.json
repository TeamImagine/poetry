{"author":"吕陶","id":186262,"strains":["仄仄平平仄仄平，仄平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["闲上层楼赋式微，暮云重叠雁南飞。","三秋已有还乡念，十日那堪送客归。","世路最宜心似水，年华休叹露沾衣。","一官拟得知何处，回首风标又阔违。"],"title":"送东方子春归广汉"}
