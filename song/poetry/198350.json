{"author":"苏辙","id":198350,"strains":["仄仄仄平平，○仄○仄仄。","仄平平平平，仄仄平仄仄。","平仄平仄仄，仄仄平仄仄。","仄平仄平平，平仄平○仄。","平平平仄○，仄仄仄○仄。","平仄仄○平，仄平仄○仄。","平仄仄○仄，○仄仄平仄。","平平仄平○，仄仄仄平仄。","仄平平仄平，仄仄平平仄。","○仄仄平仄，平平平平仄。"],"paragraphs":["万里谪南荒，三子从一幼。","谬追春秋余，赖尔牛马走。","忧病多所忘，问学非复旧。","借书里诸生，疑事谁当叩。","吾儿虽懒教，擢颖既冠后。","求友卷中人，玩心竹间岫。","时令检遗阙，相对忘昏昼。","兄来试讴吟，句法渐翘秀。","暂时鸿雁飞，迭发埙篪奏。","更念宛丘子，颀然何时觏。"],"title":"次远韵"}
