{"author":"欧阳修","id":79437,"strains":["平平仄仄仄平平，仄仄平平仄仄平。","仄仄平平平仄仄，平平仄平仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["狂来有意与春争，老去心情渐不能。","世味惟存诗淡泊，生涯半为病侵陵。","花明晓日繁如锦，酒拨浮醅绿似渑。","自是少年豪横过，而今痴钝若寒蝇。"],"title":"病告中怀子华原父"}
