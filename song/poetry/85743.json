{"author":"陈淳","id":85743,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["夜雨滂沱一若倾，朝来南亩足春耕。","相呼荷耒奔趋急，便与担秧插莳盈。","令尹精诚知到处，上天仁爱见真情。","从今可释悬悬望，百里已无愁叹声。"],"title":"权长泰簿喜雨呈郑宰"}
