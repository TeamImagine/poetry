{"author":"孙应时","id":82489,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["荜门生计只初年，乔岳终难起一拳。","小槛清风黄卷里，扁舟碧水白鸥前。","同寻杖屦曾行处，肯谒松楸独泫然。","人事无穷今几变，空山落日自孤烟。"],"title":"妻兄张伯高来访横河感旧与拜先君墓下有作次韵  其二"}
