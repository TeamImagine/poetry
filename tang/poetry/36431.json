{"author":"李建勋","id":36431,"strains":["仄仄仄平平仄仄，平平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["不遇至真传道要，曾看真诰亦何为。","旧碑经乱沈荒涧，灵篆因耕出故基。","蛙黾自喧浇药井，牛羊闲过放生池。","萧条夕景空坛畔，朽桧枝斜绿蔓垂。"],"title":"题魏坛二首 一"}
