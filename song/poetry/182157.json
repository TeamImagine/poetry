{"author":"强至","id":182157,"strains":["仄平仄仄○平仄，仄平平平平仄仄。","平仄○○○仄平，仄仄平平仄平仄。","仄平仄仄仄仄平，平仄平平○仄仄。","平平仄仄仄仄平，？仄○平平仄仄。","仄平仄平平平平，平仄仄平平仄仄。","仄平仄仄平仄平，仄仄平平平仄仄。","平平仄仄○仄平，仄仄仄平○仄仄。","仄○平仄仄平平，仄仄仄平平仄仄。","平平仄○平平平，平仄平平平○仄。","仄平平仄平仄平，仄仄平平仄平仄。","平平平仄平平平，仄仄仄平○仄仄。","平平仄仄仄仄平，仄仄平平仄平仄。","仄平平仄仄仄平，仄○平平○仄仄。","平平仄仄仄仄平，○仄平平仄平仄。","仄平平仄仄仄平，仄仄平平平仄仄。","仄平平平平仄平，仄仄仄○平仄仄。","仄平仄仄仄仄仄，平仄平平仄仄仄。","平平仄仄○平平，仄仄平平仄平仄。"],"paragraphs":["蜀山秀色参天起，子云文章摩玉垒。","关右衣冠从古名，伯起光华擅杨氏。","后来气象几寂寥，今日西州闻学士。","吁雄述作拟圣人，蹭蹬三朝官不徙。","震虽有时无雄文，而又晚龄才得仕。","岂知学士丁妙年，一日青云趋万里。","高才大笔驱古今，奄有震雄兼二美。","布衣平昔抱经纶，浩荡著书穷日晷。","幽居独占无为山，因以名编仍号子。","凿开元气争化工，剔出微情泣山鬼。","先儒浮妄遭芟锄，直与六经相表里。","青衫冗掾错致身，四十摩肩杂胥史。","日趋官府旧学荒，已分清流将绝齿。","前时辄辱授此编，如以咸韶震聋耳。","夜侵灯烛昼废餐，若涉江河徐见涘。","乃知无为非不为，道化自行而已矣。","立朝本此足有施，尧舜吾君那出是。","天球岂合藏穷家，再拜持编复斋几。"],"title":"还府推杨学士无为编"}
