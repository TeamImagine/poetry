{"author":"葛胜仲","id":230993,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["入门松桂拂天长，遣化谁来自众香。","初剪蕨嶶丰菜把，半残桃杏露花房。","不辞峻极犹登践，免使幽寻堕渺茫。","闻有山人宅岩顶，试从度世觅神方。"],"title":"定山寺"}
