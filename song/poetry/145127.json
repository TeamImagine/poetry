{"author":"龚潗","id":145127,"strains":["平平仄平平，仄平仄仄仄。","平○仄平仄，○仄仄○仄。","平平仄平平，平仄仄平仄。","仄仄平仄○，仄仄平平仄。","平平仄仄仄，仄平仄仄仄。","平平仄仄仄，？仄平仄仄。","平平○○仄，仄仄仄仄仄。","平平仄平仄，平仄仄仄仄。","平平仄仄仄，仄仄平仄仄。","○○平仄平，仄仄平平仄。"],"paragraphs":["涓涓剑池泉，削崖出石乳。","流传岁千百，评列品三五。","舆梁见何时，楼与姓俱古。","坐令丘壑观，凛作岩墙惧。","霑公大勇猛，咄嗟见未睹。","欹倾变略彴，岞崿移朽腐。","连筒称深汲，惠泽遍下土。","幽寻稳登眺，清意逼肺腑。","何须铁作限，只尔天可补。","传闻桥下云，已作前山雨。"],"title":"剑池桥梁久就倾圮方丈霑公刊石伐木以递汲且并陈楼悉改旧观"}
