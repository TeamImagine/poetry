{"author":"梅蟠","id":215445,"strains":["仄○仄仄平，平平平仄平。","平平仄仄仄，平仄○○○。","○○仄平平，仄平平仄平。","仄仄平仄平，平仄平平平。","仄仄平仄仄，平仄仄平平。","平平仄平仄，平仄仄仄平。","仄仄仄○平，平仄○仄平。","仄平仄平平，仄仄仄平平。","仄仄平平仄，仄平平仄平。"],"paragraphs":["昔闻谢自然，今祠何女仙。","昌黎久不作，奇事相留传。","当其始生时，紫云光烛天。","炼服云母丹，红玉飞琼烟。","窈窕颜不老，霞帔尚翩翩。","琪花露含蕊，瑶水月在莲。","恍若坐深闺，真息长眇绵。","左携魏夫人，右挟夏婵娟。","不入天台路，永同龙汉年。"],"title":"何仙姑祠"}
