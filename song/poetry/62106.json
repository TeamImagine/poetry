{"author":"虞俦","id":62106,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["功名虽结少年场，看镜空惊两鬓苍。","我已青冥甘蹭蹬，君今列宿倍辉光。","寸心祇自怀三径，尺素何妨枉一行。","多谢南宫故人报，日边消息想能详。"],"title":"寄同年林子长郎中"}
