{"author":"张镃","id":81249,"strains":["仄平平仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["事因前定漫驱驰，谙尽人间合似痴。","万卷经纶大儒业，一生忠愤上天知。","长安又见垂杨老，淮甸将兴故国悲。","鸡彘竹篱归梦否，会闲方称是男儿。"],"title":"送陈同父"}
