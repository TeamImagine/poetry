{"author":"释重显","id":232334,"strains":["○仄仄仄仄，平平仄平仄。","仄仄○仄平，平平仄平仄。","平仄仄仄平，平平仄仄平。","平○仄仄仄，平平平仄平。","仄仄仄仄仄，平○仄仄○。","仄仄仄仄仄，平平平仄仄。"],"paragraphs":["泥佛不度水，神光照天地。","立雪如未休，何人不雕伪。","金佛不度炉，人来访紫胡。","牌中数个字，清风何处无。","木佛不度火，常思破灶堕。","杖子忽击著，方知辜负我。"],"title":"颂一百则  其九七"}
