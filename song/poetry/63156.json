{"author":"薛季宣","id":63156,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["履赐西州事可寻，税轺无在不棠阴。","忆参盛府开巴峡，忍送灵輀入凤林。","语上故藏应笔鉴，家传清尚只龟琴。","自伤下走青衫少，恸哭无人知此心。"],"title":"故使制置阁学萧公挽章  其三"}
