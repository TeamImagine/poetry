{"author":"戴栩","id":104166,"strains":["仄仄仄仄平仄平，仄平平仄平仄平。","平平平仄仄仄仄，平仄仄仄平平○。","仄仄○○仄仄仄，平平仄仄平仄仄。","平仄○平仄平仄，仄仄仄平平仄平。","仄平仄仄仄仄仄，平仄仄仄平仄○。","仄○仄仄仄○仄，仄平平仄平仄平。","仄平平仄仄仄仄，仄仄平仄平平平。","平平仄仄平仄仄，○仄仄仄平○平。","仄仄仄平仄仄仄，○仄仄仄平平平。","仄平平仄仄平仄，仄仄仄仄平○平。","仄仄○○仄平仄，平平仄仄平○○。","仄仄平平○仄仄，仄平○仄平平平。","平平仄仄仄平仄，○平仄仄○仄平。","仄平仄仄仄仄仄，仄仄○平仄仄平。"],"paragraphs":["十月五日江信风，小舟摇兀芦苇丛。","云端初月吐复翳，时有鹳鹤鸣寒空。","梓荚离离挂石发，松萝矫矫垂羽幢。","徒步长歌者谁子，乍抑乍扬惊远厖。","令人惨淡百感集，呼酒不饮心未降。","自从作吏涴泥滓，故书蛛网尘满窗。","海田无雨种十一，是处奔走祈渊龙。","龙慵不报蝗四起，茹草啖叶无留踪。","早击暮遮夜秉火，遗子已复同蜩蛩。","吏无功德可销变，勉力与尔争长雄。","矮屋三间自寒暑，居无十日甘憧憧。","却忆莱堂应梦我，白云正隔西南峰。","人生富贵亦何用，长年菽水胜万锺。","一丘一壑自不恶，我欲从之邴曼容。"],"title":"捕蝗回奉化泊剡源有感"}
