{"author":"徐铉","id":412,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["危言危行古时人，归向西山卧白云。","买宅尚寻徐处士，餐霞终访许真君。","容颜别后应如故，诗咏年来更不闻。","今日城中春又至，落梅愁绪共纷纷。"],"title":"寄萧给事"}
