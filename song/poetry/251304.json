{"author":"王洋","id":251304,"strains":["仄仄仄平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["忆昨越溪曲，官梅正发时。","追随连日饮，酬唱几篇诗。","淡伫看人意，清香许自知。","凭谁将恨寄，为说鬓成丝。"],"title":"此日湖源回展叔颖书颇及往岁经行暨诸同志赏梅花之一笑急景相催又复几年感而有作因寄叔颖幷呈子楚"}
