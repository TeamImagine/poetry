{"author":"吴潜","id":123134,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["八年两唤浙江船，吴越青山相对妍。","长愧主恩难报答，不知人事几推迁。","香浮菊桂秋将暮，景迫桑榆岁可怜。","荒县今宵孤馆梦，四千里外楚云边。"],"title":"呈萧山知县"}
