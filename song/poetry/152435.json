{"author":"方一夔","id":152435,"strains":["平平仄仄仄平平，仄仄平平仄仄平。","仄仄仄平平平仄，平平平仄仄平平。","平仄平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["先生熨眼洗浮埃，共看梅边节物来。","破闷好诗胜搔背，浇寒新酒似淋灰。","宾主风裁推滕阁，弟子声名咏有台。","怜我岁华相逐老，应将暖律发枯荄。"],"title":"次韵通甫至日"}
