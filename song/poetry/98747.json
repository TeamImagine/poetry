{"author":"钱时","id":98747,"strains":["仄平平仄仄仄平，仄平仄仄仄平平。","平○仄仄仄平仄，仄仄仄○○仄○。","仄平平平仄平仄，平仄平○○○仄。","仄仄平平仄仄平，○○平仄平仄仄。","仄平仄仄○平平，○仄仄平平仄平。","仄平仄仄仄平仄，仄平仄仄平平平。","仄○仄仄仄平仄，平○仄仄平○仄。","平平仄仄平仄○，○平仄仄平○仄。"],"paragraphs":["本支兄弟十一人，眼前仅有六人存。","于中少者亦头白，世事短长难具论。","老兄年来苦多疾，安乐窝中且将息。","肯复营营供物奴，颇闻吾弟今得力。","是身出没如云浮，弹指百年谁转头。","死生富贵自天命，本无一事吾何求。","我闻旡妄不须药，君行有眚君应觉。","鸰原未用忧急难，且来伴我山中乐。"],"title":"子山弟因病有感喜成长句"}
