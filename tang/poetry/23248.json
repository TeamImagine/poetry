{"author":"宋之问","id":23248,"strains":["仄平仄仄仄仄平，○仄仄平仄。","平仄仄平平，仄仄平平○。","仄平平仄平平仄，仄仄平平仄平仄。","仄平平仄仄平平，平仄平平○仄平。","仄平仄仄平平仄，仄仄平平仄平仄。","仄平仄仄仄仄平，仄平平仄仄平○。","仄平仄仄○平仄，仄仄平○平仄平。"],"paragraphs":["故人赠我绿绮琴，兼致白鹇鸟。","琴是峄山桐，鸟出吴溪中。","我心松石清霞里，弄此幽弦不能已。","我心河海白云垂，怜此珍禽空自知。","著书晚下麒麟阁，幼稚骄痴候门乐。","乃言物性不可违，白鹇愁慕刷毛衣。","玉徽闭匣留为念，六翮开笼任尔飞。"],"title":"放白鹇篇"}
