{"author":"释居简","id":92018,"strains":["平平仄仄仄仄平，平仄平仄平仄○。","平平平仄仄仄仄，仄平仄仄仄仄平。","仄○平仄平平○，仄仄平平仄平仄。","仄仄○○平仄仄，平仄平○仄仄仄。","平平仄平仄○仄，仄仄平平仄平仄。","平平仄仄平仄平，仄平平仄平○仄。","平平仄仄平仄平，仄仄仄仄○○○。","仄平平仄平平○，仄平○仄平平仄。"],"paragraphs":["南宫逸迹直欲飞，元祐诸老尝品题。","新生之犊未易控，仲由未见孔子时。","绍兴天子纡宸思，诏写前朝断碑字。","缜密中藏轩豁意，乡党篇中见孔子。","坡仙滑稽肆吟谑，独与黄秦细商略。","平原太守锥画沙，柳家新样元和脚。","颜筋柳骨人不知，有子夜半亲传衣。","换鹅风味超凡调，换羊更索坡仙笑。"],"title":"书米元晖写苏黄秦赠元章诗卷后"}
