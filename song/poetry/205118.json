{"author":"吴栻","id":205118,"strains":["仄平平仄仄平平，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["济南惊蛰隠新雷，底事阳关叠叠催。","不称泺源涌觱沸，只堪崧阜上崔巍。","他年发已千茎雪，今日心仍一寸灰。","文雅台边蜗有舍，瓮头归去泼春醅。"],"title":"灵岩  其二"}
