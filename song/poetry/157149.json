{"author":"何平仲","id":157149,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["庆门崇构已多时，五百年方是此期。","树长琼枝生较晚，珠根骊颔得来迟。","桓温贵骨天然别，韦相传经道不衰。","衡岳维高湘水阔，共知长与福为基。"],"title":"闻周茂叔中年有嗣以诗贺之"}
