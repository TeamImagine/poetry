{"author":"李复","id":212797,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["秋风萧索塞云黄，白发青衫应辟章。","曾说穰侯常畏客，今观毛遂欲投囊。","雁门旧障云松尽，离石新城垅谷荒。","想有高谈开玉帐，尊前妍论洒珠光。"],"title":"送人从辟"}
