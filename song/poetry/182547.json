{"author":"强至","id":182547,"strains":["仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["每恨尘劳荒旧学，更惭篆刻得初名。","圣贤阃奥期深入，风雅源流庶一清。","短技示人方蓄缩，雄篇鏖我太峥嵘。","君诗合作咸韶秘，何尔轻酬郑濮声。"],"title":"刚叔以雅言题拙稿辄依韵和酬"}
