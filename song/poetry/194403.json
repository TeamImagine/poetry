{"author":"苏轼","id":194403,"strains":["仄仄平平平，仄仄平○○。","仄平仄平仄，平仄仄仄平。","仄仄仄○仄，仄平仄平平。","平平平仄仄，仄仄仄仄平。","仄仄平仄仄，仄仄平平平。","平仄仄平仄，平平仄○平。","平仄仄仄平，仄平平仄平。","平平仄仄仄，仄仄○平平。","仄○仄仄仄，仄仄平仄平。","平平仄平仄，○仄平平平。","平平仄仄仄，仄仄○平平。","○仄平平平，仄仄○平平。"],"paragraphs":["十载游名山，自制山中衣。","愿言毕婚嫁，携手老翠微。","不悟俗缘在，失身蹈危机。","刑名非夙学，陷阱损积威。","遂恐生死隔，永与云山违。","今日复何日，芒鞋自轻飞。","稽首两足尊，举头双涕挥。","灵山会未散，八部犹光辉。","愿从二圣往，一洗千劫非。","徘徊竹溪月，空翠摇烟霏。","钟声自送客，出谷犹依依。","回首吾家山，岁晚将焉归。"],"title":"游浄居寺"}
