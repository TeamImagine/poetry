{"author":"沈与求","id":250512,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["夹道缯山耸蜃楼，小轩终忆数条游。","月将人意十分满，雨入溪光一派流。","静听屐声喧夜市，旋挑灯灺酝春愁。","闭关不问阴晴事，时怪玄花掠病眸。"],"title":"次夕雨作用子虚韵奉怀次颜知鱼轩小集"}
