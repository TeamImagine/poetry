{"author":"真山民","id":143280,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["一叶薰风带暑回，雨添浓翠暗庭槐。","不随春去鶑犹在，好竞时妆榴又开。","剪尺旋栽新白苎，杯盘聊荐旧青梅。","箧中敝扇投闲久，依旧团团入手来。"],"title":"初夏"}
