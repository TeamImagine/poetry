{"author":"苏辙","id":197116,"strains":["仄仄平平仄仄平，平平仄仄平平平。","仄平仄仄平平仄，平仄平平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["鬓发年来日向衰，相宽不用强裁诗。","壮心付与东流去，霜蟹何妨左手持。","花发黄鹂巧言语，池开杨柳斗腰肢。","劝君行乐还听否，即是南风苦热时。"],"title":"次韵杨褒直讲揽镜"}
