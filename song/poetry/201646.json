{"author":"彭汝砺","id":201646,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["群言分散寄遗经，天乞吾侪照未明。","犹惜是非迷后世，旁求规矩遗诸生。","骐驎始信能千里，雕鹗终须看一鸣。","杖屦从容问孤迹，为言心寄海边城。"],"title":"送樊秀才召倪先生"}
