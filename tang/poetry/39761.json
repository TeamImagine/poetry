{"author":"护国","id":39761,"strains":["○平仄仄○平○，仄平仄平○仄仄。","平平平仄仄平平，仄仄平平平仄仄。","仄仄平○○仄平，平平仄平平仄平。","仄平仄平平仄仄，平平仄仄平○仄。","仄平平仄仄平平，仄仄○平平仄○。","平平仄仄仄平仄，平仄平平仄仄平。"],"paragraphs":["王乔一去空仙观，白云至今凝不散。","星垣松殿几千秋，往往笙歌天下半。","瀑布西行过石桥，黄精采根还采苗。","路逢一人擎药椀，松花夜雨风吹满。","自言家住在东坡，白犬相随邀我过。","南山石上有棋局，曾使樵夫烂斧柯。"],"title":"题醴陵玉仙观歌"}
