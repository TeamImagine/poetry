{"author":"李弥逊","id":252939,"strains":["平平仄仄平，仄仄仄平仄。","平○平仄平，仄仄○仄仄。","仄○平仄平，仄仄仄平仄。","○平仄○仄，仄仄平仄仄。","平平仄平仄，仄仄仄仄仄。","平平仄平仄，仄仄仄○仄。","平平平仄○，平仄仄仄仄。","○平仄仄仄，仄仄○仄仄。","平平仄仄仄，仄仄仄平仄。","平平仄平仄，仄仄仄仄仄。","仄○仄平平，仄仄仄○仄。","平平仄平平，仄仄仄平仄。","仄○仄仄仄，○平平仄仄。","平平仄平平，○仄仄仄仄。","仄平？仄仄，平仄仄仄仄。","○平仄平仄，仄仄仄仄仄。","平仄平仄平，平平仄平仄。","仄平平仄○，仄仄仄仄仄。","平○仄仄仄，仄仄仄仄仄。","平平仄平仄，仄仄平仄仄。"],"paragraphs":["烟昏海树春，草木有秋色。","登临翻百忧，念子将远适。","子如楸柏桑，那有十围杙。","长年百僚底，许国心自赤。","光明一朝去，枥骥得暂释。","边尘暗江水，此事未闻昔。","咨询勤衮衣，谋议困肉食。","将军纵失伍，战士轻笑百。","腥风郁义气，血污土花碧。","机牙不先坏，百发恐未息。","近闻管夷吾，御敌富长策。","能持一钩金，力转万钧石。","子行勿俟驾，当宁方侧席。","时危急良筹，如救火下积。","置身倘有地，肤髪讵足惜。","王纲有关纽，着处在一拍。","言大终少成，图多易生惑。","向来宣对间，未必有可绩。","徐行要好步，遇险各努力。","明年取金印，快我歌壌击。"],"title":"送王三十六机宜召赴行在"}
