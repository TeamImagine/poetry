{"author":"刘克庄","id":111009,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["愁眉暂展赖君诗，欲以先知觉后知。","历引竺干宽此老，未甘嬴博窆吾儿。","寄阿兰若俄经昔，祔短松冈会有期。","欲访巫咸何处在，忧来自向理中推。"],"title":"余哭蟾子潮士锺大鸣有诗相宽次韵  其一"}
