{"author":"范浚","id":15972,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自笑踆踆走海边，栖迟已与俗相捐。","谁怜乞米问卢老，懒以无薪告仲连。","案上三杯朝不饱，膝头一榻夜惊穿。","诗人未用生羞涩，尚觉囊中有一钱。"],"title":"次韵三兄茂载偶成二首  其一"}
