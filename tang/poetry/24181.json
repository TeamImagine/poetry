{"author":"郑薰","id":24181,"strains":["仄仄平仄平，平平仄平平。","平仄平仄仄，平平平仄平。","仄仄仄仄仄，仄仄平平平。","平○仄平仄，平平平仄平。","仄仄平平平，仄仄○仄○。","仄仄仄仄仄，仄仄平平平。","平仄平仄仄，平平平仄平。","○仄仄○仄，仄平平仄平。","仄仄○平仄，○○○○○。","平平平仄仄，平仄仄平平。","平平仄平仄，仄仄平平平。","仄仄仄平○，仄平○仄平。","平仄仄仄仄，仄平平仄平。","仄仄仄平仄，平○仄仄○。","○仄仄平平，平平仄平平。","仄仄仄平仄，平平平仄平。","平仄平平平，平仄仄○平。","仄平仄仄仄，仄仄仄仄平。","平仄仄仄仄，仄○平仄○。","仄平平仄仄，仄仄平平平。"],"paragraphs":["密雪松桂寒，书窗导余清。","风憾冰玉碎，阶前琴磬声。","榻静几砚洁，帙散缣缃明。","高论展僧肇，精言资巩生。","立意加玄虚，析理分纵横。","万化悉在我，一物安能惊。","江海何所动，丘山常自平。","迟速不相阂，后先徒起争。","镜照分妍丑，秤称分重轻。","颜容宁入鉴，铢两岂关衡。","蕴微道超忽，剖镫音泠泠。","纸上掣牢键，舌端摇利兵。","圆澈保直性，客尘排妄情。","有住即非住，无行即是行。","疏越舍朱弦，哇淫鄙秦筝。","淡薄贵无味，羊斟惭大羹。","洪远包乾坤，幽窅潜沈冥。","罔烦跬步举，顿达万里程。","庐远尚莫晓，隐留曾误听。","直须持妙说，共诣毗耶城。"],"title":"赠巩畴"}
