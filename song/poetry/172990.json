{"author":"萧仲才","id":172990,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄平平平。","仄平仄仄平平仄，仄仄平平平仄平。"],"paragraphs":["出宰男邦过冉求，潦江木落四番秋。","主恩父母朝天去，失哺婴孩伏地留。","一片丹心深国虑，数茎白髪为民愁。","邑人共绘生祠像，不戴貂蝉官未休。"],"title":"送县宰赴召"}
