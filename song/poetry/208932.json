{"author":"毕仲游","id":208932,"strains":["平平仄仄○，仄仄仄平仄。","仄仄仄仄仄，仄仄平平○。","平平仄○平，平仄○平仄。","平仄仄仄平，平平平仄仄。","仄平仄平仄，平○平平仄。","仄仄仄平平，平平平○仄。","平○平仄仄，仄仄平平仄。","平仄仄○○，平平仄平仄。"],"paragraphs":["鸡鸣问路行，挟马渡溱洧。","老树势突兀，指点疑山觜。","茅茨渐分明，牛马犹昏翳。","霜落路四平，星沉天若水。","小民幸安乐，朝廷多贤士。","食禄乃强颜，流连为妻子。","吾闻嵇阮辈，放荡形骸弛。","而我小县中，区区又何理。"],"title":"鸡鸣行"}
