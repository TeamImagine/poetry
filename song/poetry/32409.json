{"author":"潘柽","id":32409,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["蝉冠未必似羊裘，出处当时已熟筹。","但得诸公依日月，不妨老子卧林丘。","英雄陈迹千年在，香火空山万木秋。","自笑黄尘吹鬓客，爱来祠下系孤舟。"],"title":"题钓台"}
