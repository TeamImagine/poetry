{"author":"王令","id":187676,"strains":["平平平平平，平平平平。","平平平平平，平○○○。","平仄平平，平仄仄平仄。","仄仄仄平，仄仄平仄。","仄平仄平平仄，平○平平仄平仄。","仄仄平平仄仄仄，仄平仄平仄仄仄。","平平○平仄○平仄，平仄○平平平○。","仄平仄平仄平仄，仄仄平平仄仄仄。","平平平平○平仄，仄平仄平平平仄。","平平仄仄仄仄平，平平仄平平仄平平仄。"],"paragraphs":["南山之田兮，谁为而芜。","南山之人兮，谁教堕且。","来者何为，而往者谁趾。","草漫靡兮，不种何自。","始吾往兮无耜，吾将归兮客吾止。","要以田兮寄我治，我耕浅兮谷不遂。","耕之深兮石挠吾耒，吾耒挠兮耕嗟难。","雨专水兮日专旱，借不然兮颖以秀。","螟悬心兮螣开口，我虽力兮功何有。","虽然不可以已兮，时宁我违而我无时负。"],"title":"南山之田赠王介甫"}
