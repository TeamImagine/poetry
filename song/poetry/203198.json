{"author":"释道潜","id":203198,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["东阡北陌久黄埃，天遣神龙讵用媒。","云似涛头山半起，雨如银竹望中来。","奔输涧谷时颓岸，喷激龟鱼或曝腮。","民物有秋真可喜，池莲从此更须栽。"],"title":"次韵试可喜雨"}
