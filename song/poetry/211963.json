{"author":"华镇","id":211963,"strains":["仄平仄平仄，平平仄平平。","平平仄仄仄，仄平仄平平。","平平仄仄平，仄平仄平平。","平仄○仄仄，平仄仄○平。","平仄仄平仄，仄仄平仄平。","平平○平平，平仄平平平。"],"paragraphs":["季冬岁云暮，玄冥肃寒威。","浓云蔽白日，朔风戾天飞。","霜华昼不消，木冰粲琼枝。","河汉凝以沍，松竹惨萎蕤。","豺虎有饥色，况乃狐兔微。","朝阳泛春光，黄雀鸣华榱。"],"title":"春日杂兴十五首  其一"}
