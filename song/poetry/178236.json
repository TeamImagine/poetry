{"author":"魏野","id":178236,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["声华籍籍祖风存，况佐风流谢使君。","健笔想无诗债负，漏卮应少酒知闻。","趣装剑懒从人借，谒庙香非为己焚。","好对前山思节俭，夷齐饿死舜耕耘。"],"title":"送王专推官赴任河中"}
