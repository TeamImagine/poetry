{"author":"邵雍","id":124166,"strains":["仄仄平平○仄平，○平平○仄平平。","平平仄仄仄平仄，平仄○平仄○平。","平仄仄平平仄仄，平平平仄仄平平。","平○仄仄○平仄，平仄平平○仄仄。"],"paragraphs":["一百年来号太平，当初仍患不丁宁。","京都尚有汉唐气，宫阙犹虚霸王形。","烟外乱峰才隠约，霜余红树半凋零。","樽中有酒难成醉，旋被西风吹又醒。"],"title":"秋日登崇德阁二首  其二"}
