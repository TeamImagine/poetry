{"author":"薛季宣","id":63168,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["虚传流水遶壶公，兴化衣冠转盼空。","拟比三君扶汉室，肯同二陆起吴中。","泗川始讶沈神鼎，剑浦俄惊合化龙。","龆龀满前垂白母，此情何处问苍穹。"],"title":"走作复之哀辞将寄诸宾之旋闻宾之下世道中哀痛之剧"}
