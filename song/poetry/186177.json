{"author":"吕陶","id":186177,"strains":["平平仄平平仄仄，平仄平平平仄仄。","仄仄仄仄仄平平，平仄仄平○仄仄。","平○○仄仄仄平，平仄平平仄平仄。","仄平○仄仄平仄，仄仄平平平仄仄。","平仄平平平仄平，仄仄仄平平仄仄。","仄○仄仄平平仄，仄仄仄平平仄仄。","仄平平仄平仄平，○仄仄平仄平平。","○平仄仄仄平平，仄仄平平平仄仄。","仄平仄仄○仄○，平仄平平仄仄仄。","仄平仄仄仄平仄，平平平仄平平仄。","平平仄仄仄平仄，仄仄平○○仄仄。","平平平仄仄平平，仄仄平平仄平仄。"],"paragraphs":["前年到官殊未久，君亦东来为我友。","握手一笑万愁寛，平日语言期白首。","山深县僻庶事荒，虽植嘉苗半稂莠。","我无长术刬芽蘗，坐见斯民颜甚厚。","君有豪才生显家，未涉要津甘五斗。","巳将客意同休戚，复视世途均好丑。","咄嗟吾属皆壮年，当学古人所无苟。","劳生险易固多岐，未必功名垂不朽。","自知物理难揆量，惟励身规务恃守。","丈夫实蕴四方志，方虔君命方趋走。","崎岖一邑勿云远，赤子欢迎如父母。","铜梁春晚亦开花，猛驾归轩会文酒。"],"title":"送曾尉赴汉初"}
