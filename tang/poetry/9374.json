{"author":"权德舆","id":9374,"strains":["仄仄仄平平，平平仄仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["伯仲尽时贤，平舆与颍川。","桂枝尝遍折，棣萼更相鲜。","丹地晨趋并，黄扉夕拜联。","岂如分侍从，来就凤池边。"],"title":"奉和史馆张阁老以许陈二阁长爱弟俱为尚书郎伯仲同时列在南北省会于左掖因而有咏"}
