{"author":"杨万里","id":48185,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["公在乡邦我在京，百书终不慰生平。","西归一见还倾盖，夜坐相看话短檠。","老去可堪频送客，古来作恶是离情。","云泥隔断从今始，肯倩征鸿访死生。"],"title":"送吉州太守朱子渊造朝二首  其二"}
