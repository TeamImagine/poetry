{"author":"华岳","id":98866,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["有地都来一丈余，垦锄元不费工夫。","匝墙先种竹三本，遶槛却栽花数株。","风伯唤来烦解珮，月娥邀得醉携壶。","凭君试向蓬莱问，还有神仙似我无。"],"title":"舍后丈地令人植花种竹闷则邀清风明月尽醉而倒"}
