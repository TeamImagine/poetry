{"author":"卢纶","id":6934,"strains":["平仄仄平平，平平仄平仄。","平平平仄仄，仄仄○平仄。","平仄仄平平，仄平仄平仄。","平平仄仄仄，平仄平平仄。","仄仄平仄平，平平仄平仄。","平平仄平仄，平仄平平仄。","仄仄平仄平，平○仄平仄。","平平仄平仄，仄仄平○仄。","仄仄仄○平，平平仄平仄。","○平平仄仄，仄仄平平仄。","仄仄仄平平，平○仄仄仄。","平仄仄仄仄，仄仄平平仄。"],"paragraphs":["朝日照灵山，山溪浩纷错。","图书无旧记，鲧禹应新凿。","双壁泻天河，一峰吐莲萼。","潭心乱雪卷，嵓腹繁珠落。","彩蛤攒锦囊，芳萝袅花索。","猿群曝阳岭，龙穴腥阴壑。","静得渔者言，闲闻洞仙博。","欹松倚朱幰，广石屯油幕。","国泰事留侯，山春纵康乐。","间关殊状鸟，烂熳无名药。","欲验少君方，还吟大隐作。","旌幢不可驻，古塞新沙漠。"],"title":"奉陪侍中游石笋溪十二韵"}
