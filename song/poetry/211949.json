{"author":"华镇","id":211949,"strains":["平仄平平仄，平平仄○仄。","平平仄平仄，仄仄○○仄。","平仄平仄平，平仄平平仄。","仄仄平平仄，仄仄平平仄。","仄仄仄仄平，平平仄平仄。","○仄仄仄平，平平仄平仄。","平仄仄平仄，仄仄平仄仄。","平平仄仄仄，平仄仄平仄。"],"paragraphs":["瞻彼南山下，沟塍蔚相续。","泉流既清美，土壤膏且沃。","岩壑云气多，时雨常霑足。","苦乏知人术，所寄非良淑。","树艺本未工，营私一何速。","铫鎒不及时，终然废穜稑。","尝恐岁云暮，蟋蟀鸣我屋。","良苗不可见，何以望嘉谷。"],"title":"古风"}
