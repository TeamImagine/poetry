{"author":"赵善括","id":69258,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["要识居尘不染尘，小窗容膝近东邻。","香梢不老偏宜晓，瘦节常寒别是春。","侑坐图书情颇厚，对床风雨梦还新。","拟将梅竹方兄弟，若说清高更逼真。"],"title":"用子存韵寄乃兄雪香"}
