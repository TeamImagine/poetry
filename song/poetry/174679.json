{"author":"刘敞","id":174679,"strains":["平平仄平仄，仄平平仄平。","平平仄平平，○仄仄仄○。","仄平仄平平，仄平仄平平。","仄平仄仄平，仄仄平平○。","平仄仄平仄，仄平仄平仄。","平仄仄仄仄，仄平仄仄平。","仄平仄平仄，仄仄平○平。","平仄平平平，仄仄仄平平。","仄平平仄平，仄仄仄平平。"],"paragraphs":["边兵未云备，竞矜弓弩强。","斯人久衔恩，献力固所当。","上山伐檀栾，入林候飞翔。","岂无解网心，大义须勤王。","安得会稽岭，集居共工旁。","安得解羽泽，在君礼义乡。","剪翎副之箭，一一坚且良。","朝发摧西戎，夕发毙东羌。","不烦天下民，万里坐宁康。"],"title":"闻官输竹箭毛翎"}
