{"author":"毛滂","id":222646,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","平仄平平平平仄，仄平仄仄仄平平。"],"paragraphs":["盾威正赫忽衰残，人意浑如水面寛。","触石端来慰枯槁，随车定见湿朱丹。","初忧连畛秋无种，岂望如云晚可观。","天遣商羊为公舞，绝胜九仞见回鸾。"],"title":"次韵曹子方"}
