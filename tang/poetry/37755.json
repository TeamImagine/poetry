{"author":"刘兼","id":37755,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["朱栏芳草绿纤纤，欹枕高堂卷昼帘。","处处落花春寂寂，时时中酒病恹恹。","塞鸿信断虽堪讶，梁燕词多且莫嫌。","自有卷书销永日，霜华未用鬓边添。"],"title":"春昼醉眠"}
