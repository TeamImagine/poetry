{"author":"李之仪","id":205724,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["醉里新声解记无，祗应琴意似相如。","近来公道偏难得，从此佳期敢妄图。","玉室金堂有阻隔，兔葵燕麦恨扶疏。","冥鸿不比寻常雁，试觅萧娘一纸书。"],"title":"若{礻是}告行再寄二诗  其二"}
