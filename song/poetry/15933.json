{"author":"范浚","id":15933,"strains":["平仄平平平仄平，平平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["春入名园何处寻，东风引步上岖嵚。","平凝四面云岚合，曲折一丘花木深。","碧草华滋迷绝径，绿萝阴影护芳林。","韶光向此知归处，长与先生供醉吟。"],"title":"题四兄茂安藏春园"}
