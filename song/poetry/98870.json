{"author":"华岳","id":98870,"strains":["仄仄平平仄仄平，仄平平仄仄平平。","平平平仄平平仄，仄仄仄平平仄仄。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["十载胶庠莫怪穷，旅囊安得有从容。","无钱休欠牛羊债，有酒只将鱼蟹供。","班颔昔尝肥似燕，沈腰今已瘦如蜂。","从今莫恣肥甘口，只撷清蔬祭豢龙。"],"title":"训爨婢"}
