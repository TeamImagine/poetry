{"author":"李处权","id":8448,"strains":["平平仄仄平，仄仄平平平。","仄仄平○平，仄仄平○平。","平仄仄仄平，仄平平仄平。","平平仄仄仄，仄仄平平仄。","平○仄仄仄，仄仄平平平。","仄仄仄仄仄，仄仄平仄平。","平平平仄仄，仄仄仄仄平。","平平仄平平，仄仄平平平。","仄仄平○平，仄平平仄平。","仄仄平仄平，仄○仄○平。","仄平仄平平，仄仄○平平。","仄仄仄仄平，仄仄○平平。","平平仄○平，仄仄仄仄平。","平平仄○仄，仄仄平仄平。","仄平平平仄，仄平平仄平。","仄平平平仄，仄仄仄仄平。","平平仄平平，仄平仄仄仄。","仄仄仄平平，仄仄平仄平。","平○仄仄平，仄仄仄仄○。","仄平平仄仄，○仄仄仄平。","仄平○仄平，仄仄平仄○。","○仄仄平仄，仄仄○平平。","平平平仄○，○仄平仄平。"],"paragraphs":["青松百尺余，宛彼山之陲。","白鹤巢其高，皂鹤巢其卑。","红鹤不敢来，下巢枫树枝。","阳春一动荡，百鸟俱蕃孽。","绸缪各尽力，草草成藩篱。","卵翼与哺育，不愧乌鸟慈。","清晨求食去，鼓翼远奋飞。","斯须复来还，亦有蛇鳣随。","引颈鸣相呼，所忧非渇饥。","不日毛羽成，颉颃下陂池。","浴之以清泠，弄影相娱嬉。","既久遂不来，远举将何之。","高山与深林，浩荡信所归。","明年又当至，复作今所为。","我为唐虞世，鸟巢何所窥。","乱来纒兵火，杀气满四维。","人群失安居，恨无羽翰施。","偶此共偷生，偪仄何可辞。","忧患亦所同，去就可弗思。","网罗非尔事，弹射不尔私。","近辞燕雀喧，远与鸿鹄期。","相望在寥廓，大翮如云垂。","时来松树间，听我哦此诗。"],"title":"纪鹤"}
