{"author":"魏了翁","id":102816,"strains":["仄平仄平仄，仄仄平平平。","仄仄平仄平，仄仄平平平。","仄平平仄仄，○仄平平平。","平○○平仄，平仄平仄平。","平平仄平仄，仄仄平平平。","仄仄仄仄平，仄仄平仄○。","仄平仄平仄，平仄平平平。","仄平仄○○，仄仄平仄平。","平○仄平平，平仄平平平。","仄仄仄仄平，仄仄仄平平。","仄平平仄平，仄仄仄仄平。","平仄仄平仄，○○○平平。","平仄仄仄仄，仄仄仄平平。","○○仄仄○，仄仄仄平平。"],"paragraphs":["十年痼丘壑，厌食青山薇。","不作时世妆，短褐怀明玑。","出门歌一曲，听者魂为飞。","方骑将军马，旋闯师氏闱。","清名满双宇，宥画裨枢机。","便面障俗尘，不肯缁素衣。","一朝典仪蕞，云步方峨巍。","顾怀锦屏胜，见谓天下稀。","彤幨下青冥，骢马黄金鞿。","假道浙以东，袖有四明归。","我来今二年，几度与客违。","名位偶君似，临分重依依。","风节耐岁晚，富贵倏晨晞。","相期久远看，努力踵前徽。"],"title":"送宋常丞知阆州"}
