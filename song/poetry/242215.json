{"author":"李正民","id":242215,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["双鱼来自縠溪端，手把缄书子细看。","授业马融褰綘帐，怀归王粲倚危栏。","且凭黄耳传消息，未办青蚨济急难。","七十从心今已过，保兹遐福愿加餐。"],"title":"寄和叔  其一"}
