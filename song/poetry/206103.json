{"author":"晁端禀","id":206103,"strains":["仄仄仄○平，平平平仄仄。","仄平仄仄仄，仄仄平平○。","平平平平仄平仄，仄仄平平仄平仄。","平平仄仄○平仄，仄仄仄平平平仄仄仄。","平仄平平仄，仄仄仄平仄。","？仄仄平○仄仄，平平仄仄平平仄。","○平平仄仄平仄，平仄平平仄平仄。","仄平平仄○仄平，仄平仄仄仄○平。","仄平○仄平平仄，平平平平平仄平。","仄仄平平平仄仄，平仄平○仄平仄。","平平平仄仄平平，平平仄仄平仄平。","平仄仄平○仄仄，仄平○仄仄平仄。","仄仄仄平平仄○，○平仄仄○○平。","仄○仄仄○平仄，○仄平平仄仄○。","仄平仄平平，平仄平仄仄。","仄仄○平仄平平，仄仄○平仄平仄。","平○仄仄平仄平，○仄平○平仄仄。"],"paragraphs":["吏部瓮闲眠，先生窗下卧。","夜偷绿醑饮，昼喜清风过。","人为清风快于酒，摆落烦襟洗尘垢。","吾知醉寝胜闲睡，可以寄天真兮忘世累。","沟渎超江汉，幕席视天地。","蝴蝶不知缘变化，黄粱未熟虚营利。","从来闲处得闲乐，何者功成与名遂。","陇西夫子称世贤，世家自是酒中仙。","作亭占得松陵地，东坡名之为醉眠。","醉复眠兮眠复醉，颐养邹轲浩然气。","贤人为浊圣人清，昏昏梦寐都忘形。","花影满身犹未觉，竹风吹面不知醒。","忆昔乐天贪醉吟，吟哦未免劳其心。","不如醉睡了无事，其乐陶陶得趣深。","我身走尘埃，羁鞅殊未息。","有所思兮在高轩，欲往从之路艰塞。","无缘一榻同醉眠，空秃千毫挥醉笔。"],"title":"醉眠亭"}
