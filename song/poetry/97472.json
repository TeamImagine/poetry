{"author":"高翥","id":97472,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["小楼终日脱冠巾，白发萧疏不受尘。","虽是客身犹足乐，苦无世累未为贫。","家书远寄凭游子，邸报频看念故人。","自叹此心清似水，为他闲事恼天真。"],"title":"小楼"}
