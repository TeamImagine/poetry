{"author":"沈遘","id":185094,"strains":["仄仄仄仄仄，平○○仄平。","平○仄仄平，平仄平仄平。","仄仄平仄平，仄仄仄仄平。","仄平仄仄仄，○平平平平。","仄平平仄仄，仄仄仄仄平。","仄平平平仄，仄仄○平平。","平仄平平平，平平平仄○。","仄平仄平○，仄平○仄平。"],"paragraphs":["省舍实褊迫，强分庭与轩。","君看午热时，何异炊甑然。","内景虽屡清，外物苦益喧。","浊河不足涤，当寻昆仑源。","顾身无羽翼，大叫不得前。","却图须臾济，雪散和冰丸。","嗟我江湖人，胡为投此间。","羡君富高兴，尚堪吟咏烦。"],"title":"五言次韵和冲卿省直"}
