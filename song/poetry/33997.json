{"author":"陆游","id":33997,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["梦中忘却在天涯，一似当年锦里时。","狂倚宝筝歌白纻，醉移银烛写乌丝。","酒来郫县香初压，花送彭州露尚滋。","起坐南窗成绝叹，玉楼乾鹊误归期。"],"title":"南窗睡起二首  其一"}
