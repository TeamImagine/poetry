{"author":"谢逸","id":226589,"strains":["仄仄平平仄平仄，○仄○平仄○仄。","仄○仄平平仄平，平仄平平仄平仄。","平平仄仄○平仄，仄仄平平平仄仄。","平平仄仄仄平仄，平仄平○仄平○。","仄平○平仄仄仄，平平仄仄平仄仄。","仄○仄仄仄平○，平仄仄平平仄仄。","平仄平平仄仄平，仄仄平○仄平仄。","平仄仄仄仄平仄，仄仄仄平仄仄仄。"],"paragraphs":["掠眼年光洒飞雹，三载从游只如昨。","似闻买船修水来，俄见呼童理归橐。","酸寒自是临川尉，况值凶年群盗作。","干戈陌上玩经史，金鼓声中挹杯杓。","上官喑呜百吏怖，人皆唯唯君谔谔。","此行作邑乱山中，安得校书天禄阁。","归谒黄龙老比邱，乞取囊中万金药。","吾体溃闷假双井，信信致之亦不恶。"],"title":"送姜和父"}
