{"author":"张耒","id":216390,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，平仄仄仄仄平平。"],"paragraphs":["卷中课最诗成后，枕上功名睡美余。","弟子解疑常隠几，轮人能笑久观书。","山林沉痼时搔首，松菊耽淫自荷锄。","干世可能寻一饱，虀盐未用食无鱼。"],"title":"将赴上庠偶成"}
