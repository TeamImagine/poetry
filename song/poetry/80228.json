{"author":"徐照","id":80228,"strains":["仄平仄仄平，仄○仄平仄。","平平仄仄平，仄仄仄平仄。","仄仄平仄平，仄仄仄仄仄。","平平仄仄平，○平仄平仄。","仄平仄仄仄，仄仄平仄仄。","平仄○平平，平仄○仄仄。","仄仄仄平仄，平平仄平仄。","平平仄平平，平仄仄仄仄。","平○仄仄平，仄仄平仄仄。","平平仄平平，仄仄平仄仄。","仄仄○仄仄，仄仄仄平仄。","平平平仄仄，仄平平仄仄。","平平仄仄平，平仄平○仄。","平平仄平仄，仄平仄平仄。","平平平仄平，平仄平平仄。","平仄仄仄平，仄仄仄○仄。"],"paragraphs":["怒潮出海门，巨浪贴天白。","阿香击鼓喧，地轴忽崩坼。","大令虬与龙，詟畏改窟宅。","千艘未敢前，长年面忧色。","水程八十里，动有千里隔。","飞橹更无常，身世难可测。","缚缆庙山脚，炊烟岸连碧。","天无炮车云，风响稍自激。","低回兀小篷，滉漾任所适。","青瑶沐金蟾，四向山绝迹。","仰面观斗柄，意可晓南北。","吴桥淮楚棹，尽为声利役。","天公悯我忧，江水平如席。","何年变平陆，险危免经历。","遥遥星火红，知近人家侧。","惊喜愧老奴，梦远鼻吹息。"],"title":"渡钱塘江"}
