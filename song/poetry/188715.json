{"author":"寇准","id":188715,"strains":["平平仄平仄，仄仄仄○平。","仄仄○平仄，平仄平平平。","仄平平○仄，仄仄仄仄平。","平仄仄仄仄，平仄平平平。","仄仄仄仄仄，仄仄平平平。","平○仄仄仄，仄仄平平平。","仄仄○平仄，仄○○仄平。","仄仄平仄仄，仄仄平平平。","仄平○仄仄，仄仄平平○。","仄仄仄○仄，仄仄平仄平。","平○平仄仄，仄仄平平平。","平平平仄○，○仄平平平。","仄仄平仄仄，平平平仄平。","○○平仄○，仄仄平平○。","仄仄○仄仄，○仄平平平。","平平仄平仄，仄仄平平○。"],"paragraphs":["吾家嗣儒业，奕世盛冠裳。","桂籍冠伦辈，天下知声光。","有才无其命，不得步玉堂。","余亦好古者，诗礼承余芳。","赴义忘白刃，奋节凌秋霜。","垂衣遇圣主，射策遭时昌。","十九中高第，弱冠司国章。","棘寺陪法吏，奉使安殊方。","薄才难变俗，贱节惟勤王。","务简忽兴念，不觉心徬徨。","慈亲违万里，瘴雨悲南荒。","端居增浩叹，离恨销刚肠。","木落多异感，蝉鸣非故乡。","长思千万乘，奉职升周行。","步武亲玉陛，献纳肩忠良。","功成自高退，散发游沧浪。"],"title":"述怀"}
