{"author":"苏过","id":229990,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["重耳飘流十九年，我公涉世屡艰难。","笑看礼至争铭鼎，便学陶宏欲挂冠。","枕上轩裳何足梦，壶中天地本来宽。","幅巾从此追巢许，永愧苍生起谢安。"],"title":"叔父生日  其一"}
