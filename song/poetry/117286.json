{"author":"释元肇","id":117286,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["津头梅白柳青青，却忆春时送别情。","纸上有怀难尽写，梦中相见不分明。","清台婉画从轻典，紫禁催班识重名。","几欲寄君无好句，夕阳秋色满江城。"],"title":"寄赵检法"}
