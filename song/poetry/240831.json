{"author":"周紫芝","id":240831,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["无人试请一长缨，贤似防胡万里城。","共说庙堂初奏凯，似闻淮海已无兵。","黄头父老农桑晚，白面将军剑佩荣。","息马投戈知有日，黑山青犊已先平。"],"title":"次韵道卿喜贼平"}
