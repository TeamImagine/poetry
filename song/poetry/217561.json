{"author":"张耒","id":217561,"strains":["平平平平平仄仄，仄仄○平仄平仄。","仄平仄仄仄仄平，平平仄仄平平仄。","仄平平平○平仄，仄仄平平仄○仄。","平平平仄仄平平，仄平平仄平平仄。","平平仄仄平平仄，仄仄仄○○平仄。","仄仄○○平仄仄，仄○平仄平平仄。","平仄仄○仄仄仄，仄仄仄仄○平仄。","仄平仄仄仄平○，仄仄平平○平仄。","仄平平仄仄○仄，仄仄平平仄平仄。","仄平平仄平平仄，○仄平平平仄仄。","仄平仄仄仄○仄，仄仄平平仄平仄。","平平仄仄仄仄平，仄平仄仄平平仄。"],"paragraphs":["清溪萦洄流碧玉，散入缘冈万竿竹。","照春四合锦绣林，干云直上风霜木。","主人吾宗行珪璧，解组归来鬓犹绿。","祇知林下酒盈樽，不忧门外车推毂。","灵心内守消冰炭，洗眼旁观看荣辱。","造物乘除真有理，却将康健还无欲。","嗟予放浪已半世，斥逐不去缘微禄。","六年一梦百忧患，踏雨褰裳过林麓。","杀鸡为黍固留我，我自奔忙不皇宿。","乃知风月为君好，颇觉禽鱼憎我俗。","楚鱼楚稻贱如土，老去容身一茅屋。","他年杖履请卜邻，与君静话烹粱粥。"],"title":"题安州张全翁大夫溪图"}
