{"author":"李觏","id":113221,"strains":["平平仄平仄，平平仄仄仄。","平平仄仄平，仄仄平○仄。","仄仄仄平仄，平平平仄仄。","平平仄仄平，仄仄平平仄。","仄仄仄平仄，仄平仄平仄。","仄○平仄平，仄仄仄平仄。"],"paragraphs":["繁霜毒春木，花开苦不早。","愚夫择利婚，美女贫中老。","曷不冶颜色，门前车马道。","闺房有礼文，自衒谁言好。","俗态竞朱粉，古心慕蘋藻。","所期君子恩，卒以慰枯槁。"],"title":"美女篇"}
