{"author":"敖陶孙","id":83033,"strains":["仄平仄仄○○仄，平仄平仄○平平。","仄平仄平○平仄，仄平平平平仄平。","平平仄○仄仄仄，仄仄仄仄平平平。","仄平○仄仄仄仄，平平仄仄○平平。","仄○平仄仄平○，仄仄平平仄平○。","仄平仄仄平平平，仄仄平○平平仄。","平平仄仄平仄平，○平平仄平平平。","平仄平平○○仄，仄○仄仄平平平。","仄平仄平○仄仄，平仄平仄仄平仄。","仄平平平仄仄仄，平仄○平平仄仄。","平平仄仄仄仄仄，平○平仄仄○仄。","仄仄仄仄平仄仄，仄仄平平平仄仄。"],"paragraphs":["老邹草檄如吹律，能令阴谷回阳春。","手提赤心献天子，布衫麻鞋惊市人。","戈船上嘘五里雾，诏发内府捐金银。","进贤冠者不好武，归来结屋看涛云。","却回孤愤与江浪，气压千人万人将。","或时饮就夷门屠，亦有挝掺渔阳唱。","埋名袖手君得辞，行宫今在江之湄。","高帝游魂正思沛，太王有道聊居岐。","一杯属君当起舞，能令公喜令公怒。","捽摩青山鬭两虎，搜搅中流鹅鹳语。","平生未受哙等伍，图中褒鄂尔如许。","六十小劫胡运去，老上单于公手取。"],"title":"醉歌赠邹孝忠"}
