{"author":"欧阳修","id":79587,"strains":["仄仄平仄平，平仄平仄平。","平平仄仄仄，平仄平○平。","仄仄仄平仄，仄平平仄平。","平仄平仄仄，○平仄平○。","平平○仄仄，平仄仄仄平。","平○仄○仄，仄仄平平平。","平○仄平仄，平仄仄仄平。","仄○平仄平，平仄平○平。","仄○○仄平，仄仄平平○。"],"paragraphs":["白子来自西，投我文与书。","升阶揖让席，言气温且舒。","万辙走声利，独趋仁义涂。","仁义荒已久，斤锄费耕除。","吾常患力寡，欣子好古徒。","终当竭其力，刬治为通衢。","旗旄侍天子，安驾五辂车。","尽驱天子民，垂白歌其隅。","子其从我游，有志知何如。"],"title":"送白秀才西归"}
