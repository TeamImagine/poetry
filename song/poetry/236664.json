{"author":"汪藻","id":236664,"strains":["平平平○平，平仄仄仄仄。","平平平平仄，仄仄平仄仄。","平平平仄仄，仄仄平仄仄。","平平平仄仄，○仄平仄仄。","平平仄平仄，○仄仄平仄。","仄仄平仄平，仄平平仄仄。"],"paragraphs":["吾山皆中腴，初不断地脉。","淄渑尝同味，十里何所隔。","幽居愁远汲，怅望悬瀑白。","天公真解事，分我肤寸泽。","无烦箨龙引，中有玉池色。","煮茗聊饷君，未须嫌水厄。"],"title":"题通惠亭"}
