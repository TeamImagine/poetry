{"author":"范成大","id":44635,"strains":["仄仄平平仄仄平，平平仄仄仄平平。","平平仄仄平仄仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["雨挟潮痕涨具区，流渠决决绕幽居。","荷锄日课都忘倦，抱瓮天机本不疏。","且喜水平昌谷稻，莫教雷假介休车。","老翁饱外还多事，更把林间种树书。"],"title":"府公录示和提干喜雨之作辄次元韵"}
