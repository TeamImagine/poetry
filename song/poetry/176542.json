{"author":"司马光","id":176542,"strains":["仄仄平平平，仄仄仄○平。","平平仄平仄，仄平平仄平。","平平仄平仄，平仄仄仄平。","平平仄平仄平仄，平仄仄平平仄仄。","仄平平平仄仄仄，平仄仄平○仄仄。","仄仄仄平仄平平，仄仄平平○仄平。","仄平平仄仄平仄，平仄平平○平仄。","仄仄仄仄平○平，仄平平平平仄平。","仄○仄仄仄仄仄，仄平○仄仄○平。"],"paragraphs":["水啮东山根，土色渥如丹。","危峰忽摧脱，半崖衔石丸。","阴阳昔融结，神化不可原。","初疑偓佺养灵药，魑魅触之无故落。","又疑蛟龙伏巨卵，雷电击之从此毈。","或者女娲补天余，却下青冥遗耳珠。","不然盘古戏为乐，聊取天弧弹朱雀。","物理万状终难知，巧心推求徒自疲。","不如引客坐石上，好奇且醉手中卮。"],"title":"寿安杂诗十首 藏珠石"}
