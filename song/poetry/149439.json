{"author":"方回","id":149439,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["千古斯文未陆沉，夏因周继太骎骎。","瓜分缪主獾郎学，灰烬阴传桧贼心。","江总不惭同北狩，锺仪何限尚南音。","一龛花院伤前事，犹胜棺穿蔓草深。"],"title":"七十翁吟七言十首  其五"}
