{"author":"陈造","id":58654,"strains":["平平仄平平，仄仄仄仄平。","平仄○仄仄，仄平平仄平。","仄○仄仄仄，仄仄平仄○。","仄平平平仄，仄平平仄平。","平平仄仄仄，平○○仄平。","仄仄○仄仄，○平仄平仄。","仄平仄平仄，仄平平仄平。","平平仄仄仄，仄仄平平○。"],"paragraphs":["房陵望毗陵，计舍六十余。","今我从远役，羡君方逸居。","逸劳不足道，会合嗟愈疏。","向来江南北，二年能几书。","残山賸水地，诗题当不虚。","得句茹不吐，思君定愁予。","溯江日千里，岂无红尾鱼。","交情傥未忘，与问今何如。"],"title":"别俞君任通判三首  其三"}
