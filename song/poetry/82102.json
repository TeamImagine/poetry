{"author":"孙应时","id":82102,"strains":["平平仄平平，仄仄仄平仄。","平平○仄平，仄仄平平仄。","平平仄仄平○平，平平仄仄平平○。","平平平平仄平仄，仄仄平平○仄仄。","仄平平仄○○平，平仄平平仄平仄。","平仄○平仄仄○，平平平仄平平平。","平仄平平平仄仄，平仄仄仄平○仄。","平平平仄平仄平，平仄平平平平仄。","仄仄仄平平仄平，平○仄仄平○平。","仄仄平平仄平仄，○平平仄仄平平。"],"paragraphs":["维舟下牢关，散策上西岭。","天风吹我裳，恍惚非人境。","丹崖翠壁明空山，呀然洞府葱茏间。","珊瑚为门玉为里，石骨千年凝绿髓。","伏龙奇鬼相回环，窗户玲珑五云起。","风马霓旌去不留，棋床丹灶岩之幽。","流水潺潺山寂寂，时有野鹤飞迎客。","提携琴酒聊一欢，呼取渔樵任争席。","日暮欲归归路迷，襟期浩荡谁当知。","好种桃花便终老，更寻何处武陵溪。"],"title":"同邱直长和欧公三游洞韵"}
