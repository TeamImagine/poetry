{"author":"陈造","id":59563,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["平时渭北与江东，文会宾筵幸许同。","政使迟迟嗟去鲁，未应咄咄遽书空。","抄诗奚翅无瑕璧，会意俄乘在下风。","更喜朝来宾雁足，阳春封寄客涂中。"],"title":"次韵程帅二首  其一"}
