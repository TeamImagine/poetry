{"author":"欧阳澈","id":10272,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平仄仄仄平。","仄仄平平平仄仄，平平平仄仄平平。"],"paragraphs":["襟怀磊落富诗情，琢句端明法颂声。","格健要除蔬笋气，语工须带雪霜清。","碧云矜式存风雅，黄卷沈潜学老成。","锻炼更能师岛可，禅林无患不知名。"],"title":"琼上人留意学诗惑于多岐未明厥趣作四韵寤之了此一话则能诗三昩不出个中矣"}
