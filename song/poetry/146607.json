{"author":"陈舜俞","id":146607,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["五湖人住觉天宽，有月清秋似广寒。","玉鉴光中数毛髪，长虹背上倚阑干。","栖鸦误晓啼还住，白露沾衣湿又干。","借问姑苏胡别驾，簿书灯火共谁看。"],"title":"中秋佳月独游垂虹亭有怀胡完夫苏子瞻钱安道  其一"}
