{"author":"王义山","id":138424,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["贵介而能大耐官，留心翰墨此为难。","龙蛇现影笔端活，风雨惊人纸上寒。","教子一经文墨续，读书万卷夜灯残。","一门数世衣冠盛，曾把君家家传看。"],"title":"饯张宣慰三首  其二"}
