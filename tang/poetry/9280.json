{"author":"权德舆","id":9280,"strains":["仄仄平平仄，平平仄仄平。","仄平平平仄，○仄仄平○。","仄仄平平仄，平平仄仄平。","平平平仄仄，平仄仄平平。","仄○平平仄，平平仄仄平。","平平平仄仄，○仄仄平平。","仄○平平仄，○○仄仄○。","平平平仄仄，仄仄仄平平。"],"paragraphs":["忽佩交州印，初辞列宿文。","莫言方任远，且贵主忧分。","迥转朱鸢路，连飞翠羽群。","戈船航涨海，旌斾卷炎云。","绝徼褰帷识，名香夹毂焚。","怀来通北户，长养洽南薰。","暂叹同心阻，行看异绩闻。","归时无所欲，薏苡或烦君。"],"title":"送安南裴都护"}
