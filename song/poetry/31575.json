{"author":"姜特立","id":31575,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["阊阖门开紫禁通，金栀千炬蜡花红。","胡为白水渔竿客，也在黄幡豹尾中。","三径只今荒未了，一尊何日属相同。","寒儒不恨遭逢晚，犹胜书窗老蠹虫。"],"title":"扈驾青城呈刘建昌"}
