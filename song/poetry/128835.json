{"author":"释绍嵩","id":128835,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["满庭松桂雨余天，病眼开时月正圆。","罗列众星依木末，安排流水落檐前。","倚松长啸宜疏拙，随处何妨且信缘。","白发青灯两无语，瓣香深炷夜堂禅。"],"title":"夜题"}
