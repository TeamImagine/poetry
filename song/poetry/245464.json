{"author":"张纲","id":245464,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["兰桂秋风一夜催，衮衣何处望南陔。","堂垂斗帐销香篆，鉴掩飞鸾下玉台。","汉使从天虚卤簿，胡笳和月助悲哀。","东门咫尺佳城在，双鹤飞空日几回。"],"title":"郑国太挽词四首  其三"}
