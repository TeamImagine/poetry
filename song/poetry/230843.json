{"author":"葛胜仲","id":230843,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["旅怀牢落倦文玚，宪网拘挛出处妨。","眼力半消嫌夜烛，腰围顿减怯秋霜。","到家会是扬三喜，取第谁同郭八郎。","趣驾莫孤糕酒会，东篱菊蘂已金黄。"],"title":"出院有期呈同院二首  其二"}
