{"author":"杨万里","id":49053,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["琳宫朝谒早追趋，漏尽铜壶杀点初。","半缕碧云横界月，一规银镜裂成梳。","自拈沉水祈天寿，散作非烟满玉虚。","已被新寒欺病骨，柳阴偏隔日光疏。"],"title":"下元日诣会庆节所道场呈余处恭尚书"}
