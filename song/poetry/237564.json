{"author":"刘一止","id":237564,"strains":["平平平仄平○平，○平仄仄平平平。","平平仄仄仄平仄，仄仄仄仄平平平。","仄平仄仄平平平，平仄仄仄○平平。","平平仄仄仄平仄，平平仄仄平仄○。","平仄平平平仄仄，平仄平平平仄仄。","平平○仄平仄平，仄仄平平仄平仄。","仄平平平平仄仄，仄仄○平仄平仄。","平平仄仄仄平平，○仄○平○仄仄。","平平仄仄平仄平，仄仄仄仄平仄平。","仄平仄仄仄平仄，仄仄仄仄平平平。"],"paragraphs":["青山为郭云当门，疏烟细雨梅花村。","门前落涧泻寒溜，衮衮似是通河源。","隐居二士清而通，谈道不愧将无同。","何人载酒问奇字，糟床夜注时一中。","天骥权奇嗟欲老，家有龙驹头尺好。","孙郎并舍真可人，散乱书签共探讨。","只今干戈迷所适，我亦间关暂投迹。","君家鸟雀不惊人，应怪苍黄如此客。","谋身已拙知遁肥，邂逅得此良亦稀。","化云所愿四方逐，念绝侧翅随人飞。"],"title":"和胡浚明村中好客稀五字并作一首"}
