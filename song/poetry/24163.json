{"author":"宋祁","id":24163,"strains":["仄仄○平平，平平仄仄平。","○平平仄仄，平仄仄平○。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","仄平平仄仄，平仄仄平○。","仄仄平平仄，仄平仄仄平。","平平仄平仄，○仄仄平平。","仄仄平平仄，平平仄仄平。","仄平平○仄，仄仄仄平平。"],"paragraphs":["病绪蹇骚骚，弥旬旷坐曹。","缘忧初得损，非巧亦成劳。","计月销双臂，惊年变二毛。","隙尘间日满，铛药晬时熬。","顾此逢熙盛，纷吾异俊髦。","滥趋华雉省，清舐翠螭毫。","数米仍能饱，抢榆不顾高。","聊寻秘方枕，更缮养生刀。","夕穗含风月，秋禽企露皋。","比来差胜晤，有意伴持螯。"],"title":"羸疾益间呈聂长孺学士"}
