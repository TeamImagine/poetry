{"author":"陈著","id":139300,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄仄平仄仄平。","仄仄平平仄平仄，平平平仄仄平平。"],"paragraphs":["与云俱卷出山迟，邂逅初寒旺菊时。","纵欲插花安得笑，无从赊酒若为诗。","乾坤许阔自多碍，风雨又□自故知。","白首犹存旧乌帽，龙山何处渺余思。"],"title":"次韵范纯甫"}
