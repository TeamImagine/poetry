{"author":"白居易","id":15135,"strains":["仄平平仄○，仄仄平仄仄。","仄平仄仄仄，平仄仄平仄。","仄仄仄仄仄，平平仄平仄。","仄仄○平平，仄仄仄仄仄。","○平平仄仄，仄平仄平仄。","仄平平仄仄，仄○平平仄。","平平平仄仄，平仄平平仄。","仄仄仄仄平，平平平仄仄。"],"paragraphs":["寓心身体中，寓性方寸内。","此身是外物，何足苦忧爱。","况有假饰者，华簪及高盖。","此又疏于身，复在外物外。","操之多惴栗，失之又悲悔。","乃知名与器，得丧俱为害。","颓然环堵客，萝蕙为巾带。","自得此道来，身穷心甚泰。"],"title":"遣怀"}
