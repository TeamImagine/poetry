{"author":"吴泳","id":103976,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["朔风吹雨湿征衣，卿月西升伴紫微。","出塞未经榆眼白，宿师先喜麦头肥。","宝刀尚可屠龙去，锦字何缘寄雁归。","犹学骚人工索句，品题香草咏菲菲。"],"title":"沔州和李长孺"}
