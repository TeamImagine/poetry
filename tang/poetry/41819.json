{"author":"齐己","id":41819,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["风骚情味近如何，门底寒流屋里莎。","曾摘园蔬留我宿，共吟江月看鸿过。","时危苦恨无收拾，道妙深夸有琢磨。","凉夜欹眠应得梦，平生心肺似君多。"],"title":"寄友生"}
