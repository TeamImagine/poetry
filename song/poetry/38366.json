{"author":"陆游","id":38366,"strains":["○平平仄仄平仄，仄平仄仄平平仄。","平平仄仄仄仄平，○仄平平仄平仄。","平○仄平平仄平，平仄仄仄平○平。","仄○仄仄仄平仄，平平仄○平平平。","仄平仄仄平平仄，平平仄仄平平仄。","平平仄仄平平仄，平仄仄仄平平仄。","仄平平仄平平平，平平仄仄仄平平。","仄○平仄平平仄，仄仄平平仄仄平。"],"paragraphs":["劳生常羡髑髅乐，死时却悔生时错。","花前有酒不肯狂，回首朱颜已非昨。","君看古来贤达人，终日饮酒全其真。","世间万事竟何有，金樽翠杓差关身。","放翁少日无凡客，飞觞纵乐皆豪杰。","清歌一曲梁尘起，腰鼓百面春雷发。","故人仙去蓬莱宫，鸾丝凤竹醉春风。","石帆山下孤舟雪，一段清愁付此翁。"],"title":"对酒怀丹阳成都故人"}
