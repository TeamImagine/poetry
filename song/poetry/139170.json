{"author":"陈著","id":139170,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["西风唤起眼中仙，竹榻饶凉不爱眠。","数树秋声窗著雨，一帘山影屋浮烟。","案头古帖无完纸，壁上焦琴不具弦。","小摘畦蔬炊脱粟，与妻闲话孟光贤。"],"title":"病起"}
