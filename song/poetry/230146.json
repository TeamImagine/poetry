{"author":"许景衡","id":230146,"strains":["平平平平○仄平，平平平平仄平平。","仄平平仄仄仄平，平平平仄仄平平。","○平仄平仄○平，平平仄仄平仄平。","○仄仄仄平○平，平平仄仄平仄平。","仄平仄仄仄平平，仄仄仄仄仄仄仄。","仄平平仄平平平，平平仄仄平平○。","仄仄仄仄○平平，仄平仄仄平平平。","平平平仄平平平，仄仄平○仄平○。","？平仄仄○平平，平平仄仄仄仄平。","仄平仄仄仄仄平，平平仄仄仄仄平。","平平仄仄平平平，仄平仄仄平平○。","仄平仄仄平○○，仄仄○仄○仄○。","平平仄仄平平平，平仄平仄○○平。","平仄仄仄平平平，平平仄仄仄仄平。","仄○仄仄仄仄平，○○平平仄○○。","仄平平平平○平，平平平仄○平○。","仄平平仄仄○平，仄仄平平仄○平。","平平？平○○平，仄平平仄仄平平。","平平仄仄平平平，○仄平平平仄平。"],"paragraphs":["浮屠西来如转邮，方袍纷纷剧东瓯。","上人维弼志独优，翛然高举异凡俦。","从师度淮溯隋沟，神都岁月俄十周。","燕坐缥缈云中楼，明窗翰墨冰茧柔。","贵人旁午拥轩驺，问汝亦有所欲不。","此身南北真浮浮，黄金白璧谁能收。","乃独汲汲从英游，乞书览字无时休。","千年金石穷雕锼，上剧锺王下虞欧。","糢糊墨本如山邱，精神散漫不可求。","俗人贵耳贱两眸，今人古意岂不侔。","森然玉箸垂银钩，怒猊渇骥蟠灵湫。","锦嚢象轴光油油，自笑长物犹见留。","幡然忽忆江湖秋，瓶锡东下如轻鸥。","诛茆伐木寒岩陬，名堂以静盖有由。","坐观蠢蠢遍九州，长空浮云水中沤。","眼前何曾无应酬，岚光波影相夷犹。","别来书札屡相投，问我何时泛扁舟。","西峰玊泉深且幽，杖藜来往亦风流。","红尘道路方悠悠，回首东南天尽头。"],"title":"静堂为弼上人题"}
