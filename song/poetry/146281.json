{"author":"陆经","id":146281,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["交臂寻幽岁已残，瘦藤枯石重跻攀。","忽逢晴洞龙开室，冷瞰寒溪玉绕山。","猿鸟窥人知旧识，藤萝引径入无间。","游车自向红尘去，日暮老僧催闭关。"],"title":"化成岩"}
