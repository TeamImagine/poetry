{"author":"王令","id":187860,"strains":["仄平仄仄仄仄平，平仄仄仄平平平。","仄仄○仄仄仄仄，仄仄仄仄平平平。","平平平仄平平平，仄仄仄仄平平平。","仄平仄仄仄仄仄，仄仄仄仄平平平。","平仄平平仄？仄，仄平仄仄○平仄。","仄仄平平仄仄平，平仄仄平平仄仄。","平平仄仄平仄平，仄仄平○平○平。","平平仄仄仄平仄，仄○仄仄平仄平。"],"paragraphs":["脱巾草坐踏地歌，花影落酒生红波。","拔剑横膝仰面笑，醒眼不识天为何。","平时尘土埋英雄，却学弄笔为雕虫。","太阿补履不足用，老骥捕鼠终无功。","安得雄心大胆子，与之把臂论心事。","不使生前眼见仇，何用死时尸磔市。","人生病老多壮时，百岁祗如梭过机。","安能局促努筋力，眼穿仰望丹桂枝。"],"title":"快哉行呈诸友兼简仲美"}
