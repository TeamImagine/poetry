{"author":"王迈","id":107838,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["客里逢年酒半醺，篝灯课了送穷文。","对床共听巴山雨，入梦休思巫峡云。","好整衣冠朝北阙，新栽桃李属东君。","平明各把菱花看，黄上眉间已十分。"],"title":"除夜共蒋力父有秋宿南浦馆"}
