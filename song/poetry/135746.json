{"author":"蔡襄","id":135746,"strains":["仄○仄平仄平仄，平○平平仄平仄。","平平平仄平仄平，○仄○平仄平仄。","平平仄仄平仄平，仄仄○平○仄仄。","仄平仄仄仄平平，仄仄平平仄○仄。","平平平仄仄平平，平仄仄平平仄仄。","平平平仄平平平，平平仄仄平平平。","○平仄仄平平仄，仄仄平平仄仄○。"],"paragraphs":["晓虹跨江一千尺，平浪东西入天碧。","游人初觉秋气凉，衣不禁风薄罗窄。","渔家小艇方醉眠，艇里长鱼三尺白。","彩栏北倚数流萤，似与流萤旧相识。","香脂揩尽暗成云，银甲试弦初未直。","桥前流水声潺潺，年华一去何时还。","重来若问桃花路，记取松亭月影间。"],"title":"至和杂书五首 八月九日"}
