{"author":"彭龟年","id":71823,"strains":["仄○平平平，仄仄仄平仄。","仄平仄仄平，仄仄仄○仄。","平○平平平，平仄○仄仄。","仄○仄平平，平平仄平仄。","仄仄仄平平，平仄平仄○。","平仄仄仄仄，仄仄仄平仄。","平平仄仄平，平仄仄平仄。","仄仄仄平平，○平仄平仄。"],"paragraphs":["昔从招提游，岸柳擘新絮。","那知再到时，叶落满庭署。","争如青青松，寒暑了不与。","古干屈龙蛇，依然旧游处。","触物转多时，何以消百虑。","陶潜早解此，撒手赋归去。","纷纷世俗流，何用苦懽饫。","试问皎然师，茶香得谁助。"],"title":"九日分韵得去字"}
