{"author":"陆游","id":33297,"strains":["仄平平仄仄平平，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄仄平。"],"paragraphs":["剑南山水尽清晖，濯锦江邉天下稀。","烟柳不遮楼角断，风花时傍马头飞。","芼羮笋似稽山美，斫脍鱼如笠泽肥。","客报城西有园卖，老夫白首欲忘归。"],"title":"成都书事二首  其一"}
