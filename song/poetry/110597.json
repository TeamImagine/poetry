{"author":"刘克庄","id":110597,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["幅巾高蹈挹洪崖，闲洒银钩著玉杯。","文律不论先汉后，诗源远自国风来。","却愁小子方攻冉，未必吾师肯铸回。","极欲去修床下拜，扁舟归梦绕南台。"],"title":"和北山一首"}
