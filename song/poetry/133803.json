{"author":"卫宗武","id":133803,"strains":["平仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","仄平平仄仄平仄，平仄平平平仄平。"],"paragraphs":["梅雨成霖味已甘，淋漓更久恐难堪。","风雷几昼起平陆，星斗一宵移下潭。","万畛针芒青曳曳，千山鳞羽绿毵毵。","老夫晴雨不关念，心醉青编维日酣。"],"title":"喜晴  其一"}
