{"author":"王遂","id":98305,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["传街轧轧度车声，夹道翩翩共雁行。","色养正须夸独乐，真廉何得似双清。","便当坐进传吾道，何必求为身后名。","大字已烦呵妙手，一犂依旧作胜氓。"],"title":"宛陵道院成用吴尚书韵  其二"}
