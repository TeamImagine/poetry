{"author":"刘克庄","id":111951,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["昨泛灵槎河汉津，今撑小艇水云身。","相居自作蹲池计，天子何曾如屋嗔。","开绿野尊姑领客，第甘泉颂可无人。","白沙翠竹宜闲步，绝胜东华踏软尘。"],"title":"答吴侍郎二首  其一"}
