{"author":"陈著","id":139429,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["挂画烧香书满前，丰标清出剡溪源。","平坡肘腋眠牛垄，小屋规模放鹤园。","外事任如黄叶寂，闲心暗与白云论。","应须参到希夷处，自是三峰直下孙。"],"title":"次韵梅山弟"}
