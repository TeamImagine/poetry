{"author":"崔曙","id":55201,"strains":["平仄平平仄，仄○平仄平。","平平平仄仄，平仄仄○○。","平仄仄平仄，仄平平仄平。","平平平仄仄，仄仄仄平平。","平仄平仄仄，仄○平仄平。","仄平○平仄，○仄平平平。","平仄平○仄，平平仄仄平。","平平仄仄仄，仄仄仄○平。"],"paragraphs":["吾友东南美，昔闻登此楼。","人随川上逝，书向壁中留。","严子好真隐，谢公耽远游。","清风初作颂，暇日复销忧。","时与文字古，迹将山水幽。","已孤苍生望，空见黄河流。","流落年将晚，悲凉物已秋。","天高不可问，掩泣赴行舟。"],"title":"登水门楼见亡友张贞期题望黄河诗因以感兴"}
