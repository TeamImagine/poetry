{"author":"刘子翚","id":15189,"strains":["仄仄仄平仄，平平平仄平。","仄平平仄平，仄仄平平平。","仄仄仄○仄，平平仄平平。","平平仄仄仄，仄仄平平平。","仄仄仄平仄，平○○○平。","平平仄仄○，平平仄平平。","○仄平仄仄，平平仄平平。","仄平仄平仄，○仄○仄○。","仄平平平仄，平平平平平。","仄平仄仄仄，平平仄平平。","仄平平平仄，平平仄○平。","○○仄○仄，平平仄平○。","平平仄仄仄，仄仄平平平。","仄平仄仄平，平仄平仄平。"],"paragraphs":["夜雨歇清晓，山椒云气昏。","驾言聊出游，窈窕穷川原。","侧帽避横筿，扬袪障晴暾。","春泉散石壁，细草罗丘园。","陟峻已逾岭，窥深更缘源。","乔松傍涧折，垂柯激潺湲。","过籁寒惨惨，惊林白翻翻。","造幽景寥閴，胜绝难具论。","仆夫知余乐，踟蹰为停轩。","惜无徙倚地，时来此开樽。","暮投鹅峰宿，青灯耿柴门。","相从二三子，交情久弥敦。","谈玄测彖象，揽佩纫兰荪。","愿言固所怀，丘壑吾道尊。"],"title":"入白水访刘致中昆仲"}
