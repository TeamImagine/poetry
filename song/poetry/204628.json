{"author":"黄裳","id":204628,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平仄平仄平平仄，仄仄平平仄仄平。"],"paragraphs":["壮志九年人事足，奇书千卷客囊空。","穷通自在身谋外，取舍谁堪士论中。","休叹盐车千里骥，且夸天汉一帆风。","忙拖双履云边兴，更与何人作醉翁。"],"title":"送仲时南归"}
