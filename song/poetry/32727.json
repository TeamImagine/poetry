{"author":"陆游","id":32727,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["老夫一卧三山下，两见城门送土牛。","贫舍春盘还草草，暮年心事转悠悠。","湖光涨绿分烟浦，柳色揺金映市楼。","药饵及时身尚健，无风无雨且闲游。"],"title":"春日二首  其一"}
