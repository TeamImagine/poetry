{"author":"邓肃","id":4235,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["北书一纸惨天容，花柳春风不敢秾。","未学宣尼歌凤德，姑从阮籍哭途穷。","此身已落千山外，旧事回思一梦中。","何日中兴烦吉甫，洗开阴翳放晴空。"],"title":"瑞鹧鸪"}
