{"author":"袁甫","id":108066,"strains":["平仄平仄，仄平仄平。","仄平仄仄，○仄仄○。","平仄仄平，仄平○仄。","仄平平仄，平仄仄○。","仄平仄仄，仄平仄平。","仄平仄平，平仄仄平。","平仄仄仄，平平平平。","仄平仄平，仄仄平平。","仄仄平平，仄仄仄平。","仄仄平仄，平仄平○。","平平仄平，平平平平。","仄仄仄仄，仄仄平平。","仄平平平，仄仄平平。","平平仄仄，平○仄平。","仄仄仄平，平平平平。","仄仄○平，仄仄平平。","仄仄仄仄，平仄平平。","仄平仄○，平仄○平。","平仄○平，仄○仄平。","○平仄平，○平仄仄。","仄仄仄仄，平仄仄平。","仄仄仄仄，仄仄平○。","仄仄平平，仄仄仄平。","平平仄仄，仄仄平○。","仄仄平仄，仄仄平平。","平仄○仄，平仄仄平。","仄平平仄，○仄仄平。","○仄仄平，平仄平仄。"],"paragraphs":["斟酌元气，斗为帝车。","四时迭运，其信也且。","天道不言，莫非教欤。","日之升矣，云翳扫除。","本无体质，湛然太虚。","历山舜耕，雷泽舜渔。","天德首出，兹焉权舆。","晋斋作诗，诲语勤劬。","我处山樊，饮水饭蔬。","一雨苏旱，民气欢如。","东邻杀牛，西邻刲猪。","市贾不售，始到吾庐。","买来烹之，每食无余。","凉哉枕簟，凄其葛𦈌。","忽念世涂，滔滔沦胥。","自昔兴亡，具载诗书。","蛊弊极矣，谁与爬梳。","已而谛思，惊饵如鱼。","谁谓王门，可轻曳裾。","观诗末章，荷兄警予。","老冉冉至，虚度望舒。","学贵密察，勿事恢疏。","一念微差，恶草必锄。","真刚大勇，那可踌躇。","未济濡尾，既济濡袽。","元自昭晰，无惑可祛。","拜兄忠告，其敢忘诸。","且此养疴，谁毁谁誉。"],"title":"和晋斋兄韵"}
