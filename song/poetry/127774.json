{"author":"方岳","id":127774,"strains":["平仄○仄平，仄仄仄平平仄平。","平仄○仄平，仄仄仄仄平平平。","平仄○仄○平平，平平仄平平平平。","仄平仄仄仄仄仄，仄仄仄仄平仄平。","平平平仄仄○仄，平仄仄平仄仄平。","仄平平仄仄平仄，平平仄仄平仄平。","平○平仄仄○仄，仄仄仄仄平仄○。","仄平仄仄仄仄○，平仄仄仄平平平。","仄平仄仄仄平仄，仄仄平仄○○平。"],"paragraphs":["宁食三斗尘，不受缓歌双黛颦。","宁食三斗葱，不受急管融春风。","吾二三子相知心，平时比之双南金。","扣门剥啄倒屐出，喜我谓我山水淫。","墙头呼酒意颇急，何以侑之霹雳琴。","太虚为室月为烛，悠然此意无古今。","山空江静夜如水，但见四岸花木深。","大声久不入众听，谁复好古同风襟。","自非我辈但痴坐，哙等之俗难砭针。"],"title":"听琴"}
