{"author":"白居易","id":16330,"strains":["仄仄仄仄平，平平仄平仄。","○平○仄平，仄仄平平仄。","仄平平仄仄，仄仄平仄仄。","平仄仄平平，平平仄平仄。","平平仄平仄，仄仄仄仄仄。","仄○仄平○，○平仄平仄。","平平仄平仄，仄仄平平仄。","仄仄平仄平，○仄仄○仄。"],"paragraphs":["四月一日天，花稀叶阴薄。","泥新燕影忙，蜜熟蜂声乐。","麦风低冉冉，稻水平漠漠。","芳节或蹉跎，游心稍牢落。","春华信为美，夏景亦未恶。","飐浪嫩青荷，重栏晚红药。","吴宫好风月，越郡多楼阁。","两地诚可怜，其奈久离索。"],"title":"和微之四月一日作"}
