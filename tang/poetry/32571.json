{"author":"吴融","id":32571,"strains":["仄仄平平仄仄平，仄平平仄仄平平。","平平仄平平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["霓结双旌羽缀裙，七星坛上拜元君。","精诚有为天应感，章奏无私鬼怕闻。","鹤驭已从烟际下，凤膏还向月中焚。","白云乡路看看到，好驻流年翊圣文。"],"title":"和皮博士赴上京观中修灵斋赠威仪尊师兼见寄"}
