{"author":"宋祁","id":24011,"strains":["仄平平平平仄平，平平仄仄仄平平。","仄平仄仄平平仄，仄仄平仄仄仄平。","仄仄○平平仄仄，仄平平仄仄平平。","平平仄仄○平仄，仄○○○仄仄平。"],"paragraphs":["不为秋归人未归，淮南又见叶丹时。","汉皇好少身今老，楚客愁醒啜始醨。","夕栈长风惊代马，晓天团露怨江蓠。","夫君去我犹千里，万虑劳劳欲语谁。"],"title":"有怀寄同舍"}
