{"author":"刘敞","id":174745,"strains":["○仄仄仄仄，平仄仄平平。","仄平仄仄仄，平仄仄仄平。","平○仄仄平，仄仄平平平。","平仄平仄仄，仄平平仄○。","平○仄仄平，仄平仄平平。","仄仄平仄仄，仄平仄仄平。","仄平平仄平，仄仄仄仄平。","○仄平仄仄，仄平仄仄平。","仄仄平○平，仄仄平平平。","平仄仄平仄，平仄仄仄平。","仄○仄仄平，平平仄仄平。"],"paragraphs":["燕雀赴广厦，鸡鹜就卑栖。","我生共有托，生理与汝齐。","忧患历险艰，转徙疲东西。","常慕蛮与触，所居能自赍。","哀吟蹈楚郊，主人欲招携。","卜筑烦里旅，妇姑免勃谿。","此邦非故乡，习俗素所迷。","颇以羁见忌，得安糁与藜。","下见贤相仁，恤隐逾天倪。","阴德少阳报，眉寿至介圭。","已当受一廛，终身活灌畦。"],"title":"卜居谢晏公"}
