{"author":"华镇","id":212139,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["拥衾欹枕未成眠，历历鸿声到枕前。","十月高风方永夜，三更疏雨欲寒天。","衡阳亭榭真虚尔，颍水篇章是偶然。","万里天南共为客，北书从此喜须传。"],"title":"舂陵闻雁"}
