{"author":"袁说友","id":70628,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["十年三已冒为州，每每于民有旱忧。","午听雷声鸣屋角，晚惊雨脚压云头。","及时三日为霖好，为汝千箱乐岁求。","欲办一椽名喜雨，愧无老笔赞宸旒。"],"title":"和赵成子提干喜雨韵  其二"}
