{"author":"韩元吉","id":29562,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平仄仄仄平。","仄仄平平仄仄仄，平平平仄仄平平。"],"paragraphs":["妙龄著足道家山，壮岁升华玉笋班。","千里麾符才假手，几年香火竟投闲。","诗书坐使家声大，簪绂谁令寿历悭。","太傅功名有遗恨，鹓雏凋落泪频潸。"],"title":"杨待制挽词"}
