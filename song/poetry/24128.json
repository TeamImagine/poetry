{"author":"宋祁","id":24128,"strains":["仄仄平平仄，平平仄仄平。","平平仄仄仄，平仄仄平平。","仄仄平平仄，平平仄仄平。","平○平仄仄，仄仄○平平。","仄仄平平仄，平平仄仄仄。","平○平仄仄，平仄仄平平。","仄仄○○仄，○平仄仄平。","平平仄平仄，仄仄仄平平。","平仄平平仄，平平仄仄平。","平平仄平仄，平仄仄平平。"],"paragraphs":["集福仁祠旧，雄成宝塔新。","经营一甲子，高下几由旬。","屹立通无碍，支持固有神。","云妨垂处翼，月碍过时轮。","顶日珠先现，绦风铎自振。","沙分千界远，花散四天春。","亿载如如地，三休上上人。","堆螺俯常碣，缭带视河津。","陶甓勤争运，园金施未贫。","谁纡简栖笔，为我志琳珉。"],"title":"开元寺塔偶成题十韵"}
