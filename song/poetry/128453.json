{"author":"高斯得","id":128453,"strains":["仄平仄○○，仄仄平仄平。","仄仄仄平仄，平仄○平平。","平仄仄平仄，平平仄平平。","仄平仄仄平，平平仄仄平。","仄平平仄○，仄平仄平平。","仄平仄平仄，仄仄仄平平。","仄平平仄？，平平仄平○。","仄仄平○○，仄平仄平平。","仄仄仄仄仄，平○平仄平。"],"paragraphs":["太师百僚长，历代皆有之。","所用有贤否，邦以分安危。","惟彼太公望，桓桓定周基。","至于尹氏徒，宁逃小雅讥。","汉唐姑勿论，我朝有元龟。","潞公四朝老，德望镇华夷。","咄哉京桧侂，言之可歔欷。","近者扬王庭，举朝莫言非。","太潞不可作，吾其谁与归。"],"title":"感事"}
