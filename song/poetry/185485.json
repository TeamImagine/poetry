{"author":"徐积","id":185485,"strains":["平平平平，平仄仄仄。","平仄平平，仄仄平○。","仄仄仄仄，平仄平仄。","平仄平仄，仄平仄仄。","仄仄平仄，仄仄平○。","平仄○平，仄仄平仄。","仄平平仄，仄仄平仄。","平○平○，平仄平仄。","平仄仄仄，平仄仄仄。","仄仄仄仄，平仄仄仄。","仄仄仄平，仄仄仄仄。","○仄平平，仄平仄仄。","平仄平仄，平○仄仄。","仄仄平平，平平仄仄。","仄仄仄仄，平仄仄仄。","仄仄仄○，仄仄仄仄。","平仄平仄，仄仄仄仄。","平仄仄平，仄仄平仄。","平平平平，仄平仄仄。","平平平平，平平仄仄。","仄仄平仄，○仄平仄。","平仄平平，○仄○平。","仄仄仄仄，仄仄仄仄。","仄平仄平，仄平仄仄。","平仄仄仄，仄仄平仄。","平仄○仄，○平平仄。","平仄仄仄，平仄仄仄。","仄仄仄仄，平仄仄平。","仄仄仄平，仄仄仄平。","仄仄平仄，仄仄○平。","仄仄平仄，仄平仄平。","仄仄仄仄，平平仄仄。","仄仄仄平，仄平仄仄。","平仄仄平，仄仄仄仄。","仄仄仄仄，平仄仄仄。","平仄仄仄，仄仄仄仄。","仄平仄仄，平仄平仄。","平平仄仄，仄平仄○。","平仄仄仄，平平仄平。","平平仄仄，平仄仄平。","仄平仄仄，仄平仄平。","仄仄平仄，平平仄仄。","仄○平仄，仄平仄仄。","仄平仄平，平平仄仄。","平仄平平，平○仄仄。","平仄仄平，仄仄仄仄。","平仄仄平，仄仄○仄。"],"paragraphs":["维时西南，巴蜀一道。","强楚侵疆，故蜀东徼。","水激以猛，山迫而峭。","人性坚悍，地形险要。","孰往而使，孰抚而教。","惟帝难之，乃眷东顾。","曰山阳守，智足知务。","能正而和，能察而恕。","严所以立，宽所以辅。","性不狎侮，躬有法度。","是表是仪，可俾可付。","其往钦哉，所居必裕。","公拜稽首，驰传以起。","入境褰帷，登山叱驭。","设施有本，先后有序。","可者立行，不可立去。","公曰来汝，吏受约束。","天子圣人，汝勿苛酷。","民心无他，罪生不足。","穷阎荒村，颓垣破屋。","岂可罗网，更入牢狱。","公曰兵官，当去其懦。","贼侮则犯，贼畏则挫。","勉之在勤，戒之在惰。","兵要素练，慎勿安坐。","公曰县尉，县无城郭。","奸者鼠伺，狂者兽攫。","一邑性命，弓手是持。","选择补之，训练使之。","即有能者，有以劳之。","即不能者，戒之告之。","在昔汉氏，蛮多变者。","失信失恩，扰之故也。","今则不然，有以处汝。","德以服汝，威以御汝。","恩以结汝，信以固汝。","汝无自恃，皇帝神武。","凡公敕戒，吏皆奉行。","何法不恕，何刑不平。","何兵不练，何技不精。","一纲尽举，百为大成。","盗贼衰息，蛮夷信服。","四封之内，截然整肃。","小人有依，良民受福。","天子嘉之，驰传以召。","慈母喜之，载色载笑。","神亦祚之，永锡难老。"],"title":"送裴守"}
