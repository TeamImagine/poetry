{"author":"郭祥正","id":192648,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["亭压全闽近冢丘，四时营祀想神游。","毫添玉兔新成史，德合银潢不尽流。","翼翼栋梁横蜃泽，林林松槚冒霜秋。","荣名已往余阴隲，定有儿孙万户侯。"],"title":"寄题吕得中先坟怀先亭"}
