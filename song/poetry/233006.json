{"author":"范仲淹","id":233006,"strains":["平平平仄平，平仄平平平。","平平仄平仄，仄平平仄仄。","平平仄平仄，平平平仄平。","仄仄仄仄平，仄仄平平平。","仄仄仄仄○，○平仄平平。","平仄平平平，平平仄平平。","仄仄仄仄仄，仄仄仄平平。","仄○平平平，平仄平平平。","平○仄平仄，仄平平平仄。","平平仄○平，仄仄仄平平。","平○仄○平，仄仄仄平平。","仄仄平平平，仄仄平仄平。","平平平仄仄，仄仄仄平平。","仄仄仄仄仄，平仄仄○平。"],"paragraphs":["清风何处来，先此高高台。","兰丛国香起，桂枝天籁迥。","飘飘度清汉，浮云安在哉。","万古郁结心，一旦为君开。","有客慰所思，临风久徘徊。","神若游华胥，身疑立天台。","极渇饮沆瀣，大暑执琼瓌。","旷如携松丘，腾上烟霞游。","熙如揖庄老，语人逍遥道。","朱弦鼓其薫，可以解吾民。","沧浪比其清，可以濯吾缨。","愿此阳春时，勿使飘暴生。","千灵无结愠，万卉不摧荣。","庶几宋玉赋，聊广楚王情。"],"title":"清风谣"}
