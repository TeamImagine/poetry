{"author":"刘克庄","id":110262,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["客游万里践霜冰，旦旦披衣坐待明。","絫黍功名成未易，跳丸岁月去堪惊。","即今纸被携寻宿，当日油幢听报更。","赖有云台公好事，追程来送老门生。"],"title":"初宿囊山和方云台韵一首"}
