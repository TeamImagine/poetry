{"author":"刘辰翁","id":153470,"strains":["平仄平平仄，平平仄仄平。","仄平○○仄，仄仄仄平平。","平仄平○仄，平平仄仄平。","仄○平仄仄，平仄仄平平。","仄仄平○仄，平○仄仄平。","仄○平仄仄，平仄仄平平。"],"paragraphs":["天地孤舟客，东风是处家。","偶然乘兴远，不拟乱春华。","牢落无茶具，飘零自钓槎。","误将青箬笠，撑入碧桃花。","路断云相觅，溪深柳又斜。","忽闻鸡犬近，随处有桑麻。"],"title":"春景 孤舟乱春华 其一"}
