{"author":"梅尧臣","id":57940,"strains":["平○平平平，仄仄仄平仄。","平平仄仄仄，平仄平仄仄。","仄平○仄○，仄平○仄仄。","平平仄仄平，平仄仄平仄。","平仄○仄平，平平仄○仄。","仄仄仄平平，仄仄○○仄。","平平仄平仄，仄仄仄平仄。","仄仄仄仄平，仄仄仄平仄。","仄平平仄平，仄仄仄平仄。"],"paragraphs":["江中峨峨山，上有道人住。","风涛响殿阁，云雾生席屦。","道人如不闻，道人如不顾。","谁能识此心，来往只鸥鹭。","京洛三十年，尘埃一相遇。","我与信都公，已落衣冠故。","平生守仁义，齿发忽衰暮。","世事不我拘，自有浩然趣。","未由逢故人，坐石语平素。"],"title":"寄金山昙颖师呈永叔内翰"}
