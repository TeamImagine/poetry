{"author":"王令","id":187935,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["剑气寒髙倚暮空，男儿日月鏁心胸。","莫藏牙爪同痴虎，好召风雷起卧龙。","旧说王侯无世种，古尝富贵及耕佣。","须将大道为奇遇，莫踏人间龌龊踪。"],"title":"寄洪与权"}
