{"author":"皮日休","id":27971,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["五羊城在蜃楼边，墨绶垂腰正少年。","山静不应闻屈鸟，草深从使翳贪泉。","蟹奴晴上临潮槛，燕婢秋随过海船。","一事与君消远宦，乳蕉花发讼庭前。"],"title":"送李明府之任海南"}
