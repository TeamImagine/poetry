{"author":"黄裳","id":204398,"strains":["仄平平仄平平仄，平平平平仄平仄。","仄○仄平平仄平，仄仄平平仄平仄。","平仄平平平仄仄，仄仄○平○仄仄。","仄仄平平仄○仄，仄仄平平平仄仄。","平平○仄仄平○，仄仄平平仄平仄。","仄平仄仄仄平平，仄仄○平仄平仄。","仄仄仄仄平平平，平仄平平仄平仄。","仄仄平平仄平仄，仄仄平平仄○仄。","平平仄仄平仄平，仄仄平平平仄仄。"],"paragraphs":["北澶车马来何暮，芹茅池边失欢聚。","有分共为文字游，却向西郊话今古。","人赖聪明多自伪，信厚期君中有主。","职事无尘静相对，满榻诗书香数缕。","严扃如在柳阴中，绿幄朱帘细风度。","紫犀銙破雪花浓，石鼎煎声遶窗户。","准拟七椀邀卢仝，清涤烦襟出新句。","共笑先生最贫苦，误使帘前客相慕。","虚名薄利能几多，裹饭区区来复去。"],"title":"简无咎学士"}
