{"author":"张镃","id":80927,"strains":["○平平仄平，○平仄平仄。","平平仄仄仄，仄仄平仄仄。","○平仄平平，○仄○仄仄。","平平仄平仄，平仄○仄仄。","仄仄平平平，仄仄仄平仄。","平平平仄仄，仄仄○仄仄。","仄平仄平平，仄仄仄○仄。","仄仄仄平仄，○平○平仄。","平平仄仄平，仄仄仄平仄。","平平仄平平，○○仄平仄。"],"paragraphs":["重闉初履霜，深山已堆雪。","牛鸣数舍地，气序何骤冽。","禅宫旧龙居，长夏扇可彻。","千崖蔽森蓊，双径穿巀嵲。","所以方冬时，集霰即飞屑。","廊阶游鸽处，爪迹应冻绝。","立齐老僧腰，此话忌轻说。","扫赠满棕筥，凝明胜瑶玦。","梅风落叶窗，我固傍高洁。","畴能报清投，煎茶沃诗舌。"],"title":"径山绰上人寄新雪"}
