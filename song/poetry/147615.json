{"author":"方回","id":147615,"strains":["仄仄平仄平，仄仄平仄平。","仄仄平仄仄，仄仄平仄平。","仄仄仄仄仄，平平平仄平。","仄平平仄仄，仄仄平仄平。","平平仄平仄，○○○仄平。","平仄仄仄仄，仄平平○平。","○仄仄仄仄，仄仄仄仄平。","平仄仄○仄，仄仄平○○。","仄仄仄仄仄，平平平仄平。","仄仄仄仄仄，仄仄仄仄○。","仄平仄○仄，仄平平平平。","仄仄仄仄仄，仄平平仄平。","平仄仄○仄，仄仄平平平。","平平仄平仄，○仄仄仄平。","仄平仄仄平，仄仄平○平。","仄○仄平仄，平仄○仄平。","平仄仄仄仄，仄平仄平平。","仄仄仄仄仄，仄仄仄仄平。","仄仄仄仄○，仄仄○仄○。","○○仄○平，平仄○仄○。"],"paragraphs":["昼欲求一淘，有灶无灶烟。","夜欲求一榻，有屋无屋椽。","历历数百里，无人居道边。","问言何至此，我亦为恍然。","江西走荆蜀，行行三十年。","铃卒递羽檄，贩夫骈担肩。","观国上秀士，奉使骤达官。","车马或相遇，往往皆衣冠。","后陇竹未断，前坡花已妍。","入肆欲美酒，既醉不问钱。","是时鬓如漆，浩歌无忧端。","岂谓再至此，满颐霜雪攒。","寻觅旧题壁，脱落迷榛菅。","乾淳老前辈，间有数字完。","昔时所见人，往往沉重泉。","翕张孰移斡，隆替更变迁。","云暧淡竹岭，雨昏石头田。","我仆既已惰，我马复不前。","慷慨一以思，古有行路难。","难更莫如今，怀古空永叹。"],"title":"石头田"}
