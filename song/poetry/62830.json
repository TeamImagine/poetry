{"author":"薛季宣","id":62830,"strains":["平平平仄平，仄○平仄平。","仄平仄平仄，仄平仄平平。","平平仄○仄，仄仄仄平平。","平平平仄平，平○仄平平。","平仄仄仄平，仄仄平仄平。","仄仄平平平，仄○仄仄平。","仄平平仄平，平仄仄仄平。","仄平仄仄仄，平平○平平。","平仄仄平仄，平平仄○仄。","仄仄平平仄，平平仄○○。","平○仄仄仄，仄仄仄仄平。","仄平仄仄平，仄仄仄仄平。","仄平仄平○，仄仄仄平仄。","平平仄仄平，仄仄仄仄仄。","仄平平仄平，仄仄仄平平。"],"paragraphs":["阳春倡者谁，欲和心已阑。","故乡渺千里，念之一辛酸。","人生足离合，岂在共盘餐。","胡然儿女情，苛留太无端。","焉得不系舟，使我怀抱宽。","信美非吾家，会且即所安。","后园桃李秋，芜径草木繁。","酒来辄竟醉，歌强难为欢。","风雨打寒食，枯河尽弥漫。","故乏猜嫌累，谁能整其冠。","惟当适意尔，曷贵吕极官。","晋贤泣楚囚，卫女赋竹竿。","愿君悯羁思，所友路何曼。","归哉昔在陈，孔圣乏体胖。","幸非艰棘徒，亦复谢栾栾。"],"title":"又和元可二篇  其一"}
