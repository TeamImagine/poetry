{"author":"杨万里","id":47378,"strains":["平平仄仄仄仄仄，仄平仄仄平○仄。","仄平仄仄平仄仄，仄平仄仄仄仄仄。","平○仄平平仄平，仄○仄平平仄平。","仄平仄仄平仄仄，仄平平仄平仄平。","仄○仄○仄仄仄，仄○仄仄平平仄。"],"paragraphs":["楼船上水不寸步，两山惨惨愁将暮。","一声霹雳天欲雨，隔江草树忽起舞。","风从海南天外来，怒吹峡山山倒开。","百夫绝叫椎大鼓，一夫飞上千尺桅。","布帆挂了却袖手，坐看水上鹅毛走。"],"title":"峡中得风挂帆"}
