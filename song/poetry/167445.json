{"author":"陈深","id":167445,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四十臞仙鬓未班，谭经海上看青山。","曹江虀臼漫难读，禹庙梅梁去自还。","叠嶂晓晴诗笔锐，平湖风定酒船闲。","曾闻百粤多奇士，暇日清游盍叩关。"],"title":"送潘臞斋赴会稽讲席"}
