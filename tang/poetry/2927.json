{"author":"杜甫","id":2927,"strains":["仄○仄平平，仄平仄仄平。","仄○仄仄平，仄仄○仄○。","平仄仄平仄，○平平仄○。","仄平平平平，○仄仄仄平。","平平仄平仄，○仄仄仄平。","仄平仄平仄，仄仄仄平？。","平仄仄○仄，仄平平仄平。","平仄仄仄平，平○仄平平。","平平仄平平，仄平平仄平。","平平平平仄，仄仄平平○。","仄仄仄仄仄，仄仄平仄平。","仄仄仄仄○，仄平仄仄平。","平平仄平平，仄○○平平。","仄平平仄平，平仄平仄平。","仄仄平平平，仄仄平仄平。"],"paragraphs":["异县昔同游，各云厌转蓬。","别离已五年，尚在行李中。","戎马日衰息，乘舆安九重。","有才何栖栖，将老委所穷。","为郎未为贱，其奈疾病攻。","子何面黧黑，不得豁心胸。","巴蜀倦剽掠，下愚成土风。","幽蓟已削平，荒徼尚弯弓。","斯人脱身来，岂非吾道东。","乾坤虽宽大，所适装囊空。","肉食哂菜色，少壮欺老翁。","况乃主客间，古来偪侧同。","君今下荆扬，独帆如飞鸿。","二州豪侠场，人马皆自雄。","一请甘饥寒，再请甘养蒙。"],"title":"赠苏四徯"}
