{"author":"陈藻","id":78672,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["到处情亲即寓居，从他相狎又相疏。","年衰骨肉多埋土，身贱交朋少寄书。","万象去来无了日，一元开阖不关渠。","逢人问我今何在，寥落空山诵子虚。"],"title":"寓居"}
