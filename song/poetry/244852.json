{"author":"李纲","id":244852,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平仄平仄仄平平。","仄平仄仄平平仄，仄仄平平仄仄平。"],"paragraphs":["才性如君岂易窥，断碑摸索已无遗。","百家小说都成诵，一藏魔言总记持。","东里多知工润色，西施虽病善颦眉。","制科便与承当取，正是逢场作戏时。"],"title":"申伯见和拙句且示七言律诗两章有未肯承当制科之意次韵报之  其一"}
