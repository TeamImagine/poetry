{"author":"白居易","id":17182,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["宿酲寂寞眠初起，春意阑珊日又斜。","劝我加餐因早笋，恨人休醉是残花。","闷吟工部新来句，渴饮毗陵远到茶。","兄弟东西官职冷，门前车马向谁家。"],"title":"晚春闲居杨工部寄诗杨常州寄茶同到因以长句荅之"}
