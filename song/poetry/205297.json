{"author":"李之仪","id":205297,"strains":["平平仄仄仄平平，仄仄平平仄仄平。","仄仄平平平平仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["休论莫莫与休休，老眼逢春且暂留。","未必余寒更能久，祇因残蘂易为揉。","及时行乐何妨剩，感物兴怀漫自愁。","南北生涯等羁旅，定应无着是清流。"],"title":"伯镇客居伤春佳句辄赋元韵二首  其一"}
