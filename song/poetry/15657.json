{"author":"刘子翚","id":15657,"strains":["仄仄平平平仄仄，仄平仄仄仄平平。","平○仄仄○平仄，仄仄平○平仄平。","○平仄仄平仄仄，仄仄平仄平仄平。","仄平平仄仄仄仄，仄仄平仄平○平。"],"paragraphs":["梦里壶山寻二妙，不因荔子鬓丝华。","聊分茗碗应年例，故有筠笼来海涯。","鲜苞尚想妃子笑，槁面何取西施羓。","老馋惟作耐久计，一瞬红紫真空花。"],"title":"分茶公美子应预为白晒之约"}
