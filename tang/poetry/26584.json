{"author":"刘沧","id":26584,"strains":["平仄平平仄仄平，仄平仄仄仄平平。","平平平仄仄平仄，平仄平平平仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["萧寺楼台对夕阴，淡烟疏磬散空林。","风生寒渚白蘋动，霜落秋山黄叶深。","云尽独看晴塞雁，月明遥听远村砧。","相思不见又经岁，坐向松窗弹玉琴。"],"title":"秋日山寺怀友人"}
