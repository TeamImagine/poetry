{"author":"李白","id":55663,"strains":["仄仄平○仄，平平仄仄平。","仄平平仄仄，平仄仄平平。","仄○平平仄，○○平平仄。","○平仄仄平，仄仄平平仄。","仄仄仄平平，平平仄仄平。","平平平仄仄，仄仄仄平平。"],"paragraphs":["大汉无中策，匈奴犯渭桥。","五原秋草绿，胡马一何骄。","命将征西极，横行阴山侧。","燕支落汉家，妇女无华色。","转战渡黄河，休兵乐事多。","萧条清万里，瀚海寂无波。"],"title":"塞上曲"}
