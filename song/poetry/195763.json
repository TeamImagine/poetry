{"author":"苏轼","id":195763,"strains":["平平仄平仄，平仄平仄仄。","仄仄仄平平，仄仄平仄仄。","平○仄平仄，仄仄仄平仄。","平平仄○仄，仄仄仄平仄。","平平仄平仄，仄仄○平仄。","○平平平平，平仄仄仄仄。","平仄仄○仄，仄仄仄仄仄。","○平仄仄平，仄仄仄平仄。"],"paragraphs":["扬雄老无子，冯衍终不遇。","不识孔方兄，但有灵照女。","家藏古今帖，墨色照箱筥。","饥来据空案，一字不堪煮。","枯肠五千卷，磊落相撑拄。","吟为蜩蛩声，时有岛可句。","为语里长者，德齿敬已古。","如翁有几人，薄少可时助。"],"title":"虔州吕倚承事年八十三读书作诗不已好收古今帖贫甚至食不足"}
