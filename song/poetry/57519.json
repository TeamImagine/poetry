{"author":"梅尧臣","id":57519,"strains":["平平仄仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["天津赫日欲焦拆，西北风来斗减威。","太帝宫庭无暑入，大明冠佩退朝归。","泠泠冷袭瑠璃簟，奕奕凉翻翡翠帏。","交扇不须烦素手，淋漓谁复汗频挥。"],"title":"依韵阎中孚职方暴雨幸凉"}
