{"author":"陆游","id":42088,"strains":["平平仄平平仄仄，仄仄平平○仄仄。","仄平仄平仄仄平，仄仄平平仄○仄。","仄平平仄仄平仄，平平仄仄○平仄。","仄平平仄仄平仄，仄仄○○仄平仄。","仄○仄平○○仄，仄仄平平仄平仄。","仄平平仄仄平平，仄平仄仄○平仄。","仄平仄仄仄仄平，仄仄仄平仄平仄。","仄平平仄○平平，仄仄平平仄平仄。"],"paragraphs":["今年闰余时令早，十月霜风吹客倒。","老夫畏寒不出门，数步邻家迹如扫。","此时陈子独何勇，饥僮瘦马长安道。","绝知涵养与人别，吐气如虹失衰老。","孟轲浩然正应尔，岂比区区养梨枣。","万锺于子本何加，一官未免从人讨。","世谁不达子独穷，熟念令人恶怀抱。","石渠天禄正须才，往乞扬雄太玄草。"],"title":"寄陈伯予主簿"}
