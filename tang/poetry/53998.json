{"author":"李颀","id":53998,"strains":["○○平仄平，仄仄平平仄。","○平仄仄平平仄，仄仄平○仄平仄。","○平仄仄仄仄平，仄仄平○平仄平。","平平仄仄仄平仄，平仄平平仄仄平。","仄平仄平平仄仄，仄仄仄平○仄仄。","仄平平仄仄平平，仄仄平平平仄仄。","平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平○仄仄平○○。"],"paragraphs":["沈沈牛渚矶，旧说多灵怪。","行人夜秉生犀烛，洞照洪深辟滂湃。","乘车驾马往复旋，赤绂朱冠何伟然。","波惊海若潜幽石，龙抱胡髯卧黑泉。","水滨丈人曾有语，物或恶之当害汝。","武昌妖梦果为灾，百代英威埋鬼府。","青青兰艾本殊香，察见泉鱼固不祥。","济水自清河自浊，周公大圣接舆狂。","千年魑魅逢华表，九日茱萸作佩囊。","善恶死生齐一贯，祗应斗酒任苍苍。"],"title":"杂兴"}
