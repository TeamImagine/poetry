{"author":"卫宗武","id":133558,"strains":["仄○仄平仄，仄仄仄仄平。","仄平仄仄仄，仄仄仄仄○。","平平仄○仄，平平仄平平。","仄仄仄平仄，仄仄平平平。","仄平仄平平，平平平仄平。","仄平平仄平，仄仄平平平。","仄仄平○平，仄平平仄平。","平○仄平仄，○仄仄仄平。"],"paragraphs":["水行苦严厉，万汇喜得春。","解雷久忽震，蛰户奋者殷。","根芽沐膏雨，旸晖复熹晨。","淑气盎原野，鼎鼎来芳辰。","小车度花阴，游芳浮麹尘。","少年争竞春，外诱何纷纷。","老矣蠲其华，寄贤而葆真。","多吟以为富，犹恐道益贫。"],"title":"次韵春  其一"}
