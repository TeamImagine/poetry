{"author":"苏籀","id":3863,"strains":["平仄平仄仄平平，平仄平平仄○平。","仄仄仄平平仄仄，仄平仄○仄○平。","○平平仄平平仄，平仄平平仄仄○。","仄仄平平仄平仄，平平平仄仄平平。"],"paragraphs":["郎潜华首寤銮舆，连帅元戎十乘车。","吏道薛公何必问，史才倚相妙称书。","雍容鸠杖朝裾伟，谈笑蒲鞭法网疏。","万石恬侯定非晚，闽人安枕梦维鱼。"],"title":"程帅父朝议年八十余诸人作诗褒咏次韵一首"}
