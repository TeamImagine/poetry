{"author":"邵雍","id":124543,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["生为男子偶昌辰，安乐窝中富贵身。","大字写诗夸壮健，小杯饮酒惜轻醇。","山川澄净初经雨，草木暄妍正遇春。","造化功夫精妙处，都宜分付与闲人。"],"title":"安乐窝中吟  其一一"}
