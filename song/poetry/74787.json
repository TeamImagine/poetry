{"author":"赵蕃","id":74787,"strains":["仄仄平平仄，○平仄仄平。","○平平仄仄，仄仄○平平。","仄仄平平仄，平平仄仄平。","平平仄仄仄，平○仄平○。","平仄平平仄，平平仄仄仄。","平平平仄仄，仄仄仄平平。","仄仄平○仄，○平仄仄平。","平平仄平仄，仄仄仄平平。","○仄平○仄，○平仄仄平。","仄平平仄仄，仄仄仄平○。"],"paragraphs":["使者趋朝后，参军捧檄初。","重湖来至险，两月听闲居。","岂是拘形役，真成畏简书。","祠官请已再，邮传报何疏。","风雨工欺我，江山赖起予。","刍薪频益槚，幼稚苦无储。","凿枘宁防此，冠緌信有诸。","何心事刀笔，但觉愧樵渔。","观水知除满，看云见卷舒。","故人方幕府，见谓合何如。"],"title":"呈李和卿法曹"}
