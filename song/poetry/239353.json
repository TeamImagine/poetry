{"author":"孙觌","id":239353,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["臞翁自是列仙儒，豪气骎骎若不除。","东阁寻梅诗满箧，西郊问柳酒盈车。","奇礓屡访陈仓鼓，古漆空存汲冢书。","不信青山解埋玉，定应碧海控鲸鱼。"],"title":"吴汉逸挽词二首  其一"}
