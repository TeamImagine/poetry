{"author":"李之仪","id":205642,"strains":["平平仄平平，仄仄仄○仄。","平平平仄仄，仄仄仄仄仄。","平平仄仄平，仄仄仄仄仄。","平平仄○仄，仄平仄仄仄。","平平仄平仄，仄仄仄仄仄。","平平仄平仄，平仄平仄仄。","仄平仄仄平，仄平仄平仄。","仄仄○仄仄，仄平仄平仄。","仄平平仄仄，仄仄仄仄仄。","仄仄平仄平，○仄平仄仄。"],"paragraphs":["黄昏促征鞍，别酒已沾醉。","风威危破腊，雪意欲着地。","超然气类人，送我奄独至。","悬知必如此，恐终欲弗类。","平生昧归宿，恍若得所诣。","胡床十余语，仿佛京口例。","此言固近俳，要之不无谓。","觉梦犹在马，解鞍定何地。","百年谁见宰，一己乃许事。","缱绻儿女情，回首端自愧。"],"title":"离颍昌张圣行独出城相送"}
