{"author":"李流谦","id":30966,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["只得公诗百不须，万金人有此应无。","可容轻易秦庭璧，已戒牢藏晋鄙符。","惯客凫鸥迎野步，及时菘韭荐村沽。","幽栖为问能来否，朝市山林自两途。"],"title":"谯丈复见贻仍次韵答之二首  其二"}
