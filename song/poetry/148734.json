{"author":"方回","id":148734,"strains":["仄○○仄○○平，仄○仄○平平平。","仄○仄平仄仄仄，仄○○仄平仄平。","平平平平平仄仄，仄仄平平平仄平。","仄平仄仄仄平仄，仄仄仄仄仄仄平。","平平仄仄仄仄仄，仄仄仄仄平平平。","平平平仄仄平仄，仄○平仄平仄○。","○○仄仄仄仄仄，仄平仄○平仄平。","平平平平仄○仄，仄仄仄仄平○平。","平仄仄平平仄○，平仄○仄平平平。","平平仄仄平仄仄，仄仄仄仄平平平。","仄平平仄○平○，仄平仄仄平平平。","仄平仄仄仄仄平，仄仄○仄平平平。","仄仄仄仄仄仄仄，仄平仄仄平仄平。","平平平仄平仄仄，○仄平○仄仄平。","平仄仄仄平仄仄，平仄仄仄平仄平。","平平仄仄平仄仄仄仄平仄，平平仄仄平仄○仄平。"],"paragraphs":["小难和气如三春，大难色莹清无尘。","小难作诗到圣处，大难更自髯绝伦。","天怜今年穷已极，稍慰蒹葭霜露身。","恶风剧雪走千里，一识顿有两玉人。","西冈李氏自五代，彩棒作尉金沙津。","神尧之子太宗弟，郑王枝叶元至亲。","衣冠不绝七百岁，至今宝藏唐告纶。","吾家秋崖与题跋，乐石刻玉高嶙峋。","龙准子孙鸿雁行，仿佛犹见青莲真。","江东浙右乔木国，小却管领儒簪绅。","雅衰风息离骚降，迩来此道尤荆榛。","少陵一老擅古今，学所从入须黄陈。","后世口耳逐世好，九苞一角谁凤麟。","君家兄弟名骤起，传者惊叹笔有神。","门第既已推第一，人品学问俱不群。","呜呼宇宙之大我辈未尝少，高歌一曲吾气其庶伸。"],"title":"赠江东李提学"}
