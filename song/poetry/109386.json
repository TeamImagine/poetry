{"author":"史弥宁","id":109386,"strains":["仄仄平○仄仄平仄仄，平仄仄平平仄仄。","仄仄平○仄平平○平，仄平平仄平平○。","仄仄平平仄仄平仄仄，仄仄仄平仄仄平平平。","仄平平○仄平仄，仄○仄仄平平仄。","平平平平平仄平，仄仄平平平仄○。","平○平仄平平平，平仄平仄平○平。","仄仄平平仄仄平仄仄，仄仄平平仄仄平平平。","平仄平平仄平仄，仄仄平平仄平仄。","平○仄仄○仄平，仄仄平平仄平仄。","仄仄仄仄平仄平，仄仄平仄○仄仄。","平仄○○仄平仄，仄仄平平平仄平。","仄仄平平○仄仄，仄○仄仄平平仄。","平平仄仄仄平平，平仄○平平仄仄。"],"paragraphs":["我不能如叔子登岘首，名配此山垂不朽。","又不能如少陵登吹台，酒酣怀古胸崔嵬。","但见穹崖翠阜清绝处，爱此出奇不尽之诗材。","邵阳城中景何好，峻屏四面森围绕。","西南诸峰尤蔚然，地接衡庐青未了。","天将图画开湘堧，云木罗立呈鲜妍。","上有蝉联百雉之粉堞，下有鳞差万瓦之晴烟。","人指山形似龙跃，绣谷峥嵘露头角。","遐观捧出颔底珠，背负凌虚势腾踔。","一爪突起扶杏冈，一爪盘踞苍雪傍。","翘尾蜿蜒卷寒碧，便拟为霖苏八荒。","老我跻攀兴不浅，醉吟拍拍诗瓢满。","祇言此乐与人同，谁子看山能具眼。"],"title":"六亭"}
