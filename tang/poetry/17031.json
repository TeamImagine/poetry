{"author":"白居易","id":17031,"strains":["仄仄仄仄仄，仄平平仄仄。","仄仄平仄平，平仄○仄仄。","仄平平仄仄，平仄平？？。","仄平平仄平，平仄○平仄。","仄平平仄仄，平仄平平仄。","平平仄仄平，○仄平平仄。"],"paragraphs":["脉脉复脉脉，美人千里隔。","不见来几时，瑶草三四碧。","玉琴声悄悄，鸾镜尘幂幂。","昔为连理枝，今作分飞翮。","寄书多不达，加饭终无益。","心肠不自宽，衣带何由窄。"],"title":"古意"}
