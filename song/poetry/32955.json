{"author":"陆游","id":32955,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["家是江南友是兰，水边月底怯新寒。","画图省识惊春早，玉笛孤吹怨夜残。","冷淡合教闲处著，清臞难遣俗人看。","相逢剩作樽前恨，索笑情怀老渐阑。"],"title":"梅花"}
