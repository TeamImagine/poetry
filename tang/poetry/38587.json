{"author":"皮日休","id":38587,"strains":["仄平仄平平平平平仄仄，平仄仄平仄。","平平仄平仄，仄仄平○仄。","平平平仄平，仄仄仄○仄。","平平平仄仄，仄仄平○仄。","仄仄仄平平，平平仄○仄。","平平仄平仄，仄仄平平仄。","平平仄平仄，仄仄平平仄。","仄平平仄平，仄○○？仄。","平平仄仄仄，仄仄○平仄。","平仄仄平平，仄平平仄仄。","平平仄平仄，仄仄平平仄。","仄仄仄平平，仄○平仄仄。","平平仄仄○，仄仄○仄仄。","仄仄平平平，平平○平仄。","平平仄平仄，平仄平仄仄。","仄仄仄平平，仄平平仄仄。","○平平仄仄，仄仄平平仄。","仄仄平仄平，平平平平仄。","仄仄平平仄，平平仄○仄。","仄仄仄平平，平平仄平仄。","仄平平仄仄，仄仄平仄仄。","仄仄仄平平，平平仄平仄。","平平平仄仄，仄仄平平仄。","仄仄仄平平，○平平仄仄。","平平仄仄仄，○仄平平仄。","仄仄仄○平，平平平仄仄。","○○仄仄仄，平平仄平仄。","仄仄平仄平，平平仄平仄。","平平仄平仄，仄仄○平仄。","平仄仄平平，平平仄平仄。"],"paragraphs":["日休陆龟蒙歊蒸何处避，来入戴颙宅。","逍遥脱单绞，放旷抛轻策。","爬搔林下风，偃仰涧中石。","残蝉烟外响，野鹤沙中迹。","到此失烦襟，萧然揖禅伯。","藤悬叠霜蜕，桂倚支云锡。","清阴竖毛发，爽气舒筋脉。","逐幽随竹书，选胜铺苮席。","鱼跳上紫芡，蝶化缘青壁。","心是玉莲徒，耳为金磬敌。","吾宗昔高尚，志在羲皇易。","岂独断韦编，几将刓铁擿。","天书既屡降，野抱难自适。","一入承明庐，盱衡论今昔。","流光不容寸，斯道甘枉尺。","既起谢儒玄，亦翻商羽翼。","封章帷幄遍，梦寐江湖白。","摆落函谷尘，高欹华阳帻。","诏去云无信，归来鹤相识。","半病夺牛公，全慵捕鱼客。","少微光一点，落此芒磔索。","释子问池塘，门人废幽赜。","堪悲东序宝，忽变西方籍。","不见步兵诗，空怀康乐屐。","高名不可效，胜境徒堪惜。","墨沼转疏芜，玄斋逾阒寂。","迟迟不可去，凉飔满杉柏。","日下洲岛清，烟生苾𫇴碧。","俱怀出尘想，共有吟诗癖。","终与净名游，还来雪山觅。"],"title":"北禅院避暑联句"}
