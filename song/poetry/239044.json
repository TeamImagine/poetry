{"author":"孙觌","id":239044,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平平平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["青衫触熟并西州，没马黄尘接地流。","庾亮南楼应有待，薛宣东阁可能留。","官闲端为三升恋，兴尽还从五斗休。","绘出金盘堆白雪，秋江一叶认归舟。"],"title":"送张牧之赴南昌辟"}
