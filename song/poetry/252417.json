{"author":"郑刚中","id":252417,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["自古山人合在山，山人何幸此偷安。","身闲不束休文带，发短聊簪子夏冠。","酒量自来惟恨窄，僦居随分不须宽。","惟余骨髓缄封者，尽是君恩报答难。"],"title":"山人"}
