{"author":"陆游","id":37309,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平仄仄仄，仄平平仄仄平平。","仄平仄仄平仄仄，平仄平平仄仄平。"],"paragraphs":["祠禄留人未挂冠，山园三亩著身宽。","百年竟向愁边老，万事元输静处看。","花径糁红供晚醉，月天生晕作春寒。","汗青事业都忘尽，时赖吾儿举话端。"],"title":"山园杂咏五首  其一"}
