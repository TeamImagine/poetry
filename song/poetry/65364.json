{"author":"廖行之","id":65364,"strains":["平平仄仄仄，仄仄平○平。","仄平仄仄平，仄仄仄仄平。","仄平平仄平，仄仄平平平。","仄仄仄仄○，平仄仄仄平。","平○仄仄平，仄仄平平平。","平平○仄仄，平○平平○。","仄○仄仄仄，平仄平平平。","平平仄仄○，仄仄○平○。","平○仄平仄，平仄平平平。","平平仄○仄，仄仄○平平。","仄仄○仄平，仄平仄平平。","平○仄仄仄，平仄平仄平。","平平仄仄仄，仄仄平平平。","平仄平仄平，平仄平平○。","平平平○平，○仄平仄平。"],"paragraphs":["乾坤一覆育，日月恒回旋。","百川滚滚流，昼夜不舍旃。","岂无桃杏姿，孰与松筠坚。","物理耐则胜，人事败以狷。","君看伯禹功，手足甘胝胼。","苟无尼父志，缁磷多夤缘。","躁轻易与耳，顽顿终安然。","吾宗伯也亢，学世其家传。","韬藏第怀宝，穮蔉须丰年。","双扉俨庭牖，一字深韦弦。","此意当竟成，永言愿无愆。","吾闻约与乐，仁者斯两全。","君能处以一，我见成皆天。","伊傅终佐时，吴邓徒多钱。","他时轩中人，更耐官九迁。"],"title":"题族兄耐轩"}
