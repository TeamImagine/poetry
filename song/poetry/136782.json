{"author":"胡仲弓","id":136782,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["冬深差喜病根除，药裹犹亲酒盏疏。","门对好山纯种竹，园通活水可浇蔬。","檐牙带湿霜晴后，帘额移阴日出初。","时有邮筒递诗至，吟余便拟借牛车。"],"title":"和刘后村杂兴  其一"}
