{"author":"李彭","id":232118,"strains":["○平仄仄仄，○仄平平平。","仄平平平仄，仄仄仄○平。","仄平仄仄仄，○仄仄仄平。","平仄仄平平，○平仄平平。","平平仄平平，平○仄平平。","仄平平平仄，平仄平平平。","平○平平仄，平平仄平○。","仄平仄仄平，平平○○○。","仄平平仄仄，平平仄平平。","？平平平○，平仄平平平。","仄平仄平○，仄仄仄○○。","平平平仄平，平平○仄平。"],"paragraphs":["遗民百念冷，中岁多囏虞。","不希咸阳价，顿有旁行书。","李侯妙德望，闲雅亦甚都。","南郡此名流，闻声十年逾。","披云落星湾，情留厌归舆。","只今丘园梦，君与川岑俱。","胸中书零乱，清言不踌躇。","曩时僰道囚，风神颇相如。","此翁蝉蜕去，词林遂榛芜。","迺于群忧中，孤笑成欢娱。","冷官类逃禅，未减汉庭疏。","何时招隐岩，追凉迟望舒。"],"title":"次陶渊明赠羊长史韵寄李翘叟"}
