{"author":"赵文","id":158675,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["壮老相催已久知，逢秋正自不须悲。","向来蚁国一场梦，此去牛山几首诗。","且共黄花嬉晋晚，懒携白发过燕垂。","江南风景何堪说，却爱新来眼著篱。"],"title":"次韵孙小隠九日"}
