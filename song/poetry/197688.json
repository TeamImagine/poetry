{"author":"苏辙","id":197688,"strains":["平平仄，平仄平。","平平仄，平仄平。","平平仄○仄仄仄，平平仄○平平平，平平仄仄平○平。","平平仄仄仄仄平，○平仄仄仄仄平。","仄平平仄平平平，仄平仄○平平平，平平仄仄平仄平。","平仄仄仄平平○，仄仄平仄平○平，平平仄仄○仄平。","仄平平平仄平○，仄○平仄仄仄○。"],"paragraphs":["秋风下，黄雀飞。","禾田熟，黄雀肥。","群飞蔽空日色薄，逡巡百顷禾为稀，翾翻巧捷多且微。","精丸妙缴举辄违，乘时席势不可挥。","一朝风雨寒霏霏，肉多翅重天时非，农夫举网惊合围。","悬颈系足肤无衣，百个同缶仍相依，头颅万里行不归。","北方居人厌羔豨，咀噍聊发一笑欷。"],"title":"筠州二咏 黄雀"}
