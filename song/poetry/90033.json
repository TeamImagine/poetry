{"author":"张方平","id":90033,"strains":["仄仄平平平仄平，仄平仄仄仄平平。","平平平仄仄平仄，仄仄仄平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平平仄平。"],"paragraphs":["忽悔轻抛云水来，便将鹤去指林斋。","生涯琴劔外无物，日逐醉吟中遣怀。","旧隐居常因梦到，尘游动是与心乖。","送君翻自嗟覉滞，木叶脱时还计偕。"],"title":"送邢遁山人"}
