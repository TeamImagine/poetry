{"author":"李曾伯","id":129459,"strains":["仄仄平平仄仄平，平平平仄仄平平。","仄平仄仄仄仄仄，仄仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["半世崎岖鬓已凋，元知官职忌之招。","几番恶梦觉已晚，一片好心磨不消。","枕上岂堪思往日，樽前更莫计明朝。","此身若也填沟壑，犹有来生答圣朝。"],"title":"戊申春偶成"}
