{"author":"张耒","id":217454,"strains":["平平平仄平，○○平仄仄。","仄平平仄平，平仄仄平仄。","平平仄仄仄，仄仄平仄仄。","○平平仄平，仄仄仄平仄。","仄○仄平仄，平仄仄平仄。","仄平仄平仄，仄仄仄平仄。","平平○平仄，平仄仄平仄。","平○平仄仄，仄仄仄仄仄。"],"paragraphs":["悠悠春与秋，泯泯朝复夜。","济时无远图，谋食阻高谢。","茫茫两不可，默默私自咤。","疏弦无悦音，失路有迷驾。","孟轲竟迂阔，樊子欲耕稼。","古人不吾待，孑孑欲谁舍。","诗书颇完缉，官事幸休暇。","聊从心所乐，此外曷足藉。"],"title":"秋怀十首  其七"}
