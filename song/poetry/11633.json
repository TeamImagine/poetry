{"author":"范宗尹","id":11633,"strains":["仄仄仄平仄，平平仄平平。","平仄○仄仄，仄平仄平平。","仄平平仄仄，平平仄平平。","仄仄仄平平，仄平仄平平。","○仄仄○平，平仄仄平平。","平○仄平仄，平平仄平○。","仄仄仄仄平，仄仄平仄平。","平仄仄平○，仄仄仄仄平。","仄○平仄仄，仄仄平平平。","仄平仄平平，平仄仄仄平。","平平仄平平，仄仄平平平。","仄○平平平，平平仄○平。","平平○平仄，平平平平平。","○仄仄仄仄，平平平仄平。"],"paragraphs":["一径入幽谷，随山几萦盘。","云树深蓊蔚，石溪响潺湲。","我来春色晚，山花亦何繁。","好鸟不知名，向人自关关。","遗我发兴新，探讨忘疲艰。","龙湫信奇绝，飞泉落云间。","快泻万斛珠，溅沫霜雪寒。","尊者所经行，草木不可芟。","敢将尘土足，濯此清泠湾。","晚投野僧家，山作碧玉环。","高堂极虚明，可寄须臾闲。","此行端为山，山穷我当还。","明朝驱车去，依然随尘寰。","胜处未易忘，神游清夜阑。"],"title":"题雁荡山"}
