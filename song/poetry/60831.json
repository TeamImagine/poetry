{"author":"许及之","id":60831,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["元日登临一腐儒，感今怀昔愧微躯。","此城曾是千秋县，有水呼为万岁湖。","南渡向来纡翠驾，北征何日会京都。","祖功宗德无边际，可恨长淮限一隅。"],"title":"元日登天长县城"}
