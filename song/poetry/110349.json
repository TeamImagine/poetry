{"author":"刘克庄","id":110349,"strains":["仄仄仄仄平，仄○仄仄平。","平仄平仄仄，仄仄平仄平。","平仄仄仄仄，平仄仄仄平。","仄仄仄平仄，仄仄平仄○。","仄仄○平仄，仄仄平仄平。","平平平仄仄，平平仄平平。","平平○仄仄，仄平平仄○。","平仄仄仄仄，○仄平仄平。","平仄平仄仄，仄仄平○平。","平○仄仄平，仄仄平仄平。"],"paragraphs":["熟读执事文，恍如入宝山。","瑰异千万种，一一无可删。","瑶草既俯拾，珠树亦仰攀。","美玉不知数，照映穹壤间。","大者中圭瓒，小者堪佩环。","居然郊庙器，胡为委荆菅。","嗟余颇识宝，对之清涕潸。","携寘蔀屋内，虹气惊市阛。","常恐阳虎辈，窃去亡繇还。","何当变姓名，袖出函谷关。"],"title":"题胡仲威文藁"}
