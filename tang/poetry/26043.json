{"author":"贾岛","id":26043,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["原下相逢便别离，蝉鸣关路使回时。","过淮渐有悬帆兴，到越应将坠叶期。","城上秋山生菊早，驿西寒渡落潮迟。","已曾几遍随旌斾，去谒荒郊大禹祠。"],"title":"送周判官元范赴越"}
