{"author":"宋温舒","id":293,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄仄平。"],"paragraphs":["粹锺衡岳诞吾师，十九彤廷赐紫衣。","青简篆文穷妙绝，碧云诗句入玄微。","降龙钵里无尘染，回雁峰前有梦归。","他日好同莲社约，逸眠禅坐两忘机。"],"title":"赠英公上人"}
