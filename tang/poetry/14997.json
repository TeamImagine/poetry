{"author":"白居易","id":14997,"strains":["○仄平仄仄，仄仄仄仄平。","仄仄平○仄，平平平○○。","仄仄仄仄仄，平仄平仄○。","平仄仄平平，仄仄仄平平。","平平仄仄仄，平仄○仄平。","仄仄○仄仄，仄平平仄仄。","平平○平仄，仄仄仄○平。","仄平仄平仄，平仄仄○平。","平平○平仄，仄平○仄平。","仄仄仄仄平，平平平仄平。"],"paragraphs":["三十男有室，二十女有归。","近代多离乱，婚姻多过期。","嫁娶既不早，生育常苦迟。","儿女未成人，父母已衰羸。","凡人贵达日，多在长大时。","欲报亲不待，孝心无所施。","哀哉三牲养，少得及庭闱。","惜哉万锺粟，多用饱妻儿。","谁能正婚礼，待君张国维。","庶使孝子心，皆无风树悲。"],"title":"赠友五首 五"}
