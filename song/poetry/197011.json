{"author":"苏辙","id":197011,"strains":["平仄仄平仄，仄仄平平平。","平仄仄仄平，平仄仄仄平。","平仄仄仄平，仄仄仄仄平。","仄仄仄仄平，○仄仄平平。","平仄○仄平，平平仄平平。","仄平平○平，仄平仄仄平。","○仄仄仄仄，○仄仄平平。","平仄仄仄仄，仄仄仄仄平。"],"paragraphs":["於菟绝绳去，顾兔追龙蛇。","奔走十二虫，罗网不及遮。","嗟我地上人，岂复奈尔何。","未去不自闲，将去乃喧哗。","天上驱兽官，为君肯停檛。","鲁阳挥长戈，日车果再斜。","酾酒劝尔醉，期尔𫏐蹉跎。","偕醉遣尔去，寿考自足夸。"],"title":"次韵子瞻记岁莫乡俗三首 守岁"}
