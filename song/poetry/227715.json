{"author":"释德洪","id":227715,"strains":["平平仄仄平平平，平平仄平平仄○。","平平平仄仄仄仄，平○仄仄平平平。","平平○平仄平仄，仄仄仄仄平平平。","平○○平仄仄仄，仄仄仄仄平平平。","仄○仄○仄平仄，仄仄○仄○平平。","仄平仄仄平仄仄，平仄仄○平仄平。","平平仄仄仄平○，仄仄○平平仄○。","仄○仄仄仄平仄，平仄平平平仄○。"],"paragraphs":["蜂房蚁穴天魔宫，青莲忽生楼阁重。","升堂挝鼓集衲子，争看掣电飞机锋。","耆年过忧食时至，欲学遣化毗耶翁。","瑜禅闻之粲一笑，此老变怪惊儿童。","我当乞行等贫富，欲使胜利传无穷。","出门掌钵何所诣，胡马旧闻嘶北风。","霜清月冷动归思，已觉荷山生眼中。","会看对众捧璎珞，平等心华含太空。"],"title":"送瑜上人归筠乞食"}
