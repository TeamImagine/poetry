{"author":"张耒","id":217492,"strains":["仄仄仄平仄，平平仄○平。","○平仄平仄，平仄仄仄平。","平平仄○仄，平仄平仄平。","平仄仄平仄，平仄仄平平。","仄平平平仄，仄平仄仄平。","仄平平○仄，仄仄仄平平。"],"paragraphs":["睡足起无事，开扃步中园。","中园复何有，花草蔼已繁。","飞红被行路，山鸟时一喧。","时雨副耕稼，农事起郊原。","仰欣天时好，俯惊岁月奔。","自怜栖迟者，守寂没亡言。"],"title":"睡起效韦苏州"}
