{"author":"宋祁","id":24107,"strains":["仄仄平平仄，○平仄仄平。","平平仄仄仄，仄仄仄平平。","○仄平平仄，平○仄仄○。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","平平平仄仄，仄仄仄平平。","平仄平平仄，○○仄仄平。","仄平平仄仄，仄仄○平平。"],"paragraphs":["别岸香风起，横塘夕雾开。","歌须静婉至，步忆贵妃来。","折藕冰丝剩，翻荷孔盖回。","曾经佛图咒，解厌柏梁灾。","盛府开为幕，骚人借作媒。","谢才方丽句，卓寡比愁腮。","有薏缘谁苦，名莲固自猜。","簪形侵宝髻，烛柄近宫煤。","游羡龟巢密，看防漏叶催。","使君迷已久，落晚且徘徊。"],"title":"荷花"}
