{"author":"晁说之","id":219334,"strains":["仄仄平平仄，仄仄仄平仄。","平仄仄平仄，仄仄仄平仄。","平平仄平仄，仄仄平仄仄。","平平平平○，仄仄仄仄仄。","仄仄仄平平，平仄平仄仄。","仄平仄仄○，仄仄平仄仄。","仄○平仄平，仄仄仄平仄。","仄仄仄平平，平平仄仄仄。","仄仄○平平，平平平仄仄。","仄仄仄平平，仄平仄仄仄。","仄○仄仄仄，平平仄仄仄。","平仄仄平仄，平仄平仄仄。","仄○平平平，平仄平仄仄。","平仄仄平平，平平仄仄仄。","平平平仄仄，？仄仄平仄。","仄仄○平平，平平仄平仄。","平仄仄仄仄，○平仄○仄。","○仄○平平，仄仄平平仄。","平平平平仄，平平○平仄。","仄平平仄平，仄仄仄仄仄。","仄仄仄仄平，平平平仄仄。","仄仄仄仄平，仄平○仄仄。"],"paragraphs":["坎𡒄愚无计，恸哭老无泪。","居处近何适，隐遁远何暨。","爰来未尝恨，始恨金石契。","何朝镕而泥，亦暮泐以滓。","有美者伊人，平昔尝自谓。","此身敢自轻，实与刘向类。","孰如同姓忧，斧扆况忠对。","与我盛苏门，何人忍弃背。","顾彼苍蝇姿，须臾来附骥。","附骥只须臾，没身有臭嗜。","国中起四顾，谁门复擅势。","前日既居货，今日宜入市。","市王诚何知，多贱而少贵。","懦劣既先奔，强梁亦晚至。","俄然欣解榻，倏尔勇投袂。","烈烈参貔貅，堂堂得英卫。","云朔土即复，悝于颈当系。","如或骑猪归，铁甲遮羞愧。","功成麒麟阁，丹青更何视。","莫能为尔言，击指血迸溃。","况我本小人，西京仍已亟。","所得果几何，作诗深自励。"],"title":"恨契诗"}
