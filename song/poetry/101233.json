{"author":"韩琦","id":101233,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["忽极暄融候莫穷，不为膏泽却为风。","气蒸人腹成中热，尘入花心作病虫。","欲望好峰迷远目，正浓韶景失晴空。","飘然终日俄收怒，归送旌旗撼晚红。"],"title":"祀坟遇风"}
