{"author":"洪朋","id":224357,"strains":["仄仄仄○仄，平仄仄仄平。","仄仄仄平仄，平仄平○平。","平○仄仄平，平○仄仄平。","仄平仄○平，仄平仄仄○。","仄仄仄仄仄，仄仄仄平○。","仄仄仄○仄，仄仄平平○。","平平仄○仄，仄平仄仄平。","仄平仄仄平，平平仄仄平。","○仄平仄仄，仄平仄仄平。","平仄仄仄仄，仄仄○仄平。"],"paragraphs":["杜子数相见，求我揽结诗。","揽结在何处，云在彭蠡湄。","彭蠡夙所庐，今犹梦见之。","一星水中央，众流浩渺弥。","雨瀑下日夜，五老上云霓。","佛事俨相望，往往幽人期。","君今构其下，敞亭览翠微。","水声枕簟俱，山容杖屦随。","胜事君所独，世人那得知。","为我谢五老，客子行亦归。"],"title":"寄题揽结亭"}
