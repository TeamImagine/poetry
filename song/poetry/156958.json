{"author":"陈某","id":156958,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["禾黍离离雨满村，望中兵火几家存。","荒城半是征人骨，秋月偏惊旅客魂。","岂意战尘临老见，不知心事向谁论。","抱茅盖得青山屋，多种桃花映酒樽。"],"title":"秋兴"}
