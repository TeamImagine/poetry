{"author":"姚勉","id":140633,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["幽人何处倚渔竿，百顷清潭浸碧寒。","不动一波疑水定，中涵万象觉天宽。","山将螺髻堆铜镜，月借玻瓈现玉盘。","莫作窈深无底看，是间应有卧龙蟠。"],"title":"题道士碧潭"}
