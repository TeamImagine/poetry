{"author":"宋庠","id":2606,"strains":["仄仄平平仄，平平仄仄平。","平平仄平仄，仄仄仄平平。","仄仄○平仄，平平仄仄平。","平○平仄仄，仄仄仄平平。","平仄平平仄，平○仄仄平。","仄平平仄仄，平仄仄平平。","仄仄平○仄，○○仄仄平。","○平平仄仄，平仄仄平平。"],"paragraphs":["宝刹翔鸳地，灵祠刻鹿门。","天风奏林籁，海日破岩昏。","转眩三休阁，庄严两足尊。","峰回徒觉秀，瀑远不知源。","花拂谈经席，莲沈记漏盆。","道场欣象伏，心境息猿奔。","逗理机如电，观空性复根。","三车俱有路，何处驻归辕。"],"title":"宿鹿门寺"}
