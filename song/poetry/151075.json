{"author":"杨公远","id":151075,"strains":["仄仄平平平仄仄，平平仄仄仄平平。","平平平仄仄平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["迳曲通村深复深，听鶑吟歇听蝉吟。","园林幽雅已成趣，朝市纷华岂到心。","匣冷冯驩长铗剑，壁悬元亮不弦琴。","故知忤世皆缘直，有口从今只合喑。"],"title":"借虚谷太博狂吟十诗韵书怀并呈太博  其一○"}
