{"author":"王安石","id":181345,"strains":["平平平平○，仄仄○平平。","仄仄仄平○，仄平仄平平。","仄平仄仄仄，仄平仄仄○。","仄仄仄平平，仄平平○○。","仄平平平平，平平仄平○。","仄仄平仄○，仄仄仄仄仄。","平平仄○平，仄仄平仄仄。","○仄仄仄○，平平仄○仄。","仄平仄仄仄，仄仄仄○仄。","仄仄○仄仄，仄仄仄仄仄。","平○仄平仄，仄仄仄平仄。","仄仄仄平平，平仄仄○平。","○平平平仄，仄仄仄平平。"],"paragraphs":["曾宫凭风回，两岸闻锺声。","百里见秋毫，构云有高营。","化城若化出，仰攀日月行。","俛视大江奔，众山遥相迎。","大江蟠{山/欺}根，旋流自成浪。","却略罗翠屏，秀色各异状。","楞伽海中山，迥出霄汉上。","中有不死庭，天龙尽回向。","惜哉不得往，侧坐渺难望。","拥掩难恕宥，意欲铲叠嶂。","登临独无语，一望一怊怅。","忽忆少年时，孤屿坐题诗。","空怀焉能果，唯有故人知。"],"title":"化城阁"}
