{"author":"刘克庄","id":110688,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄仄平仄平仄，仄平平仄仄平平。","仄平仄仄平平仄，平仄平平仄仄平。"],"paragraphs":["细路萦纡入野田，遥瞻竹树已欣然。","青苔地滑跌卢老，苍耳林深迷谪仙。","不羡玉堂在天上，径须茅屋占云边。","极知谢客非为亢，贪看林花听涧泉。"],"title":"访李钢草堂不遇"}
