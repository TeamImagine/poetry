{"author":"刘辰翁","id":153498,"strains":["仄仄○平仄，○平仄仄○。","平平平仄仄，仄仄仄平平。","平仄○平仄，○○仄仄○。","仄平平仄仄，仄仄仄平平。","○仄平平仄，○○仄○平。","仄平○仄仄，平仄仄平平。"],"paragraphs":["暑绤衣能几，长流汗似痁。","惶惶何栗栗，赫赫复炎炎。","安得三庚度，犹如十日兼。","坐惊惭背浃，不是泪襟霑。","汤餠何堪试，煎茶可更添。","可人娇熨玉，频起立风檐。"],"title":"夏景 炎赫衣流汗"}
