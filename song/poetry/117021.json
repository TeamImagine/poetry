{"author":"许棐","id":117021,"strains":["仄仄仄仄○，平仄仄平仄。","仄仄平仄平，平平仄仄仄。","平仄平平平，○仄平平仄。","仄仄平平平，仄仄仄平仄。","仄仄仄仄平，平仄仄○仄。","仄平平平平，平平仄平仄。","仄仄平仄○，平仄仄平仄。","平仄仄○○，○○平仄仄。"],"paragraphs":["牧渎一块泥，装塑恣华侈。","所恨肌体微，金珠载不起。","双罩红纱厨，娇立瓶花底。","少妇初尝酸，一玩一心喜。","潜乞大士灵，生子愿如尔。","岂知贫家儿，呱呱瘦于鬼。","弃卧桥巷间，谁或顾生死。","人贱不如泥，三叹而已矣。"],"title":"泥孩儿"}
