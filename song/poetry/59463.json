{"author":"陈造","id":59463,"strains":["平平仄仄仄平平，仄仄平平仄平平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["翻鸦啅鹊暝争栖，舞絮郊原雪冰泥。","已缀珑璁分桧柏，并扬光彩贲榱题。","撚须句好无前勇，索酒人归有后迷。","客子鬓毛今愧此，忍寒挟策市桥西。"],"title":"对雪小吟次前韵"}
