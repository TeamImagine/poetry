{"author":"曾巩","id":173813,"strains":["平平仄仄仄平仄，仄仄仄仄平平平。","仄平平平仄仄仄，仄仄仄仄○平平。","平平○平仄○仄，平仄○仄平○平。","平仄平平仄仄仄，仄仄仄仄仄平平。","平仄○平仄平仄，平仄仄仄平○平。","平仄平平仄仄仄，仄仄仄仄平平平。","平平仄仄仄平仄，仄仄○仄平平平。","仄平平平仄○仄，○仄○仄平平○。","仄○仄○仄仄仄，平仄仄仄平平平。","平仄○平仄平仄，仄仄○○平平平。","仄平仄仄仄平仄，仄仄仄○平○平。","仄平○平仄平仄，仄仄仄仄平平平。","平平仄平仄仄仄，仄仄仄仄平平平。","仄○平平仄平○，仄仄仄仄○平○。","仄平仄仄仄仄仄，○平仄仄平仄平。"],"paragraphs":["衡湘有寇未诛剪，杀气凛凛围江浔。","北兵居南匪便习，若以大舶乘高岑。","伧人操兵快如鹘，千百其旅巢深林。","超突溪崖出又伏，势变不易施戈镡。","能者张弓入城郭，连邑累镇遭驱侵。","群党争夸杀吏士，白骨弃野谁棺衾。","貔貅数万直何用，月费空已逾千金。","楚为贫乡乃其素，应此调发宁能禁。","捷如马援不得志，强曳两足登嵚崟。","乌蚁睢盱倚岩险，此虏难胜端非今。","较然大体著方册，唯用守长怀其心。","祝良张侨乃真选，李瑑道古徒为擒。","呜呼庙堂不慎择，彼士龊龊何能任。","大中咸通乃商鉴，养以岁月其忧深。","愿书此语致太史，献之以补丹扆箴。"],"title":"湘寇"}
