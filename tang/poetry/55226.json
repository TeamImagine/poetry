{"author":"孟云卿","id":55226,"strains":["平○平仄平，仄平仄平平。","仄平平平○，仄仄仄平平。","仄平仄平仄，平仄平仄仄。","平仄平仄仄，平仄平仄仄。","仄平仄平平，平仄平平平。","平仄平仄平，平仄○仄平。","仄平仄仄仄，仄仄仄仄平。","平平仄仄仄，仄仄平仄平。","○○○仄仄，仄仄仄○○。"],"paragraphs":["为长心易忧，早孤意常伤。","出门先踌躇，入户亦彷徨。","此生一何苦，前事安可忘。","兄弟先我没，孤幼盈我傍。","旧居近东南，河水新为梁。","松柏今在兹，安忍思故乡。","四时与日月，万物各有常。","秋风已一起，草木无不霜。","行行当自勉，不忍再思量。"],"title":"伤情"}
