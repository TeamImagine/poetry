{"author":"释正觉","id":5608,"strains":["仄仄仄平，仄平平平。","仄平平平平○平仄，仄仄仄平平仄平平。","仄仄平平仄，仄仄仄平平。","平仄仄平仄仄，平平平仄平平。","平仄仄仄仄仄仄，平平仄仄仄平平。"],"paragraphs":["野鹤骨癯，涧松皮粗。","一身闲而云行林壑，两眼冷而秋入江湖。","智到无而有，理极有而无。","齐物蝶翻昼梦，随机蜂理华须。","开口也著合也著，风铃发响谷随呼。"],"title":"禅人并化主写真求赞  其三五○"}
