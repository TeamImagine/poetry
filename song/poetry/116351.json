{"author":"刘克庄","id":116351,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平仄仄平。"],"paragraphs":["丫髻唐衣八尺长，试看风骨已昂藏。","丹成屡诧飞升去，客至多称吐纳忙。","近习星文兼卖卜，每寻洞穴不赍粮。","或云曾与阵抟遇，拟问先生乞睡方。"],"title":"道士"}
