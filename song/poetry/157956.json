{"author":"韩维","id":157956,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["十五年来自在身，晴天万里见孤云。","闲中密迹常同俗，老去忠言尚爱君。","一坐精神归素发，两行歌舞避红裙。","早梅时节华灯夜，日伫车公共醉醺。"],"title":"寄微之通议"}
