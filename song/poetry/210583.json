{"author":"杨亿","id":210583,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["泽国思归咏采兰，束书携剑出长安。","天涯朝暮倚门望，岁晏风霜行路难。","闽岭夕岚乡树老，楚江寒浪客衣单。","岩前旧勒移文处，到日重须拂藓看。"],"title":"弟伸归乡"}
