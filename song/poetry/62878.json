{"author":"薛季宣","id":62878,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["天河重泛客星槎，便好成都访卜家。","渭水未成浮竹叶，武陵犹记落桃华。","传闻铁骑充牛口，暗想楼船破虎牙。","浊酒一杯山水绿，棹歌三叠百啼鸦。"],"title":"寒食甚雨中泛东舍谿偶晴游张公石室三首  其三"}
