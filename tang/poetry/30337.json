{"author":"方干","id":30337,"strains":["仄仄仄平平仄仄，平平仄仄仄平平。","平平仄仄平平仄，平仄仄○仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄○平。","仄仄平平平仄仄，○平仄仄○平平。","平平仄仄平平仄，平仄平○仄仄平。","平仄仄○○仄仄，平平仄仄仄平平。","平平平仄平平仄，仄仄○平仄仄平。","平仄仄○○仄仄，平平仄仄仄平平。","平○仄仄平平仄，仄仄平平仄仄平。"],"paragraphs":["远近利民因智力，周回润物像心源。","菰蒲纵感生成惠，鳣鲔那占广大恩。","潋滟清辉吞半郭，萦纡别派入遥村。","砂泉遶石通山脉，岸木黏萍是浪痕。","已见澄来连镜底，兼知极处浸云根。","波涛不起时方泰，舟檝徐行日易昏。","烟雾未应藏岛屿，凫鹥亦解避旌旛。","虽云桃叶歌还醉，却被荷花笑不言。","孤鹤必应思凤诏，凡鱼岂合在龙门。","能将盛事添元化，一夕机谟万古存。"],"title":"侯郎中新置西湖"}
