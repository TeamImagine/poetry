{"author":"苏舜钦","id":90378,"strains":["仄平仄平平，仄仄仄仄仄。","仄平平○○，仄仄平仄仄。","平仄平仄平，仄仄仄平仄。","仄仄仄仄平，平仄仄仄仄。","仄平平仄平，仄仄平仄仄。","平平平○仄，仄平仄○仄。","平平仄仄平，○仄仄平仄。","仄平平仄仄，仄仄平仄仄。","平仄○仄平，仄平仄平仄。","平平平仄仄，仄仄仄○仄。","仄平仄平平，仄仄仄仄仄。","平○平平平，仄仄仄平仄。","○平仄仄○，平仄仄平仄。","平平平仄平，平仄○平仄。","仄仄平仄○，仄平○仄仄。"],"paragraphs":["废官旅吴门，迹与世俗扫。","构亭沧浪间，筑室乔树杪。","穷径交圣贤，放意狎鱼鸟。","志气内自充，藜藿日亦饱。","不图名利场，有士同所好。","南闽章其氏，傅名字传道。","清晨闯予门，疏爽见姿表。","大篇随自出，烂熳风力老。","安敢当所褒，读之俗惊倒。","开轩延与语，指亦有深到。","半生蹋京尘，识子恨不早。","扶疏珊瑚枝，本不自雕巧。","当珍玉府中，何故委衰草。","秋风还故乡，无或叹枯槁。","贵富乌足论，令名当自保。"],"title":"答章傅"}
