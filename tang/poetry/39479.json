{"author":"寒山","id":39479,"strains":["仄平平仄仄仄平，平仄平平仄仄平。","仄仄平平平仄仄，平平仄仄仄平平。","平平仄仄平仄仄，仄仄平平平仄平。","仄仄仄平平仄仄，平平平仄仄平平。"],"paragraphs":["昔年曾到大海游，为采摩尼誓恳求。","直到龙宫深密处，金关锁断主神愁。","龙王守护安耳里，剑客星挥无处搜。","贾客却归门内去，明珠元在我心头。"],"title":"诗三百三首 一九八"}
