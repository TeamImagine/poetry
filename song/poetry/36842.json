{"author":"陆游","id":36842,"strains":["平仄仄仄平仄仄○，仄仄仄仄○平平。","平○仄仄平仄仄，仄仄平仄○仄平。","仄仄仄平平仄仄仄，仄仄平平仄平仄。","平平仄仄仄平平，仄仄平平仄○仄。","仄平平平平○平，平平仄仄仄仄平。","仄仄仄仄○平○，仄仄仄仄平平平。","仄平仄仄？仄仄，仄仄仄平平仄仄。","仄平仄仄平仄平，仄平平仄仄○平。"],"paragraphs":["君不见洛阳八节滩，未至一舍闻惊湍。","生绡六幅谁所画，入眼能令三伏寒。","又不见桐庐七里濑，溅雪跳珠舞澎湃。","羊裘老子去千年，绝世孤风凛如在。","杜陵之孙今胜游，飘然不必事远游。","结茆古寺聴松吹，坐擅洛水桐江秋。","放翁百念倶已矣，独有好奇心未死。","约君少待秋月明，抱琴来宿写滩声。"],"title":"杜敬叔寓僧舍开轩松下以虚濑名之来求诗"}
