{"author":"黄彦平","id":252696,"strains":["平平仄平仄，仄仄平仄平。","平平仄平仄，仄仄平○平。","平平仄仄仄，仄仄○仄平。","平平仄平平，○仄○平平。","平平仄平○，仄仄平○平。","平平仄平仄，仄仄仄平平。","仄平仄仄平，仄仄平○平。","○平平仄仄，仄仄仄平平。"],"paragraphs":["湘山富佳色，韫蓄人未知。","天球有余润，草木蒙其私。","联绵固不恶，峭独看愈奇。","兹峰岂飞来，兴尽留于斯。","云烟惨么么，灌莽纷离披。","名虽异星渚，实不愧仇池。","惜无小白花，密雪蒙疏枝。","教僧营小筑，便是补陀祠。"],"title":"独秀峰"}
