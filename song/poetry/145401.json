{"author":"马廷鸾","id":145401,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["我走金塘十五年，新年六十意凄然。","扶藜策蹇趋庐下，洗盏将雏拜影前。","蠹化不妨松饮露，凤栖犹拟柏参天。","微吟缓步沧江晚，一抹青山落照边。"],"title":"拜屺瞻墓有感"}
