{"author":"陆游","id":39326,"strains":["仄仄平平仄仄○，平平○○仄平平。","仄平平平仄平仄，平仄仄仄平仄平。","仄仄平平仄仄仄，仄平平仄仄仄平。","平仄平平平仄仄，仄○仄仄仄平平。"],"paragraphs":["冉冉残年迫耄期，肱虽三折未成医。","北山愚公世方笑，东郭顺子吾所师。","万里元非破贼手，一生无奈造物儿。","梅雨初晴湖水满，未妨把酒细哦诗。"],"title":"纵笔"}
