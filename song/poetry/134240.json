{"author":"释文珦","id":134240,"strains":["平平仄仄平仄平，仄仄平仄平仄平。","仄仄仄平平仄平，○平平仄平仄平。","平平仄仄平平平，○○仄仄平平平。","仄平仄仄平平平，仄仄平仄○仄平。","仄平○仄仄平平，○平仄仄○平平。","仄平仄仄平仄平，仄○仄仄平仄仄。","平仄仄平平仄仄，平平仄仄平平仄。"],"paragraphs":["山房夜坐无众喧，隠几而卧方澹然。","忽梦有人来我前，从容为我挥五弦。","琴声一一皆清圆，如听广乐于钧天。","曲终倏尔升云𫐌，亦有笙鹤相后先。","未知重会在何年，临风别恨空绵绵。","觉来竟亦何有焉，唯闻漏鼓声咽咽。","因识死生同寤寐，荣枯得失皆无意。"],"title":"山房假寐梦有一客抱琴奏曲而去既觉诗以记之"}
