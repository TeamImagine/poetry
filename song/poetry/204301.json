{"author":"张商英","id":204301,"strains":["平平仄仄平平平，平平仄仄平仄平。","○平平○仄○仄，仄仄平仄平平平。","仄平○仄仄仄平，仄仄平仄平仄平。","○仄仄仄仄平平，仄仄仄仄平仄仄。","平平仄平仄平仄，仄仄仄平仄平仄。","平平○仄○平平，仄仄平平仄平仄。","仄平平仄○仄平，平仄平平平仄仄。","仄仄平○平仄平，仄平仄仄仄○平。","仄○平平仄仄仄，仄平仄仄平仄平。"],"paragraphs":["乌犀解轴黄金装，吴绫蜀锦鸾凤翔。","欧虞飞毫洒中诏，帝曰咨汝田曹郎。","汝能教子以义方，济济来仕吾国光。","贲汝爵秩及身章，潜德晦耀吾岂忘。","田曹有亭在繁上，旧以义方揭亭榜。","安知教子三千年，契合前言被天奖。","翰林为易如诏名，春入丘园添气象。","里老来观归责儿，急寻字解治王诗。","彩衣朱旛典便郡，简池太守真汝师。"],"title":"赋新繁周表权如诏亭"}
