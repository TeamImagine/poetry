{"author":"黄滔","id":33746,"strains":["仄仄○○仄，平平仄仄○。","平平平仄仄，仄仄仄平平。","○○平平仄，平平仄仄平。","平○平○仄，平仄仄平平。","仄仄○平仄，平平仄仄平。","平平○仄仄，平仄仄○平。"],"paragraphs":["月满长空朗，楼侵碧落横。","波文流藻井，桂魄拂雕楹。","深鉴罗纨薄，寒搜户牖清。","冰铺梁燕噤，霜覆瓦松倾。","卓午收全影，斜悬转半明。","佳人当此夕，多少别离情。"],"title":"明月照高楼"}
