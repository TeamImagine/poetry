{"author":"苏轼","id":195387,"strains":["仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["到处聚观香案吏，此邦宜著玉堂仙。","江云漠漠桂花湿，海雨翛翛荔子然。","闻道黄柑常扺鹊，不容朱橘更论钱。","恰从神武来弘景，便向罗浮觅稚川。"],"title":"舟行至清远县见顾秀才极谈惠州风物之美"}
