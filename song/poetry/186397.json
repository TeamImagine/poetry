{"author":"吕陶","id":186397,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["文章道德有源流，进退潇然信自由。","身在禁林方倚望，年侵老景便归休。","素云收雨还层岫，劲柏凌霜茂晚秋。","何日家山纵吟赏，闲中情味更优游。"],"title":"和寄景仁致政侍郎"}
