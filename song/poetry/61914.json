{"author":"虞俦","id":61914,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["爱日初看一线迟，门弧喜气又相随。","遥知绮席团栾处，正是蓬窗寂寞时。","节爱堂中先遣信，富阳驿里旧吟诗。","生涯已是千奴办，且泛新阳入寿卮。"],"title":"三十日乃耘老弟生朝余护客舟行高邮道中不胜恋恋之情因赋鄙句以寄之"}
