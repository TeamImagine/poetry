{"author":"宋祁","id":13799,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["玉树扶疏入紫烟，鸣驺偕计望甘泉。","十行深诏言成綍，三道摛华藻掞天。","泽国东风占鹊喜，杏园初日待鸾迁。","自嗟拥鼻沈冥极，生看青云著祖鞭。"],"title":"送友人赴举"}
