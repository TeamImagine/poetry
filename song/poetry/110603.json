{"author":"刘克庄","id":110603,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["坏径泥深古槛斜，居然幻作贵游家。","小亭自课僮鉏草，空室俄惊女散花。","便觉麝囊无远韵，频挑蚁蠹有新芽。","紫薇红药催公去，独许诗留野老夸。"],"title":"太守林太博赠瑞香花  其二"}
