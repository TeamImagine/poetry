{"author":"曾丰","id":72665,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["春风场里一婵娟，情性脂韦气力绵。","外不自持如醉者，中无他歉若羞然。","避风皇后身倾靡，承露仙人手覆悬。","正恐梅知固相聘，含香自嗅不容传。"],"title":"垂丝海棠"}
