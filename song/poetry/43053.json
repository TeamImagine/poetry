{"author":"范成大","id":43053,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["听熟朝鱼又暮钟，全将慵懒度三冬。","贪眠豹褥窗间日，怕拥𫘞裘陌上风。","登版自怜行蹭蹬，读碑仍怪视蒙笼。","少年豪壮今如此，略与残僧气味同。"],"title":"元日山寺"}
