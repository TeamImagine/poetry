{"author":"杨杰","id":186633,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["九衢尘土衮车声，一到延春世虑澄。","暖律解教寒谷变，熙台还许众人登。","兰生旧砌香连续，花入名园价益增。","莫笑冷官联骑过，长安城里有谁曾。"],"title":"同浩然正叔赋夏英公宅延春亭得登字"}
