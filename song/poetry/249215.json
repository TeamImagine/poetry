{"author":"曾几","id":249215,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["佩声曾到鳯凰池，不尽胸中五色丝。","三黜本因元祐学，一飞合在中兴时。","忽惊地下修文去，太息门边问字谁。","犹想泉台有新作，郊原小雨欲催诗。"],"title":"挽韩子苍待制"}
