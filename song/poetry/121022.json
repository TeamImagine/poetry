{"author":"白玉蟾","id":121022,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["山色凝云翠几重，鸟声惊落夕阳红。","要携琴去弹秋月，且掇棋来着晚风。","一度醉眠知事少，数番吟畅觉心空。","慵庵不与人相与，阁上柴门滋味浓。"],"title":"赠慵庵卢副宫"}
