{"author":"陈杰","id":144710,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["九日阴阴怯远遨，南楼平压骑台豪。","轻飔吹帽何妨落，嚣市登山易得高。","烽火太平州送酒，檄书余暇客题糕。","归来不尽良辰意，更折黄花照鬓毛。"],"title":"南楼登高"}
