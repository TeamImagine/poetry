{"author":"释行海","id":145936,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。","平平平仄平平仄，平仄平平仄仄平。"],"paragraphs":["我住千岩万岳州，金华佳处未曾游。","心期小艇频归洞，梦带清风独倚楼。","野店霜深闻寒雁，水村月淡见沙鸥。","明朝还忆西湖上，杨柳芙蓉正暮秋。"],"title":"湖上送志道归金华"}
