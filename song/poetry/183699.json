{"author":"刘攽","id":183699,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天子边人二使星，沧波一笑已扬舲。","大明照海阳乌近，黑雾迎潮水怪腥。","北貊左肩输策略，西垣右掖付仪刑。","授诗三百成专对，更看黄麻似六经。"],"title":"钱穆甫杨康功使高丽还为中书舍人书此为寄"}
