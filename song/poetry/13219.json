{"author":"宋祁","id":13219,"strains":["仄○仄平仄，仄仄仄平平。","仄仄仄平仄，仄平仄仄平。","仄仄平平仄，平平仄仄平。","○平平仄仄，仄仄平仄平。","平平仄仄○，仄平仄平平。","○仄仄仄○，平平仄仄平。","平仄平仄仄，平仄平仄平。","仄仄平仄仄，仄仄平仄平。","平仄仄○仄，平○平仄平。","仄仄○仄仄，仄仄平平平。","平平仄平仄，平仄平仄平。"],"paragraphs":["忝中二千石，罢去辄图真。","揆予本完士，蚤蒙善养仁。","执笏班华位，飞绥侍邃宸。","如何金紫服，乃裹丘壑身。","西南一面重，朅来驾朱轮。","牵拙岁再期，初无德在民。","形象安足纪，崖略聊自陈。","质陋眸子了，志泰眉宇伸。","谁谓彼其子，而传阿堵神。","爵里三十八，赫赫多名臣。","瞻前谢前哲，垂后惭后人。"],"title":"思贤阁图予真愧而成咏"}
