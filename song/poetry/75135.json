{"author":"赵蕃","id":75135,"strains":["仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["少时未识庐山好，老去知山却远山。","白鹿何繇与弦诵，紫霄还复共跻攀。","林峦有失君何意，松菊犹存我得还。","俱是江东巡管内，异时书札愿无悭。"],"title":"留别赵南纪"}
