{"author":"周紫芝","id":240167,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["缃桃落尽又春回，雪白桃花最后开。","怪我此生新入眼，问君何处旧移栽。","枝头已暖犹余雪，江上从今不数梅。","只有玉人宜玉树，翠鬟应近小妆台。"],"title":"白桃"}
