{"author":"董嗣杲","id":154186,"strains":["仄平平仄平，仄仄仄平仄。","平平平平仄，仄仄仄平仄。","仄平仄平仄，平仄仄平仄。","平平仄平仄，○仄仄○仄。","平平仄仄平，平仄仄仄仄。","平平仄平仄，仄仄平仄仄。","平平仄平平，平仄○平仄。","仄平平仄仄，仄仄仄○仄。","平平仄仄仄，平仄○平仄。","仄仄仄○平，仄仄○平仄。"],"paragraphs":["大江沙岸虚，几寸水痕落。","萧萧双泉寺，佛像剥丹雘。","纸轮转晴鼓，灰塔断风铎。","残僧极荒怠，深得酒中乐。","西风客子来，栖暂得矮阁。","开窗望村疃，四下尘漠漠。","人烟极零星，鸡犬更萧索。","自罹开庆扰，景况恍如昨。","周章见世态，雕瘵叹民瘼。","梵呗忽传声，饱饭且藜藿。"],"title":"入寓双泉寺"}
