{"author":"陆游","id":33686,"strains":["仄平仄仄仄，仄仄平平平。","平平○○仄，平仄仄仄平。","平仄仄仄平，仄平仄平平。","仄平平仄仄，仄仄平平平。","仄平仄仄仄，平仄○平平。","仄仄仄仄○，平仄仄仄平。","○平仄仄平，○仄平仄平。","平平平仄仄，仄仄仄平平。","○○仄平仄，仄仄平平平。"],"paragraphs":["造朝下白帝，吊古游青神。","城头三间屋，聊得岸我巾。","元祐太史公，世宁有斯人。","瘴烟侵玉骨，老作宜州民。","至今杖屦地，来者犹酸辛。","密竹翦已空，乔木亦半薪。","陂池独渺然，中有鸥鹭驯。","人生能自足，一尉可终身。","三叹下城去，捩柂春江津。"],"title":"访青神尉廨借景亭盖山谷先生旧游也"}
