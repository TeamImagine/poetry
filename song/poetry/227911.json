{"author":"释德洪","id":227911,"strains":["仄平仄平平，仄仄仄平仄。","仄仄仄○仄，仄平平仄仄。","仄平仄仄仄，仄仄仄平仄。","平仄仄平仄，平仄仄平仄。","仄平平平平，平平仄平仄。","平平平仄仄，○○仄平仄。","平平○○仄，平仄仄平仄。","仄平平仄仄，○平仄平仄。","平平仄仄平，仄仄平仄仄。","平平仄仄仄，平仄仄平仄。","平平仄仄仄，平仄仄仄仄。","○平仄平仄，仄仄仄平仄。"],"paragraphs":["筑堤盖南堂，雪霰响新瓦。","我踏雪泥至，自携双不借。","爱公有俊气，句法洗凡马。","清婉继彭泽，寒陋笑东野。","愿为西崦邻，投名入诗社。","余年吾事济，过从有公者。","何时闻折竹，灯火共清夜。","晓堂人未扫，如开辋川画。","平生学牧牛，鼻索尝自把。","而今失所在，宁复事鞭打。","吾诗一寄耳，雕琢特未暇。","且欣两俱健，意气要倾写。"],"title":"雪霁谒景醇时方筑堤捍水修湖山堂复和前韵"}
