{"author":"陆游","id":40572,"strains":["平？平○仄平仄，平平平平仄平仄。","○平仄仄○○○，平仄平平仄平仄。","平平仄仄平平仄，仄仄仄平平仄仄。","仄平仄仄仄平仄，仄仄平平仄平仄。","平仄平平仄仄○，仄平平仄仄仄平。","平平平仄仄平平，仄仄仄仄仄仄平。"],"paragraphs":["乌桕森疏照溪赤，寒鸦翩翻蔽天黑。","鲜鲈出网重兼斤，新蟹登盘大盈尺。","年年此际清霜夜，饭罢读书声满舍。","岂惟父子讲家学，亦有朋侪结经社。","谁令屠沽聚里中，鼓声终夜聒老翁。","呜呼安得寐无聪，不但杜老左耳聋。"],"title":"夜闻埭东卖酒鼓声哗甚"}
