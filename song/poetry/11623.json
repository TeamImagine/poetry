{"author":"芮毓","id":11623,"strains":["仄平仄平平，仄仄仄平仄。","平○平仄平，平仄仄平仄。","平仄仄平平，平仄仄平仄。","平平仄仄○，仄平平○仄。","仄仄仄仄平，仄仄仄平仄。","平仄仄仄○，仄仄仄平仄。"],"paragraphs":["几年压尘嚣，屡欲返初服。","鹪鹩安一枝，何必恋微禄。","潇洒此村居，茅舍带修竹。","田园薄有收，积书高过屋。","所以课子孙，利用聚吾族。","光大不可期，庶几守耕读。"],"title":"中山即事"}
