{"author":"皎然","id":40095,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["隐身苕上欲如何，不着青袍爱绿萝。","柳巷任疏容马入，水篱从破许船过。","昂藏独鹤闲心远，寂历秋花野意多。","若访禅斋遥可见，竹窗书幌共烟波。"],"title":"题周谏别业"}
