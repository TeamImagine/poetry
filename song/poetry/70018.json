{"author":"王炎","id":70018,"strains":["仄仄平○仄平仄，平平仄仄平仄仄。","仄○仄仄仄○仄，平平仄仄仄平仄。","仄○平仄仄平平，仄平平仄仄○仄。","仄○平仄仄仄仄，仄仄平平仄平仄。","仄仄平○○仄平，仄仄平○仄平仄。","○○仄仄平仄平，平仄平平平仄仄。","仄平仄仄仄仄○，仄仄○○仄平仄。","平平仄仄平仄平，仄仄平平平仄仄。"],"paragraphs":["巧匠胸中有全室，能文纸上无脱稿。","老禅善画亦如是，毛锥未出意先到。","解衣盘薄小经营，蓦然挥洒笔如扫。","我思诗画本一律，众作徒多等蝉噪。","画手无如王右丞，一似诗中杜陵老。","正缘此老襟韵高，工拙奇常无不好。","斲轮妙处不可传，此事难从笔端讨。","由来万法生一心，贯彻精粗无二道。"],"title":"用元韵答清老  其一"}
