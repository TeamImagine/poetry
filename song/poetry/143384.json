{"author":"舒岳祥","id":143384,"strains":["仄○仄平平，平平仄○仄。","○平平仄平，仄仄仄平仄。","平平仄仄平，仄仄仄平仄。","仄仄平平平，仄仄平仄仄。","○平仄平平，仄○仄平仄。","仄平仄平仄，仄仄仄仄仄。"],"paragraphs":["笋冠枕清泠，胡床坐空阔。","鲜飚飞早霜，活水漾明月。","神游十丈莲，仰卧恣天阅。","挽取河东流，黑我头上雪。","泥丸吐神光，陟降在金阙。","湛然大圆镜，一悟万想灭。"],"title":"九月十四日夜枕不寐起视明月清寒着人泠然有欲仙之意"}
