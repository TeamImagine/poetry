{"author":"吴则礼","id":223723,"strains":["仄仄仄平平仄仄，平平平仄仄平平。","仄平仄平平仄仄，仄仄平平平仄平。","仄平仄平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["莫咤别愁关老鬓，且论幽讨入奇怀。","忽思白鱼淮海去，付与清秋鸿雁来。","不为督邮聊转柁，要呼从事试登台。","老夫正想西风笛，江北江南安在哉。"],"title":"泛汴寄清侄"}
