{"author":"白居易","id":16546,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["吾年五十加朝散，尔亦今年赐服章。","齿发恰同知命岁，官衔俱是客曹郎。","荣传锦帐花联萼，彩动绫袍雁趁行。","大抵着绯宜老大，莫嫌秋鬓数茎霜。"],"title":"闻行简恩赐章服喜成长句寄之"}
