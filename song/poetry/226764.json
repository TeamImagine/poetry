{"author":"赵鼎臣","id":226764,"strains":["○○仄仄平，仄○○平仄。","仄平仄平平，仄仄平平○。","仄平仄仄平，仄仄平平仄。","仄仄仄仄○，仄仄平平仄。","仄仄平平平，仄仄平平仄。","平平仄仄平，仄仄○平仄。","仄仄仄平平，仄平平仄仄。","仄仄平仄平，仄仄平平仄。","仄仄仄平仄，平平仄平仄。","平平仄仄平，仄平平仄仄。"],"paragraphs":["相如故倦游，偃蹇临邛市。","主人敬嘉宾，供具邀车骑。","酒酣乐未阑，跪进丝桐戏。","勉鼓一再行，四坐皆心醉。","潜有知音人，独会求凰意。","倾城不待媒，半夜行云至。","忽驾软轮车，遂抛沽酒肆。","建节还故乡，拜爵文园吏。","卫霍老疆埸，严朱死谋议。","摇头唤不前，日高花里睡。"],"title":"读史戏作"}
