{"author":"释延寿","id":96,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["尘网休重织是非，冥心何不合玄微。","庄周梦里多迷旨，惠子渔中少见机。","拶路古松和冻折，盘空枯叶带霜飞。","一言可达知音者，还得从吾此路归。"],"title":"山居诗  其一五"}
