{"author":"苏泂","id":95667,"strains":["仄仄平仄平，仄仄平仄仄。","仄仄仄仄仄，平仄平仄仄。","仄平仄平仄，仄仄仄仄仄。","○仄仄仄平，平仄仄平仄。","仄平仄仄平，仄仄仄平仄。","平平仄平仄，平仄平仄仄。","平平平平仄，仄仄仄平仄。","平平平仄仄，仄仄仄平仄。","平平仄平仄，平仄平平仄。","仄平仄○○，平仄○仄仄。","平平仄平平，仄仄仄平仄。","平仄仄平平，平平仄○仄。"],"paragraphs":["子大瞻在前，德允瞠若后。","自予得二士，光彩生户牖。","向来九州内，所在两脚走。","相好亦已多，惟子共辰酉。","老铦最可人，自谓秃非丑。","南官弃之去，卢氏真杰斗。","今朝通明埭，独客对卮酒。","追怀平昔意，幸不愧高厚。","春江散烟露，春事纷花柳。","问胡此淹留，书卷空在手。","人生忌多情，所不忘朋友。","南北与东西，同然一回首。"],"title":"待潮通明诒友朋"}
