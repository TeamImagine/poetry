{"author":"赵抃","id":101549,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["留诗为别重依依，春浪桃花晓弄晖。","柯岭峥嵘何处所，兰桡安稳送将归。","与君志有云泉约，顾我身无羽翼飞。","浮石仙今遗迹在，吾庐江畔忆渔矶。"],"title":"次韵蔡仲偃都官南归留别"}
