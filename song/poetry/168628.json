{"author":"文同","id":168628,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["簿领初休几案清，西轩移枕卧前楹。","香从菡萏红苞发，粉入筼筜翠节生。","不分便衰闻蚁斗，可嗟俱妄见蜗争。","日长景静官曹冷，莫厌频来对一枰。"],"title":"和仲蒙夏日即事"}
