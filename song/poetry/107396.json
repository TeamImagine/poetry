{"author":"王迈","id":107396,"strains":["仄仄仄平仄，仄平○仄○。","仄仄仄○仄，平○平仄平。","仄仄○平仄，仄平平仄平。","平仄○仄仄，平仄仄仄○。","平仄○平○，○仄仄仄仄。","仄仄平仄平，仄仄仄平平。","仄仄平平仄，仄仄平仄仄。","○○平仄仄，平仄○仄平。","平仄仄仄仄，平仄仄仄○。","○仄平仄仄，平平仄○○。","仄平仄平○，○仄平平平。","平仄仄仄仄，平○平仄平。","仄仄仄仄仄，仄仄仄仄平。","仄平平平平，○仄仄仄○。","平○仄仄仄，仄仄平平平。","平仄平仄仄，仄仄仄仄平。","平仄平平仄，平仄平○○。"],"paragraphs":["我友满天下，面交如斗量。","最晚得张子，群中孤凤凰。","秀气分高盖，妙年侔洛阳。","趋向颇近道，才具已老苍。","兰若参文盟，过眼五月彊。","别我求赠言，握手吐肝肠。","学贵根书茂，积贮焉可忘。","如行千里路，须具三月粮。","文亦有活法，先使意气张。","如破勍敌垒，须擒贼中王。","子家蔼文献，庭砌多琳琅。","归欤力种绩，宜亲师友良。","植本日以大，养气日以昌。","学丰敷为文，如富出所藏。","襟期要荦荦，俗物徒茫茫。","他日泉石下，候气视北方。","知有滔滔者，非予谁其当。"],"title":"别永福张景山"}
