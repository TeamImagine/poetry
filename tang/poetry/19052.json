{"author":"鲍溶","id":19052,"strains":["平仄仄平平，平平仄仄○。","仄平平仄仄，仄仄仄○平。","仄仄平平仄，平平○仄○。","仄○平仄仄，平仄仄平平。","平仄平平仄，平平仄仄平。","平平○仄仄，平仄仄平平。"],"paragraphs":["何响与天通，瑶筝挂望中。","彩弦非触指，锦瑟忽闻风。","雁柱虚连势，鸾歌且坠空。","夜和霜击磬，晴引凤归桐。","幽咽谁生怨，清泠自匪躬。","秦姬收宝匣，搔首不成功。"],"title":"风筝"}
