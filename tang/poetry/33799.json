{"author":"殷文圭","id":33799,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["西溪水色净于苔，画鹢横风绛帐开。","弦管旋飘蓬岛去，公卿皆是蘂宫来。","金鳞掷浪钱翻荇，玉爵黏香雪泛梅。","三榜生徒逾七十，岂期龙坂纳非才。"],"title":"行朝早春侍师门宴西溪席上作"}
