{"author":"陆游","id":40526,"strains":["仄仄平平仄仄平，平平仄仄仄平平。","仄平平仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["十日秋阴满径苔，蓬门那有客敲推。","水边丹叶已如许，篱下黄花犹未开。","空见游僧衡岳去，难逢新雁杜陵来。","溪云一片闲舒卷，恋着渔矶不肯回。"],"title":"秋思二首  其二"}
