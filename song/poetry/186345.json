{"author":"吕陶","id":186345,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平仄仄仄平。","仄仄仄平平仄仄，仄平平仄仄平平。"],"paragraphs":["云枝玉蘂两难加，应是殊庭种此花。","地产有时呈秀异，仙标无意竞繁华。","已持宝瑞传君命，更拥香幢送道家。","若预景文方物志，定先群卉赞祥葩。"],"title":"和李宝文紫庭玉节花"}
