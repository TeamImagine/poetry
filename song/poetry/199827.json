{"author":"林逋","id":199827,"strains":["平平平仄仄平平，仄仄平平仄仄平。","仄仄平平仄平仄，平平平平仄平平。","仄平平仄平平仄，平仄平平仄仄平。","仄仄平平平平仄，平平平仄仄平平。"],"paragraphs":["林中萧寂款吾庐，亹亹犹欣接绪余。","去棹看当辨江树，离尊聊为摘园蔬。","马卿才大常能赋，梅福官卑数上书。","黼座垂精正求治，何时条对召公车。"],"title":"送范寺丞"}
