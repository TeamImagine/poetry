{"author":"陈与义","id":3707,"strains":["平平平仄平仄仄，仄仄平平仄平仄。","仄平仄仄平○仄，仄仄平平仄仄仄。","平仄平平仄平仄，平平仄仄○平仄。","仄平仄平○仄平，平仄仄平平仄仄。","仄平平平仄仄仄，仄仄平平仄仄仄。","平平仄仄平仄仄，平仄平○仄仄仄。","仄平仄仄仄平平，○仄仄平平仄仄。","仄○平平仄仄仄，仄○○仄平平仄。","○○仄仄仄平仄，仄仄仄仄平平仄。","仄平仄仄仄仄平，仄仄平○仄○仄。"],"paragraphs":["平生师友尘莫数，两眼偏明向公许。","一时盛德人中骥，四海知名地上虎。","东序阶墀再靴板，西州杖屦三寒暑。","我方庶兄汤惠休，公乃小儿杨德祖。","未颁还朝尺一诏，不愧专城丈二组。","为公剩买银管笔，容我时亲玉柄麈。","近蒙五字落珠玑，如服一丸生翅羽。","别离真成惜夜烛，感叹更值歌朝雨。","行看入侍玉皇案，与进不待金刚杵。","劝公慎勿学孔光，荐士何妨似张禹。"],"title":"留别葛汝州"}
