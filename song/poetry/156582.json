{"author":"文天祥","id":156582,"strains":["平平○平平，平仄仄仄平。","平平平○○，仄平仄仄平。","仄○仄仄○，仄○仄○平。","仄仄仄仄仄，仄平仄平平。","平平仄仄仄，仄仄仄仄平。","？○仄仄平，○○○平平。","仄平平平仄，仄平仄平平。","仄仄仄仄平，○平平仄平。","平平仄仄平，平仄平○平。","仄平仄仄仄，仄平仄平平。","平○仄平仄，仄仄仄平平。","仄仄平○○，仄仄仄仄○。","仄仄平仄○，仄仄○平○。","平○平仄仄，平仄仄仄平。","仄仄平仄仄，平平仄平平。"],"paragraphs":["阴阳相烹然，天地一釜鬵。","人生居其间，便同肉在砧。","热犹以火燎，湿犹以汤浔。","一岁一煅炼，老形忽骎骎。","吾生四十六，弱质本不任。","矧当五六年，患难长侵寻。","子卿羝羊节，少陵杜鹃心。","酷罚毒我肤，深忧烦我襟。","嗟嗟夏涉秋，天道何其淫。","或时日杲杲，或时雨淋淋。","方如坐蒸甑，又似立烘煁。","水火交相禅，益热与益深。","宛转儿戏中，日夜空呻吟。","何如真鼎镬，殊我一寸金。","脱此寒暑壳，谁能复岖嵚。"],"title":"咏怀"}
