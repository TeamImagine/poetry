{"author":"晁冲之","id":220459,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["尽室飘零去上都，试于溱洧卜幽居。","不从刺史求彭泽，敢向君王乞镜湖。","平日甚豪今潦倒，少年最乐晚崎岖。","故人鼎贵甘相绝，别后君须寄一书。"],"title":"留别江子之"}
