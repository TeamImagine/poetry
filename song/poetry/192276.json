{"author":"郭祥正","id":192276,"strains":["仄仄仄仄平，平仄仄平平。","平平仄仄仄，平仄○仄平。","平仄○仄平，仄仄平平○。","仄○仄平仄，平平仄○平。","平仄仄平仄，仄平平平○。","平仄仄○仄，平仄平仄○。","仄仄仄平仄，仄仄平平○。"],"paragraphs":["去日不可追，来日已无多。","衰颓复自念，迁谢当奈何。","贤达并贱愚，百岁同消磨。","不如泳觞酌，徘徊眄庭柯。","流翠自成幄，好风时经过。","憎爱理兼忘，虚淡神所和。","运尽即随尽，葬骨南山陂。"],"title":"自释二首  其一"}
