{"author":"李纲","id":242491,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["蔼蔼层阴送雪来，乱山深处白皑皑。","积岩错认蓝田玉，著树全疑庾岭梅。","光射九霄来夜月，冷凝千嶂蛰春雷。","武夷路近须晴霁，为卷风云一饷开。"],"title":"雪中过分水岭六首  其三"}
