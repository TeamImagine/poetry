{"author":"刘学箕","id":89386,"strains":["平平平平，仄仄平平仄仄○。","仄仄平仄，平平○仄仄平仄。","平平平仄○仄平，仄仄仄仄仄仄仄。","平平仄仄○仄平，仄仄平平仄平仄。","仄平仄仄○平平，仄仄平仄○仄平。","平平平仄仄仄仄，仄仄平仄平平平。","仄平平仄仄○仄，仄仄仄仄平平平。"],"paragraphs":["原原而来，白日跳丸莫可留。","混混而去，青春过隙不能返。","谁怜生者长自懽，不念死者日益远。","吁嗟此理从古然，世事浮云共舒卷。","我生顾影空伶仃，雁序零落如晓星。","悠悠天道不可语，黯黯悲恨无时停。","可堪嫠妇束行李，挈取稚子同归宁。"],"title":"伤歌行"}
