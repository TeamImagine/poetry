{"author":"廖行之","id":65503,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["怯晓征衣袭小衫，山头淡月照联骖。","晴光忽散湘江上，秋色疑连梦泽南。","后约吹香舒藻思，同游载酒款犀谈。","遥知坚卧朱文季，倦听朝鸡趁六参。"],"title":"同伯潜诸公联骑出城东次衫字韵"}
