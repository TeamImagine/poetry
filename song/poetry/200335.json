{"author":"孔武仲","id":200335,"strains":["平仄平平仄仄平，平平平仄仄平平。","平平平仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["春水沟塍绿渐回，喧阗凫雁作群来。","新年风物动人意，薄宦驱驰岂自媒。","未解骖龙追渺莽，何妨乘蹇历崔嵬。","田间亦有人闲逸，门掩柴荆昼未开。"],"title":"发王务二首  其二"}
