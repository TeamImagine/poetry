{"author":"吕祖谦","id":65330,"strains":["仄仄仄○仄，○平平仄平。","平平平仄仄，平仄仄○平。","仄仄平平仄，○平仄仄平。","平平○仄仄，平仄仄平平。","仄○平平○，平平仄仄○。","平平仄平○，○仄仄平平。"],"paragraphs":["岁月去如矢，横经徒慨然。","谁能通一艺，真不负三年。","用意窥园外，收功刻楮边。","幽光回蠹简，新意出陈编。","上相黄金重，诸儒白首鲜。","同声不同调，叹息伯牙弦。"],"title":"效进士作三年通一经"}
