{"author":"岑参","id":57212,"strains":["仄仄仄平○，平平平仄平。","平平○仄平，仄○平平平。","○平仄仄仄，仄仄平仄平。","仄○平仄平，仄平仄仄○。","仄○仄仄仄，仄○平平○。","平仄仄平平，○平仄平平。","仄平仄平仄，平仄平平平。","平仄仄平平，平仄平仄平。","仄平○平仄，仄仄○平平。","平仄平仄平，平平平仄平。","○平平平仄，仄仄平平平。","平○仄仄平，平仄仄仄平。","仄仄仄平仄，平平仄平平。","仄仄平平○，○平仄平平。","仄仄仄仄仄，平平○仄○。"],"paragraphs":["不谢古名将，吾知徐太常。","年才三十余，勇冠西南方。","顷曾策匹马，独出持两枪。","虏骑无数来，见君不敢当。","汉将小卫霍，蜀将凌关张。","卿月益清澄，将星转光芒。","复居少城北，遥对岷山阳。","车马日盈门，宾客常满堂。","曲池荫高树，小径穿丛篁。","江鸟飞入帘，山云来到床。","题诗芭蕉滑，对酒棕花香。","诸将射猎时，君在翰墨场。","圣主赏勋业，边城最辉光。","与我情绸缪，相知久芬芳。","忽作万里别，东归三峡长。"],"title":"东归留题太常徐卿草堂"}
