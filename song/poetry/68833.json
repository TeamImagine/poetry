{"author":"文彦博","id":68833,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["载守铜壶逾八岁，渐营凉室与温房。","踈帘夏卷清风阁，密幄冬褰爱日堂。","窗静坐闻松竹韵，径深行袭蕙兰香。","已惭必葺非宏丽，更愧佳章比召棠。"],"title":"北都留守相公韩以某顷守魏都粗修斋舍特加标榜仍示雅章谨依高韵"}
