{"author":"方回","id":149249,"strains":["○仄仄仄仄，仄仄仄仄平。","仄仄仄仄仄，仄平○仄平。","○平平仄平仄仄，仄仄仄平仄仄平。","仄○仄仄仄平仄，仄○仄平仄平平。","仄仄仄仄仄仄仄，仄仄仄仄平平平。","仄○平仄仄仄平，仄○仄仄仄仄○。","平仄平仄仄仄○，仄仄○仄仄○平。","仄平仄平仄仄仄，平平仄仄平○平。","平仄平仄平仄仄，仄仄仄平仄仄○平平仄平。"],"paragraphs":["相马有伯乐，画马有伯时。","伯乐永已矣，伯时犹见之。","长林之下无茂草，此马得无半饱饥。","一疋背树似揩痒，一疋龁枯首羸垂。","赵子作此必有意，志士失职心伤悲。","我思肥马不可羁，不如瘦马劣易骑。","焉得生致此二疋，马亦如我老且衰。","破鞍弊鞯骨硉矹，狂豪敢学幽并儿。","无世尘处天地阔，我后子先缓辔看山时赋诗。"],"title":"为徐企题赵子昂所画二马"}
