{"author":"李若水","id":6954,"strains":["平平仄仄平○仄，平○仄平仄平○。","平平仄仄仄仄仄，○仄○仄平平仄。","平平仄平仄平仄，仄仄平平仄仄仄。","平平平平仄仄仄，仄平仄仄平平仄。","仄平仄仄仄○○，平平仄仄平平仄。","平○仄仄平平仄，仄仄平平仄平平。"],"paragraphs":["山翁七十头如雪，胸中泰华巧盘折。","平生两手展不尽，临老更欲矜奇绝。","吾家有堂面危壁，衮衮黄埃眼界窄。","呼来抟沙浅拂黛，倏惊突出千峰碧。","倚藜矫首一长吟，萧然径与人寰隔。","何当讳姓吴门去，踏遍东南万山春。"],"title":"赠叠山老匠"}
