{"author":"杜甫","id":2660,"strains":["仄仄仄平仄，平平平○平。","平平仄仄仄，仄平平平平。","仄○仄平平，平仄○仄平。","仄○仄平仄，平平仄平平。","平仄仄仄仄，平平仄○○。","仄平仄平仄，仄仄仄平平。","仄平仄平仄，仄仄仄仄平。","仄仄仄平仄，○平平仄平。仄仄仄平平，仄平平仄平。","仄平平○平，○仄仄仄平。"],"paragraphs":["夏日出东北，陵天经中街。","朱光彻厚地，郁蒸何由开。","上苍久无雷，无乃号令乖。","雨降不濡物，良田起黄埃。","飞鸟苦热死，池鱼涸其泥。","万人尚流冗，举目唯蒿莱。","至今大河北，化作虎与豺。","浩荡想幽蓟，王师安在哉？对食不能餐，我心殊未谐。","眇然贞观初，难与数子偕。"],"title":"夏日叹"}
