{"author":"杨公远","id":151017,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["碧云深处著吾庐，远却喧嚣尽自如。","呵砚磨冰朝炼句，拥炉烧叶夜观书。","人生穷达乘轩鹤，世事盈虚赋芧狙。","勘破已无朝市梦，软红端不上衣裾。"],"title":"隠居杂兴  其一"}
