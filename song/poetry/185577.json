{"author":"徐积","id":185577,"strains":["仄平仄平，仄仄仄平。","仄仄仄仄，仄平仄平。","平平平○，平仄仄仄。","○平平○，仄仄仄仄。","○仄○仄，平仄仄仄。","仄仄平仄，仄平○仄。","仄仄仄仄，平平平仄。","仄平仄平，仄仄仄仄。","平平平平，仄平平仄。","仄平平平，仄平平仄。","仄○平平，仄○平仄。","平仄平仄，○仄仄平。","仄仄平平，平仄○平。","仄○○仄，○平仄仄。","仄○仄仄，仄平仄仄。","仄平○平，仄平仄平。","仄平仄○，仄平仄平。"],"paragraphs":["酷哉武成，枉杀乐陵。","一步一杖，遶堂土頳。","投之池中，池水尽赤。","其妃哀号，至死不食。","其指其手，拳不可擘。","九院之后，小尸犹在。","骨碎肉烂，绯袍金带。","一袍有靴，一髻有解。","哀哉呜呼，此儿何罪。","贼人之孤，负人之托。","毒如豺狼，险如谿壑。","身自为孽，其子受之。","扼咽蒙头，连颈横尸。","报应如此，其来勿问。","与其自杀，不容尺寸。","我哀其愚，作为此诗。","永贻厥鉴，勿为险欺。"],"title":"书乐陵王伯年太子传"}
