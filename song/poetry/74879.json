{"author":"赵蕃","id":74879,"strains":["仄仄仄平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["未说麦黄如病人，可堪梅落似残春。","休论北客惊相叹，试问南公见一新。","谓恐齐民罹疠疫，又言汉诏发深淳。","从兹度日能无事，频与传诗慰此贫。"],"title":"次韵签判丈立春日长句"}
