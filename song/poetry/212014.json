{"author":"华镇","id":212014,"strains":["平平仄仄平平仄，平平仄仄○平仄。","仄仄平平仄仄平，平平仄仄平平仄。","平仄平平平仄仄，仄○平○平平仄。","○○仄仄仄平平，仄仄平○仄平仄。"],"paragraphs":["阶头露草珠盈缕，门前促织分明语。","日午帘帷气已清，香肌暗喜消残暑。","蚊蚋无声灯火冷，已将纨扇归巾褚。","更长便合促鸣机，月白何妨弄砧杵。"],"title":"田园四时 秋 其二"}
