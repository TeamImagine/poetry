{"author":"张志行","id":245588,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["胜境追游岂易寻，公余喜得共登临。","攀萝缥缈云霄兴，夹道琮琤玉石音。","置酒但教呼我辈，题名何必刻碑阴。","篮舆归去敲明月，盛集应堪继竹林。"],"title":"邑宰同游岘峰"}
