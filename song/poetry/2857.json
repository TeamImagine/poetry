{"author":"宋庠","id":2857,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["履道遗坊敞净庐，昔人曾此赋闲居。","园经汉传挥金罢，石记商贤作砺余。","绿玉千竿多映水，苍帷双树竞凌虚。","神交不必论年辈，一夕清吟万境如。"],"title":"和吴侍郎游普明禅院"}
