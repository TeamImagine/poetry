{"author":"冯山","id":191557,"strains":["平仄平平仄仄平，平平平仄仄平平。","○平平仄平平仄，仄仄仄○○仄平。","平仄仄○平仄仄，仄平平仄○平平。","仄平平仄○平仄，仄仄平平仄仄平。","平仄仄平平仄仄，平平平仄仄平平。","仄○平仄平平仄，仄仄平平仄仄平。"],"paragraphs":["邀约东风共出城，云容羞日弄阴晴。","看人墙外冲花气，下马石间闻水声。","林蘖半从樵刃起，草牙还傍烧痕生。","趁时桃李参差发，得意禽虫各自鸣。","开谢眼前穷物态，丰登时下见民情。","悔将诗笔随春酒，万景投怀醉不成。"],"title":"春游"}
