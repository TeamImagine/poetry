{"author":"杨万里","id":47538,"strains":["仄仄仄平仄，仄仄平仄仄。","仄仄仄○平，平仄仄平仄。","平平平平平，仄仄平仄仄。","平平仄平○，平仄平仄仄。","平平仄平仄，仄仄平仄仄。","平仄仄平○，仄仄平仄仄。","仄仄仄仄○，平平仄平仄。"],"paragraphs":["野践得幽咏，不吐聊自味。","健步忽传呼，云有远书至。","开缄祗暄凉，此外无一事。","奇怀坐消泯，追省宁复记。","方驩遽成闷，俗物真败意。","山鹊下虚庭，对语含喜气。","一笑起振衣，吾心本无滞。"],"title":"正月三日宿范氏庄四首  其二"}
