{"author":"王维","id":53680,"strains":["仄仄平平仄，平平仄仄平。","平平仄仄仄，平仄仄平平。","仄仄平○仄，平平仄仄○。","平平仄仄仄，仄仄仄平平。","平仄平平仄，平平仄仄平。","仄平平仄仄，仄仄仄○平。"],"paragraphs":["际晓投巴峡，余春忆帝京。","晴江一女浣，朝日众鸡鸣。","水国舟中市，山桥树杪行。","登高万井出，眺迥二流明。","人作殊方语，莺为故国声。","赖多山水趣，稍解别离情。"],"title":"晓行巴峡"}
