{"author":"艾性夫","id":165312,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["红日行天熨绛绡，一番阳长便阴消。","青山又现本来面，瘦竹方伸久折腰。","枯沼暗通泉细细，晴檐忽听雨萧萧。","独怜点入吟翁鬓，费尽东风不肯销。"],"title":"雪销"}
