{"author":"宋徽宗","id":240004,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["报本精禋自国南，先期清庙宿斋严。","层霄初扩同云霁，暖吹俄回海日暹。","十万军容冰作阵，九街鸳瓦玉为檐。","肃雍显相同元老，行庆均厘四海霑。"],"title":"己亥十一月十三日南郊祭天斋宫即事赐太师"}
