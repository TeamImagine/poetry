{"author":"周孚","id":63397,"strains":["仄平仄○○，仄仄仄仄仄。","仄平仄仄仄，平仄仄平仄。","平平平仄仄，○仄○仄仄。","仄平○仄平，仄仄仄平○。","仄平仄仄仄，○仄仄平仄。","○平○平平，仄○仄仄仄。","平平平仄仄，平仄仄○○。","平平仄平平，仄仄仄平仄。","平平仄仄仄，仄仄仄仄仄。","平平仄平平，仄仄仄仄仄。","平平平平○，平仄仄平仄。"],"paragraphs":["夙疴苦牵缠，旧学久废忘。","闭门老叔夜，慵惰古无上。","朋知音问绝，正复相觖望。","独余思子心，砥柱阅寒浪。","作书往问讯，闻子亦微恙。","深怜三医勤，却叹五鬼妄。","新诗勤讽诵，渠魄自应丧。","吾侪晓天星，齿发已非壮。","羁孤寡会合，尚复困此障。","冲风战寒林，落日翳叠嶂。","轩车何来迟，为子倒家酿。"],"title":"再寄汤朝美"}
