{"author":"饶节","id":225058,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","平平平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["竟体芳兰君可人，一轩风月澹无邻。","丝麻十亩他年老，文史三冬上世贫。","浑浑淄渑空自辨，眈眈狼虎谩相亲。","了然道眼都无许，祇有鶑花满意春。"],"title":"赠隠居"}
