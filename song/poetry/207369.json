{"author":"黄庭坚","id":207369,"strains":["平平平仄仄平平，仄平仄平平仄○。","平平仄仄平平仄，平平仄平仄平平。","平平平仄仄平仄，平平平仄○平○。","○仄○平平仄仄，仄仄平平仄仄平。","平平仄仄平○仄，平平平平○仄平。","仄○仄仄平平仄，○仄○○仄仄平。","平平平仄仄○仄，平仄平平仄仄○。","平平仄仄平平○，平平仄平平仄平。","仄平仄仄仄平仄，平平仄仄仄仄平。","○仄平平○仄仄，仄仄平仄○平平。","平平平仄仄平○，仄仄仄○平○平。","仄仄仄平平仄仄，仄平仄仄○平平。","仄仄平仄，○平平平。","仄平仄平仄平仄，仄平仄平○仄平。"],"paragraphs":["金城千里要人豪，理君乱丝须孟劳。","文星合在天东壁，清都紫微醉云璈。","荆溪居士傲轩冕，胸吞云梦如秋毫。","三品衣鱼人仰首，不见全牛可下刀。","秦川渭水森长戟，方壶蓬莱冠巨鳌。","万钉宝带雕狨席，献纳论思近赭袍。","连营貔虎湛如水，开尽西河拥节旄。","何时出入诸公间，淮湖阅船今二毛。","凿渠决策与天合，支祈窘束缩怒涛。","衣食京师看上计，陛下文武收英髦。","春风淮月动清鉴，白拂羽扇随轻舠。","下榻见贤倾礼数，后车载士回风骚。","斲鼻于郢，观鱼于濠。","小夫阅人盖多矣，几成季咸三见逃。"],"title":"别蒋颖叔"}
