{"author":"韦庄","id":33222,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["三年流落卧漳滨，王粲思家拭泪频。","画角莫吹残月夜，病心方忆故园春。","自为江上樵苏客，不识天边侍从臣。","怪得白鸥惊去尽，绿萝门外有朱轮。"],"title":"婺州屏居蒙右省王拾遗车枉降访病中延候不得因成寄谢"}
