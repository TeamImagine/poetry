{"author":"刘克庄","id":115315,"strains":["仄平仄仄仄平平，仄仄平平仄仄平。","仄仄仄平仄平仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["热官不拜意何如，诏改冬卿眷礼殊。","保晚节香似公少，问今日愈造朝无。","儒绅易以黄金带，宫锦加诸白布襦。","直待铺张太平了，却寻北阜与东湖。"],"title":"喜洪君畴除工侍内制  其一"}
