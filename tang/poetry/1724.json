{"author":"崔颢","id":1724,"strains":["仄平仄仄仄，仄仄仄平平。","仄仄仄平仄，平平平仄平。","仄平平仄仄，仄仄平平平。","仄仄平仄仄，平○平仄○。","平平○○仄，平仄仄○平。","仄仄平仄仄，仄○平仄平。","平○平仄仄，仄仄平平平。"],"paragraphs":["少年负胆气，好勇复知机。","仗剑出门去，孤城逢合围。","杀人辽水上，走马渔阳归。","错落金琐甲，蒙茸貂鼠衣。","还家行且猎，弓矢速如飞。","地迥鹰犬疾，草深狐兔肥。","腰间悬两绶，转眄生光辉。"],"title":"杂曲歌辞 游侠篇"}
