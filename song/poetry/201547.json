{"author":"彭汝砺","id":201547,"strains":["平仄平平平仄平，仄平仄仄仄平平。","仄平仄仄仄平仄，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["风雨登危奚壮哉，见书三赋彼崔嵬。","细缘狗脊仆肩病，曲转羊肠车辙摧。","晨鹊卜知书信到，夜星占见使华来。","爱君最识思亲意，取次枯肠夜九回。"],"title":"和毛正仲"}
