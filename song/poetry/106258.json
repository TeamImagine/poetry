{"author":"程公许","id":106258,"strains":["平仄仄平○，仄平平仄仄。","仄平仄平仄，平平平○仄。","仄平平仄平，仄仄仄仄仄。","仄仄仄平平，仄仄仄○仄。","仄平仄仄仄，平仄仄平○。","平平仄平仄，仄仄仄仄仄。","仄仄仄仄平，仄平仄仄仄。"],"paragraphs":["阴沍閟阳和，快晴差惬意。","怒飚妒心赏，清游殊鲜味。","系船枯苇丛，闷损兀坐睡。","断港麹尘波，见引著胜地。","迳梅伫揽结，堤柳是才思。","尤怜石交旧，劝我取一醉。","异事诧白诗，偶同二月二。"],"title":"刘园"}
