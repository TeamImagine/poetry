{"author":"王之道","id":7544,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["十载栖迟畎亩间，无聊尤苦屡无年。","可怜一雨今时若，便觉千塍顿郁然。","击壌有期应共庆，效颦非分敢争妍。","正当檐溜江河决，想见高吟夜不眠。"],"title":"次韵周漕喜雨"}
