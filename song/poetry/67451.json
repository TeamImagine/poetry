{"author":"楼钥","id":67451,"strains":["仄仄平平平仄仄，平平仄仄仄平平。","平平仄仄仄平仄，仄仄仄平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["世事相牵无了期，平生待足是何时。","抛官不作九阍梦，纳禄尚余三径资。","紫绶金章宁复恋，黄冠野服自相宜。","耳根赢得长清浄，理乱从今不用知。"],"title":"适斋挂冠次韵  其二"}
