{"author":"郭祥正","id":192123,"strains":["平○仄仄仄，仄仄平仄平。","仄仄仄○仄，平平仄○平。","平仄平仄仄，平仄平平平。","平平仄仄仄，仄仄○平○。","○平仄仄仄，○仄平平平。","平平仄仄仄，仄仄平平平。","仄○平仄仄，平平平仄○。","仄仄仄平仄，平平○仄○。","○平仄○仄，仄仄平平平。"],"paragraphs":["云收岳麓静，月渡湘水明。","独鹤唳空谷，哀笳奏重城。","巾屦尘坌远，怀抱冰霜清。","云何别彼土，忽作中州行。","中州七八载，浪得丹青名。","归心故岁发，白鬓新年生。","客帆欣所托，何时经洞庭。","逸笔写秋色，烟岚吹素屏。","殷勤远相寄，万里鸿冥冥。"],"title":"送宝觉大师怀义还湖南"}
