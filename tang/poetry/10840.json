{"author":"刘禹锡","id":10840,"strains":["○平仄仄平平仄，仄仄○平仄平仄。","仄平仄仄平仄平，仄平仄○平仄仄。","？平平平仄平仄，仄仄平平仄平仄。","平平仄仄仄仄平，仄仄平平仄○仄。"],"paragraphs":["县门白日无尘土，百姓县前挽鱼罟。","主人引客登大堤，小儿纵观黄犬怒。","鹧鸪惊鸣绕篱落，橘柚垂芳照窗户。","沙平草绿见吏稀，寂历斜阳照县鼓。"],"title":"龙阳县歌"}
