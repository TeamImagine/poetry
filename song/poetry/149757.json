{"author":"方回","id":149757,"strains":["仄仄仄平平平仄，平平仄仄平平仄。","平仄平平平仄○，○仄平仄○仄仄。","仄仄仄平平仄平，仄仄平平○仄仄。","仄○平仄平仄平，仄仄平仄平仄仄。","平平仄仄仄○平，平仄平平平仄平。","仄平仄平仄仄仄，仄平仄仄平平平。","平平○仄仄仄平，平○仄仄平○平。","平平○仄仄平仄，平平仄仄仄平平。","○平平平平仄仄，仄仄平○○仄仄。","平平仄仄仄仄平，仄平仄仄仄平仄。","仄平平○平平平，○平平仄平仄仄。","○仄仄平仄仄平，仄平平仄○平仄。","○平平仄平平平，仄平平仄平○平。","仄仄仄仄平仄仄，仄平平○平仄平。","平平平平○平平，平仄平平○仄平。","仄仄平平仄仄仄平仄，仄○仄平仄平仄仄平。"],"paragraphs":["大庾岭头江南北，生平走遍梅花国。","天下梅花诗最难，和靖居士占第一。","七十四翁诗万篇，一句梅花吟不得。","譬如江夏黄鹤楼，既有崔颢无李白。","何人幻出一横枝，毛颖陈玄涂侧厘。","不丹不青逞妙手，月窗瘦影吾能移。","真梅难赋赋写梅，虚叟大叫尤难之。","前身相马九方句，焉能压倒简斋诗。","张侯随轩梅一幅，什袭珍藏过宝玉。","南征不取万户侯，北归未即九州督。","借梅为题求诗人，中原名士诗满轴。","和靖简斋亦不无，顾惭才尽难貂续。","张侯今在西湖隈，竹篱茅屋扃苍苔。","我亦自有梅世界，紫阳山中归去来。","梅花开时看梅开，花未开时看画梅。","不用雕肝刻肺被梅恼，但当一杯一杯复一杯。"],"title":"题东平张智卿梅轩尝以墨梅一幅自随"}
