{"author":"王子昭","id":143209,"strains":["平平平仄平平仄，仄仄平平仄平仄。","平平平仄仄平平，仄仄仄平○仄仄。","仄平仄仄○仄○，平平？仄平平平。","平平仄仄平仄仄，仄仄仄○平平平。","仄平平平○仄仄，仄仄仄平平仄仄。","○○平平仄仄平，平仄平平○仄仄。","平仄仄平平仄平，平平仄仄平平平。","平平仄仄仄平仄，仄○仄平平仄平。","平平仄仄平平仄，仄仄平○平仄仄。","平平平仄仄平平，仄仄○平平仄仄。","仄平平仄○○○，仄平仄仄平平平。","仄平平仄仄平仄，仄○平仄平平平。","平平○仄平平仄，○仄仄平仄平仄。","仄平仄仄仄○平，仄平○平仄平仄。"],"paragraphs":["吴淞江上流来水，鸭绿粼粼漾清泚。","东风无力蔼清光，一片縠纹吹不起。","夜来雨涨三尺深，䴔䴖㶉𫛶争浮沉。","芹芽迸土抽白玉，柳线拂浪摇青金。","锦袍先生乘一舸，此处恍然天上坐。","闲听渔郎唱棹歌，遥指奇峰三四朵。","堤旁有人新结庐，轩窗瞰水宜幽居。","村童唤渡去沽酒，野叟就船来买鱼。","风清月淡堪娱乐，笑掬沧浪缨可濯。","何须寻访武陵溪，不必思吞云梦泽。","下流香水正迟迟，草边得句何新奇。","地灵人杰萃斯景，尚传灵运严维诗。","桃花浪暖鱼游处，三十六鳞欲飞举。","有龙若向此中蟠，早为苍生作霖雨。"],"title":"咏练川"}
