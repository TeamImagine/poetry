{"author":"谢薖","id":231483,"strains":["仄仄仄仄仄，平平仄仄仄。","○仄仄平平，仄仄平平平。","仄平仄平仄，仄仄平平平。","平平平平仄，仄仄仄仄平。","平平仄平仄，仄仄平平平。","仄平仄平○，仄仄平仄平。","仄○仄平仄，仄仄平仄○。","平平仄平仄，仄仄平仄平。","仄○仄仄仄，仄仄仄仄平。","仄平仄平仄，仄平平仄仄。","平平仄平平，仄仄平平平。","仄仄仄仄仄，平平仄平平。","○平仄仄仄，仄仄仄平○。"],"paragraphs":["杖履信所适，溪流忽溅溅。","行入武陵村，偶入桃花源。","划然见华屋，佛界开青莲。","匆匆伊蒲馔，一饷腹果然。","同游得吾党，旷达真能贤。","董何韵俱胜，欲拍诸阮肩。","两王亦豪举，一掷常万钱。","周郎秀眉宇，要是佳少年。","众中兀老子，少味亦寡言。","困眠借僧榻，自嘲边腹便。","平时所怀人，磊落星辰悬。","会合不易得，兹游岂非天。","重来恐寡伴，独访祖师禅。"],"title":"翠云分韵得禅字"}
