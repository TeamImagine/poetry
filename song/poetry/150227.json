{"author":"牟𪩘","id":150227,"strains":["仄仄仄仄仄，仄仄仄平仄。","○平仄平平，仄仄仄平仄。","仄○仄平仄，平仄仄平仄。","仄平仄仄仄，平仄仄仄仄。","仄平仄仄平，仄仄仄仄仄。","平平仄仄仄，平仄仄平仄。","仄○仄仄仄，平仄仄仄○。","平平仄平平，仄仄平平仄。","仄○仄○仄，平仄仄仄仄。","仄平仄平平，平仄仄平仄。","平平平仄仄，仄○平仄仄。"],"paragraphs":["鞅掌不可耐，壮士缚申卯。","驱馿古平陵，水木乐幽茂。","苦吟到斜日，危坐类持钓。","俗情见摆落，鹅雁极众口。","两曹第忍之，适满百乃报。","吾终不以此，而易彼升斗。","小裁鹤料案，官事竟未了。","斯人坐诗穷，咎在亏天巧。","有如发其羃，为谑岂不暴。","理宜得嫌憎，枵腹镇雷吼。","区区尤李氏，此颇天意不。"],"title":"东野平陵图"}
