{"author":"张显","id":139953,"strains":["仄仄○平平，仄仄平仄平。","平平仄○平，平仄仄仄平。","仄仄仄平平，平平仄平平。","仄仄仄平平，○仄平仄平。","平平仄平○，仄仄平平平。","仄仄仄平仄，平平仄仄平。"],"paragraphs":["乱石如群羊，合沓千里奔。","军山屹当前，盘踞作虎蹲。","巨镇压坤维，层巅白云屯。","下瞰大溪流，三尺清不浑。","舟人落风帆，系缆前山根。","我欲摘星斗，悬崖那可扪。"],"title":"军山"}
