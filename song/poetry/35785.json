{"author":"梅尧臣","id":35785,"strains":["仄仄仄平仄，平平仄○仄。","仄仄仄平仄，平仄平平平。","仄平仄平仄，仄仄仄○○。","仄仄仄仄平，仄仄○仄平。","○○仄平平，○仄○仄平。","平○○○平，平仄仄仄平。","平平仄平仄，平仄平仄平。","仄平仄○仄，仄仄仄仄平。","平仄平仄仄，仄仄仄仄平。","仄仄仄平平，仄仄仄仄○。","仄平仄仄仄，平仄仄仄平。","仄仄仄仄平，平仄○○平。","仄仄仄仄仄，平仄仄仄平。","仄仄仄仄平，平仄仄平○。","平仄平平平，仄仄仄仄平。","仄仄仄仄仄，仄平平仄仄。","平平平仄平，仄仄平仄平。","仄平平仄平，平仄仄○平。","仄仄仄仄仄，平仄仄仄平。","仄○平○平，仄仄仄平○。","仄平仄平平，平平仄平平。","仄仄仄仄仄，平平平○平。"],"paragraphs":["夜梦上河汉，星辰布其傍。","位次稍能辩，罗列争光芒。","自箕历牛女，与斗直相当。","既悟到上天，百事应可详。","其中有神官，张目如电光。","玄衣乘苍虬，身佩水玉珰。","丘蛇与穹鳖，盘结为纪纲。","我心恐且怪，再拜忽祸殃。","臣实居下土，不意涉此方。","既得接威灵，敢问固不量。","有牛岂不力，何惮使服箱。","有女岂不工，何惮缝衣裳。","有斗岂不柄，何惮挹酒浆。","卷舌不得言，安用施穹苍。","何彼东方箕，有恶务簸扬。","唯识此五者，愿言无我忘。","神官呼我前，告我无不臧。","上天非汝知，何苦诘其常。","岂惜尽告汝，于汝恐不祥。","至如人间疑，汝敢问于王。","扣头谢神官，臣言大为狂。","骇汗忽尔觉，残灯荧空堂。"],"title":"梦登河汉"}
