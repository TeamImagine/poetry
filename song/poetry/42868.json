{"author":"范成大","id":42868,"strains":["仄平仄仄仄，平仄○平平。","平平仄仄仄，仄仄平平平。","仄○仄仄仄，仄平仄平平。","平平仄平仄，仄仄平仄平。","平仄仄仄仄，平平仄○平。","平平仄平仄，○○平平平。","仄仄仄仄仄，平仄仄平平。","○平平仄仄，仄仄平平平。","仄平仄平平，仄仄仄仄○。","平○平○仄，仄仄平仄平。","仄平平仄○，仄仄平平平。","仄平仄平仄，仄仄平平平。","仄仄平平平，平平平平平。"],"paragraphs":["斗门贮浄练，悬板淙惊雷。","黄沙古岸转，白屋飞檐开。","是间袤丈许，舳舻蔽川来。","千车拥孤隧，万马盘一坏。","篙尾乱若雨，樯竿束如堆。","摧摧势排轧，汹汹声喧豗。","偪仄复偪仄，谁肯少徘徊。","传呼津吏至，弊盖凌高埃。","嗫嚅议讥征，叫怒不可裁。","吾观舟中子，一一皆可哀。","大为声利驱，小者饥寒催。","古今共来往，所得随飞灰。","我乃畸于人，胡为乎来哉。"],"title":"长安闸"}
