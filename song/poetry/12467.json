{"author":"曹勋","id":12467,"strains":["仄仄仄，平○仄。","平仄仄平平，平仄○平仄。","仄仄仄平平，○平仄○仄。","平仄仄平平，仄仄平平仄。","平仄○平平，仄仄仄平仄。","平仄仄平平，仄仄平平仄。","平○仄○平，平○平仄仄。"],"paragraphs":["独不见，谁相忆。","花影上珠帘，明月穿窗隙。","翡翠暗无光，苍苔点行迹。","鸾鉴挂珊瑚，宝靥销金碧。","仿佛闻箫韶，梦想见颜色。","为我报新人，好好承恩泽。","君看后庭花，芳菲能几日。"],"title":"独不见"}
