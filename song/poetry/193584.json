{"author":"苏轼","id":193584,"strains":["平平平仄仄，仄仄平平平。","○平仄平仄，○仄仄平平。","仄仄仄平仄，平平平仄平。","仄○仄平仄，仄仄平平平。","平仄仄仄仄，仄平平仄平。","仄平仄○仄，仄仄平仄平。"],"paragraphs":["芎䓖生蜀道，白芷来江南。","漂流到关辅，犹不失芳甘。","濯濯翠茎满，愔愔清露涵。","及其未花实，可以资筐篮。","秋节忽已老，苦寒非所堪。","㔉根取其实，对此微物惭。"],"title":"和子由记园中草木十一首  其八"}
