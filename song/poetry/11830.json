{"author":"胡寅","id":11830,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["澜翻笔墨浩难收，妙处端能浣客愁。","落笔千章轻万户，思君一日胜三秋。","持身贵比琥璜爵，得句精如狐白裘。","应有二南风骨在，令人辗转更优悠。"],"title":"和朱成伯  其二"}
