{"author":"项安世","id":53497,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["去年客里念庭闱，今日尊前捧寿卮。","乐事赏心仍有月，好天良夜可无诗。","秋原绝粒真成旱，俚俗烧灯不负时。","一笑难逢须自庆，几人对酒得开眉。"],"title":"又中秋诗  其一"}
