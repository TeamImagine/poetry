{"author":"苏轼","id":194987,"strains":["平仄平仄仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["云海相望寄此身，那因远适更沾巾。","不辞驿骑凌风雪，要使天骄识凤麟。","沙漠回看清禁月，湖山应梦武林春。","单于若问君家世，莫道中朝第一人。"],"title":"送子由使契丹"}
