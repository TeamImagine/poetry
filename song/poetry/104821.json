{"author":"陶梦桂","id":104821,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["短衣匹马遍关山，二十年来一梦间。","万里烟尘催我老，一溪风月伴人闲。","处心简淡常常足，着意经求事事艰。","亭午厨人多喜色，邻翁举网得鱼还。"],"title":"自题"}
