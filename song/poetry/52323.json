{"author":"释宝昙","id":52323,"strains":["仄平平仄平仄仄平平，平平平仄平仄仄仄平。","仄○平仄平平○仄平，平平平○平平仄仄平。","仄仄平仄平仄平，平平平平仄平。","仄平平仄仄平仄仄平平，平仄仄仄平○平仄平。","平平平平仄，平○○平仄平。","仄○○平仄仄，仄平平平仄平。","仄平平○仄，平平平仄平。","仄平平○仄，仄仄平平平○。","○平平仄仄，仄○仄仄平○平仄。","仄仄平平仄，仄仄平仄仄。","仄仄仄平平平，仄平平平平仄。","平仄平平平，仄仄平平平仄。","○仄仄平平平，仄平平平仄仄。","仄平平平平○，仄仄○平仄○。","仄平平平仄仄，○平平平仄平。","仄平平平平仄，○○仄平平平。","仄仄平平仄平平仄，平仄平平平○仄仄。"],"paragraphs":["摄提之岁兮厥月惟寅，蓂谁商略兮六荚发春。","揆王初度兮箕横翼陈，纷吾先驱兮康护帝茵。","谓太平本无象兮，何为而生凤麟。","艺兰之九畹兮蕙茞同芬，河润九里兮其源骏奔。","春风兮桃李，芳菲菲兮袭人。","绶累累兮万石，孰前修兮后尘。","阆风兮县圃，归来兮隠沦。","芰车兮荷屋，倚桂枝兮轮囷。","闻韶兮屡舞，凤将九子兮其来下。","玉节兮旌幢，世世兮茆土。","职道德兮维垣，友夔龙兮方虎。","鼌骋兮扶桑，夕望舒兮延伫。","援北斗兮为觞，饮南山兮坠露。","制芙蓉兮裳衣，佩水苍兮陆离。","采芳馨兮杜若，遗云仍兮以时。","问乔松兮安在，将并驾兮焉之。","植大椿兮八千为岁，方蘗芽兮吾其庶几。"],"title":"嗣秀王生日楚辞"}
