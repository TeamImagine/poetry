{"author":"韩元吉","id":29472,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["险阻艰难客路赊，东西南北问生涯。","秋声瑟缩生梧叶，野景萧疏上菊花。","去国已惊身老大，无家空有泪横斜。","遥知载酒齐山寺，应忆年时醉月华。"],"title":"初至上饶寄子云"}
