{"author":"黄庶","id":173650,"strains":["平平平平仄，仄仄平○平。","仄仄仄仄仄，○仄仄仄平。","平仄仄平仄，仄平仄平平。","平仄平仄仄，平仄仄仄平。","仄平仄平仄，仄仄仄仄平。","平平仄仄仄，平○仄平平。","平平仄仄仄，仄平平平平。","○平○平平，平○平平平。","仄仄仄平○，仄平仄平平。","平○平仄平，仄仄○仄平。"],"paragraphs":["何年清泉眼，几斛涵苍苔。","瓮盎日夜至，长满莫可涯。","天旱不知竭，众流起黄埃。","淘绠干未定，能使沴气开。","庙祠失根柢，故老奠酒杯。","蚕民咒枣栗，千斤意徘徊。","儿童惯冷暖，预知春秋来。","临之鉴须眉，方鉴无煤炲。","窟穴若喉吭，我疑吐云雷。","何当鞭蜃螭，与国驱旱灾。"],"title":"灵井"}
