{"author":"宋太宗","id":112030,"strains":["仄仄○平平仄仄，平平平仄仄平仄。","平仄平○仄仄平，平平仄仄○平仄。","仄仄仄平○平平，仄仄平平平平仄。","仄平平，仄平仄，仄平仄仄仄平仄。","平平仄仄仄○平，仄仄平平平○仄。","○平仄仄平平仄，仄仄平平平仄仄。","仄仄平平仄仄○，平○平仄平仄仄。","平仄仄平仄仄仄，仄仄平○仄仄仄。","仄○○平仄仄平，仄仄平平平仄仄。","平平○仄平仄仄，仄○平仄平平仄。","平仄○○平仄○，平平仄仄仄平仄。","仄仄仄仄平仄仄，○平平平仄仄仄。","平平仄，平○平，仄○平仄平仄仄。","仄仄平平平仄仄，仄平平仄平仄仄。","仄平仄仄仄平平，平平仄仄平仄○。","平仄○，平平仄，平平仄仄平仄仄。","○○○仄仄○平，平平平仄○平仄。","仄平○平○平仄，平平平平仄平仄。","仄仄平仄仄平平，仄平平○平仄仄。","仄仄平○仄○仄，平平仄仄○平仄。","○平仄仄仄仄平，○平仄仄平○仄。"],"paragraphs":["妙手弹琴无向束，知之修炼五音足。","先辨浮沈有指归，弦头制度相催促。","右手抑扬禁淫邪，左手徘徊堪瞻瞩。","法于天，象于地，伏羲所造与心契。","先明理世见其真，六律含徽声嘹唳。","从兹化被先贤慕，激浊扬清消喜怒。","太素仁风去住间，元和之气皆遍布。","飞凤在天不可测，大小龙吟不费力。","响应听时有自然，举措安详能雅饰。","南风思政民俗化，顺从平等无高下。","淳朴相传今复兴，逍遥道德后宗亚。","指要直掌须反善，拊安排齐似剪取。","声来往，玄更玄，振兼文武情展转。","古与今来千万弄，几人通达能妙用。","广陵散好足仙踪，胡笳十八堪郑重。","堪郑重，何清切，依凭伎俩能拨剌。","轻挑重打善间钩，连蠲抡下轻微抹。","伯牙弹时如何美，汪汪洋洋似流水。","类例研究得刚柔，坏陵秋思无比拟。","叙志神和慢调{车尔}，修身治性藏幽隠。","苍龙鹤舞白雉飞，防奢止欲皆相准。"],"title":"缘识  其五八"}
