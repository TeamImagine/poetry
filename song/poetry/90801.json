{"author":"韩琦","id":90801,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["别殿深严峻宠班，再烦开府扼秦关。","棠郊阴满修前治，蕙帐香销在故山。","天意未容贤者乐，官方唯许老时闲。","苍生况结为霖望，岂要穷边俗吏攀。"],"title":"贺春卿加大资政职"}
