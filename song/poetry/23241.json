{"author":"王十朋","id":23241,"strains":["平仄平平仄仄平，仄平平仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["遥望香炉气欲烟，坐观湓浦浪舂天。","山川满目古今迹，云水千帆名利船。","万点白鸥家浩渺，一声赤壁酹婵娟。","诗篇细读张耘叟，倚遍阑干思黯然。"],"title":"题庾楼呈唐守立夫"}
