{"author":"强至","id":182737,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄仄平仄，仄仄平平仄仄平。"],"paragraphs":["笑语无踪莫更寻，每怀平昔恨犹深。","况看满幅相思字，曾诉幽闺独自心。","因想音容如在目，不知涕泪已盈襟。","恨销除是彩笺灭，弗比遗香苦易沉。"],"title":"箧中得调官时杨氏所寄书慨然追感"}
