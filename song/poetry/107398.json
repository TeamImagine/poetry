{"author":"王迈","id":107398,"strains":["仄仄仄仄平，平平仄平仄。","平平仄仄○，○平平仄仄。","平仄仄○仄，平仄仄平仄。","平仄仄仄平，○仄仄仄仄。","平○仄平仄，仄仄平○仄。","○平○仄仄，仄○仄仄仄。","平平平仄平，仄仄仄○仄。","平仄平仄平，平平仄平仄。","平平仄仄仄，仄仄仄○仄。","仄仄平平平，平仄平仄仄。","平平仄仄平，平平仄平仄。","平仄仄平平，○平平平仄。","仄○仄平平，○平平平仄。"],"paragraphs":["日月转四时，团团辗清昊。","人生一世间，轻尘栖弱草。","寒暑不相贷，容鬓岂常好。","嗟予涉世纷，闻道苦不早。","尘劳纵掀簸，冉冉风中葆。","行年将四十，素标已插脑。","星星才数茎，烂熳色胜缟。","耘镊虽暂无，安能遏衰槁。","黄精似可饵，已白恐难扫。","幸有琴心文，真诀堪却老。","华池溉隠芝，青青可常保。","斯理不吾欺，从今勤探讨。","要当验他时，难为常人道。"],"title":"白发叹  其一"}
