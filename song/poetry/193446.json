{"author":"苏轼","id":193446,"strains":["仄仄仄平仄，平平仄仄○。","平平平仄仄，仄仄仄平平。","仄平仄仄仄，○仄平仄平。","仄仄仄平仄，仄仄平仄○。","平○仄平仄，平仄仄○平。","平○仄平仄，平仄平平平。","仄平平仄仄，平仄○平平。","○平仄仄仄，仄仄仄○平。"],"paragraphs":["舍棹忽逾月，沙尘困远行。","襄阳逢汉水，偶似蜀江清。","蜀江固浩荡，中有蛟与鲸。","汉水亦云广，欲涉安敢轻。","文王化南国，游女俨如卿。","洲中浣纱子，环珮锵锵鸣。","古风随世变，寒水空泠泠。","过之不敢慢，伫立整冠缨。"],"title":"汉水"}
