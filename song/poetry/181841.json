{"author":"郑獬","id":181841,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["忆把貂裘买玉壶，重来不敢解金鱼。","当时曾谒将军府，今日还乘使者车。","歌管渐非人去后，楼台依旧雪消初。","韩门弟子偏怊怅，泪满朝阳耆旧书。"],"title":"过魏都"}
