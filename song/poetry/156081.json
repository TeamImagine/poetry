{"author":"文天祥","id":156081,"strains":["平仄平仄平？仄，仄平仄平仄仄仄。","仄仄○仄仄平仄，○仄平○仄○仄。","仄平平平仄，平○仄平仄。","仄平平○○平○，平平○仄仄仄仄。","平仄仄平仄平仄，仄平平平仄平仄。","○平○平仄仄○，仄平仄平仄平仄。","平平仄仄平平平，仄平仄仄平仄仄。","平平平仄仄平仄，仄平仄仄平仄仄。","平仄仄仄平平○，仄仄仄平○平仄。","○○仄仄○仄仄，平仄平平仄平仄。","平平仄仄平，仄仄平平仄平仄。","仄平仄○仄，仄平平仄仄。","仄仄仄平仄，平平平仄仄平仄。","仄平仄仄仄仄平，仄○平平仄○仄。","平平仄仄○平平仄仄，平平平仄仄仄○○仄。"],"paragraphs":["皇后嘉树生僪佹，四衢五衢合一轨。","德泽纯洽八方一，乘木而王固如此。","大明香琴橘，贞观玉华李。","一时图传传奇观，荣华过眼转九易。","惟有武城宅前树，不知何年已连理。","从来县官不以闻，武城子孙世专美。","人言协气薰嘉生，此家孝友陶协气。","朱门多少锁乔木，百年瞬息滋一喟。","焉得鼎鼎为轮囷，受命不迁相曾氏。","传闻此木更八世，方遇麻阳大夫记。","麻阳又几年，却入青螺地舆志。","比来彻当路，表名连瑞里。","有日捧图上，嘉禾灵草共青史。","物生隠显殆有时，展如之人亦应尔。","楩楠杞梓离奇生继此，庐陵城北不止称三瑞。"],"title":"题曾氏连理木"}
