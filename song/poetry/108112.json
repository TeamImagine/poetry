{"author":"袁甫","id":108112,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["浮云擘破月华明，怎得浮云不再生。","几度月明云几擘，全无云翳月全清。","后生欲解凭谁问，先觉虽知肯尽明。","苦硬工夫须彻底，秋云漠漠一轮横。"],"title":"读朱冠之诗有作三首  其二"}
