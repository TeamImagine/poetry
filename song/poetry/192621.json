{"author":"郭祥正","id":192621,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["结客元和六载春，探深碧落迹如新。","寸量秋色三千丈，名写岚光十四人。","文格迥欺韩愈老，字书尤逼小王真。","近来好事谁能及，我续遗音君可嗔。"],"title":"补到难篇终别作八句寄吴圣与长官"}
