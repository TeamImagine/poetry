{"author":"孔武仲","id":200710,"strains":["平仄平平仄，平平仄仄平。","仄平平仄仄，仄仄仄平平。","仄仄平平仄，○平仄仄平。","平平平仄仄，仄仄仄○平。","平仄○○仄，平平仄仄平。","平平平仄仄，仄仄仄平平。","仄仄○平仄，平平仄仄平。","仄○平仄仄，仄仄平平平。","平仄○○仄，平平仄仄平。","仄平平仄○，平仄仄平平。","仄仄平平仄，平○仄仄平。","仄○○仄仄，平仄仄平平。","仄仄平平仄，平平仄仄平。","平平仄平仄，平仄仄仄○。","仄仄平平？，平平仄仄平。","平平平仄仄，平仄仄平平。","平仄平平仄，平平仄仄○。","平平平仄仄，平仄仄平平。","仄仄平平仄，平平仄？平。","○平仄？平，仄仄仄平平。","仄仄○平仄，平平仄仄平。","平平仄平仄，平仄仄平平。","仄仄平平仄，平平○仄平。","仄平仄仄仄，平仄仄平○。","仄仄平平仄，○仄仄仄平。","平平平仄仄，仄仄仄○平。"],"paragraphs":["先帝谋西域，边功未告成。","一朝锄狡穴，万里振天声。","汉狱宜归死，汤罗尚借生。","淮阴甘就缚，颉利许留京。","云气占中国，星辰辟大明。","珠帘垂后殿，玉座肃西清。","二帝临朝会，千官响珮珩。","理司来执讯，译者为通名。","殊俗衣冠异，渠魁口眼狞。","孽狐仍俯听，穷鸟尚悲鸣。","上德均乾覆，胪传贷鼎烹。","大廷观舞兽，沧海息波鲸。","禄给朝晡糒，书通父子情。","熊罴已驯伏，蝼蚁敢縦横。","忆昨初擒冦，无惭古用兵。","谋谟维素决，军事许专征。","蕃汉心谐会，人祗力混并。","波涛迷古渚，氛雾压洮城。","惨淡移天阵，逡巡却冦营。","空拳槌猰{犭俞}，只矢陨搀枪。","杂种降无数，良民市不惊。","旗常配方召，干羽继韶茎。","奏捷公卿贺，酬勲将佐荣。","夏戎几失箸，辽主愿寻盟。","诡道吾何用，沈几见未萌。","终军虽喜事，勿复请长缨。"],"title":"献西俘"}
