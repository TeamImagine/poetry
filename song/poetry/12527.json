{"author":"曹勋","id":12527,"strains":["仄仄仄仄仄，平仄平平○。","平平仄平仄，仄仄平平平。","仄仄平平仄，仄仄平平平。","平平仄○平，仄仄平仄○。","平平仄平仄，仄仄平仄平。","○平仄平仄，仄仄平平平。","仄仄仄平仄，仄仄平仄平。","仄仄仄平仄，平仄平平平。","平平仄平仄，仄仄平平平。","平平仄○仄，仄仄平平平。"],"paragraphs":["驾景络绝响，游目低阴虹。","灵光转修袂，羽节飘晨风。","抗手辞金母，偃盖东华宫。","高仙发空谣，逸响飞九重。","霞觞艳流日，叠舞歌玉童。","缘云上虚籁，笑语铿洪钟。","海水屡清浅，倏忽欣再逢。","不惜暂游诣，情款无初终。","欢余促归轸，摄辔翔斑龙。","投闲憩三素，保绩崇真功。"],"title":"游仙四首  其四"}
