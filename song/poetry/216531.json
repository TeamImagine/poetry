{"author":"张耒","id":216531,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["天倚冈峦翠万重，倚楼搔首更书空。","莓苔古屋荒秋雨，草木空山起夜风。","汉帛北来邀塞雁，楚招南望忆江枫。","尘埃流落悲生事，白发年来拟见攻。"],"title":"福昌杂咏五首  其四"}
