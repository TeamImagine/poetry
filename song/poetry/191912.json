{"author":"郭祥正","id":191912,"strains":["仄○仄○平○平，平平仄平平仄平。","平平平仄仄平仄，仄仄平平平仄○。","平○仄○平平仄，仄仄平平仄仄平。","仄仄平平仄平仄，平平仄仄平平平。","平平仄仄平仄仄，平仄平仄平平平。","平平平仄仄仄仄，仄仄○○平仄平。"],"paragraphs":["我乘逸兴浮扁舟，杨花渡江飞满头。","河豚初熟鲚鱼烂，借问春光须少留。","人间乍听黄金鸟，物外谁怜白雪鸥。","但愿沧波化为酒，青山两岸皆糟丘。","人生快意天地小，登览何必须瀛洲。","渔歌声断自起舞，酩酊更看江月流。"],"title":"江上游"}
