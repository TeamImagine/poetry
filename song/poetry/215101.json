{"author":"杨时","id":215101,"strains":["仄平平平平，○平平平平。","仄仄平平平，平平仄平平。","平仄仄平仄，平平仄平平。","○仄仄仄仄，仄仄仄仄平。","平仄○平平，平平仄平平。","平平仄平仄，仄仄平平平。","平平仄○○，仄仄仄平平。","平仄仄平仄，平平仄平平。","平平仄仄仄，○平仄平平。","仄平仄平平，○仄平仄平。","仄仄平仄○，平平仄○平。","平平仄平平，仄平平平平。","平平仄平仄，平平仄平平。","仄平仄平仄，仄平平仄平。","仄仄平平仄，平仄仄平平。"],"paragraphs":["结庐依林丘，回峰争盘纡。","下阚清池渊，凭轩数游鱼。","飞阁出云表，浮烟袭簪裾。","中有傲世士，脱略自谓愚。","高义轻籯金，贻谋有诗书。","青编富充宇，散秩罗琼琚。","鳞鳞壁间题，一一露珊瑚。","嗟予久昏塞，荒蹊少耘锄。","昌黎已隔世，将焉问夷涂。","道逢北山公，荷锸时与俱。","皎皎河曲叟，朋侪共欷歔。","高斋一来游，豁然心神舒。","篱东有余址，谁能薙榛芜。","结茅可容席，一瓢来此居。","寄谢陶彭泽，何必爱吾庐。"],"title":"题愚斋"}
