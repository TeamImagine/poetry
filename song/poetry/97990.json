{"author":"赵汝鐩","id":97990,"strains":["仄○平平平平平，仄仄仄仄平平○。","平平平仄平仄仄，平平仄仄平平○。","仄平仄平仄仄仄，仄仄仄仄平○平。","平平平平仄平仄，仄仄仄仄平○平。","仄仄平平仄平平，仄平○仄仄○○。","仄平仄仄平仄平，平平○平平○平。","仄仄仄仄平○平，仄仄仄平平仄平。","平仄仄仄仄仄仄，仄平仄仄仄○仄。","平平平平仄仄平，仄仄平仄○仄仄。","仄平平仄仄平平，平仄仄平平仄平。","仄平仄仄○仄平，仄仄仄平平平平。","仄○仄仄仄仄平，平仄仄仄仄仄平，平仄仄仄仄仄平。","平平仄仄仄仄○平平，仄○仄平仄仄仄仄平平平。"],"paragraphs":["洞庭吞天天无风，月印一镜星涵空。","波心千丈光五色，渔人啧啧疑垂虹。","睨而视之寂不见，举网下罩追遗踪。","须臾雷轰怒涛吼，鼓荡六合雰溟蒙。","所得非鱼亦非龙，炯然三尺贯当中。","肉销骨立精气融，铿鍧其声韬其锋。","越砥稍稍加磨礲，壮士见之肝胆雄。","雷焕已死不可起，有谁解识斗间气。","人疑龙泉或太阿，万古凡剑空一洗。","倚楼西北望边城，连月亘天烽火明。","隠忧枕上思请缨，夜半跃鞘床头鸣。","梦中见告若有神，吾价岂但直百金，吾勇岂但敌一人。","知君素有击楫中流心，誓当助君报国万里清胡尘。"],"title":"古剑歌"}
