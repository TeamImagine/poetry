{"author":"吕本中","id":247353,"strains":["仄平仄仄平平平，仄○仄仄仄仄平。","仄平仄平平仄平，仄仄仄仄○平平。","平平仄仄平仄平，仄仄仄○平仄平。","平平仄仄仄仄平，仄平仄平平仄平。","○仄仄仄平平○，平平仄平仄仄仄。","仄平仄仄平平平，○平仄仄平平平。"],"paragraphs":["范郎醉倒西风前，夜思赵子起不眠。","与渠别来今几年，细数往事如雷颠。","尘埃刺促今尚贤，问我北行诗几篇。","残篇断简弃不编，鹤鸣九皋鸢唳天。","燕雀欲上无寅缘，江湖旧游性所便。","我先往矣君加鞭，更呼赵子来同船。"],"title":"与范益谦饮有怀才仲"}
