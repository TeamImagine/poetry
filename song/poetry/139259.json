{"author":"陈著","id":139259,"strains":["仄仄平仄仄平平，仄仄平平仄仄平。","平○平平○仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["万镫无复艳端门，一簇星球里域春。","羌调悲酸吹笛社，邨声祥瑞卖饧人。","鬼神亦要民心乐，山谷聊舒世态颦。","最好今宵天上月，安知时事有陈新。"],"title":"次韵董伯和镫夕有感二首  其一"}
