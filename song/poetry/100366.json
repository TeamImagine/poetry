{"author":"郑清之","id":100366,"strains":["平仄仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄○。","仄仄仄平平仄仄，仄平平仄仄平平。"],"paragraphs":["浮湛世事付洪乔，欹枕迢迢度永宵。","雨细无声檐溜滴，香残有烬篆烟销。","翻盆硕鼠全欺暗，绕鬓飞蚊始作娇。","老去易惊寒暑变，几多今夕又明朝。"],"title":"夜雨不睡  其一"}
