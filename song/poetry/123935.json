{"author":"王柏","id":123935,"strains":["仄平平平仄平仄，平仄平仄仄平仄。","仄平仄平平仄仄，仄仄仄仄仄平仄。","平平仄仄平仄仄，仄仄平平平仄仄。","仄○仄仄平仄仄，平平平仄仄仄仄。","平平仄仄平仄平，平平平平平仄平。","平仄平仄平○平，仄平平仄○仄平。","仄仄○仄平平○，仄仄平平平仄平。","仄仄仄○仄仄○，平仄仄平平平平。"],"paragraphs":["洛龟圆文锡神禹，箕子陈范畀周武。","九畴自天伦既叙，向用一以寿为主。","人生富贵何足数，最要康宁安厥处。","尔其好德全付予，惟皇之极必福汝。","君侯有德存此心，居官居家堂两铭。","强弱人己无留情，湛然方寸如砥平。","蔼蔼庭鲤双趋庭，指此良方垂后昆。","信受奉行不敢轻，宜尔子孙皆千龄。"],"title":"题平心堂"}
