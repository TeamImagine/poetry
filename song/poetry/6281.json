{"author":"张九成","id":6281,"strains":["仄仄平平仄，仄仄仄仄仄。","平仄仄平○，平平○仄仄。","平平平仄仄，平○平仄仄。","平平○仄平，仄仄仄仄仄。","仄平平仄○，仄仄仄仄仄。","仄仄仄仄平，平仄平仄仄。","仄平仄仄平，仄仄平平仄。","平平○仄○，平仄平平仄。"],"paragraphs":["不是南方热，爱此有永日。","人事断经过，萧然空一室。","风惊窗外竹，声如清庙瑟。","西塘荷已花，北户枣亦实。","仕途非所长，进寸辄退尺。","所以入市朝，愁苦甘首疾。","谪来已九年，底事无忧色。","山林兴甚长，湖海情何极。"],"title":"十九日杂兴  其一"}
