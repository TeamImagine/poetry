{"author":"张九龄","id":12971,"strains":["平平仄平仄，平平仄平平。","平仄平平仄，平平仄仄平。","平平平仄仄，仄平仄平平。","仄○仄仄仄，仄仄○平平。","○仄平平仄，仄平平平平。","平平仄平仄，仄仄平平平。","仄仄仄平仄，平仄仄仄平。","仄平平○仄，仄平平仄平。","平仄仄平○，平平平仄平。","仄平平○仄，仄仄平平平。","仄仄○仄仄，仄仄平平平。","平平平仄仄，仄仄仄○○。","○仄仄平仄，仄平平仄平。"],"paragraphs":["山城本孤峻，凭高结层轩。","江气偏宜早，林英粲已繁。","余滋含宿霁，众妍在朝暾。","拂衣释簿领，伏槛遗纷喧。","深俯东溪澳，远延南山樊。","归云纳前岭，去鸟投遥村。","目尽有余意，心恻不可谖。","朅来彭蠡泽，载经敷浅原。","春及但生思，时哉无与言。","不才叨过举，唯力酬明恩。","美化犹寂蔑，迅节徒飞奔。","虽无成立效，庶以去思论。","行复徇孤迹，亦云吾道存。"],"title":"岁初巡属县登高安南楼言怀"}
