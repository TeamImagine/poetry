{"author":"白居易","id":15063,"strains":["仄仄仄，仄仄仄，仄仄平平仄平仄。","平平仄○仄○平，仄平仄仄平仄平。","仄仄平○仄仄仄，仄平○仄○平平。","平平○平仄平仄，仄仄平平仄○仄。","○平仄仄仄仄平，平仄平平○仄平。","仄仄平○仄平仄，仄平○仄○平○。","仄仄平仄平○仄，仄仄仄仄平仄○。","仄○平○平仄仄，仄仄仄平平仄平。","○仄平○平仄仄，平仄平平仄仄平。","平平平平○仄仄，仄平平仄平平仄。","仄仄○平○仄平，○仄平平○平仄。"],"paragraphs":["母别子，子别母，白日无光哭声苦。","关西骠骑大将军，去年破虏新策勋。","敕赐金钱二百万，洛阳迎得如花人。","新人迎来旧人弃，掌上莲花眼中刺。","迎新弃旧未足悲，悲在君家留两儿。","一始扶行一初坐，坐啼行哭牵人衣。","以汝夫妇新燕婉，使我母子生别离。","不如林中乌与鹊，母不失雏雄伴雌。","应似园中桃李树，花落随风子在枝。","新人新人听我语，洛阳无限红楼女。","但愿将军重立功，更有新人胜于汝。"],"title":"新乐府 母别子\t刺新间旧也"}
