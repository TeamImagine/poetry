{"author":"释道潜","id":202870,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["金铎哀传静列营，将星飞坠汉蕃惊。","森森气与秦山在，奄奄魂随陇水倾。","塞路箫笳悲部曲，海天风雨湿铭旌。","堪嗟未勒燕然石，遽失连云万里城。"],"title":"俞公达待制挽辞  其一"}
