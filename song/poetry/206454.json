{"author":"黄庭坚","id":206454,"strains":["平平仄○仄仄仄，仄仄○仄平仄平。","平平仄仄平平仄，仄仄平平仄仄平。","平仄平平仄平仄，○平仄平仄仄平。","平平仄平平仄仄，平仄平平仄仄平。"],"paragraphs":["朱颜苦留不肯住，白发正尔欺得人。","婵娟去作谁家妾，意气都成一聚尘。","今日牛羊上丘垄，当时近前左右嗔。","花开鸟啼荆棘里，谁与平章作好春。"],"title":"出城送客过故人东平侯赵景珍墓"}
