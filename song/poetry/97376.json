{"author":"高翥","id":97376,"strains":["平仄平平平仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["浮利浮名心已灰，三间茅屋白云堆。","先生自酿松精酒，侍女能持藤瘿杯。","养鹿晓随原草去，放猿时摘野花来。","近闻身口浑无累，槲叶黄菁绕宅栽。"],"title":"黄居士山房"}
