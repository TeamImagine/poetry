{"author":"杨亿","id":210647,"strains":["平仄仄平仄，平平仄仄平。","仄平○○仄，平仄仄平平。","○仄平平仄，平平仄仄平。","仄平平仄仄，仄仄仄平○。","仄仄平○仄，平平仄仄平。","平平仄平仄，仄仄仄平平。"],"paragraphs":["南越尉佗国，罗池子厚神。","桂林驱传远，芸阁解嘲频。","行槖黄金满，归程皂盖新。","一麾愁度岭，五彩喜宁亲。","薏苡偏防疾，蒲芦善化人。","蓬山直庐在，几砚日生尘。"],"title":"秘阁王校理知柳州"}
