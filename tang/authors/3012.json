{"name":"程太虚","id":3012,"desc":"隋程太虚，西充人。自幼学道，精修勤苦。隐居南岷山，绝粒，有二虎侍左右。九井十三峰，皆其修炼处也。一夕，大风雨，砌下得碧玉印。每乞符祈年，印以授之，辄获丰稔。唐元和中解体，后迁神于元宫，容貌不变。宣宗命人求之，过商山，宿逆旅，蹑险有居第如公馆。青童引见，一道士自称程太虚，祖居西充。且嘱曰：“明岁君自蜀至南岷，无忘我。”及至蜀，视画像，与前见者无异。宋赐号道济大师。（《古今图书集成·职方典·顺庆府部》引《总志》）"}
