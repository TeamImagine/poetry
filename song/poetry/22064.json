{"author":"王十朋","id":22064,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["咏歌沂水舞雩风，气压当时冠与童。","人似贾生年更少，家传孙绰赋尤工。","孤罴傲兀深丛里，一鹗轩昂众鸟中。","早取功名寄衣钵，古来相种出山东。"],"title":"寄孙永之"}
