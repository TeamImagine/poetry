{"author":"孙应时","id":82009,"strains":["○平仄仄仄，仄仄仄仄平。","仄仄平○平，仄仄平平平。","平平仄仄仄，仄仄仄○○。","仄平平仄平，仄仄平仄○。","仄○仄仄仄，仄平仄平平。","仄仄○仄仄，仄仄平仄平。","平平仄仄仄，平平仄平○。","○○平平平，仄仄平平仄。"],"paragraphs":["驱车适古道，道古世已今。","翳翳逃空虚，幸有跫然音。","欢言指万里，握手再沈吟。","得无霜露繁，恐复江汉深。","我闻道渴者，朵颐望梅林。","至味难诳口，达士多远心。","天渊本旷荡，鸢鱼各飞沈。","相期昆仑颠，弄月鸣瑶瑟。"],"title":"毗陵龚君以崈见投古风思致不凡依韵答之  其一"}
