{"author":"王迈","id":107603,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["寄我端溪玉一弯，文房取友此其端。","眼中厌看珊瑚树，掌上忻擎紫马肝。","底用千金求国手，拟封九锡霸词坛。","他时游宦南州路，免载囊中只石还。"],"title":"寄郑龙川子汝瞻岩翁二首一叙别怀一谢惠端砚  其二"}
