{"author":"钱惟演","id":189046,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["欲网珊瑚碧浪深，横塘斜日带秋阴。","汉宫此地留金餠，洛浦何人遗锦衾。","舞学西城回雅态，歌传南国有余音。","韩凭恨魄如长在，青骨香销亦见寻。"],"title":"再赋七言"}
