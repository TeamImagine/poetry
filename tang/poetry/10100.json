{"author":"韩愈","id":10100,"strains":["仄平平○平平仄，平○平平仄平仄。","仄平平○仄仄平，仄仄平○仄仄○。","○仄平平仄仄仄，平平仄仄仄平仄。","仄平平平仄平○，仄平平仄平平平。","平平平平仄平仄，仄○仄平？平平。","仄仄平平○仄仄，仄仄平○仄平仄。","仄平平仄仄仄平，仄平平仄仄平平。","仄平○○仄仄仄○仄，平平仄○○○平。","仄仄平平仄平仄，仄○仄平平平平仄平仄○平平。"],"paragraphs":["曲江千顷秋波净，平铺红云盖明镜。","大明宫中给事归，走马来看立不正。","遗我明珠九十六，寒光映骨睡骊目。","我今官闲得婆娑，问言何处芙蓉多。","撑舟昆明度云锦，脚敲两舷叫吴歌。","太白山高三百里，负雪崔嵬插花里。","玉山前却不复来，曲江汀滢水平杯。","我时相思不觉一回首，天门九扇相当开。","上界真人足官府，岂如散仙鞭笞鸾凤终日相追陪。"],"title":"奉酬卢给事云夫四兄曲江荷花行见寄幷呈上钱七兄阁老张十八助教"}
