{"author":"黄彦平","id":252700,"strains":["仄平仄仄仄○仄，平平○平平仄仄。","平平仄仄仄平仄，仄仄平平仄平仄。","平平平平平仄仄，平平仄仄平○仄。","平○平仄仄○仄，仄仄仄平平仄○。","平平仄仄仄○平，○仄平平仄仄仄。","平○平○仄平仄，仄仄平平平仄仄。","平平仄仄仄平仄，平平仄仄平平仄。","平○仄仄平平○，仄仄平平平仄仄。","平平平仄仄仄平，仄平○平平仄仄。","平平仄仄平平仄，仄平仄仄○平○。"],"paragraphs":["士生涉道有深浅，时来行身随近远。","飞云邂逅作霖雨，雨足云归自舒卷。","南阳躬耕心不悔，东山忽起颜犹腆。","威行巾帼喜折屐，得倍古人谋盖鲜。","杨颙恸哭野王筝，叹息成言那及践。","关中丞相富丘壑，掩鼻功名聊不免。","前年一战靖江浒，今年再战开淮甸。","心期绿野园林胜，梦想黄冈松桧晚。","渊明孤往欲问津，赤松从游非众愿。","凭虚或喜凌云赋，远游请续离骚传。"],"title":"赵丞相黄冈独往亭"}
