{"author":"李若水","id":6956,"strains":["仄平仄仄平平平，仄平平仄平平平。","仄平○平仄平仄，平仄仄平平仄平。","平平平仄平○仄，仄平仄仄平平○。","平平仄仄仄平仄，平平仄仄○○平。","仄平平仄仄仄仄，平仄平仄○平平。","平平仄仄仄平仄，仄平仄仄仄平○。","平○仄仄仄○仄，平○仄仄平平平。","平平平仄仄平仄，平平平仄平仄平。","仄平平仄仄平仄，平仄仄仄平平平。","仄仄平平仄平仄，仄仄平○仄○平。"],"paragraphs":["断云托月天南东，梦魂初下蓬莱峰。","绕街敲金戒天晓，乌帽溯凉奔竹宫。","神明之囿严且邃，踵门已觉尘凡空。","温温妙友隔窗语，徐徐好日当庭红。","案头书帙万卷富，门外帘影三秋风。","东家所慎盖先此，小人曷敢不精衷。","绯衣赞者趣行事，升降拜起庄微躬。","丁东环佩众泉咽，荧煌星斗千炬烘。","瘦羊端笑古人细，肥马暂逐儿曹雄。","指日欃枪落天外，告庙还看礼更丰。"],"title":"竹宫长句"}
