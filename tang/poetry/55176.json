{"author":"萧颖士","id":55176,"strains":["平○仄仄仄，平平仄平仄。","仄平平平平，仄仄平仄仄。","平平？平平，仄仄平仄○。","平仄○仄仄，○平仄平平。","仄平平平仄，仄仄平仄仄。","平○仄仄平，○仄仄平仄。","仄平仄仄仄，仄仄平○平。","平平仄仄仄，仄仄平平平。","仄○平平仄，仄○平仄仄。","○平仄仄平，○仄仄平仄。","仄平○仄仄，仄仄平仄○。","平平仄仄仄，平仄○○○。","平平○仄平，仄仄平仄仄。","平仄仄仄仄，○平仄平仄。"],"paragraphs":["山县遶古堞，悠悠快登望。","雨余秋天高，目尽无隐状。","绵连滍川回，杳渺鸦路深。","彭泽兴不浅，临风动归心。","赖兹琴堂暇，傲睨倾菊酒。","人和岁已登，从政复何有。","远山十里碧，一道衔长云。","青霞半落日，混合疑晴曛。","渐闻惊栖羽，坐叹清夜月。","中欢怆有违，行子念明发。","仅能泯宠辱，未免伤别离。","江湖不可忘，风雨劳相思。","明时当盛才，短伎安所设。","何日谢百里，从君汉之澨。"],"title":"重阳日陪元鲁山德秀登北城瞩对新霁因以赠别"}
