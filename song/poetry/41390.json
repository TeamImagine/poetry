{"author":"陆游","id":41390,"strains":["仄仄平平平仄仄，平平仄仄平平仄。","平平仄平仄仄仄，仄仄仄平平仄仄。","平平平平仄仄仄，平平仄仄平平仄。","仄平仄仄仄平平，仄仄平平仄平仄。"],"paragraphs":["健席高樯梅市路，朱桥绿树兰亭步。","儿时钓游略可记，不料耄年犹此处。","渔歌相和苇间起，菱船远入烟中去。","世间万事等浮云，耐久谁如两芒屦。"],"title":"新秋往来湖山间四首  其四"}
