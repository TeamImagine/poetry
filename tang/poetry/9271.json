{"author":"权德舆","id":9271,"strains":["仄仄仄仄仄平平，仄仄○平仄仄平。","仄仄平平仄仄○，○平仄仄仄平平。","○平仄仄平平仄，平仄平平仄平仄。","○平仄仄仄平平，仄○平平仄平仄。","仄仄平平○仄平，平平平○仄平平。","仄平仄仄平平仄，○仄平平仄仄平。"],"paragraphs":["五代武弁侍明光，辍佐中权拜外郎。","记事还同楚倚相，传经远自汉扶阳。","离堂处处罗簪组，东望河桥壮鼙鼓。","三城晓角启轩门，一县繁花照莲府。","上略儒风并者稀，翩翩驺骑有光辉。","只今右职多虚位，应待他时伏奏归。"],"title":"送韦行军员外赴河阳"}
