{"author":"宋祁","id":13816,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["红蕖薰幕得僚英，膝下斑裳捧檄荣。","露茗一枪蠲蜀渴，丝莼千里佐吴羹。","驻车吏识官桥柳，作赋人传陇坻鹦。","夜席两宫求士切，天官宁复带糊名。"],"title":"寄鄂渚胡从事"}
