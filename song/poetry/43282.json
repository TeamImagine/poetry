{"author":"范成大","id":43282,"strains":["仄平平仄仄平平，仄仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["种成桃李恰新阴，忽忆家山丛桂林。","客路莫嫌归计拙，春江争似骇机深。","一封朝奏钧天梦，万里江行魏阙心。","后日还朝饱风露，黑头应有雪丝侵。"],"title":"送张真甫中书奉祠归蜀"}
