{"author":"孔平仲","id":203379,"strains":["仄仄仄平平，仄仄仄平平。","仄仄平○○，平平○仄平。","仄仄仄平仄，平仄仄平仄。","仄仄平仄仄，平平仄平仄。","平平仄仄仄，仄仄平仄平。","仄仄○仄仄，仄平仄仄平。","仄平仄仄仄，平仄仄平仄。","平平仄仄仄，仄平平平仄。"],"paragraphs":["损此以锱铢，益我以千金。","岂足为轻重，徒能劳尔心。","覆彼以狐貉，蒙此以𫄨绤。","岂足为厚薄，徒能损卿德。","南山有鸷鸟，睥睨天地秋。","有意横八极，固非守一丘。","老鸱吓腐鼠，安可施于此。","鹓雏尚不屑，况非鹓雏比。"],"title":"读庄子"}
