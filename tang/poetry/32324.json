{"author":"吴融","id":32324,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平○仄仄平。","仄平平仄仄，平○仄平平。","平仄平平仄，平平仄仄平。","○平仄平仄，平仄仄平平。"],"paragraphs":["化去蛮乡北，飞来渭水西。","为多亡国恨，不忍故山啼。","怨已惊秦凤，灵应识汉鸡。","数声烟漠漠，余思草萋萋。","楼迥波无际，林昏日又低。","如何不肠断，家近五云溪。"],"title":"岐下闻杜鹃"}
