{"author":"彭龟年","id":71835,"strains":["平平仄仄仄，仄平平仄平。","○平仄平○，平仄仄仄仄。","仄平仄平仄，平仄平平平。","仄仄仄平平，仄仄仄平平。","平平仄仄仄，平仄○平○。","平仄仄仄○，仄仄○平平。"],"paragraphs":["平生学不力，莫移资禀偏。","疏愚寡周防，戆直绌巧谝。","出身仕官府，何幸依仁贤。","朴樕本无庸，刻画几成妍。","江湖政浩荡，云汉难攀缘。","何以慰我思，一语当韦弦。"],"title":"别张袁州五首  其五"}
