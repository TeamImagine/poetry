{"author":"李石","id":20344,"strains":["仄平平平平仄仄，平平平仄○○仄。","平平仄仄仄仄平，仄仄仄平平仄仄。","○○○平仄平仄，仄仄平平仄平仄。","平平仄仄仄仄平，仄仄○平仄平仄。","平平○平仄仄仄，仄仄平平平仄仄。","平平平仄仄平仄，仄仄平平仄○仄。","仄平仄仄仄平平，仄仄仄平平仄仄。"],"paragraphs":["我家群鸡真似木，君家双鸭重如玉。","情知此物不敢烹，未忍戛羹求剩馥。","传闻深村水田里，翠羽成群蔽溪谷。","乔仙两舄不用多，尺纸长须慰幽独。","墙头瓠壶舍下笋，唤作蒸鹅烹健犊。","前时馋客错欢喜，益水添薪费煎促。","主人此外北窗风，饭后乳瓯初睡足。"],"title":"谢杨寿卿送双鸭用香木拄杖韵"}
