{"author":"周紫芝","id":240685,"strains":["○仄平平仄，平○仄仄平。","仄平平仄仄，平仄仄平平。","平仄仄平仄，平平平仄平。","仄平平仄仄，平平仄平平。","仄○仄平仄，平平仄仄平。","平○仄平仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","○平○仄仄，仄仄仄平平。","平仄平平仄，平平仄仄○。","仄平平仄仄，仄仄仄○○。","平○平○仄，○平仄仄平。"],"paragraphs":["闻说寻山屐，闲穿近郭村。","眼明山净绿，心爱水清喧。","幽事付余日，狂歌终放言。","地经殊代远，名为老僧存。","境胜醒朝梵，蔬甘饱夕飧。","僧应只灵运，客或是文园。","觅句闻吴咏，投文吊楚魂。","梦时惊远籁，背喜曝微暾。","历井窥云窟，穷山绕石根。","蹇驴当复跨，促席未容温。","儿辈休嗤点，吾曹自引援。","浊醪聊共把，蠧简付重论。","归和山中句，挑灯老眼昏。"],"title":"次韵黄子才野步饭怀禅师道场"}
