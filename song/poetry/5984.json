{"author":"李处励","id":5984,"strains":["平平仄仄平，仄仄平平仄。","仄平仄仄仄，仄仄○平仄。","平平仄平仄，仄仄仄平仄。","○○仄平平，仄仄○平仄。","仄平仄○○，仄仄仄○仄。","平平仄仄平，平仄仄平仄。","仄仄○平仄，平平仄平仄。","仄平仄平仄，仄仄仄平仄。","平仄平仄平，仄平仄平仄。","仄仄○仄平，平○仄平仄。","仄仄仄平平，平平仄仄仄。"],"paragraphs":["南柯一梦还，不待黄粱熟。","脱身解印绶，矫迹回林麓。","珂声绕危磴，旆影照飞瀑。","殷殷倚岩峰，艳艳穿篱菊。","佛宫古藏胜，释子出迎肃。","轩盈架碧崖，钟磬响虚谷。","好鸟献晴语，幽兰吐寒馥。","少焉耻奔竞，老矣厌羁束。","游宦非养高，勇归乃知足。","啸里藏至音，琴中隐真曲。","注目久无言，呼童取醴醁。"],"title":"题萃清阁"}
