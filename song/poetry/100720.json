{"author":"汪莘","id":100720,"strains":["平平仄仄仄平平，仄仄平平仄仄平。","仄仄仄平平仄仄，仄平平仄平平平。","仄平仄仄平平仄，平仄仄平仄仄平。","平仄仄平平仄仄，平○平仄仄平平。","仄平仄仄○平仄，平仄平○仄仄平。","仄仄平平平仄仄，平平仄仄仄平平。","平○平仄○平仄，仄仄平○平仄平。","○仄平平○仄仄，仄平○仄○平○。","平平仄仄平平仄，仄仄平平仄仄○。","仄仄平平平仄仄，○平平○仄平平。","仄平仄仄平平仄，平仄○平仄仄平。","仄仄平平平仄仄，仄○平○仄平平。","平平仄仄平平仄，仄仄平平仄仄○。","平仄仄平平仄仄，平○平仄仄平平。","○平○仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平○仄仄平○。","仄平仄仄○平○，平仄○○仄仄平。","仄仄平平仄平仄，平平平仄仄平平。"],"paragraphs":["鳌山万仞峙璇霄，上有高真道寂寥。","拔足壮能轩物表，洗心清不浑尘嚣。","洞天别有风光异，人世那知宇宙遥。","云覆醮坛闲悄悄，烟凝仙室静萧萧。","步虚韵稳听晨礼，环珮声迟识晚朝。","饭啖青精颜色好，词歌白鹤利名消。","囊空阿堵缘辞宠，匣蓄干将为斩妖。","折角巾多裁氎布，隠居衣尽屏鲛绡。","神游汗漫趋蓬岛，禹步回旋指斗杓。","九转丹砂盈日月，三千功行继松乔。","密渠细石通泉窦，斜插疏篱护药苗。","瓮里香醪斟琥珀，壁间修扇阁芭蕉。","蟠桃欲熟人争窃，野菜初生手自挑。","花卉得时舒锦绣，瓶汤娱客奏笙箫。","长松夭矫龙千尺，嫩竹琳琅玉万条。","凤翅乱峰森洞口，羊肠微径绕山腰。","床眠瘿木肱常曲，兀坐文藤足屡翘。","衮衮骞河倾俊辩，温温和璞琢孤标。","我惭未跃三春浪，君去行看八月潮。","好把阴功拯存没，西归宜早买吴舠。"],"title":"赠祁门不老山高法师"}
