{"author":"白居易","id":15323,"strains":["平平○仄仄，仄仄平○平。","平平平仄仄，仄仄平平○。","平仄仄平仄，仄平○仄平。","平平平仄仄，平仄平平平。","仄仄仄平仄，仄平平仄平。","仄平仄平仄，○仄○○○。","仄○平仄仄，仄平平仄平。","平平仄平仄，○仄平平平。","仄平仄仄仄，仄仄平平平。","平仄仄平○，平平平平平。"],"paragraphs":["高才淹礼寺，短羽翔禁林。","西街居处远，北阙官曹深。","君病不来访，我忙难往寻。","差池终日别，寥落经年心。","露湿绿芜地，月寒红树阴。","况兹独愁夕，闻彼相思吟。","上叹言笑阻，下嗟时岁侵。","容衰晓窗镜，思苦秋弦琴。","一章锦绣段，八韵琼瑶音。","何以报珍重，惭无双南金。"],"title":"酬张太祝晚秋卧病见寄"}
