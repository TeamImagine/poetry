{"author":"骆宾王","id":34261,"strains":["仄仄平平仄，平○仄仄平。","平平平仄仄，仄仄仄平平。","仄仄平平○，仄平平○平。","平平○仄仄，仄仄仄平平。","仄仄○平仄，○平仄仄○。","仄平平仄仄，○仄仄平○。","平仄平○仄，平平仄仄平。","平平仄○仄，平平仄平平。"],"paragraphs":["昔负千寻质，高临九仞峰。","真心凌晚桂，劲节掩寒松。","忽值风飙折，坐为波浪冲。","摧残空有恨，拥肿遂无庸。","渤海三千里，泥沙几万重。","似舟飘不定，如梗泛何从。","仙客终难托，良工岂易逢。","徒怀万乘器，谁为一先容。"],"title":"浮槎"}
