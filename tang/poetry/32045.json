{"author":"韩偓","id":32045,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["静景须教静者寻，清狂何必在山阴。","蜂穿窗纸尘侵砚，鸟鬬庭花露滴琴。","莫笑乱离方解印，犹胜顚蹶未抽簪。","筑金总得非名士，况是无人解筑金。"],"title":"赠隐逸"}
