{"author":"岳珂","id":105677,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["去载西陲夏正初，首惊禹阁下除书。","璇杓导旨方螭陛，珍圉迎厘又燕居。","三见纶音传诏玺，六看棨信到耕锄。","祇今又上公车奏，何日烟蓑返老渔。"],"title":"庚子三月二十七日又易守当涂四月十一日发辞免之牍书怀成二唐律  其二"}
