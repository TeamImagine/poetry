{"author":"吕陶","id":186253,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["出郭行行数里村，石梯盘曲到禅门。","亭开髙槛侵山脚，水过方池断竹根。","城市尘埃终日远，烟岚气象四时存。","约公乘兴重来此，延纳清风尽一樽。"],"title":"偕友人游上方南禅"}
