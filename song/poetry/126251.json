{"author":"叶茵","id":126251,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["蚁梦功名觉即休，驹阴岁月去难留。","伤今不复并三乐，拟古犹堪续四愁。","松下抱琴尘外境，雨余莳药柳边洲。","老来莫问浮生事，醉后同为造物游。"],"title":"自遣"}
