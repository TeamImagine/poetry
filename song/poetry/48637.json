{"author":"杨万里","id":48637,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平仄仄，平仄平平仄仄平。","平仄仄平平仄仄，平平平仄仄平平。"],"paragraphs":["寒泓不到十余年，老眼重看意惘然。","漱裂苍崖玉龙口，堕成清镜雪花天。","须烦佛界三昧手，拈出茶经第二泉。","珍重赞公惊久别，且谈诗句未谈禅。"],"title":"惠泉分茶示正孚长老"}
