{"author":"岳珂","id":105448,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。","仄仄平平仄仄仄，平平平仄仄平平。"],"paragraphs":["虚栏四面挹湖光，最爱薰风六月凉。","万朵芙蕖红影闹，两行杨柳绿丝长。","铺陈雪月晶明态，商略阴晴浓淡妆。","四序清游总如此，春波何事独名堂。"],"title":"春波堂小饮怀棠湖旧隠三首  其三"}
