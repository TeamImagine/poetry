{"author":"李光","id":236043,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["细葛香罗罢赐衣，十年风雨暗蜗庐。","浴兰纫佩怜儿女，悬艾题符徇井闾。","地胜斗墟饶赋咏，日长莲幕少文书。","欲凭尺素传深意，千里殷勤附雁鱼。"],"title":"次韵叔兴计议端午发家书感怀之诗"}
