{"author":"项安世","id":53350,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["壮士从军不废诗，何妨笳鼓间箫箎。","秋城夜观无公事，月胁天心有咏思。","岁稔公私方暇乐，时平福履正来绥。","金陵风月三千首，共看君侯羽扇麾。"],"title":"再次韵谢潘都干"}
