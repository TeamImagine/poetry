{"author":"喻良能","id":51774,"strains":["平仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乌饭山边白玉团，瑞光千丈溢清寒。","斜穿逆旅茆茨室，正照先生苜蓿盘。","聊向青天思太白，却吟飞鹊忆曹瞒。","今宵不拟逢明月，更向尊前仔细看。"],"title":"中秋终日雾雨予还自都下宿分水岭夜漏约七八刻月出乌饭草荐山之东徘徊窗牖间欣然把酒对之因赋长句"}
