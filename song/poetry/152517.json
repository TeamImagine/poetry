{"author":"方一夔","id":152517,"strains":["平仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["飞凤翩翩下九阍，先生出处重斯文。","不将锺鼎易朱绂，要老桐山守白云。","处士一生纯是晋，逸民千古尚为殷。","皇家恩意如天大，定把三峰乞与君。"],"title":"贺方逢辰得宣命"}
