{"author":"戴表元","id":161190,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["玉食婵娟非寿资，清怀犹胜几男儿。","壶觞竹寺寻秋月，灯火荷斋听雨时。","补衲有衣曾礼佛，吞舟无诀莫凭医。","平生潇洒王文学，地下相逢且说诗。"],"title":"史亨父挽诗"}
