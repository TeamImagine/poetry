{"author":"刘摰","id":187095,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["尽室攀萝入五峰，峰前金碧寺飞空。","山当星鸟离方镇，地辟天龙海上宫。","喜我徜徉泉石外，忆君辛苦簿书中。","登临樽酒无因共，半夜题诗寄北风。"],"title":"至福严寺得邹耒阳书因寄"}
