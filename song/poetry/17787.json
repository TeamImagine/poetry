{"author":"吴芾","id":17787,"strains":["平平仄平○，仄仄平平平。","○仄仄平平，仄○平平平。","仄平平仄仄，仄仄仄平平。","○仄仄仄仄，平仄仄平平。","○仄仄仄仄，○仄平○平。","平仄平仄仄，仄仄○仄平。"],"paragraphs":["渊明抱归兴，未老辞华轩。","应谓役于人，岂如归田园。","在家贫亦好，满眼是风烟。","亲戚可晤语，书史可精研。","妻子识此意，相对无间言。","时取新酒漉，一笑中圣贤。"],"title":"和陶咏贫士七首  其二"}
