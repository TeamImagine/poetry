{"author":"方回","id":148330,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["古调于今底所寻，麟胶忽嗣绝弦音。","骤观布置如平易，徐认萦回极杳深。","露下九皋秋鹤唳，月寒三峡夜猿吟。","宁为清绝更凄楚，肯弄文君户外琴。"],"title":"次韵连伯正见赠"}
