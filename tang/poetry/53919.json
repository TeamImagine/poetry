{"author":"祖咏","id":53919,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["燕台一望客心惊，箫鼓喧喧汉将营。","万里寒光生积雪，三边曙色动危旌。","沙场烽火连胡月，海畔云山拥蓟城。","少小虽非投笔吏，论功还欲请长缨。"],"title":"望蓟门"}
