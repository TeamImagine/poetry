{"author":"鹿敏求","id":227293,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["疏林烟重集昏鸦，揽辔行穿路迳斜。","丈室飕飂风入户，龛灯明灭烬垂花。","抵寒犹欠千锺酒，破睡聊资七碗茶。","昨夜惊鸿云外过，渐催清梦绕天涯。"],"title":"上城院"}
