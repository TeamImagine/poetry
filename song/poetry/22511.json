{"author":"王十朋","id":22511,"strains":["平平仄平平仄平，仄仄平仄平平平。","平平平平平仄仄，仄平仄仄○平平。","○平平仄平平仄，仄平○仄平平仄。","仄仄平平平仄平，仄平仄仄平平平。","仄平平仄仄○仄，仄仄仄仄平平平。","平平仄仄平平仄，仄仄平平平仄仄。","仄仄仄平平仄○，仄○平平○平仄。","平仄平○平仄平，平平仄仄平平平。","平平仄仄仄平仄，仄仄平○平仄平。","平仄平平平仄仄，平平仄仄○平仄。","仄○平仄仄○平，仄仄平平仄平仄。","仄平平仄仄平平，仄仄平○仄仄平。","○仄仄平○仄仄，仄平仄仄仄○○。","平仄○平平仄仄，平平仄仄平○仄。","仄仄平○仄仄平，仄仄平平仄仄仄。","平平仄仄仄平平，仄仄○平仄仄平。","○○仄仄平平仄，平平仄仄平平平。","仄仄○平仄○仄，仄仄平平平仄仄。","仄平平仄○平平，仄仄平平仄仄平。"],"paragraphs":["嬴秦斩新开混茫，傲睨前古无虞唐。","诗书为灰儒鬼哭，李斯秉笔中书堂。","长城丁壮无还者，送徒更住骊山下。","避世高人何所之，出门永与家乡辞。","入山惟恐不深远，岂是得已巢于斯。","来时六合为秦室，未省今为何岁日。","吏不到门租不输，子长丁添更何恤。","春入山中桃自花，招邀隠侣倾流霞。","男耕女织自婚嫁，派别支分都几家。","谁泛渔舟迷处所，山开洞辟闻人语。","乍相惊问卒相欢，设酒烹鸡讲宾主。","可怜秦事已茫然，帝业初期万万年。","犹道祖龙长在世，岂知异姓早三传。","邻里殷勤争饷馈，人情与世无相异。","未信壶中别有天，却讶身游与梦寐。","山花乱眼鸟哀鸣，数日留连喜复惊。","更从洞口寻乡路，逢人欲话疑非情。","异日扁舟欲重顾，水眩山迷红日暮。","后来图画了非真，作志渊明乃晋人。"],"title":"和韩桃源图"}
