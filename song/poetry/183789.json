{"author":"刘攽","id":183789,"strains":["仄平仄仄平平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄平平平仄平仄，仄平平仄仄平平。"],"paragraphs":["远师犹觉丹青似，大邑知无盘错忧。","梅岭山长因海尽，夜郎江阔傍城流。","鲸鱼浪作伧人鲙，槎客常随贾舶舟。","莫为风帆径清浅，秘书仍自有蓬丘。"],"title":"送虞太熙著作知番禺县"}
