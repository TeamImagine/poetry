{"author":"罗烨","id":171232,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["静坐闲窗对短檠，曾将往事广搜寻。","也题流水高山句，也赋阳春白雪吟。","世上是非难入耳，人间名利不关心。","编成风月三千卷，散与知音论古今。"],"title":"小说引子  其一"}
