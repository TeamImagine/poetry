{"author":"丘葵","id":162419,"strains":["仄仄平平仄仄平，仄平仄仄仄平平。","平平仄仄平仄仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一榻清风不用钱，卧看万里泬寥天。","明星落落才数十，孤月亭亭照大千。","但见衣襟如泼水，不知身世是何年。","可怜玉兔空辛苦，捣药终宵那得眠。"],"title":"夜卧中庭"}
