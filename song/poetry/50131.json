{"author":"周必大","id":50131,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["十二麟符玉截肪，腰间仍映带围黄。","化行江国春常早，讼息阶除日自长。","槐影缓趋三接昼，棠阴先满十连堂。","子渊去踏长安道，待赋中和奏未央。"],"title":"留别金陵韩帅二首  其一"}
