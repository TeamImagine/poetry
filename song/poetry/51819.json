{"author":"喻良能","id":51819,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["篮舆诘旦过东亭，日出烟销十里平。","翠袖舞风菰叶举，红妆照水藕花生。","恨无钓艇浮深碧，赖有吟毫赋晓晴。","归对老人夸胜赏，从今不数鉴湖清。"],"title":"过东亭湖"}
