{"author":"许及之","id":60632,"strains":["仄仄平仄仄，仄仄平仄平。","平○仄仄仄，仄仄平○平。","仄平仄平仄，○仄仄仄平。","仄仄仄仄平，仄平仄平平。","○平仄仄仄，○仄仄仄○。","仄○平仄○，平平仄仄平。","仄仄仄仄平，仄○平平○。","○仄仄○仄，仄仄平平平。","仄仄仄仄平，仄仄仄仄平。","平平仄仄平，平仄仄仄平。","平平仄仄平，平仄仄仄○。","平○仄仄仄，平仄平仄平。","仄平平仄平，仄仄平平仄。","平平仄仄仄，仄仄平平平。","仄平仄平仄，仄仄仄仄○。","○仄仄平平，仄仄○平平。","仄仄仄○仄，仄仄○仄平。"],"paragraphs":["自别心耿耿，奈此秋月明。","晨兴洗我耳，鹊鹊枝间鸣。","踵门得缄翰，中有恻怛情。","眷彼水际儿，感公脱危坑。","传之邑父老，相语涕泗横。","郑重烦取将，摩挲付老兵。","忌饱体未充，惯拊心无怔。","应答已如响，炯炯双眸清。","试问父母谁，惝恍目屡瞠。","微公父母恩，何以活此婴。","儿生未有知，阴报已不轻。","公犹不自德，安得名许生。","共惟仁圣朝，发政先鳏{姰/子}。","吾侪值歉乏，讵敢孤官荣。","二星妙宣指，悉数仆屡更。","三接尚须臾，一路当生成。","况乃幕中画，实负当世名。"],"title":"曾主管专介取弃儿再次前韵"}
