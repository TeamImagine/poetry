{"author":"释文珦","id":134056,"strains":["平仄平○○，平平平仄仄。","○仄平仄平，○平○平仄。","仄仄平平仄，平平仄仄仄。","仄平仄仄仄，○仄仄仄仄。","平平仄○仄，○仄○平仄。","○仄○仄平，仄仄○平仄。","○仄仄平平，平平仄平仄。","平平仄平平，仄仄仄平仄。","平仄仄仄仄，平平平仄平。","平仄平平平，平平仄仄平。"],"paragraphs":["山石何嵬嵬，孤松何薿薿。","其大逾百围，其高过千尺。","广厦需梁栋，求之若匪克。","梓人一以视，斤斧见促迫。","牛夫竞牵挽，输入王侯宅。","观者如堵墙，靡不重嘉惜。","镂刻以为工，丹青以为饰。","巍然在云霄，七贵所栖息。","梁栋岂不美，残生良可哀。","宁作南山松，毋为广厦材。"],"title":"嵬嵬山石行"}
