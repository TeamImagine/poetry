{"author":"王镕","id":36180,"strains":["平平平仄仄平平，平仄平仄仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["师离{氵虒}水动王侯，心印光潜麈尾收。","碧落雾霾松岭月，沧溟浪覆济人舟。","一灯乍灭波旬喜，双眼重昏道侣愁。","纵是了然云外客，每瞻缾几泪还流。"],"title":"哭赵州和尚二首 一"}
