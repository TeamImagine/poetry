{"author":"吴芾","id":18366,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["溪山深处养清高，名位虽穷节行饶。","举世何人堪寂寞，杜门终日自逍遥。","交情已作千金重，别恨空惊一叶飘。","莫向五湖成独往，他年相与到云霄。"],"title":"和范迁善见寄"}
