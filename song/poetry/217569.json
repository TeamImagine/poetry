{"author":"张耒","id":217569,"strains":["仄仄仄平仄仄仄，仄平仄平○仄平。","仄仄平平仄平仄，仄平平仄仄平平。","平平平平仄仄仄，平仄仄仄平○○。","仄仄平平仄○仄，平平平平平仄平。"],"paragraphs":["虎豹九关未敢望，里门旧游如可寻。","梦到城西古壕水，倚天高柳万黄金。","丛祠之南我旧圃，蔬甲若若春泥深。","睡觉啼禽自相问，经年他乡何滞淫。"],"title":"梦游陈州柳河觉而作"}
