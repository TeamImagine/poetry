{"author":"连文凤","id":159225,"strains":["平○平，平○平，平仄○平平仄平。","仄平仄仄平仄仄，平○仄仄平平平。","仄仄平平仄平仄，仄仄仄仄平○平。","仄○仄平仄仄仄，○平仄仄仄仄平。","平平仄仄仄平仄，仄平平平平平平。","仄仄平平仄仄仄，仄仄仄仄仄平平。","平平仄仄仄平仄，仄仄仄仄平○平。","平平仄仄平平仄，仄仄仄仄平平平。","平仄平平仄平仄，仄仄仄仄○平平。","平○平，平○平，平平平○仄平平。","平平仄平仄仄仄仄平平平。"],"paragraphs":["芦中人，芦中人，渔父相逢浔水津。","一言慷慨辞宝剑，江空月白波粼粼。","被发佯狂乞吴市，状貌不类流离民。","博浪铁椎袖入手，留侯切切志在秦。","逾淮涉泗扫荆阙，死龙鞭笞无完鳞。","日暮途穷快逆施，愤怒激烈忘君臣。","堂堂庙食几千禩，一夕化作风中尘。","吴山落照秋风老，草木黤惨无余春。","天道茫茫忽今古，世事渺渺如云轮。","芦中人，芦中人，生为公相死为神。","何时拔刀斫鲙痛饮松江醇。"],"title":"伍相公庙丁亥被毁"}
