{"author":"陈藻","id":78956,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["本是吾乡少富藏，五年亢旱太难当。","麦苗俱尽村如洗，蔬芋全无市亦荒。","笑我拟为饥莩去，访君那得酒肴尝。","更生一见真欢喜，忍听他人尚绝粮。"],"title":"辛巳秋后访卢子俞作"}
