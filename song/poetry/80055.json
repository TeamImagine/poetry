{"author":"徐照","id":80055,"strains":["仄仄平平仄仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["意欲寻君忘路远，入城还又出城来。","菊明紫色天霜下，鱼没圆痕水垢开。","新背古碑藏素箧，冻研山砚滴香醅。","竹林好著君名姓，只恐君为禄仕催。"],"title":"访赵紫芝"}
