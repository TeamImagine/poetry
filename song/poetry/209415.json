{"author":"刘弇","id":209415,"strains":["平平仄仄平平仄，○仄平平仄○仄。","平○○平仄仄平，仄平仄仄平平仄。","平平○○平仄○，平仄仄平平仄平。","仄仄平平平仄仄，仄仄仄仄平仄平。","○平仄仄仄○仄，平仄仄仄平平平。","平平仄仄平平仄，平仄仄平平仄仄。","平平平平仄○仄，仄仄仄平平仄仄。","平○○仄○仄平，仄仄平平平仄仄。"],"paragraphs":["西江客袂春风老，吹得归心乱如草。","鲵浪三篙下晚艎，去程不学寒蓬扫。","淮山苍苍淮水长，千里一官归故乡。","举世由来青眼少，孟賸破黛嫫母狂。","缇巾十袭尽燕石，埋蚀太半双明珰。","干霄自是男儿气，遭与不遭真偶尔。","人非田文莫弹铗，世有伯喈须倒屣。","君其行矣重问津，蹀月𫘦駼宁绊死。"],"title":"送贯之县丞解官还寿春"}
