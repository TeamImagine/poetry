{"author":"范成大","id":44333,"strains":["仄平平仄仄仄平，仄仄平平仄仄平。","仄仄仄平平仄仄，仄平平平仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["厉风翻海雪漫天，百计逃寒息万缘。","稳作被炉如卧炕，厚裁绵旋胜披毡。","尊前现在瞢腾醉，饭后无何烂熳眠。","斟酌出门高兴尽，从教闲却剡溪船。"],"title":"丙午新正书怀十首  其五"}
