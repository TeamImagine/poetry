{"author":"楼钥","id":66859,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["秋老情怀尽自宽，眼前只欠菊花团。","分来三径双株秀，先得重阳两日看。","玉软金轻无限态，风高露冷不胜寒。","幽人相对成清伴，正尔落英供夕餐。"],"title":"谢蒋行之送菊"}
