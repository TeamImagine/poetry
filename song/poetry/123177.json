{"author":"吴潜","id":123177,"strains":["平仄平平仄仄平，仄平仄仄仄平平。","仄平仄仄仄平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["残暑如烝尚不禁，坐邻三鼓斗杓沈。","雨调可是月离毕，时熟元来岁在心。","筋力不堪凭几案，头颅惟便卸冠簪。","呼童火燎焦冥种，投隙藏虚未易寻。"],"title":"八用喜雨韵三首  其二"}
