{"author":"项安世","id":53960,"strains":["仄平仄平平，仄仄仄平仄。","平平○仄平，仄平仄平仄。","平平仄平平，仄仄仄仄仄。","○平仄仄仄，平平仄○仄。","平平仄仄仄，仄仄平仄仄。","平平平平仄，仄仄仄仄仄。","仄平仄仄仄，仄仄平○仄。","平平仄平平，仄仄仄仄仄。","平平仄仄仄，仄仄仄平仄。","仄仄○仄平，平平仄○仄。"],"paragraphs":["我诗已巴歈，曲短不成弄。","君诗如郢人，白云渺云梦。","天公震而矜，大地作一供。","封姨不自惜，纷纷管迎送。","须臾万象灭，此世无与共。","惟余沧江水，不止亦不动。","耸渠缟带袴，等用麻衣讽。","寒梅自生香，古井亦受冻。","松髯老不脱，岁晚见梁栋。","此事且勿言，惟知饮当痛。"],"title":"咏雪次铎字痛字韵二首  其二"}
