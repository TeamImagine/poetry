{"author":"董嗣杲","id":154386,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["西郭江头坐午前，春汀裂笛出商船。","才晴旅舍湔裙雨，未晚军营发爨烟。","泥饮自知人共厌，思归相视眼徒穿。","征亭逢著田间老，又说今朝损额钱。"],"title":"江州税亭清坐"}
