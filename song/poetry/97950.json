{"author":"赵汝鐩","id":97950,"strains":["仄仄○仄仄○平，仄仄○平仄仄平。","仄仄仄仄平仄仄，平平平仄○○平。","仄平仄仄仄仄仄，平○平平仄平仄。","平平仄仄仄平平，仄仄仄仄平仄仄。","仄仄平平平仄平，平仄仄仄平平平。","平平仄仄仄平仄，仄平○平平平平。","平平平○仄仄仄，平平平○仄平仄。","仄平平仄仄平○，○仄仄平○仄仄。"],"paragraphs":["一二三四月如眉，积累如梳截半规。","玉斧昼夜修不彻，修成团镜当空垂。","十眉有样列象几，梳裁春冰镜涵水。","瑶娥睡起拂菱花，扫黛插鬓云绕指。","敛袂亭亭天上妆，环珮隠体璆琳锵。","骖鸾跨鹤舞仙谱，子登弹璈飞琼簧。","天风飕飂冷到骨，银河澎浪溅罗袜。","一轮千古广寒深，折尽桂花应白发。"],"title":"瑶娥曲"}
