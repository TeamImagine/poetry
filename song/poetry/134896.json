{"author":"释文珦","id":134896,"strains":["仄平平平仄，仄仄平仄仄。","平平平仄平，仄仄仄○仄。","仄平仄平平，平仄仄平仄。","仄仄平仄○，平○仄○○。","仄○仄平○，仄仄平平仄。","仄仄仄仄平，仄仄仄平仄。","仄仄○仄仄，平○仄平仄。","仄仄平仄平，平平仄平仄。","仄平平平仄，平仄仄平仄。","平平仄平平，平平仄平仄。","平平仄平平，仄仄○○仄。","仄仄仄平平，平平平仄仄。","平平仄平仄，仄仄仄平仄。","○仄仄仄○，平平仄平仄。"],"paragraphs":["泊舟青林傍，日入风色莫。","翩翩群鸟归，各以类相聚。","我生独何为，孤立寡良遇。","落落天壤间，真如惠王瓠。","苦吟复谁听，直道遭时恶。","齿豁眼已昏，鬒发坐成素。","踯躅中夜起，霑衣苦多露。","仰视天一方，繁星不知数。","故乡何由返，年老忘归路。","良宵苦无悰，明朝又何处。","余生但迍邅，百念空回互。","感激动悲歌，邻舟还诟怒。","吞声入篷底，局促似罝兔。","行役古所叹，人生亦多误。"],"title":"泊舟"}
