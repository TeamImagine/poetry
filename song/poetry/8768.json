{"author":"张嵲","id":8768,"strains":["平平平平平，仄平仄○平。","○平仄仄仄，仄仄平平平。","平平仄仄平，仄仄○平平。","仄仄仄○仄，平平仄平平。","仄仄平平平，仄仄仄仄平。","平仄仄平仄，平平仄平平。","仄平仄仄仄，平仄平仄○。","平平○仄平，仄仄平○平。"],"paragraphs":["东皇携春来，属车载霓裳。","回风作妙舞，杂佩鸣珠珰。","千官玉笋班，再拜称瑶觞。","酒罢各分瑞，圭琮粲琳琅。","浩荡涵濡恩，一笑遍八荒。","尘垢得湔洗，焦枯亦辉光。","伟哉造化力，天地为翕张。","功成了不居，杲日天中央。"],"title":"咏雪得光字"}
