{"author":"刘克庄","id":114732,"strains":["平仄平平仄仄平，平平平仄仄平平。","仄平仄仄仄平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["曾厌承明儤直劳，中宵麻卷揽衣操。","退闲久已袖双手，老懒渠能注二螯。","云水生涯今易足，人天供养昔非饕。","三家村未闻戎捷，但见樗翁又出遨。"],"title":"居厚弟和七十四吟再赋  其五"}
