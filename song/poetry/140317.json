{"author":"车若水","id":140317,"strains":["仄平平平仄仄仄，平平仄仄○平仄。","平平仄仄平仄仄，仄平○平平仄仄。","仄仄平平平仄平，平平仄仄平平平。","平平平○仄平仄，仄仄平平仄仄平。","仄○仄平○仄仄，○平仄平平仄仄。","仄平平○平仄平，仄仄○平○仄平。"],"paragraphs":["漆文虫章孔壁冷，秦烟不烬收余矿。","人心万古无代谢，六龙当天枢极炯。","赤帝芟嬴能几年，丛葭乱苇书千千。","商盘周敦赝今古，魏殿吴宫凿后先。","汗将九牛牵不上，从容一丝经万象。","百年文献来典谟，我欲盟君分石渠。"],"title":"寄鲍府教宏博"}
