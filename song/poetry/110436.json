{"author":"刘克庄","id":110436,"strains":["仄仄仄仄平，仄仄仄仄平。","平平仄平仄，平仄仄仄平。","仄○仄平仄，仄仄平平平。","平平仄仄平，平仄平平平。","仄平仄○仄，仄仄平○平。","仄○○仄平，仄○仄平平。","仄平仄平仄，仄平仄平平。","仄平仄平仄，仄仄平平平。"],"paragraphs":["出郭五里强，治地十亩宽。","奇峰面朝挹，高阜背屈蟠。","忽献若神授，久閟由天悭。","兹焉卜寿宫，朱垩浮林端。","使君世虑澹，出岭颜如丹。","静思三窟危，孰如一丘安。","莳松既森秀，引泉亦甘寒。","愿言奉巾屦，暇日来盘桓。"],"title":"林容州别墅"}
