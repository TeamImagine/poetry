{"author":"徐积","id":185552,"strains":["仄平仄仄平平仄，平仄平平仄平仄。","○平仄仄仄平平，仄仄仄平平仄仄。","仄仄平○仄仄平，仄仄平平仄平平。","仄仄仄仄仄平○，仄平仄仄平平○。","仄仄平平仄○平，○仄仄平平仄平。","○平平仄仄平仄，仄仄平平平仄平。","平平仄平平仄仄，○仄仄平平仄仄。","平仄仄仄仄仄平，仄仄平平○平仄。","仄仄仄平平仄平，仄仄平平仄仄平。","平○仄平○仄仄，平平仄仄仄平○。"],"paragraphs":["妾家本住吴山侧，曾与吴姬鬬颜色。","燕脂两脸绿双鬟，有貌有才为第一。","十岁能吟谢女诗，十五为文学班姬。","十六七后渐多难，一身困瘁成流离。","尔后孤贫事更多，教妾一身无奈何。","其时痴𫘤被人误，遂入朱门披绮罗。","朱门美人多嫉妒，教妾一身无所措。","眉不敢画眼不抬，饮气吞声过朝暮。","受尽苦辛人不知，却待归时不得归。","罗衣满身空挹泪，何时却著旧时衣。"],"title":"妾薄命"}
