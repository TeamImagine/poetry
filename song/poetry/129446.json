{"author":"李曾伯","id":129446,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["手挼岩菊嗅寒香，陡觉轻飚透薄裳。","自是苍官添老色，不因青女眩寒妆。","新𥬠未熟啜茶去，晚稻才收种麦忙。","愿学老农惟苦懒，荷锄归去卧斜阳。"],"title":"山中即事"}
