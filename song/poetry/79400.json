{"author":"欧阳修","id":79400,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["汉军十万控山河，玉帐优游暇日多。","夷狄从来怀信义，庙堂今不用干戈。","吟余画角吹残月，醉里红灯炫绮罗。","此乐直须年少壮，嗟余心志已蹉跎。"],"title":"送渭州王图"}
