{"author":"周紫芝","id":240755,"strains":["○平仄平平，○○仄平仄。","平仄仄○平，仄平仄平仄。","仄仄○仄平，仄仄平仄仄。","仄平平平○，平平仄○仄。","仄仄仄平○，仄仄仄平仄。","平平平仄平，仄仄平平仄。","平平平仄仄，仄仄平仄仄。","平○平平平，仄仄仄仄仄。","仄仄仄仄平，仄仄仄仄仄。","仄平仄平仄，仄仄仄平仄。","平平○平平，平仄仄仄仄。","平平仄平平，仄仄仄平仄。","平平平平平，平仄仄仄仄。","平平仄仄平，仄仄平仄仄。","仄仄仄仄平，平平仄平仄。"],"paragraphs":["驱车入秋原，蒙蒙尽禾黍。","田父刈且歌，笑言杂儿女。","路傍骑马翁，下与田父语。","问言田家劳，云何乐如许。","父老仰天叹，恳款话心膂。","今年遭岁凶，夏旱连秋暑。","谁知勤饷妇，社瓮𫇴绿醑。","君看西来蝗，落地辄盖土。","入境不入田，食草不食秬。","老农亦何幸，此乐讵天与。","为言相君贤，为惠寔在汝。","群凶满江淮，杀气自消阻。","微虫初何知，仁者亦复与。","知公意在民，有谷宁忍咀。","劝尔但自欢，蝗来不须御。"],"title":"秋蝗叹"}
