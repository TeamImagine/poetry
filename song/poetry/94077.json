{"author":"戴复古","id":94077,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄仄仄。","平平仄仄仄平仄，平仄平平仄仄平。","仄平平平仄平仄，仄平平仄仄平平。"],"paragraphs":["每思乡味必流涎，一物何能到我前。","怒奋两螯眸烱烱，饱吞三印腹便便。","形模突出盐池底，风味横生海峤边。","合为莼鲈动归兴，久抛东浦钓鱼船。"],"title":"吉州李伯高会判送盐蠘子鱼比海味之珍者未免为鲈鱼动归兴"}
