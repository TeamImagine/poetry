{"author":"曾丰","id":72588,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["杰阁峥嵘著树间，门从好色未尝关。","檐前珠箔开平远，坐上清尊答燕闲。","能卷尘心三曲水，欲迷客眼九嶷山。","主人胸次俱收拾，笔力虽饶万象悭。"],"title":"陈君举饭余仓司之五峰阁移坐临檐口占举似"}
