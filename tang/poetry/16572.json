{"author":"白居易","id":16572,"strains":["仄平仄仄仄平平，平仄平平○仄平。","平○仄仄○平仄，平仄平平仄仄平。","仄仄平平平仄仄，仄平平仄仄○平。","平○仄仄平平仄，平仄平平仄仄平。"],"paragraphs":["海山郁郁石棱棱，新豁高居正好登。","南临赡部三千界，东对蓬宫十二层。","报我楼成秋望月，把君诗读夜回灯。","无妨却有他心眼，妆点亭台即不能。"],"title":"酬微之开拆新楼初毕相报末联见戏之作"}
