{"author":"郭祥正","id":192076,"strains":["平平仄仄平，仄平平仄仄。","仄○仄仄平，平平仄平仄。","仄平仄平仄，仄仄仄平仄。","平仄平仄平，平仄仄平仄。","仄平仄平仄，仄仄平仄○。","○平仄平平，平平仄○仄。","仄○仄平平，仄仄○仄仄。","仄平仄仄仄，平平○平仄。","平平仄平仄，仄仄○仄仄。","平平仄平平，仄仄平仄○。","仄○平仄平，仄仄仄平仄。","仄仄平平○，○平仄平仄。","？平仄平仄，仄仄平仄○。","平平仄仄仄，仄仄仄平○。","仄平○仄平，仄仄平仄仄。","平平仄仄仄，仄仄仄平○。","平平平仄平，平仄仄仄仄。","○仄平仄平，仄仄仄平○。","平平仄仄平，仄仄仄平仄。","○平○平平，○平平仄仄。"],"paragraphs":["明公有盛名，十年怀慕向。","昨闻守桂林，清风扫蛮瘴。","否来偶迁谪，暂泊宛溪上。","斯事公议存，君命讵惆怅。","坐扃顾申卯，自忘曾帅将。","徯余领儿孙，时时入重嶂。","遇胜寄幽怀，览古兴绝唱。","况逢谪御史，文章号宗匠。","赓酬戛金玉，侧耳听响亮。","神交付逍遥，外物随得丧。","汉庭忧乏才，贾谊岂终放。","未即登金鉴，行须复牙帐。","矧公饱经术，义足明霸王。","推忠结圣主，大业继贤相。","霈成三日霖，一慰天下望。","微生实幸会，漫刺诣高{门亢}。","尘埃蒙弊裘，何以异罔象。","屏诎诚所宜，奖与若为当。","逢知信有时，报德亦非妄。","且陪昭亭游，昭亭春盎盎。"],"title":"赠元龙图子发"}
