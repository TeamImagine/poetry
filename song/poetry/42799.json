{"author":"陆游","id":42799,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["学诗大略似参禅，且下功夫二十年。","君要亲尝狮子吼，法须尽吐野狐涎。","几人错会先师话，吾辈元齐古佛肩。","天遣放翁穷不死，茶山钵袋未曾传。"],"title":"赠王伯长主簿"}
