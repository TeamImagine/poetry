{"author":"刘克庄","id":111593,"strains":["平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["君侯谈笑该能事，诗到元和字永和。","五夜纵游聊与众，一年更借不为多。","牙旗此际留宵钥，宝马来春蹋晓珂。","白发老农相告语，看灯归去要栽禾。"],"title":"和张秘丞灯夕韵四首  其三"}
