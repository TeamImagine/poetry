{"author":"洪适","id":28183,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["衒石难夸和氏场，挥犀久避盖公堂。","笔端风雨真无敌，纸上寒温细作行。","结屋竞传千亩竹，奉祠聊对一炉香。","朝中环赐无虚月，遥想眉黄已效祥。"],"title":"次韵王伟文二首  其二"}
