{"author":"汪梦斗","id":152884,"strains":["平仄平平仄仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["墙院人家少市声，高槐古柳绿初新。","阴云犹阁西山雨，城郭常吹东海尘。","杏颊簪花红照树，虫丝罗巷昼窥人。","岐阳石鼓无由见，深锁儒宫碧草春。"],"title":"经行旧城过宣圣庙欲看石鼓不得入"}
