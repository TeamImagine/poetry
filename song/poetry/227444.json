{"author":"唐庚","id":227444,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["细细敲门细细应，老翁方曲昼眠肱。","鱼陂旧种千头鲙，桑径新窠十亩缯。","菜足尚堪分地主，米余翻欲供邻僧。","平生雅有乘桴兴，咫尺沧溟去未能。"],"title":"闲居二首  其二"}
