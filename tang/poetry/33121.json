{"author":"韦庄","id":33121,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄平平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["长年方悟少年非，人道新诗胜旧诗。","十亩野塘留客钓，一轩春雨对僧棋。","花间醉任黄莺语，亭上吟从白鹭窥。","大盗不将炉冶去，有心重筑太平基。"],"title":"长年"}
