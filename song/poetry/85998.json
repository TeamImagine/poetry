{"author":"韩淲","id":85998,"strains":["仄仄仄平仄，平仄平平○。","平平平仄仄，平仄仄仄平。","仄平仄仄平，仄仄平平平。","仄仄仄平平，仄○○平平。","平平平平仄，仄○平平平。","仄○仄仄仄，仄仄仄仄平。","平平平平平，平○仄平平。","○仄仄平仄，仄仄平平平。","仄仄仄仄平，平平仄平平。","平平平仄平，平○仄仄平。"],"paragraphs":["客里素秋节，谁复同襟期。","黄花虽满眼，何意采摘之。","古今旷达人，把此颜为怡。","谓可制颓龄，属兴深于兹。","渊明南山下，放浪东篱枝。","白衣纵莫至，自惜草木姿。","斯辰天阴阴，云深翳晴曦。","更想杜陵老，抱病登台时。","我欲事啸歌，舒忧以娱悲。","悠悠时序心，摇毫漫致词。"],"title":"九日次前韵答赋德久"}
