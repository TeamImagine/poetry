{"author":"彭汝砺","id":201235,"strains":["仄平平平平，平仄仄仄仄。","平平仄平仄，仄仄平平平。","仄平仄○平，仄仄○平仄。","平平仄平仄，仄仄平仄仄。","仄平仄仄仄，仄平仄平仄。","仄平仄平平，仄仄平仄仄。","仄平仄平仄，仄仄平仄仄。","仄平仄仄仄，仄仄平○仄。","平平仄仄平，仄平仄平仄。","平平仄仄仄，平仄平仄仄。"],"paragraphs":["客游南昌归，归我四瓦鼓。","浑完自甄冶，质朴排罂甒。","触之散遗声，往往中商羽。","声来殆天得，不用询有瞽。","野心爱不彻，取之置林宇。","竹梢奏清风，似喜佳物伍。","岸巾策筇杖，共尔蠲毒暑。","世浮见此拙，坐觉幽兴聚。","丹楹惜异时，蒉桴想淳古。","君年比予少，能亦珍此否。"],"title":"瓦鼓"}
