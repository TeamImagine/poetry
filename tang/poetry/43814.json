{"author":"张碧","id":43814,"strains":["平平○仄平平仄，仄仄平平仄○仄。","平平仄仄平仄平，○○平平仄平仄。","平平仄仄平平平，平平仄仄平平○。","平仄仄仄平○仄，仄平○仄平平平。","平平仄仄平平仄，仄仄○平平仄仄。","平平○仄仄平平，仄仄○平平仄仄。","仄○平平平仄○，仄平仄仄平平平。","平平仄平平平仄，平平仄仄平平平。","○平平平仄平仄，平平仄仄平平仄。"],"paragraphs":["东风折尽诸花卉，是个亭台冷如水。","黄鹂舌滑跳柳阴，教看蔷薇吐金蘂。","双成涌出琉璃宫，天香阔罩红熏笼。","西施晓下吴王殿，乱抛娇脸新匀浓。","瑶姬学绣流苏幔，绿夹殷红垂锦段。","炎洲吹落满汀云，阮瑀庭前装一半。","醉且书怀还复吟，蜀笺影里霞光侵。","秦娥晚凭栏干立，柔枝坠落青罗襟。","殷勤无波绿池水，为君作镜开妆蘂。"],"title":"林书记蔷薇"}
