{"author":"毛珝","id":120783,"strains":["平平仄仄平平仄，仄仄○平仄平仄。","平平仄仄仄平平，仄仄仄平平仄仄。","平平平仄平平平，平平仄仄平○平。","○平仄仄仄仄仄，平仄仄仄仄仄仄。"],"paragraphs":["人言月里仙人住，隠约娑罗树根兔。","玄霜捣就亦多年，不见有人曾得度。","清光偏照边城秋，城边白骨胎王侯。","王侯白骨卒未已，龟蚌吸月独不死。"],"title":"月"}
