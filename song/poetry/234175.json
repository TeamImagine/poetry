{"author":"张扩","id":234175,"strains":["仄平仄仄平平仄，平仄平平仄仄平。","仄仄平平仄平仄，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["杜陵句法今谁到，君自门墙数仞崇。","未许前人得高处，间于五字见新功。","淹留书馆残灯火，孤负淮山旧桂丛。","眼看封侯谈笑觅，绝胜潦倒坐诗穷。"],"title":"和李元叔正字书怀崇字韵奉还所借诗卷"}
