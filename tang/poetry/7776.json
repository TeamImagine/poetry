{"author":"司空曙","id":7776,"strains":["平仄平平仄，○平仄仄平。","仄平○仄仄，仄仄仄平平。","○仄平平仄，平平平仄平。","仄平平○仄，○仄仄平平。","仄仄平○仄，平平仄仄○。","○平○平仄，仄仄仄平平。"],"paragraphs":["南客何时去，相逢问故人。","望乡空泪落，嗜酒转家贫。","疏懒辞微禄，东西任老身。","上楼多看月，临水共伤春。","五柳终期隐，双鸥自可亲。","应怜折腰吏，冉冉在风尘。"],"title":"逢江客问南中故人因以诗寄"}
