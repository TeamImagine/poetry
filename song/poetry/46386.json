{"author":"梅尧臣","id":46386,"strains":["仄仄仄○仄，仄仄平仄平。","仄平仄平平，平仄仄平平。","仄仄仄平仄，平仄仄仄平。","平平仄平○，仄○平仄平。","仄平平平○，平仄○平平。","仄仄○仄仄，平平仄平平。","平平仄仄仄，仄仄平平平。"],"paragraphs":["不顾万乘主，不屈千户侯。","手澄百金鱼，身被一羊裘。","借问此何耳，心远忘九州。","青山束寒滩，溅浪惊素鸥。","以之为朋亲，安慕乘华辀。","老氏轻璧马，庄生恶牺牛。","终为蕴石玉，夐古辉岩陬。"],"title":"咏严子陵"}
