{"author":"吕陶","id":186259,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平仄仄仄平平仄，平仄平平仄仄平。"],"paragraphs":["策马悠悠倦往还，竹边林下举吟鞭。","忙中对酒成闲客，老去逢春忆少年。","三岛月来清入牖，十洲波浄碧涵天。","归欤且共良朋赏，花未飘红柳未眠。"],"title":"和晦甫答思道"}
