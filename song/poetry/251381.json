{"author":"王洋","id":251381,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["故人飘泊少相逢，喜向云间得士龙。","少日功名鹏万里，长年风月酒千锺。","已知吟思才难敌，自叹簪皤髪已童。","闻说玉池莲十丈，相期摘实上髙峰。"],"title":"和尹少稷上元  其二"}
