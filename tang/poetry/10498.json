{"author":"欧阳詹","id":10498,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["山横碧立并雄岷，大阜洪川共降神。","心合云雷清祸乱，力回天地作阳春。","非熊德愧当周辅，称杰叨惭首汉臣。","何幸腐儒无一艺，得为门下食鱼人。"],"title":"述德上兴元严仆射"}
