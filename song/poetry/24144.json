{"author":"宋祁","id":24144,"strains":["仄○平平仄，平平仄仄平。","仄平平仄仄，平仄仄○○。","仄仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平仄平仄，仄仄仄平平。","仄仄平平仄，平○仄仄平。","平○平仄仄，仄仄仄平平。"],"paragraphs":["雨町犀株突，阳皋锦槊攒。","窍均轩世律，皮解汉廷冠。","冉冉生能直，萧萧意自寒。","翠云舒作叶，碧血染为竿。","梢弱烟方定，筠浮粉未干。","抛阴照流水，迸节犯朱栏。","会待翔鹓集，非缘戏马残。","林间谁共赏，坐想七贤欢。"],"title":"新笋成竹"}
