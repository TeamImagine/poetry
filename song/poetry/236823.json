{"author":"汪藻","id":236823,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["五世传家德有徽，更嫔萧史慕灵妃。","平生未足鱼轩乐，故里空伤羽翣归。","雌剑忽先收夜气，寸荄犹欲报春晖。","自惭不就磨笄志，尚在徒能泪满衣。"],"title":"挽靖安县君"}
