{"author":"王建","id":7961,"strains":["平平平，仄平仄，仄平○，仄平仄。","仄平○仄仄平平，仄仄○○平仄仄。","仄平仄仄平仄平，仄仄仄平平仄平。","平平仄平平仄仄，仄平平仄平平仄。","仄平○，平仄平。"],"paragraphs":["人初生，日初出，上山迟，下山疾。","百年三万六千朝，夜里分将强半日。","有歌有舞须早为，昨日健于今日时。","人家见生男女好，不知男女催人老。","短歌行，无乐声。"],"title":"短歌行"}
