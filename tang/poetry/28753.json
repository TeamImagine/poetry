{"author":"颜萱","id":28753,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["高挂吴帆喜动容，问安归去指湘峰。","悬鱼庭内芝兰秀，驭鹤门前薜荔封。","红斾正怜棠影茂，彩衣偏带桂香浓。","临岐独有霑襟恋，南巷当年共化龙。"],"title":"送羊振文归觐桂阳"}
