{"author":"楼钥","id":66906,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["小径回环里许长，寒梅森列间疏篁。","路如古茧萦缪篆，身似轻烟缭印香。","九折坂中经蜀险，八盘岭上趁朝忙。","归来游戏通幽处，笑看危途九太行。"],"title":"赵资政园梅篆"}
