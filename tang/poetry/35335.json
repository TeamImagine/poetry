{"author":"许昼","id":35335,"strains":["平平平仄仄，仄仄仄平平。","仄仄平平仄，平平仄仄平。","仄平仄仄仄，平仄仄平平。","仄仄平○仄，平○仄仄平。","仄○平仄仄，○仄仄平平。","仄仄平○仄，平○仄仄平。","仄平平仄仄，平仄仄平平。","仄仄○○○，平平仄仄平。","平平平仄仄，仄仄仄○平。","仄仄平平仄，平平仄仄○。"],"paragraphs":["江南萧洒地，本自与君宜。","固节还同我，虚心欲待谁。","涧泉傍借响，山木共含滋。","粉腻虫难篆，丛疏鸟易窥。","尽应逢野渡，中忽见村祠。","叶扫秋空静，根横古堑危。","影迷寒霭里，声出夜风时。","客棹深深过，人家远远移。","游边曾结念，到此数题诗。","莫恨成龙晚，成龙会有期。"],"title":"江南行"}
