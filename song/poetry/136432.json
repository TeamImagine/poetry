{"author":"胡仲弓","id":136432,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["笑俯修栏一欠伸，年来踪迹尚埃尘。","几曾只字商量酒，强把篇诗料理春。","风雨无情鶑口噤，江山有恨柳眉颦。","不知桃李成阴未，我欲行吟避醉人。"],"title":"寄姚省斋"}
