{"author":"晏殊","id":243459,"strains":["平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["阴阳自协璇玑远，和煦潜随缇管升。","十二紫关鱼籥启，九重晓阙绛烟凝。","芳华稍变青门柳，寒冻微消北陆冰。","宸藻下颁羲日丽，八纮民庶保年登。"],"title":"奉和圣制立春日  其二"}
