{"author":"韩偓","id":32204,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["秋寒洒背入帘霜，凤胫灯清照洞房。","蜀纸麝煤沾笔兴，越瓯犀液发茶香。","风飘乱点更筹转，拍送繁弦曲破长。","散客出门斜月在，两眉愁思问横塘。"],"title":"横塘"}
