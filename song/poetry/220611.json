{"author":"邹浩","id":220611,"strains":["平平平仄平平平，仄平仄仄平平平。","平平仄仄平仄仄，平平平仄平平平。","平平仄仄○平仄，仄仄仄仄平平平。","仄平平仄仄平仄，○○平仄○平平。","平平仄仄仄平仄，仄平平仄平平平。","平平仄仄仄平仄，仄仄平仄○平平。","平平平仄仄仄仄，仄仄？仄平平平。","仄平仄平仄仄仄，平仄仄仄○平平。"],"paragraphs":["君家儒学频公侯，岂知孔孟穷于邹。","他年事业知未艾，诜诜孙子多清流。","红莲上客更超诣，劲节耻与今人俦。","自言名宦亦何有，回看家法长包羞。","芜城岁月已波逝，朅来文会消吾忧。","青天白日有崔子，亦许交臂闻嘉谋。","人生南北那可必，合散倏忽春云浮。","会须着鞭入圣域，无使后悔空冥搜。"],"title":"次韵世美冬夜见怀"}
