{"author":"皮日休","id":28006,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["云侵坏衲重隈肩，不下南峰不记年。","池里群鱼曾受戒，林间孤鹤欲参禅。","鸡头竹上开危径，鸭脚花中擿废泉。","无限吴都堪赏事，何如来此看师眠。"],"title":"题支山南峰僧"}
