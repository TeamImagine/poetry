{"author":"卫宗武","id":133821,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄仄平平仄平。","平仄平平平仄仄，平平仄仄仄平平。"],"paragraphs":["翠庭欲到到非难，觌面须当听麈谈。","未必移家似东野，料应有宅过罗含。","幽怀万堞尘埃隔，胜概两湖风月涵。","唐宋诗人多姓陆，吟边行远可相参。"],"title":"寄贺陆翠庭迁居"}
