{"author":"王洋","id":251188,"strains":["仄平仄平平，仄平○仄仄。","平○仄平仄，仄仄仄平仄。","平○仄平平，仄仄仄仄仄。","平平仄平平，仄仄平仄仄。","○仄仄平平，仄平平仄仄。","平○仄平仄，平○仄平仄。","仄仄仄平平，平平仄平仄。","仄仄平仄仄，平平仄平仄。","平平仄平○，仄仄仄平仄。","○仄平仄平，平平仄平仄。","仄仄仄平平，仄仄仄平仄。","仄○平仄平，平仄仄平仄。","仄平○平平，仄仄仄平仄。","仄仄仄仄平，平仄仄仄仄。"],"paragraphs":["故人客玄都，结茅临子午。","慈亲哺童稚，十口共甘苦。","门横百琅玕，永日不受暑。","浮名博烟霞，掉臂终不许。","听我读新诗，小侯趋大府。","挥毫散珠玉，风帆转惊渚。","北郭郑仙翁，襟怀两虚伫。","尹氏才振古，仙翁笔端语。","矛戈角森横，畚锸起云雨。","应笑穷巷生，蓬蒿半垣堵。","所喜乐丰登，粒米不须数。","况从名士游，真可释羁旅。","愿君分余光，下照及邻女。","切勿閟好音，文典实不与。"],"title":"再和"}
