{"author":"葛胜仲","id":231003,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["膜拜同祈海岸仙，风云奔走会诸天。","山岩恍若龙衔曜，墀庑频惊鹤夺鲜。","莫讶瑶英来有信，都缘玉烛气无偏。","化工应念催科拙，乞与穰穰大有年。"],"title":"次韵林茂南祀喜雪二首  其一"}
