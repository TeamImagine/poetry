{"author":"释宗杲","id":253986,"strains":["○仄○仄平，仄平○仄仄。","仄○平平平，仄○仄仄仄。","仄仄平仄仄，平仄仄仄仄。","仄仄仄仄仄，平平仄仄仄。","平○仄仄○，平○仄仄○。","仄○○○仄，仄仄平仄仄。","仄平○仄平，仄仄○仄仄。","仄仄仄○仄，○仄仄平仄。","仄平仄仄平，仄○仄仄○。","仄仄○仄平，仄仄平仄仄。"],"paragraphs":["过去正法明，现前观自在。","眼观诸音声，耳听众妙色。","二义俱寂灭，谁受此说者。","是说亦寂灭，谁为此说者。","能观及所观，能听洎所听。","返观观听者，是亦无所有。","大哉观世音，快说如是法。","是法不思议，听者亦希有。","我今以一毛，遍量法界空。","作此如幻言，赞是真实要。"],"title":"观音大士赞"}
