{"author":"孔武仲","id":199136,"strains":["平平平仄仄，仄平平平平。","平仄仄○仄，平平仄○平。","平平仄仄仄，仄仄平平平。","○仄仄仄仄，○平平仄平。","平平仄仄平，仄仄仄仄平。","平平○平平，仄仄仄平平。","仄平仄仄仄，仄仄仄仄平。","仄仄仄平仄，平平仄平平。","仄仄仄平平，仄仄平平平。","仄平仄仄仄，仄仄○平平。","○仄平仄仄，仄仄平？平。","平仄平仄○，平仄仄仄平。","平平仄仄仄，平仄平仄平。","平仄平仄仄，仄仄平平平。","平仄仄仄仄，仄平平仄平。"],"paragraphs":["猗猗堂下竹，我来初萌芽。","生意甚蹇薄，才能出泥沙。","狂霖一夕作，霹雳连轰车。","回首未几日，其成何速耶。","修然数尺高，秀色蔚以佳。","余阴过盆池，喜跃见鱼鲑。","乃知地道敏，不待歳月賖。","念彼远游子，聨翩入京华。","势利勇奔趋，被服争豪奢。","外虽逐喜好，顾盼相陵夸。","中乃昏智识，有损无増加。","曾竹之不如，徒比草木花。","经风已簸落，枯槁良可嗟。","而我方涉世，浩渺无津涯。","因竹亦自悟，慨歌窗日斜。"],"title":"猗猗堂下竹"}
