{"author":"程公许","id":106495,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["画本争如觌面奇，含苞香露已霏霏。","阿娇早合贮金屋，南子似羞褰锦帷。","花信定因寒较晚，赏心何事巧相违。","壁题恨欠江城句，彩笔谁能为发挥。"],"title":"昌元郡圃看海棠红苞烂然未有开者问讯以诗"}
