{"author":"赵蕃","id":76329,"strains":["平仄仄平○，仄平平仄仄。","平平仄○○，○仄平仄仄。","仄平仄仄平，仄仄仄仄仄。","平平仄平仄，仄仄仄平仄。","平平仄仄仄，仄仄仄仄仄。","平平仄平仄，仄仄○仄仄。","平○仄仄仄，仄仄平○仄。","平仄仄平平，仄仄平仄仄。"],"paragraphs":["烦浊不能胜，自知为雨候。","俄然落疏疏，颇恨殊不骤。","款门执戟家，竹树密以覆。","书帏与书帙，晚静乃移昼。","人高固莫企，境浄不受垢。","飘零岁时隔，邂逅顷刻叩。","明当复告别，使我心如疚。","何以寿先生，岁晚松柏茂。"],"title":"雨过寿冈先生"}
