{"author":"吕嘉问","id":187586,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["朱方藩牧寄非轻，故辍中朝近侍行。","黼帐暂违簪笔对，锦衣初喜遇家荣。","前临使宅千山秀，俯视堤封一水横。","第恐急贤严召节，不容选胜遍江城。"],"title":"送程给事知越州"}
