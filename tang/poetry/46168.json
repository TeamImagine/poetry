{"author":"王昌龄（《全唐诗》卷一四○《全唐诗逸》卷上）","id":46168,"strains":["仄仄平平仄仄平，○平仄仄仄平○。","平平平，平平仄，仄平仄平平○仄。","仄○仄，平仄平，平平仄仄平仄平，平平仄仄○○平。","仄仄平平○仄仄，？平仄仄仄平○。"],"paragraphs":["白鸽飞时日欲斜，禅房寂历饮香茶。","倾人城，倾人国，斩新剃头青且黑。","玉如意，金澡瓶，朱唇皓齿能诵经，吴音唤字更分明。","日暮钟声相送出，袈裟挂着箔帘钉。"],"title":"题净眼师房"}
