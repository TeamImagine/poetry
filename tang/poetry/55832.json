{"author":"李白","id":55832,"strains":["仄平仄平仄，平仄仄仄○。","平平○仄仄，○仄仄仄平。","平平○平仄，○仄仄仄平。","平仄仄平平，仄仄仄仄平。","仄平仄仄仄，平仄○平平。","仄仄平仄○，平平平平平。","平仄平仄仄，平平○○平。","平仄平仄仄，仄○仄仄平。"],"paragraphs":["有时忽惆怅，匡坐至夜分。","平明空啸咤，思欲解世纷。","心随长风去，吹散万里云。","羞作济南生，九十诵古文。","不然拂剑起，沙漠收奇勋。","老死阡陌间，何因扬清芬。","夫子今管乐，英才冠三军。","终与同出处，岂将沮溺群。"],"title":"赠何七判官昌浩"}
