{"author":"董嗣杲","id":154300,"strains":["平平仄仄仄仄○，仄仄仄？平平平。","平仄平平仄平仄，仄平○仄平平平。","仄平仄仄仄○平，平平仄仄平平平。","平○仄仄平平仄，平平平仄平平仄。","仄○平仄○平平，仄仄平平平平仄。","仄平仄○平仄仄，仄仄平仄仄仄仄。"],"paragraphs":["清谈得子夜已中，彼此历叙平生穷。","知子曾为四明客，亦曾献赋明光宫。","万人海里不相逢，狂游却向江城同。","寻盟要采庐山杞，香炉峰顶烟生紫。","便从山北过山南，趁取春光攅桃李。","洗心涤虑先漱齿，况是天下第一水。"],"title":"余明逺订游庐山"}
