{"author":"卫宗武","id":133837,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["室罄囊空气不衰，朵颐宁肯舍灵龟。","多金未羡陶朱富，淅玉姑为杜老炊。","暖客情难到貂鼠，惠人智不及蒲葵。","春风可笑随流俗，不长桃枝长棘枝。"],"title":"和丹岩述志  其二"}
