{"author":"林正","id":162602,"strains":["平平平○○，仄○仄平仄。","平平平○○，仄仄平平仄。","仄仄仄仄平，○仄仄仄仄。","仄仄○仄平，平仄仄仄仄。","平仄平平平，仄平仄平仄。","仄仄○仄平，○仄平平仄。","仄仄平平平，平平平仄仄。"],"paragraphs":["南山高且深，竹深带流水。","先生庐其中，迥若崆峒子。","雪髪覆两肩，深悟造化理。","手注三体诗，名满四海耳。","时以诗名家，亦来质疑似。","我本浪得名，长挂春风齿。","乃识先生心，非非还是是。"],"title":"寄裴云山"}
