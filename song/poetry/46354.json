{"author":"梅尧臣","id":46354,"strains":["仄平仄平仄，仄平平仄平。","○平平仄仄，平仄仄平平。","仄仄平平仄，平平仄仄○。","仄○平仄仄，仄仄仄平○。","仄仄平平仄，○平仄仄平。","仄平平仄仄，仄仄仄平平。"],"paragraphs":["昔年药栏下，已多香草名。","更移花本去，聊助日边荣。","莫问西都品，存吾旧友评。","会应包萼吐，可与魏姚并。","带土归金谷，封根近玉京。","谪仙方醉咏，不倚锦官城。"],"title":"和石昌言求牡丹栽"}
