{"author":"曹邺","id":26986,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["三山浮海倚蓬瀛，路入真元险尽平。","华表千年孤鹤语，人间一梦晚蝉鸣。","将龙逐虎神初王，积火焚心气渐清。","见说嵩阳有仙客，欲持金简问长生。"],"title":"寄嵩阳道人"}
