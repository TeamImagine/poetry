{"author":"苏轼","id":194258,"strains":["仄仄平平仄，仄仄平平平。","仄仄仄平平，○仄平平平。","平平平仄仄，仄仄仄仄平。","仄平仄平平，仄仄仄平平。","仄平平仄仄，仄仄平仄平。","平仄仄平仄，仄仄仄平平。","平平仄平仄，○仄仄仄平。","平平平仄仄，平仄○平平。","平仄平平仄，仄仄○○平。","平仄仄仄仄，○仄平仄平。"],"paragraphs":["我在黄楼上，欲作黄楼诗。","忽得故人书，中有黄楼词。","黄楼高十丈，下建五丈旗。","楚山以为城，泗水以为池。","我诗无杰句，万景骄莫随。","夫子独何妙，雨雹散雷椎。","雄辞杂今古，中有屈宋姿。","南山多磬石，清滑如流脂。","朱蜡为摹刻，细妙分毫厘。","佳处未易识，当有来者知。"],"title":"太虚以黄楼赋见寄作诗为谢"}
