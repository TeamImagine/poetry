{"author":"俞德邻","id":153029,"strains":["仄仄仄○仄，仄平平平平。","平平仄仄仄，○仄平平平。","仄仄○平仄，○○平仄平。","仄平仄仄仄，仄平平仄平。","○平仄平仄，仄仄○仄平。","平○仄平仄，仄仄平平平。"],"paragraphs":["走也晚闻道，曳裾登师门。","师门岌数仞，冠珮何訚訚。","拂拭长光贾，吹嘘怜苦辛。","永言一饭报，眷然清渭滨。","燕飞认巢稳，马瘦思草春。","何当入钧播，坱圠知无垠。"],"title":"寿沿江黄制置七首  其七"}
