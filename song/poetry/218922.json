{"author":"李廌","id":218922,"strains":["仄平仄仄仄平平，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["晚晴紫翠溢平川，三十六峰凝霁烟。","匹练依稀分秀岭，玉虹摇曳舞危巅。","寒光定是连明汉，清气都疑贯九渊。","可笑夜来风吹后，乱沟斜涧亦涓涓。"],"title":"将至嵩山远观瀑布"}
