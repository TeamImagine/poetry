{"author":"陈普","id":161494,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五典三纲宇宙人，千金九鼎祖宗身。","茶租急切同胞义，冰蘗规模一个仁。","日月照临伦理得，山川回合栋梁新。","教人以意非言语，此事由家更及民。"],"title":"贺叔父为犹子成室"}
