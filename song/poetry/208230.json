{"author":"黄庭坚","id":208230,"strains":["仄平平仄，仄平仄仄。","仄○平平，仄仄平仄。","平平平○，仄仄平仄。","仄平仄仄，仄○平仄。","○仄平平，平仄平仄。","仄平仄仄，仄仄仄仄。","○仄仄平，仄仄仄仄。","平○仄平，平仄仄仄。","平仄仄仄，仄平平仄。"],"paragraphs":["蔡蒙之下，彼江一曲。","有茹生之，可以为蔌。","蛙𧏖之衣，采采盈掬。","吉蠲洗泽，不溷沙砾。","芼以辛咸，宜酒宜𫗧。","在吴则紫，在蜀则绿。","其臭味同，远故不录。","谁其发之，班我旨蓄。","维女博士，史君炎玉。"],"title":"绿菜赞"}
