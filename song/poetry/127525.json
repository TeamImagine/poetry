{"author":"方岳","id":127525,"strains":["平仄平平平仄仄，平平平仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["飞盖重临霜叶老，江山吞吐自烟云。","诗情不论隔千里，酒令何妨宽一分。","到处经行多旧感，等闲谈笑亦奇芬。","平生不负梅花月，未是黄昏已半醺。"],"title":"再用韵酬退庵侍郎"}
