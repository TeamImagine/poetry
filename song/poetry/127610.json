{"author":"方岳","id":127610,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["逐客无书入帝城，灵光今阙几公卿。","当时何敢书三宿，诸老谁招鲁两生。","双碧崔嵬容雪卧，一黄觳觫了春耕。","极知穷薄难为力，犹幸林间识太平。"],"title":"寄范参政"}
