{"author":"陆游","id":32609,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["客中多病废登临，闻说南台试一寻。","九轨徐行怒涛上，千艘横系大江心。","寺楼钟鼓催昏晓，墟落云烟自古今。","白发未除豪气在，醉吹横笛坐榕阴。"],"title":"度浮桥至南台"}
