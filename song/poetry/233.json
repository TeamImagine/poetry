{"author":"谭用之","id":233,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["鹊岩烟断玉巢敧，罨画春塘太白低。","马踏翠开垂柳寺，人耕红破落花蹊。","千年胜概咸原上，几代荒凉绣岭西。","碧吐红芳旧行处，岂堪回首草萋萋。"],"title":"再游韦曲山寺"}
