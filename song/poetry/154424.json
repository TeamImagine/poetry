{"author":"董嗣杲","id":154424,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["古翠深中拥紫烟，幽行先酌石溪泉。","未能耕野安愚分，且乐游山趁壮年。","五色在前难障碍，连镳来此可留连。","杏花林里闲风月，况有宗人演地仙。"],"title":"入庐山感兴"}
