{"author":"郭祥正","id":191963,"strains":["仄平仄仄平平仄，仄仄○平仄平仄。","仄平平仄○平○，平平仄仄平平仄。","仄平○仄仄平平，平○平仄仄平平。","平○仄仄仄平仄，平平平○仄平仄。","仄○平○仄平平，平仄平平仄平仄。","仄平平仄仄平平，平○平平仄平仄。"],"paragraphs":["欲飞太白嫌秋暑，约我留连菊花圃。","撷芳持酒听君吟，冰丝轧轧吴蚕吐。","只今且挈茗杯游，沧浪同泛采莲舟。","君当复入玉堂去，为吾还思采莲处。","叶间争看戏鸳鸯，花底谁曾爱鸥鹜。","柳州烟岛自迷人，员峤方壶岂无路。"],"title":"次韵和元舆待制后浦宴集三首  其二"}
