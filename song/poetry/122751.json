{"author":"释善珍","id":122751,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["柳公遗迹留芳扁，一度摩挲一叹嗟。","佛阁僧居如穴蚁，梵编虫蠹失惊蛇。","文占天上奎星聚，语到宵中斗柄斜。","老衲畏寒仍戒酒，不能伴客赋梅花。"],"title":"和陈宰诸官登罗汉阁看草书经卷韵"}
