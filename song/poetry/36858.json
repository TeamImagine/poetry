{"author":"陆游","id":36858,"strains":["平平平平平平平，仄平仄仄仄仄仄。","仄仄○平平仄平，仄仄平仄仄仄平。","平平平平仄仄○，仄？仄仄平平○。","仄平仄仄仄○平，平平平仄平平平。","平平仄仄平○平，平仄仄仄平平平。","仄平仄仄仄仄○，平平仄仄平平平。"],"paragraphs":["雷车隆隆南山阳，电光煜煜北斗傍。","急雨横斜生土香，草木苏醒起仆僵。","芭蕉抽心鳯尾长，薜荔引蔓龙鳞苍。","葛幮竹簟夜更凉，超然真欲无羲皇。","常年七月蚊殷廊，今夕肃肃疑飞霜。","水车罢踏戽斗藏，家家买酒歌时康。"],"title":"喜雨"}
