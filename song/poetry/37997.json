{"author":"陆游","id":37997,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平仄仄，仄仄平平仄仄平。","平仄平平平仄仄，平平平仄仄平平。"],"paragraphs":["谭侯才气敌文园，日日银鞍画戟门。","奇句入神闻鬼泣，巨觥如海看鲸吞。","一官胄监能令死，万里铭旌忍更论。","湖上秋来频入梦，凭谁词翰与招魂。"],"title":"思蜀三首  其三"}
