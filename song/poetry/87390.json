{"author":"韩淲","id":87390,"strains":["仄平仄仄平平仄，平仄平平仄仄平。","仄平平平平仄仄，仄平平仄仄平平。","平平仄仄仄平仄，平仄平平仄仄平。","仄仄仄仄平仄仄，平平仄仄仄平平。"],"paragraphs":["十年重入长安市，常把西林倒载人。","少为弦歌看抚字，莫须杯酒话酸辛。","三贤久觉两无有，千首何如一已真。","秃发顾予皆老矣，朝家更化孰知津。"],"title":"盖稀之作乌程县"}
