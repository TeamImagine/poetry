{"author":"孟郊","id":13204,"strains":["平平仄仄平，平仄仄仄平。","○仄仄仄平，仄仄仄仄平。","仄仄仄仄仄，仄平○仄平。","平平仄仄仄，平仄平平平。","仄平平平平，平平平仄平。","仄仄平平仄，平平仄平平。"],"paragraphs":["君生霅水清，君殁霅水浑。","空令骨肉情，哭得白日昏。","大夜不复晓，古松长闭门。","琴弦绿水绝，诗句青山存。","昔为芳春颜，今为荒草根。","独问冥冥理，先儒未曾言。"],"title":"悼吴兴汤衡评事"}
