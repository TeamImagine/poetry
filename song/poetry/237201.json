{"author":"韩驹","id":237201,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["汴水日驰三百里，扁舟东下便开帆。","旦辞杞国风微北，夜泊宁陵月正南。","老树挟霜鸣窣窣，寒花垂露落毵毵。","茫然不悟身何处，水色天光共蔚蓝。"],"title":"夜泊宁陵"}
