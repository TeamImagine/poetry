{"author":"虞俦","id":62012,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["王式当年本不来，那堪岁晚犯尘埃。","淮分南北谁为梗，路适东西意自哀。","锦缆千艘分玉帛，冰河万处碎琼瑰。","只消一夜东风力，一一船头尽拨开。"],"title":"十二月初六日抵仪真廨舍次日即出护使客天气严寒里河冰合有厚一二尺者打冻峻急不免取山路径走都梁"}
