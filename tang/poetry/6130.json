{"author":"戎昱","id":6130,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["洛阳岐路信悠悠，无事辞家两度秋。","日下未驰千里足，天涯徒泛五湖舟。","菏衣半浸缘乡泪，玉貌潜销是客愁。","说向长安亲与故，谁怜岁晚尚淹留。"],"title":"秋日感怀"}
