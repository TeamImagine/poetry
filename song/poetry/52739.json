{"author":"李洪","id":52739,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["伤春渺渺独凝眸，黄耳归时暂放愁。","跪得双鱼开尺素，别来一日抵三秋。","花前块处怜秦赘，泽畔行吟类楚囚。","预约鲤庭归省处，清微风送木兰舟。"],"title":"得家书"}
