{"author":"韩淲","id":87557,"strains":["仄仄平平平仄仄，平平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["陆羽泉头忻考德，林逋湖面得敦诗。","交情未觉非前日，雅道那知又一时。","逼塞古今空上下，凄凉人物易推移。","申言保社吾何敢，但惜中含屈宋姿。"],"title":"周子静示诗卷  其二"}
