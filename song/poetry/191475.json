{"author":"冯山","id":191475,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["虚誉交游共借推，清途俛首倦重窥。","方将素志随鸥鹭，敢拂华巓望鵔鸃。","衰晚欲成漳浦病，嗟矜犹得郑公诗。","相逢少置升沉事，且把金莲为倒垂。"],"title":"和邓温伯二首  其二"}
