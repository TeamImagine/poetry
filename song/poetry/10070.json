{"author":"释慧空","id":10070,"strains":["仄平仄平平仄仄，仄仄平仄平仄仄。","仄仄平平平仄平，平平仄仄平平仄。","平仄仄平○仄平，仄仄仄平○平仄。","仄平○仄平仄○，仄平仄仄○仄仄。","仄平○仄仄仄平，仄仄仄平○仄平。","仄平仄仄仄平仄，平仄平平平仄○。","仄平平仄仄仄仄，○仄仄平平○○。","仄○仄仄平仄仄，仄仄仄○○○平。"],"paragraphs":["赵州送人曾有语，有佛无佛俱莫住。","若是金毛师子儿，他家自有通霄路。","因记雪峰行脚时，九上洞山三投子。","被风堕笠渠不收，盖天盖地从此始。","两翁从此迹已陈，后世事之如事生。","道人即是后来秀，千里修途宜力行。","勿贤前辈辄自已，当与两翁争重轻。","我如老马虽伏枥，喜见此行犹更鸣。"],"title":"送僧行脚"}
