{"author":"韩淲","id":86380,"strains":["仄仄仄仄平，平○○仄仄。","仄平○仄平，平仄仄平仄。","平平仄平平，平仄仄仄仄。","仄仄仄仄平，仄平仄仄仄。","平平仄平平，平平○平仄。","仄仄平○平，平平○仄仄。","仄平仄平仄，平○仄平仄。","平平仄○仄，平平仄平仄。"],"paragraphs":["小雨不肯晴，烟中犹霡霂。","出门泥未干，枯柳弄微绿。","皇皇欲何之，君子贵谨独。","屋上幸有山，屋边亦种木。","西风遶东篱，秋来更多菊。","采撷升中堂，悠然兴自足。","断弦尚何问，鸾胶有谁续。","居今实思古，孜孜慕前躅。"],"title":"秋怀  其二"}
