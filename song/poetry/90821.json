{"author":"韩琦","id":90821,"strains":["仄平平仄仄平平，平仄平平仄仄平。","平仄仄平平平仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["拍堤春水展轻纱，元巳清明景共嘉。","人乐一时看开禊，饮随节日发桐花。","红芳雨过妆新拂，绿柳含风带尽斜。","欲继永和书盛事，愧无神笔走龙蛇。"],"title":"上巳西溪同日清明"}
