{"author":"苏颂","id":179242,"strains":["平仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["何事频思江海间，清时美彦未应闲。","襟怀旧贮纵横术，献纳尝开咫尺颜。","吏隠尚劳趋幕府，郊居毋苦恋家山。","莼鲈正熟虽堪爱，羔雁相催又北还。"],"title":"七言送林次中南归"}
