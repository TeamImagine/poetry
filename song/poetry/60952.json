{"author":"许及之","id":60952,"strains":["仄平仄仄仄平平，平仄平仄仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["祝融七十二峰尊，诸老相望古道存。","二邵人才元有种，三湘风物向曾论。","先生此去行师说，弟子从今记善言。","为访衡山戴监岳，可能略不傍华轩。"],"title":"沈架阁席上送沈教授之官邵阳二首  其一"}
