{"author":"杨齐","id":186835,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["素籥中分漏箭迟，玉盘飞上绛河涯。","自缘人意夸今夜，岂是蟾光胜旧时。","千里放开天地景，一轮题尽古今诗。","吴刚树下遥相许，来岁春风此处期。"],"title":"和中秋对月"}
