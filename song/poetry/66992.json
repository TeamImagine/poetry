{"author":"楼钥","id":66992,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["未年六十蚤休官，海角投闲尽自安。","一纪时容奉香火，七旬遂许挂衣冠。","重来深愧妨贤路，此去终期保岁寒。","三上封章归未得，葛家诗卷却羞看。"],"title":"书葛氏诗卷"}
