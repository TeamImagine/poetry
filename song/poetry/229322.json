{"author":"释德洪","id":229322,"strains":["仄○？仄仄平仄，仄仄仄仄平○平。","○○○平仄仄平，平平○○平仄仄。","仄○仄平仄仄仄，仄○平仄仄平平。","平仄仄仄○仄○，仄平仄平○平仄。","平仄平仄○仄平，平仄平仄○仄仄。","平平仄仄○仄仄，平仄平仄○仄平。","仄平仄仄仄○仄，○仄仄○仄仄平。","仄平仄仄仄仄○，平仄平仄仄○仄。","仄仄仄仄平仄仄，平仄仄仄仄仄平。","平仄平仄平仄平，平○仄平仄平仄。","平仄仄平仄○○，仄仄平平仄仄仄。","平仄仄仄平仄仄，仄仄平平平仄仄。","仄仄平平仄仄仄，平平仄仄仄仄○。","○平平仄平仄平，仄仄仄仄平平仄。","仄仄平仄平仄仄，仄仄仄平仄仄○。","平仄仄平平平仄，仄仄平仄仄仄平。","平仄仄平平○仄，平仄平平○仄仄。"],"paragraphs":["我闻菩萨昔因地，所供养佛名观音。","从闻思修入悟心，心精遗闻而得道。","见闻觉知不可易，譬如西北与东南。","而此乃曰闻可遗，令人罔然堕疑网。","龙本无耳闻以神，蛇亦无耳闻以眼。","牛无耳故闻以鼻，蝼蚁无耳闻以身。","六根互用乃如此，闻不可遗岂理哉。","彼于异类昧劣中，而亦精妙不间断。","况我自在慈忍力，无畏解脱独不然。","钟鼓俱击声不同，知其不同是生灭。","而二种声不相参，即是同时寂灭法。","稽首浄智功德聚，广大庄严悲愿海。","悯我心明力不逮，时时种子发现行。","如人因酒而发狂，戒饮辄复逢佳酝。","愿灭颠倒痴暗障，愿获辩才智慧藏。","游戏十方微尘刹，亦施无畏利众生。","凡曰有心能闻者，同入圆通三昧海。"],"title":"泗州院旃檀白衣观音赞"}
