{"author":"李新","id":223139,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["四时秋色可春回，古锦囊空信短才。","纸尾依随丞不负，天西穷绝客何来。","顽云垂翼山碉暗，乔麦饶花雪岭开。","投老播流情味恶，孤城移作望乡台。"],"title":"答李丞用其韵  其一"}
