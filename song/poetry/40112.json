{"author":"陆游","id":40112,"strains":["仄仄平平仄仄平，平平平仄仄平平。","仄平平仄仄平仄，平仄平平平仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["种枳为篱草结庐，人间知足更谁如。","涧深松老忘荣谢，天阔云闲任卷舒。","门冷并无残客迹，家贫常读绝编书。","有金可散还关念，多事从来笑汉疏。"],"title":"贫中自戏"}
