{"author":"冯时行","id":16403,"strains":["○仄仄平仄，仄仄仄平仄。","仄仄平仄仄，仄仄仄平仄。","仄仄仄仄仄，平仄仄平仄。","平平仄○○，○仄仄平仄。","平平仄平仄，仄仄仄平仄。","平平仄仄平，仄平平平仄。"],"paragraphs":["冠豸取能触，佩剑取能割。","饮酒移气体，我亦嗜清辣。","举白欲下咽，丹腑已通达。","温温坎离间，正气自旋斡。","于焉养真勇，险语犯天闼。","千锺建太平，岂徒为消渴。"],"title":"友人惠酒殊佳用清光滑辣四字为韵以谢  其四"}
