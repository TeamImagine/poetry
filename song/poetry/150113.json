{"author":"方回","id":150113,"strains":["仄仄平仄仄平仄，平仄仄仄仄仄仄。","○平仄仄仄仄平，仄平仄仄仄仄仄。","平平仄平平○平，仄仄平平仄仄平。","平仄仄平仄○仄，仄平仄仄仄平平。","仄，仄仄○平仄平仄，仄仄仄仄仄○平仄平仄，平仄平○平平○。","仄仄平仄平，仄平仄仄平。","仄仄仄仄○仄仄，平平仄仄平平平。"],"paragraphs":["一释迦佛起天竺，罗汉五百又十六。","中华止绘十六僧，贯休十八老笔续。","千无万无无更无，芥子须弥一扫俱。","阿字义门总深入，画图岂止伐颛臾。","咄，伏虎降龙两尊者，此卷写一犬如狮一仙鹤，精妙丝毫无苟且。","笔墨游戏真，古今劫火燃。","卷起短轴且饮酒，西窗万里开青天。"],"title":"题十六罗汉画像"}
