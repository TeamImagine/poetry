{"author":"陆游","id":36243,"strains":["仄○○仄仄，仄○仄平平。","仄○仄仄仄，仄平平仄平。","仄仄仄仄仄，平仄仄仄○。","平○仄平仄，仄仄仄仄○。","仄○仄○仄，仄仄仄平平。","平仄○平平，仄仄仄仄平。"],"paragraphs":["雪重从压竹，竹折有奇声。","雪深亦莫扫，小窗终夜明。","我老尚耐冷，开卷对短檠。","龙茶与羔酒，得失不足评。","但思被重铠，夜入蔡州城。","君勿轻癯儒，有志事竟成。"],"title":"雪夜作"}
