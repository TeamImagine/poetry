{"author":"饶节","id":225123,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["流辈推高不独今，当年成笋便平林。","白云纵有为霖意，流水曾无恋影心。","问道故人归雨后，供香童子立更深。","青山不免露头角，短幅斜封更嗣音。"],"title":"答惠海首座五首海乃圆照禅师小师  其五"}
