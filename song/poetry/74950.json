{"author":"赵蕃","id":74950,"strains":["仄仄平平平仄平，仄平平仄平平平。","平平仄仄平仄仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["水有萦纡何自来，竹能森爽为谁栽。","山僧乞饭朝一出，幽子题诗日几回。","故鹤未妨频有客，骑馿正尔独寻梅。","得闲且尽幽居趣，顾我初无当世才。"],"title":"十二月二十六日"}
