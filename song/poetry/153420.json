{"author":"刘辰翁","id":153420,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄○仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["绝域魂堪断，风烟不可遮。","至今疑梦事，举目改春华。","此处吾为客，何言国与家。","尚存他日泪，又看一年花。","谷口迁鶑语，都城御柳斜。","茫茫皆汉土，无地种秦瓜。"],"title":"春景 绝域改春华 其二"}
