{"author":"陈深","id":167376,"strains":["平平平仄平，仄仄仄仄仄。","平仄平平平，平平仄○仄。","平平仄○平，仄仄仄平仄。","平平仄平仄，仄仄○仄仄。","○平平仄平，仄仄仄平仄。","平平仄仄平，平平仄○仄。","仄平仄平○，仄平仄平仄。","仄仄仄平平，仄仄仄仄仄。","平平仄平平，仄仄平平仄。","仄平仄平平，仄仄仄平仄。"],"paragraphs":["天寒霜霰繁，岁晏日月驶。","周子何仓皇，孤征诣燕蓟。","寥寥抱遗经，皦皦蓄幽志。","青云既交荐，白首期一试。","苍松多劲枝，老鹤负奇气。","扶摇信可抟，高冥不难致。","泮林日雕疏，子衿气沦替。","侧伫典型人，复理俎豆事。","明年候薰风，矫首江南澨。","愿偕鲁诸生，敬揽叔孙袂。"],"title":"送周必明北上"}
