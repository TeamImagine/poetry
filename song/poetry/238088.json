{"author":"王庭珪","id":238088,"strains":["平仄平平仄仄平，平平仄仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄仄平。","仄平仄仄平平仄，仄仄平平平仄平。"],"paragraphs":["池上开轩对郡楼，当时太守气横秋。","声名已负荆州望，舟棹更为沧海浮。","插架古书芸护蠧，隔溪游女扇障羞。","仲堪没后今千载，孰谓人间无此流。"],"title":"和赵叔清登殷仲堪读书台二首  其二"}
