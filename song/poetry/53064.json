{"author":"项安世","id":53064,"strains":["平仄仄平平平平平平平，仄平平仄○平平。","仄仄仄平平平仄○平仄，仄仄平平仄平仄。","平平仄仄仄仄仄，仄平仄仄平平仄。","仄○平平平，仄仄平平平。","仄平○仄仄仄平，仄仄平仄仄仄平。","平平仄仄平平平，仄平仄仄平平平。","仄平仄仄仄仄仄，仄仄平平仄仄平。","仄平仄平仄仄仄，仄仄平平仄平仄。","平平○仄仄平平，仄仄○平仄仄平。","仄平仄仄平平仄，仄仄○平仄仄平。"],"paragraphs":["君不见东湖先生徐师川，雅歌清庙弹朱弦。","又不见于湖居士张安国，健语龙蛇杂矛戟。","佳人往矣不易致，见君使我心先醉。","一闻东湖名，再读于湖诗。","恍然如见二大夫，使我真欲再拜之。","君家玉带垂金鱼，向来凛凛持钧枢。","丈夫不要五鼎食，自向湖边筑隠居。","小园种花复种竹，数亩宜桑亦宜粟。","人生如此复何求，把酒吟诗得自由。","客来但与谈风月，万事如今只掉头。"],"title":"别周季隠东湖隠居"}
