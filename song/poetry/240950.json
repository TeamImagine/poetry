{"author":"周紫芝","id":240950,"strains":["平平仄平平，仄仄仄平仄。","平平仄平平，仄仄仄○仄。","平○仄平○，仄仄平仄仄。","平○平仄平，仄仄○平仄。","仄仄平仄平，仄仄平仄仄。","仄仄仄仄平，平平平仄仄。","仄仄○仄平，○仄仄仄仄。","平平仄仄○，仄仄平仄仄。","平平平○平，仄仄平仄仄。","○平仄平平，平仄平仄仄。","仄仄仄仄平，仄仄仄平仄。"],"paragraphs":["风蒲饱朝航，霁色急新涨。","云山绕平湖，水墨澹屏障。","夷犹柂初回，突兀山入望。","何妨倾寸眸，便足了千嶂。","想像钟磬音，隐约霄汉上。","我欲一往游，遐瞻兹可畅。","暮雪犹在涂，遗事不得访。","人生蜡屐缘，一世能几两。","登山追胜游，脚力须少壮。","重来定何时，吾策今可杖。","老愿复尔违，抚事一惆怅。"],"title":"舟过道场山下将往游舟师告以雪涂不可行而止"}
