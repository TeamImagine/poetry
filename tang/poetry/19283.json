{"author":"沈亚之","id":19283,"strains":["仄仄平平仄，○平仄仄平。","仄平平仄仄，仄仄仄平平。","○仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","平平平仄仄，仄仄仄平平。"],"paragraphs":["御气黄花节，临轩紫陌头。","早阳生彩杖，霁色入仙楼。","献寿皆鸳鹭，瞻天在冕旒。","菊尊开九日，凤历启千秋。","乐阕祥烟起，杯酣瑞影收。","年年歌舞夕，此地庆皇休。"],"title":"劝政楼下观百官献寿"}
