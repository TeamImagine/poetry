{"author":"杨万里","id":47572,"strains":["○平平平仄平仄，仄平平平仄平仄。","平平仄仄平平○，○平平○平平仄。","平仄平平仄仄平，仄平○仄○平平。","仄平平○仄仄平，平平平仄仄仄平。","○仄平平仄平仄，平○平平仄○仄。","○平仄仄仄仄平，平仄平平仄平仄。"],"paragraphs":["长江无风水平绿，也无靴文也无縠。","东西一望光浮空，莹然千顷无瑕玉。","船上儿郎不耐闲，醉拈横笛吹云烟。","一声清长响彻天，山猿啼月涧落泉。","更打羊皮小腰鼓，头如青峰手如雨。","中流忽有一大鱼，跳破琉璃丈来许。"],"title":"舟人吹笛"}
