{"author":"王之道","id":7522,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["是行犹及豫章春，闻说逢迎有故人。","倾盖为君殊快意，掺袪令我重伤神。","向阳花木初开叶，得雨蛟龙已转身。","江上新晴应更好，绿杨如幄草如茵。"],"title":"送许判官志仁"}
