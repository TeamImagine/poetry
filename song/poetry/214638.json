{"author":"晁补之","id":214638,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["畏暑经旬不涉街，蠖轩孤坐壁生苔。","出檐碧笋犹争长，映户丹榴故后开。","双蝶风前愁夜去，一蝉雨外送秋来。","曹南瘦弟应相忆，白首迁兄未放回。"],"title":"蠖轩孤坐寄曹南教授八弟"}
