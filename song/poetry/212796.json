{"author":"李复","id":212796,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["前生问学仰前修，亲发星星禄始谋。","千里束书来北阙，一朝怀牒走南州。","荷衣未改斑衣戏，斗米聊宽负米求。","想见江神能世态，开帆风满送归舟。"],"title":"送阳孝章户曹"}
