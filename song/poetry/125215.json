{"author":"王柏","id":125215,"strains":["仄平平平平仄仄平，平平平，仄仄平平平仄○。","平平仄仄平仄仄仄仄，平平仄仄平平平仄平。","仄○○平仄仄，仄平仄平仄平。","平仄平平仄，平仄平平平。","仄平平平仄平仄，平平平仄仄仄平。","平平平平仄仄，仄平平平平平。","仄仄仄平仄仄，○仄○平平平。"],"paragraphs":["万山蟠兮新此一丘，吁嗟乎，吉士兮灵辰不留。","佳城郁郁兮马跼不进，前冈隠隠兮牛眠是求。","竁蜿蜒兮有隧，枕皋隰兮沃流。","东望兮庐舍，西望兮松楸。","白云兮生死同壑，黄垆兮杖屦昔游。","孤哀哀兮罔极，悼愁愁兮千秋。","怅素绋兮莫执，相尔些兮商谣。"],"title":"蒋叔行挽辞  其二"}
