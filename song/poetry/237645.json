{"author":"刘一止","id":237645,"strains":["仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平仄仄仄平。"],"paragraphs":["二纪风埃长作客，了知身世是蘧庐。","老来诗酒都无味，乱后交亲未肯疏。","曾见雄风追楚赋，尚堪雌霓读郊居。","愿公先卜嵌岩隐，秦利宁忘郑国渠。"],"title":"再用韵呈允迪秘监江子我郎中二首  其一"}
