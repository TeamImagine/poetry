{"author":"陈允平","id":150667,"strains":["平仄平平平仄平，平平仄仄仄平平。","平平仄仄平平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["终日怀人凭曲栏，余阴未放客衣单。","祇缘二月风光澹，别作一般天气看。","梅粉有香销夜雨，柳丝无力受春寒。","闲情漠漠难拘管，自逐轻鸥下急滩。"],"title":"终日"}
