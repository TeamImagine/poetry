{"author":"苏辙","id":198707,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["林竹抽萌不忍挑，谁家盈束伴晨樵。","箨龙似欲号无罪，食客安知惜后凋。","不愿盐梅调鼎味，姑从律吕应箫韶。","林间老死虽无用，一试冬深雪到腰。"],"title":"食樱笋二首  其二"}
