{"author":"彭汝砺","id":202308,"strains":["仄仄仄平平仄平，仄平平仄仄平平。","平平仄仄仄平仄，平仄仄平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["陋巷本非朝市喧，亦无车马到吾门。","清风对客忘朱夏，流水令人思故园。","道曲柳阴低白昼，天涯月色照黄昏。","一官彼此多闲暇，万事从容欲细论。"],"title":"仲至迁居同曹家西巷在蔡湖之北也  其三"}
