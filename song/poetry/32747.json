{"author":"陆游","id":32747,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["饮似长鲸快吸川，思如渴骥勇奔泉。","客从县令初何有，醉忤将军亦偶然。","骏马名姬如昨日，断碑乔木不知年。","浮生今古同归此，回首桓公亦故阡。"],"title":"吊李翰林墓"}
