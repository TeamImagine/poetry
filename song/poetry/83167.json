{"author":"陈文蔚","id":83167,"strains":["平仄平仄平，○平仄仄平。","仄仄仄平平，平仄平仄○。","仄仄○仄仄，平仄平平平。","仄平平仄仄，仄仄平平○。","仄仄仄○仄，仄仄平仄平。","仄仄仄平仄，仄平仄仄平。","仄○平仄平，仄平平仄平。","平仄仄○仄，仄仄平仄○。","平仄仄仄仄，仄仄平○平。"],"paragraphs":["书阁高几寻，其高不可知。","但见读书人，心与千古期。","借此闲旷地，端坐穷轩羲。","世尘飞不到，月霁光风吹。","况复揭扁榜，字画天下奇。","妙有指南处，世人那易窥。","昔闻堂上声，斲轮尝笑之。","而子得深省，不觉糟粕遗。","终日几案乐，舍此归其谁。"],"title":"寄题吴伯丰所居二首 读书阁"}
