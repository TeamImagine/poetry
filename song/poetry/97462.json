{"author":"高翥","id":97462,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["投老才营一把茅，前临官路后林坳。","最宜鸡犬无邻舍，好放牛羊有近郊。","春韭采来胜市食，秋鲈留取续山肴。","吾庐谁道难寻觅，古树排门尽鹊巢。"],"title":"投老"}
