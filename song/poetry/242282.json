{"author":"李正民","id":242282,"strains":["仄仄平平仄仄平，仄平平仄仄平平。","平平平仄平平仄，仄仄平平仄平平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["岁晚栖栖作远游，足音真可慰穷愁。","身闲文史聊覃思，老去田园亦强谋。","旋拨浊醪𥬠冻酒，何嫌粝食办晨羞。","新篇起我超然兴，苦恨轻装不少留。"],"title":"和平叔  其三"}
