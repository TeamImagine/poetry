{"author":"白居易","id":16726,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄仄平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["陕州司马去何如，养静资贫两有余。","公事闲忙同少尹，料钱多少敌尚书。","秪携美酒为行伴，唯作新诗趁下车。","自有铁牛无咏者，料君投刃必应虚。"],"title":"送陕州王司马建赴任"}
