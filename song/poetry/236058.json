{"author":"李光","id":236058,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["漫道壶中别有春，枉教众楚笑齐人。","本来妙说元无说，信是灵真未识真。","佩剑携书如可继，杀鸡炊黍不妨频。","相逢且说无生话，若问长生有大钧。"],"title":"补之以炼养之说勉德循眷眷之意并见二诗若惧其不我从者以待德循可也他人能无诮乎因次韵奉寄  其一"}
