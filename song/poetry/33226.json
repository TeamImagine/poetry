{"author":"陆游","id":33226,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["石笋街头日落时，铜壶阁上角声悲。","不辞与世终难合，惟恨无人麤见知。","宝马俊逰春浩荡，江楼豪饮夜淋漓。","醉来剩欲吟梁父，千古隆中可与期。"],"title":"暮归马上作"}
