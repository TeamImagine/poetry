{"author":"罗隐","id":30860,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["筛寒洒白乱溟蒙，祷请功兼造化功。","光薄乍迷京口月，影交初展海门风。","细黏谢客衣裾上，轻堕梁王酒盏中。","一种为祥君看取，半禳灾沴半年丰。"],"title":"甘露寺看雪上周相公"}
