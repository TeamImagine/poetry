{"author":"范成大","id":43894,"strains":["平平仄仄○平平，平○仄平平○平。","平平○平仄平平，仄平平平○仄平。","仄平平仄平仄平，仄平仄仄平平平。","仄平仄仄平平平，仄平仄仄仄仄平。","平仄仄平平仄○，仄平仄仄平仄平。","仄○平平仄平平，平平平仄平平平。","平仄仄○仄仄平，仄仄仄仄平平平。","仄平平仄平？平，○平平仄○平平。","仄平仄平平仄平，平平平仄平○平，平平仄仄平仄平。","仄平平仄○平平，仄平平仄平平平。","平平仄仄仄仄○，平仄仄仄平平平。"],"paragraphs":["神仙得者王方平，谁其继之阴长生。","飘然空飞五云𫐌，上宾寥阳留玉京。","石炉丹气常夜明，宠光万柏森千龄。","峡山偪仄岷江萦，洞宫福地古所铭。","云有北阴神帝庭，太阴黑簿囚鬼灵。","自从仙都启岩扃，明霞流电飞阳晶。","晖景下堕铄九冰，塞绝苦道升无形。","至今台殿栖竛竮，隋圬唐垩留丹青。","十仙怪奇溪女清，瑶池仙仗纷娉婷，琅璈赴节锵欲鸣。","我来秋暑如炊蒸，汗流呀气扶枯藤。","摩挲众迹不暇评，聊记梗概知吾曾。"],"title":"丰都观"}
