{"author":"刘宰","id":92941,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["清凉景界限尘纷，玉宇从容静夜分。","欲满尚悭今夜月，乍舒还敛北山云。","孤光翻动枝头鹊，余晕潜驱草际蚊。","好处欲言人不解，湛然天宇印心君。"],"title":"和淮漕八月十四夜月诗二首  其一"}
