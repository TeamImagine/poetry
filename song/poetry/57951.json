{"author":"梅尧臣","id":57951,"strains":["平平仄仄平，仄仄平平仄。","仄平仄平平，平仄平仄仄。","仄仄平平平，平平平仄仄。","平仄仄仄仄，平仄○○仄。","仄平平仄○，仄仄仄仄仄。","仄仄仄仄仄，仄仄仄○仄。","仄仄○平平，平平○仄仄。","仄平仄仄仄，平平平仄仄。"],"paragraphs":["牛车读古书，少作游秦客。","一朝起为郎，华省何赫赫。","若有南山云，时时生枕席。","云润不益老，呼吸乘间隙。","抱疴初骇闻，既愈赖药石。","遂请虢太守，虢事简且适。","况有三堂存，韩诗犹可觌。","永歌复饮酒，东平希阮籍。"],"title":"送雷太简知虢州"}
