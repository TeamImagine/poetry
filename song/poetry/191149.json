{"author":"韦骧","id":191149,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["闲花浪蕊谩芬敷，满槛妖韶体自殊。","且看淡红随分有，须知绝品此中无。","翦愁魏国掺掺手，辨怯齐门一一竽。","已扫幽亭待清赏，更烦佳句预相娱。"],"title":"和刘守以诗约赏南园牡丹"}
