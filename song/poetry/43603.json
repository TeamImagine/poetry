{"author":"范成大","id":43603,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["东极空歌下始青，西方宝网奏韶英。","不须路入兜元国，自有音闻室筏城。","牛蚁谁知床下鬭，鸡蝇任向梦中鸣。","如今却笑难陀种，无耳何劳强听声。"],"title":"复作耳鸣二首  其二"}
