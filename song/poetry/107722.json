{"author":"王迈","id":107722,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["同登当日鬓犹青，宦路还如跛鳖行。","莳药山阿非贵相，叩头殿下得狂名。","著书平屋千年记，堆笏盈床一饷荣。","安乐窝中无别法，只将世累放教轻。"],"title":"寄婺倅张同年渭叟并简其婿黄元辅自然二首  其二"}
