{"author":"胡寅","id":12186,"strains":["仄仄平平仄仄平，仄平平平仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["旧治重临宠渥新，圣朝因任慰斯民。","芾棠不拜阴如幄，骑竹争迎气似春。","金重百斤兼赐爵，车高一丈更施茵。","能名籍甚宜蒙此，颍水卢溪共演深。"],"title":"迓黄守再来二首  其一"}
