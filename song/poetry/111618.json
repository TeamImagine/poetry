{"author":"刘克庄","id":111618,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["自与浮名了不关，腾空岂若抱珠蟠。","浪云史学三刘后，敢道诗名二宋间。","青帝纵然回煖律，苍官安得有韶颜。","日晡坐客俱辞去，盐酪城中买未还。"],"title":"居厚弟示和诗复课十首  其五"}
