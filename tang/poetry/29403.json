{"author":"曹唐","id":29403,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["树入天台石路新，云和草静迥无尘。","烟霞不省生前事，水木空疑梦后身。","往往鸡鸣岩下月，时时犬吠洞中春。","不知此地归何处，须就桃源问主人。"],"title":"刘晨阮肇游天台"}
