{"author":"赵抃","id":101517,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["海陵余昔嗣英僚，旧尹咨新治有条。","此别风波嗟各路，但闻名誉籍当朝。","美夫郡接濒江地，幸矣民多乐岁谣。","南国故人千里隔，举头云岭郁岧峣。"],"title":"次韵董仪都官见赠"}
