{"author":"虞俦","id":62097,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["朝雨城南柳色新，溪光溶漾宛如银。","地偏心远开三径，风引船回欠一巡。","二月欲来正月尽，三分已过一分春。","鶑啼燕舞非吾事，管领韶华自有人。"],"title":"休日欲报谒林子长值雨不能前用小诗以谢不敏"}
