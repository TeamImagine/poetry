{"author":"苏过","id":229804,"strains":["仄平○仄平，仄仄○平仄。","仄平仄平平，仄仄平仄仄。","仄平平仄○，仄仄平平仄。","平平仄仄仄，仄仄平平仄。","仄平仄仄仄，仄仄平仄平。","平平仄仄仄，仄仄平平仄。","平平仄仄？，平仄○仄仄。","平仄仄仄平，仄仄仄平仄。","平平○仄平，仄平仄仄仄。","仄○仄仄○，仄仄○平仄。"],"paragraphs":["去乡三十年，梦寐犹西土。","厄穷未能归，谅亦君子固。","结庐箕颍间，绝意为霖雨。","聊清一室地，仅作跏趺处。","迩来又谢客，不待羹轹金。","西斋旧翳密，日宴窗先暮。","东轩得爽嵦，真作禅侣住。","陶潜采菊时，尚复有真趣。","公今观此心，湛然忘客主。","坐了一大缘，固已遗能所。"],"title":"和叔父移居东斋"}
