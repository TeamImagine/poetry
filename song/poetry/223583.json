{"author":"吴则礼","id":223583,"strains":["仄仄仄平仄，平仄仄平仄。","平平平平平，仄仄仄仄仄。","仄平仄仄仄，仄平平仄仄。","仄仄仄平仄，仄仄仄平仄。","仄仄仄仄平，仄仄平仄○。","○○平仄平，平仄仄平仄。","平平仄平平，仄仄仄平○。","平○仄平平，仄仄仄仄仄。","仄仄仄平仄，仄仄仄平仄。","仄平仄平平，仄仄平仄仄。"],"paragraphs":["冀马日驰突，无地制奔放。","来争天东南，束手莫与抗。","我航指四百，去之迷所向。","十里望云屋，远意属昆阆。","尺五跬步天，丈六欢喜相。","更参船子师，稽首问无恙。","平生客江湖，半世狎烟浪。","渔监选常登，钓尹职不旷。","此手误遮日，久矣翳尘妄。","愿师赐金篦，试与开眼障。"],"title":"朱泾寺"}
