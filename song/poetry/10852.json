{"author":"朱槔","id":10852,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["玉树成群不可攀，谩将牢落待苍山。","五年分手河梁外，一夕连床风雨间。","梅蕊凌寒春欲动，酒杯无力病相关。","朱陈自古同乡社，更约青云作往还。"],"title":"盖竹与陈和仲昆季"}
