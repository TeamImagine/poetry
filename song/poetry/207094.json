{"author":"黄庭坚","id":207094,"strains":["仄平平仄平，仄平仄平仄。","仄仄仄平平，平平○平仄。","平平仄平仄，仄仄平仄仄。","仄仄仄仄平，仄平○平仄。"],"paragraphs":["德人心寂寥，立朝实庄语。","虎节坐山城，孤云犹能雨。","文章被甥侄，孝友谐妇女。","偃息一亩宫，植梅当歌舞。"],"title":"庭坚得邑太和六舅按节出同安邂逅于皖公溪口风雨阻留十日对榻夜语因咏谁知风雨夜复此对床眠别后觉斯言可念列置十字字为八句寄呈十首  其四"}
