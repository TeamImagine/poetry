{"author":"晁补之","id":214874,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["苍黄大策中先定，汹涌奸言外独惊。","可但触山忧地坼，只应炼石见天成。","江湖自昔波涛远，日月如今昼夜明。","尽作儿啼送文母，不知箫鼓若为声。"],"title":"钦圣皇后挽辞二首  其二"}
