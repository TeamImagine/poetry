{"author":"孔武仲","id":200667,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["九衢奔走厌红尘，官舍连朝得闭门。","莹静轩窗移白日，青荧灯火送黄昏。","披衣已爱星辰烂，奉御方瞻斗极尊。","早晚虞庠夸得士，相随笑语入天阍。"],"title":"试院书事呈同僚诸公"}
