{"author":"王佐才","id":14686,"strains":["平平仄仄仄仄○，○○仄平平平平。","平平仄仄仄仄仄，仄仄仄仄平仄仄。","仄平平仄平平仄，仄平平仄平平平。","仄仄仄平平仄平，平平平仄平平平。","平平平仄仄平仄，仄仄仄平平仄平。","平平仄仄仄仄仄，仄平○仄平平平。","仄平平仄○仄○，仄仄仄仄○○○。","平平平仄仄平仄，平平仄仄平平○。","仄仄仄仄平仄仄，仄平仄仄平平平。","平平○仄○仄仄，仄平平仄○平平。","平平○平平仄仄，平平仄仄平○平。","○仄○平仄平○，平仄仄仄○平平。"],"paragraphs":["阴阳变化万物从，其间至神惟真龙。","庸夫俗眼不得见，或跃或潜无定迹。","后来高士探元窟，素缣摹画求形容。","在昔擅名能几人，争为妍巧夸殊功。","东朐徐氏奋奇趣，俊笔醉挥欺古风。","为余好事辄写寄，老鳞苍鬣惊盲聋。","怒抟沧海喷白浪，暗拖暮雨横长空。","双双头角战初罢，奔腾半没寒云中。","只恐霹雳生坐上，爪牙活动拏寰穹。","轩昂当世称独步，贵臣褒誉闻宸聪。","黄金扇成争进入，雄声一日喧深宫。","从此毫端愈珍重，千岁万岁传无穷。"],"title":"赠徐微中画龙"}
