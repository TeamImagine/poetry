{"author":"欧阳修","id":79210,"strains":["平平平平仄，仄仄平仄仄。","平○仄仄仄，仄仄○平仄。","仄平平平平，仄仄仄平仄。","平平仄平平，仄仄仄仄仄。","平平仄仄平，平仄平平仄。","平平仄仄仄，仄仄平仄仄。","仄平○仄平，仄仄仄○仄。","仄平仄平平，仄仄仄○仄。","仄仄平仄○，仄仄平仄仄。","仄平平仄仄，仄仄平仄仄。"],"paragraphs":["翘翘名家子，自少能慷慨。","尝从幕府辟，跃马临穷塞。","是时西边兵，屡战辄奔溃。","归来买良田，俛首学秉耒。","家为白酒醇，门掩青山对。","优游可以老，世利何足爱。","奈何从所知，又欲向并代。","主人忽南迁，此计亦中悔。","彼在吾往从，彼去吾亦退。","与人交若此，可以言节槩。"],"title":"送刁纺推官归润州"}
