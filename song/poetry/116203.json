{"author":"刘克庄","id":116203,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平平仄，平平仄仄仄平平。"],"paragraphs":["吾门不幸去华亡，赖有高才出雁行。","自拟退之称稍黠，孰云白也是阳狂。","表阡鹤许侬归老，饮砚虹为汝发祥。","它日雏鶑燎黄诰，分墦应许及联墙。"],"title":"题达卿侄别墅"}
