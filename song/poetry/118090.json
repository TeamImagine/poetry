{"author":"吴渊","id":118090,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["每来登眺便眉伸，高处苍穹俨若临。","投老光阴随日晚，思归情绪与秋深。","鹭飞沙际迷人目，雁满江头动客心。","北望淮淝何处是，晚来烟雾正沈沈。"],"title":"用前韵"}
