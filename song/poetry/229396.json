{"author":"释德洪","id":229396,"strains":["○平平仄，平平平仄。","○平平平，平仄仄仄。","平仄平平，仄仄仄仄。","平平仄平，仄平仄仄。","平仄平仄，仄仄仄○。","平平仄仄，○仄仄○。","仄○仄仄，仄○仄平。","仄平平仄，仄仄仄平。","仄平仄平，平仄平仄。","○平仄平，仄仄平仄。","仄仄仄仄，仄仄仄仄。","仄○仄仄，平仄平仄。","平○平平，平仄平平。","○平平仄，○平○平。","仄仄平仄，仄平仄平。","仄仄平仄，仄仄平○。"],"paragraphs":["欧阳之学，师宗于世。","其徒喧阗，攻我以喙。","童首儒林，气索力屈。","公于是时，粹然一出。","天縦之辩，武库纵横。","璜玑捍我，如护目睛。","义如串肉，理如析薪。","一时名誉，耸动缙绅。","世尊举身，毛孔俱笑。","如公语言，笔下皆妙。","六物不坏，未易致诘。","岂其践履，明验之力。","宗教之衰，河坏山摧。","冠巾缁衲，其寒如灰。","拂拭尘翳，见冰雪容。","拜起而喟，涕落无从。"],"title":"嵩禅师赞"}
