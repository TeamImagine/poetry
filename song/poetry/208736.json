{"author":"吕南公","id":208736,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["羡君肝胆壮难攀，不厌长安出入关。","探穴定期收虎子，采薇宁暇顾西山。","盱衡自庆千年运，冷笑人求一日闲。","乃肯题诗寄空谷，的于游旧有温颜。"],"title":"奉答顾言见寄新句二首  其二"}
