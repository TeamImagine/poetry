{"author":"梅尧臣","id":35652,"strains":["仄仄○仄平，仄平平仄仄。","仄平仄平平，○仄○平仄。","仄仄仄平平，平平平仄仄。","○平平平平，仄仄平平仄。","仄平仄平○，平仄平平仄。","仄平平○仄，平仄仄仄仄。","平仄仄平平，仄平平仄仄。","平平仄仄仄，仄仄平平仄。","仄仄仄平平，仄仄平仄仄。","平平仄○平，○仄平平仄。"],"paragraphs":["八月过宋都，泊舟双庙侧。","永怀此忠良，遗烈传碑刻。","五位俨朝裾，千年同血食。","当时多苟生，贵爵曾谁识。","纵今有丘坟，都已荒荆棘。","古人非轻死，于义实罕得。","英骨化埃尘，令名同鸟翼。","飞翔出后世，景慕无终极。","岂若目前荣，未殁声已息。","西登孝王城，王气由邦国。"],"title":"谒双庙"}
