{"author":"韦应物","id":56759,"strains":["仄平平仄仄，仄平仄仄平。","仄仄平平平，仄仄平平平。","平平平仄平，平仄平平平。","平平仄平仄，○仄○平平。","仄平仄仄仄，平仄仄平平。","平○平仄仄，仄仄平平平。","平平仄平仄，平仄○平平。","平平仄平仄，仄仄平平平。"],"paragraphs":["岁交冰未泮，地卑海气昏。","子有京师游，始发吴阊门。","新黄含远林，微绿生陈根。","诗人感时节，行道当忧烦。","古来濩落者，俱不事田园。","文如金石韵，岂乏知音言。","方辞郡斋榻，为酌离亭樽。","无为倦羁旅，一去高飞翻。"],"title":"送豆卢策秀才"}
