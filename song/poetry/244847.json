{"author":"李纲","id":244847,"strains":["平平○仄平仄平，仄仄仄○平平平。","平平平仄○○仄，仄仄仄○○仄平。","仄○平仄仄平仄，仄仄仄仄平平○。","平平仄仄仄平仄，平仄○仄平○平。","仄仄平平仄平仄，？平仄仄仄○平。","○平仄仄仄平仄，仄平平仄○平平。","平平平仄仄仄仄，仄仄平仄平平平。","平平仄仄仄仄仄，仄平平仄平平平。","仄平仄仄仄○仄，仄平○仄仄仄平。","仄平仄仄仄仄仄，仄仄仄仄仄平平。","仄平平仄仄平仄，仄仄○仄平平平。","仄○平平仄平仄，仄仄平仄平○平。","平平仄平仄仄仄，○仄平仄仄仄仄。","仄平平仄○仄仄，仄平仄仄平平仄。","平平仄仄仄平仄，○仄平仄平平平。","○○仄仄仄平仄，平平○仄平平○。"],"paragraphs":["春山苍莽天欲明，枕上静听春禽鸣。","雏莺初啭正调舌，姹娅乍闻三两声。","不如归去意良切，脱却泼袴何由行。","愁人最是断消息，姑恶更觉声娇狞。","布谷催耕雨才足，鹁鸠唤妇远将晴。","其余不复识名字，雅音幽韵如簧笙。","天公怜我太寂寞，故遣尤物怡吾情。","鸾歌凤舞未可见，候虫时鸟聊嘤嘤。","我生半世困漂泊，巧言谗谤饱所经。","杜门却扫与世绝，欲窒两牖忘雷霆。","尔声虽好太饶舌，逼耳颇似虚弦惊。","就中提壶可人意，劝我沽酒花间倾。","心怀百忧只欲睡，更愿常醉不用醒。","落花芳草正可藉，玉山自倒知谁令。","乌啼鹊噪错昏昼，燕雀啾唧环檐楹。","从教一一恣嘲弄，吾方深入无何庭。"],"title":"春晓闻众禽声有感"}
