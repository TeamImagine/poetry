{"author":"陆游","id":40702,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["夜雨空阶滴到明，山云忽敛作新晴。","门前月淡有檐影，墙外泥干无屐声。","与世日疏愁易遣，入春得暖疾差平。","便当剩作沧洲趣，寄语沙鸥勿败盟。"],"title":"新晴"}
