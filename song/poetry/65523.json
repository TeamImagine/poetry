{"author":"廖行之","id":65523,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["湘俗湘人百不忧，口无异论只歌讴。","皆言此日孙夫子，还是当年郭细侯。","不信民情容易得，可能仁闻镇长流。","而今九郡皆膏泽，看取黄云万顷秋。"],"title":"上湖南孙漕四首  其三"}
