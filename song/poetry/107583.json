{"author":"王迈","id":107583,"strains":["仄仄平平平仄仄，仄平平仄仄平平。","仄平仄仄仄仄仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["发轫神皋愁热甚，解骖乡井得凉多。","半生相托左右手，一日同收甲乙科。","老我已锄年少习，期君共守岁寒柯。","荣华富贵邯郸枕，惟孝惟忠久不磨。"],"title":"丁丑同蒋力父东归至城诗以别之"}
