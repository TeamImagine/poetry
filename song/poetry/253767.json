{"author":"释宗杲","id":253767,"strains":["仄平仄仄仄平仄，仄仄仄仄仄○仄。","仄平仄仄仄仄平，仄平平仄平○仄。","仄仄平平仄仄平，○仄仄仄仄仄仄。","平仄仄仄仄平平，仄仄仄仄平平仄。","平仄平平仄仄平，仄仄平平仄平仄。","平仄仄仄○仄仄，平仄仄平仄平仄。","仄平平仄仄平平，仄仄仄○平仄仄。"],"paragraphs":["十方法界至人口，法界所有即其舌。","只凭此口与舌头，祝吾君寿无间歇。","亿万斯年注福源，如海滉漾永不竭。","师子窟内产狻猊，鸑鷟定出丹山穴。","为瑞为祥遍九垓，草木昆虫尽欢悦。","稽首不可思议事，喻若众星拱明月。","故今宣畅妙伽陀，第一义中真实说。"],"title":"偈颂一百六十首  其一○八"}
