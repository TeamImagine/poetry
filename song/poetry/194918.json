{"author":"苏轼","id":194918,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["雪知我出已全消，花待君来未敢飘。","行避门生时小饮，忽逢骑吏有嘉招。","鱼龙绝技来千里，斑白遗民数四朝。","知有黄公酒垆在，苍颜华发自相遥。"],"title":"仆领贡举未出钱穆父雪中作诗见及三月二十日同游金明池始见其诗次韵为答"}
