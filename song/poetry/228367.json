{"author":"释德洪","id":228367,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["一篙湘水碧于螺，莹净无痕不受磨。","晓雾有情呵素镜，东风作恶卷纤罗。","老来谈笑追随少，岁晚别离头绪多。","浦口送君聊倚杖，会看归棹掠晴波。"],"title":"道林送鸿禅者江陵乞食"}
