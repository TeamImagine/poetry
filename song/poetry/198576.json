{"author":"苏辙","id":198576,"strains":["仄平仄仄仄平平，仄仄平平仄仄平。","仄仄平平仄平仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["读书旧破十年功，老病茫然万卷空。","插架都将付诸子，闭关犹得养衰翁。","案头萤火从干死，窗里飞蝇久未通。","自见老卢真面目，平生事业有无中。"],"title":"初成遗老斋待月轩藏书室三首 藏书室"}
