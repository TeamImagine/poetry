{"author":"吕本中","id":247130,"strains":["平平仄仄平，平仄仄○仄。","平平仄仄仄，平仄仄仄仄。","平平仄仄仄，仄仄仄仄仄。","仄仄仄仄仄，平仄仄仄仄。","平平仄平平，平仄平仄仄。","○平仄仄仄，平仄仄仄仄。","仄平仄平仄，仄○仄仄仄。","平平仄仄平，仄平○平仄。"],"paragraphs":["荒城少往还，居处喜相近。","欣然得一笑，渠敢有不尽。","词源久欲竭，此道或少进。","作气在一鼓，军士况未憗。","凉风动高梧，尘土朝作阵。","临溪惜暂别，溪浅雨复吝。","岂无一言赠，以当百镒赆。","沉绵我未瘳，李君更须慎。"],"title":"赠曾吉甫"}
