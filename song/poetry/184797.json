{"author":"范纯仁","id":184797,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["佳节仍逢善政初，熙然民物在华胥。","龙楼影里回仙棹，隼旆光中从相车。","明媚山川铺晚照，啁啾丝管响清虚。","太平应似羲皇世，早晚重看洛出书。"],"title":"上巳泛舟酬子华相公"}
