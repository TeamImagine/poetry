{"author":"程珌","id":89811,"strains":["○仄平平仄，平平仄仄平。","平平平仄仄，平仄○平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["禁近烟光润，阶平日影暄。","黄麻方草罢，红药正花翻。","蒨色浮春动，清阴匝午繁。","心倾青琐客，香满紫微垣。","漏永文书静，天低雨露温。","人言有仙骨，早晚拜明恩。"],"title":"红药当阶翻"}
