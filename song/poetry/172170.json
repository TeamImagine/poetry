{"author":"张巽","id":172170,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["曜相偏羸足力强，不辞复岭与重岗。","未穷仙隠千年迹，先炷宸游一瓣香。","诗得好题难驻笔，酒逢佳趣便飞觞。","梦回仿佛前身事，却认金庭是故乡。"],"title":"游洞霄宫  其三"}
