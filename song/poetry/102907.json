{"author":"魏了翁","id":102907,"strains":["仄平仄仄平平平，仄仄平仄平仄平。","平平平平仄仄平，仄仄○平？平平。","平平仄平仄平平，仄平平平仄平平。","仄仄平仄平平平，仄平仄仄仄仄平。","平平仄仄仄仄平，仄平平仄平平平。","平仄仄仄平仄平，仄平仄仄仄仄平。","○仄仄仄平平平，平平仄仄仄平平。","仄仄仄仄平仄？，平仄平仄仄仄○。","仄平仄平平仄○，平平仄仄平平平。","仄平仄仄○仄○，○平平平仄平平。","○平仄平仄仄平，○平仄仄平仄平。","仄平平平仄平平，仄仄仄仄○仄平。","平平仄仄仄平平，平平平平仄平平。","平平仄仄平仄仄，仄仄仄仄平仄○。","仄仄仄仄平平○，仄仄仄仄仄仄○。","平平仄仄平仄平，○仄仄仄○○○。","平平仄仄平平平，仄平仄仄平○平，仄平仄仄平平○。"],"paragraphs":["向来虎豹蹲天关，啄啖人命无敢干。","任侯干时外小官，有笔如刀剚权奸。","权奸未夷骨先寒，有开天诛乱旋刊。","寘我宗社于山安，忽焉倚伏不可抟。","天心克复理好还，是时增秩纶言颁。","扶耸义烈增壮颜，迩来十载国步艰。","思以吉士仪清班，侯今以选赐之环。","进退语默人所瞯，侯以时考以事观。","庆元视今奚易难，浮骖妄辙纷多端。","大车槛槛长自闲，中原胡尘暗河山。","行人载书墨未干，深仁大信而敢奸。","彼民玄黄走壶箪，我复翦刈如草菅。","惟皇上帝悯人寰，呜呼言之鼻辛酸。","侯兮去去心体胖，允矣直道非俗观。","士所欠者非朝冠，要令反复耐久看。","前陈亟与摅肺肝，且使志士兴长叹。","讙言此士尝讥韩，始终激烈心如丹，寘名大小任公间。"],"title":"歌诗三十五韵送前知隆庆任侯赴召"}
