{"author":"羊士谔","id":9641,"strains":["平仄平平仄，○○仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","仄平○仄仄，平仄仄平平。","仄仄平平仄，平平仄仄平。","平○○仄仄，平仄仄平平。"],"paragraphs":["夷落朝云候，王正小雪辰。","缅怀朝紫陌，曾是洒朱轮。","气耿簪裾肃，风严刻漏频。","暗飞金马仗，寒舞玉京尘。","豸角随中宪，龙池列近臣。","蘂珠凝瑞彩，悬圃净华茵。","帝泽千箱庆，天颜万物春。","明廷犹咫尺，高咏愧巴人。"],"title":"巴南郡斋雨中偶看长历是日小雪有怀昔年朝谒因成八韵"}
