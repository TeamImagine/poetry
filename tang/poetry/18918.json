{"author":"鲍溶","id":18918,"strains":["仄平平平平，平仄○仄仄。","平平仄平仄，仄仄平仄仄。","仄平平平仄，仄仄仄○仄。","仄平仄平平，平仄平仄仄。","仄平平平仄，仄仄平平仄。","平平仄○平，平仄仄仄仄。","平仄○仄仄，仄仄平平仄。","平仄仄仄平，平平仄仄仄。","○○平仄仄，平仄仄○仄。","仄仄仄仄平，平○仄平仄。"],"paragraphs":["我乡山川遥，秋晚空景促。","天明共云散，日落依鸟宿。","主人逃名子，鹤发卧空谷。","野言得真风，山貌宜古服。","喜于无声地，暂傲羲皇俗。","秋窗照疏萤，寒犬吠落木。","朝隐留此处，一点天边宿。","今忆见此时，添悲览止足。","迟迟清夜昼，幽路出深竹。","笑谢万户侯，余将耻干禄。"],"title":"秋晚铜山道中宿隐者"}
