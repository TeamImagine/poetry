{"author":"陈汝锡","id":226264,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["清薰应候贡微凉，瑞霭蟠空报吉祥。","仙籍挂名书富贵，彩毫叶梦送文章。","眉间已有阴功色，肘后何须不老方。","节物也随人意好，荷花争入寿樽香。"],"title":"寿刘漕二首  其一"}
