{"author":"华岳","id":98957,"strains":["仄平平仄仄平平，仄仄平平仄仄平。","仄仄仄平仄仄仄，平平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["八方无处著瞿昙，百合中间寄一龛。","满挹酒浆供里北，平量风月借和南。","腰如可折岂徒五，涎若果流何待三。","更喜小窗能就拱，夜寒江静著山函。"],"title":"斗斋"}
