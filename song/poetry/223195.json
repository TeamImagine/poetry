{"author":"李新","id":223195,"strains":["平平平平仄仄仄，平仄仄仄平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["参军龙钟大可笑，清圣寂寞何所中。","往事几随山影转，此生元与浪花同。","金銮视草人安在，曲水流觞迹已空。","早晚北风吹得去，欲参云汉问鸿蒙。"],"title":"题普州东溪"}
