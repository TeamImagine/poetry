{"author":"周紫芝","id":241909,"strains":["平仄仄仄仄，○仄平○平。","平平仄平仄，仄仄○平平。","仄平○平仄，仄仄平○平。","仄仄平仄平，仄平平仄平。","平平仄仄平，仄仄平仄平。","○平仄平平，仄仄平平平。","仄平○平○，仄仄平仄○。","仄仄仄仄平，平平仄平平。","平平仄平平，仄仄平平平。","平平平仄仄，仄仄平仄平。"],"paragraphs":["维国有六职，论道先三公。","巍峨独姬旦，焜燿传无穷。","子房号贤杰，妙算无遗踪。","谓可为帝师，授书圯上翁。","周公迓太平，道与时适隆。","张侯策虽奇，未解销兵戎。","太师回狂澜，仅在谈笑中。","德业与智谋，谁能与公同。","畴人亦何知，但说前无功。","谁知公一德，自与天潜通。"],"title":"时宰生日诗五首  其三"}
