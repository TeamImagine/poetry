{"author":"许浑","id":22114,"strains":["仄仄仄平平仄平，仄平仄仄仄平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["楚客送僧归故乡，海门帆势极潇湘。","碧云千里暮愁合，白雪一声春思长。","满院草花平讲席，绕龛藤叶盖禅床。","怜师不得随师去，已戴儒冠事素王。"],"title":"和浙西从事刘三复送僧南归"}
