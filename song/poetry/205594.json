{"author":"李之仪","id":205594,"strains":["仄仄仄平平，仄仄仄平仄。","平平平仄平，平平仄仄仄。","平平仄仄平，○平仄平仄。","仄平平仄平，仄仄平仄仄。","平平平仄平，平平仄平仄。","平平仄○仄，仄仄仄仄仄。","仄平仄仄仄，仄仄平仄仄。","仄仄仄○平，平平平仄仄。"],"paragraphs":["白眼望青天，我乃厌多酒。","秦郎才语新，高低秀蜀柳。","春风昨夜来，传书自江口。","固为愁水光，物物惭我丑。","归程无日多，僧窗不惊帚。","投怀二三子，自许口不朽。","笑言忌有累，盏斚来所有。","莫问夜如何，为君专一斗。"],"title":"秦太虚寄书云想君在毗陵广坐中白眼望青天也因录此语为寄兼简诸君"}
