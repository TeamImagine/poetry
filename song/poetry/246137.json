{"author":"吕本中","id":246137,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["树阴残雪半成泥，尚想狂花一尺围。","小雨似酥黄草尽，澄江如练白鸥飞。","未辞酒炙为公费，政恐亲知见面稀。","南市津头行艓子，无人识我醉中归。"],"title":"访晁进道归"}
