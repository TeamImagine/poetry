{"author":"文同","id":168847,"strains":["仄仄平平仄平仄，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻昔妖氛满巴蜀，所临州县偃如风。","其城陷者尽从贼，以义死之惟有公。","节与岷山高莫敌，名随皂水注无穷。","兰台秉笔今谁氏，舍此何由壮史功。"],"title":"读蒋都官画像记"}
