{"author":"王建","id":8119,"strains":["仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["汉家都护边头没，旧将麻衣万里迎。","阴地背行山下火，风天错到碛西城。","单于送葬还垂泪，部曲招魂亦道名。","却入杜陵秋巷里，路人来去读铭旌。"],"title":"送阿史那将军安西迎旧使灵榇"}
