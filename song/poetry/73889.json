{"author":"赵蕃","id":73889,"strains":["平平仄仄平仄平，仄仄平仄仄仄平。","平平仄仄平？仄，平平仄仄○仄平。","○○仄仄平仄○，仄仄○仄仄○平。","平○仄仄仄平仄，平仄平仄平平平。","平平平○仄仄平，仄仄仄仄仄仄平。","平平仄仄平仄仄，平仄仄仄平平平。"],"paragraphs":["经旬不饮仍废诗，不唯多故病使之。","黄花潦倒乌桕赤，穷边物色分付谁。","空庭索索枯叶吹，气象如我苶且羸。","强思把笔与摹写，安得豪壮生毛锥。","秋冬之间获稻时，日脚苦翳雨脚垂。","鸠鸣远树蛙吠坎，宜我病骨疲支持。"],"title":"九月晦日"}
