{"author":"释德洪","id":228364,"strains":["平仄仄平平仄仄，仄平仄平平仄平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["浮玉道人雷电舌，法云老师冰雪颜。","后来事听诸方外，先数君游二老间。","只把黑甜酬世味，从教螺鬓有诗斑。","乘秋曳杖归何处，万叠匡庐是故山。"],"title":"送觉先大师觉先参佛照圆通二老"}
