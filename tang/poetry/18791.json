{"author":"李绅","id":18791,"strains":["仄平平，仄平仄。","平平仄平平仄仄，仄仄○平仄平仄。","平仄仄平平仄仄，仄仄平平仄平仄。","平平仄仄平○仄，平仄○平仄平○。","仄仄平平仄平仄，平仄平平仄平仄。"],"paragraphs":["早梅花，满枝发。","东风报春春未彻，紫萼迎风玉珠裂。","杨柳未黄莺结舌，委素飘香照新月。","桥边一树伤离别，游荡行人莫攀折。","不竞江南艳阳节，任落东风伴春雪。"],"title":"过梅里七首　家于无锡四十载今敝庐数堵犹存今列题于后 早梅桥"}
