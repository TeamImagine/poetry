{"author":"刘弇","id":209361,"strains":["仄仄仄仄仄，仄仄仄仄仄。","平平○仄平，仄仄平平仄。","平平平仄平，仄仄平平仄。","平平仄仄○，仄仄平仄仄。","○仄平仄平，仄平平仄仄。","平仄平仄平，○平仄平仄。","仄平○平平，仄仄平平仄。","平平平仄仄，平平仄○仄。","平平仄平平，仄仄仄平仄。"],"paragraphs":["穆满骋八骏，濯濯万里足。","朝宾王母家，暮抵胥𫗞宿。","挥觞谣白云，拥雪歌黄竹。","归来七萃空，一举亡漠曲。","其乐安在哉，祸胎真瞬目。","荒矣秦汉君，睢盱究前躅。","射蛟长江波，写涕之罘麓。","弥年沧海傍，神仙杳难属。","颓年寄西崦，未必不为福。"],"title":"感寓二十首  其一三"}
