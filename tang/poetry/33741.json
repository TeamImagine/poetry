{"author":"黄滔","id":33741,"strains":["平平平仄仄，仄仄仄平平。","？仄仄平仄，○平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄○平平仄，平○仄仄平。"],"paragraphs":["湘南飞去日，蓟北乍惊秋。","叫出陇云夜，闻为客子愁。","一声初触梦，半白已侵头。","旅馆移欹枕，江城起倚楼。","余灯依古壁，片月下沧洲。","寂听良宵彻，踌躇感岁流。"],"title":"河南府试秋夕闻新雁"}
