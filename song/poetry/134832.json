{"author":"释文珦","id":134832,"strains":["○仄平平平仄仄平平，仄平仄仄平平平平○平，平平平平仄仄平○平仄平。","仄平平平仄平○平，仄平仄平平仄平平平仄平平，仄平○仄平平平平仄平。","仄平平平平平平，仄平仄平平平，平平平平仄平仄平平平。"],"paragraphs":["相彼胎禽兮有志凌霄，翦翎铩翼兮羁縻于笼牢，为时人之近玩兮中心郁陶。","有高人兮逆知其然，养成羽仪兮纵之于千仞之巅，使全其性兮逍遥乎九天。","九天之高兮穹窿，鹤之乐兮融融，维高人之德兮与天无穷。"],"title":"放鹤操"}
