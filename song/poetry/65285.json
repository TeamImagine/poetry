{"author":"吕祖谦","id":65285,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["幽栖略具便休官，帝遣蒲轮唤不还。","大似文元居道院，又如退傅过香山。","梦回帷幄青冥上，醉堕风波浩荡间。","向使胸中有荣辱，那能八十鬓毛班。"],"title":"苏仁仲计议挽章二首  其一"}
