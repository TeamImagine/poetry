{"author":"陆游","id":39398,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["偶驾鸡栖送客行，迢迢十里出关城。","谁知小市萧条处，剩有丰年笑语声。","聊借野风吹醉颊，更凭陂水濯尘缨。","故庐想见春回近，邻曲家家已遍耕。"],"title":"送客至湖州市"}
