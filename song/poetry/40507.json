{"author":"陆游","id":40507,"strains":["仄仄平平仄仄平，仄平仄仄仄平平。","仄平仄仄仄平仄，平仄仄平平仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["忿欲俱生一念中，圣贤本亦与人同。","此心少忍便无事，吾道力行方有功。","碎首宁闻怨飘瓦，关弓固不慕冥鸿。","老翁已落江湖久，分付余年一短篷。"],"title":"自规"}
