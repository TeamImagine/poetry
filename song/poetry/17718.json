{"author":"葛立方","id":17718,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["吾家五世十三人，竞撷丹枝撼月轮。","庆历贤科开后裔，隆兴儒业继前尘。","泥金帖报家庭喜，烧尾筵张帝里春。","从此传芳应未艾，桂香应已袭天伦。"],"title":"喜子邲登第"}
