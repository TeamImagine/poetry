{"author":"梅尧臣","id":35965,"strains":["平仄平仄平，仄仄平仄仄。","平○仄仄平，平仄仄平仄。","○平仄○平，仄仄仄仄仄。","仄仄平仄仄，仄仄平仄仄。","仄仄平平平，平○仄○仄。","仄平平仄仄，○○仄平仄。","平平○仄平，平仄仄平仄。","仄平仄仄仄，仄仄仄平仄。"],"paragraphs":["云外阳翟山，实与嵩少接。","山中采药人，能自辨苗叶。","当须𣃁其根，以遂素所惬。","野箨包旧土，远置风雨捷。","故本含新芽，枯莛带空荚。","植虽乖地势，培壅得专辄。","冬谁论臭香，春定引蜂蝶。","岂惟识草木，庶用补羸苶。"],"title":"种药"}
