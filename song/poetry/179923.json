{"author":"王安石","id":179923,"strains":["仄仄仄仄平，平平平仄仄。","仄仄仄仄仄，仄平平○○。","平仄仄○仄，仄平仄平平。","平仄仄仄仄，平平仄○○。","平平仄平平，○仄仄平平。","○仄平仄仄，仄平仄平平。","仄仄○仄仄，平○平仄平。","平平仄仄平，仄仄平平平。","仄平仄平平，仄仄仄仄○。","平平○仄仄，平仄仄○平。","仄仄仄○平，仄仄平平平。","仄平仄仄仄，仄仄平平平。","仄仄仄平仄，仄○仄平○。","仄平仄平平，仄仄仄○平。","仄仄仄仄仄，平平平仄平。","平仄○仄仄，平仄仄平平。"],"paragraphs":["郑国欲弊秦，渠成秦富彊。","本始意已陋，末流功更长。","维汴亦如此，浚源在淫荒。","归作万世利，谁能弛其防。","夷门筑天都，横带国之阳。","漕引天下半，岂云独荆扬。","货入空外府，租输陈太仓。","东南一百年，寡老无残粻。","自宜富京师，乃亦窘盖藏。","征求过夙昔，机巧到莛芒。","御史闵其然，志欲穷舟航。","此言信有激，此水存何伤。","救世讵无术，习传自先王。","念非老经纶，岂易识其方。","我懒不足数，君材仍自强。","他日听施设，无乃弃篇章。"],"title":"和吴御史汴渠"}
