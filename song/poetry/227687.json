{"author":"释德洪","id":227687,"strains":["平平仄仄仄，仄仄仄平平。","平平仄平仄，仄仄仄平平。","平平仄平仄，○仄平平平。","○平仄平平，仄仄仄平平。","仄仄平○平，平平仄平平。","○平○仄仄，平平○仄平。","平平仄仄仄，仄平仄○○。","○平仄平仄，平仄仄平平。"],"paragraphs":["今年上巳日，久客望江南。","双林接修水，石路入烟岚。","千峰出云雨，空谷吞寒潭。","苍杉郁童童，秀色动云庵。","不见庵中人，青灯耿尘龛。","空余行乐处，攀翻闻笑谈。","风光与节物，触愁味参参。","临高望烟霭，衰涕落春衫。"],"title":"上巳日有怀昔从云庵老人此日山行"}
