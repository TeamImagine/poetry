{"author":"朱淑真","id":245784,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["如毛细雨蔼遥空，偏与花枝着意红。","人自多愁春自好，天应不语闷应同。","吟笺谩有千篇苦，心事全无一点通。","窗外数声新百舌，唤回杨柳正眠中。"],"title":"寄恨"}
