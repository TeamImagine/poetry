{"author":"刘攽","id":183754,"strains":["仄仄平平仄仄平，平平平仄平平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["虎踞群山带绕江，为谁为国为谁降。","高台麋鹿看无数，废沼凫鹥去自双。","万里朝云随逝水，百年西月过虚窗。","白门酒美东风快，笑数英雄尽一缸。"],"title":"次韵王介甫金陵怀古四首  其一"}
