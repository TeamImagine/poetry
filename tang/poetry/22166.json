{"author":"许浑","id":22166,"strains":["仄仄平平仄仄平，平平平仄仄平平。","平平仄仄仄平仄，仄仄仄平平仄平。","仄仄仄平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["忆昨新春霰雪飞，堦前檐上鬬寒姿。","狂风送在竹深处，隔日未消花发时。","轻压嫩蔬旁出土，冷冲幽鸟别寻枝。","晚来又喜登楼见，一曲高歌和者谁。"],"title":"残雪"}
