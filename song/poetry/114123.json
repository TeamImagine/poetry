{"author":"刘克庄","id":114123,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["堂闭厨荒藓壁颓，重寻陈迹故堪哀。","残僧远避游山屐，饥雀空窥施食台。","鬓换绝无黑丝出，樽空不见白衣来。","千林摇落秋容老，未有黄花一朵开。"],"title":"九日游华严寺二首  其一"}
