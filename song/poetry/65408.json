{"author":"廖行之","id":65408,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","平平平仄仄，平仄仄平平。"],"paragraphs":["日月游驹迅，光阴激箭驰。","自应怜未遇，谁解语先知。","消息春来好，功名梦到时。","更凭询造物，无作戏人期。"],"title":"和罗舜举三首舜举梦中得腊酒催诗处春幡剪彩时二句足成四韵属余和之  其二"}
