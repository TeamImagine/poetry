{"author":"陆游","id":33022,"strains":["仄平平仄平，平平仄仄仄。","平平仄平仄，仄仄平仄仄。","平仄○平平，仄平仄平仄。","仄平仄仄○，平仄○仄仄。","平仄平仄平，平○平仄仄。","平平仄仄仄，平仄仄平仄。","仄仄仄仄平，平仄仄平仄。","仄平仄平仄，平仄仄仄仄。","平平仄平仄，平仄平仄仄。","仄平平平平，平仄○仄仄。"],"paragraphs":["汉嘉山水邦，岑公昔所寓。","公诗信豪伟，笔力追李杜。","常想从军时，气无玉关路。","至今蠧简传，多昔横槊赋。","零落财百篇，崔嵬多杰句。","工夫刮造化，音节配韶頀。","我后四百年，清梦奉巾屦。","晚途有奇事，随牒得补处。","群胡自鱼肉，明主方北顾。","诵公天山篇，流涕思一遇。"],"title":"夜读岑嘉州诗集"}
