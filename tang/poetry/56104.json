{"author":"李白","id":56104,"strains":["仄仄平平平，平仄平平仄。","仄仄平○仄，仄平仄仄仄。","？仄仄平平，仄平○仄平。","仄平仄仄平，平仄仄平○。","仄平○仄仄，仄仄平平平。","平平仄平仄，仄仄平平仄。","仄仄仄平平，平平平仄平。","平平平仄仄，平仄仄平平。","仄仄仄平仄，平平平仄平。","平平仄仄仄，仄○平○平。","仄仄仄平仄，平平○仄平。","平平平仄仄，平仄仄平平。"],"paragraphs":["廓落青云心，交结黄金尽。","富贵翻相忘，令人忽自哂。","蹭蹬鬓毛斑，盛时难再还。","巨源咄石生，何事马蹄间。","绿萝长不厌，却欲还东山。","君为鲁曾子，拜揖高堂里。","叔继赵平原，偏承明主恩。","风霜推独坐，旌节镇雄藩。","虎士秉金钺，蛾眉开玉樽。","才高幕下去，义重林中言。","水宿五溪月，霜啼三峡猿。","东风春草绿，江上候归轩。"],"title":"送赵判官赴黔府中丞叔幕"}
