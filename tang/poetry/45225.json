{"author":"宋务光","id":45225,"strains":["仄平平仄平，仄仄平平仄。","仄仄仄平仄，平平○仄仄。","平平仄仄平，○仄平○仄。","平仄仄平仄，平平平仄仄。","平平仄仄○，仄仄平○仄。","仄仄平平仄，平○仄平仄。","平平仄仄平，仄仄平平仄。","平仄平○仄，平平平仄仄。","平平仄平仄，仄仄平平仄。","平○仄平○，平平平仄仄。","仄平仄仄仄，平仄平○仄。","仄仄仄平平，仄平○○仄。","仄○平仄仄，仄○平平仄。","仄仄○仄平，○平仄平仄。","○平平仄仄，仄仄平○仄。","仄仄仄平平，平平仄平仄。"],"paragraphs":["旷哉潮汐池，大矣乾坤力。","浩浩去无际，沄沄深不测。","崩腾翕众流，泱漭环中国。","鳞介错殊品，氛霞饶诡色。","天波混莫分，岛树遥难识。","汉主探灵怪，秦王恣游陟。","搜奇大壑东，竦望成山北。","方术徒相误，蓬莱安可得。","吾君略仙道，至化孚淳默。","惊浪晏穷溟，飞航通绝域。","马韩底厥贡，龙伯修其职。","粤我遘休明，匪躬期正直。","敢输鹰隼执，以间豺狼忒。","海路行已殚，輶轩未皇息。","劳歌玄月暮，旅睇沧浪极。","魏阙渺云端，驰心附归冀。"],"title":"海上作"}
