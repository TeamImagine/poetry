{"author":"杜甫","id":3959,"strains":["平平平仄仄，平仄仄平平。","平仄平平仄，平平仄仄平。","○平仄平仄，平仄仄○平。","平仄平平仄，○平仄仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，仄仄○平平。","仄仄平平仄，平○仄仄平。","平平○平仄，仄仄仄平平。","○仄平平仄，平平仄仄○。"],"paragraphs":["贤良归盛族，吾舅尽知名。","徐庶高交友，刘牢出外甥。","泥涂岂珠玉，环堵但柴荆。","衰老悲人世，驱驰厌甲兵。","气春江上别，泪血渭阳情。","舟鹢排风影，林乌反哺声。","永嘉多北至，句漏且南征。","必见公侯复，终闻盗贼平。","郴州颇凉冷，橘井尚凄清。","从役何蛮貊，居官志在行。"],"title":"奉送二十三舅录事之摄郴州"}
