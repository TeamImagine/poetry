{"author":"蔡肇","id":219091,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄平，仄平平仄仄平平。","平平平仄平平仄，平仄平平仄仄平。"],"paragraphs":["一尉东南屈指中，雍容车骑旧儿童。","郎君扇枕家中晚，侍史焚香省户空。","十里浮梁晴卧蝀，一江春水浄磨铜。","三年官满东吴去，为具扁舟破浪风。"],"title":"送钱齐玥倅苏州二首  其一"}
