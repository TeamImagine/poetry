{"author":"艾性夫","id":165191,"strains":["仄平仄仄平，平仄仄仄仄。","仄平仄平仄，仄仄○仄仄。","平平仄仄仄，仄仄平平仄。","仄仄仄平平，平仄仄平仄。","平平○平仄，仄平仄仄仄。","仄仄平平平仄仄平仄，平仄仄○平平仄平○。","仄仄仄仄仄平平平仄，平仄仄平平平仄平平。","仄平仄仄仄仄仄，平仄平平仄平○。","仄平○仄仄平平，平平仄仄○平仄。"],"paragraphs":["爱莲尽爱花，而我独爱叶。","水仙剪圆碧，万柄相倚叠。","风掀翠釜举，露浥鲛珠晔。","不必满川红，香气自薰浃。","龟鱼荫凉影，鹭鸥憩别业。","洁可包龙城贾客之饭，清可制三闾修士之衣。","大可载太乙真人之卧，高可盖桐江神女之归。","醉仙卷作碧玉盏，歌妓携来绿云扇。","有时听雨隔窗眠，湖声十里钱塘晚。"],"title":"荷叶"}
