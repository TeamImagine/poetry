{"author":"欧阳修","id":79238,"strains":["平平仄平平，仄仄仄平仄。","平平仄○仄，平仄仄平仄。","仄平○仄平，平仄○○○。","平平仄平仄，平仄仄平○。","平平仄仄○，平仄仄平仄。","仄仄平平仄，仄平平仄仄。","平平仄仄○，平仄平○仄。","平平仄仄仄，仄仄仄平仄。","？仄仄平平，平平○○仄。","仄平仄○平，仄仄仄平仄。","仄平平仄仄平平，仄仄平平平仄平。","仄仄仄平平仄仄，平○仄仄仄平平。"],"paragraphs":["余生本羁孤，自少已非壮。","今而老且病，何用苦惆怅。","误蒙三圣知，贪得过其量。","恩私未知报，心志已凋丧。","轩裳德不称，徒自取讥谤。","岂若常夫子，一瓢安陋巷。","身虽草莽间，名在朝廷上。","惟余服德义，久已慕恬旷。","矧亦有吾庐，东西正相望。","不须驾柴车，自可策蔾杖。","坐惊颜鬓日摧颓，及取新春归去来。","共载一舟浮野水，焦陂四面百花开。"],"title":"新春有感寄常夷埔"}
