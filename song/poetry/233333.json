{"author":"李彭","id":233333,"strains":["平平仄仄仄平平，仄仄平平平仄平。","仄仄仄平平仄仄，平平仄仄仄平平。","仄仄平平仄平仄，平平平仄仄平平。","平平平仄仄平仄，仄仄平平平仄平。"],"paragraphs":["蒲萄政复得凉州，底事微官章水头。","早岁已能交北海，高怀乃肯顾韩休。","手妙他时扫银夏，胸蟠佳处协沧州。","谁言京兆画眉妩，后院悬知多莫愁。"],"title":"用韵戏呈仲诚"}
