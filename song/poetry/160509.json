{"author":"黄庚","id":160509,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["旌麾曾驻鉴湖边，别去匆匆又两年。","清夜梦分千里月，同乡人各一方天。","素知心事有鸥在，欲寄音书无雁传。","见说使星临浙右，明朝便买渡江船。"],"title":"寄毛素轩宣慰"}
