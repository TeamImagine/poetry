{"author":"晁公溯","id":20930,"strains":["○平平仄○，○仄平仄平。","仄仄仄平仄，仄仄平仄平。","仄平仄平平，仄仄平仄平。","仄仄平仄仄，仄○平仄平。","仄平平仄仄，仄仄平仄平。","仄仄仄仄仄，平仄仄仄平。","仄仄平平平，仄仄○仄平。","○平仄仄仄，仄仄仄仄平。","仄平平○平，仄仄仄仄平。","平平仄仄仄，平仄平○平。"],"paragraphs":["荷花为我衣，荷叶为我觞。","白露以为醴，濯我冰雪肠。","念君在东山，宛若天一方。","想亦能自乐，饮菲仍食芳。","及兹菰黍节，日吉辰甚良。","笑揽北斗柄，安可挹酒浆。","我有江南春，的皪犹竹光。","传呼急走送，两足趼复僵。","取君池中鱼，酌此脍蜀姜。","遥知快大嚼，饔子刀如霜。"],"title":"比以酒饷师伯浑辱诗为谢今次韵"}
