{"author":"刘挚","id":187128,"strains":["仄仄平平仄平仄，仄仄仄仄平仄平。","○平仄仄○仄仄，仄仄平平○仄平。","仄○○仄仄仄仄，○平平仄平仄○。","仄平平仄○○仄，仄仄平平平仄平。"],"paragraphs":["枉尺诚非圣贤事，守道固与时俗违。","难哉仕者行已志，况复儒生疏世机。","喜闻传告令尹政，应归湔拂尘土衣。","快君高举叹留滞，把酒为歌黄鹄飞。"],"title":"圣和受代"}
