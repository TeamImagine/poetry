{"author":"李流谦","id":30961,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["六品官资叵厌卑，高怀自不入时宜。","却寻清渭归垂钓，犹向钧天忆射麋。","长日只凭诗遣闷，暮年全藉酒扶衰。","早将𫛳赋胸中了，贾谊何忧绛灌疑。"],"title":"次大人韵二首  其二"}
