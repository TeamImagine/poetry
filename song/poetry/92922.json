{"author":"刘宰","id":92922,"strains":["仄仄平○平，仄仄仄仄平。","仄平仄平平，平仄平仄仄。","仄仄仄仄仄，仄仄平仄仄。","仄仄平仄平，仄仄平平仄。","平○平仄仄，仄仄平仄仄。"],"paragraphs":["细柳真将军，劲气可立懦。","向来拯时危，功略天下半。","屡诏不肯起，出处悬自断。","十载山泽游，万念春冰涣。","何当求识面，介子同里闬。"],"title":"寄同年朱景渊通判八首  其七"}
