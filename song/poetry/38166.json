{"author":"陆游","id":38166,"strains":["仄仄仄仄平，平仄仄平仄。","仄○平仄仄，仄仄仄仄仄。","仄平仄仄仄，平仄仄仄仄。","仄平仄仄仄，仄仄仄仄仄。","○平仄仄仄，仄仄仄仄仄。","平平仄仄平，仄仄○仄仄。","仄仄仄仄仄，○平仄平仄。","○仄仄仄○，平仄平平仄。","平○仄平平，仄仄○仄仄。","平仄仄仄平，平平仄平仄。"],"paragraphs":["我少则嗜书，于道本无得。","譬如昌歜芰，乃自性一癖。","老来百事废，惟此尚自力。","岂惟绝庆吊，乃至忘寝食。","吟哦杂诵咏，不觉日既夕。","文辞顾浅懦，望古空太息。","世俗不可解，更为著金石。","收敛固已迟，虽悔终何益。","君看老农夫，法亦传后稷。","持此少自宽，陶然送余日。"],"title":"读旧稿有感"}
