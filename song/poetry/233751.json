{"author":"王安中","id":233751,"strains":["平平平平仄，平仄平仄平。","平平仄○仄，仄仄平平平。","平○仄仄仄，仄仄平平平。","平平平仄仄，仄平仄平平。","平仄○平仄，仄平仄平平。","○平仄仄仄，仄仄平平平。","平平仄平仄，仄仄？平平。","平仄仄○仄，平○平平平。","○平仄平仄，仄仄平仄仄。","仄仄仄仄○，○平仄平○。","仄平仄○平，平仄仄仄平。","仄平仄仄仄，仄仄平仄平。","平仄仄平仄，平仄平平平。","平仄仄平仄，平仄仄仄平。","仄仄仄仄仄，平平平仄平。","仄平仄仄仄，仄○平平平。","仄平仄平仄，仄仄平○平。","平○仄平平，仄仄仄仄平。","○平仄仄平，平仄平仄平。","仄仄平仄平，仄仄平仄平。","仄平仄仄仄，平仄仄仄平。","仄平平平○，仄平仄平○。","仄○仄平仄，平平平平平。","平平仄仄仄，仄仄平○平。","平仄仄平平，平仄仄平平。"],"paragraphs":["吴山东南秀，葱郁盘帝城。","西湖据其趾，御气通波心。","余膏被草木，蔚眼皆欣荣。","今晨天宇穆，惠风汛初晴。","春色正妍妙，放怀共扬舲。","中流入汗漫，旷阔无埃氛。","湖光挟山绿，倒射玻瓈青。","丝竹响空翠，楼观森峥嵘。","献酬杂歌啸，烂漫纷醉醒。","取乐固莫并，兴怀一何深。","缅惟昔三贤，精爽日以沉。","但余画象在，尚想鸣佩襟。","希古秉微尚，崇雅摅恬情。","羌予翳蓬藋，无复企组缨。","澹泊自有得，荣华非所欣。","舍舟纵散策，逸兴生崚嶒。","白云引遐眺，碧岫延深登。","幽期浩无涯，忽到静者门。","长松有令姿，流水无俗声。","绝磴猿可呼，出谷莺始鸣。","乃知物外境，兹象本不惊。","逝耶初无将，至耶亦无迎。","便将谢尘鞅，兹焉支颓龄。","山鸦接晚翅，落日催行幐。","归欤赋新篇，聊复记吾曾。"],"title":"湖山纪游"}
