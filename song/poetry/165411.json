{"author":"艾性夫","id":165411,"strains":["平平仄仄平平平，仄仄仄仄平平平。","平平仄仄仄平仄，仄仄仄仄平平平。","平仄平平仄平仄，仄仄平○仄平仄。","仄平平仄○平平，平仄○平平仄仄。","平仄仄仄平平仄平平○，仄仄仄仄仄仄○。","仄平平仄仄仄平，仄○平平○仄平，平仄平平平仄平。"],"paragraphs":["瞠狞电目头蒙倛，两手握断青桃枝。","丹符落火六丁走，白昼破柱神雷飞。","何物尸虫作妖魅，敢上天庭聒天耳。","坐俘心腹三彭仇，生馘膏肓双孺子。","君不见大巫擒鬼先擒王，质𫏋猥琐不足当。","请君为我祓不祥，疾驱威霆行鬼方，余力熙河鉏鬼章。"],"title":"赠族子治鬼疾"}
