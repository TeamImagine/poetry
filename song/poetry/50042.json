{"author":"杨万里","id":50042,"strains":["仄平仄平平仄仄仄平，仄仄平仄仄平。","仄平仄平平仄平，仄仄平平仄平。","仄平仄○仄平○○仄平，平平仄仄仄仄。","仄仄仄仄平平平平，仄仄仄平平平。","平仄平平仄仄平，仄仄仄平仄平。","仄平仄平○平，仄仄平○仄平平。","仄平仄平仄仄平，仄仄仄平平平。","仄仄仄仄平仄仄仄仄平，平仄仄平平平平平。","仄仄仄平仄平仄仄平，平仄平仄平仄仄平。","平平平平仄仄仄平，仄仄仄平平。","平平仄平平仄平，仄仄平仄○平。","平仄仄仄平仄仄平平，仄○仄平平平。","仄仄仄平平平平，平仄平仄仄平平。","仄仄平仄平仄仄平，仄仄平平仄平仄平平。"],"paragraphs":["圣门际天而不可迳兮，子聚粮以疾趋。","古文熄而哇郑兮，子独追而雅诸。","众皆赏其襮而遗其里兮，知全者不在予。","仕者谓赣民之嚚兮，不啻沬邦之夫。","何子之仁以莅兮，若膝下之乳雏。","予惟子之观兮，则未知封屋之迂。","沐猴豸而罔腼兮，子发上而衡盱。","舍己躁进而谓子躁进兮，宜不曰沽名之非愚。","世切齿于彼之晚𫕥兮，流涕于子之不晚殂。","庸知天之不子祉兮，不厚彼之辜。","惟师友之恩纪兮，一饭而九其吁。","天不予棐而夺予朋兮，半其济而亡舻。","决汝汉而东之兮，曾足为予泪之余。","若子之死而不死兮，不亦名星日而骨幽墟。"],"title":"黄世永哀辞"}
