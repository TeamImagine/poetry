{"author":"韩琦","id":90825,"strains":["仄仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["彦国贤推不世奇，两谐交政辱公诗。","如褎事契诚多幸，欲并才名敢固辞。","疏傅退来光汉史，周公归已静淮夷。","须知病守荣非浅，日对乡枌拥郡麾。"],"title":"次韵谢宫师杜公惠诗庆富公为代"}
