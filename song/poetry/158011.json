{"author":"张汝勤","id":158011,"strains":["仄平○仄○，仄仄仄○仄。","仄平仄平○，仄仄仄○仄。","平平平仄仄，平仄仄仄仄。","○平仄平仄，仄仄仄平仄。","仄○仄仄○，仄仄平平仄。","仄仄仄仄○，平仄仄平仄。","平仄仄○○，平平仄仄仄。"],"paragraphs":["学诗如学禅，所贵在观妙。","肺肝剧雕镂，乃自凿其窍。","冥心游象外，何物可供眺。","空山散云雾，仰避日初照。","旷观宇宙间，璀璨同晖曜。","但以此理参，而自足诗料。","持以问观空，无言但一笑。"],"title":"戏徐观空"}
