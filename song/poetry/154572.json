{"author":"董嗣杲","id":154572,"strains":["仄仄平仄平，仄仄仄平仄。","仄平仄平○，仄仄平仄仄。","平平平仄仄，仄仄仄○仄。","仄仄平仄平，仄平仄○仄。","平平仄仄仄，仄平仄仄仄。","平仄仄平平，仄平仄平仄。","平仄仄平仄，平仄仄平仄。","仄平○平平，平仄仄平仄。","仄平仄平仄，仄仄平平仄。","平平仄仄○，仄仄仄平仄。","平平仄仄平，仄仄仄○仄。","平平仄平平，仄仄仄平仄。","○仄仄平仄，仄仄平平仄。","平○仄仄平，平仄平平仄。","平平平仄仄，仄仄仄平仄。","仄○○仄仄，○仄仄仄仄。","仄平仄平平，平平平○仄。","仄仄平仄平，仄仄仄平仄。","仄仄仄仄仄，仄仄仄仄仄。","仄平平平平，平平仄平仄。"],"paragraphs":["晚步初月髙，忘却子城闭。","客楼枕新荷，几夜香袭袂。","羸骸奔走倦，不拟尚凝滞。","白面佳少年，塞途莫胜计。","低颜谢许可，不甘暗拭涕。","穷迫傍人篱，傍篱畏奴隶。","风采就衰惫，心孔转昏翳。","见舟思江湖，懐隠睨松桂。","故人立霄汉，敢诧平生契。","兹时进退难，假宿义斋第。","官桥醉尉多，大惧获重戾。","徘徊益羁愁，愈痛乏边际。","谗毁那能免，失拥文侯篲。","身如被酒酣，心类垂旒缀。","嗟嗟文不绩，有学谩经济。","逆行且倒施，犹幸舌未敝。","月西黯蓬莱，城乌声更厉。","借榻逢可人，度夜等匏系。","履险复自笑，汨没信此世。","愿逢阳明仙，餐霞度千岁。"],"title":"越城步月不知子城已闭因托宿赵义斋宅"}
