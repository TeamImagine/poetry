{"author":"周紫芝","id":240734,"strains":["平平仄仄○仄平，平平仄仄平平平。","仄平平仄仄仄仄，平仄○平平仄平。","仄平平仄平○平，平平仄仄平○平。","仄平仄仄仄平仄，仄仄平仄平平平。","仄平仄仄平仄仄，仄平仄仄平仄平。","仄平平仄平仄仄，仄仄平仄平平平。","仄○仄仄仄○平仄仄，仄平平平平仄仄。","仄仄平平仄仄○，平仄平平仄平仄。"],"paragraphs":["山堂夜雨如决渠，黄梅半熟书生鱼。","树头朝日忽复出，聊向空阶翻故书。","老人耕凿无膏腴，缃囊细字时相娱。","自欣引睡得黄奶，便恐无意呼青奴。","读书本不求甚解，姓名足记知有余。","此虫何乃徒饱腹，死葬书叶真痴愚。","不如化作石帆山下茧，织成吴绫光满眼。","乞与袁娘作舞衣，常把花枝侍君辇。"],"title":"蠧鱼"}
