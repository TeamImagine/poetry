{"author":"张镃","id":81333,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["鲤鱼程阔海茫茫，照眼琼标十二行。","矾弟梅兄同旧隠，风姨月姊特新妆。","湘滨人远难闻瑟，洛浦才高最断肠。","何似香严真实处，鼻端无窍著猜量。"],"title":"水仙花"}
