{"author":"袁说友","id":70619,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["知时膏泽下新正，便觉欣欣物意生。","细雨寒梢半檐滴，单床孤梦五更声。","两年元日嗟萍梗，万里殊乡付酒觥。","不似斗杓容易转，只今迎岁指东城。"],"title":"元日得雨"}
