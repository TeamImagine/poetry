{"author":"赵蕃","id":76694,"strains":["仄平平仄平平仄，仄仄平平仄仄平。","平仄平平仄仄仄，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["寄声江夏无双士，并谢蓝田不负丞。","符檄经行有题赠，江湖别后欠缄縢。","一时交旧半为土，老我鬓须逾可憎。","独自对书思友益，夜窗长愧短檠灯。"],"title":"奉寄子耕簿公尊兄兼呈德化令君丞公二首  其二"}
