{"author":"韩淲","id":87635,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["国朝人物盛江西，欧晏曾王世所知。","賸喜年来说壶隠，还看身后纪丰碑。","路遥莫致生刍奠，心折聊成薤露词。","高蹈如斯天必假，彬彬子舍见孙枝。"],"title":"黄壶隠挽诗"}
