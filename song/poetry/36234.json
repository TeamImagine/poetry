{"author":"陆游","id":36234,"strains":["平仄仄平平平平，仄仄仄仄平平平。","平平平仄仄平仄，仄仄仄仄○平平。","仄平平仄仄平仄，仄仄平平仄平仄。","平平平平仄仄仄，仄平仄仄平○仄。","平平仄仄平平○，仄仄仄仄○平平。","仄仄平○仄平仄，○仄仄仄平平○。","平平平平仄平仄，仄仄平平平仄仄。","仄平仄仄仄仄平，平仄○平○仄仄。","平平仄仄仄平○，仄平仄仄仄仄平。","平平仄仄仄平仄，仄仄仄仄平○○。","仄平平平仄仄仄，仄平仄○○平仄。","仄平仄仄仄？仄，平仄仄平○仄仄。","平仄仄仄平平○，仄平平平仄仄平。","仄平仄仄仄仄仄，仄平仄仄○平○。","平平仄仄平平仄，平仄仄平平仄仄。","仄平仄仄平仄○，仄仄仄平平仄仄。"],"paragraphs":["斋戒叩头笺天公，幸矣使我为枯蓬。","枯蓬于世百无用，始得旷快乘秋风。","此生安往失贫贱，白发萧萧对黄卷。","今人虽邻有不觌，古人却向书中见。","猿啼月落青山空，旧隠梦寂思东蒙。","不愿峨冠赤墀下，且可短剑红尘中。","终年无人问良苦，眼望青天惟自许。","可怜对酒不敢豪，它日空浇坟上土。","文章最忌百家衣，火龙黼黻世不知。","谁能养气塞天地，吐出自足成虹蜺。","渡江诸贤骨已朽，老夫亦将正邱首。","杜郎苦瘦帽𢬍耳，程子久贫衣露肘。","君复作意寻齐盟，岂知衰懦畏后生。","大篇一读我起立，喜君得法从家庭。","鲲鹏自有天池著，谁谓太狂须束䌸。","大机大用君已传，那遣老夫安注脚。"],"title":"次韵和杨伯子主簿见赠"}
