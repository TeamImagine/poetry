{"author":"徐夤","id":33995,"strains":["仄仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["领得春光在帝家，早从深谷出烟霞。","闲栖仙禁日边柳，饥啄御园天上花。","𪾢睆只宜陪阁凤，间关多是问宫娃。","可怜鹦鹉矜言语，长闭雕笼岁月赊。"],"title":"宫莺"}
