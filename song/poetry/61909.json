{"author":"虞俦","id":61909,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["杯酒流行四座倾，此君风味始峥嵘。","捣残姜桂嫌无韵，扫尽茅柴不到酲。","崖谷野人羞自荐，膏粱公子莫知名。","攀萝采撷天寒甚，谁念终朝掬不盈。"],"title":"石芥"}
