{"author":"鱼玄机","id":39247,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["曾睹夭桃想玉姿，带风杨柳认蛾眉。","珠归龙窟知谁见，镜在鸾台话向谁。","从此梦悲烟雨夜，不堪吟苦寂寥时。","西山日落东山月，恨想无因有了期。"],"title":"代人悼亡"}
