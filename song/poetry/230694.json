{"author":"葛胜仲","id":230694,"strains":["平平仄仄仄，平平平仄平。","平平仄平仄，仄仄平平平。","○平仄平平，仄仄仄仄○。","仄平仄○仄，仄仄平○平。","仄平○仄平，平仄平平平。","仄仄仄平仄，平平仄平平。","○平仄平仄，平仄仄仄平。","仄平仄仄平，仄仄仄仄○。","仄仄仄平仄，平平仄平平。","平平仄平平，○仄平平平。"],"paragraphs":["寻幽勇鼓枻，兹山初问津。","云烟落吾手，若水清潾潾。","苍官旧千章，类不赦斧斤。","以兹海藏涌，突兀干苍旻。","独余三大夫，欹盖皴龙鳞。","下阅往来辈，蜉蝣不知春。","迎宾上人者，貎古意甚真。","岂惟嗣老端，势到粲忍亲。","陟𪩘既幽绝，飞谈复清新。","何庸浥寒波，更祓元规尘。"],"title":"戊午次吴山解空院乃端师子道场是日上已呈法中禅老"}
