{"author":"何梦桂","id":151661,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["钱塘日夜水东流，回首孤山绿尚稠。","千载老仙随鹤去，百年此地少人游。","相逢柳色还青眼，说着梅花总白头。","身后闲名推不去，当年误识薛杭州。"],"title":"和张按察秋山二首 赋孤山"}
