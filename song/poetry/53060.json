{"author":"项安世","id":53060,"strains":["平平仄○仄，平仄○仄○。","平平仄○仄，仄仄仄仄仄。","平平○平平，仄平平仄○。","仄平平仄仄，平仄平仄仄。","平平平仄仄，平仄平仄○。","仄仄仄○平，仄平平仄○。","仄平平仄仄，平仄平仄仄。","仄仄仄平平，平仄平仄仄。","仄仄平平平，平仄平仄仄。","仄仄平平平，○仄仄○仄。","仄○平仄平，平仄仄平仄。","仄○平平仄，平仄平仄仄。","仄○平仄平，仄仄平仄仄。","仄仄仄仄平，平平仄平仄。","平仄平仄平，仄仄仄仄仄。","平平平○○，仄仄平仄仄。"],"paragraphs":["云来已三白，诗唱当再和。","方无望其有，既有不可奈。","方卑看成高，既高还易堕。","妇言天雨米，安得箕可簸。","儿言天雨玉，安得刀可瑳。","粉厚婢思涂，面粗僮欲磨。","茗尘吾自啜，榆荚邻俾货。","我马玉山禾，饥甚睎可锉。","我客金城毡，寒甚睎可坐。","欲出无人踪，且起复且卧。","欲行无地皮，疑坎复疑坷。","下铺鹅肪璧，千里无点涴。","上张狐腋裘，六合无罅破。","仕者有远谋，来年卜农课。","贫者怀近忧，眼下不救饿。","书生于其间，俯吊而仰贺。"],"title":"次东坡雪诗十六韵三首  其二"}
