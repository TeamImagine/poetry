{"author":"谢逸","id":226569,"strains":["平平仄平平，仄仄平平○。","仄仄仄仄平，○仄平平平。","平仄平仄平，仄仄仄仄平。","仄仄平仄平，平平仄平平。","平平仄平仄，仄仄仄仄平。","仄○平仄仄，平仄○○平。","平○平仄平，仄仄平仄平。","平平平仄仄，○仄仄仄平。","仄仄仄平仄，仄仄平平平。"],"paragraphs":["黄昏出东门，月在房心间。","步绕古柳堤，疏影迷清湾。","趺坐湖上亭，物肃景自闲。","桂影摇浊醪，波光照酡颜。","高怀浩无际，妙语险莫攀。","夜深风露冷，投宿敲禅关。","时闻桥下泉，决决鸣珮环。","兹游寻旧约，正朔已七颁。","缅想泮宫老，邈在淮南山。"],"title":"八月十五夜与诸友游南湖玩月"}
