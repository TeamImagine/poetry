{"author":"韦骧","id":191033,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["紫诏催还二月天，清台颁历涉三年。","高文昔冠群儒首，异政今为两蜀传。","此日旌旄度危栈，何时舟檝济长川。","笳铙渐远劳瞻望，犹想飞花傍祖筵。"],"title":"又借前韵为攀别之作"}
