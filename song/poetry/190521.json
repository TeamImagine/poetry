{"author":"韦骧","id":190521,"strains":["平平仄仄仄平仄，平平仄仄平平平。","○平平仄仄平仄，仄仄平仄平平平。","仄平平仄仄仄仄，平平仄仄平平○。","○平仄仄仄仄仄，仄仄平平平仄平。"],"paragraphs":["苌弘灭迹已绵久，谁于二月为隆冬。","相逢诗酒得贤侣，遽使炎燠生吾胸。","饮酣真趣不可坏，诗狂险韵皆能从。","殷勤鄙句复叩激，自喜牙琴还遇锺。"],"title":"再和所酬"}
