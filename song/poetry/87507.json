{"author":"韩淲","id":87507,"strains":["平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["吾庐秋树正萧疏，且尔依山带郭居。","愁与世违空泥饮，苦无诗和也抄书。","意行谩曳双穿履，身懒常摇一败舆。","此外并皆闲骨董，几曾妄想待何如。"],"title":"尹谏议秋怀昌甫以其韵赋之因亦和焉  其二"}
