{"author":"徐夤","id":33882,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["万万花中第一流，浅霞轻染嫩银瓯。","能狂绮陌千金子，也惑朱门万户侯。","朝日照开携酒看，暮风吹落遶栏收。","诗书满架尘埃扑，尽日无人略举头。"],"title":"牡丹花二首 二"}
