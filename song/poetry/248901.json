{"author":"曾几","id":248901,"strains":["仄平平平平，仄仄仄平仄。","平平仄○平，仄仄仄○仄。","○○平仄仄，仄仄仄平仄。","平○仄仄平，仄仄仄仄仄。","平平仄仄仄，平仄仄平仄。","仄○仄平平，平仄仄平仄。","平平仄仄平，仄仄仄○仄。","仄平平平平，平仄平平仄。","平平仄平平，仄仄仄仄仄。","仄平平仄仄，仄仄仄○仄。","平平仄平平，仄仄仄平仄。","仄平平仄平，仄仄仄○仄。","○平平仄○，仄仄平仄仄。","平仄平仄平，平平仄平仄。"],"paragraphs":["舍前南山青，舍后北山绿。","扪萝涉其巅，策杖遶其足。","中间奇绝处，表里见心腹。","登临岂不佳，老境日以蹙。","谁知怪石供，能坐我郊牧。","政应索幽遐，何惮越川凟。","嵚{山/欹}庾岭南，美者色苍玉。","赏音无东坡，尤物多跧伏。","今年致书求，屡以可否卜。","故人为遣送，健步远相逐。","虽非古仇池，要是好崖谷。","似为天所矜，此段独从欲。","深惭舁致重，路转知几曲。","安得沧海神，鞭笞使之速。"],"title":"次绿字韵"}
