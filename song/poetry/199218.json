{"author":"孔武仲","id":199218,"strains":["仄仄仄平○，仄○仄仄平。","○平仄仄仄，仄仄平平平。","平仄仄○平，仄仄平平平。","平平平仄仄，仄仄仄平平。","平仄平平仄，仄○仄平平。","仄平平仄仄，仄仄平仄平。","仄平仄平仄，仄○仄平平。","仄仄仄平仄，平平平仄平。"],"paragraphs":["染血以为衣，稍亲日月光。","封唇以佐酒，众馔登华堂。","谁令拔其毛，万里归文房。","纎妍依象管，寂寞伴萤囊。","生已多言语，死犹近文章。","一身皆有用，岂恤躯干伤。","鼠须固微细，兔毫亦寻常。","物以异为贵，嗟哉俱自戕。"],"title":"猩猩毛笔与黄鲁直同赋"}
