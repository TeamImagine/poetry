{"author":"黄庭坚","id":207145,"strains":["平平平仄仄仄平，仄平平仄平仄平。","仄平平平仄平仄，仄平仄仄仄○平。","仄平平平仄仄平，仄仄○平仄平平。","平平仄仄仄平平，仄仄平平仄○平。","仄平平平仄仄仄，平仄仄仄○平平。","平平平平仄○仄，仄仄仄仄仄仄平。","仄平○仄仄平仄，仄仄仄仄○平平。","平平○仄平仄仄，仄平○仄平平○。","仄平平平仄仄仄，仄平仄仄仄平平。","平仄仄平平仄仄，平仄仄仄平仄平。","平平仄平仄平仄，平平仄仄仄平平。","平平仄仄仄平平，仄平仄○平仄平。","仄平平平平仄仄，仄○平平仄仄仄。","仄平仄仄平平平，○仄平平仄平仄。"],"paragraphs":["江南江北木叶黄，五湖归雁天雨霜。","系船湓城秣高马，客丁结束女缝裳。","贡书登名彻未央，不比长卿薄游梁。","南山雾豹出文章，去取公卿易驱羊。","与君初无一日雅，倾盖许子如班扬。","囚拘官曹少相见，忽忽岁晚稼涤场。","一杯僚友喜多在，谢守不见空澄江。","澄江如练明橘柚，万峰相倚摩青苍。","暮堂醺醺客被酒，艳歌聒醉烛生光。","椎鼓发船星斗白，明日各在天一方。","寒鸦满枝二桥宅，樽前顾曲忆周郎。","鲈鱼斫脍蔗为浆，恨君不留谁与尝。","殿前春风君射策，汉庭诸公必动色。","故人若问黄初平，将作金华牧羊客。"],"title":"奉送周元翁锁吉州司法厅赴礼部试"}
