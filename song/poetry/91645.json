{"author":"释居简","id":91645,"strains":["平平仄平仄，仄仄○○平。","平平仄仄仄，仄○○仄平。","○平仄平仄，平仄平仄平。","平平仄平仄，仄仄仄仄平。","仄仄仄仄平，仄仄仄仄平。","仄仄仄仄平，仄仄仄仄平。","平平仄仄仄，平仄○平仄。","平仄仄平仄，平平仄平平。","仄平仄平仄，平仄平平平。","平平仄平仄，仄仄仄仄平。","○仄仄仄仄，平仄平平平。","仄仄○平平，平仄○平平。","仄仄平平平，仄仄平○平。","平○仄平仄，○仄仄仄平。","仄仄仄平仄，平仄平仄平。","仄仄平○平，仄仄平仄平。","平平仄仄仄，仄仄平平平。","仄平仄仄仄，平平平仄平。","仄平仄○仄，仄仄平平平。","仄平仄平平，仄仄平○平。","仄平平仄平，仄仄平仄平。","仄平仄仄平，平仄平仄平。","平平仄仄仄，平仄○平平。","○○仄仄仄，仄仄平仄平。","平平仄平仄，○仄平仄平。","仄仄平平平，仄仄平平平。"],"paragraphs":["江淮倚襄沔，两纪当分拏。","皇天憗一老，一正遗万差。","长城蔽江汉，双骏腾渥洼。","英灵萃千载，智勇出一家。","以德不以威，以静不以哗。","以信不以欺，以俭不以奢。","跻人上衽席，含哺相咿哑。","胡马饮江水，狞飚扫蒹葭。","月明戍楼啸，风急秋城笳。","边勋一夔老，史笔五色花。","遗烈在伯仲，奎画崇褒嘉。","递迭吹埙箎，嘈杂空淫哇。","玉节飞先声，一道争传夸。","单骑造阊阖，三舍日未斜。","野{艹/敕}饭山馆，龟手疲马檛。","霰雪皴衣棱，敢惮千里遐。","双旌与五马，所至弓刀遮。","惨舒出顾盼，辉光生齿牙。","笑公后其乐，白日无精华。","次边隔江东，籴涌无从赊。","赫炎苗不苏，潋滟圬不芽。","紫葵圃不畦，黄粟山不畬。","扶携及襁褓，颠踣如蓬麻。","相看尽菜色，槁立疑帝豝。","精明见家法，了事才咄嗟。","所急先民天，以次清胡沙。"],"title":"代人与赵仓使"}
