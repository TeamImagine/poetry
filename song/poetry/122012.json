{"author":"白玉蟾","id":122012,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["旋开白酒买莲房，满泻桐膏炤玉缸。","月女冷窥青斗帐，风神轻撼碧纱窗。","公疑我是今皇甫，我恐公为昔老庞。","醉后唾珠粘纸面，笑将笔力与人扛。"],"title":"暮抵懒翁斋醉吟"}
