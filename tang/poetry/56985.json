{"author":"韦应物","id":56985,"strains":["仄平平平仄，仄平平仄平。","仄仄平○仄，平仄仄○平。","平平仄平仄，○仄平○平。","仄仄○平仄，平平○○平。","仄仄仄○仄，仄仄仄平○。","平仄平平仄，仄仄仄平平。","仄平平仄仄，平仄仄平平。","仄○仄平仄，平仄仄平平。"],"paragraphs":["负暄衡门下，望云归远山。","但要尊中物，余事岂相关。","交无是非责，且得任疏顽。","日夕临清涧，逍遥思虑闲。","出去唯空屋，弊箦委窗间。","何异林栖鸟，恋此复来还。","世荣斯独已，颓志亦何攀。","唯当岁丰熟，闾里一欢颜。"],"title":"郊居言志"}
