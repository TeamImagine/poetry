{"author":"权德舆","id":9489,"strains":["平仄仄平平，○仄平平平。","平平仄仄仄，仄仄平仄平。","平平平仄仄，○○平仄平。","仄仄仄仄仄，仄平仄仄平。","仄平平仄仄，仄仄平平平。","平仄仄平仄，平平平仄平。"],"paragraphs":["栖鸟向前林，暝色生寒芜。","孤舟去不息，众感非一途。","川程方浩淼，离思方郁纡。","转枕眼未熟，拥衾泪已濡。","窘然风水上，寝食疲朝晡。","心想洞房夜，知君还向隅。"],"title":"夜泊有怀"}
