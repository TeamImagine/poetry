{"author":"丁谓","id":199449,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["香于栀子细于梅，柳絮梨花过后开。","搔首预愁经恶雨，伤心初见落苍苔。","丹青得到须名手，题咏今疏信不才。","莫怪主公相看好，举家新自洞庭来。"],"title":"橘花"}
