{"author":"晁补之","id":214599,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["邺王台上几追陪，台上鸦鸣古甓摧。","每对灯前青玉笛，不辞花下白银杯。","九重幽梦骊驹近，百卉佳时𫛴{圭鸟}催。","更约欢呼须继日，从教河汉卷星回。"],"title":"别关景晖二首  其一"}
