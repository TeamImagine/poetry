{"author":"梅尧臣","id":35567,"strains":["○平平仄仄，仄仄仄平平。","○平平平仄，仄仄仄平平。","仄仄平仄仄，仄仄平○平。","仄仄平平仄，平○平仄平。","平○仄平○，平仄平仄平。","仄○仄仄仄，平仄平仄平。","仄平仄仄仄，仄仄仄仄平。","仄仄仄○仄，平平仄仄○。","仄仄平仄平，仄仄平平平。","仄○平仄仄，○仄仄平平。","平平仄平仄，仄仄仄平平。","平平仄仄仄，仄仄仄平平。"],"paragraphs":["顷余游巩洛，值子入天台。","当时群卿士，共羡出氛埃。","荏苒逾一纪，却向人间来。","问子何为尔，言兴般若台。","虽将发愚暗，般若安在哉。","此教久已炽，增海非一杯。","我言亦爝火，岂使万木灰。","盖欲守中道，焉能力损裁。","子勿疑我言，遂以为嫌猜。","忽闻携锡杖，思向石桥回。","城霞与琪树，璨璨助诗才。","嘉辞遍入口，幸足息岩隈。"],"title":"送梵才吉上人归天台"}
