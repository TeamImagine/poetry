{"author":"杜牧","id":21241,"strains":["平平仄平平，仄○平仄平。","仄仄仄平仄，平仄平平仄。","平仄仄平仄，平平平仄平。","仄仄仄平仄，仄仄平平○。","仄平仄仄仄，仄仄平平平。","平平仄仄仄，平平仄○平。","平平仄平仄，平○平平平。","仄仄仄平仄，仄平平仄平。","平平仄平仄，仄仄仄平平。","仄平仄平仄，仄仄○平平。","仄平仄○○，仄平平仄平。","仄平平仄仄，仄仄仄平平。","平平○平○，平仄平平平。","仄仄仄○仄，○仄仄平○。","仄仄平仄仄，仄仄仄平平。","仄平仄○仄，平仄仄平平。","平仄仄平仄，平平平仄平。","平平仄平仄，平仄仄平平。","平仄平平仄，平平仄平平。","平平仄平仄，仄仄平○○。","仄平仄平仄，仄仄仄平平。","仄仄仄平仄，仄平平仄平。","仄平仄仄仄，仄仄平平平。","仄平○○仄，？？平○平。","仄仄仄平仄，仄平平仄平。","平平平仄仄，仄仄○平平。","平仄仄仄仄，仄平平仄平。","平仄仄平仄，平平平仄平。","仄仄仄平仄，仄平平仄平。"],"paragraphs":["君为豫章姝，十三才有余。","翠茁凤生尾，丹叶莲含跗。","高阁倚天半，章江联碧虚。","此地试君唱，特使华筵铺。","主人顾四座，始讶来踟蹰。","吴娃起引赞，低徊映长裾。","双鬟可高下，才过青罗襦。","盼盼乍垂袖，一声雏凤呼。","繁弦迸关纽，塞管裂圆芦。","众音不能逐，袅袅穿云衢。","主人再三叹，谓言天下殊。","赠之天马锦，副以水犀梳。","龙沙看秋浪，明月游朱湖。","自此每相见，三日已为疏。","玉质随月满，艳态逐春舒。","绛唇渐轻巧，云步转虚徐。","旌斾忽东下，笙歌随舳舻。","霜凋谢楼树，沙暖句溪蒲。","身外任尘土，樽前极欢娱。","飘然集仙客，讽赋欺相如。","聘之碧瑶珮，载以紫云车。","洞闭水声远，月高蟾影孤。","尔来未几岁，散尽高阳徒。","洛城重相见，婥婥为当垆。","怪我苦何事，少年垂白须。","朋游今在否，落拓更能无。","门馆恸哭后，水云秋景初。","斜日挂衰柳，凉风生座隅。","洒尽满襟泪，短歌聊一书。"],"title":"张好好诗"}
