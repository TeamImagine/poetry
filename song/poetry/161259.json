{"author":"戴表元","id":161259,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["一冈一涧一萦隈，新岁新晴始此回。","莎坂南风寅蛤出，茅檐西日一禽来。","人迷白路羊群石，水卷青天雪里雷。","犹是深山有寒食，梨花无数绕岩开。"],"title":"四明山中逢晴"}
