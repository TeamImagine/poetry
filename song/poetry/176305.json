{"author":"王珪","id":176305,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄平平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["一从绝漠返朱轮，便有东风逐去尘。","和气旋成燕谷暖，使华重照苏门新。","山川如避中原执，天地应酣上国春。","二月塞亭行欲尽，初花犹未识归人。"],"title":"望京馆"}
