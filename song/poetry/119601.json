{"author":"林希逸","id":119601,"strains":["仄仄平平仄仄平，仄平仄仄仄平平。","仄平平仄平仄仄，仄仄仄平平仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["日日亲朋饷自南，比公所赐似仙凡。","擅名甘露珠百颗，入手好风书一函。","苏老黄柑休立传，半山红柿莫分衔。","金茎仙掌何曾得，要枣如瓜谩举帆。"],"title":"和前韵谢后村饷甘露团荔子一首"}
