{"author":"许景衡","id":230321,"strains":["仄平仄仄仄平平，平仄平平仄平平。","仄仄平平仄仄仄，平平仄仄仄平平。","平平仄仄平平仄，仄仄平平仄平平。","平仄平平平仄仄，平平平仄仄平平。"],"paragraphs":["土牛唤起打春人，休向东郊更探春。","未说风光十分好，且看节物一番新。","田园自省非无意，簿领谁知尚为贫。","关塞尘沙长满眼，横塘冰破碧鳞鳞。"],"title":"和赵承之春日"}
