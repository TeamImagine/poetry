{"author":"骆宾王","id":34270,"strains":["仄仄○平仄，平平仄仄平。","○平○仄仄，仄仄仄平平。","仄仄平平仄，平平仄仄平。","平平○仄○，仄仄仄平平。","仄○平平仄，平平仄仄平。","仄平平仄仄，仄仄仄平平。","仄仄平平仄，平平○仄平。","○平○仄仄，仄仄仄平平。","仄仄平平仄，平平仄仄平。","平平平仄仄，仄仄仄○平。"],"paragraphs":["霍第疏天府，潘园近帝台。","调弦三妇至，置驿五侯来。","尚想欢娱洽，吁嗟岁月催。","金坛分上将，玉帐引瓌材。","决胜鲸波静，腾谋鸟谷开。","白云淮水外，紫陌灞陵隈。","节变惊衰柳，笳繁思落梅。","调神和玉烛，掞藻握珠胎。","怅矣欣怀土，居然欲死灰。","还因承雅曲，暂喜跃沈鳃。"],"title":"和孙长史秋日卧病"}
