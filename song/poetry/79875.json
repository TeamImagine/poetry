{"author":"欧阳修","id":79875,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["丰乐山前一醉翁，余龄有几百忧攻。","平生自恃心无愧，直道诚知世不容。","换骨莫求丹九转，荣名岂在禄千锺。","明年今日如寻我，颍水东西问老农。"],"title":"寄答王仲仪太尉素"}
