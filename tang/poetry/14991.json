{"author":"白居易","id":14991,"strains":["平○仄平仄，仄仄仄平平。","仄○仄平仄，平仄仄平仄。","仄仄平仄○，仄平平平平。","仄平仄仄仄，仄仄仄平平。","平平平仄仄，平仄平仄平。","平平仄仄仄，仄仄仄○平。","平平平仄平，○仄平仄平。","仄○平仄仄，仄仄仄平平。","仄平？平仄，○仄仄仄平。"],"paragraphs":["秦中岁云暮，大雪满皇州。","雪中退朝者，朱紫尽公候。","贵有风雪兴，富无饥寒忧。","所营唯第宅，所务在追游。","朱门车马客，红烛歌舞楼。","欢酣促密坐，醉煖脱重裘。","秋官为主人，廷尉居上头。","日中为一乐，夜半不能休。","岂知阌乡狱，中有冻死囚。"],"title":"秦中吟十首 歌舞"}
