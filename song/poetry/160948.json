{"author":"戴表元","id":160948,"strains":["仄仄平仄仄，平平仄平平。","○平平仄平，仄平仄平平。","仄仄平平平，平仄仄仄平。","仄仄仄平仄，平仄仄平平。","仄仄仄平仄，○平仄○平。","仄仄平仄平，平仄仄平平。"],"paragraphs":["昨日苗穗赤，今朝洒然青。","颇知穷旅人，百金换颜形。","念尔虽微根，同禀造化灵。","自古有枯旱，人类几千龄。","恐是自生化，难皆问苍冥。","野草人不怜，何独不凋零。"],"title":"观村中祷雨三首  其二"}
