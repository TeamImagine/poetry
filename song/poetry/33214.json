{"author":"陆游","id":33214,"strains":["仄仄仄平平，平仄平平仄。","仄平仄平仄，○仄○仄仄。","仄平平平仄，仄仄○平仄。","仄平仄平仄，○仄平仄仄。","仄平平仄仄，平仄仄仄仄。","平平仄○平，平仄仄仄仄。"],"paragraphs":["晓月有余光，秋树无浓影。","野烟浩无际，陂路行愈永。","堰声何澎湃，露气正凄冷。","忽然客愁破，更觉诗律整。","昔人千载意，忙里一笑领。","山林岂难归，吾计自不猛。"],"title":"五鼓自簇桥入府"}
