{"author":"梅尧臣","id":57371,"strains":["仄仄仄仄仄仄平，仄平平平平仄平。","○仄仄仄仄仄仄，仄平平平仄平平。","仄平仄仄○○平，仄仄仄仄○平平。","仄仄平平仄仄仄，仄仄平仄仄仄平。","？仄平仄平仄仄，平平仄仄○平平。","仄○平平仄仄仄，仄仄仄仄平平平。","仄仄仄仄仄平平，仄仄平仄平平平。","平平仄平平仄仄，平平平仄平平平。","仄仄仄仄仄平○，平仄仄仄平平平。","仄仄平仄仄平仄，平平仄仄平仄平。","平平仄仄○仄仄，平仄仄仄平仄平。","仄平平平仄平仄，仄仄平仄仄仄平。","仄平仄平仄仄仄，平仄仄仄平仄平。","仄平仄平仄仄仄仄仄，仄○仄仄平仄平。","仄平仄仄？仄仄，仄○仄仄平平平。"],"paragraphs":["我昨既赋白兔诗，笑他常娥诚自痴。","正值十月十五夜，月开冰团上东篱。","毕星在傍如张罗，固谓走失应无疑。","不意常娥早觉怒，使令乌鹊绕树枝。","啅噪言语谁可辨，徘徊赴寝搴寒帷。","又将清光射我腹，但觉轸粟生枯皮。","乃梦女子下天来，五色云拥端容仪。","雕琼刻肪肌骨秀，声音柔响扬双眉。","以理责我我为听，何拟玉兔为凡卑。","百兽皆有偶然白，神灵独冒由所推。","裴生亦有如此作，专意见责心未夷。","遂云裴生少年尔，谑弄温软在酒卮。","尔身屈强一片铁，安得妄许成怪奇。","翰林主人亦不爱尔说，尔犹自惜知不知。","叩头再谢沋已去，起看月向西南垂。"],"title":"戏作常娥责"}
