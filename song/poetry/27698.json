{"author":"邓深","id":27698,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["官居无处寄幽栖，洞户深沉坐最宜。","静拨炉薰挹香气，间论画壁数花枝。","虫鸣颇似雁来后，果熟还如莺老时。","吹彻角声巫峡晚，片云催雨更催诗。"],"title":"晚坐散花之室"}
