{"author":"吴潜","id":123146,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄平仄，平仄平平平仄平。","仄仄平平平仄仄，平平仄仄仄平平。"],"paragraphs":["莫嫌暴涷势如喷，此是家家老饭盆。","雨足蛟龙应得谢，秋登鸡犬亦蒙恩。","频年已喜稼无贼，今岁尤欣禾有孙。","回首江南田谷口，西风飒飒倍消魂。"],"title":"喜雨二首  其二"}
