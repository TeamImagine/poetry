{"author":"周密","id":153892,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一线微茫远未分，鼓行渐出海山门。","六鳌玉界移天柱，万骑冰河渡夜军。","天上亏盈随月魄，人间忠愤感胥魂。","吴儿不怕蛟龙怒，踏浪翻旗入阵云。"],"title":"观潮"}
