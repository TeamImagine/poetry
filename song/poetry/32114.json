{"author":"姜特立","id":32114,"strains":["仄仄仄仄仄，仄仄仄○平。","仄平仄仄平，仄仄仄○○。","平平仄平仄，平平仄○平。","仄仄仄平平，平平平仄平。","仄平仄仄平，平平平平○。","仄仄仄仄仄，仄仄仄仄○。","仄平平平仄，○仄仄仄○。","平仄仄平仄，平仄平○平。","仄平平平仄，仄平仄平平。","仄平仄仄平，仄仄仄仄平。","平平仄平平，仄仄平平平。","平仄仄平平，平仄平平平。","仄仄○平平，平平仄平平。","平平仄仄平，仄仄仄平○。"],"paragraphs":["万物各有适，所乐乃其天。","达人默识之，此意妙难传。","贤哉漆园吏，知鱼岂其然。","客问子非鱼，乌知鱼乐全。","答云我所知，知之濠梁间。","问者固已远，答者不亦难。","要知知鱼乐，当作梦蝶观。","周与蝶非两，鱼我宁相悬。","海门孙夫子，读书必钩玄。","结茅制小亭，下瞰碧玉湾。","因鱼揭佳名，理赜非言诠。","夫子固知鱼，鱼亦知君贤。","我欲从之游，褰裳濯清泉。","鱼乎可勿猜，久矣忘机缘。"],"title":"赋孙宰知鱼亭"}
