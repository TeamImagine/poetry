{"author":"宋祁","id":24036,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["共治清淮北面州，何言分袂帐夷犹。","君还南阙双龙下，我驻东方千骑头。","未落林花延别醑，无穷堤草伴行舟。","怀人愬月劳劳意，自此相牵更倚楼。"],"title":"送简殿丞赴阙"}
