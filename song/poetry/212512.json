{"author":"李复","id":212512,"strains":["平平仄平仄，仄仄平○仄。","仄仄平仄平，平平平仄仄。","仄仄平平仄，○平仄仄仄。","仄仄平仄仄，平仄仄平仄。","平仄平仄仄，平○仄平仄。","平平仄平平，平仄仄平仄。","平平仄仄仄，平平仄平仄。","平○平仄○，仄仄平平仄。","平仄仄平平，仄仄平平仄。","仄平仄仄平，仄仄平○仄。"],"paragraphs":["东平贵公子，意气区中窄。","手撚金仆姑，青丝飞赭白。","欲系单于颈，封侯取鼎食。","四十心未展，垂翅渭川侧。","前日来坐上，天庭见黄色。","今朝报恩书，戎幕进新职。","崆峒古用武，高旌出锋镝。","君当谐素期，洗剑秋泉碧。","嗟予病摧颓，对别还凄恻。","待君载旆归，我作山中客。"],"title":"送吕思道"}
