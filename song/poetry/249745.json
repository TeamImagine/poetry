{"author":"郭印","id":249745,"strains":["仄仄仄仄平仄平，平平平仄○○平。","仄平仄仄仄平仄，平仄平仄平仄○。","○仄平平仄平仄，仄仄○平仄仄平。","平平仄仄仄平仄，仄○仄仄平平平。","仄仄仄平平平仄，仄仄仄仄平平○。","仄平平仄仄平仄，平仄○○平平平。","平平仄仄仄平仄，仄仄平平平仄仄。","平○仄仄平平仄，平仄仄○仄仄平。","仄平仄仄仄仄仄，仄仄仄仄○○○。","○平仄仄仄仄仄，仄平仄仄平○平。","○平平仄仄仄仄，○仄平仄平平平。","○仄平仄仄仄仄，平平仄平平仄平。","平○平仄仄平仄，平○仄仄平○平。","仄平平平仄仄仄，仄仄仄仄平平平。"],"paragraphs":["五岳四渎今异方，东西南北衣冠乡。","巽维久挽六龙驾，江浙人物无遁藏。","参井之区最遐僻，步武难依日月光。","吾皇侧席伫贤俊，紫泥屡下勤搜扬。","蜀士肯来天颜喜，一一引对罗周行。","鸟群鸾凤夐超诣，台阁禁从森翺翔。","君今再召歘幡改，爱主忧民心未忘。","波澜浩荡江湖阔，忠信唯将一苇航。","十年世故已熟讲，不到帝所难铺张。","当今国病入骨髓，愿君审处囊中方。","参苓芝术固美矣，瞑眩之药方为良。","扁鹊名世解说死，华佗活人须浣肠。","君其持此拯危急，袪除痼疾针膏肓。","一身安荣岂足道，要与四海同康强。"],"title":"送李去病赴召"}
