{"author":"王令","id":188107,"strains":["仄平平仄仄平平，仄仄平平仄仄平。","平仄仄仄平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["去年春笋密相扶，洗去心图翠色疏。","髙节欲令人尽见，枉枝何惜手亲除。","临川常可持为钓，待凤犹能饱有余。","须看月明风劲夜，寒声薄影满茅居。"],"title":"洗竹"}
