{"author":"方凤","id":159129,"strains":["平平○仄仄，平仄平平平。","平仄仄○仄，平平平仄平。","平平仄仄仄，平仄仄平○。","仄仄仄平仄，平平平仄平。","平平平仄仄，仄仄仄平平。","平仄仄平仄，仄平仄仄平。","平平平仄仄，平仄○平○。","仄仄平平仄，平仄仄仄平。","仄平仄平仄，仄仄仄○平。","仄仄平平仄，平平仄仄平。","仄平平仄仄，平仄仄平平。","仄仄仄○仄，○平仄仄○。","平平平仄仄，平仄仄平平。","仄仄平平仄，○平仄仄平。","仄平仄仄仄，平仄○平○。","仄仄仄平仄，平○仄仄平。"],"paragraphs":["轩娥遗瑞草，仙掌撑何年。","苗蕊矗空壁，殊根蟠远天。","蒙头莫可㔉，垂脚或争传。","冉冉雪霜饱，亭亭风日蠲。","危哉梯鸟道，允矣获龙涎。","丛蘗杂丹鼎，湿云伴玉延。","香真千里擅，苞结三生缘。","夜荚抽雷后，春焙贡社前。","一枪滴瀼露，片碾𢭏和烟。","碧涧规模绝，洪州气味悬。","滑甘矜紫笋，幽馥讶青莲。","既拣兔毫点，应添蟹眼煎。","松涛生远韵，风致想真筌。","七椀赓仝咏，三篇继羽编。","醉乡已失路，摩室将逃禅。","服食益人寿，何当煮汞铅。"],"title":"仙华山采茶诗"}
