{"author":"薛逢","id":24196,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄仄平仄平平仄，仄仄平平仄仄平。"],"paragraphs":["弱植惊风急自伤，暮来翻遣思悠扬。","曾飘紫陌随高下，敢拂朱阑竞短长。","萦砌乍飞还乍舞，扑池如雪又如霜。","莫令歧路频攀折，渐拟垂阴到画堂。"],"title":"咏柳"}
