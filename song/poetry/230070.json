{"author":"苏过","id":230070,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["从来非佛亦非仙，直以虚心谢世缘。","饥火尽时无内热，睡蛇死后得安眠。","饥肠自饱无非药，定性难摇始是禅。","麦饭葱羹俱不设，馆君清坐不论年。"],"title":"戏赠吴子野"}
