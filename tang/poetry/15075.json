{"author":"白居易","id":15075,"strains":["仄仄平，平○仄，仄平仄平平仄仄。","平仄平平仄仄平，仄仄仄仄○平平。","平平○仄平平仄，仄仄仄平平仄仄。","仄平仄仄仄平平，仄平仄仄平平平。","仄平仄仄平仄仄，仄仄仄平仄仄平。","仄仄平平○仄仄，平仄平平○○仄。","仄平仄仄平平平，平平仄仄仄○平。","平仄仄平仄○仄，仄平仄仄平平仄。","仄平平仄仄仄○，仄○仄平仄平平。","平仄平仄平仄仄仄仄，平○平平仄平仄。","平○平仄仄○○，仄○仄仄平平仄。"],"paragraphs":["古冢狐，妖且老，化为妇人颜色好。","头变云鬟面变妆，大尾曳作长红裳。","徐徐行傍荒村路，日欲暮时人静处。","或歌或舞或悲啼，翠眉不举花颜低。","忽然一笑千万态，见者十人八九迷。","假色迷人犹若是，真色迷人应过此。","彼真此假俱迷人，人心恶假贵重真。","狐假女妖害犹浅，一朝一夕迷人眼。","女为狐媚害即深，日长月增溺人心。","何况褒妲之色善蛊惑，能丧人家覆人国。","君看为害浅深间，岂将假色同真色。"],"title":"新乐府 古冢狐\t戒艳色也"}
