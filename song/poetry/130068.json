{"author":"李昴英","id":130068,"strains":["平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["今日快逢僧结夏，不妨乘兴扣禅扉。","山垂远瀑溪声急，风卷痴云雨脚稀。","囊锦诗成僧借看，纹楸棋落鸟惊飞。","此来莫讶凭栏久，杰阁新成拂翠微。"],"title":"四月十五游僧寺"}
