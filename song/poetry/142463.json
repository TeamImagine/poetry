{"author":"释绍昙","id":142463,"strains":["仄仄平平，仄仄平仄，平仄仄仄平○。","平平仄仄仄平仄，仄仄平平仄仄平。","平平仄仄，仄仄平平。","平仄平平平仄仄，仄平平仄仄平平。","仄平○仄，平仄平○。","平○仄，仄仄仄平平仄仄，仄平仄仄仄平平。"],"paragraphs":["六用门头，力战争夺，枪杀贼阵云横。","群魔窜入藕丝孔，竟挽天河洗甲兵。","凌烟阁就，汗血功成。","高枕圆蒲尘梦破，隔窗幽鸟话升平。","灼然如是，千圣同盟。","诸禅德，若也脚跟浮逼逼，画堂立变铁围城。"],"title":"偈颂一百零二首  其九一"}
