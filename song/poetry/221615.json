{"author":"释智圆","id":221615,"strains":["平仄平平○，仄仄仄仄○。","平平平平仄，平平平平平。","平平○仄仄，仄仄平平平。","平仄○平○，○仄仄仄平。","仄平平平平，仄仄平平○。","仄仄平仄平，○仄平平平。","仄仄平仄仄，仄平平平○。","平平平仄仄，平仄仄○平。"],"paragraphs":["城市非无亲，不见岁已深。","江湖非无友，经年无来音。","因知疏拙性，不合时人心。","清景将谁观，荷策只自寻。","乃登嵯峨峰，乃纵酸寒吟。","狎我惟野麋，和我惟幽禽。","但见云起灭，不知谁升沈。","盘桓红树下，秋露湿衣襟。"],"title":"独游"}
