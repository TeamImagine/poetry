{"author":"韩元吉","id":29524,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["雨后红蕖满意开，风前绿浄绝纤埃。","独怜病守孤吟赏，犹幸诗翁数往来。","农事已知沟浍足，欢声不待管弦催。","旋舂玉粒添冰酿，莫负樽前鹦鹉杯。"],"title":"答金元鼎喜雨  其二"}
