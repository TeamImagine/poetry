{"author":"陈元晋","id":109199,"strains":["平平仄仄仄平平，平仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["延年一印付闻孙，文采风流今尚存。","生长见闻诚叟里，交游唱和澹庵门。","苦思那有酸寒气，妙斲浑无斧凿痕。","问子何为暗投璧，令吾端欲竖降旛。"],"title":"题颜秀才夔诗编"}
