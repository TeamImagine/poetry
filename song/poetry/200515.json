{"author":"孔武仲","id":200515,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["曾逐篮舆访懒残，楼台萦转在峰峦。","银灯夜向猊床拜，别殿晨披贝叶看。","选胜危梯经嶻嵲，登高余思凭栏干。","归来认是游仙梦，过尽春风料峭寒。"],"title":"思南岳呈运判承议"}
