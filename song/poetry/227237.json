{"author":"吕天策","id":227237,"strains":["平平仄仄仄，仄仄平仄仄。","平平仄○平，平仄仄○仄。","平仄仄平平，仄平仄○仄。","仄平仄平仄，仄○仄平仄。","仄平仄仄平，仄仄平平○。","仄平仄平平，仄仄仄平仄。","平平○仄仄，仄平仄平仄。","仄仄平平仄，仄仄仄平○。"],"paragraphs":["登山午未饭，已觉疲发胫。","饥肠转空雷，圆顶已三请。","为享玉龙雏，咄嗟办汤餠。","顾非大檀越，劝劳久逾敬。","晚觞玉色醪，蘸甲黎花莹。","浩歌不知疲，木杪挂飞镜。","人生行乐耳，所能与时竞。","试与芙蓉子，后会约君更。"],"title":"咏洗心堂得鸟鸣山更幽  其四"}
