{"author":"范成大","id":44634,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄平平平。"],"paragraphs":["向非贤牧政通灵，几负松陵耒耜经。","天籁侵晨占少女，雨师连夜檄玄冥。","作霖岂必求商野，召见谁能右汉庭。","闻有追锋传好语，从今侧耳为君听。"],"title":"三次喜雨诗韵少伸嘉颂"}
