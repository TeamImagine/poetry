{"author":"赵抃","id":101283,"strains":["仄平○平平，仄仄仄平仄。","平平仄平仄，仄仄平仄仄。","仄仄平仄平，平平仄仄仄。","平仄仄平仄，仄平平仄仄。","平平仄仄仄，仄仄仄平仄。","仄平平仄仄，仄仄仄仄仄。"],"paragraphs":["我尝轻归辕，一息快心目。","亭桥跨幽涧，庑砌森怪竹。","榜句多老词，襟风不韵俗。","开卷味加永，照泉清可掬。","先秋固爽垲，大夏失烦燠。","乐哉于道外，视此乐岂足。"],"title":"过胡元宾林亭"}
