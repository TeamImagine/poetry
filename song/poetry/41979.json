{"author":"陆游","id":41979,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["雨收霁色满川原，独曳枯藤出里门。","陌上微风摇稗穟，沟中残水出篱根。","系牲庙柱悲刀几，酾酒村场满盎盆。","兴尽还家殊不远，渔灯绩火闹黄昏。"],"title":"意行至神祠酒坊而归"}
