{"author":"陈渊","id":248040,"strains":["仄平平平仄，仄仄平仄平。","仄仄平仄平，平平仄仄平。","平平仄○仄，仄仄○平平。","平平仄○仄，○仄仄平○。","仄○仄仄仄，○○平仄平。","平平仄仄平，○仄○平○。","平仄仄平仄，仄仄平平平。","仄平○仄仄，仄平仄平平。","平仄仄仄仄，平○仄平○。","仄仄仄仄仄，仄平仄仄平。","平平仄平仄，平仄仄仄平。","平仄仄仄仄，平平仄平平。","仄○仄平仄，仄仄平○平。"],"paragraphs":["据床招佳月，月转床屡移。","夜久风露凉，孤斟乐忘归。","冰轮擅空阔，是处留清辉。","浮云扫除尽，如与赏心期。","我行万物表，中空无一疵。","光明遍十方，毫髪了无遗。","心境互融澈，起坐迷东西。","此生看此月，十年悼无时。","它日客共饮，淋浪酒霑衣。","十语久不契，此心唯自知。","西风扫残暑，秋色日益奇。","忧国付鼎食，消闲属山栖。","恐妨此时乐，勿露囊中锥。"],"title":"玩月"}
