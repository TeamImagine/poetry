{"author":"尤袤","id":51103,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["西涧当年卜考槃，便于神武挂衣冠。","后生无复知前辈，故老犹能说长官。","三尺荒坟埋玉冷，百年壮节倚天寒。","表章赖有群贤力，谁把生刍奠酒盘。"],"title":"刘屯田墓壮节亭"}
