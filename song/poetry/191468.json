{"author":"冯山","id":191468,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何处青衣旧俗酣，峨嵋东畔蜀江南。","从来岁首争为市，大半民间已不蚕。","几日笙歌常继烛，晚春桃李尚仍蓝。","嬉游果获神明助，太守虽贫亦荠甘。"],"title":"和吕少蒙蚕市"}
