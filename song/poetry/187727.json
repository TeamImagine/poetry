{"author":"王令","id":187727,"strains":["仄仄平仄仄仄○，平平平平仄仄○。","平○仄○平平平，○仄仄仄平平平。","平仄仄平仄仄仄，仄仄仄仄平仄仄。","仄平仄○仄平平，仄仄仄仄仄仄平。","仄平仄平仄仄仄，仄平仄仄平平平。","仄平仄平仄平仄，仄平仄仄平仄平。","仄平仄仄平仄平，仄平仄仄○○○。"],"paragraphs":["洞洞之室或者穿，岩岩之墙或者缘。","墙缘室穿来何哉，中有玉万黄金千。","金玉固非盗所有，盗者或得之伺候。","得金买衣出人前，意气遂若富者然。","众人不知谓尔富，不知尔自何心颜。","盗财固为小人戮，盗名自是君子奸。","咄哉自讼毋自欺，几希不在穿缘间。"],"title":"自讼答束熙之"}
