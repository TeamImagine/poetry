{"author":"方干","id":30310,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["世途扰扰复憧憧，真恐华夷事亦同。","岁月自消寒暑内，荣枯尽在是非中。","今朝犹作青襟子，明日还成白首翁。","堪笑愚夫足纷竞，不知流水去无穷。"],"title":"感时三首 三"}
