{"author":"孟郊","id":13097,"strains":["仄平仄平平，平平仄平平。","仄平平仄仄，仄平仄平平。","平平仄平平，仄仄平平平。","平平○仄平，○仄平仄○。","平仄○仄平，仄平平仄平。","平仄○仄仄，仄平平平平。","仄平仄仄平，仄仄○仄平。","仄仄○仄平，仄仄平仄平。","平平○平平，仄仄仄仄平。","仄平仄平仄，？平仄○平。","仄平平平平，仄平仄平平。","仄仄仄仄仄，仄仄平平平。"],"paragraphs":["习之势翩翩，东南去遥遥。","赠君双履足，一为上皋桥。","皋桥路逶迤，碧水清风飘。","新秋折藕花，应对吴语娇。","千巷分渌波，四门生早潮。","湖榜轻袅袅，酒旗高寥寥。","小时屐齿痕，有处应未销。","旧忆如雾星，恍见于梦消。","言之烧人心，事去不可招。","独孤宅前曲，箜篌醉中谣。","壮年俱悠悠，逮兹各焦焦。","执手复执手，唯道无枯凋。"],"title":"送李翺习之"}
