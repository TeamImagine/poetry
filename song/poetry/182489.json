{"author":"强至","id":182489,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄仄。","平仄仄平平仄仄，仄平仄仄仄平平。"],"paragraphs":["南徐景物古愁人，薄宦扁舟更水滨。","不识浊醪倾北固，独随寒雨出西津。","连天风浪声兼厉，当路鼋鼍气亦振。","吾道屈伸非一日，世情未要责江神。"],"title":"将渡扬子风雨忽作"}
