{"author":"杜甫","id":2851,"strains":["仄仄平仄○，仄平仄仄平。","仄平平○仄，仄仄平仄平。","仄仄仄仄平，仄仄仄平平。","仄平仄仄仄，仄仄仄平平。","仄平仄○仄，仄仄平仄平。","平平仄仄仄，仄仄仄○平。","仄仄平仄仄，仄平仄平平。","仄平仄平仄，平仄仄平平。","仄平○仄仄，仄仄平仄平。","仄仄仄仄平，平仄平仄平。","仄平仄○仄，仄仄平仄○。","平平仄平仄，仄仄仄平平。","平平仄仄仄，平仄仄平平。","仄仄仄平仄，平仄仄仄平。","平仄仄仄平，仄平平仄平。","○仄仄仄仄，仄平平仄平。","平平仄平仄，仄仄平仄平。","仄○仄仄仄，平仄平平平。","仄仄仄仄平，仄平○仄平。","平平○○仄，仄仄平○平。"],"paragraphs":["系马乔木间，问人野寺门。","柳侯披衣笑，见我颜色温。","并坐石下堂，俛视大江奔。","火云洗月露，绝壁上朝暾。","自非晓相访，触热生病根。","南方六七月，出入异中原。","老少多暍死，汗逾水浆翻。","俊才得之子，筋力不辞烦。","指挥当世事，语及戎马存。","涕泪溅我裳，悲气排帝阍。","郁陶抱长策，义仗知者论。","吾衰卧江汉，但愧识玙璠。","文章一小技，于道未为尊。","起予幸斑白，因是托子孙。","俱客古信州，结庐依毁垣。","相去四五里，径微山叶繁。","时危挹佳士，况免军旅喧。","醉从赵女舞，歌鼓秦人盆。","子壮顾我伤，我驩兼泪痕。","余生如过鸟，故里今空邨。"],"title":"贻华阳柳少府"}
