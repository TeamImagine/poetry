{"author":"高斯得","id":128411,"strains":["平仄仄平仄，平平仄○平。","仄○仄平仄，平仄平○平。","仄平仄平仄，仄仄平平平。","仄平平仄？，仄平平仄平。","○仄仄平仄，平仄仄？平。","仄○仄仄平，平仄平○平。","平平仄仄○，仄仄○平平。","仄平仄平平，仄仄平平○。","平平仄仄仄，仄仄平平平。","○平仄仄仄，仄仄平平平。"],"paragraphs":["南国候伤早，东皇驾如驰。","月正未强半，红紫皆离披。","蜀花异凡品，作态能矜持。","可怜多迫蹴，竟随群卉移。","如彼市门女，狼籍施胭脂。","又如贱锦工，忙掷梭中丝。","匆匆不耐看，欲速将何为。","碧鸡有佳人，睡足晨妆迟。","含姿自爱惜，肯受春风欺。","思之不可见，感事肠生悲。"],"title":"觞客海棠下以东坡诗红萼是乡人之句分韵予得丝字"}
