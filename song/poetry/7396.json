{"author":"王之道","id":7396,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["里社安闲得久生，金华端不羡初平。","山林应有清修重，轩冕还将道义轻。","诗捷口占那复藁，酒豪盆酌不论觥。","一斑已幸窥秋句，囷廪他时冀倒倾。"],"title":"和应资深九日游康乐园二首  其二"}
