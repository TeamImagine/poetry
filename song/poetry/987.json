{"author":"张佖","id":987,"strains":["仄平平，平平平，仄○仄仄平平平。","仄平平仄仄○仄，平仄仄○平仄平。","平平仄仄平平仄，仄仄平平仄平仄。","平仄平平仄仄平，仄平平仄平平仄。"],"paragraphs":["雨微微，烟霏霏，小庭半坼红蔷薇。","钿筝斜倚画屏曲，零落几行金雁飞。","萧关梦断无寻处，万叠春波起南浦。","凌乱杨花扑绣帘，晚窗时有流鶑语。"],"title":"春晚谣"}
