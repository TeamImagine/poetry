{"author":"王迈","id":107479,"strains":["平平平仄○平仄，仄仄平平仄平仄。","平平仄仄仄○平，仄○平○仄平仄。","○平仄仄平仄平，平平？？仄平平。","仄平？仄仄仄仄，仄仄平平仄仄平。","平平仄仄平平仄，平仄仄○平仄仄。","○平平仄○仄平，仄仄平平平○仄。","平平○平仄平平，平平平仄平仄平。","平平仄仄平平平，仄仄平平仄仄平。"],"paragraphs":["谈星之士如星密，得似川官万之一。","牙筹到手疾如飞，口觜翻澜眼波碧。","相逢笑问雌甲辰，掀髯怂恿曲江春。","自怜蹭蹬负岁月，敢谓渠侬许可真。","明时取士非唐比，忠臆不空人所耻。","三筹交臂输少年，只较刘蕡差胜尔。","川官重来话荣枯，声言温饱非所图。","他时散漫游江湖，未省还能访我无。"],"title":"赠川官五星先生"}
