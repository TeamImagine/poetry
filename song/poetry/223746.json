{"author":"吴则礼","id":223746,"strains":["平仄仄平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平仄平仄仄仄仄，仄仄仄平平仄平。"],"paragraphs":["篷背有霜篷底眠，梦中犹念草鞋钱。","强炊五斗官仓米，也趁千艘落水船。","居士秃巾撩楚雁，僧伽孤塔供淮天。","盱眙城在石色古，浪打至今端可怜。"],"title":"梦过盱眙城追寄普照老"}
