{"author":"王宁","id":65213,"strains":["平平○平平，平仄仄平仄。","○仄仄仄平，平仄仄仄仄。","仄○仄仄平，平平仄仄仄。","仄平仄平平，平仄仄仄仄。","仄平仄平平，平平仄仄仄。","仄仄平仄○，仄○仄平仄。"],"paragraphs":["秋风吹天香，先著桂枝里。","更挹月露清，芬馥唤睡起。","揽衣夜未央，泉喧不入耳。","有来蕊珠仙，黄袂翠盖底。","岂无碧云腴，为君一启齿。","醉卧金粟间，绝胜佩兰芷。"],"title":"秋夜赏桂"}
