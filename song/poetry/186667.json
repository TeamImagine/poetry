{"author":"杨杰","id":186667,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["十里喧阗锦绣川，秋千人健趁飞鸢。","花明柳暗丹青国，日薄云浓水墨天。","游女践成芳草径，画船冲散碧溪烟。","武陵谩说桃源好，屈指如今几百年。"],"title":"秀溪寒食"}
