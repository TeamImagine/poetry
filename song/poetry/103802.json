{"author":"吴泳","id":103802,"strains":["仄仄仄平仄，○○平仄平。","仄平○仄平，○仄平仄平。","○平仄仄仄，仄仄平平平。","平平仄仄仄，平仄平仄平。","平仄平仄仄，仄平仄平平。","仄平平仄平，仄仄平平平。","○平仄平仄，平仄平仄平。","平平仄平仄，平仄仄仄平。","仄平仄仄仄，仄仄平平平。","仄平仄平仄，平仄○仄平。"],"paragraphs":["拍拍雁湖水，深深归雁亭。","雁归三四年，相伴湖水清。","燕私岂不乐，国尔终含情。","龙章倏夜下，惊赴鸥鹭汀。","鸿雁双翥翰，眷焉乃东征。","载辞龙鹄椒，复问鶑花程。","輶轩骛华毂，高盖罗翠旌。","康屯岂无学，销暴不以兵。","蔚蓝旧草木，再色新威明。","寄声受廛者，明府如父兄。"],"title":"送李雁湖大参赴遂宁  其一"}
