{"author":"曾丰","id":72401,"strains":["平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄仄平仄，平平仄仄平。"],"paragraphs":["江西穷处县，松竹勿嫌深。","簿领尘中坐，溪山好处吟。","鸣弦人异调，把酒月同斟。","倘有可书事，闲收入志林。"],"title":"宁都赵令君贻贶五言四首意索余和不可虚辱如其意酬之  其二"}
