{"author":"释师范","id":102394,"strains":["平平平○平平仄，平仄平平平仄仄。","仄平平仄平平平，仄平平仄平○仄。","仄平平，仄平仄，平仄平平仄仄仄。","仄平仄仄仄仄平，平仄平平仄○仄。","仄仄仄平仄仄○，仄仄○平仄仄仄。","仄仄平平平仄平，平仄平平平○仄。","平仄平，仄仄仄，平平仄平，平平平仄。"],"paragraphs":["同名同号同桑梓，同住江湖亡彼此。","有时同上孤峰巅，有时同下沧溟底。","苦同忧，乐同喜，金博金兮水洗水。","有时捩转铁面皮，心口全然不相似。","你若住兮我即行，你若行兮我即止。","白日青天轰怒雷，平地无风波浪起。","非不非，是不是，西川大随，桐城投子。"],"title":"送无相和尚归乡"}
