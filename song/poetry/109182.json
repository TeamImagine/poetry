{"author":"陈元晋","id":109182,"strains":["仄仄仄平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["大海漫天驾叶舟，来登中阁问仙游。","泉声急泻三更雨，云气深藏六月秋。","雾湿中天龙出洞，日腾沧海蜃收楼。","禅床静数愔愔息，身在清都最上头。"],"title":"题罗浮山中阁"}
