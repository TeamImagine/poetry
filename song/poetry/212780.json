{"author":"李复","id":212780,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["应感随缘各有因，一源真寂自无尘。","须知此物非他物，能悟前身是后身。","叔子探环乔木在，房公发石旧书新。","区中谁是王文度，证印曾逢竺上人。"],"title":"蔡元度话其子能言前世事江晦叔有诗次韵  其一"}
