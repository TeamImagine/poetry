{"author":"周紫芝","id":240417,"strains":["仄平平平仄，平仄○仄平。","平平仄○平，仄仄仄仄○。","平平仄平仄，仄仄平仄平。","平平○仄平，仄仄仄仄○。","平平仄○仄，仄仄仄仄平。","仄仄平仄平，平平仄平平。","平平仄平仄，平○○○○。","○平仄平○，平仄○仄平。","平平仄仄仄，平仄仄平平。","仄仄仄平仄，仄平○平○。","仄仄仄平平，仄仄仄仄平。","平仄仄仄仄，仄仄仄仄仄。","仄○平平平，仄仄平○平。","仄仄平仄平，仄仄仄仄平。","仄仄仄仄仄，○仄平仄平。"],"paragraphs":["去年阴山雪，平地三尺余。","人言土中蝗，入土不用驱。","今年岁枯旱，野食无豆蔬。","西来三尺蝗，旧岁雪不如。","秋田有遗秉，未足饱一夫。","细雨生谷芽，屯云几时舒。","群凶剧豺虎，诸将劳驱除。","横尸作京观，流血如决渠。","高穹厌杀气，荆棘满郊墟。","尚复此恒雨，未知当何如。","岂欲令斯民，竟死不少纾。","天亦念赤子，理岂有是欤。","会当开晴云，却返羲和车。","我廪虽巳殚，我地尚可锄。","庶用种宿麦，更作来岁储。"],"title":"秋霖叹"}
