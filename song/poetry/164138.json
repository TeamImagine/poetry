{"author":"仇远","id":164138,"strains":["平平平仄仄平平，平仄仄平○仄平。","○平○○平仄仄，○仄仄○平仄平。","仄平仄仄平平仄，平○仄仄平平○。","平平仄仄仄平仄，仄仄仄○平仄平。"],"paragraphs":["秋高天阔雁南翔，游子愀然思故乡。","重阳正当风雨近，三径故应松菊荒。","酒酣耳热狂无益，江空目短愁何长。","青山在望有晴日，我欲振衣千仞冈。"],"title":"秋日怀吾子行"}
