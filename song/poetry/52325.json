{"author":"释宝昙","id":52325,"strains":["平平仄仄平平仄，仄仄平平平平仄。","平○仄仄仄平平，仄仄平平仄平仄。","仄平仄仄仄平仄，仄仄仄平平仄仄。","仄○平仄平平平，仄仄仄平○○仄。","仄平○仄仄平仄，仄仄平平平仄仄。","仄平平仄仄仄平，仄仄平平平仄仄。","仄平仄仄仄平仄，仄平仄平平仄仄。","○平仄仄仄平平，仄仄平平仄○仄。"],"paragraphs":["春风不念人寒槁，故遣梅花为掀倒。","溪间陇首欲归时，月淡云低着香恼。","岂知造物亦儿戏，我苦学诗嫌不早。","十分孤瘦为谁妍，一树半开应更好。","竹君从旁代渠说，万恨千愁俱一扫。","半生何逊梦可怜，日暮西湖心独老。","岁寒铁石乃吾事，水仙弟兄诚小草。","更须唤取谪仙来，细与平章答苍昊。"],"title":"梅花"}
