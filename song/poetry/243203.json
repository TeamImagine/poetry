{"author":"李纲","id":243203,"strains":["仄仄仄平平，平仄平仄仄。","○平仄平平，○仄○平仄。","平○仄仄仄，仄仄平○仄。","平仄平仄平，平仄平仄仄。","仄○平仄平，仄平平○仄。","仄○○仄仄，仄仄仄仄仄。","平平？平○，仄仄仄平仄。","○○仄○平，仄仄平平仄。","平平平仄平，平仄仄平仄。","仄平仄仄平，○仄平仄仄。","平平平仄平，平仄平○仄。","平仄仄仄平，仄仄仄○仄。","平平仄○仄，平仄平仄○。","仄仄仄仄○，仄仄平○仄。","○○仄仄平，平仄平仄○。","仄○仄平仄，仄仄平仄仄。","仄仄仄仄仄，仄仄仄仄平。","仄仄平○平，平仄○平仄。","平仄仄仄○，○仄仄平仄。","仄平仄仄仄，平仄仄平仄。","仄仄仄平平，平平仄平仄。","平平平仄○，仄仄平平仄。","平平仄仄仄，仄仄仄平仄。","仄平仄平平，○仄仄平仄。","仄○仄平仄，○仄○平仄。","平平仄仄平，平仄平仄仄。","○平仄○平，○仄平平仄。","平仄仄平平，平仄○仄仄。","平平仄平○，仄仄仄仄仄。","平平平平平，仄仄？仄仄。","平○平○仄，仄仄平仄仄。","平平平平平，○仄平平仄。"],"paragraphs":["子美以诗鸣，今古无对手。","当时谪仙人，长句颇先后。","精深律切处，故自非其偶。","而况郊岛徒，何敢窥户牖。","有如登岱宗，众山皆培𪣻。","又如观武库，剑戟靡不有。","髙辞嫓丘坟，古意篆蝌蚪。","苍苍雪中松，濯濯风前柳。","云烟纷卷舒，雷电划奔走。","澹然众态俱，沾丐随所取。","平生忠义心，多向诗中剖。","忧国与爱君，诵说不离口。","饥寒窘衣食，容貌村野叟。","自以稷契期，此理人胜不。","中兴作谏臣，戎马方践蹂。","上疏救房琯，亦足知素守。","一跌不复振，造物意岂苟。","欲使穷吟哦，専志如蒙瞍。","辛苦盗贼中，妻子或颠仆。","布衾冷似铁，晨爨乏升斗。","冒雪𣃁黄精，呼儿理鱼笱。","萧条秦陇间，不废诗千首。","依严遂入蜀，幕府备宾友。","草堂浣花溪，颇复事南亩。","乱离又飘泊，累若丧家狗。","云安麹米春，巫峡风土陋。","扁舟下瞿唐，留滞湖湘久。","家事竟何成，丹诀空系肘。","凄凉耒阳县，醉死竟坐酒。","虽烦微之铭，不返鄠杜柩。","谁将樽中渌，一酹泉下朽。","诗篇垂琳琅，长作蛟龙吼。"],"title":"唐工部员外郎杜甫"}
