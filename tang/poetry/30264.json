{"author":"方干","id":30264,"strains":["仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昔著政声闻国外，今留儒术化江东。","青云旧路归仙掖，白凤新词入圣聪。","弦管未知银烛晓，旌旗已侍锦帆风。","郡人难议酬恩德，遍在三年礼遇中。"],"title":"送睦州侯郎中赴阙"}
