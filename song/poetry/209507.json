{"author":"刘弇","id":209507,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["隠然平地起嶙峋，千古舂波此与濒。","九牧贡金殊夏后，三泉下锢笑秦人。","力回坤轴阴机壮，妙洒银钩榜墨新。","欲识当年镕铸意，莽芦终恐更非真。"],"title":"和安中铁柱留题"}
