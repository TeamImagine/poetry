{"author":"万楚","id":1865,"strains":["平平仄平仄，仄仄仄平平。","仄仄平平仄，平平仄仄平。","仄平仄平仄，仄仄仄○平。","仄仄？○仄，平平仄仄平。","平平○平仄，仄仄仄平平。","仄仄平平仄，○平○仄平。","平平仄仄仄，平仄仄平平。"],"paragraphs":["山阴柳家女，九日采茱萸。","复得东邻伴，双为陌上姝。","插花向高髻，结子置长裾。","作性恒迟缓，非关诧丈夫。","平明折林树，日入反城隅。","侠客邀罗袖，行人挑短书。","蛾眉自有主，年少莫踟蹰。"],"title":"杂曲歌辞 茱萸女"}
