{"author":"韩淲","id":86605,"strains":["平平○平仄○平，仄平仄仄平○平。","平平平仄仄仄仄，平平平仄仄平平。","平○仄仄平平仄，仄仄平平仄平仄。","仄平平仄仄○○，仄仄平平仄仄仄。"],"paragraphs":["凉风吹溪雨吹蓬，故人意气俄相逢。","停骖为我一小饮，西湖东望两高峰。","人间万事俱华发，雨歇风清有佳月。","不须千里苦相思，得酒陶然已兀兀。"],"title":"溪路邂逅傅骐骥之在所沽酒话别"}
