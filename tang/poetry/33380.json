{"author":"韦庄","id":33380,"strains":["平仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["金管多情恨解携，一声歌罢客如泥。","江亭系马绿杨短，野岸维舟春草齐。","帝子梦魂烟水阔，谢公诗思碧云低。","风前不用频挥手，我有家山白日西。"],"title":"江皋赠别"}
