{"author":"汪藻","id":236655,"strains":["平仄仄平仄，仄平平仄平。","平平仄平仄，仄仄平平平。","仄仄仄平仄，○平平仄○。","平平○平仄，仄仄平仄○。","仄平平平平，仄仄平仄平。","○平仄平仄，仄仄仄仄平。","仄仄仄平仄，平平○仄平。"],"paragraphs":["儿辈病元亮，斗筲羁曼容。","何时跨鸿鹄，食藕莲花峰。","小槛再游历，轻寒裘未重。","人家当卮黍，不愧千户封。","愿因琴高生，傥见乔与松。","从兹毁车马，永绝世味浓。","岁晚复来此，清阴期箨龙。"],"title":"再过凌氏园复用前韵"}
