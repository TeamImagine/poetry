{"author":"史浩","id":19504,"strains":["仄仄仄仄○，平平仄平仄。","仄仄平仄仄，平平平仄仄。","○仄仄○平，平平仄平仄。","平仄仄仄平，平○仄平仄。","仄仄仄平平，平平仄平仄。","仄平仄仄○，仄平平仄仄。","仄仄仄平平，仄○平平仄。"],"paragraphs":["玉殿万几闲，宸章灿珠蕊。","俯念簪履旧，恩光来太紫。","禁籞玩长春，嫣然异群卉。","群卉固亦佳，时过逐流水。","独此供清游，余香袭芳芷。","一经圣品题，贵名何日已。","再拜体皇情，感深铭诸几。"],"title":"恭和御制长春花诗  其一"}
