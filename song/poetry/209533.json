{"author":"刘弇","id":209533,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["上林曾共见鶑迁，五百英豪气戾天。","鬭在并存嗟白发，成空半已锁黄泉。","菊花酩酊同今日，桂籍风流记旧年。","愧辱新诗无以报，误烦褒笔比青钱。"],"title":"和吴伯玉九日同会"}
