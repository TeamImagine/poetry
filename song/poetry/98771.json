{"author":"钱时","id":98771,"strains":["平仄平平○仄仄，仄平仄仄平○仄。","仄仄○○仄平平，平平仄仄平平仄。","○平仄仄仄仄平，平平○仄○○平。","平平仄仄仄仄仄，仄仄仄平○仄平。","仄平平平平仄仄，仄仄仄平平仄○。","仄平平仄平平平，仄仄平平○平仄。"],"paragraphs":["春日春风衣杲杲，海棠未老春正好。","与客行过借亭西，平沙步步生芳草。","空潭爱日透底明，游鱼如散空中霙。","徘徊欲坐去未忍，却恨借亭犹假名。","有名无亭真是假，是假是真俱土苴。","去年今日苏公堤，玉勒雕鞍相家马。"],"title":"借亭观鱼"}
