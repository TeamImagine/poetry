{"author":"苏辙","id":198019,"strains":["仄仄平平平仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["楚蟹吴柑初著霜，梁园官酒试羔羊。","老如计相非无齿，清似留侯未却粮。","杖屦稍通宾客过，殽蔬要遣子孙尝。","诏书委曲如公意，幕府新除朱绂郎。"],"title":"送张恕朝奉南京签判二首  其一"}
