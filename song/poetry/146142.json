{"author":"石象之","id":146142,"strains":["平平平仄仄平平，仄仄平平仄仄平。","平仄仄平平仄仄，平平平仄仄仄平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["来何容易去何迟，半在心头半在眉。","门掩落花春去后，窗窥残月酒醒时。","柔如万顷连天草，乱比千寻匝地丝。","除却五侯歌舞地，人间何处不相随。"],"title":"咏愁"}
