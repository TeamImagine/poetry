{"author":"武元衡","id":8985,"strains":["仄仄仄平仄，○平○仄○。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，○仄仄平平。"],"paragraphs":["去国策羸马，劳歌行路难。","地崇秦制险，人乐汉恩宽。","御沼澄泉碧，宫梨拂露丹。","鼎成仙驭远，龙化宿云残。","不问三苗宠，谁陪万国欢。","至今松桂色，长助玉楼寒。"],"title":"途次"}
