{"author":"王奕","id":141835,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山如螺髻塔如簪，三面江环一径深。","晓雾拂岩凝蜃气，夜潮归壑听龙吟。","恋凉人坐临流石，带暝禽投隔岸林。","独憾宝香名未称，只应唤作小江心。"],"title":"宝香院"}
