{"author":"苏辙","id":197716,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["好雨纤纤润客衣，新来双燕力犹微。","似嫌春早无人见，故待帘开掠地飞。","南国花期知不远，中原寒剧未应归。","养雏不怕巢成早，记取朝朝为启扉。"],"title":"次韵王适新燕"}
