{"author":"曾肇","id":208889,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄仄平。","仄平仄仄平平仄，仄仄平平仄仄平。"],"paragraphs":["公事无多使客稀，雨时衙退吏人归。","沉烟一炷春阴重，画角三声晚照微。","桑雉未驯惭报政，海鸥相近信忘机。","只将宴坐收心念，懒向人间问是非。"],"title":"海陵春雨日"}
