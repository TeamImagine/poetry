{"author":"黄大临","id":206112,"strains":["平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["钟鼎功名淹管库，朝廷翰墨写风烟。","遥知道院颇岑寂，定是壶中第几天。","历下笑谈漫一梦，江南消息又余年。","动心忍性非无意，吏部如今信大颠。"],"title":"奉寄子由"}
