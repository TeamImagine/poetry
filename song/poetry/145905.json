{"author":"释行海","id":145905,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄仄平仄仄平。"],"paragraphs":["养竹栽花住玉京，已将功业付闲情。","太平世上无豪杰，大雅场中有老成。","白日长思泉石趣，青楼空沸管弦声。","冷观人事如碁局，谁肯忘机过一生。"],"title":"赠叶苔矶"}
