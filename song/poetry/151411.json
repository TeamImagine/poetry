{"author":"杨公远","id":151411,"strains":["平平仄仄仄平平，仄仄平平仄仄平。","平平平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["崖翁底事姓名香，照世文章日月光。","葭坞留荷啼晓露，茧窝埋玉黯斜阳。","碑刊地记生前撰，甃蚀苔痕去后荒。","一炷炉薰瞻敬罢，教人空结九回肠。"],"title":"谒秋崖先生方吏部墓借斗山韵"}
