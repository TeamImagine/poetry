{"author":"李新","id":223099,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["青灯微火照寒更，不信儒冠误此生。","翻觉广文官未冷，始闻工部辟初行。","三年宦况秋萧瑟，一枕时情梦战争。","思过故园寻故老，旋持春酒看春耕。"],"title":"夜坐有感并简与讷教授"}
