{"author":"曾丰","id":72558,"strains":["仄仄平平仄仄平，平平平仄仄仄平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["鹤发鸡皮十二人，非亲非故即比邻。","觥筹交错情初洽，舌本澜翻事半陈。","父祖艰难犹在耳，儿孙愤悱可书绅。","主人未似宾之老，浩叹何当老似宾。"],"title":"招董彦文以下十二人小酌道旧"}
