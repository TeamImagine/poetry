{"author":"陈棣","id":19062,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["冻合千林暖未回，一枝先见腊前梅。","寒溪淡月凭谁赏，冷蘂踈香不自媒。","赖有此君为伴侣，略无凡卉作舆台。","欹危百折江头路，应为多情得得来。"],"title":"次韵梅花四首  其二"}
