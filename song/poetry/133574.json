{"author":"卫宗武","id":133574,"strains":["仄仄平仄平，仄平平仄仄。","仄平仄平平，仄平仄○仄。","平平仄仄○，仄仄平平仄。","平平仄○仄，仄仄仄平仄。","平平平平平，平平○仄仄。","平仄仄平平，仄仄平仄仄。","仄平仄平平，仄仄仄平仄。","○仄仄仄平，仄仄仄仄仄。","仄平仄平仄，平仄平平仄。","仄平仄仄○，仄仄仄○仄。","平平仄仄平，仄平○仄仄。"],"paragraphs":["既雨俄喜晴，既晴旋复雨。","老年困肩舆，仆夫苦行路。","霏霏雾气收，冉冉阳明吐。","干端顿收豁，物象各呈露。","晴峦含春晖，娟娟如靓女。","枯槁变华滋，万绿新织组。","涧花度幽香，谷鸟试新语。","胜槩未易穷，可挹不可取。","我来事幽讨，惟恐商羊舞。","愿天衍霁期，助我发吟趣。","归来日未晡，一声闻杜宇。"],"title":"自茶坞归禾中坟庵赋"}
