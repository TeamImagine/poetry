{"author":"于石","id":163801,"strains":["仄平仄仄平平平，平仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["莫言世事祇如棋，千载是非人共知。","吾道废兴时否泰，人才进退国安危。","诗书未火秦犹在，党锢无钩汉亦衰。","覆辙相寻多不悟，抚编太息此何时。"],"title":"读史  其六"}
