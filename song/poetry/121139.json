{"author":"白玉蟾","id":121139,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["婀娜姮娥处玉宫，秋来梳洗越当空。","阴晴圆缺天何意，离合悲欢事与同。","好去画楼歌舞地，莫来清馆别愁中。","应知人不能如月，月且团圆月月逢。"],"title":"赋月同鹤林酌别奉似紫琼友"}
