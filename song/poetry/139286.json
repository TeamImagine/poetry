{"author":"陈著","id":139286,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["老去襟怀得丧齐，东风吹煖送行藜。","群山捧谷云居下，一岭分疆水向西。","有路不来多事马，满邨交唱太平鸡。","主人九十清谈健，樽酒流连日又低。"],"title":"蔡峰似徐鳞卿"}
