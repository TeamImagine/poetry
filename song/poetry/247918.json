{"author":"陈渊","id":247918,"strains":["平平平仄平，平仄平仄平。","○平平仄○，仄仄仄仄○。","平平仄平仄，平仄仄仄○。","平平仄仄平，仄仄平○平。","平平○平仄，仄仄平平平。","平○仄平平，仄仄平平平。"],"paragraphs":["天高秋月凉，风定秋水清。","扁舟淮海间，爱此一叶轻。","微生久羁旅，艰险已饱更。","经今几往来，始见波浪平。","篙师且停櫂，莫遣鱼龙惊。","吾行欲安之，要待东方明。"],"title":"过淮"}
