{"author":"韩琦","id":101050,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["亭馆萧然古岸头，园林虽雅背清流。","感时堪惜芳菲过，拖病须从祓禊游。","归舰逆风乘醉去，落花随水带香浮。","贰车欲继山阴事，立赋新篇不易酬。"],"title":"次韵和通判钱昌武郎中上巳许公亭惠诗"}
