{"author":"方凤","id":159158,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["别时黄菊映郊扉，转眼寒风刮毳衣。","丰瑞正当三白见，修程适自四明归。","因思水国银兼浪，胜看山乡玉作围。","老去羊羔总陈迹，坐毡犹喜客堪依。"],"title":"吴良贵雪中归"}
