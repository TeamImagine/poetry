{"author":"曾几","id":249253,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄仄平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["蜡炬高花半欲摧，斑斑小雨学黄梅。","有时燕寝香中坐，如梦前村雪里开。","披拂故令携袖满，横斜便欲映窗来。","重帘幽户深深闭，亦恐风飘不得回。"],"title":"诸人见和返魂梅再次韵"}
