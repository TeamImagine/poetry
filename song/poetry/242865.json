{"author":"李纲","id":242865,"strains":["仄平平仄○○平，仄仄平仄平平平。","仄平平仄仄平仄，仄仄仄仄平平平。","仄平仄仄平平仄，仄仄平平仄平仄。","平平仄仄仄仄平，仄仄平平平仄仄。","平平平仄平○平，仄仄平平仄仄平。","仄○平仄平○仄，平平平仄仄平平。"],"paragraphs":["美人颜色娇如花，鬒髪光翳朝阳鸦。","玉钗斜插翠眉蹙，岂亦有恨来天涯。","画工善画无穷意，故把双眸翦秋水。","丹青幻出亦动人，况复嫣然能启齿。","年来居士心如灰，草户金锤击不开。","纵教天女来相试，虚烦云雨下阳台。"],"title":"传画美人戏成"}
