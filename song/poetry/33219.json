{"author":"陆游","id":33219,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["秋夜挑灯读楚辞，昔人句句不吾欺。","更堪临水登山处，正是浮家泛宅时。","巴酒不能消客恨，蜀巫空解报归期。","灞桥烟柳知何限，谁念行人寄一枝。"],"title":"秋夜怀吴中"}
