{"author":"皮日休","id":27955,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["病来无事草堂空，昼水休闻十二筒。","桂静似逢青眼客，松闲如见绿毛翁。","潮期暗动庭泉碧，梅信微侵地障红。","尽日枕书慵起得，被君犹自笑从公。"],"title":"所居首夏水木尤清适然有作"}
