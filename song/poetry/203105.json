{"author":"释道潜","id":203105,"strains":["仄平仄平平，仄仄平仄平。","平平仄仄仄，仄仄仄仄平。","平平仄平仄，○仄平仄平。","平平仄○○，仄仄平仄平。","平平仄仄平，平仄平仄平。"],"paragraphs":["异材擢阳阿，秀色方蔚然。","侵寻掩众阜，屹屹上造天。","惊飚忽摧殒，中道虚弃捐。","颜渊古称夭，道德今独妍。","何求拥肿为，无用徒永年。"],"title":"刘咸临秀才挽词  其二"}
