{"author":"苏轼","id":193463,"strains":["平平○平○，平仄仄平仄。","仄平平仄仄，仄仄仄平仄。","仄平平平平，仄仄仄仄仄。","平平仄平仄，仄仄仄平仄。","平平平平平，仄仄仄○仄。","仄仄仄平平，仄○平仄仄。"],"paragraphs":["人情难强回，天性可微感。","世人争曲直，苦语费摇撼。","大夫言何柔，暴主意自惨。","荒祠傍孤冢，古隧有残坎。","千年惟茅焦，世亦贵其胆。","不解此微言，脱衣徒勇敢。"],"title":"颍大夫庙"}
