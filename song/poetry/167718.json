{"author":"陈舜道","id":167718,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["春来非是爱吟诗，诗是田园乘兴时。","得暇分畦秧韭菜，趁晴樊圃树棠梨。","山烟青笠等闲去，沙地乌犍和醉骑。","一片野情羁不住，春来非是爱吟诗。"],"title":"春日田园杂兴十首  其七"}
