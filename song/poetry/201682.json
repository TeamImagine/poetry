{"author":"彭汝砺","id":201682,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["仁宗事业望唐虞，翰墨仍兼八体书。","长叹仙游今寂寞，不知遗迹在樵渔。","凰鸾影落新安水，奎壁光临处士庐。","北望昭陵云杳霭，倚栏双泪染衣裾。"],"title":"题程则之瑞墨阁"}
