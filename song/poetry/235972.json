{"author":"李光","id":235972,"strains":["仄仄平仄仄，平仄仄仄平。","仄○平仄仄，仄仄平仄平。","仄平平仄仄，仄平仄○平。","○平仄○平，平仄仄仄平。","○平仄仄仄，○仄仄仄平。","仄○仄平仄，仄仄○平平。","平仄仄○仄，仄仄平○○。","仄平仄仄仄，仄仄平○平。","仄平仄平平，仄仄仄仄平。","平平仄平仄，仄仄仄仄仄。","仄平仄仄平，仄仄平平平。","仄平仄仄仄，仄平仄平平。","平平仄平仄，仄仄○平平。","仄仄仄仄平，仄平○平平。","仄仄仄仄平，平仄仄仄○。"],"paragraphs":["四大非我有，元气力护持。","齿从龆齓换，既老还复隳。","太公含两齿，卒为帝王师。","睢阳嚼空龈，名与日月垂。","张仪但舌在，折齿激范雎。","汉相老无齿，饮乳如婴儿。","安得铁如意，击堕还离离。","齿存固可喜，齿落无深悲。","退之有成言，软饭稳送之。","何须噬干胏，但可食肉靡。","养生已有堂，晏坐吞朝曦。","谷神定不死，老聃岂吾欺。","时为五禽戏，纳息如灵龟。","命友日饮醇，弄孙且含饴。","齿落会复生，千载傥可期。"],"title":"仲兄去岁落一齿书来怅然作诗以寛其意"}
