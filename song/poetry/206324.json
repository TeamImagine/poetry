{"author":"黄庭坚","id":206324,"strains":["平平仄仄平仄仄，平仄○平○仄仄。","仄平仄仄仄平平，仄平平平？仄仄。","仄平仄仄仄平平，○平平仄仄平平。","仄仄平○仄仄仄，仄仄平仄平平○。"],"paragraphs":["银钩玉唾明茧纸，松箑轻凉并送似。","可怜远度帻沟娄，适堪今时褦襶子。","丈人玉立气高寒，三韩持节见神山。","合得安期不死药，使我蝉蜕尘埃间。"],"title":"次韵钱穆父赠松扇"}
