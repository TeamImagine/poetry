{"author":"苏籀","id":3876,"strains":["平仄平平仄仄平，仄平平仄仄平平。","平平平仄平平仄，仄仄平平平仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["能赋凭高所得多，海云岩崿若君何。","兼通西竺瞿昙意，欲和南风虞舜歌。","怪石甘泉作檀施，长廊古殿荫多罗。","相期正始微言绪，诗眼休嫌俗吏过。"],"title":"次韵洪令谷瑞平远台"}
