{"author":"朱长文","id":196843,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄平平。","平仄仄平平仄仄，平平仄仄仄平平。"],"paragraphs":["甘盘德业满天区，博学承家行有余。","凤翥频观先帝诏，牙签新补相君书。","晨羊不饮康衢静，夜犬无声狱犴虚。","风绩已应推第一，鳌峰深处列仙居。"],"title":"奉谢司封使君晏公临顾园居  其三"}
