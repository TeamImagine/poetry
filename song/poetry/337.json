{"author":"徐铉","id":337,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["良宵丝竹偶成欢，中有佳人俯翠鬟。","白雪飘飖传乐府，阮郎憔悴在人间。","清风朗月长相忆，佩蕙纫兰早晚还。","深夜酒空筵欲散，向隅惆怅鬓堪斑。"],"title":"江舍人宅筵上有妓唱和州韩舍人歌辞因以寄"}
