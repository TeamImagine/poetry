{"author":"汪炎昶","id":167654,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["满壁蚕丛墨未昏，牵情一夜役吟魂。","舟掀波浪经巫峡，袖扑云烟度剑门。","九折乍惊身出险，三声犹似耳闻猿。","无端一事留遗恨，欠觅浣花溪上村。"],"title":"余于汪推官别墅睹壁间蜀道山水欲赋未能一夕忽梦如所见而有作觉记门字韵一联就枕上续之"}
