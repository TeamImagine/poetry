{"author":"欧阳修","id":79349,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["绕郭云烟匝几重，昔人曾此感怀嵩。","霜林落后山争出，野菊开时酒正浓。","解带西风飘画角，倚栏斜日照青松。","会须乘醉携嘉客，踏雪来看群玉峰。"],"title":"怀嵩楼新开南轩与郡僚小饮"}
