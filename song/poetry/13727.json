{"author":"宋祁","id":13727,"strains":["平平仄仄仄仄平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["调元罢后久忘机，三见东山拜诏时。","言在典谟经舜问，规留廊庙许曹随。","人间岁月尊黄发，方外讴谣续紫芝。","举酒祝公千万寿，逍遥长与赤松期。"],"title":"寄献南京致政杜相公"}
