{"author":"李曾伯","id":129485,"strains":["平仄平平仄仄平，仄平仄仄仄平平。","仄平平仄仄平仄，仄仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["千里诗来字字香，品题着意到孤芳。","以千林表丈人行，洗万古凡儿女妆。","自是精神凌雪月，不妨风骨饱冰霜。","撚髭聊以酬清思，病笔欹斜愧小王。"],"title":"又和梅韵"}
