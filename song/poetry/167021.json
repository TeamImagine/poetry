{"author":"徐瑞","id":167021,"strains":["仄○仄平平，○仄仄平平。","平平仄仄仄，平平平仄平。","平平○仄仄，仄仄平平平。","仄仄○○平，仄○平平平。","仄仄平仄○，仄仄○平平。","平平仄仄平，平平仄仄平。","仄○平仄平，仄仄仄○平。","仄平○仄仄，○平仄平平。","平○平平平，平仄仄仄平。","○平平仄平，平仄平平平。","仄平仄○○，仄仄仄仄平。","平平仄仄仄，平平平平○。"],"paragraphs":["客从建安归，遗我武夷图。","开图挂素壁，风烟生座隅。","奇峰三十六，拔起凌天衢。","一水从中来，九折何萦纡。","想见岩壑间，缥缈藏仙都。","荒哉武与夷，辽辽不可呼。","尚闻云谷仙，旧迹未深芜。","櫂歌留绝唱，遗书镇精庐。","高操谁能攀，幽致或可摹。","三年规一游，神往形尤拘。","便须理行缠，勿遣岁月徂。","山灵有夙契，清风为前驱。"],"title":"邻翁王道人送武夷图"}
