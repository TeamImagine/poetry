{"author":"林逋","id":199847,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["交结文章尽世惊，城中幽隠更无营。","敢将古道为吾事，耻对常流语子名。","秋思病弹曾独听，太玄闲写待谁评。","清朝故实蒲轮在，合为高贤下帝京。"],"title":"曹州寄任独复"}
