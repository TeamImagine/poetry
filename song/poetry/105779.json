{"author":"岳珂","id":105779,"strains":["仄平仄仄仄仄平，平平仄仄○仄平。","平平平仄仄平仄，仄仄○○平○○。","平平仄仄仄○仄，仄仄平平○仄平。","仄平平仄仄仄仄，○仄仄平平仄平。"],"paragraphs":["此君素以直节名，延风揖月标韵清。","何人心匠出天巧，缕析毫分匀且轻。","居然束缚复其始，即墨纡朱封管城。","世门官爵岂必计，且幸一家同汗青。"],"title":"试庐陵贺发竹丝笔"}
