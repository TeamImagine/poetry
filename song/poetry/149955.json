{"author":"方回","id":149955,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄仄平。","平平仄仄平平仄，仄仄平平仄仄仄。","仄仄仄平平仄仄，仄平仄仄仄平平。"],"paragraphs":["全真遗教契清宁，萧散无为养性灵。","百岁萍蓬无定迹，一身土木已忘形。","陈言不用参同契，秘法何须急律令。","中有异人殊未测，倏然轻举上青冥。"],"title":"全真教随喜"}
