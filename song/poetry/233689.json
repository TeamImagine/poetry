{"author":"王安中","id":233689,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["十丈层檐日脚留，香风吹滟曲江秋。","石梁架海三山近，玉井移莲八月稠。","白雪高盘初缕鲙，青天露坐晚临流。","夹城飞观烟云合，端觉身从物外游。"],"title":"和御制白莲诗  其一"}
