{"author":"顾禧","id":9590,"strains":["平平仄仄仄平仄，平平○仄平平仄。","仄仄平平平仄平，平平平平平平仄仄。","仄仄平平仄平仄，仄平仄仄平仄仄。","仄仄仄仄平仄平，仄平平仄平仄仄。","平仄平仄仄仄平，平○仄仄○平平。","仄仄平平仄仄仄，仄仄仄仄仄仄平。","仄○平平平○平，仄仄仄仄○平平。","仄平平平平仄平，仄仄平仄○平平。","平仄平平仄○仄，○仄平仄仄平仄。","平平平仄平平平，平仄仄仄仄仄仄。","仄○仄平仄仄平，仄仄○平仄仄平。","仄仄平平仄仄仄，仄仄平平仄仄平。","平平仄仄仄仄平，仄平平仄仄○平。","平平仄仄仄仄仄，平平平仄仄平○。","平仄仄平平○○仄仄平，仄仄平仄平平○。","仄仄仄仄平平仄，平平平仄仄平平。"],"paragraphs":["襟吴控越莽无幅，银涛漂磕青山蹙。","水底隆隆晴亦雷，鲸鲵凭之鸠提取族。","大者为蛟小为蛤，吐光便欲凌日月。","地纬夜拆霜镜枯，触山飞沫天地白。","芳饵频施巧不吞，云输雾委长儿孙。","撼岳吞舟逞大力，日月已坠爝火尊。","昨闻渔人谋其曹，整罩施网弥江皋。","药程倾湖湖不流，涸智殚技将安逃。","蛟子虾孙泣如雨，沈虎泅鹿惨无语。","吁嗟河伯灵何存，鸣鼓聚市遂若此。","就中大鱼最有神，夜入深宫控紫宸。","竭泽而来拂帝意，浩荡乾坤雨露新。","千秋万岁颂乃公，鳄鲸无所施其雄。","延津灌莽饮大泽，鱼安于下鸟翔空。","君不见然犀烧燕水族寒，咫尺之水多危澜。","活女诲女恩无极，枯鱼何事泣河干。"],"title":"震泽行"}
