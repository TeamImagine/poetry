{"author":"赵蕃","id":73760,"strains":["平平仄平○，○仄平仄仄。","仄仄平仄仄，仄平仄○仄。","平平仄○平，仄仄仄○仄。","仄平平仄平，仄仄平仄仄。","仄平仄仄平，平仄平平仄。","○○仄平仄，平仄仄平仄。","○○仄仄仄，仄平仄平仄。","仄仄仄仄平，○平仄平仄。"],"paragraphs":["君为日边行，过我迂道里。","我有江上役，值君亦行李。","谁云动参商，邂逅乃如此。","似非人力为，定是天所使。","古云昔道场，门枕东湖水。","相从及休日，趋去不停轨。","参禅固未暇，作诗实先议。","要问戴叔伦，当年卜居意。"],"title":"承契兄昨过我于永丰山间今又相遇于鄱阳以暇日同游荐福寺会轩盖鼎来避之天庆观作诗一首"}
