{"author":"释德洪","id":229319,"strains":["平仄仄仄平仄平，平○○平仄平仄。","○平仄平平仄平，仄○平仄平仄仄。","平平仄仄平平仄，仄仄仄平仄平平。","仄平○仄仄平○，仄○平仄仄仄仄。","仄仄仄平仄平仄，平仄仄仄仄仄平。","仄仄平平仄仄○，仄仄仄平仄○仄。","？仄仄仄仄仄平，平○平仄仄○仄。","平平○平仄仄仄，仄仄仄仄平平平。","仄平仄仄平平仄，仄○○○仄平平。","仄平仄仄仄平仄，仄○仄仄平平平。","平平仄○平○平，仄仄仄仄平平仄。","仄平仄仄仄仄○，仄仄仄仄仄平仄。","仄平仄仄仄仄○，仄仄平仄平平仄。","平仄仄○仄平仄，平平仄平平仄○。","仄仄仄平平仄平，仄仄平平平仄仄。","仄平仄平仄平仄，仄仄仄仄平仄平。","平平○○仄平平，仄平仄仄平平仄。","仄○仄○○仄平，仄仄仄平仄○仄。"],"paragraphs":["稽首浄圣甘露门，无量胜身遍沙界。","应诸众生心所求，譬如春色花万卉。","西方肃杀忧愁地，故住宝陀落伽山。","此方教体在音闻，故称名者得解脱。","一切众生杀心盛，痴暗不见不发心。","故现鹰巢蚌蛤中，亦作画师画其像。","菩萨岂有种种心，皆其悲愿力如是。","何人毫端寄逸想，幻出百福庄严身。","屹然欲动千光集，譬如将回紫金山。","了然欲瞬众生好，譬如欲坼青莲花。","蛮奴水王来献诚，想见细雨天花落。","众生五浊热恼中，色欲爱见所熏炙。","忽然睹此宝月相，一切毛孔皆清浄。","成此不思议功德，皆因上人心所献。","愿我早熏知见香，愿我常披慈忍服。","愿魔障山速崩裂，愿大智慧常现前。","心精遗闻证圆通，自然静极光通达。","我当定如观世音，一切众生愿如我。"],"title":"涟水观音画像赞"}
