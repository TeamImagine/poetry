{"author":"汪元量","id":162964,"strains":["平平仄仄仄平平，仄仄平仄仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["湖边不见碾香车，断珥遗钿满路涂。","门迳风轻飞野马，亭台火尽及池鱼。","海棠花下生青杞，石竹丛边出紫苏。","却忆相公游赏日，三千卫士立阶除。"],"title":"贾魏公府  其三"}
