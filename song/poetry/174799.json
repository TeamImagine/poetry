{"author":"刘敞","id":174799,"strains":["○平仄平平，仄仄仄平仄。","仄仄平仄平，平平仄平仄。","平仄平平平，平平仄平平。","平平○仄仄，仄仄平仄平。","仄仄仄○仄，仄平仄仄平。","仄仄仄仄仄，平○○仄平。","平仄平平平，平平仄平仄。","仄○仄仄○，仄平平○仄。","仄○仄仄平，平平仄仄仄。","仄仄○仄平，仄平仄平仄。","平仄仄仄仄，○平仄平平。","平平平仄仄，平仄平平平。"],"paragraphs":["王乔一双凫，乃是尚方履。","误逐阊阖风，飘然太湖水。","湖水连天涯，茫茫湛清辉。","秋来兴不尽，似欲都忘归。","玉叠鲙如雪，碧壶酒若渑。","醉辄问左右，何如张季鹰。","君乃蓬邱人，神仙有名籍。","不应自放浪，久为尘中客。","我顷卧广陵，西风见白髪。","八月观海涛，壮心谢超越。","因欲解印绶，从君五湖游。","功名非所及，为具鸱夷舟。"],"title":"寄裴吴江"}
