{"author":"刘得仁","id":24117,"strains":["平平仄仄○，仄仄仄○平。","仄仄平平仄，平平仄仄平。","仄平平仄仄，○仄仄○平。","仄仄平平仄，○平○仄平。","平平平仄○，平仄仄平平。","平○平平○，平平仄仄○。","平平平仄仄，平仄仄平○。","仄仄○平仄，平平仄仄平。","仄平平仄仄，仄仄仄平平。","仄○平平仄，平平仄仄○。"],"paragraphs":["西风日夜吹，万木共离披。","近甸新晴后，高人得意时。","暂闲心亦泰，论道面难欺。","把笔还诗债，将琴当酒资。","蓝衫悬竹桁，乌帽挂松枝。","名占文章重，官归谏宪迟。","生涯贫帝里，公议到台司。","室冷沾苔藓，门清绝路岐。","莫言邻白屋，即贺立丹墀。","岂虑尘埃久，云霄故有期。"],"title":"和郑先辈谢秩闲居寓书所怀"}
