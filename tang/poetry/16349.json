{"author":"白居易","id":16349,"strains":["平平平平平，仄仄平平平。","仄平平仄仄，平仄平平平。","○平仄平○，仄仄平平平。","仄仄平仄仄，仄仄平平平。","平平平仄仄，仄平仄○○。","仄仄仄仄仄，○仄平○平。","仄平仄仄仄，仄仄平平○。"],"paragraphs":["微微西风生，稍稍东方明。","入秋神骨爽，琴晓丝桐清。","弹为古宫调，玉水寒泠泠。","自觉弦指下，不是寻常声。","须臾群动息，掩琴坐空庭。","直至日出后，犹得心和平。","惜哉意未已，不使崔君听。"],"title":"寄崔少监"}
