{"author":"史君实","id":170451,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["脱却霞裾著绣裙，仙凡从此路歧分。","蛾眉再画当时月，蝉鬓重梳旧日云。","玉貌缓将鸾镜照，锦衣兼把麝香薰。","屏帏乍得萧郎爱，更没心情忆老君。"],"title":"赠尼还俗"}
