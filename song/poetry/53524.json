{"author":"项安世","id":53524,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["寿杯同举寿闱中，此乐人人羡此翁。","满目芝兰如谢傅，齐眉宾主似梁鸿。","万枝灯过游尘息，三荚蓂飞淑气通。","正是春来好时节，柳梢微绿小桃红。"],"title":"内子生朝"}
