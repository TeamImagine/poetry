{"author":"徐起滨","id":145639,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["天晴四塞霭苍苍，古殿秋阴下夕阳。","急管向传流水咽，残碑空覆落花香。","绵坳钱库遗千载，涧藻溪毛祀一乡。","玉辇不游芳草合，屯云翠盖寄寒螀。"],"title":"吴越王庙"}
