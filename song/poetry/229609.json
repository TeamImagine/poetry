{"author":"廖刚","id":229609,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["银河光动昴星躔，妙岁声华已赫然。","青璅雄文天外凤，白虹豪气饮中仙。","难攀骥足腾千里，曾许骊珠探九渊。","会看黑头丹衮贵，伊周勋业老彭年。"],"title":"贺王通判生辰"}
