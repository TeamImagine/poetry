{"author":"沈与求","id":250618,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晓殿传催玉笋班，东风小立照衰颜。","临分愧我江湖上，伏节悲君矢石间。","往事凄凉千古恨，旧交零落几人还。","殊方更致生刍奠，目断高丘涕泪潸。"],"title":"安次山挽词  其二"}
