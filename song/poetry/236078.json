{"author":"李光","id":236078,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["亲征一纸诏书颁，顿觉中原气象还。","漫说风沙临瀚海，遥怜草木旧淮山。","百年社稷倾危后，一掷乾坤胜负间。","北望銮舆心共折，小臣无路得追攀。"],"title":"伏睹亲征榜又闻韩侯过江北是皆可喜然小臣区区亦有不胜忧者辄次韵成鄙句呈子骏侍郎"}
