{"author":"连文凤","id":159345,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["此是前朝扈跸功，祥飞一朵锦云红。","旌旗南渡长江外，香火西湖片水中。","白鹤往来华表月，碧桃开落石坛风。","刘郎今日玄都过，十四年前事不同。"],"title":"重游四圣观"}
