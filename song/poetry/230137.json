{"author":"许景衡","id":230137,"strains":["平仄仄平○，仄仄仄○仄。","仄平平仄仄，仄仄○仄○。","仄平平平仄，仄仄平仄仄。","仄仄平平仄，仄仄仄平仄。","平平平仄仄，仄仄○仄仄。","平平仄○○，仄仄平仄仄。","平平仄仄仄，仄仄平○仄。","仄平平平仄，平仄仄平仄。","平平仄仄仄，仄平平仄仄。","仄仄○○平，○仄平仄仄。","平仄仄仄仄，平仄○平仄。","○平仄平仄，平平仄平仄。","仄平平仄平，平平仄平仄。","平平平仄仄，仄仄仄平仄。","平平仄平仄，仄仄平平仄。","○仄仄平平，仄平平仄仄。","仄平平仄仄，平仄平仄仄。","仄仄平仄○，平平仄平仄。","仄○平平仄，仄仄平仄仄。","平平平仄仄，平仄仄平仄。","平仄平仄仄，平仄平○仄。","平○平仄仄，平仄平平仄。","仄平平仄仄，仄仄平仄仄。","平平仄平仄，○仄仄平仄。","平平平仄仄，平仄平平仄。","仄○仄仄仄，仄仄平仄仄。"],"paragraphs":["阳复日虽长，岁暮气犹惨。","马曹縻管库，兀坐长战颔。","岂无红罏炭，欲取终不敢。","亦有兵厨酒，只指弗容染。","蹉跎为禄仕，黾勉从吏检。","晨趋析毫分，暮色俄黯黮。","天公复衒巧，六出纷如糁。","自惭非安道，谁肯泛清剡。","殷勤绛帐客，竹舆甘顿撼。","可是乘兴来，正坐怜𡒄坎。","驼褐点白玉，乌帽从风飐。","长衢得回驾，寒光照肝胆。","湿薪嘘白烟，孤灯袅红焰。","荒斋聊一笑，俗境洗瑕黡。","江梅写春意，粉面谁妆点。","疏影落清尊，劝人倾潋灔。","念君齐鲁秀，文字垂琬琰。","俛首江汉间，为人作模范。","府中多豪隽，渌水浮菡萏。","珍烹穷水陆，何独嗜昌歜。","仁圣今在御，威柄方亲揽。","君看盈尺瑞，端自天心感。","太平容冗散，万一逃汰贬。","追随有余日，相与乐闲淡。","人生随所遇，何者为夷险。","要当反自味，岂特尝橄榄。"],"title":"仲焕雪中见过因留小酌"}
