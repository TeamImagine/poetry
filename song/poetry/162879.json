{"author":"李士会","id":162879,"strains":["平仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["千古空传长乐溪，谁知乐极已生悲。","凄烟断础祝家市，落日荒城柳尹祠。","上起何年无信史，中更钜变有残碑。","青峰峰下踌躇意，说与时人未必知。"],"title":"长乐旧县"}
