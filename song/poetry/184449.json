{"author":"俞紫芝","id":184449,"strains":["仄仄平平仄仄平，仄平平仄仄平平。","仄平仄仄仄平仄，平仄仄平平仄平。","仄仄平平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["白浪红尘二十春，就中奔走费光阴。","有时俗事不称意，无限好山都上心。","一面琴为方外友，数篇诗当橐中金。","会须将尔同归去，家在碧溪烟树深。"],"title":"旅中谕怀"}
