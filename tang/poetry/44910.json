{"author":"吕岩","id":44910,"strains":["仄仄平平，平平仄仄，平平仄仄平○。","平平仄仄，平仄仄平○。","仄仄仄○平仄，平平仄，平仄平○。","平平仄，平○仄仄，仄仄仄平○。","平○，平仄仄，平平仄仄，平仄平平。","仄平平仄仄，仄仄平平。","仄仄仄平平仄，○仄仄，平仄仄平。","平平仄，平平仄仄，平仄仄平平。"],"paragraphs":["大道渊源，高真隐秘，风流岂可知闻。","先天一气，清浊自然分。","不识坎离颠倒，谁能辨，金木浮沈。","幽微处，无中产有，涧畔虎龙吟。","壶中，真造化，天精地髓，阴魄阳魂。","运周天水火，燮理寒温。","十月脱胎丹就，除此外，皆是傍门。","君知否，尘寰走遍，端的少知音。"],"title":"满庭芳"}
