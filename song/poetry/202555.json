{"author":"陆佃","id":202555,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["诗战空怀壮士肝，未容旃旆累祁瞒。","并游曾许花含笑，孤愤今惭树合欢。","五朵谩将春色寄，二篇还伴夜光寒。","凭君休造斑猫毒，且向三田养就丹。"],"title":"和毅夫病目三首  其二"}
