{"author":"林季仲","id":6106,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["踏着禅门步步新，布衣蔬食欲终身。","解颜一笑如深契，拭眼相看尚未真。","世事尽归簪上雪，我生聊寄瓮头春。","夜深坐对柯山月，应念沧江独钓人。"],"title":"表之索诗为别"}
