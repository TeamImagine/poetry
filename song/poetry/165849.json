{"author":"黎廷瑞","id":165849,"strains":["平平○仄平，仄仄仄仄仄。","仄○平仄平，仄仄仄平仄。","○平仄○平，仄仄○仄仄。","平平仄平平，仄仄平仄仄。","仄仄仄平平，平仄平○仄。","平平仄仄仄，平仄○仄仄。","平平仄平仄，平仄仄仄仄。","平平平仄仄，仄仄○平仄。","平仄仄○平，仄平○仄仄。"],"paragraphs":["潮寒闻雁声，野霁见虎迹。","眼中无故人，莽莽欲谁适。","当年此防秋，筑垒如铁壁。","哀哉不崇朝，遽此陵谷易。","土道蚀残砖，沙草埋折戟。","林墟稍亦集，农亩犹未辟。","人心嗜新乐，畴复念曩昔。","亭亭千尺塔，独立苍烟碧。","稽首塔中仙，此心如铁石。"],"title":"泊三江口"}
