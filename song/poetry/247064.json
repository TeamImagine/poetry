{"author":"吕本中","id":247064,"strains":["平仄仄仄平，平仄仄平仄。","平仄仄仄仄，○仄平仄仄。","仄仄仄仄平，平仄仄平仄。","仄仄仄仄仄，仄仄平仄仄。","平平平平仄，仄仄仄平仄。","平平仄仄仄，仄仄仄仄仄。","平平仄仄○，平仄仄平仄。","平平仄○平，仄仄○仄仄。"],"paragraphs":["人履履险巇，君履履平地。","平地信可履，行稳居亦易。","责己不责人，为道不为利。","熟视履险者，岂不心有愧。","君家天台守，固学有余味。","微言化子侄，自足警一世。","初无举足劳，宁有半涂滞。","君能识其然，我亦从子逝。"],"title":"李器之履斋"}
