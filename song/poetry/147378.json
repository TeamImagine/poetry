{"author":"方回","id":147378,"strains":["平平仄仄仄，仄仄仄平平。","仄仄平平仄，○平仄仄平。","仄○平○仄，仄仄仄平○。","仄仄○平仄，平平仄仄平。","仄平平仄○，平平仄平平。","平仄平平仄，平○仄仄平。","○平仄仄仄，仄仄仄平平。","平仄平○仄，○○仄仄平。","仄平平仄仄，平仄○平平。","平仄平平仄，平平仄仄平。"],"paragraphs":["君居予昔至，古郓泰山隈。","钓地卢泉美，帆天钜野开。","霸思齐相竞，道感鲁儒培。","历世传微学，随时产异才。","稍穷南土胜，端为北堂来。","金错倾求砚，斑衣戏捧杯。","三春芍药国，六代凤凰台。","搜览心应惬，题评句必瑰。","暑风初绿稻，霖雨正黄梅。","江路宜珍护，鹏程积渐催。"],"title":"赠送李显之"}
