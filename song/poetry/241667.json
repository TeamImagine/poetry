{"author":"周紫芝","id":241667,"strains":["平平仄○平，仄仄仄仄仄。","仄平平仄平，平平仄平仄。","平平仄仄仄，平仄仄仄仄。","仄仄○仄仄，○仄平仄仄。","○○仄平平，平仄仄平仄。","平平仄○平，仄仄仄平仄。","仄仄平仄平，仄仄仄仄仄。","仄平仄平平，○平○平仄。","平仄仄仄平，平平仄○仄。","○平○？仄，平○仄仄仄。","○仄仄平平，平平仄平仄。"],"paragraphs":["高人本难名，画手不可俗。","世无痴虎头，丹青涴冰玉。","支郎唾俗画，为我作短轴。","遂出三昧手，观此真面目。","衣冠有山林，风味到僮仆。","悠悠跨蹇驴，眇眇出寒谷。","薄暮殊未归，落日下古木。","未知适何门，敲门看修竹。","无酒意阙然，鸱夷尚空腹。","长须颇觧事，归骑不敢趣。","更复问前山，谁家酒堪漉。"],"title":"隆茂宗鄙余所得苏后湖像别为作短轴超然有物外意"}
