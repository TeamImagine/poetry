{"author":"皇甫冉","id":5295,"strains":["仄仄平平平，○○仄仄平。","平○平仄仄，平仄仄平平。","仄仄○平仄，平仄仄仄平。","仄○○仄仄，仄仄仄○平。","平仄平平仄，○平仄仄平。","平○仄平仄，平仄仄平○。"],"paragraphs":["自昔萧曹任，难兼卫霍功。","勤劳无远近，旌节屡西东。","不选三河卒，还令万里通。","雁行缘古塞，马鬣起长风。","遮虏关山静，防秋鼓角雄。","徒思一攀送，羸老荜门中。"],"title":"送王相公之幽州"}
