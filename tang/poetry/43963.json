{"author":"孙鲂","id":43963,"strains":["仄平平仄仄平平，平仄仄平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["莫将红粉比秾华，红粉那堪比此花。","隔院闻香谁不惜，出栏呈艳自应夸。","北方有态须倾国，西子能言亦丧家。","输我一枝和晓露，真珠帘外向人斜。"],"title":"看牡丹二首 一"}
