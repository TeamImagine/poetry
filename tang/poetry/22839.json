{"author":"李商隐","id":22839,"strains":["平仄○○平仄仄，平平仄仄平平仄。","平平○仄仄○平，平平仄仄平平仄。","仄平仄仄○平平，平○仄○平平平。","平平仄仄仄平仄，平平仄仄○平平。","仄仄平平仄平仄，仄平仄仄○平仄。","仄平仄仄仄平平，仄仄仄平○仄仄。","平仄平平平仄平，平平仄仄○仄平。"],"paragraphs":["鼍鼓沈沈虬水咽，秦丝不上蛮弦绝。","常娥衣薄不禁寒，蟾蜍夜艳秋河月。","碧城冷落空蒙烟，帘轻幕重金钩栏。","灵香不下两皇子，孤星直上相风竿。","八桂林边九芝草，短襟小鬓相逢道。","入门暗数一千春，愿去闰年留月小。","栀子交加香蓼繁，停辛伫苦留待君。"],"title":"河内诗二首 一"}
