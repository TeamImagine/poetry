{"author":"陆游","id":41464,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["爱酒行行访市酤，醉中亦有稚孙扶。","林梢残叶吹都尽，烟际孤舟远欲无。","野饷每思羹苜蓿，旅炊犹得饭雕胡。","青山在眼何时到，堪叹年来病满躯。"],"title":"小市暮归"}
