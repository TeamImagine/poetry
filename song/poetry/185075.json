{"author":"沈遘","id":185075,"strains":["仄仄平平○，仄平仄仄平。","平平仄平○，仄○仄仄平。","仄仄平平仄，仄仄平平○。","平平仄仄○，仄仄平○平。","仄平○○仄，平仄○仄平。","平仄仄仄平，仄平平仄平。","平平仄○仄，仄仄仄仄平。","仄平○平○，仄仄平平平。","平平仄平仄，仄仄平仄平。","平仄仄仄平，仄平仄○平。","仄平平平平，平平○仄平。","仄○平仄○，仄仄○仄平。","仄平平平平，平平仄平平。","仄仄仄○仄，仄平仄平平。","仄平仄平仄，仄仄仄仄○。","仄平仄仄平，仄仄平仄平。"],"paragraphs":["我昔温陵行，始初得许侯。","温陵故佳胜，况从吉士游。","日月虽无几，所乐良绸缪。","归来十载间，再见朝王州。","故人重相遇，尊酒更劝酬。","欢意我已衰，壮心君益遒。","君颜反更少，我但未白头。","乃知中都劳，岂若江湖优。","嗟哉石渠客，有似鱼被钩。","何不断去之，未知所从流。","羡君翩然归，春风帆画舟。","锦衣乡治中，弩矢驱道周。","旧庐何光辉，高堂荐甘羞。","仕者固应尔，自余信悠悠。","送君喜宁已，顾我愧莫收。","幸君谢友朋，我志无所求。"],"title":"五言送许当通判泉州"}
