{"author":"黎廷瑞","id":165727,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["相逢淮楚各凄凉，笑杀三生杜牧狂。","万树鶑花春对酒，一灯风雨夜连床。","停云渺渺思何极，大块茫茫梦正长。","若见元龙相借问，为言归去学耕桑。"],"title":"寄朱野翁兼简月观陈同年应子"}
