{"author":"丘葵","id":162303,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["芦荻丛边日正长，人间乐处是江乡。","溪童钓艇分鱼闹，蚕妇山炉煮茧香。","疏雨漏天青破碎，冲风滚浪白猖狂。","鸥沙犊草皆诗思，毋怪幽人觅句忙。"],"title":"江乡"}
