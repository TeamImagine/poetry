{"author":"崔国辅","id":45698,"strains":["平仄仄仄仄，仄○○仄平。","○平仄平仄，○仄仄○平。","平仄平仄仄，仄平仄仄平。","仄平○仄仄，平仄仄平平。","平仄仄平仄，平平平仄平。","○平仄平仄，○仄仄○○。"],"paragraphs":["秋近万物肃，况当临水时。","折花赠归客，离绪断荷丝。","谁谓江国永，故人感在兹。","道存过北郭，情极望东菑。","乔木故园意，鸣蝉穷巷悲。","扁舟竟何待，中路每迟迟。"],"title":"杭州北郭戴氏荷池送侯愉"}
