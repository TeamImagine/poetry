{"author":"项安世","id":53439,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["乙未临轩赐敕头，左班詹监右君侯。","两翁今止一翁健，万里去为千里州。","不向殿岩提虎士，亦应帷幄运鸿筹。","阜陵人物今余几，况是当年第一流。"],"title":"送蒋舍人知利州"}
