{"author":"宋祁","id":24702,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["弥年宾牒叹离居，始得还家奉板舆。","出沐恩深汤吊虮，校文官冷字成鱼。","三杯旅案馨羞切，百末凝醅献寿余。","缰锁空名堪自笑，又随轺马趣移书。"],"title":"奉檄汉上和兄长廷评喜于邂逅"}
