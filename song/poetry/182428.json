{"author":"强至","id":182428,"strains":["平平平仄仄仄仄，○仄仄仄○平平。","平平仄仄仄平仄，仄仄平仄平平○。","仄平仄仄平仄仄，仄仄仄仄仄平平。","平平平平仄仄仄，平仄仄仄平○○。"],"paragraphs":["山城寒食已冷落，更值暴雨过园林。","余花似对晚春泣，好鸟时傍残枝吟。","况逢节物宜笑饮，莫待老大惜光阴。","明朝虽晴未可出，溪水溢路浮泥深。"],"title":"寒食值雨"}
