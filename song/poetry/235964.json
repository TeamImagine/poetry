{"author":"李光","id":235964,"strains":["平仄平仄平，仄仄仄仄平。","平平仄平平，仄仄平○平。","平平仄仄仄，○仄○仄平。","仄仄？平仄，平仄平平平。","平平仄平平，平仄平仄平。","平平仄仄仄，仄仄平平平。","平平仄平平，仄仄平仄平。","平仄仄仄仄，仄仄仄仄平。","平仄仄○平，平平仄平平。","平平仄仄平，仄仄平平平。","平平平仄仄，仄仄平仄平。","仄仄平仄平，仄仄平仄平。"],"paragraphs":["南极多老人，及见九代孙。","君生古崖州，气质清且温。","今年八十二，颇觉行步奔。","白髪暎红颊，疑是羲皇人。","城东有幽居，潇洒真隐沦。","渊明寓栗里，子美还羌村。","迁流到双泉，得与君子邻。","仁里圣所择，德齿古所尊。","佳节近重阳，黄花已纷纷。","家家社酒香，处处烹鸡豚。","今朝风日好，水落依旧痕。","一散腰脚顽，杖策时叩门。"],"title":"琼惟水东林木幽茂予爱此三士所居虽无亭馆之胜而气象清远连日水涨隔绝悠然遐想各成一诗目为城东三咏  其一"}
