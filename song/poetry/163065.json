{"author":"汪元量","id":163065,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["万里溟蒙起战埃，翩翩勒马出金台。","同君远使山头去，如朕亲行岳顶来。","野庙横斜挨老树，古碑颠倒枕荒苔。","瞻天只有丹心在，香篆炉熏达九垓。"],"title":"北岳降香呈严学士"}
