{"author":"王禹偁","id":177327,"strains":["平仄仄平○，平平仄仄平。","○平平仄仄，仄仄仄平平。","仄仄平平仄，平平仄仄○。","仄平平○仄，仄仄仄平平。","仄仄○平○，平平仄仄平。","仄平○仄仄，平仄仄平平。","仄仄平平仄，平平仄仄平。","平○平仄仄，平仄仄○平。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平○仄仄，平仄仄平平。","平仄平平平，平平仄仄○。","平○○仄仄，仄○仄平平。","仄仄平平仄，○平仄仄平。","仄平平仄仄，仄仄仄平○。","平仄平平仄，○平仄仄平。","仄平平仄仄，平仄○平平。"],"paragraphs":["邦计动宸衷，时贤莅浙东。","量宽吞渤澥，气直禀崆峒。","捧诏瑶池下，辞班玉笋中。","馈粮萧相国，制礼叔孙通。","举措敦儒行，谈谐有古风。","冀方思旧政，江表伫成功。","吏畏严霜白，民歌爱日红。","勤王虽运智，修道岂妨公。","旋种烟莎迳，闲科雨竹丛。","养成丹顶鹤，瘦尽雪花骢。","移石情无倦，抄书俸不充。","晨餐烧露笋，秋句写霜枫。","棋阁连花坞，书窗映烛笼。","僧传栽树法，客献递诗筒。","饮席螺为盏，吟舟苇作篷。","按琴苔院冷，捣药月堂空。","清白成家计，操修达圣聪。","即征归象阙，清秩冠鸳鸿。"],"title":"献转运副使太常李博士"}
