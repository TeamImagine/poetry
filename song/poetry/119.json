{"author":"释延寿","id":119,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["松阴疏冷罩寒门，静见吾宗已绝论。","驱得万途归理窟，更无一事出心源。","烟云忽闭岩前洞，鸡犬时闻岭下村。","放旷本来无别意，免教停海起波痕。"],"title":"山居诗  其三八"}
