{"author":"王安国","id":185268,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["剡溪清泻映檀栾，天姥花飞载酒船。","忆我少年来蜡屐，羡君今日去鸣弦。","从容人乐渔樵外，潇洒诗随簿领边。","太守相逢应见问，为言多病忆林泉。"],"title":"送聂剡县兼呈沈越州"}
