{"author":"陆佃","id":202440,"strains":["仄仄平平仄仄平，仄平仄仄仄平平。","仄仄仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["雪拥平田万顷宽，一郊和气属天官。","撒盐久欲资调鼎，成璧初疑捧上坛。","雀带玉飞金屋煖，龙和珠睡锦窗寒。","他年祠罢亲陪燕，应得屏风隔坐观。"],"title":"门下王相公南郊谢雪子敏甫学士监礼杨杰有诗次其韵"}
