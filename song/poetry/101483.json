{"author":"赵抃","id":101483,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平仄仄仄平平。","平仄仄仄平平仄，平仄平平仄仄平。"],"paragraphs":["落雪纷纷甚羽毛，相逢淮上系轻舠。","压低酒力威棱健，助豁诗怀气象豪。","两岸远山供玉障，一天长水尽云涛。","归欤喜见丰年瑞，南顾无烦帝力劳。"],"title":"和淮上喜雪呈贯之"}
