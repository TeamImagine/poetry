{"author":"陈与义","id":3201,"strains":["仄平仄仄仄，仄仄○平仄。","仄平平平仄，仄仄平仄仄。","仄平仄平平，仄仄平○仄。","平平平平仄，仄仄○仄仄。","仄平仄平平，○平仄平仄。","仄平仄仄仄，平仄○仄仄。","仄平平○○，仄仄仄○仄。","平平仄○仄，仄平○仄仄。","平○平○○，平仄仄仄仄。","平平仄仄仄，仄仄平平仄。"],"paragraphs":["一慵缚两脚，闭户了晨夜。","梦攀城西树，起造君子舍。","紫髯出堂堂，见客披衣谢。","平生功名手，嗜静如食蔗。","小斋剧冰壶，中明外无罅。","要知日用事，趺坐看鸟下。","主人心了了，竹石亦闲暇。","儿童惯看客，我车当日驾。","平分斋中闲，风月不待借。","还须酒屡费，不用牛心炙。"],"title":"观我斋再分韵得下字"}
