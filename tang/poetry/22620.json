{"author":"李商隐","id":22620,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["露如微霰下前池，月过回塘万竹悲。","浮世本来多聚散，红蕖何事亦离披。","悠扬归梦惟灯见，濩落生涯独酒知。","岂到白头长只尔，嵩阳松雪有心期。"],"title":"七月二十九日崇让宅䜩作"}
