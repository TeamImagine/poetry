{"author":"孟郊","id":11933,"strains":["仄○仄平仄，平仄平平平。","平○仄○仄，平仄平平平。","仄平仄平仄，仄仄仄平平。","平仄○平仄，平平仄平平。","平平仄仄仄，仄○平平平。","平仄仄平仄，仄平仄平平。","平平○平仄，仄仄平仄平。"],"paragraphs":["入深得奇趣，升险为良跻。","搜胜有闻见，逃俗无踪蹊。","穴流恣回转，窍景忘东西。","戆兽鲜猜惧，罗人巧罝罤。","幽驰异处所，忍虑多端倪。","虚护我何饱，实归彼非迷。","斯文浪云洁，此旨谁得齐。"],"title":"石淙 七"}
