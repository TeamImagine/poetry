{"author":"林希逸","id":119261,"strains":["平平仄平仄平平，仄平仄仄平○平。","平平仄仄平仄仄，平○仄○平平平。","仄平仄仄仄仄仄，仄平仄仄平○平。","仄平仄仄仄仄仄，仄仄平仄平○○。","○○仄仄仄仄平，仄平平平仄仄平。","平平仄○仄仄仄，平仄平仄○平平。","仄仄平平平仄平，平○仄仄○平平。","仄平仄仄平平仄，仄仄平平平仄平。"],"paragraphs":["溪翁结茅傍溪南，近山绕屋青如蓝。","天垂四野云到地，千顷万顷罗松杉。","着亭小小寄面势，往来万象窗中含。","有时倚杖日未吐，但见云木朝相参。","苍苍古木大百围，白云无心出复归。","云无尽藏木不老，云木千载长依依。","我醉呼云云不飞，风和万窍如埙箎。","此时此景谁能画，既以名亭聊赋之。"],"title":"云木相参歌"}
