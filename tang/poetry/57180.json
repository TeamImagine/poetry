{"author":"岑参","id":57180,"strains":["仄仄仄仄仄，○平仄平○。","仄平仄仄仄，平仄平○平。","平仄仄○平，平平仄仄平。","○平仄仄仄，○仄平平平。","仄仄平仄平，平○○仄平。","仄平平仄仄，仄仄○平平。","平仄仄平平，○平仄平平。","仄平平平仄，○仄平平平。","仄仄仄平仄，○平○仄平。","平○平平平，仄仄平仄平。","平平仄仄仄，仄仄平平平。","平平仄仄仄，仄仄○平○。","仄仄○仄平，平平仄平平。","平仄平仄○，平仄仄平平。","平平仄仄仄，仄仄平○平。"],"paragraphs":["万事不可料，叹君在军中。","读书破万卷，何事来从戎。","曾逐李轻车，西征出太蒙。","荷戈月窟外，擐甲昆仑东。","两度皆破胡，朝廷轻战功。","十年祗一命，万里如飘蓬。","容鬓老胡尘，衣裘脆边风。","忽来轮台下，相见披心胸。","饮酒对春草，弹棋闻夜钟。","今且还龟兹，臂上悬角弓。","平沙向旅馆，匹马随飞鸿。","孤城倚大碛，海气迎边空。","四月犹自寒，天山雪蒙蒙。","君有贤主将，何谓泣途穷。","时来整六翮，一举凌苍穹。"],"title":"北庭贻宗学士道别"}
