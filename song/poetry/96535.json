{"author":"刘正之","id":96535,"strains":["平平仄仄仄仄平，平平仄仄仄仄平。","仄平平仄仄仄平，平平平平平仄平。","仄仄○平仄仄仄，仄○仄仄平平仄。","仄平仄仄仄○平，平仄○平平仄仄。","仄平仄仄平平平，仄仄平平平仄平。","平平○仄仄仄仄，平仄平平平仄平。","仄仄仄○平仄仄，仄平平仄平平仄。","○平仄仄仄平平，○平仄仄○平仄。","平仄○○仄平平，平平平平仄平平。"],"paragraphs":["夫君落落大雅姿，声名早与贺白驰。","锦囊千首不疗饥，非诗穷人穷乃时。","忆昔闻君未识面，独传句法夸清健。","朅来白下一相逢，倾盖论心曾几见。","划然起柁春江流，我亦江头寻去舟。","人生相聚会有别，江水江花无尽愁。","万事不如归去好，石田茅屋生春草。","如君自是玉堂仙，轻车缓辔长安道。","春日迟迟柳依依，攀柔条兮送君归。"],"title":"送别赵紫芝"}
