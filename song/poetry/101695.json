{"author":"赵抃","id":101695,"strains":["仄仄平平仄仄平，平平平仄平平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三拥朱轮志少酬，忠怀曾不为身谋。","桐江郡政居优课，柯岭乡评占上游。","里彦昔陪公共荐，帝俞今幸我先休。","分携莫惮炎威盛，到日清风一变秋。"],"title":"送郑琰大夫赴建昌军"}
