{"author":"吕本中","id":247184,"strains":["仄平○○仄仄仄，仄仄平平平仄仄。","平平仄仄仄仄仄，仄平仄○平平仄。","平平平仄仄平平，○仄平平○仄仄。","仄平平仄仄平平，仄仄○平仄平仄。","仄仄○平平仄○，平平仄○平平仄。","平平仄仄仄平仄，仄仄平○仄○仄。","仄平仄仄仄平平，仄仄○平平仄仄。","仄平平仄仄仄仄，仄仄平平仄平仄。","平平仄仄仄仄平，平平仄仄平平仄。"],"paragraphs":["与君相从四十载，老病昏昏君不怪。","交游大半在鬼录，一时辈行惟君在。","前年簪笔侍明光，论议风流传梗概。","迩来同住此荒城，笑语澜翻绝机械。","薄酒重寻他日盟，新诗未了平生债。","今君奉诏作邻郡，共喜朝廷有除拜。","定知惠政及斯民，一洗从来州郡隘。","瓮头春色早晚熟，远寄还须例霑丐。","为君试草德政碑，萧何自昔文无害。"],"title":"送晁侍郎知抚州"}
