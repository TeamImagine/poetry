{"author":"陆文圭","id":166240,"strains":["平仄平平平仄仄，仄平仄仄仄平平。","仄平仄仄仄平仄，仄仄仄平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["红粉香中双并蒂，碧丝藕下暗连株。","主人一笑偶然尔，客子竞夸前所无。","堂上埙箎兄友弟，房中琴瑟妇随夫。","君家和气浓如酒，此即双莲瑞庆图。"],"title":"题陆义斋双莲图"}
