{"author":"吕南公","id":208594,"strains":["平平平仄○，平仄平平仄。","○平○平平，平仄仄仄仄。","平平仄平仄，仄仄仄仄仄。","仄仄○仄平，平平仄平仄。","平平仄平仄，平仄仄平仄。","平平仄平仄，平仄○仄仄。","平平平仄仄，平仄仄平仄。","平仄仄平平，平平○平仄。","平平仄平仄，仄仄平仄仄。","平仄仄平○，平平仄○仄。","平平仄平仄，平仄仄仄仄。","仄仄仄仄平，平○仄平仄。","平平仄仄仄，平仄平仄仄。","平仄仄平平，平○仄？仄。"],"paragraphs":["朝来烟雨重，天与平田接。","轻风更萧萧，清快绕我睫。","开扉觅高岭，没若隔世劫。","不见苍翠颜，徘徊坐搘颊。","农夫一何乐，群辈聚稠叠。","移秧塞塍圈，狼籍衣不摄。","諠阗交野语，蹲踞就晨馌。","台笠映扉蓬，端能胜经笈。","人生慕温饱，万趣归一惬。","何必少髭颏，区区羡长鬣。","吾村有荒圃，吾屋葺未辍。","早晚画度全，方将事农业。","耕耘党既入，歌笑声可蹑。","虽欲著新书，无妨理锹锸。"],"title":"烟雨"}
