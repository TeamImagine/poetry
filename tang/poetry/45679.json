{"author":"孙逖","id":45679,"strains":["平○平仄仄，仄仄仄平平。","仄仄平平仄，平平仄仄平。","平○仄仄仄，平仄仄平平。","仄○○平仄，平平仄仄平。","仄○平仄仄，平仄仄平平。","○仄平平仄，平平仄仄平。","仄平平仄仄，○仄仄○平。","平仄○平仄，平○○仄平。","平○仄平仄，仄仄仄平平。","仄仄仄○仄，平平平仄平。"],"paragraphs":["吴王初鼎峙，羽猎骋雄才。","辇道阊门出，军容茂苑来。","山从列嶂转，江自绕林回。","剑骑缘汀入，旌门隔屿开。","合离纷若电，驰逐溢成雷。","胜地虞人守，归舟汉女陪。","可怜夷漫处，犹在洞庭隈。","山静吟猿父，城空应雉媒。","戎行委乔木，马迹尽黄埃。","揽涕问遗老，繁华安在哉。"],"title":"长洲苑"}
