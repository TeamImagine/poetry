{"author":"岑参","id":57182,"strains":["平仄仄平仄，仄平仄平平。","仄平○平平，○仄平仄平。","仄仄仄平仄，仄平仄平平。","○仄仄平平，仄仄平仄平。","仄平仄平仄，仄仄平平平。","仄仄平仄仄，仄○平仄平。","平平仄平仄，仄仄仄仄平。","仄平仄平平，仄仄平平○。","○平仄平仄，仄仄○平平。","○○平平仄，仄仄仄仄平。","○平仄平平，仄仄○仄平。","仄仄平仄○，仄○平仄○。","仄平仄平仄，仄仄平平平。","平仄平平仄，平平仄平○。"],"paragraphs":["池色净天碧，水凉雨凄凄。","快风从东南，荷叶翻向西。","性本爱鱼鸟，未能返岩谿。","中岁徇微官，遂令心赏睽。","及兹佐山郡，不异寻幽栖。","小吏趋竹径，讼庭侵药畦。","胡尘暗河洛，二陕震鼓鼙。","故人佐戎轩，逸翮凌云霓。","行军在函谷，两度闻莺啼。","相看红旗下，饮酒白日低。","闻君欲朝天，驷马临道嘶。","仰望浮与沈，忽如云与泥。","夜眠驿楼月，晓发关城鸡。","惆怅西郊暮，乡书对君题。"],"title":"虢州郡斋南池幽兴因与阎二侍御道别"}
