{"author":"释居简","id":91947,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["好山可是登临少，此地云胡应接多。","天自有初恢壮观，人非无故辄悲歌。","烟收三面平开镜，雨后双鬟对绾螺。","欲辩南徐古徐话，忍将名刻细摩挲。"],"title":"多景楼"}
