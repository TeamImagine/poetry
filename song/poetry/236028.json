{"author":"李光","id":236028,"strains":["仄平平仄○，平仄仄○平。","仄仄○平仄，○平仄仄平。","平平○平仄，仄仄仄平平。","仄仄平平仄，平平仄仄平。","仄平○仄○，仄○仄平平。","仄仄平平仄，平平仄仄○。"],"paragraphs":["此生云水兴，今日买扁舟。","着岸从人系，乘风逐处浮。","山歌和渔子，净社结江鸥。","夜泛寒潮稳，朝寻古寺幽。","谢安空雅量，范蠡漫多谋。","岂若吾无事，平湖尽日留。"],"title":"近买扁舟篷棹悉具戏示诸儿"}
