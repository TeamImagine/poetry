{"author":"林希逸","id":119670,"strains":["平平仄仄平平仄，仄仄平平仄仄平。","仄仄平平仄仄仄，仄平平仄仄平平。","仄平平仄平平仄，平平平平仄仄平。","仄仄平平仄平仄，平平仄仄仄平平。"],"paragraphs":["人间分有高卑在，世界嗟如缺减何。","楚客骚吟小司命，杜翁诗诮寡嫦娥。","拙知尊爵非吾有，贫为鳏居失助多。","独坐蒲团守书卷，长年恰似病维摩。"],"title":"有感"}
