{"author":"吴潜","id":123344,"strains":["仄仄平平仄仄平，○○仄仄仄平○。","平平仄仄平平仄，仄仄平平仄仄平。","平仄平平平仄仄，平平仄仄仄○平。","仄仄○平平仄仄，仄平平仄仄○平。"],"paragraphs":["百尺高桥镇古丘，乘闲莫惜小夷犹。","新杨受日春无际，宿麦翻云岁有瘳。","鹰隼图南天外意，江山遶北望中愁。","世事难知人易老，一杯聊复寄沈浮。"],"title":"真如劝农二首  其二"}
