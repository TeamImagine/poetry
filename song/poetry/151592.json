{"author":"何梦桂","id":151592,"strains":["平仄仄平仄，仄平仄仄平。","○仄○仄仄，平仄仄仄平。","平平仄平平，○仄仄平平。","仄仄平仄仄，仄仄仄仄平。","平平仄平仄，平仄平仄平。","仄仄平仄仄，仄仄○○平。","平平仄仄仄，平仄仄平○。"],"paragraphs":["玄化浩无极，岂为万物私。","燕坐观物化，荣悴故有时。","春林著寒葩，犹记去年枝。","日暮还复殒，委运不可羁。","天机自高下，时命非所知。","变化纷万感，逝者长如斯。","谁能渺独立，终古以为期。"],"title":"赋风花  其一"}
