{"author":"邹浩","id":220902,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄仄平仄仄平。","平仄仄平平仄仄，平平平仄仄平平。"],"paragraphs":["杜门无复辙声来，一日刚肠欲九廽。","消遣但能眠白昼，较量犹胜走黄埃。","霜风却暑通归路，篱菊要人荐寿杯。","同我此心君最切，更将幽思托清才。"],"title":"次韵显父睡起偶成"}
