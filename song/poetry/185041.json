{"author":"王观","id":185041,"strains":["平平仄平平仄仄，平○仄仄平仄○。","仄平仄仄平仄平，○平仄平○仄平。","平平平仄○平○，仄仄○仄仄仄平。","平平仄仄平仄平，仄仄平仄平平平。","平平仄平平平仄，仄仄○○仄仄仄。","仄平平平平仄仄，仄仄仄○○仄仄。","仄○平仄仄平平，仄仄平平仄仄平。"],"paragraphs":["山寒蛰龙眠忽醒，黄衣九老岩下行。","手持屈曲千岁藤，虑惊世人藏姓名。","山前樵子折腰迎，九老相顾笑不停。","摧天霹雳飞一声，举目惟见烟冥冥。","开山老僧为余说，异事传闻忘岁月。","至今山椒泉满地，赤白绕空中不竭。","好分余泽入千家，免使辛勤夜蹋车。"],"title":"九龙岩"}
