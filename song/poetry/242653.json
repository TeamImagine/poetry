{"author":"李纲","id":242653,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["南迁道远不相携，锦字还嗟雁到迟。","玉臂云鬟同夜月，绣屏金鸭独香帷。","诸儿应解勤修习，稚女遥怜弄喔咿。","何日得归同隐志，孟光举案定齐眉。"],"title":"寄内"}
