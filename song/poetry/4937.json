{"author":"释正觉","id":4937,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["雪立空庭畴堕宾，丹山握手履芳尘。","石人破晓初移位，玉女羞明却转身。","去意江湖频挂梦，回头棠棣一成春。","丛林衰色待膏沃，侧耳风霆起蛰鳞。"],"title":"别环首座"}
