{"author":"杨齐","id":186834,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一雨助凉天气醒，夜来残叶报秋声。","人歌曼倩书重发，客笑相如赋未成。","惊破鹤心宵露重，送他鸿翼晚风清。","功名未了男儿事，争遣心头系得旌。"],"title":"立秋后有感"}
