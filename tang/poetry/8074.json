{"author":"王建","id":8074,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["腻如云母轻如粉，艳胜香黄薄胜蝉。","点绿斜蒿新叶嫩，添红石竹晚花鲜。","鸳鸯比翼人初帖，蛱蝶重飞样未传。","况复萧郎有情思，可怜春日镜台前。"],"title":"题花子赠渭州陈判官"}
