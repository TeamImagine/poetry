{"author":"李绅","id":18846,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["舟依浅岸参差合，桥映晴虹上下连。","轻檝过时摇水月，远灯繁处隔秋烟。","却思海峤还凄叹，近涉江涛更凛然。","闲凭栏干指星汉，尚疑轩盖在楼船。"],"title":"宿扬州水馆"}
