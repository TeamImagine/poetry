{"author":"苏轼","id":193956,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["五纪归来鬓未霜，十眉环列坐生光。","唤船渡口迎秋女，驻马桥边问泰娘。","曾把四弦娱白傅，敢将百草斗吴王。","从今却笑风流守，画戟空凝宴寝香。"],"title":"苏州闾丘江君二家雨中饮酒二首  其二"}
