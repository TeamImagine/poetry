{"author":"白居易","id":15096,"strains":["平仄仄平仄，平○○仄平。","平仄仄平仄，平平仄仄平。","平仄○仄仄，平平仄○平。","平平平仄仄，平仄仄平平。","仄仄平平仄，仄平仄仄平。","平仄平仄仄，平平仄仄平。","仄仄仄平平，仄平仄平平。","平平仄仄仄，平仄仄○平。","平仄○○仄，仄平平仄○。","平平仄仄仄，平仄仄平平。"],"paragraphs":["非老亦非少，年过三纪余。","非贱亦非贵，朝登一命初。","才小分易足，心宽体长舒。","充肠皆美食，容膝即安居。","况此松斋下，一琴数帙书。","书不求甚解，琴聊以自娱。","夜直入君门，晚归卧吾庐。","形骸委顺动，方寸付空虚。","持此将过日，自然多晏如。","昏昏复默默，非智亦非愚。"],"title":"松斋自题"}
