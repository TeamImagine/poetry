{"author":"陆游","id":33833,"strains":["仄仄平仄仄，平仄仄仄平。","平平仄仄仄，平仄○平○。","仄平平仄平，○仄平仄平。","仄平平仄平，仄平仄仄平。","仄仄仄仄平，平仄仄仄平。","仄仄仄○仄，仄仄平仄平。","仄平平平仄，仄仄○平○。","仄平仄平仄，仄仄仄仄仄。"],"paragraphs":["入夏经月雨，园路久已荒。","今朝偶一到，蒿艾如人长。","岂惟蛙黾豪，颇觉蜂蝶狂。","怅然怀故山，舍东百本桑。","迨此积雨余，枝叶沃以光。","父老适相遇，藉草挥一觞。","一觞颓然醉，笑语相扶将。","赋诗示儿子，此乐未易忘。"],"title":"雨晴至园中"}
