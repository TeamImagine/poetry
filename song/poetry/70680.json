{"author":"袁说友","id":70680,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平仄仄平仄，平平平仄仄平平。"],"paragraphs":["枌榆离别几春秋，作计吴中祇谬悠。","回首故园三叹息，喜公归路两经由。","怀乡谁不思邱首，游宦余方愧督邮。","千里相忘未归去，家山时向梦中求。"],"title":"送叶表侄归乡"}
