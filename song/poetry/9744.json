{"author":"释慧空","id":9744,"strains":["平平仄仄○平平，平仄仄仄○仄仄。","仄平仄仄仄仄○，仄仄平平平仄仄。","平平仄平平仄仄，仄仄平平仄平仄。","仄仄平平○仄平，仄仄○○仄平仄。"],"paragraphs":["蟠桃一实三千年，银杏著子三十载。","老僧只作旦暮看，汝莫匆匆宜少待。","阶前始芽今出屋，便是携篮走僮仆。","伴我东园看菜归，与汝煎茶剥柔玉。"],"title":"某得银杏不食种之庵前见者曰是三十年乃生公老矣能待之乎某不答作曰"}
