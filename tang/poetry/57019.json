{"author":"韦应物","id":57019,"strains":["仄仄平仄仄，？仄仄仄平。","平○平仄仄，仄仄平仄平。","仄仄仄平仄，○平仄平平。","○仄仄平仄，平平仄平平。","平平仄仄仄，平仄仄平平。","平仄○平仄，平仄仄仄平。"],"paragraphs":["宰邑乖所愿，僶俛愧昔人。","聊将休暇日，种柳西涧滨。","置锸息微倦，临流睇归云。","封壤自人力，生条在阳春。","成阴岂自取，为茂属佗辰。","延咏留佳赏，山水变夕曛。"],"title":"西涧种柳"}
