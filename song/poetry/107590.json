{"author":"王迈","id":107590,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["踈踈密密自成行，共趁春妍鬭晓妆。","移得武陵溪上种，传来大庾岭头香。","玄都道士风流别，东阁诗人兴味长。","唤取园丁勤物色，合将何树比甘棠。"],"title":"桃蹊梅坞"}
