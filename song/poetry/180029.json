{"author":"王安石","id":180029,"strains":["仄平仄仄平仄仄，仄仄仄仄平平○。","平○仄仄仄仄仄，仄仄平仄平平平。","平平仄仄仄○仄，仄○仄仄平平平。","平○仄仄仄仄仄，仄仄仄仄仄平○。"],"paragraphs":["圣人道大能亦博，学者所得皆秋毫。","虽传古未有孔子，蠛蠓何足知天高。","桓魋武叔不量力，欲挠一草摇蟠桃。","颜回已自不可测，至死钻仰忘身劳。"],"title":"孔子"}
