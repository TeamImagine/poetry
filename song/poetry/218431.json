{"author":"张继先","id":218431,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["存神认取本来身，此理幽玄可学人。","无漏实成除有漏，迷津才出是通津。","浮生难保千年寿，仙世轻翻万劫春。","堪叹茫茫迷路者，甘将神作北邙尘。"],"title":"金丹诗四十八首  其一三"}
