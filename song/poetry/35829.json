{"author":"梅尧臣","id":35829,"strains":["仄仄平仄平，平平仄平仄。","平平仄○仄，仄仄仄○仄。","○平仄仄仄，平平平仄仄。","仄仄仄平平，仄仄平仄仄。","仄平仄平仄，仄仄仄仄仄。","仄仄仄平平，仄仄仄仄仄。","仄平○○平，仄仄仄平仄。","仄仄仄仄平，仄仄平仄仄。","仄仄仄仄平，○仄仄仄仄。","平平仄仄仄，平仄仄平仄。","仄平平仄平，仄仄仄仄仄。","平仄仄仄平，○○仄平仄。","仄仄平仄○，仄平仄仄仄。","○仄平仄仄，平仄平仄仄。","平○仄平仄，仄仄仄平仄。","○平仄仄仄，平仄平仄仄。"],"paragraphs":["昔遇风雪时，孤舟泊吴埭。","江潮未应浦，尽室坐相对。","行庖得海物，咸酸何琐碎。","久作北州人，食此欣已再。","是时值新岁，庆拜乃唯内。","草率具盘餐，约略施粉黛。","举杯更献酬，各尔祝鲐背。","咀橘齿病酸，目已惊老态。","岂意未几年，中路苦失配。","嘉辰众所喜，悲泪我何耐。","曩欢今已哀，日月不可赖。","前视四十春，空期此身在。","世事都厌闻，读书未忍退。","过目虽已忘，宁舍心久爱。","何当往京口，竹里翦荒秽。","行歌乐暮节，薪菽甘自刈。"],"title":"元日"}
