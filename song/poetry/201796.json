{"author":"彭汝砺","id":201796,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["声容不见见灵祠，眷惜徘徊重叹咨。","樵牧万家歌旧泽，簪绅百拜望英资。","深图遂失商霖远，清论空随海月垂。","欲拾绪言嗟未得，风流喜读大夫碑。"],"title":"和谒孝肃祠堂"}
