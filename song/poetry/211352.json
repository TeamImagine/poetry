{"author":"刘跂","id":211352,"strains":["仄仄仄平平，○平仄平仄。","平平仄平仄，平仄仄仄仄。","仄平仄仄仄，仄仄仄平仄。","仄平仄平平，仄仄○仄仄。","仄平○仄仄，仄仄仄平仄。","○○仄平仄，平仄仄平仄。","○平仄平平，平仄仄仄仄。","平仄平仄仄，平平平仄仄。","○平○仄仄，仄仄平仄仄。","仄○○仄仄，仄仄仄○仄。","仄平平仄仄，平仄仄仄仄。","仄平仄平仄，仄仄仄平○。","○平平仄仄，仄仄仄仄○。","平平仄○平，○仄○仄仄。"],"paragraphs":["往者李龙眠，监河国城岸。","家多古时器，罗列供客玩。","爵觚屡饮我，鼎鬲贮肴膳。","到今李侯书，一展如对面。","迩来三十载，复向赵卿见。","收藏又何富，摹写粲黄卷。","沈酣夏商周，余嗜到两汉。","铭识文字祖，曾玄成籀篆。","颇通苍雅学，不畏鱼鲁眩。","遂将传琬琰，索我序且赞。","我衰心力薄，游不出里闬。","孔怀忘年友，契阔异州县。","深惭千里驾，请毕十日燕。","诸贤共留连，更赖三语掾。"],"title":"题古器物铭赠得甫兼简诸友"}
