{"author":"林季仲","id":6095,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["儒生底用苦知书，学到根源物物无。","曾子当年多一唯，颜渊终日只如愚。","水流万折心无竞，月落千家境自孤。","把手沙头莫言别，与君元不隔江湖。"],"title":"赠虞教授别"}
