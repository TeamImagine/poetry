{"author":"韦庄","id":33079,"strains":["仄仄平平平仄平，仄平平仄仄平平。","仄平平仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["上马萧萧襟袖凉，路穿禾黍绕宫墙。","半山残月露华冷，一岸野风莲萼香。","烟外驿楼红隐隐，渚边云树暗苍苍。","行人自是心如火，兔走乌飞不觉长。"],"title":"秋日早行"}
