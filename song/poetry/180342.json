{"author":"王安石","id":180342,"strains":["仄仄平平仄，平平仄仄平。","仄平○仄仄，○仄○平平。","仄仄平平仄，○平仄仄平。","平平仄仄仄，仄仄仄平平。","仄仄仄平仄，平平仄仄平。","平平仄仄○，平仄仄平平。"],"paragraphs":["渌水乌程地，青山顾渚滨。","酒醪犹美好，茶荈正芳新。","聚泛樽前月，分班焙上春。","仁风已入俗，乐事始关身。","橘柚供南贡，枫槐望北宸。","知君白羽扇，归日未生尘。"],"title":"送周都官通判湖州"}
