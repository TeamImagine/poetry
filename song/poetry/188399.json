{"author":"魏野","id":188399,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["莫叹迢迢远帝京，且怜叱驭继家声。","歌钟竞出棠郊送，鼓角应过剑阁迎。","棕叶带风惊玉勒，梅花和雪照红旌。","下车遥想无余事，政誉遥同在陕城。"],"title":"送太博知荣州"}
