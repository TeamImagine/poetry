{"author":"杨巨源","id":9713,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["两河战罢万方清，原上军回识旧营。","立马望云秋塞静，射雕临水晚天晴。","戍闲部伍分岐路，地远家乡寄斾旌。","圣代止戈资庙略，诸侯不复更长征。"],"title":"和侯大夫秋原山观征人回"}
