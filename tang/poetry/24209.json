{"author":"薛逢","id":24209,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["灯火荧煌醉客豪，卷帘罗绮艳仙桃。","纤腰怕束金蝉断，鬓髪宜簪白燕高。","愁傍翠蛾深八字，笑回丹脸利双刀。","无因得荐阳台梦，愿拂余香到缊袍。"],"title":"夜宴观妓"}
