{"author":"陆游","id":39256,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["川云散尽十分晴，缭出溪头信意行。","片片飞花随步远，离离芳草上墙生。","村深日暖单衣爽，路转沙平两履轻。","膰肉芬香坊酒酽，因来聊得饷春耕。"],"title":"西村劳农"}
