{"author":"强至","id":182614,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["阻傍严公住浣花，喜从秦地见高牙。","致君前去心逾赤，抚俗归来发未华。","路出锦江乘夜月，骑停绣岭揖朝霞。","自怜二纪游门下，今日聊能托后车。"],"title":"送成都旧尹赵龙图至骊山作"}
