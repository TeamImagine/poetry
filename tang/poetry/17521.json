{"author":"白居易","id":17521,"strains":["平平仄仄仄平平，平仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["先生老去饮无兴，居士病来闲有余。","犹觉醉吟多放逸，不如禅定更清虚。","柘枝紫袖教丸药，羯鼓苍头遣种蔬。","却被山僧戏相问，一时改业意何如。"],"title":"改业"}
