{"author":"张巽","id":172168,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["掣开九锁谒琳宫，物色真仙剑履踪。","一朵云根生老涧，千寻天柱压群峰。","功名秘略求黄石，呼吸微言𢽾赤松。","我是康庐倦游客，朅来犹爱翠云重。"],"title":"游洞霄宫  其一"}
