{"author":"张九龄","id":12987,"strains":["仄仄仄仄仄，仄平仄平平。","平平平仄仄，平仄仄○平。","仄仄仄仄平，平平仄仄平。","平平平平仄，仄仄仄○平。","仄仄仄平仄，平平仄平平。","平仄仄仄○，平仄平平○。","仄平仄仄平，平平平仄平。","平仄○仄仄，平仄○平平。"],"paragraphs":["木直几自寇，石坚亦他攻。","何言为用薄，而与火膏同。","物类有固然，谁能取径通。","纤纤良田草，靡靡唯从风。","日夜沐甘泽，春秋等芳丛。","生性茍不夭，香臭谁为中。","道家贵至柔，儒生何固穷。","终始行一意，无乃过愚公。"],"title":"杂诗五首 五"}
