{"author":"王禹偁","id":177364,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["初过清明野色繁，柳花榆荚扑轺轩。","中台应宿郎官贵，外国占星使者尊。","海水无波分岛屿，扶桑见日认藩垣。","东夷休请萧夫子，好把诗书问状元。"],"title":"送柴郎中使高丽"}
