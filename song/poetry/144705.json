{"author":"陈杰","id":144705,"strains":["平平仄仄仄平平，仄仄平平仄仄平。","平仄仄仄平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["阶前爆竹作惊雷，从俗何妨进酒杯。","微醉偶便深阁坐，好春先入小瓶梅。","焚香静阅年光转，不寐频闻夜漏催。","明日买臣当五十，却思上印故乡回。"],"title":"守岁"}
