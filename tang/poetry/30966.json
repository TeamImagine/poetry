{"author":"罗隐","id":30966,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["吹台高倚圃田东，此去轺车事不同。","珠履旧参萧相国，彩衣今佐晋司空。","醉离淮甸寒星下，吟指梁园密雪中。","到彼的知宣室语，几时征拜黑头公。"],"title":"淮南送节度卢端公将命之汴州端公常为汴州相公从事"}
