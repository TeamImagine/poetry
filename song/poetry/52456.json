{"author":"释宝昙","id":52456,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["静倚炉薰听雨声，使君念虑在苍生。","十分唤起群龙睡，千里如同一手耕。","新绿沟塍鸣布谷，乱红庭院著流鶑。","禁林莫讶归来晚，待我丰年酒一行。"],"title":"上明州高守喜雨"}
