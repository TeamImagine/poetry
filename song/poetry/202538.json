{"author":"陆佃","id":202538,"strains":["平平平仄仄平平，平仄平平平仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["芳丛宜密不宜疏，何事琼花祇一株。","苦劝白衣成酩酊，尽饶红粉插茱萸。","定应青帝稀曾见，端的黄金似得无。","便拟栽培伴桃李，尽移春色入洪炉。"],"title":"依韵和孙勉教授菊花"}
