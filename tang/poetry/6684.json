{"author":"戴叔伦","id":6684,"strains":["仄仄○平仄，平○仄仄平。","仄平平仄仄，仄仄仄○平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平○仄平。","仄平○仄仄，仄仄仄平平。","平仄○平仄，○平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平○。","仄仄○平仄，平平仄仄平。","平平仄平仄，仄仄仄平平。"],"paragraphs":["犬吠空山响，林深一迳存。","隔云寻板屋，渡水到柴门。","日昼风烟静，花明草树繁。","乍疑秦世客，渐识楚人言。","不记逃乡里，居然长子孙。","种田烧险谷，汲井凿高原。","畦叶藏春雉，庭柯宿旅猿。","岭阴无瘴疠，地隙有兰荪。","内户均皮席，枯瓢沃野餐。","远心知自负，幽赏讵能论。","转步重崖合，瞻途落照昏。","他时愿携手，莫比武陵源。"],"title":"桂阳北岭偶过野人所居聊书即事呈王永州邕李道州圻"}
