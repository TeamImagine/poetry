{"author":"董嗣杲","id":154385,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["担尾心期有破琴，绝怜无地觅知音。","形神怯冷犹迎客，风雨催春亟治任。","眼落牛羊沙渡逺，情凝江汉寺楼深。","津津谁染鹅黄柳，想可挨排醉绿阴。"],"title":"欲脱榷司东归"}
