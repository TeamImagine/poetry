{"author":"仇远","id":164136,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["经时少暇出郊游，野旷山遥易见秋。","祗怪朝来多爽气，似缘我辈是清流。","荒台古井平芜湿，斜日西风乱叶愁。","莫笑田翁无款待，绿菱新摘酒新𥬠。"],"title":"悟上人同过史氏隠居"}
