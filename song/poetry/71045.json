{"author":"袁说友","id":71045,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["十年踪迹两参商，解后天涯一咏觞。","老景不堪朋旧别，客怀惟觉岁时长。","猛辞蜀道浮江白，稳上吴船逆诏黄。","我欲着鞭归路日，更期相过水云乡。"],"title":"季提刑自夔宪知常德府"}
