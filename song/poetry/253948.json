{"author":"释宗杲","id":253948,"strains":["平仄仄仄仄仄平，○仄仄平平仄仄。","仄仄平仄仄仄平，仄仄平平仄平仄。","仄平平仄仄仄平，仄仄仄平仄平仄。","仄平平仄仄仄○，仄○仄仄平平仄。","仄仄平仄仄仄平，○仄○平仄平仄。","仄仄平仄平仄平，仄仄平仄仄平仄。","仄平仄平仄仄仄，仄仄仄仄平仄仄。","仄仄平平仄仄○，仄仄仄平仄平仄。","平平仄平仄仄仄，仄仄平平平仄仄。","仄平仄仄平仄平，仄平平仄仄○仄。","仄仄仄仄平平仄，仄仄仄仄平平仄。","仄仄平仄仄？平，仄仄仄仄仄平仄。","平仄平平仄○平，仄仄仄平○仄仄。","○仄○仄○仄仄，○平平平仄仄○。","○仄平仄仄平仄，○平平仄仄仄仄。","○仄平仄平？仄，平○仄仄仄平平。","仄仄平平仄仄仄，仄仄平平仄平仄。","仄平仄仄平仄仄，仄平平○○仄平。","平仄仄平仄平平，平仄平平仄仄○。"],"paragraphs":["稽首十力大导师，三界独尊无比况。","示现成佛转法轮，广演无边契经海。","众生心想念念殊，所转法轮亦差别。","法轮功德不可量，尽思竭力无能测。","有大经卷在一尘，量等三千大千界。","世有聪慧明达人，具足天眼悉知见。","破尘出经作佛事，不作实与非实想。","又以无边法界空，纳在佛身一毛孔。","须弥铁围及大海，一一包容无迫隘。","一毛既尔余悉然，导师方便亦如是。","念念普遍诸毛孔，念念克证金刚慧。","念念成就佛菩提，念念满足普贤愿。","而不生於戏论心，亦不住于深境界。","如梦如幻如水月，如优昙华出世间。","如是常转大经卷，了无能转所转者。","三世诸佛诸菩萨，声闻独觉及天人。","地狱修罗鬼畜等，一一皆承此经力。","我今复与诸佛子，各生殊胜难遇心。","还摄此经一归尘，安住毘卢法宝藏。"],"title":"泉州惠安县迎藏经请小参偈"}
