{"author":"周紫芝","id":241852,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄平平平平仄仄，平平仄仄仄平平。"],"paragraphs":["西风猎猎转红旌，吹尽春霖点滴声。","晓送楚云归陇去，夜看淮烧隔江明。","舞狂恨我无长袖，句好从君得短行。","拟为新晴歌一曲，谁将此调付莺莺。"],"title":"杨得臣见和晓晴长句用韵奉酬  其一"}
