{"author":"苏轼","id":194850,"strains":["仄平仄仄仄，平仄○平平。","仄仄平仄仄，仄仄仄仄平。","仄平平○平，平仄仄平平。","平平仄平仄，仄仄仄仄○。","仄○平平仄，仄仄平仄平。","仄仄平○平，仄仄平仄○。","仄仄仄仄仄，仄仄仄仄平。","平平平仄仄，仄仄仄仄○。","平平仄平仄，仄仄仄仄平。","仄○○仄仄，仄仄平平平。"],"paragraphs":["结交不在久，倾盖如平生。","识子今几日，送别亦有情。","子生公相家，高义久峥嵘。","天才既超诣，世故亦屡更。","譬如追风骥，岂免羁与缨。","念我山中人，久与麋鹿并。","误出挂世网，举动俗所惊。","归田虽未果，已觉去就轻。","河阳岂云远，出处恐异程。","便当从此别，有酒无徒倾。"],"title":"送吕行甫司门倅河阳"}
