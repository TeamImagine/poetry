{"author":"董嗣杲","id":154786,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["花明五出绣汀州，自在沉沉自在浮。","古有楚童谣可信，今无越女采为羞。","江清得实谁能剖，风起虚根不复留。","晚向水乡回野棹，一规西日落湖州。"],"title":"蘋花"}
