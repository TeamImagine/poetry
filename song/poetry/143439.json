{"author":"舒岳祥","id":143439,"strains":["平平仄○仄仄○，平仄仄○仄仄平。","平平仄仄仄仄平，○仄平平平仄平。","平平仄，平平平平平仄仄。","仄仄仄平仄平仄，仄仄平平仄平仄。","平○平仄仄平平，？仄平平○仄仄。","平平仄，○平平，○平仄。","仄仄平仄平，仄仄仄仄○，仄仄○仄仄。","仄仄仄平平，平平仄平仄平仄。","平平仄，平平平平平平仄平平，平仄仄○平平仄仄平。","平仄平平○，仄仄平平仄，仄平仄仄○平仄。"],"paragraphs":["田公布衣五尺长，田姥角冠八寸强。","平生布施不造殃，教养儿孙耕与桑。","田公姥，生为农家夫与妇。","寿考百年作田祖，岁岁田头管风雨。","春三秋九享鸡豚，环珓神灵如对语。","田公姥，听侬歌，看侬舞。","使我仓有秔，使我庾有稌，使我囷有黍。","使我富牛羊，千斯牸兮百斯牯。","田公姥，侬肴芬芬兮侬酒湑湑，官税既输兮公役不烦。","男不为人驱，女不为伧妇，读书识字应门户。"],"title":"田公姥词"}
