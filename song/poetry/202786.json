{"author":"释道潜","id":202786,"strains":["仄仄平平平仄平，平平仄仄平平仄。","平平仄仄平仄○，平仄平平仄平仄。","平平仄仄平仄平，平平仄平仄平仄。","平平仄仄平○平，仄○仄仄平平平。","平○○仄平仄仄，仄仄平仄平○平。","仄平平○仄平仄，仄仄○○仄平仄。","平仄○平平仄平，仄仄平平仄平仄。"],"paragraphs":["二月归来江上居，江流变渌江鸥去。","时移物改何足论，身世悠悠本非固。","鸠鸣屋角山雨余，花苞破红满芳树。","晴窗晓日幽兴催，振衣出户凌高台。","潮回浪死风色定，缥缈沙岸烟中开。","故人佳期绝消息，满眼空看暮云碧。","何日扁舟南渡来，一洒高风破吾臆。"],"title":"邵仲恭许相过金山未至"}
