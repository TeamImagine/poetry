{"author":"释契嵩","id":79001,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["寒郊才喜岁华新，景物阴阴又一旬。","云带天低垂压野，雨藏春昼暗迷人。","宁愁灯火妨明月，却叹诗家惜令辰。","陶令而今卧江国，倚楼吟望更谁亲。"],"title":"新岁连雨不止因寄公济兼简贤令强公"}
