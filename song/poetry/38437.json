{"author":"陆游","id":38437,"strains":["仄仄平平平，平○平仄仄。","○平仄仄仄，平仄仄仄仄。","平平平仄仄，仄平平仄仄。","仄平仄○仄，仄仄○仄仄。","仄平平平仄，仄仄平仄仄。","仄平仄仄仄，仄仄平仄仄。"],"paragraphs":["食案何萧然，春荠花若雪。","从今日老硬，何以供采撷。","山翁垂八十，忍贫心似铁。","那须万钱箸，养此三寸舌。","软炊香秔饭，幸免烦祝噎。","一瓢亦已泰，陋巷时小啜。"],"title":"春荠"}
