{"author":"陆游","id":34995,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["孤城寂寞近江干，处处疏砧送早寒。","水落才余半篙绿，霜高初染一林丹。","民租屡减追胥少，吏责全轻法令寛。","偶有一樽聊独醉，强挼黄菊助清欢。"],"title":"秋兴二首  其二"}
