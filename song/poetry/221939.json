{"author":"释重显","id":221939,"strains":["仄平平仄平平仄，仄仄平平仄平仄。","平平仄仄仄平○，平仄平平仄○仄。","平仄○平仄○仄，仄仄平平平仄仄。","○平平仄仄○平，仄仄平平仄平仄。","仄○仄仄平平平，平平仄仄平平平。","仄平平仄仄平仄，仄仄仄平○仄平。","平平仄，平平仄，仄平仄仄仄平仄。","平平平仄仄平平，仄仄平平○仄仄。"],"paragraphs":["八纮云静明寥泬，夜永松堂对寒月。","凋残片叶坠虚庭，泠寂何人立深雪。","因忆钱唐郜禅者，十载岩栖曾未下。","分飞谁谓绝相同，远念冥冥欲奚写。","忽闻赴请之仙都，声光蔼蔼登清途。","孰云天骥骤方外，自笑大鹏离海隅。","乾坤窄，乾坤窄，湛卢潜射斗牛白。","茫茫无限未归人，到必为时除点额。"],"title":"寄白云长老"}
