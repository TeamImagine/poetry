{"author":"梅尧臣","id":57660,"strains":["平平仄平仄，仄仄平仄○。","平平仄仄仄，仄仄平仄平。","仄平仄○仄，仄仄仄○○。","仄仄平仄仄，仄○仄平平。","仄○平仄仄，平仄仄平平。","仄平仄仄平，平平仄平平。","仄平平仄仄，仄仄平仄平。","平仄仄仄平，仄○平仄平。","仄仄仄平仄，平仄仄平平。","仄仄仄仄平，仄仄仄○平。","○平平仄仄，仄仄仄仄平。","仄平平仄平，仄仄仄仄平。"],"paragraphs":["河湟宿兵地，劲勇天下闻。","侵疆古甚炽，薄伐诗所云。","往今势且异，利害理颇分。","远以塘设险，遂轻甲屯云。","昔传尝胆国，能破怒蛙军。","越虽隔大江，吴遭若枯焚。","实由持阻懈，抉目悲伍员。","夫子负美才，议论高不群。","况有令兄弟，今亦贰河汾。","助守戒不虞，慎勿倚和獯。","张侯为刺史，大族独此君。","法明而不苛，可共饰以文。"],"title":"送谢师直秘丞通判莫州兼寄张和叔"}
