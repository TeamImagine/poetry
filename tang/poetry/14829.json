{"author":"元稹","id":14829,"strains":["仄仄○仄平，平平仄平仄。","仄仄仄○○，仄平平仄仄。","平平仄仄平，平仄平平仄。","○仄仄平平，○平仄平仄。","仄平○仄平，○仄仄平仄。","仄仄仄平平，平平仄平仄。"],"paragraphs":["晓日穿隙明，开帷理妆点。","傅粉贵重重，施朱怜冉冉。","柔鬟背额垂，丛鬓随钗敛。","凝翠晕蛾眉，轻红拂花脸。","满头行小梳，当面施圆靥。","最恨落花时，妆成独披掩。"],"title":"恨妆成"}
