{"author":"杨亿","id":210414,"strains":["仄平仄仄平平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["早曾兔苑传词赋，屈在桐乡勾簿书。","薄宦交朋嗟绊骥，清贫人吏说悬鱼。","二年领郡睽离久，一夕当樽鄙吝袪。","苦恨秋风动行色，徘徊无计驻征车。"],"title":"留别桐城主簿"}
