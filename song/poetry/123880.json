{"author":"王柏","id":123880,"strains":["仄平平○平，平仄仄仄仄。","仄平仄仄平，平仄仄仄仄。","平仄仄平平，平平仄平仄。","平仄平平平，平平仄○仄。","仄平平平平，仄平仄仄仄。","平平平平平，仄仄○平仄。","○平仄平平，仄平平仄仄。","仄仄仄平平，仄平仄仄仄。","仄平仄平仄，仄仄仄○仄。","平平仄仄平，○仄仄平仄。","平平平仄○，仄仄仄平仄。"],"paragraphs":["二初何如人，夫岂古隠士。","道成溯泬寥，羊卧不再起。","鸾鹤舞松声，萧骚快心耳。","金灶清尘生，余丹不轻委。","我来桃源游，直穷路所止。","飞萝摇春烟，素雪喷清泚。","了无一根桃，此名安可纪。","岂是牧羊儿，即刘阮二子。","不然命名者，亦别有深旨。","何时架草堂，深入此山里。","翛然逃世虑，炼魄继遐轨。"],"title":"和前人小桃源韵"}
