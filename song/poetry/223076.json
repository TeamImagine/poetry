{"author":"李新","id":223076,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。"],"paragraphs":["个中适意即吾庐，可是秋来杖屦疏。","碧树野烟连广莫，暮池斜照落函虚。","天高雁迥字明灭，林杳笛寒声有无。","喜见眉间知底事，近乡频领北堂书。"],"title":"尹公湖晚归"}
