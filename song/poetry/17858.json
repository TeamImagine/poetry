{"author":"吴芾","id":17858,"strains":["仄仄仄平仄，仄仄仄仄平。","仄平仄仄仄，平○仄仄○。","仄平仄仄仄，平○仄仄○。","平○平仄仄，仄仄平平平。","仄平平仄仄，平仄仄平平。","仄仄平仄仄，平仄仄平平。","平平仄○仄，平仄○○平。","平仄平仄仄，仄仄仄仄平。","仄平平仄仄，仄平仄仄仄。","仄仄仄平仄，○仄仄仄平。","平仄仄平仄，仄仄平仄平。","平仄仄平仄，仄仄仄仄平。"],"paragraphs":["岁旦值庚午，已有旱暵忧。","甲申与甲子，仍更雨不收。","岂惟主夏旱，还虑麦不收。","农占吁可畏，使我生春愁。","我今安静退，身外百无求。","止愿年谷熟，高枕卧林丘。","时时与亲友，尊酒相献酬。","天意今乃尔，一饱未易谋。","众人忧饿死，我能独乐不。","念此不成寐，中夜涕泗流。","无所用吾力，止望天赐休。","天不绝民命，会见大有秋。"],"title":"久雨"}
