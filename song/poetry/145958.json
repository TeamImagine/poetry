{"author":"释行海","id":145958,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["子胥山上噪群乌，旧日英灵在此无。","臣节已亏因挞楚，兵筹虽用奈亡吴。","云屯灌木疑烽戍，石列平城设阵图。","只可共忧难共乐，知君唯有一陶朱。"],"title":"胥山"}
