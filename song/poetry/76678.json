{"author":"赵蕃","id":76678,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["绝叹风流不可追，赖闻难弟更能诗。","半生求识终无遇，一见于今已后期。","昔在蛮荆孰疆理，后来秦汉始津涯。","征南政欲图经借，把卷如同禹穴窥。"],"title":"张以诗卷来再用韵谢之"}
