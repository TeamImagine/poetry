{"author":"洪皓","id":252596,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["萸房觅得惜其陈，拟学宗王问鬼神。","不放黄花资献寿，故飞白雪恼留宾。","一身抱病蹒跚苦，万里思亲况味辛。","正是悲秋增感慨，诗翁摛藻与为春。"],"title":"次韵学士重阳雪中见招不赴前后十六首  其二"}
