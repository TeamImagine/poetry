{"author":"黄庭坚","id":207468,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["黠虏乘秋屡合围，上书公独请偏师。","庭中子弟芝兰秀，塞上威名草木知。","千里折冲深寄此，三衙虚席看除谁。","与公相见清班在，仁祖重来筑旧基。"],"title":"次韵奉答吉邻机宜"}
