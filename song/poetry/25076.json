{"author":"王十朋","id":25076,"strains":["平平仄平仄，平仄仄○仄。","平平仄平平，仄仄平仄仄。","平仄仄平平，仄仄仄○仄。","仄平仄平平，平仄仄平仄。","平平仄平平，仄仄平平仄。","仄仄平仄○，平平仄平仄。","平平仄仄仄，仄仄平仄仄。","平平仄平仄，仄仄平仄仄。","平平○○仄，平平仄平仄。","平○仄仄平，仄平平仄仄。"],"paragraphs":["南方有高士，仁义偃王裔。","家山辟幽坡，手取香草艺。","秋至有黄华，采采满衣袂。","客来酒盈尊，诗出语惊世。","无心学渊明，偶与渊明契。","静者年自长，颓龄不须制。","高怀耻独乐，地远人罕诣。","丹青写佳境，有目皆可睨。","吾家鲜鲜径，荒芜屡经岁。","儒冠误此身，挂之公得计。"],"title":"题徐致政菊坡图"}
