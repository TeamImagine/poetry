{"author":"李至","id":112502,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["逢春春半合何如，火急谋懽二月余。","且向花间行载酒，谁能窗下卧看书。","追攀每恨朱门远，鄙吝仍怜玉柄疏。","他日相寻预相报，芳时多不在蓬居。"],"title":"再献五章奉资一笑  其三"}
