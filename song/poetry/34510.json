{"author":"陆游","id":34510,"strains":["平平仄○平，仄仄仄平仄。","平平平平仄，仄仄仄平仄。","仄平仄仄仄，仄仄仄仄仄。","平○仄平仄，仄仄○仄仄。","平平仄仄平，平仄仄平仄。","平平仄平仄，仄仄仄仄仄。"],"paragraphs":["平生喜藏书，拱璧未为宝。","归来稽山下，烂漫恣探讨。","六经万世眼，守此可以老。","多闻竟何用，绮语期一扫。","幽居出户稀，衰病拥炉早。","青灯照黄卷，作意勿草草。"],"title":"冬夜读书"}
