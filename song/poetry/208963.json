{"author":"毕仲游","id":208963,"strains":["平平○仄平，平仄○仄平。","平平仄○仄，仄仄平○平。","平平仄○仄，仄仄平平平。","仄仄仄○仄，平仄平○平。","平仄平仄仄，仄仄平平平。","平○平平仄，仄仄仄平○。","平平仄仄仄，仄仄平平平。","平平仄仄○，仄仄平平○。","平平仄平仄，仄仄○仄平。","仄平仄仄仄，仄仄○仄平。"],"paragraphs":["阴云藏雨来，风吼如海潮。","乖龙喜当路，下雨连三霄。","平河忽弥漫，不见城东桥。","蛰者灌其穴，飞者飘其巢。","惟有鱼与鳖，得势饶腥臊。","虽闻雷霆震，若有鬼神号。","禾丰不得敛，穗湿依生苗。","农家堵户叹，始觉虚勤劳。","乖龙莫之悟，自谓膏泽饶。","始知旱魃虐，未得如雨妖。"],"title":"苦雨"}
