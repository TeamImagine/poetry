{"author":"石逢龙","id":171482,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["尽装家具已回京，便觉身如片叶轻。","近市借居人语杂，闭门独处自心清。","雨中蹑屣青苔滑，烛下梳头白髪明。","余亦傍人檐底住，新来巢燕不须惊。"],"title":"官满借居"}
