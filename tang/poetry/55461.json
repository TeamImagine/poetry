{"author":"孟浩然","id":55461,"strains":["仄仄平○仄，平平仄仄○。","平平仄仄仄，○仄仄○平。","仄仄平平仄，平平仄仄平。","○平仄平仄，仄仄仄平平。","仄仄平平仄，平平仄仄○。","平平仄平仄，平仄仄平平。","仄仄平平仄，平○仄仄平。","平平仄仄仄，平仄仄平平。","仄仄仄仄仄，平平○仄平。","仄平平仄仄，平仄仄○平。"],"paragraphs":["望秩宣王命，斋心待漏行。","青衿列胄子，从事有参卿。","五马寻归路，双林指化城。","闻钟度门近，照胆玉泉清。","皂盖依松憩，缁徒拥锡迎。","天宫上兜率，沙界豁迷明。","欲就终焉志，恭闻智者名。","人随逝水没，波逐覆舟倾。","想像若在眼，周流空复情。","谢公还欲卧，谁与济苍生。"],"title":"陪张丞相祠紫盖山途经玉泉寺"}
