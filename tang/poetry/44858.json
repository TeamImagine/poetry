{"author":"徐昌图","id":44858,"strains":["仄仄○平平仄，平平平仄平平。","○平平仄仄○○，仄平平仄仄，平仄仄平平。","平仄仄平平仄，平平平仄平平。","仄仄平仄仄平平，平平平仄仄，○○仄○平。"],"paragraphs":["饮散离亭西去，浮生常恨飘蓬。","回头烟柳渐重重，淡云孤雁远，寒日暮天红。","今夜画船何处，潮平淮月朦胧。","酒醒人静奈愁浓，残灯孤枕梦，轻浪五更风。"],"title":"临江仙"}
