{"author":"郭祥正","id":192554,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["临漳多士冠南闽，况复高才更出群。","笔下文章翻锦绣，坐中谈笑领风云。","美名合预青钱选，邪党今从白眼分。","闻欲高亭张雅宴，寂寥应悯旧将军。"],"title":"闻陈伯育结彩舟行乐游湖戏寄三首  其三"}
