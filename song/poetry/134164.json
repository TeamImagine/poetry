{"author":"释文珦","id":134164,"strains":["仄仄平平平，仄仄仄平仄。","仄仄平平平，平平仄平仄。","仄平○平仄，仄仄○仄仄。","仄平○○平，仄仄仄仄仄。","○○平仄平，仄仄平仄仄。","仄仄仄平平，仄仄○平仄。","仄仄仄平平，仄仄平仄仄。","平仄仄○平，仄仄平仄仄。","仄仄平仄平，平仄仄仄仄。","平仄平仄平，平○仄○仄。"],"paragraphs":["仲履真吾徒，敏慧出流辈。","比玉无纤瑕，方珠绝微颣。","子心如秋月，皎皎长不昧。","子身如闲云，出处极自在。","相从逾十年，不见时俗态。","爱子静而文，喜子和而耐。","语子以玄微，一一能领会。","今子隔重泉，使我增感慨。","酌彼清涧泉，为子供一酹。","魂气诚有知，歆监俨如对。"],"title":"祭坦仲履"}
