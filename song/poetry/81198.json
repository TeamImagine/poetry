{"author":"张镃","id":81198,"strains":["仄仄平平仄仄仄，平平平平仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["半纪移居野水旁，年年尝为木樨忙。","若非老树从头发，安得西风彻骨香。","数朵折来犹甚爱，满林开后得无狂。","今番莫把寻常比，一段清香两主张。"],"title":"客有折秋香来桂隠者喜成七言呈以道"}
