{"author":"欧阳修","id":79599,"strains":["仄仄仄平平，平平仄平平。","仄仄仄○平，○仄平平平。","平平仄仄仄，平仄平平平。","平平仄仄仄，仄仄平平平。","平仄平仄仄，平平平仄平。","仄仄仄仄平，○平平仄平。","仄仄仄仄仄，平平○○平。","平仄仄仄仄，平平仄○平。","仄平仄仄仄，平平○○平。","○仄平平仄，仄平仄平仄。"],"paragraphs":["路尽见家山，欣然望吾庐。","陋巷叩柴扉，迎候遥惊呼。","儿童戏竹马，田里邀篮舆。","春桑郁已绿，岁事催农夫。","朝日飞雉雊，东皋新雨余。","植杖望远林，行歌登故墟。","夙志在一壑，兹焉将荷锄。","言谢洛社友，因招洛中愚。","马卿已倦客，严安犹献书。","行矣方于役，岂能遂归欤。"],"title":"罢官后初还襄城弊居述怀十韵回寄洛中旧寮"}
