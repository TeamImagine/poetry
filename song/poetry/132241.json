{"author":"萧立之","id":132241,"strains":["仄仄平平平仄平，仄平平仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不是逃名韩伯休，避兵聊欲蔽林丘。","天公悔祸有今日，臣子扶颠无半筹。","苍玉硖鸣春意动，红绵袄出雾痕收。","诗来适喜王师至，醉插梅花舞白头。"],"title":"渔矶惠诗适闻王师过邑次韵作欢喜口号"}
