{"author":"葛立方","id":17737,"strains":["仄仄仄平平，仄仄平平仄。","平平仄仄平，仄仄仄仄仄。","平平仄平仄，仄仄○○仄。","仄平○仄平，仄仄仄○仄。","仄平平仄仄，平仄○平仄。","平仄仄平平，○平仄平仄。"],"paragraphs":["不障庾公尘，那有刘舆腻。","堂堂七丈夫，草木一臭味。","跻攀亦云足，赏适兴犹未。","却呼三翼舟，击汰舞绡翠。","苇蒲纷已扫，奁鉴莹新剂。","持此寿诸公，空缸一沉醉。"],"title":"八月二十日与馆中同舍游西湖作  其六"}
