{"author":"杨亿","id":210495,"strains":["平平仄仄仄，仄仄仄平平。","平仄○平仄，平平？仄平。","○平平仄仄，仄仄○平平。","仄仄平平仄，平平仄仄平。","仄平平仄仄，仄仄仄平平。","仄仄平平○，○平仄仄平。","仄平平仄仄，仄仄仄平平。","仄仄○平仄，平仄仄仄○。"],"paragraphs":["兰台大著作，族派共关西。","南海分忧寄，东门叙解携。","离城冲腊雪，宿馆听晨鸡。","画鹢江波远，鸣驺岭路迷。","陆梅香已尽，越鸟暖初啼。","入境风生扇，行春柳拂堤。","杀青前事在，饮水古人齐。","卧理应多暇，无忘寄尺题。"],"title":"宗人大着令问通判广州"}
