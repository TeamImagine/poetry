{"author":"叶适","id":78248,"strains":["仄平仄仄平仄平，仄○平平平仄平。","平平仄仄平仄仄，平平仄仄○平平。","仄平平平仄平仄，仄仄平平平仄仄。","仄○平仄仄○平，平仄平○仄○○。","平平仄仄平平平，仄平平仄平平○。","仄平平平平仄仄，仄仄仄仄平平平。","仄平平仄平○仄，仄仄平平平仄仄。","仄平仄仄仄平平，仄平仄仄平平仄。"],"paragraphs":["下林百果春自花，屋藏汀阴泉著沙。","光风腻雪谁汝惜，繁红蜜翠空欹斜。","爱君楼高出江上，百里江山开四向。","峻屏森耸远更寒，纹练萦回静犹浪。","孤潮夜卷西头来，海门推出冰崔嵬。","岂知星河遭映夺，只使鹳雀常惊猜。","此村风俗淳且鲁，接树移花今复古。","劝君种学化儿孙，不须贮妓呈歌舞。"],"title":"月波楼"}
