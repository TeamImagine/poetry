{"author":"何梦桂","id":151764,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄仄平。"],"paragraphs":["涧陵望断忆玄晖，一片春云渭水涯。","洞里桃开成隔世，山中柯烂忘来时。","归休韦曲应无赖，隠去玄真那有诗。","松菊相逢如见问，此心欲寄已忘辞。"],"title":"汾阳诸公招徐祥叔归代之答谢  其二"}
