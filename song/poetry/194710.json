{"author":"苏轼","id":194710,"strains":["平平平平平，平仄仄仄平。","平平平仄平，仄仄平仄○。","平○仄平平，仄平平平平。","仄○仄○仄，仄仄○仄○。","仄○○平平，仄仄仄仄平。","平平平仄仄，仄仄平平平。"],"paragraphs":["萧萧南山松，黄叶陨劲风。","谁怜儿女花，散火冰雪中。","能传岁寒姿，古来惟丘翁。","赵叟得其妙，一洗胶粉空。","掌中调丹砂，染此鹤顶红。","何须夸落墨，独赏江南工。"],"title":"王伯敭所藏赵昌花四首 山茶"}
