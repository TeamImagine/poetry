{"author":"赵蕃","id":73435,"strains":["仄仄仄平仄，仄平平仄平。","仄平平仄仄，仄仄平仄平。","平平仄○○，仄仄○仄平。","仄平平平○，仄仄○仄平。","仄仄仄平平，平平仄○平。","仄仄仄平仄，平仄仄仄○。","仄仄仄仄仄，○平仄○平。","仄平仄仄仄，仄仄平仄平。","平平仄仄仄，仄仄平○平。","仄仄仄仄仄，平平○○平。"],"paragraphs":["我不见君死，直疑君固生。","赋诗无所寄，始复为失声。","鸡窗已三号，不但当既鸣。","恍云秋之中，取酒相与倾。","坐有馈生鱼，欢言事煎烹。","饮我谓杯小，何翅一再行。","落月落未落，犹疑见鲜明。","已焉觉梦尔，起坐神未平。","沧波渺万里，底处寻骑鲸。","怅望莫子语，徘徊空思盈。"],"title":"五月下旬梦赵文鼎书寄斯远"}
