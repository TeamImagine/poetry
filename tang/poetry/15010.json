{"author":"白居易","id":15010,"strains":["平仄平仄仄，平平仄平平。","仄○仄平仄，平仄仄平平。","仄平○仄平，平仄平仄平。","仄仄仄仄仄，○平平平○。","○仄平平仄，平仄仄平平。","平平仄仄仄，仄仄仄○平。","仄平平平仄，仄仄平仄○。","平平仄仄仄，仄仄平○平。","仄平平仄平，仄仄仄平平。","平仄仄平仄，仄平平仄平。","平仄平仄平，仄平仄仄平。","平平仄○平，平仄平○平。","仄平仄平平，仄○平平平。","平平仄仄仄，仄仄平平平。","仄仄仄平仄，平仄仄平平。","平仄平仄仄，仄平平仄平。","仄○仄平仄，仄仄仄○平。","○平○仄○，平仄平平平。","仄仄仄○仄，仄仄平平平。","○仄平平平，仄仄仄仄○。","平平仄仄平，○仄○平平。","○○仄仄仄，平仄仄仄平。","平平仄平仄，平平○仄平。","平平平仄仄，仄仄仄仄○。","仄平○仄仄，仄仄仄平平。","仄平○平仄，平平○平平。","仄平仄仄平，仄仄平平平。","仄平平仄平，仄仄○仄平。","仄平仄仄平，仄仄平平平。","平平○平平，仄平仄平平。","仄平平仄仄，仄○平仄平。","仄平仄平仄，仄平平平平。","○平仄仄仄，平仄仄平平。","仄仄仄仄仄，平平仄平平。","仄仄平平仄，平平○仄平。","仄平仄仄仄，平仄○平○。"],"paragraphs":["山木多蓊郁，兹桐独亭亭。","叶重碧云片，花簇紫霞英。","是时三月天，春暖山雨晴。","夜色向月浅，暗香随风轻。","行者多商贾，居者悉黎氓。","无人解赏爱，有客独屏营。","手攀花枝立，足蹋花影行。","生怜不得所，死欲扬其声。","截为天子琴，刻作古人形。","云待我成器，荐之于穆清。","诚是君子心，恐非草木情。","胡为爱其华，而反伤其生。","老龟被刳肠，不如无神灵。","雄鸡自断尾，不愿为牺牲。","况此好颜色，花紫叶青青。","宜遂天地性，忍加刀斧刑。","我思五丁力，拔入九重城。","当君正殿栽，花叶生光晶。","上对月中桂，下覆阶前蓂。","泛拂香炉烟，隐映斧藻屏。","为君布绿阴，当暑荫轩楹。","沈沈绿满地，桃李不敢争。","为君发清韵，风来如叩琼。","泠泠声满耳，郑卫不足听。","受君封植力，不独吐芬馨。","助君行春令，开花应晴明。","受君雨露恩，不独含芳荣。","戒君无戏言，翦叶封弟兄。","受君岁月功，不独资生成。","为君长高枝，凤皇上头鸣。","一鸣君万岁，寿如山不倾。","再鸣万人泰，泰阶为之平。","如何有此用，幽滞在岩坰。","岁月不尔驻，孤芳坐凋零。","请向桐枝上，为余题姓名。","待余有势力，移尔献丹庭。"],"title":"和荅诗十首 荅桐花"}
