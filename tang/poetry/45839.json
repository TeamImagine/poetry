{"author":"王维","id":45839,"strains":["○仄仄平平，仄平平仄平。","仄仄○仄仄，仄平○仄平。","仄平仄仄仄，仄平仄平平。","仄仄仄平仄，平○平平平。","平平仄平仄，仄仄平○○。","仄仄仄平仄，仄仄仄平平。","仄仄平平仄，仄○平仄仄。"],"paragraphs":["张弟五车书，读书仍隐居。","染翰过草圣，赋诗轻子虚。","闭门二室下，隐居十年余。","宛是野人野，时从渔夫渔。","秋风自萧索，五柳高且疏。","望此去人世，渡水向吾庐。","岁晏同携手，只应君与予。"],"title":"戏赠张五弟諲三首 二"}
