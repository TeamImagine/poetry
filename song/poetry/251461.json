{"author":"王洋","id":251461,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["病卧江城五见秋，惟君向我用青眸。","廪人白粟长相续，官簿青钱不用求。","向日倾心今得意，犯严荐口昔徒羞。","期君通籍金闺后，唤我松江共钓舟。"],"title":"送章眀章善觧官奉亲还吴中二首  其二"}
