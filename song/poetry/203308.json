{"author":"释道潜","id":203308,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["双溪秋色最关情，想见登临爽气生。","木落草枯山自瘦，潦收沙白水偏明。","眼中旧事烟云散，箧里新诗早晚成。","来岁如今好时节，看君高步蹑鹏程。"],"title":"次韵孔天瑞秀才见寄"}
