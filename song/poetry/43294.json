{"author":"范成大","id":43294,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["沙际春风卷物华，意行聊复到君家。","年年我是曾来客，处处梅皆旧识花。","官减不妨诗事业，地寒犹办醉生涯。","城中马上那知此，尘满长裾席帽斜。"],"title":"与正夫朋元游陈侍御园"}
