{"author":"杜氏","id":171655,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江淮幼女别乡闾，好似明妃远嫁无。","默默一心归故国，区区千里逐狂夫。","慵拈箫管吹羌曲，懒系罗裙舞鹧鸪。","多少眼前悲泣事，不如花柳旧江都。"],"title":"北行作"}
