{"author":"李新","id":223152,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万个当时几席深，想摇寒碧邃阴阴。","青山甚富犹藏石，焦尾曾收更爱琴。","篱脚稻花香遶梦，云梢桂树色分金。","他年寂子如更变，佛法从来不离心。"],"title":"游寂照院"}
