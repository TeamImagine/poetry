{"author":"蒋堂","id":232371,"strains":["平仄平平仄平仄，平平仄仄平○仄。","仄仄平平平仄平，仄平仄仄○平仄。","平平仄仄仄平平，仄仄平平平仄仄。","平平平仄仄平仄，仄仄平○○仄仄。","仄平仄仄仄平平，平仄平平仄平仄。","平平仄平平仄仄，仄仄仄平平仄仄。","平平仄仄平仄仄，仄仄平平平仄仄。","平平仄仄平平平，仄仄平平仄平○。"],"paragraphs":["城上危楼势孤峙，楼头尽见湖中水。","水色澄明游者多，古来雅以鉴为比。","家家画舫日斜归，处处菱歌烟际起。","清涟蒙润一都会，碧底涵空三百里。","溥哉利及镇东人，而我常嗟马臻死。","今滋史君多感慨，所以望湖心不已。","频登雉堞追古往，盛集宾朋为宴喜。","楼南极目芙蓉花，万叠红英照千骑。"],"title":"寄题望湖楼"}
