{"author":"罗隐","id":30586,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["孺亭滕阁少踟蹰，三度南游一事无。","秪觉流年如鸟逝，不知何处有龙屠？云归洪井枝柯敛，水下漳江气色麤。","赖得与君同此醉，醒来愁被鬼揶揄。"],"title":"锺陵见杨秀才"}
