{"author":"王初","id":19160,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["千里南云度塞鸿，秋容无迹淡平空。","人间玉岭清宵月，天上银河白昼风。","潘赋登山魂易断，楚歌遗佩怨何穷。","往来未若奇张翰，欲鲙霜鲸碧海东。"],"title":"书秋"}
