{"author":"曹勋","id":12526,"strains":["平仄仄平○，○仄○仄平。","平平仄平平，仄仄平仄平。","平平仄平仄，仄仄平○平。","仄仄○平仄，平平仄仄○。","平平平仄仄，仄仄平仄平。","仄仄仄平仄，仄仄○平平。","仄仄仄平仄，平仄仄仄平。","仄仄平平仄，仄仄平平平。","平平仄○平，平仄平仄平。","仄仄仄○仄，平仄○仄平。","仄仄平平仄，仄仄平仄平。"],"paragraphs":["严驾发沧浪，行乐从所之。","方诸款青童，隠景朝郁仪。","流金戒前导，玉节纷萎蕤。","运策乘飞电，扬旌耀彩霓。","斑龙承倒景，蠖略翔紫微。","命我发金策，受事临西垂。","白帝启真箓，斟酌合四时。","解带清商馆，置酒璇渊池。","高酣发空谣，群响凄以悲。","海水变苍陆，翻覆如奕棋。","咄叱红尘子，役役何所为。"],"title":"游仙四首  其三"}
