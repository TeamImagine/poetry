{"author":"周贺","id":20132,"strains":["仄仄仄平平仄平，仄平平仄仄平平。","仄平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["夏后客堂黄叶多，又怀家国起悲歌。","酒前欲别语难尽，云际相思心若何。","鸟下独山秋寺磬，人随大舸晚江波。","南徐旧业几时到，门掩残阳积翠萝。"],"title":"送郭秀才归金陵"}
