{"author":"饶节","id":225337,"strains":["仄仄平平平仄平，平平仄仄仄平平。","仄平仄仄仄平仄，平仄平平平仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["白葛乌纱松径遥，溪声激激雨萧萧。","乐山乐水自仁智，争利争名渠市朝。","今日不须沽酒引，他年岂待作诗招。","悬知三十六峰下，祗么相寻共寂寥。"],"title":"赠吕无求县丞约游嵩少"}
