{"author":"释道潜","id":203126,"strains":["平平平平○平仄，仄仄平平○仄仄。","仄平仄仄仄平平，仄仄平平仄○仄。","平平平仄仄○○，仄仄平平平仄仄。","平平仄平平仄○，仄仄平仄仄平仄。","仄平平平平仄平，平平仄仄平平平。","平平○仄○仄仄，仄○仄仄○仄平。","平平仄仄平仄仄，仄仄仄仄○平平。","平平○仄仄平仄，仄仄仄仄平平平。","平平仄○仄平仄，平平仄仄平平平。","平平仄仄平仄仄，仄仄仄仄平平平。","平平仄仄平仄○，平平仄仄○平平。","平○仄仄平平仄，仄仄仄平平平平。","仄平平仄仄平仄，仄仄平仄平平○。"],"paragraphs":["兹山嵯峨冠天下，一径萦云行两舍。","始穷绝顶见招提，碧阁丹楼屹如画。","门前池水滀蜿蜒，座上风雷惊昼夜。","峨眉五台夸壮观，品目真不此为亚。","伟哉南师非世人，开荒辟土初椎轮。","寥寥相望三百载，废兴一一难具陈。","丹丘大士来鼓舞，气象焕发重增新。","投金输赆走南北，法雨所被无涯津。","虚堂选胜得佳处，隆檐巨栋成逡巡。","窗扉洞达舒两目，异景错出罗蓁蓁。","朝云夜月常万顷，寒光炯炯如镕银。","堂中隠几人何似，湛若玉毛悬秋旻。","榜名圆镜示来客，庶使方寸无缁磷。"],"title":"千顷山圆镜堂呈应禅师"}
