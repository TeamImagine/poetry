{"author":"孙应时","id":81995,"strains":["平○仄平平，仄仄平仄仄。","仄平仄○仄，仄仄平仄仄。","平平仄平仄，平仄平仄仄。","仄○仄仄○，平仄平仄仄。","○○仄平仄，仄仄仄○仄。","○平仄○仄，平○平○仄。","仄○平平平，仄○仄仄仄。","仄仄仄仄平，平仄仄平仄。","平平仄平平，平仄仄平仄。","仄平仄仄仄，平仄仄平仄。","仄平平平平，平仄仄平仄。","平仄仄仄○，仄仄平仄仄。","仄平仄平平，○仄仄仄仄。","○平平仄平，平○仄○仄。","仄仄平仄平，平平仄平仄。"],"paragraphs":["君王急搜罗，九土规混一。","蜀山甚疏远，去者今稍密。","夫君伟才具，文字尤炳蔚。","陆沈簿领中，尘雾昏玉质。","正应着台省，邂逅破回遹。","轻舟下三峡，春浪平如席。","揽观山川奇，感叹日月疾。","便好作谏书，胸愤吐堙郁。","薰风御炉香，天陛踏文石。","此时恨见晚，端不负畴昔。","或求西南州，为国抚贫瘠。","因以寿老亲，绣幰围画戟。","日边岂无心，迟子付异日。","离樽聊共持，愁思黯难释。","勇去仍趣归，修途护眠食。"],"title":"送友人杨仲能东下以一蹴自造青云分韵得一字"}
