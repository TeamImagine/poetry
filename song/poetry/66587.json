{"author":"楼钥","id":66587,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["千里贻书慰寂寥，更将尊酒饷今朝。","先生忽已成乌有，用事何因见白超。","醉里谩思鲸吸海，梦回谁悟鹿藏蕉。","何时痛饮论心曲，云满江东望眼遥。"],"title":"许深父饷酒覆于舟中"}
