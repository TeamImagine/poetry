{"author":"苏轼","id":193889,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["二更铙鼓动诸邻，百首新诗间八珍。","已遣乱蛙成两部，更邀明月作三人。","云烟湖寺家家境，灯火沙河夜夜春。","曷不劝公勤秉烛，老来光景似奔轮。"],"title":"次韵述古过周长官夜饮"}
