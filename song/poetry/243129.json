{"author":"李纲","id":243129,"strains":["平平仄平仄平仄，仄仄仄平平仄仄。","仄○○仄仄平平，仄平仄仄平平仄。","仄平仄○平仄○，○仄仄仄平平平。","平仄平仄仄仄仄，○仄仄平平仄平。","仄平平仄○平仄，仄仄仄平平仄仄。","仄○仄仄仄仄平，仄仄平平○仄仄。","平平仄仄○仄平，仄仄仄仄平○平。","平平平仄仄仄仄，仄仄○仄○平平。","平平仄仄平○仄，○仄平平平仄○。","仄○平仄仄平平，平仄仄平平仄仄。"],"paragraphs":["平生爱花被花恼，每见牡丹常绝倒。","自从丧乱减风情，两年不识花枝好。","迩来谪堕烟雨中，行色日与春光浓。","今夕何夕见粲者，颇类寿安千叶红。","岂知黟歙深山里，乃有此花端若此。","不论玉板与鹤鸰，可亚姚黄并魏紫。","嫣然见我如感伤，似诉处此非其乡。","吾衰多病不解饮，对尔叹息空持觞。","人言老境花如梦，献此殷勤情已重。","蜡封瓶贮可多时，惆怅洛阳今不贡。"],"title":"黟歙道中士人献牡丹千叶面有盈尺者为赋此诗"}
