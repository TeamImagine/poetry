{"author":"张舜民","id":196410,"strains":["仄仄仄○平，平仄仄平仄。","仄仄仄仄平，仄仄平仄仄。","仄仄仄仄平，仄仄仄仄仄。","平仄仄平仄，仄仄仄○仄。","平○仄仄仄，仄平仄平仄。","仄仄仄平仄，仄仄仄仄仄。","仄仄仄平平，仄平仄平仄。","平仄平仄○，平仄仄○仄。","仄仄仄○仄，仄仄仄○仄。","平仄○仄平，平平○仄仄。","平仄平平仄，仄仄平平仄。","仄仄仄○仄，○平平平仄。","平仄○平平，仄仄仄仄仄。","仄仄平仄○，仄平平仄仄。","仄平仄○平，平仄仄仄仄。","仄仄仄平仄，仄仄仄平仄。","仄仄仄○平，平仄仄平仄。","○平平？平，仄○仄平仄。","仄仄仄仄平，平仄仄平仄。","仄平平平平，平仄仄仄仄。","平平仄仄仄，仄○仄平仄。","仄仄○平平，仄平平仄仄。","平平仄平仄，仄平平平仄。","平仄仄○平，仄○平仄仄。","仄仄仄平平，平平○仄仄。"],"paragraphs":["狗日去中山，春尽抵冯翊。","闰晦适石城，发轸蒙再谪。","有侄佐晋阴，所幸在肘腋。","儿女本天爱，未免各分北。","同行五六口，出关已登陟。","舍去两京道，右手入大谷。","入谷路崎岖，少前屡颠踬。","秦岭生所闻，今日乃相识。","一舍蹑其跌，两舍跨其脊。","东井闻水声，南箕观簸析。","西历华山小，北瞰黄河赤。","大荔信毫末，中条真拳石。","终夜听猿啼，白昼履虎迹。","俯仰天地间，浩然为一色。","是时甫中元，寒冻地欲坼。","婢仆急榆火，腹背互熏炙。","辗转竟号呼，良久各苏息。","其南差濔迤，稍降已温液。","及至洛水滨，挥汗复畴昔。","乃知高卑殊，能使气令易。","商于固善地，又且近乡国。","感涕荷君恩，死生宁有极。","凡人历艰险，乃心方惊策。","常使处燕安，政如怀鸩毒。","所以古先人，平居犹运甓。"],"title":"度秦岭"}
