{"author":"白居易","id":15984,"strains":["平仄仄平○，○平仄仄平。","平平平仄仄，平仄仄平平。","平仄平平仄，平平仄仄○。","仄平平仄仄，仄仄仄平○。","平仄平平仄，平平仄仄平。","○平仄平仄，平仄仄○平。"],"paragraphs":["江景又妍和，牵愁发浩歌。","晴沙金屑色，春水麹尘波。","红簇交枝杏，青含卷叶荷。","藉莎怜软暖，憩树爱婆娑。","书信朝贤断，知音野老多。","相逢不闲语，争奈日长何。"],"title":"春江闲步赠张山人"}
