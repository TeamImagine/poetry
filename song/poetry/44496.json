{"author":"范成大","id":44496,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["万象当楼黼绣张，阑干一士立苍茫。","云堆不动山深碧，星出无多月淡黄。","宿鸟尽时犹数点，归鸿惊处更斜行。","松陵政有鲈鱼上，安得长竿坐钓航。"],"title":"晚登木渎小楼"}
