{"author":"王庭珪","id":238264,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平仄仄仄仄平平。"],"paragraphs":["病夫投老入城闉，到处逢人说使君。","岂料骑驴冲大尹，政须扛鼎识奇文。","池生春草何曾梦，枫落吴江误所闻。","更愿兼收湖海士，当令冀北马空群。"],"title":"谒魏彦成郎中"}
