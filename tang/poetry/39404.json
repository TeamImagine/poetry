{"author":"寒山","id":39404,"strains":["平平仄仄平平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。","仄仄仄平仄平仄，平平平仄仄平平。"],"paragraphs":["云山叠叠连天碧，路僻林深无客游。","远望孤蟾明皎皎，近闻群鸟语啾啾。","老夫独坐栖青嶂，少室闲居任白头。","可叹往年与今日，无心还似水东流。"],"title":"诗三百三首 一二三"}
