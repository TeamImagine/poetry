{"author":"方岳","id":127244,"strains":["仄仄平平平仄平，平平平仄仄平平。","平平平仄仄平仄，仄仄平平平仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["空谷跫然余故人，且谈风月未论文。","长房仙去几何日，陆羽泉边多少云。","谁向唐诗参句律，只将周易对炉熏。","纵无今古飞谈屑，稼穑平生亦饱闻。"],"title":"次韵费司法  其三"}
