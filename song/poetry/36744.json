{"author":"陆游","id":36744,"strains":["仄仄仄平仄仄平，仄平仄仄仄平平。","仄平平仄仄平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万卷纵横眼欲枯，老犹闭户诵唐虞。","故人谁复访生死，邻父幸能通有无。","云子翻匙新稻饭，天吴坼绣旧衣襦。","时平得掩松根骨，也胜王孙泣路隅。"],"title":"自夏秋匮甚慨然有感"}
