{"author":"李商隐","id":22588,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["迢遰高城百尺楼，绿杨枝外尽汀洲。","贾生年少虚垂泪，王粲春来更远游。","永忆江湖归白发，欲回天地入扁舟。","不知腐鼠成滋味，猜意鸳雏竟未休。"],"title":"[安定]城楼"}
