{"author":"郭印","id":250116,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["春色平分又六宵，天生良弼佐皇朝。","豸冠凛凛周行肃，虎节煌煌蜀地饶。","已喜月卿还旧物，更看斗极转高标。","仁人自合超诸数，鹤算龟龄未是遥。"],"title":"寿汤总领  其一"}
