{"author":"崔与之","id":85002,"strains":["平仄平平仄仄平，平平平仄仄平仄。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["吴蜀相通一水长，闻公西土意差彊。","人谋合处天心顺，民力宽时国势张。","参井光芒摇戟纛，关河事业耀旗常。","雪山自是西人重，赤舄归来早趣装。"],"title":"送聂侍郎子述  其二"}
