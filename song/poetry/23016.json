{"author":"王十朋","id":23016,"strains":["平平仄○仄，仄平仄仄平。","仄○仄平仄，○平仄平平。","平平仄仄仄，平仄○○平。","平平仄平仄，仄仄平仄平。","平平仄仄平，仄仄平○平。","平平仄平平，平仄平仄○。","平仄仄仄仄，仄平平仄平。","仄平平仄平，仄仄仄仄平。","仄平平仄平，○平仄平平。","平平仄平平，平仄仄平平。","仄仄平平平，平仄平平平。","仄平平平平，平仄仄平平。","平平仄平仄，平平○平平。","仄仄仄平仄，平仄平○平。","仄平平仄仄，仄仄平○仄。"],"paragraphs":["归来日弹铗，食无肉与鱼。","却将种花地，町畦毓嘉蔬。","骄阳每抱瓮，时雨亲荷鉏。","青青有生意，令我颜色舒。","宁忧馑与饥，亦有瓶中储。","前身老阇梨，蔬气端未除。","文字亦宿业，复生鱼蠹书。","蠹书仍食蔬，苦淡味有余。","况兹清净根，分来自僧居。","端能纳须弥，聊尔秀郊墟。","洗我腥膻肠，襟宇生清虚。","岂惟陶渊明，吾亦爱吾庐。","荒园涉成趣，枯藤当安舆。","困枕案头卷，饥著盘中菹。","孔门陈蔡色，借问何如予。"],"title":"种蔬"}
