{"author":"吕本中","id":247413,"strains":["平平仄仄仄平平，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平畴一望黍禾稀，远树峰峦天外微。","水国虾留当鲙鲊，乡园桑尽典秋衣。","连翩羽檄荒林下，绎络征书塞上飞。","可是三分才溢额，那知鸿雁野号归。"],"title":"秋兴  其一"}
