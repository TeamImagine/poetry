{"author":"项安世","id":53426,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["吟罢随州路口诗，先生书剑此东之。","边城它日无斯士，病叟中年惜所知。","出处如今方永隔，逢迎何处是前期。","故人若问孙文宝，闭户焚香读坎离。"],"title":"用韵送倪教授千里"}
