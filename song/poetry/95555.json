{"author":"赵师秀","id":95555,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["病不窥园经一月，更无人迹损青苔。","池禽引子衔鱼去，野蔓开花上竹来。","亦欲鬓毛休似雪，争如丹汞只为灰。","秋风昨夜吹寒雨，有梦南游到海回。"],"title":"寄徐丞"}
