{"author":"壶弢","id":159043,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["曲径芳塘百亩园，更无烦暑碍风烟。","留春庭院花如锦，迎月楼台柳舞绵。","邺架插书金屋底，秦筝度曲绿衣前。","主人宴罢归来晚，银烛高烧月午天。"],"title":"题沈知丞园"}
