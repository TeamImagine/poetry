{"author":"吕陶","id":186402,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["尝驰别乘走龙沙，过尽春寒始到家。","已置功名如外物，只凭诗酒作生涯。","回头忽上青云路，洗眼重看紫禁花。","百日丝纶君定掌，文章从此灿朝霞。"],"title":"和礼部孔经甫斋宫三首  其三"}
