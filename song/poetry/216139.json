{"author":"张耒","id":216139,"strains":["平仄平平仄平仄，○仄仄平平仄仄。","仄平仄仄仄平平，平平仄仄平平仄。","平平平平仄平仄，仄仄平平仄○仄。","仄平仄仄仄仄平，仄仄仄平平仄仄。","平平仄平平仄仄，仄平平仄平○仄。","平平平仄仄○平，仄平平平仄平仄。","仄仄○○平仄平，平平仄仄仄平平。","○平仄仄平平仄，仄仄平平仄仄平。"],"paragraphs":["唐日西颓半明灭，长彗扫天流战血。","六龙不复入东都，连昌已有狐狸穴。","宫前茫茫洛阳路，汉甲胡兵几回度。","火焚马蹴百战场，尽是旧时歌舞处。","游魂不归宫树老，茂陵金玉人间宝。","春耕迤逦上空山，夜燐青荧照秋草。","女几巉巉青插天，东流洛水自潺湲。","兴亡一觉繁华梦，只有山川似旧年。"],"title":"和陈器之诗四首 吊连昌"}
