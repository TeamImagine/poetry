{"author":"李纲","id":242700,"strains":["仄平仄仄○，平仄仄平仄。","仄平平仄平，仄仄平○仄。","仄平平仄平，仄仄仄平仄。","仄平平仄平，仄仄仄平仄。","平平平仄仄，仄仄平仄仄。","平平仄仄仄，仄仄平仄仄。","仄平○仄仄，平仄仄平仄。","仄平○平仄，平仄仄平仄。","仄平仄仄平，平仄○仄仄。","平○仄仄仄，平仄平仄仄。","平平平平平，仄仄平平仄。"],"paragraphs":["杜陵老布衣，饥走半天下。","作诗千万篇，一一干教化。","是时唐室卑，四海事戎马。","爱君忧国心，愤发几悲咤。","孤忠无与施，但以佳句写。","风骚到屈宋，丽则凌鲍谢。","笔端笼万物，天地入陶冶。","岂徒号诗史，诚足继风雅。","使居孔氏门，宁复称赐也。","残膏与賸馥，霑足沽丐者。","呜呼诗人师，万世谁为亚。"],"title":"读四家诗选四首 子美"}
