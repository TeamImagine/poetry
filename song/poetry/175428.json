{"author":"刘敞","id":175428,"strains":["平平平仄仄平平，仄仄平平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["承明持槖倦徂年，自陕分符得近关。","人物风流二南后，山河形势两周间。","莫嗟落魄书犹白，共许优游鬓未斑。","数醉申湖好风月，传车行且趣君还。"],"title":"送陕府祖学士"}
