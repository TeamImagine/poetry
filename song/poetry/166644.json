{"author":"韩信同","id":166644,"strains":["平平平仄平仄仄，平仄平仄平平仄。","○平○仄仄仄○，○平仄仄平平仄。","平平仄平平仄仄，仄仄仄仄平平仄。","仄平平○平○仄，仄仄仄平平仄仄。","仄○平平仄平仄，平平仄仄平平仄。","平平仄仄仄仄仄，仄仄仄平○仄仄。","仄○平平仄○仄，平平平平仄平仄。","仄仄平平平仄仄，仄仄平平仄○仄。","仄○平仄仄平平，○仄平平仄平仄。"],"paragraphs":["妖星隳地芒角赤，龙剑悲吼风萧瑟。","中原王气挽不回，将军一死鸿毛掷。","秦家小儿真戏剧，播弄造化摇枢极。","指雠为亲忠且逆，只手上遮天眼碧。","九重茫茫隔天日，无由下烛臣愚直。","臣愚万死不足惜，国耻未湔犹愤激。","古坟埋冤血空沥，西风年年土花蚀。","我恐精忠埋不得，白日英魂土中泣。","请将衰骨斵苔痕，献作吾皇补天石。"],"title":"岳王墓"}
