{"author":"元稹","id":14723,"strains":["仄平平仄仄平平，平仄平平仄仄平。","平仄平平仄仄仄，仄平平平仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["莫嗟虚老海壖西，天下风光数会稽。","灵泛桥前百里镜，石帆山崦五云溪。","冰销田地芦锥短，春入枝条柳眼低。","安得故人生羽翼，飞来相伴醉如泥。"],"title":"寄乐天"}
