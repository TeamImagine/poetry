{"author":"彭汝砺","id":201554,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄仄平。","平平仄仄平平仄，平仄平平仄仄平。"],"paragraphs":["子夏今为河上居，诸生从此望夷涂。","圣贤事业长难合，仁义生涯未至迂。","盛德固能苏弊俗，明时安忍作潜夫。","鞭驽欲副新诗念，争奈曾参性质愚。"],"title":"和济叔兄书斋言志  其一"}
