{"author":"朱熹","id":54612,"strains":["仄平仄仄仄，仄仄○平○。","仄仄仄仄平，平平仄平平。","仄仄仄平平，平仄仄平平。","仄仄仄平平，平仄仄平平。","平平仄仄○，仄仄平平平。","○仄平仄仄，平平平仄平。"],"paragraphs":["白烟竟日起，雨晦苍山深。","老菊不复妍，丹枫满高林。","抱病寝斋房，窗户结愁阴。","起望一舒情，遐眺豁烦襟。","人生亦已劳，世路方崎嵚。","且咏招隠作，无为名迹侵。"],"title":"即事偶赋"}
