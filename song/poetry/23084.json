{"author":"王十朋","id":23084,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄仄仄，仄仄仄平平仄平。"],"paragraphs":["端似中山梦得诗，海中仙果子生迟。","况当首夏清和后，更遇千秋启建时。","祝尔愿同彭祖寿，命名聊效小苏儿。","吾家种德已数世，庭户合生兰与芝。"],"title":"昌龄四月十九日得男请名于予命之曰迟"}
