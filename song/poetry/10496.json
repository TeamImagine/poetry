{"author":"朱松","id":10496,"strains":["平平仄平仄，仄仄平仄平。","平平仄平仄，平仄平平平。","○仄平平仄，仄平平仄平。","仄仄平仄平，○平平仄平。","仄仄○平仄，平平平○平。","仄平仄平仄，仄仄平平平。","平平平平仄，仄仄平平平。","○○仄仄平，平仄仄仄平。"],"paragraphs":["东山在眉宇，未到心郁纡。","流泉撞哀玉，清洌生菖蒲。","闻有婵娟子，弃家来结庐。","窈窕云雾窗，参差冰玉肤。","绝粒屏香节，仙姿清且腴。","迩来隠身去，冷落愁臞儒。","灵方无由乞，石斗移根须。","相看意已消，何必见子都。"],"title":"记草木杂诗七首 菖蒲"}
