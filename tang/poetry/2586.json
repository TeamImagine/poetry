{"author":"杜甫","id":2586,"strains":["平平仄仄平平仄，仄平平平平仄仄。","仄仄平平仄平仄，仄平平平仄仄仄。","平平仄仄仄平平，平平仄平○仄仄。","仄平仄仄平仄○，平平仄仄平平仄。","仄平仄仄平○平，仄仄仄仄仄○平。","仄仄仄平仄平仄，平仄仄仄平平○。","仄○仄○仄，平仄仄仄平。","仄平仄仄仄，仄仄平平平。","平仄○○仄平仄，平平仄仄平平仄。","仄仄平平仄仄平，平平仄仄○平仄。","○○仄平○仄仄，仄平仄仄平平仄。","平平仄仄平仄平，仄平平仄平○平。","平仄平仄平仄平，仄平仄仄平平平。","仄平○仄仄仄仄，平平○仄○平平。"],"paragraphs":["诸公衮衮登台省，广文先生官独冷。","甲第纷纷厌粱肉，广文先生饭不足。","先生有道出羲皇，先生有才过屈宋。","德尊一代常𫐘轲，名垂万古知何用。","杜陵野客人更嗤，被褐短窄鬓如丝。","日籴太仓五升米，时赴郑老同襟期。","得钱即相觅，沽酒不复疑。","忘形到尔汝，痛饮真吾师。","清夜沈沈动春酌，灯前细雨檐花落。","但觉高歌有鬼神，焉知饿死填沟壑。","相如逸才亲涤器，子云识字终投阁。","先生早赋归去来，石田茅屋荒苍苔。","儒术于我何有哉，孔丘盗跖俱尘埃。","不须闻此意惨怆，生前相遇且衔杯。"],"title":"醉时歌"}
