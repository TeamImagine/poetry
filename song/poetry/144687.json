{"author":"陈杰","id":144687,"strains":["仄平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["嫩黄裹册印如斗，传教打门惊昼眠。","又见朔平新改岁，独怜绛老不知年。","绣衣春立层霄上，黍律阳回七日前。","更愿时和戢豺虎，一犁归种久荒田。"],"title":"冬至前七日青崖分送新历"}
