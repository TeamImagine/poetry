{"author":"徐夤","id":33873,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["人事飘如一炷烟，且须求佛与求仙。","丰年甲子春无雨，良夜庚申夏足眠。","颜氏岂嫌瓢里饮，孟光非取镜中妍。","平生生计何为者，三迳苍苔十亩田。"],"title":"人事"}
