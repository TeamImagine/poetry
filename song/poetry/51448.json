{"author":"喻良能","id":51448,"strains":["平平仄平平，仄仄仄仄仄。","○平仄平仄，仄仄仄平仄。","平平仄○平，仄仄平仄仄。","仄仄仄平平，仄仄仄平仄。","仄仄仄平○，平平仄平仄。","仄仄平平平，仄平平○○。","平仄平仄○，平仄仄平仄。"],"paragraphs":["幽居迩郊原，出户目已了。","闲携一枝竹，散步及秋晓。","寒烟引轻云，澹澹萦木杪。","矫首瞩层穹，转盼失飞鸟。","野潦浄荒陂，惊飚泛枯筿。","世态徒营营，此心殊了了。","佳处谁与论，聊用付清醥。"],"title":"秋晓野步"}
