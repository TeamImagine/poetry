{"author":"蔡襄","id":135715,"strains":["平平平仄仄，○○仄平平。","平○○平平，仄仄平平平。","平仄平平仄，平平仄平○。","平平平仄平，仄仄仄平平。","仄仄平仄仄，平○平仄○。","平仄仄平仄，平仄平平平。","仄仄平仄仄，平平仄平平。","仄仄仄仄仄，平平平平平。","仄仄仄仄○，平○仄平平。","平仄平平仄，○○平仄平。"],"paragraphs":["君为滁上守，乘间务幽寻。","群从留山阿，美望穷前林。","良宴追佳赏，高亭旷遐临。","烟云无定姿，水石唯清音。","静见鱼鸟适，遥闻鸡犬深。","时节屡丰有，民里无欺侵。","岂独延众物，因兹托冲襟。","大笔每绝唱，芳樽宁孤斟。","别日念已长，来期讵能今。","安得凌风翰，相从殚岁阴。"],"title":"寄题滁州丰乐亭"}
