{"author":"姜特立","id":32060,"strains":["仄仄仄平仄，平平仄仄平。","仄平平仄仄，仄仄仄平平。","○仄平平仄，平平仄仄平。","平平仄平仄，平仄○平平。","仄仄平仄○，仄平平仄平。","平平平仄仄，仄仄仄平平。"],"paragraphs":["一日死生隔，平生父子休。","暮龄逢逆境，老泪湿清秋。","浪急珠沉海，天昏壑失舟。","烟霄落雕鹗，天厩丧骅骝。","万里车轴折，百年江汉流。","吾生今已矣，世事付悠悠。"],"title":"哭仲子"}
