{"author":"李庭","id":171146,"strains":["平平仄仄○平平，仄仄平仄平平平。","○仄仄平○仄仄，平平仄仄平平平。","平平平○仄仄仄，平平仄仄平○平。","平仄平平仄仄仄，平平○仄○平平。","仄平仄仄仄平仄，仄平仄仄○平平。","平○○仄仄仄仄，○平仄仄平○平。","仄平平仄仄平仄，仄平平仄平平平。","仄平仄仄仄平仄，○平仄仄平平○。","仄平平仄仄仄仄，仄平平仄平平平。","仄○○仄仄仄仄，仄○平仄○○平。","仄平○仄仄仄仄，平平仄仄平平平。","平平仄仄平仄仄，○平仄仄平平平。","仄平仄仄仄平仄，仄仄仄仄○平平。"],"paragraphs":["年来百念如寒灰，老眼慵向时人开。","犹有爱山缘未断，芒鞋信步东岩隈。","东岩幽胜甲晋境，寒藤古木生苍苔。","谁凿云根泄海眼，惊波深泻如奔雷。","衲僧具眼觑天奥，作亭闯尔临渊洄。","亭中空洞纳万象，收奇揽秀无遗材。","倚阑清坐洗尘念，洒然冰雪涵灵台。","上方一目尽千里，劳筋未暇穷崔嵬。","百年名刹烬一炬，可怜金碧成蒿莱。","世间兴废岂足道，会看穹壤论三灾。","短生乘化不暂驻，须臾变化随风埃。","心知所历皆梦境，题诗漫识吾曾来。","下山一笑便陈迹，但见白塔苍烟堆。"],"title":"游广胜寺东岩"}
