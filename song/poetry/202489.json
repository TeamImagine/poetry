{"author":"陆佃","id":202489,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["百花羞缩敢争先，雨露仍随爱惜偏。","青帝拟教春一见，素娥留待月重圆。","相逢可惜非三月，自叹无因更少年。","终日倚阑看不足，直须风雨送归天。"],"title":"依韵和再开芍药十六首  其二"}
