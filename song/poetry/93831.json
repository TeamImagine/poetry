{"author":"戴复古","id":93831,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，仄平平仄平。","平平仄平仄，平仄仄平平。"],"paragraphs":["恳切金章奏，精诚玉帝知。","稻粱民性命，丰歉国安危。","苗秀方成实，雨来还及时。","人能合天意，天亦顺人为。"],"title":"江西壬辰秋大旱饥临江守王幼学监簿极力救民癸巳夏不雨几成荐饿监簿祷之甚切终有感于天  其一"}
