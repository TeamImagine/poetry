{"author":"陆游","id":39706,"strains":["仄○仄平平，仄仄仄仄仄。","平平平仄○，平仄仄平仄。","平○仄仄平，仄仄仄仄仄。","仄平○仄平，平仄仄平仄。","仄仄仄仄平，平○仄○仄。","○平仄平仄，仄仄平平仄。","仄平仄○仄，平仄平仄仄。","仄平仄仄仄，平仄仄仄仄。","仄仄仄平平，平仄仄平仄。","平平仄仄○，仄仄平仄仄。","仄平平仄仄，仄仄平仄仄。","平平仄仄平，平仄仄仄仄。","仄平平仄仄，仄仄仄仄仄。","○平平平平，仄仄平仄仄。"],"paragraphs":["昔闻若耶村，意象乃物外。","皤然阡陌间，来往几鲐背。","无论百岁翁，甲子数至再。","我来亲见之，殊未辍耕耒。","曩事一一言，多闻杂谆诲。","回头指丁壮，此是曾玄辈。","有翁又过我，家有孙五代。","指呼取斗酒，山果杂细碎。","顾我使云年，惭缩不能对。","恭惟大父行，不觉投杖拜。","养生惟一啬，此在吾术内。","翁能信践之，成就乃尔大。","我今才耄及，耳目已愦愦。","长庚虽余辉，敢与明月配。"],"title":"若耶村老人"}
