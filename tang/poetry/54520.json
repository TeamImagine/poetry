{"author":"常建","id":54520,"strains":["平仄仄平仄，仄仄平平仄。","平仄○仄平，平平仄平仄。","平平○平仄，平仄平仄仄。","仄仄平仄平，仄平平平仄。","仄平仄○仄，平仄仄仄平。","仄仄仄平仄，平平平仄平。","仄○仄○仄，仄仄平平平。","仄仄仄○○，平平仄仄平。"],"paragraphs":["明月照高阁，彩女褰罗幕。","歌舞临碧云，箫声沸珠箔。","青鸾临南海，天上双白鹤。","万里齐翼飞，意求君门乐。","玉霄九重闭，金锁夜不开。","两翅自无力，愁鸣云外来。","态深入空贵，世屈无良媒。","俛仰顾中禁，东飞白玉台。"],"title":"古意三首 二"}
