{"author":"韩愈","id":10247,"strains":["仄平平仄仄平平，仄仄平平仄仄平。","仄平仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一封朝奏九重天，夕贬潮州路八千。","欲为圣朝除弊事，肯将衰朽惜残年。","云横秦岭家何在，雪拥蓝关马不前。","知汝远来应有意，好收吾骨瘴江边。"],"title":"左迁至蓝关示侄孙湘"}
