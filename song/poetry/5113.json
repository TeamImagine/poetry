{"author":"释正觉","id":5113,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["红炉焰里结冰霜，收拾侬家妙有方。","舌本要资云水味，鼻端相助蕨薇香。","扫归茅舍闲堆雪，坐照金盘浄发光。","去去道人成底事，芳滋许我沃枯肠。"],"title":"端禅人丐盐求颂"}
