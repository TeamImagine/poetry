{"author":"黄彦平","id":252688,"strains":["仄仄平平平，仄仄平平仄。","平平平仄仄，仄仄平平仄。","仄平仄仄平，仄仄仄平仄。","平平仄平仄，仄仄○平仄。","仄平平仄平，？仄平○仄。","仄平平平仄，仄平仄○仄。"],"paragraphs":["往者东门瓜，近接咸阳道。","炎风沉玉甃，宿露薅瑶草。","召平磊落人，此亦有何好。","常时玩钩带，不复叹枯槁。","武陵桃易华，甪里芝难老。","战争兹云始，贱贫傥长保。"],"title":"乐府杂拟  其四"}
