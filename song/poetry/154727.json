{"author":"董嗣杲","id":154727,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["海国风涛拥万寻，此躯何翅直千金。","涉波直现昻藏相，结屋还坚报施心。","圗得诸方传转智，幸存一半有观音。","阴廊谁立苔碑在，只载三朝法驾临。"],"title":"五丈观音"}
