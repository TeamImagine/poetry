{"author":"刘敞","id":175324,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["王侯功业等山河，谢傅风流倦燮和。","治第由来处穷僻，赏心曾是极酣歌。","岁寒松竹孙枝在，诗罢池塘宿草多。","闻道将军亦爱客，春游不问主人过。"],"title":"同济川题王金吾园亭"}
