{"author":"朱弁","id":247745,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄仄仄，平平仄仄平平平。"],"paragraphs":["新醅滃滃溢瓶盆，漱石秋泉带雨浑。","翡翠杯深云液凝，鸬鹚杓满月波翻。","照人光入樽罍莹，流齿香随语笑喷。","巳拼扶头日三丈，朝酲未解任昏昏。"],"title":"秋泉次韵"}
