{"author":"韦庄","id":33187,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["驱驰曾在五侯家，见说初生自渥洼。","鬃白似披梁苑雪，颈肥如扑杏园花。","休嫌绿绶嘶贫舍，好著红缨入使衙。","稳上云衢千万里，年年长踏魏堤沙。"],"title":"代书寄马"}
