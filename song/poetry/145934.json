{"author":"释行海","id":145934,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["平原漠漠带晴川，秋草秋风又一年。","尧舜不知今日事，烟霞同结几生缘。","未闻世道如弦直，应怪鸥身似雪鲜。","临水登山情亦懒，枕书闲向北窗眠。"],"title":"和浩师书事"}
