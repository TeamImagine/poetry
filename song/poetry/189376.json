{"author":"沈辽","id":189376,"strains":["仄平仄平仄，仄仄仄仄平。","仄仄仄仄仄，平仄仄平平。","仄仄平平平，平仄仄仄平。","○平仄仄仄，平仄仄仄平。","○仄平仄平，平仄仄平平。","仄仄仄仄○，仄平平仄○。","平平仄仄仄，仄○仄平平。","○仄仄仄平，平仄○○平。","○平仄仄仄，仄仄仄平平。"],"paragraphs":["读书北轩下，独玩太古清。","稚子请我说，糟粕顾何明。","念彼硁硁人，方起浩浩情。","遗兹以蹈彼，于理或易平。","深愧邹鲁生，章句誓成名。","记问数寸间，孰知躬所行。","为人鬻所有，利如九河倾。","中性或易迁，吾志将难撄。","泛然美造化，庶使学躬耕。"],"title":"稚子"}
