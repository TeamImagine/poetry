{"author":"白居易","id":16354,"strains":["○仄仄仄仄仄○，仄仄仄仄仄仄○。","仄仄仄仄仄仄仄，平仄平仄平平平。","仄○仄平平仄仄，○仄仄平平仄平。","仄平平仄平平仄，仄仄平平○仄平。","平平平仄平仄仄，仄仄仄平○仄平。","○平仄仄○○仄，仄仄平平仄仄平。"],"paragraphs":["三十四十五欲牵，七十八十百病缠。","五十六十却不恶，恬淡清净心安然。","已过爱贪声利后，犹在病羸昏耄前。","未无筋力寻山水，尚有心情听管弦。","闲开新酒尝数盏，醉忆旧诗吟一篇。","敦诗梦得且相劝，不用嫌他耳顺年。"],"title":"耳顺吟寄敦诗梦得"}
