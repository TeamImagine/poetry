{"author":"许月卿","id":141027,"strains":["平平仄仄仄平平，平仄平平仄仄平。","平仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["殷勤教我琵琶篇，年友胸中炯炯然。","公瑾风流酹江月，孔明礼乐中兴年。","君臣可谓逢千载，南北须教总一天。","水调歌中休惜别，月明千里共婵娟。"],"title":"香潭八首  其三"}
