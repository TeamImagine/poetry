{"author":"陆游","id":33719,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雷动江边鼓吹雄，百滩过尽失途穷。","山平水远苍茫外，地辟天开指顾中。","俊鹘横飞遥掠岸，大鱼腾出欲凌空。","今朝喜处君知否，三丈黄旗舞便风。"],"title":"初发夷陵"}
