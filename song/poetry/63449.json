{"author":"周孚","id":63449,"strains":["仄仄平平仄，平平仄仄平。","平平仄仄仄，仄仄仄平平。","平仄平平仄，平平仄仄平。","平平仄仄仄，平仄仄平平。"],"paragraphs":["百丈寒岩塔，孤篷倦客船。","来迎十里外，相识五年前。","天迥方斜日，林深忽暝烟。","平生戒三宿，为汝复凄然。"],"title":"丙戌重五后一日予与同舟三人游虎丘庚寅岁予亦以是日至枫桥望虎丘塔迫日莫叹息而去"}
