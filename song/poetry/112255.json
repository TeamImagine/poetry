{"author":"张齐贤","id":112255,"strains":["仄仄平平平仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一百年来烟爨同，衣冠江左慕家风。","儿孙歌舞诗书内，乡党优游礼让中。","孝弟筠编争纪录，门闾天语赐褒崇。","莫将六阙方朱氏，叶叶蒸尝奉始终。"],"title":"豫章胡氏华林书堂"}
