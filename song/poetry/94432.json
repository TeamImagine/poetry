{"author":"蔡沈","id":94432,"strains":["仄平平平平，仄仄平平仄。","平平仄仄平，仄仄仄仄○。","仄仄平仄仄，○平仄平平。","平平○仄○，仄仄○平○。","平平仄○仄，平平仄平平。","平平仄平平，仄仄平○○。","○平仄平仄，○平○仄平。"],"paragraphs":["我来灵岩游，坐石披蒙葺。","翛然忘世纷，便欲脱屣从。","外峻悬绝磴，中宽峙高峰。","精庐三数间，岁久苍苔封。","寒藤结暝色，秋花敛愁容。","哀猿发清声，月影山重重。","扁舟暮江下，疏林闻夜锺。"],"title":"游灵岩分韵得从字"}
