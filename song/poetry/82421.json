{"author":"孙应时","id":82421,"strains":["平平平仄仄平平，仄仄平平仄仄平。","平仄平平仄平仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["长江风景旧闻知，雪里经行亦大奇。","官舍荒凉乏松竹，边城清晏少文移。","有时怀古登临久，自省无才职分卑。","白日闭门还独笑，读书吾亦太营私。"],"title":"和项平父送别  其二"}
