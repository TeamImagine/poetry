{"author":"陆游","id":37291,"strains":["仄仄仄仄平，仄仄仄平仄。","平平仄平仄，平仄仄仄仄。","平平仄仄仄，仄仄平平仄。","仄平仄平平，平仄平仄仄。","仄平仄仄仄，仄仄仄仄仄。","平平仄仄仄，仄仄仄平仄。"],"paragraphs":["井地以养民，整整若棋画。","初无甚贫富，家有五亩宅。","哀哉古益远，祸始开阡陌。","富豪役千奴，贫老无寸帛。","困穷礼义废，盗贼起蹙迫。","谁能讲古制，寿我太平脉。"],"title":"岁暮感怀十首以余年谅无几休日怆已迫为韵  其一○"}
