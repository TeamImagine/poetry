{"author":"陆游","id":40322,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["病卧虚斋一味慵，今年春事又成空。","箨龙奋迅风雷际，木笔凋零雾雨中。","平野草深黄犊健，断溪水长画船通。","小儿偶得官楼酒，鲎醢䲡干一醉同。"],"title":"春晚小饮"}
