{"author":"陆游","id":41573,"strains":["仄平仄平仄仄平，平平仄仄仄平平。","平平平仄平平仄，仄平仄仄平○仄。","○平仄○仄仄平，平平仄仄○平平。","仄仄平仄仄，仄仄仄○平。","仄仄平仄平仄仄仄，仄仄平仄仄平仄平。","仄仄○平仄平仄，平平仄仄仄平平。","仄仄平平仄仄仄，平仄平仄平仄○？平。","平仄仄仄仄平平，仄○○仄平仄平平平。","仄仄仄仄平平平，平平仄仄仄仄平。"],"paragraphs":["不痴不聋不作翁，平生与世马牛风。","无材无德痴顽老，尔来对客惟称好。","相风使帆第一筹，随风倒柁更何忧。","亦不求作佛，亦不愿封侯。","亦不须脱裘去换酒，亦不须卖剑来买牛。","甲第从渠餍粱肉，貂蝉本自出兜鍪。","燮理阴阳岂不好，才得闲管晴雨如鹁鸠。","辛苦筑垒拂云祠，不如吟啸风月登高楼。","尔作楚舞吾齐讴，身安意适死即休。"],"title":"醉歌"}
