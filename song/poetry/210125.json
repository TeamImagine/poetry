{"author":"秦观","id":210125,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄平平平。"],"paragraphs":["东归行路叹贤哉，碧落新除宠上才。","白傅林塘随画去，吴山花鸟入诗来。","唱酬自有微之在，谈笑应容逸少陪。","除此两翁相见外，不知三径为谁开。"],"title":"呈公辟"}
