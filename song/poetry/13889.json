{"author":"宋祁","id":13889,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["汉皋烟浪泼醅春，弭节江干一问津。","南浦草平偏送客，大堤花晚欲留人。","归心怨逐摇摇旆，尺素愁迷六六鳞。","湘册聚萤嵇几静，露轩香粉暗书筠。"],"title":"朱舜卿南游有寄"}
