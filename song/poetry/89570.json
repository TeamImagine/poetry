{"author":"周端臣","id":89570,"strains":["仄平仄仄仄平平，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["籀文漫灭藓花残，胆怯旁人不敢看。","飞去暗防风雨夜，握来光射斗牛寒。","曾成歃血诸侯约，肯受无鱼下客弹。","宝匣秘藏英气在，提携终拟斩楼兰。"],"title":"古剑"}
