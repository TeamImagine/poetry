{"author":"王十朋","id":22109,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["佳气光芒蔼剑池，庆门呈瑞应熊罴。","人间秋色平分际，天上冰轮欲满时。","何处楚丘占季子，自应无忌似牢之。","姮娥预把蟾宫桂，岁岁飘香荐寿卮。"],"title":"季令生日"}
