{"author":"范成大","id":43602,"strains":["仄平仄仄仄平平，平仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["至音岂寂透希夷，珍重幽田为发挥。","妙用何关新卷叶，圆通自有倒闻机。","梦中鼓响生千偈，觉后舂声失百非。","寄语爵阴吞贼道，玉床安稳坐朱衣。"],"title":"复作耳鸣二首  其一"}
