{"author":"魏了翁","id":103201,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["风雨盲程不少宽，告焉藐藐似殷顽。","苦于风月佳时竞，甘向云霓望处悭。","天象自从盈里缺，人心正要用时闲。","浩然此乐无时极，应笑徽之兴尽还。"],"title":"翌日对客雨中再和"}
