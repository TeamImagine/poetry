{"author":"周紫芝","id":240689,"strains":["平平○平平，仄仄仄平仄。","平平平平平，平仄仄平仄。","平平平仄平，仄仄平仄仄。","平平仄仄仄，仄仄仄平仄。","平平平仄仄，平平仄平仄。","平平仄仄平，仄仄平仄仄。","仄○仄平平，仄平○仄仄。","仄仄仄平平，仄平平仄仄。","平平仄仄仄，平平仄平仄。","平仄平仄平，平仄仄仄仄。"],"paragraphs":["秋风吹孤鸿，浩荡去乡国。","心悲淮山秋，家近楚江侧。","囊无狐白裘，奈此风雨夕。","经营尺寸地，便可寄幽寂。","砖炉规旧制，蒲团买新织。","虽无琢兽红，可醉珠履客。","会当与狸奴，曲肱分坐席。","急雪度寒飇，夜窗鸣淅沥。","诗成几醉梦，残缸耿虚壁。","何必游八关，吾手自可炙。"],"title":"砖炉"}
