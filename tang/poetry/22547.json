{"author":"李商隐","id":22547,"strains":["仄仄平平平平平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["苦竹园南椒坞边，微香冉冉泪涓涓。","已悲节物同寒雁，忍委芳心与暮蝉。","细路独来当此夕，清尊相伴省他年。","紫云新苑移花处，不取霜栽近御筵。"],"title":"野菊"}
