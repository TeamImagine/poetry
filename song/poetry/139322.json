{"author":"陈著","id":139322,"strains":["平平平仄仄平平，仄仄平平平仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["光风颜色雪髯鲜，已到人闲稀有年。","心好共称生下佛，身闲自谓饮中仙。","安贫真味齐眉馈，养善良方高枕眠。","更看镫宵儿迎妇，一家春与月团圆。"],"title":"寿同父兄七十二首  其一"}
