{"author":"范仲淹","id":233002,"strains":["平仄平平平，仄平○仄平。","平平仄仄○，仄仄平平平。","平仄仄平仄，平平仄平仄。","仄仄平仄仄，仄平仄平仄。","平平仄仄平，平平○仄平。","平平平平平，平仄○仄○。","○仄仄平仄，平平仄○仄。","平仄仄仄平，平平仄平仄。","仄平平仄仄，仄仄仄平平。","仄平平仄平，仄仄平仄平。","仄仄仄平平，仄平○仄仄。","平仄仄仄○，仄○仄平仄。","仄仄平平仄，仄平平平○。","仄平仄仄仄，平平仄平平。","平平平仄○，平仄仄平平。","平平仄平仄，平○仄○仄。","仄仄仄平○，○平仄平仄。","平平仄平平，仄平平仄仄。"],"paragraphs":["天地何风流，复生王子猷。","黄金买碧鲜，绿玉排清秋。","非木亦非草，东君岁寒宝。","耿耿金石性，雪霜不能老。","清风及故人，徘徊过此君。","泠泠钧天音，千载犹得闻。","应是圣贤魄，锺为此标格。","高节见直清，灵心隐虚白。","粉筠多体貌，锦箨见儿童。","上交松桂枝，下结兰蕙丛。","秀气蔼晴岚，翠光凝绿水。","明月白露中，静如隐君子。","不愿湘灵泣，不求伶伦吹。","鳯皇得未晚，蛟龙起何时。","萧萧云水间，良与主人宜。","红尘满浮世，何当拂长袂。","坐啸此亭中，行歌此亭际。","逍遥复逍遥，不知千万岁。"],"title":"寄题孙氏碧鲜亭"}
