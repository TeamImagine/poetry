{"author":"秦观","id":209761,"strains":["平仄仄平平，仄平仄平仄。","仄平仄平平，平仄○平仄。","平仄仄平平，仄平○仄仄。","仄○仄仄平，平仄平平仄。","平平平仄平，平仄平平仄。","仄平○仄平，仄仄平仄仄。","仄平仄平○，平○仄平仄。","？平平仄仄，平仄平平仄。","平平仄平○，平平仄○仄。","仄仄仄平平，仄平○仄仄。","仄仄仄平仄，平平仄平仄。","仄○平平○，仄平平平仄。"],"paragraphs":["金刹负城闉，閴然美栖止。","卞山直穹窿，苕水相依倚。","霜桧郁冥冥，海棕鲜薿薿。","广除庇夏阴，飞栋明朝晷。","溪光凫鹜边，天色菰蒲里。","绪风传昼焚，璧月窥夜礼。","泄云彗层空，规荷鉴幽沚。","艅艎烟际下，锺磬林端起。","聱牙戏清深，嵚崟扑空紫。","所遇信悠然，此生如寄耳。","志士耻沟渎，征夫念桑梓。","揽衣轩楹间，啸歌何穷已。"],"title":"泊吴兴西观音院"}
