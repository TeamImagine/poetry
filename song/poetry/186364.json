{"author":"吕陶","id":186364,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["猿鹤皆飞昔日声，安车归去路岐平。","高怀无累能知止，半禄虽微亦代耕。","林下光阴尤觉永，环中气象有余清。","尘埃满抱华颠客，笑指泉山羡此行。"],"title":"送修孺归通泉用陈图南韵"}
