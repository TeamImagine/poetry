{"author":"刘弇","id":209566,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["久蕴惊天动地文，乘秋得志正逢辰。","青钱万选终须中，白玉三投始辨真。","鹗荐比声乡贡日，鶑迁前试帝城春。","汉庭方尚春秋学，须作平津第一人。"],"title":"送友人赴省二首  其二"}
