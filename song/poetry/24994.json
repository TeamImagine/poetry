{"author":"章岘","id":24994,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["吏局区区得暇难，倚崖高阁暂登攀。","群峰半出重林外，小艇横浮一水间。","霜叶信风随鸟逝，晚云沉石伴僧闲。","夕阳欲下犹回恋，更鼓清琴数弄还。"],"title":"治平丙午仲冬中澣游释迦寺登环翠阁"}
