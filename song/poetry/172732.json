{"author":"过守约","id":172732,"strains":["平平仄仄仄平平，仄仄平平仄仄仄。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["层楹宝势压禅扃，俗眼尘昏到易醒。","千幰树排车盖翠，万螺山矗佛头青。","夜将溪月澄心镜，春把岩花作画屏。","我欲期师不须出，世途今险甚东溟。"],"title":"宝积寺"}
