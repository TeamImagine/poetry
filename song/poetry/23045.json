{"author":"王十朋","id":23045,"strains":["平平仄仄仄仄仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["江头一别九十日，路隔烟波望欲迷。","风送雁群来雁荡，书从梅屿到梅谿。","羡君笔力能豪健，赠我诗篇过品题。","谢客江山富观览，城南何日手重携。"],"title":"酬林明仲寄书并长篇"}
