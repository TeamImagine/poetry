{"author":"杨武仲","id":187584,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["素发庞眉一陋儒，常陪龙友到禅居。","我随益者诚多幸，人叹贤哉愧有余。","坐上共飞纯玉斝，腰间齐佩白银鱼。","高吟清论常终日，会数朋交信不疏。"],"title":"武仲伏承益之奉议转示晦之佳什谨依元韵次和"}
