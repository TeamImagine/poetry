{"author":"晁公溯","id":21227,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["云雾相缠暝不开，披衣冲雨独登台。","风号旷野吹江立，雷擘苍山震地来。","从使郊原昏白昼，剩教草木洗黄埃。","夜凉如此真堪饮，喜折圆荷作酒杯。"],"title":"六月八日雷雨大作喜呈张仲季孟"}
