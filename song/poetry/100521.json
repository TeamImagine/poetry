{"author":"郑清之","id":100521,"strains":["仄平平仄平平平，○平仄仄平平平。","平平○○仄仄仄，平平仄仄平平平。","平平仄仄仄平仄，仄平仄仄平平平。","仄平仄仄○仄仄，平平仄仄平○平。","仄平○仄仄平○，仄仄仄平平仄平。","仄仄仄仄平仄仄，平平仄仄平平平。","仄仄平平仄仄仄，仄平平仄仄平平。","平平仄○仄仄仄，仄平平仄平平平。","平仄仄平○平○仄仄仄，仄仄仄仄平平平。"],"paragraphs":["贯休齐己唐诗人，当时逸气凌簪绅。","声名亹亹逼甫白，幽兰直与梅争春。","谁知北面石霜老，服勤杖屦皆终身。","二公所得当盖世，英词杰句风中尘。","至今传者以诗重，妙处反为诗所湮。","弄翰戏墨虽佛事，炊沙作糗成饥嗔。","不欲诗工与字巧，绪余能夺道之真。","心宗一了万法具，辩才飞转陶家轮。","君不见阿难多闻及辩慧，咒语要敌摩伽神。"],"title":"灵隠慧上人惠诗为古风以赠"}
