{"author":"吕本中","id":246341,"strains":["仄仄平仄平，仄仄平仄仄。","仄平平仄○，平平仄○仄。","仄平仄○仄，仄仄平仄仄。","仄平○平仄，仄仄平仄仄。","仄平仄平平，仄仄平仄仄。","平仄平仄平，仄仄平○仄。","仄平平仄仄，○仄仄平仄。","仄仄平仄平，仄仄平平仄。","仄平仄仄仄，仄仄仄仄仄。","平平平仄平，仄仄平仄仄。","仄○仄平平，仄仄仄仄仄。","平仄仄平平，仄仄仄○仄。","仄仄平仄平，仄仄平平仄。","仄平平仄仄，仄仄仄○仄。","平平仄仄仄，仄仄仄平仄。","平平○平○，仄仄平仄仄。","平仄仄平仄，仄平○仄仄。","○平仄仄平，仄仄○仄仄。","平○○平仄，○○仄平仄。","平○仄平仄，仄仄平平仄。"],"paragraphs":["近别君莫嗟，远别君莫惜。","往来天壤间，谁为不相识。","十年几相别，日月虚弃掷。","见君长江口，已作胡眼碧。","别君广陵城，妙语摧霹雳。","今别知几时，复念驹过隙。","坐成千里阻，当有片言益。","不劝君爱身，不劝君强食。","劝君以勇决，万事要努力。","愚夫之所欣，智士之所戚。","譬如醉而颠，亦有傍震虩。","声色纠纒人，万劫困封植。","本自骄惰生，亦以因循得。","实惟招侮慢，岂止碍空寂。","居然耳目内，反务化勍敌。","谁能深山中，弄此无孔笛。","芳草变萧艾，每为长太息。","如公定不然，此语当谩忆。","何妨膏腴地，更论去荆棘。","君看一壶用，亦有千金直。"],"title":"赴济阴留别一公"}
