{"author":"李光","id":235987,"strains":["平平仄○平平仄，仄仄平平仄平仄。","仄仄平平仄仄○，仄仄平平平仄仄。","○○仄仄仄平平，仄仄平平平仄仄。","平平仄仄仄仄平，○仄平平平仄仄。","仄平仄仄仄○平，仄平仄仄平平仄。","平平仄仄仄仄平，仄仄平平○仄仄。"],"paragraphs":["朝餐敢叹庖无肉，食罢时时自扪腹。","肯羡何侯日万钱，不学天随尝杞菊。","传闻乐会似淇园，坐想猗猗千亩绿。","邦人富比万户侯，县尹清廉仍不俗。","尺书远致拟兼金，锦绷解缚排寒玉。","为君急食不敢余，恐被南风吹作竹。"],"title":"乐会雷令数惠笋作诗为谢"}
