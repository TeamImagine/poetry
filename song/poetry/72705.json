{"author":"曾丰","id":72705,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄仄平平仄平。"],"paragraphs":["身后相多清议同，大归何者是家风。","轻财笑馈三千客，重道争祠六一公。","门未生苔车迹满，馆无废帚榻尘空。","有人能继碑中美，不与石相为始终。"],"title":"赠陈养廉居士"}
