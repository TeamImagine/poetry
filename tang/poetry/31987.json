{"author":"韩偓","id":31987,"strains":["平平平仄仄平平，仄仄平平仄仄平。","仄仄仄平平仄仄，仄平平平仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["抽毫连夜侍明光，执靮三年从省方。","烧玉谩劳曾历试，铄金宁为欠周防。","也知恩泽招谗口，还痛神祇误直肠。","闻道复官翻涕泗，属车何在水茫茫。"],"title":"病中初闻复官二首 一"}
