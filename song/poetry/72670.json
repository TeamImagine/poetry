{"author":"曾丰","id":72670,"strains":["仄仄仄平平仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄仄平仄，平仄平平仄仄平。"],"paragraphs":["仆仆漫郎踪迹孤，星星迂叟发毛疏。","三千里外辞乡后，十八滩前问宿初。","山未容云思底丽，风犹与雪议权舆。","有蒲团在不能享，吾策从初悔读书。"],"title":"赴琼州次大蓼滩风雨交作寒未艾也其势欲雪  其一"}
