{"author":"吴融","id":32563,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["湘浦波春始北归，玉关摇落又南飞。","数声飘去和秋色，一字横来背晚晖。","紫阁高翻云羃羃，灞川低渡雨微微。","莫从思妇台边过，未得征人万里衣。"],"title":"新雁"}
