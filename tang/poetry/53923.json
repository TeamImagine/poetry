{"author":"祖咏","id":53923,"strains":["平平○仄仄，平仄仄平平。","仄仄平平仄，平平仄仄平。","平平平仄仄，仄仄仄平○。","仄仄平平仄，平平○仄○。","平平仄仄仄，平仄○○平。","○○仄平仄，平仄平仄平。","平平平仄仄，仄仄平平平。","仄仄平平仄，○平仄仄○。","平平仄平仄，平仄仄平平。","○○平平仄，○平仄仄○。"],"paragraphs":["秋天闻好鸟，惊起出帘帷。","却念殊方月，能鸣已后时。","迁乔诚可早，出谷此何迟。","顾影惭无对，怀群空所思。","凄凉岁欲晚，萧索燕将辞。","留听未终曲，弥令心独悲。","高飞凭力致，巧啭任天姿。","返覆知而静，间关断若遗。","花繁上林路，霜落汝川湄。","且长凌风翮，乘春自有期。"],"title":"汝坟秋同仙州王长史翰闻百舌鸟"}
