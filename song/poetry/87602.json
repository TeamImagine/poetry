{"author":"韩淲","id":87602,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["霜檐明日晓晴天，忽有骚人到眼边。","煮餠漫留寻旧话，烹茶还得写新篇。","旅怀但且官天地，世道全凭酒圣贤。","回首山鸣钟暮起，水浮桥外耿墟烟。"],"title":"张以道见过"}
