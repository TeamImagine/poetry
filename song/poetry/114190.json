{"author":"刘克庄","id":114190,"strains":["平平仄仄平仄平，仄仄平仄○仄平。","仄平平仄仄平○，仄仄平仄仄仄平。","平平仄仄平平仄，仄平平仄平仄仄。","平仄仄仄平仄○，仄仄仄平平仄仄。"],"paragraphs":["阿婆八十双鬓皤，屑麦为餠将奉婆。","小家新妇拙烹调，不觉铛热令餠焦。","高堂日晏婆停箸，小姑诃婢郎谴妇。","新妇敛手前谢过，别就热铛翻一个。"],"title":"禽言九首 婆餠焦"}
