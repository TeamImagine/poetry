{"author":"吕本中","id":246365,"strains":["平仄仄○平仄仄，平平平平仄平仄。","仄仄平平平仄平，○平仄仄平○仄。","仄平平仄仄○平，平平○仄仄仄○。","仄○仄仄仄平仄，仄仄平平平仄平。","仄平○仄平仄○，平平仄平平仄仄。","仄平仄仄平仄平，仄平仄仄平仄仄。"],"paragraphs":["游士纵横翻覆手，山东诸侯望关走。","历下邯郸无使来，长城易水非燕有。","大梁宾客旧如云，夷门监者未有闻。","谩将苦语送公子，市井屠儿虚见存。","后来毫发争得丧，纷纷小儿夸跌宕。","不知世有公子牟，一生放迹江海上。"],"title":"侯嬴"}
