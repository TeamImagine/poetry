{"author":"韩淲","id":86566,"strains":["平平仄仄平仄平，仄仄仄仄平平平。","平平○仄仄仄仄，平平仄仄○平平。","平平仄仄平平平，仄仄平仄平仄平。","平平平仄平仄平，平平平仄○平平。"],"paragraphs":["春晴晚步春浦门，小饮醉入梅花村。","繁香吹雪数十树，青山远近疏篱园。","谁家水竹明窗轩，老我清坐俱忘言。","须臾烟月光吐吞，归哉楼角横黄昏。"],"title":"春浦门外看梅因饮宋氏小轩"}
