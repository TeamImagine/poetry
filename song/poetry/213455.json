{"author":"贺铸","id":213455,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["带郭荒山百匝牢，跻攀几见病猿猱。","官粮可数才鸡肋，吏事悬知倍马曹。","芸阁有书行且召，萱堂须养未容高。","庆湖老子何堪别，隠几僧坊更寂寥。"],"title":"送何安中之官新安录事"}
