{"author":"赵抃","id":101698,"strains":["平仄平平仄仄平，平平平仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["原上分飞羡鹡鸰，今遥荆渚昔离青。","诞辰一纪阻良会，庆席百杯新永龄。","对局每思樵客斧，𦶟香长奉老人星。","辛勤五福康宁术，见说时看内景经。"],"title":"湖北运使学士十二弟扬生日"}
