{"author":"苏辙","id":198179,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["笑语相从正四人，不须嗟叹久离群。","及春煮菜过边郡，赐火煎茶约细君。","日暖山蹊冬未雪，寒生胡月夜无云。","明朝对饮思乡岭，夷汉封疆自此分。"],"title":"奉使契丹二十八首 古北口道中呈同事二首 其二"}
