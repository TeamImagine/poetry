{"author":"许浑","id":22002,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["月沈高岫宿云开，万里归心独上来。","河畔雪飞扬子宅，海边花盛越王台。","泷分桂岭鱼难过，瘴近衡峰雁却回。","乡信渐稀人渐老，只应频看一枝梅。"],"title":"冬日登越王台怀归"}
