{"author":"苏辙","id":197164,"strains":["仄仄仄仄仄，仄平仄○平。","平平仄平仄，仄仄○平平。","平平仄○仄，仄仄平仄平。","平平仄平仄，○平仄平平。","平平仄平仄，○平仄平平。","仄仄仄仄平，平仄平仄平。","平平平○○，仄仄○仄仄。","仄仄仄仄仄，仄仄平平平。","仄仄平仄仄，平平仄平平。","平平仄平仄，平平仄平仄。","仄平仄平仄，平仄○平平。","平平仄仄仄，平○平平○。","仄仄仄○仄，平仄○仄平。","平平仄平仄，仄仄平平○。","○平仄平○，仄仄平仄平。","平平仄平仄，仄仄平仄平。","○平仄仄仄，仄仄○平平。","仄仄仄平仄，○仄平平平。","仄平仄仄仄，平仄平平平。","平平仄仄仄，仄仄平平平。","平平仄仄仄，仄仄○仄平。","平平仄仄仄，仄仄○平平。","仄平仄仄仄，仄仄平平平。","○平○仄仄，仄仄○○○。","平平仄平仄，○仄仄仄平。","平仄仄平仄，平平平仄平。","平平○○仄，仄仄平仄平。","平○仄仄仄，仄仄平仄○。","仄仄仄平仄，平仄仄平平。","平平○平仄，仄仄平○○。"],"paragraphs":["去国日已远，涉江岁将阑。","东南富山水，跬步留清欢。","迁延废行迈，忽忘身在官。","清晨涉甘露，乘高弃征鞍。","超然脱阛阓，穿云抚朱栏。","下视万物微，惟觉沧海宽。","潮来声汹汹，望极空漫漫。","一一渡海舶，冉冉移樯竿。","水怪时出没，群嬉类豭羱。","幽阴自生火，青荧复谁钻。","石头古天险，凭恃分权瞒。","疑城曜远目，来骑惊新观。","聚散定王业，成毁犹月团。","金山百围石，岌岌随涛澜。","犹疑汉宫廷，屹立承露盘。","狂波恣吞噬，万古嗟独完。","凝眸厌滉漾，绕屋行盘跚。","此寺历今古，遗迹皆龙鸾。","孔明所坐石，牂{历}非人刊。","经霜众草短，积雨青苔寒。","萧翁嗜佛法，大福将力干。","坡陀故镬在，甲错苍龙蟠。","卫公秉节制，佛骨埋金棺。","长松看百尺，画像留三叹。","新诗语何丽，传读纸遂刓。","嗟我本渔钓，江湖心所安。","方为笼中闭，仰羡天际抟。","游观惜不与，赋咏嗟独难。","俸禄藉升斗，虀盐嗜咸酸。","何时扁舟去，不俟官长弹。"],"title":"次韵子瞻游甘露寺"}
