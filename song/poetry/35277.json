{"author":"梅尧臣","id":35277,"strains":["平平平仄仄，平仄平平仄。","平平仄平平，仄仄○平仄。","平平仄平平，平仄平平仄。","仄仄平仄平，平仄仄平仄。","○平仄平仄，平仄平平仄。","仄仄仄平平，平平仄平仄。"],"paragraphs":["春山时独往，榛秽旋芟𣃁。","飞泉蔽幽岩，杳蔼疏朝旭。","光垂白龙髯，鸣漱寒潭玉。","半壁生昼寒，阴草润秋绿。","穿藤出溪口，流沫萦山足。","莫遣吏人来，方歌白云曲。"],"title":"游水帘岩"}
