{"author":"陆游","id":33155,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["闲坊古驿掩朱扉，又憩空堂绽客衣。","九万里中鲲自化，一千年外鹤仍归。","遶庭数竹饶新笋，解带量松长旧围。","惟有壁间诗句在，暗尘残墨两依依。"],"title":"寓驿舍"}
