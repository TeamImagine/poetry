{"author":"吴潜","id":123239,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["光浮暗室不因虚，冻笔难呵且罢书。","可是羞明宜夜后，何妨等伴到春初。","累茵合念闾阎苦，返棹非于故旧疏。","堪笑老禅功用狭，但能分食饲猿狙。"],"title":"三用喜雪韵呈同官诸丈不敢辍禁物之令也二首  其二"}
