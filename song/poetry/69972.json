{"author":"王炎","id":69972,"strains":["仄平仄仄平仄仄，仄仄平平平仄仄。","○○仄仄仄○平，仄仄？平平仄仄。","○平仄仄仄○○，仄仄平○平仄平。","○○平仄平仄仄，平仄平平○仄平。","平平仄仄仄○仄，仄仄仄○平仄仄。","平仄仄平○仄仄，仄平平仄○平仄。"],"paragraphs":["歙江两岸山立壁，一水潭潭浮绀碧。","嵌空老石出中流，触碎玻璃成沸白。","滩高水落定难行，莫雨淋浪新涨生。","三更风怒山欲吼，催唤金乌回晓晴。","篙工倚柂笑相语，但上闵滩无所阻。","明日日晡过歙渚，舣船沽酒劳辛苦。"],"title":"夜宿闵滩下"}
