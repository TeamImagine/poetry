{"author":"白居易","id":14962,"strains":["平○仄仄仄，仄仄仄仄○。","○平仄仄○，仄仄平平平。","仄仄仄平仄，仄仄仄仄平。","仄平仄平仄，仄仄平平平。","平平仄○平，平○平仄平。","仄平仄平仄，仄仄○平平。","仄仄仄○平，○○仄○○。","平仄仄○仄，仄仄仄○平。"],"paragraphs":["丘中有一士，守道岁月深。","行披带索衣，坐拍无弦琴。","不饮浊泉水，不息曲木阴。","所逢茍非义，粪土千黄金。","乡人化其风，熏如兰在林。","智愚与强弱，不忍相欺侵。","我欲访其人，将行复沈吟。","何必见其面，但在学其心。"],"title":"丘中有一士二首 二"}
