{"author":"陈升之","id":135507,"strains":["仄平平仄仄平平，平仄平平平仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["早年交契最绸缪，垂老江城为少留。","濒海新城筑金垒，琐闱初远邃廷旒。","过家燕坐多宾乐，到郡公余放吏休。","满目湖山何处胜，蓬莱高阁正清秋。"],"title":"送程给事知越州"}
