{"author":"许浑","id":22143,"strains":["平仄平平平仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["词赋名高身不闲，彩衣如锦度函关。","镜中鸾影胡威去，剑外花归卫玠还。","秋浪远侵黄鹤岭，暮云遥断碧鸡山。","时人若问西游客，心在重霄鬓欲斑。"],"title":"送段觉之西蜀结婚"}
