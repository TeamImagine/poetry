{"author":"汪元量","id":163315,"strains":["仄平仄平○仄仄，仄仄平平○平仄。","仄平仄仄仄○仄，平仄仄平仄平仄。","平仄○○仄平仄，仄平仄平仄平仄。","仄平仄仄平仄仄，仄仄平○仄平仄。","平平仄平平平仄仄，平平仄平平仄仄。"],"paragraphs":["有诗有诗吟啸集，纸上飞蛇歕香汁。","杜陵宝唾手亲拾，沧海月明老珠泣。","天地长留国风什，鬼神护呵六丁立。","我公笔势人莫及，每一呻吟泪痕湿。","呜呼八歌兮歌转急，魂招不来风习习。"],"title":"浮丘道人招魂歌  其八"}
