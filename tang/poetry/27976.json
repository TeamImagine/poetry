{"author":"皮日休","id":27976,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["一缄幽信自襄阳，上报先生去岁亡。","山客为医翻贳药，野僧因吊却焚香。","峰头孤冢为云穴，松下灵筵是石床。","宗炳死来君又去，终身不复到柴桑。"],"title":"伤史拱山人"}
