{"author":"刘兼","id":37732,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["二月风光似洞天，红英翠萼簇芳筵。","楚王云雨迷巫峡，江令文章媚蜀笺。","歌黛入颦春袖敛，舞衣新绣晓霞鲜。","酒阑香袂初分散，笑指渔翁钓暮烟。"],"title":"中春宴游"}
