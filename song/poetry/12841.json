{"author":"曹勋","id":12841,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["当年壮志作三军，扳马曾同幕下宾。","欲试韬钤毘庙算，便期鹰隼出风尘。","暮年岁月嗟残景，一水波涛有故人。","端谓题舆因卜筑，不应佳句尚悲辛。"],"title":"和鲍判院见寄二首  其二"}
