{"author":"王安石","id":180539,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["霜雪纷纷上鬓毛，忧时自悔目空蒿。","桑麻祇欲求三亩，势利谁能算一毫。","此地旧传公子札，吾心真慕伯成高。","飘然更有乘桴兴，万里寒江正复艚。"],"title":"次韵舍弟常州官舍应客"}
