{"author":"王奕","id":140061,"strains":["仄仄平平仄仄平，平仄平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["收敛眉山草木英，心潜羲孔与时行。","浣花杜老惊人句，采石虞公贯日诚。","合上燕台为上宰，暂劳楚泮领诸生。","沉吟敬义堂中句，莫赎豪狂祢正平。"],"title":"淮安路教谢西溪己丑二月饮叠山于敬义堂有诗后三月仆至西溪见示时叠山已行矣"}
