{"author":"陆游","id":37962,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["出仕才堪斗大州，初归便拟筑糟丘。","虚名大似月蟾兔，荣路久如风马牛。","唧唧悲蛩常吊夜，萧萧蠹叶更禁秋。","静观世事频兴叹，千载前时有许由。"],"title":"遣兴二首  其二"}
