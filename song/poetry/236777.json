{"author":"汪藻","id":236777,"strains":["平仄平平仄仄平，平仄平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["蛮县三年喜及瓜，归欤春思自无涯。","朝阳岩上无残雪，庆朔堂前已乱花。","归到儿曹应借问，为言颠髪未全华。","仲宣正得依投处，万里心安即是家。"],"title":"熊使君次韵见属次韵答之"}
