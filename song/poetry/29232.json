{"author":"韩元吉","id":29232,"strains":["平平○仄平，仄仄平仄仄。","仄平仄平平，平仄仄○仄。","平平仄平仄，仄仄平○仄。","仄平仄仄平，仄仄平仄仄。","仄平仄仄仄，仄仄仄平仄。","平平仄平仄，仄仄仄平仄。","○平仄平平，仄仄○仄仄。","仄平仄平平，平仄仄平仄。","平平仄平仄，仄仄仄平仄。","仄平平平平，平平仄平仄。","仄仄平仄平，仄仄平仄仄。","○○仄○仄，仄仄仄平仄。","平○平仄仄，仄仄仄平仄。","平平平仄○，平仄○仄仄。","平平○仄仄，平仄平仄仄。","仄平仄平平，仄仄仄平仄。","平平仄平仄，○仄平平仄。","仄平仄平仄，仄仄平仄仄。","仄○仄仄平，○仄○平仄。","平平仄平○，平平○平仄。"],"paragraphs":["腾驹轻卧驼，野蔓欺落木。","举头便干霄，春至亦重绿。","人生百年内，万事纷过目。","得为蠖步伸，失作蠵颈缩。","古来旷达士，一视等蛮触。","功名本时命，用舍岂荣辱。","汤公涉南荒，岁月犹转毂。","几年卧新州，宁肯事鸡卜。","身安一瓢饮，志大五车读。","朅来灵山隈，跫然慰虚谷。","濯足山下泉，爱我泉上竹。","相从一长笑，忍效阮生哭。","胸中经济略，欲语动惊俗。","谁知天意回，归棹如许速。","春风正浩荡，江水清可掬。","海涛拍千峰，挂席下浮玉。","遥欣倚门念，三径欢僮仆。","送君得无恨，我步嗟局促。","要看万里途，更试参云足。","家山幸毋留，吾皇思陈牍。"],"title":"送汤朝美还金坛"}
