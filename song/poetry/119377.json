{"author":"林希逸","id":119377,"strains":["仄仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平平仄平。"],"paragraphs":["好读书多昼苦短，细行历到岁其除。","无端竹雨萧萧下，可奈松风谡谡如。","更仆诗来几满箧，过门约在待安车。","大寒不出空回首，何日同观濠上鱼。"],"title":"雨中怀后村石塘之约爽矣"}
