{"author":"董嗣杲","id":154752,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["如馆如城几艳丛，拒霜不觉老西风。","曼卿人见骑驴去，丁度仙游按辔空。","惆怅二公皆死谶，浅深十里尚秋红。","且图席地看花醉，肯羡豪家绣褥工。"],"title":"芙蓉花"}
