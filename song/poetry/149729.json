{"author":"方回","id":149729,"strains":["仄仄仄平仄，○平仄平平。","仄仄平仄平，仄平平仄平。","平仄平仄平，平○○仄平。","仄仄平仄○，仄平仄仄平。","平平仄仄仄，仄平平仄平。","仄平仄○仄，仄平○仄平。","平仄仄仄仄，仄平仄平平。","仄仄平仄平，平仄平仄平。","仄仄仄平平，仄仄仄仄平。","仄仄○仄平，○仄平平平。","仄平仄仄仄，仄仄平平平。","仄仄仄仄仄，平平平仄平。"],"paragraphs":["昔有隠君子，中年洛阳居。","击壤歌太平，洛人为结庐。","名曰安乐窝，花间行小车。","昔有贤宰相，退休寓洛都。","心乎爱此老，卜邻同里闾。","买园广其宅，至今传画图。","贤宰富彦国，隠君邵尧夫。","走也非隠君，贤宰今不无。","草草白云庵，隙地日自锄。","欲筑三两亭，冠盖延朋徒。","劝君可绿蚁，揣己无青蚨。","解剑肯指廪，芳名宜大书。"],"title":"改白云庵疏语为李道大"}
