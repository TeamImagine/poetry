{"author":"欧阳守道","id":136065,"strains":["平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["今日有心还有累，当来无窄亦无宽。","难将世事眉双皱，尽付尘缘指一弹。","烦恼不从生处有，应酬都向梦中看。","不知向去宽多少，万里秋空孤月寒。"],"title":"为琛上人题"}
