{"author":"文同","id":173316,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["轻烟漠漠雨斜斜，无事常教放两衙。","问客江边求好石，倩人山里觅奇花。","新蔬宛宛生晴圃，浅溜涓涓出暖沙。","入夏杯盘须准备，绕畦亲灌邵平瓜。"],"title":"依韵和蒲诚之春日即事"}
