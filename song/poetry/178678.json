{"author":"王晳","id":178678,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["冰颜黑髪未应衰，巨舰高旌使府威。","琐闼领藩承嘏去，绣衣过郡买臣归。","湖山胜迹吟毫健，风月良辰宴斝飞。","金榜弟兄同舍长，老年相别重依依。"],"title":"送程给事知越州"}
