{"author":"梅尧臣","id":35786,"strains":["仄平仄仄仄，仄仄平仄平。","仄平仄平仄，仄平平仄平。","仄仄○平仄，○仄仄平平。","仄仄平平平，仄仄平仄平。","仄仄仄平仄，仄仄平仄平。","仄仄仄○平，仄仄平仄平。","仄仄平仄仄，仄平○仄平。","○仄平平平，平仄仄仄平。","平平平平仄，平仄仄仄○。","仄仄○平平，仄仄仄仄平。","仄○平仄仄，仄仄仄平平。","仄仄平平仄，仄仄平仄平。","仄仄平仄仄，仄仄仄仄平。","仄仄仄平仄，仄仄仄仄○。","平仄平仄平，仄平仄平平。","仄平仄平仄，平仄○仄平。","○平○仄仄，仄仄平仄平。"],"paragraphs":["再来魏阙下，旧友无一人。","或为美官去，或为泉下尘。","晚节相知者，操节许松筠。","日世常山公，伯仲文学均。","与我数还往，以义为比邻。","屡假箧中书，校证多护真。","次述盈百卷，补亡如继秦。","中作渊明诗，平淡可拟伦。","于时多骄佚，黄卷罕所亲。","昨以兴西师，往往剑射伸。","短衣夸走马，睅目语常瞋。","欲效西山勇，遂笑东鲁仁。","舍本趋富贵，乃与市贾滨。","以此较于子，素业固未泯。","前日之许昌，别君已经旬。","偶然值河决，穷坐如涸鳞。","临风思有寄，夜咏还达晨。"],"title":"寄宋次道中道"}
