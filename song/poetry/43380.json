{"author":"范成大","id":43380,"strains":["仄仄平平仄仄平，仄平平仄仄平平。","仄平仄仄平平仄，平仄平仄仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["分袂悠悠尔许年，莫嗔蓬鬓两萧然。","酒槽不奈青春老，经笥空供白昼眠。","暗绿千章新活计，软红三尺旧尘缘。","相逢且作西湖客，山绕荷花檥画船。"],"title":"己丑五月被召至行在遇周畏知司直和五年前送周归弋阳韵见赠复次韵答之"}
