{"author":"林希逸","id":119532,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["春光已入柳条催，雪后孤山尚有梅。","泉上老人携子去，天中多士待君来。","绝知戏彩怡颜久，便合看花得意回。","遥想端门迎马处，不妨翁季共传杯。"],"title":"送刘兄西上"}
