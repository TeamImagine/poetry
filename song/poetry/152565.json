{"author":"王应凤","id":152565,"strains":["仄仄平平仄仄平，仄平仄仄仄平平。","仄平平仄平平仄，仄仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["吉甫清风作诵初，圣门宓子又焉如。","四郊无复容成鹤，一室惟空尘釜鱼。","笙谱由庚乡饮酒，凤来榆次帝征书。","得人自古称嘉政，会见三公命贲庐。"],"title":"送袁明府衡任满入都"}
