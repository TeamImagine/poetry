{"author":"方回","id":149435,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["莫笑衰颓七十翁，老来柔外尚刚中。","评诗青眼时虽白，借酒苍颜也自红。","轻薄交游翻手雨，艰难仕宦打头风。","休官至此六逢闰，能忍穷人不送穷。"],"title":"七十翁吟七言十首  其一"}
