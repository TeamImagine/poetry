{"author":"方回","id":149141,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["秋高亲见老崖来，险阻{山/钦}崎付一杯。","万古悬知名不夜，九泉谁免骨为灰。","轻鸥熟与风波狎，劲柏宁资粪壤栽。","却笑诸儿浪生死，大都暮落枉朝开。"],"title":"次韵方去言用予喜归韵见寄三首  其一"}
