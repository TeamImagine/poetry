{"author":"杨公远","id":151200,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["天教古歙巧遭逢，和气薰蒸蚕麦丰。","重见龚黄宣德化，再生韩柳振文风。","万间广厦人人共，千里明蟾处处同。","端的相门还拜相，鲁公行即继周公。"],"title":"上赵相公  其一"}
