{"author":"郭澹","id":5356,"strains":["仄仄平平仄，平平仄仄○。","仄○平仄仄，平仄仄平平。","仄仄平平仄，平平仄仄平。","仄平平仄仄，平○仄平○。","仄仄平平仄，平平仄仄平。","仄平平仄仄，仄仄仄○平。"],"paragraphs":["介胄鹰扬出，山林蚁聚空。","忽闻飞简报，曾是坐筹功。","迥夜昏氛灭，危亭眺望雄。","茂勋推世上，余兴寄杯中。","喜色烟霞改，欢忻里巷同。","幸兹尊俎末，饮至又从公。"],"title":"喜陆侍御破石埭草寇东峰亭赋诗"}
