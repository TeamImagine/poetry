{"author":"韦骧","id":190835,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["却扫阴云藉晚风，十分圆月挂天东。","中秋此夜光华盛，万国钧情喜玩同。","何处楼台恨偏照，几家樽俎对寒空。","自怜独宿荒山驿，浩兴长歌未易穷。"],"title":"阐阳驿观中秋月"}
