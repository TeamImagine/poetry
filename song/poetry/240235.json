{"author":"周紫芝","id":240235,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["我亦平生愿执鞭，拜公眉宇记当年。","泰和人物真图画，李白风流是列仙。","雪里已无回棹意，文中新有卜居篇。","幅巾还作溪堂梦，何日相从句水边。"],"title":"次韵次卿寄李姑谿时欲问舎宛陵"}
