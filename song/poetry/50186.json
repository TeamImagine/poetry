{"author":"周必大","id":50186,"strains":["○平仄仄平平仄，仄仄仄○平仄仄。","平平平仄仄平平，仄仄仄○平仄仄。","仄仄平平仄○平，仄仄仄平平仄平。","平仄○○平仄仄，平平○仄仄平平。","仄平仄仄平平仄，仄仄平平仄平仄。"],"paragraphs":["三湘七泽云连水，短棹意行无远迩。","江花时傍绿蓑飞，水鸟忽从清唱起。","醉后懽呼踏浪儿，鲔可鲙兮秔可炊。","芳草从教天样远，都无闲恨可萋迷。","碧桃几片来何处，试访秦人武陵路。"],"title":"渔父四时歌  其一"}
