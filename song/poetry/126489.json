{"author":"叶茵","id":126489,"strains":["仄仄平平仄仄平，平平仄仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["半点嚣尘不敢留，晴光野色自浮游。","一泉走石夜多雨，万竹围松风似秋。","賸喜有诗堪献佛，从教无骨可封侯。","上人回施清闲供，兰芷香中著茗瓯。"],"title":"清晖亭"}
