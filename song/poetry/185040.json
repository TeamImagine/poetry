{"author":"王观","id":185040,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["山盘水转小桥通，殿角峥嵘倚乱峰。","世上自闻真法力，岩前无复白狼踪。","蜃喷海气昏危塔，龙戏江声杂暮钟。","为爱赞公房外月，解鞍求宿愿从容。"],"title":"九日狼山"}
