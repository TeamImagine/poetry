{"author":"强至","id":182663,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["曾共征西幕府来，相逢今日魏王台。","喜情重把论交袂，感泪频添话旧杯。","此别情怀无限恶，他时谈笑尚容陪。","马蹄归趁春风急，应有花先禁苑开。"],"title":"送传宣李子范供奉归阙"}
