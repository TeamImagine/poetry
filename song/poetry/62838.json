{"author":"薛季宣","id":62838,"strains":["仄仄仄平平，平平仄平仄。","仄仄仄平平，仄仄平平仄。","仄平平平平，○平仄平仄。","○仄仄仄平，平仄平平仄。","仄仄平平仄，平○平平仄。","○平仄仄仄，○仄平平仄。","平○仄仄仄，仄仄平○仄。","仄仄○仄平，平平仄○仄。"],"paragraphs":["雾雨阁天愁，胡笳闹人耳。","不见霍票姚，只见黄尘起。","蒋城何岧峣，横流混淮水。","教战哄市人，旋栅荒残垒。","甲道轩修竹，亭观罗弓矢。","长城万里坏，衣带江谁恃。","櫜鞬道左立，一介来行使。","束带迎督邮，渊明尚深耻。"],"title":"边事方急有中使至雨中出郊候之"}
