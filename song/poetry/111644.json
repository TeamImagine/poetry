{"author":"刘克庄","id":111644,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄仄平。","仄平仄仄平平仄，仄仄平平仄仄平。"],"paragraphs":["天海凭高两杳茫，岂无容地著吾狂。","俗人不惯呼聱叟，明主何曾罪寝郎。","耕富春山能重汉，隠王官谷未忘唐。","自嫌老病疏溪墅，只靠邻僧守竹房。"],"title":"和季弟韵二十首  其一○"}
