{"author":"黄庭坚","id":207266,"strains":["平平平仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["肌肤冰雪薰沉水，百草千花莫比芳。","露湿何郎试汤餠，日烘荀令炷炉香。","风流彻骨成春酒，梦寐宜人入枕囊。","输与能诗王主簿，瑶台影里据胡床。"],"title":"观王主簿家酴醾"}
