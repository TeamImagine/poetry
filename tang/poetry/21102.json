{"author":"雍陶","id":21102,"strains":["仄平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["白须虏将话边事，自失公权怨语多。","汉主岂劳思李牧，赵王犹是用廉颇。","新鹰饱肉唯闲猎，旧剑生衣懒更磨。","百战无功身老去，羡他年少渡黄河。"],"title":"罢还边将"}
