{"author":"胡仲弓","id":136791,"strains":["仄仄平平仄仄平，平平仄仄仄平平。","平平仄仄平平仄，平仄平平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["当日曾弹贡禹冠，悬知出处独今难。","宁将退翮翔千仞，谁肯模棱持两端。","风雨笔头犹老健，江湖吟鬓未凋残。","十篇话破平生事，留与时人作样看。"],"title":"和刘后村杂兴  其一○"}
