{"author":"刘克庄","id":109954,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["千炬金栀映玉蕖，台城昨梦又年余。","断无弦索鸣华屋，惟见炊烟起草庐。","儿报瓶空因止酒，婢言油尽暂停书。","蓬窗亦有精勤士，何必然藜向石渠。"],"title":"灯夕"}
