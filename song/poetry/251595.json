{"author":"王洋","id":251595,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["六十行年两鬓苍，兴来犹爱引杯长。","黄翁垆下山河远，酒母车来驿传香。","碧落侍郎烧鼎诀，粉闱仙客驻颜方。","三斟卯饮心无事，一枕亡何是故乡。"],"title":"陈长卿凌季文自弋阳寄酒曲以诗谢之"}
