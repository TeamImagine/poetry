{"author":"崔次周","id":171546,"strains":["平平仄平平，平仄平平平。","平平仄仄仄，平仄平平平。","仄平平平仄，平平平平平。","平平仄仄仄，仄仄平○平。","仄仄○仄仄，仄仄平仄平。","平仄仄平仄，平仄平仄○。","仄平仄○平，仄仄平平平。","仄仄平仄平，仄仄平平平。","仄仄○仄○，平仄平○○。","平平仄仄仄，仄平仄平平。","仄仄仄仄平，平仄○仄○。","仄仄○平仄仄平，○仄仄仄平平平。","平平平仄仄仄仄，仄仄仄仄平仄平仄平。"],"paragraphs":["仙人好楼居，天上多琼楼。","祥氛结紫炁，磅礴常周流。","道人仙之裔，居然梅山头。","山头耸百尺，日与云从游。","静默观内景，缭绕云气浮。","轩豁挹西爽，天净云影收。","倚栏畅吟情，笔砚云烟稠。","领客谭又玄，满吸云腴瓯。","不用分半间，盘结任相缪。","怡然自可悦，澹然亦何求。","悦则动静随，呼吸听去留。","我欲乘之叩太虚，相与上下追仙斿。","鞭鸾笞凤汗漫去，下视八表挥斥凌九州。"],"title":"题梅山云悦楼"}
