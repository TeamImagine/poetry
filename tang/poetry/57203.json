{"author":"岑参","id":57203,"strains":["仄平仄○仄，平仄平仄平。","仄平仄仄○，仄仄平平平。","○平仄平仄，仄仄○平平。","仄仄仄○仄，平平平仄平。","仄○仄仄仄，仄仄平仄平。","仄仄仄○仄，○平仄平平。","仄平仄平仄，平仄平○平。","仄仄仄平仄，平平仄平平。","平○○仄仄，仄仄仄平○。","仄仄平仄仄，仄○平仄平。","仄平平平仄，仄仄平仄○。","仄仄平仄仄，○○仄平平。"],"paragraphs":["结庐对中岳，青翠常在门。","遂耽水木兴，尽作渔樵言。","顷来阙章句，但欲闲心魂。","日色隐空谷，蝉声喧暮村。","曩闻道士语，偶见清净源。","隐几阅吹叶，乘秋眺归根。","独游念求仲，开径招王孙。","片雨下南涧，孤峰出东原。","栖迟虑益澹，脱略道弥敦。","野霭晴拂枕，客帆遥入轩。","尚平今何在，此意谁与论。","伫立云去尽，苍苍月开园。"],"title":"缑山西峰草堂作"}
