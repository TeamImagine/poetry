{"author":"殷尧藩","id":19229,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["焕然文采照青春，一策江湖自在身。","云锁木龛聊息影，雪香纸袄不生尘。","谈禅早续灯无尽，护法重编论有神。","拟扫绿阴浮佛寺，桫椤高树结为邻。"],"title":"赠惟俨师"}
