{"author":"王迈","id":107581,"strains":["平仄平平仄仄平，平平仄仄仄平平。","平仄平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["多谢吾家即墨侯，朝濡暮染富春秋。","为供文字逢青眼，要策功名趁黑头。","濯以清泉尘已蜕，衣之文锦翠如虬。","呼童除夜陈丰馔，少劳精神并汝酬。"],"title":"除夜洗砚"}
