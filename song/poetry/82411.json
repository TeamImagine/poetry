{"author":"孙应时","id":82411,"strains":["平仄仄平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["溪阁小亭乐有余，分携万里意何如。","却怜倦鸟投林后，尚及栖鸾振翼初。","发白相看无可奈，眼青如旧未应疏。","熟闻阳羡佳山水，会许扁舟问所居。"],"title":"遂安同官蒋主簿满秩归宜兴相见杭都以诗别之"}
