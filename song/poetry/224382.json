{"author":"洪朋","id":224382,"strains":["仄平平仄仄平仄，仄仄平○平仄仄。","平平仄仄仄仄平，平仄平平仄○仄。","仄平仄仄平○仄，平仄平平仄平仄。","平平平仄仄仄平，仄平仄仄平平仄。"],"paragraphs":["七峰层叠割人境，宝阁排空春昼静。","朱甍碧瓦势欲飞，琼树瑶林烂相映。","谪仙对此佳兴发，人物山川两清绝。","维摩方丈夜阒寥，老人宴坐无言说。"],"title":"七峰阁作呈广心从老"}
