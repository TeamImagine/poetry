{"author":"齐己","id":41773,"strains":["平平仄平仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["相期只为话篇章，踏雪曾来宿此房。","喧滑尽消城漏滴，窗扉初掩岳茶香。","旧山春暖生薇蕨，大国尘昏惧杀伤。","应有太平时节在，寒宵未卧共思量。"],"title":"宿沈彬进士书院"}
