{"author":"释德洪","id":227842,"strains":["平平仄平平○仄，仄仄平平平仄仄。","仄平○仄仄平平，仄平仄平平仄仄。","仄平平平仄仄○，平平平仄仄平仄。","仄仄平平仄仄平，平仄平平仄平仄。","○平○仄仄○仄，仄平○仄平平仄。","仄仄平平仄仄平，仄仄仄平平仄仄。","平平平仄仄仄仄，仄平平仄平平仄。","仄平平仄仄平仄，平平仄仄平平仄。","仄仄平平仄仄仄，仄平仄仄平平仄。","仄平平仄仄仄仄，平平○仄平仄仄。","仄仄平○仄仄平，平仄○仄平平仄。","○平仄仄仄平平，○○仄仄平平仄。"],"paragraphs":["凶衰不祥忧患变，卧念余生真自厌。","向时衣裓识天香，朅来唾痕余瘴面。","故人诃讥岂忍闻，新交推挤不容喘。","子独心翔异众人，追逐南来不辞远。","重逢难取梦中物，一懽且喜身俱健。","忽忆南荒海外时，敢料北山松下见。","莺唇清滑柳困顿，醉人春色初醇酽。","莫凉香雾满村落，轩包到榻眠山店。","我已归休万事足，但余老眼遮黄卷。","静时颀绍痛诫我，先须从此焚破砚。","念子怀亲渡大江，枝叶行复登淮甸。","分携一语有精神，行藏直使珪无玷。"],"title":"余自太原还匡山道中逢泽上人与至海昏山店有作"}
