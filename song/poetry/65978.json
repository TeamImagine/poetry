{"author":"陈傅良","id":65978,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["又过一年空草草，寻思万事太劳劳。","岁烦士友愁薪米，日见儿童叹鬓毛。","乱卉各随分寸长，新禽已变两三号。","及时君亦图良集，莫待春深水一篙。"],"title":"乙巳岁首寄彭子复徐子直"}
