{"author":"曾巩","id":174016,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["虎牙千仞立巉巉，峻拔遥临济水南。","翠岭嫩岚晴可掇，金舆陈迹久谁探。","高标特起青云近，壮士三周战气酣。","丑父遗忠无处问，空余一掬野泉甘。"],"title":"华不注山"}
