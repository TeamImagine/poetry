{"author":"黄庭坚","id":207462,"strains":["平平仄仄仄平平，仄平仄仄仄平平。","平平仄仄仄平平，仄平平仄仄仄平。","平仄仄仄平平平，仄仄仄仄○平平。","仄平○仄平平○，平仄仄仄仄仄平。","仄平仄仄平仄○，○平○平仄平平。","○仄平平○仄平，○平仄仄仄平平，仄平平仄仄仄平。"],"paragraphs":["琅函绛简蕊珠篇，寸田尺宅可蕲仙。","高真接手玉宸前，女丁来谒粲六妍。","金籥闭欲形完坚，万物荡尽正秋天。","使形如是何尘缘，苏李笔墨妙自然。","万灵拱手书已传，传非其人恐飞鶱。","当付骊龙藏九渊，蹇侯奉告请周旋，纬萧探手我不眠。"],"title":"次韵子瞻书黄庭经尾付蹇道士"}
