{"author":"槻伯圜","id":237476,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平仄仄仄仄平平。"],"paragraphs":["人间安得倚天梯，欲访真源志不移。","大涤乃今追胜迹，清都何待更神驰。","已逃萧斧杉难老，不逐秦鞭石有知。","尚觉林泉佳气王，难忘羽卫幸临时。"],"title":"大涤洞  其六"}
