{"author":"强至","id":182156,"strains":["平仄仄○平仄仄，平仄仄○平仄平。","仄平仄平仄仄○，仄平仄仄仄仄平。","平仄仄仄○仄○，仄○平仄平○○。","仄平仄仄仄平仄，仄仄平仄平平平。","○○仄仄仄○仄，仄○仄仄平仄平。","平平仄平仄平仄，仄仄○仄平平平。","仄○平仄仄仄仄，仄平○仄平仄平。","仄平平仄仄平仄，平平○仄平平平。","仄仄平平仄仄仄，平平平平仄仄平。","仄○仄平仄平仄，○平仄仄平平平。","仄平平平仄○仄，平平平仄平仄○。","仄仄仄仄平平○，仄平仄仄平仄平。","仄平平仄○仄仄，仄平仄仄○○平。","平平仄仄仄○仄，仄仄仄仄○平平。","平平仄平仄仄仄，平仄○仄○平平。","仄平平○仄平仄，仄平仄仄○仄平。","仄仄仄平平平平，仄○○○仄仄平。"],"paragraphs":["天下以中为大本，天地得中能自生。","古之圣贤一用中，政刑礼乐万事平。","於戏后世中道丧，政分宽猛刑重轻。","礼非俭陋则奢僭，乐不专一须锵铿。","其间万事亦颇僻，或过不及谁与绳。","今公奋然力追救，大署中字为斋名。","谓中之迹不可见，粲焉其道存六经。","尚书洪范有皇极，春秋王道为权衡。","在易之爻贵二五，于诗无邪义甚明。","子思著篇究根柢，王通命说垂仪刑。","夜探群书味中理，鸡鸣而作还奉行。","出处语默皆时中，措诸万事无侧倾。","有时宾至相与乐，咏歌亦作中和声。","檐前竹树有中色，四序不改长青青。","公今一州贰守政，千里犹变中庸甿。","异时朝廷赞天子，扩之四海中道成。","至得摄齐升公斋，一听中论退服膺。"],"title":"通判国博中斋诗"}
