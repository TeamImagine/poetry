{"author":"王奕","id":140033,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["世家矫矫汉申屠，博古通今命世儒。","豪杰雅知真北学，扶摇久已作南图。","扬州台近催骑鹤，阚水秋深尚忆鲈。","好载白云同一出，檐头新港即荣涂。"],"title":"呈申屠御史忍斋二首  其一"}
