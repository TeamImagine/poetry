{"author":"李吕","id":30259,"strains":["平平仄仄仄，仄仄仄仄平。","仄平仄平仄，○仄平○平。","平平平仄仄，仄仄仄平○。","仄平仄平仄，仄仄平仄平。","仄仄仄平仄，平平仄仄平。","仄平仄仄○，仄仄平○平。","平仄仄仄仄，仄平平仄平。","○仄平平仄，平平仄仄平。","平仄平仄仄，平○仄仄平。","平平平仄仄，仄平仄平平。","仄仄平仄平，○○平仄平。","仄仄平○仄，平平仄仄平。","平平仄○仄，平仄仄仄平。","平仄平平仄，平○仄仄平。","仄平仄平仄，平仄平○平。"],"paragraphs":["吾宗老太白，俊逸自幼年。","学成喜任侠，长剑辞三川。","无心驯鸟雀，急义散金钱。","曳裾半天下，所至惊四筵。","笔阵扫强敌，诗情快涌泉。","一朝见贺监，荐鹗君王前。","金马得供奉，酒徒同醉眠。","从驾方连召，扶头得十篇。","奴视高力士，风期鲁仲连。","青蝇工点玉，锦袍棹回船。","自谓天地臣，浪称平地仙。","志大虽难揜，身危幸保全。","江陵欲难作，彭泽见几先。","仍喜宫词句，浑如讽谏篇。","至今读青史，终始无间然。"],"title":"读太白集"}
