{"author":"释延寿","id":124,"strains":["平平仄仄仄平平，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["身心闲后思怡然，缅想难忘契道言。","千种却教归淡薄，万般须是到根源。","疏疏雨趁归巢鸟，密密烟藏抱子猿。","禅罢吟来无一事，远山驱景入茅轩。"],"title":"山居诗  其四三"}
