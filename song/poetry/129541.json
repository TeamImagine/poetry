{"author":"李曾伯","id":129541,"strains":["仄仄平平仄仄平，仄平仄仄仄平平。","平仄仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["北帝东皇竞化工，六花吹满鬓毛松。","谁令霓卫铺张晓，来与牛鞭断送冬。","宝历明朝新纪凤，珠宫昨夜起骊龙。","驱寒乞取酒泉郡，何必荆州万户封。"],"title":"自和"}
