{"author":"周孚","id":63351,"strains":["平○仄仄平，仄仄仄平仄。","平平仄○平，○仄○平仄。","仄平仄平○，仄仄仄平仄。","仄平平平○，○仄仄仄仄。","仄平仄○仄，仄仄仄○仄。","平平仄平仄，平仄平仄仄。","平○仄平仄，仄仄仄平仄。","仄仄平仄平，仄仄平仄仄。","平平仄仄仄，平仄平仄仄。","平平平平平，仄仄仄平仄。"],"paragraphs":["寒衣袭夏𫄨，夕饭荐秋菊。","吾家邑中黔，标致颇投俗。","挽渠万牛难，得子一夔足。","向来山林盟，相信不待卜。","那知语离处，老树已重绿。","匆匆一樽酒，鸡黍招近属。","杯行子何在，小雨暗崖谷。","富贵朝露晞，岁月流电速。","怀哉十日饮，伤此千里目。","徘徊黄金花，采采不盈掬。"],"title":"与一二亲旧小饮有怀日新次其所寄诗韵寄之"}
