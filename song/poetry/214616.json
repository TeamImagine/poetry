{"author":"晁补之","id":214616,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["风起雷塘陵上尘，雨荒苔院两株春。","楼台有迹皆余烬，草木无知尚见珍。","博士独能名玉棐，使君还许寿灵椿。","宣城此物常充贡，谁与连艘送万囷。"],"title":"陪关彦远曾彦和集龙兴寺咏隋时双鸭脚次关韵"}
