{"author":"吴融","id":32365,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["长亭一望一徘徊，千里关河百战来。","细柳旧营犹鏁月，[祁]连新冢已封苔。","霜凋绿野愁无际，烧接黄云惨不开。","若比江南更牢落，子山词赋莫兴[哀]。"],"title":"彭门用兵后经汴路三首 一"}
