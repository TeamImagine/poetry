{"author":"郭祥正","id":191878,"strains":["仄平仄平仄，平仄平平仄平仄。","平○仄仄平仄平，仄仄平平仄平仄。","○平○平平，平平平平仄。","平平平平仄仄平，仄平仄仄平平平。","仄仄仄平○○仄，平平仄○平平平。","平平仄仄仄，仄平平仄仄。","仄仄○平平，仄平○仄平平平。","仄仄平○仄仄仄，仄平仄平平○仄。","仄平平仄○平平，仄仄平平○仄仄。","平平仄仄平平平，平平仄仄平平○。","仄平仄仄仄仄仄，仄○仄仄平平平。","平平仄平平仄仄，平仄平○仄平仄。","平○仄仄○平平，仄仄平平平○仄。","仄仄平平平，仄平○仄平。","仄仄平平仄平仄，平仄○平仄平仄。"],"paragraphs":["与君六年别，愁见云开露明月。","樽中有酒虽独倾，万古情怀共谁说。","思君弹瑶琴，琴声为君咽。","孤鸿高飞不可攀，北风一送何时还。","欲问鲤鱼更难得，江头白浪高于山。","天书彼此绝，令人肠百结。","昨日闻君来，我心如凿龙门开。","拂拭囊中白玉璞，请君辨之为磨琢。","感君酬价过南山，即见名声摇海岳。","烹羊买酒邀吴姬，今朝会合明朝离。","莫嗟两鬓白雪满，请看舞袖红云飞。","云飞酒阑君遂起，篙子催行趁潮水。","君行汲汲过西山，手植松篁春正美。","我亦归青山，白云相伴闲。","若驾鸾凰赴瑶阙，先到临川与君别。"],"title":"送袁殿丞"}
