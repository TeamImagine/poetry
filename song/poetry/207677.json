{"author":"黄庭坚","id":207677,"strains":["平平平平平仄仄，仄○平平仄平仄。","仄平仄平平仄平，○仄仄仄平仄仄。","仄○○仄仄平○，平仄仄仄平平仄。","仄○平平仄平仄，仄仄平平平仄○。","○仄平○仄仄平，仄仄平平仄平仄。","平仄平平仄仄平，仄仄平平平仄仄。","○平平仄仄平平，仄平○○仄○仄。","仄平○仄仄平平，平仄平平仄平仄。","仄平仄仄平平仄，仄仄○平平仄仄。","仄仄平平仄仄平，仄平平平平仄仄。","仄平仄仄仄仄平，平仄仄仄平平仄。","平平平仄平仄仄，仄平仄仄平平仄。","仄平○仄仄仄仄，仄平平仄仄平仄。","平平仄仄平仄平，平平平平平仄仄。","仄平仄仄仄平平，仄平○仄平仄仄。","平平○仄仄仄○，仄仄平平仄平仄。","平平仄平仄仄仄，仄仄○平○平仄。","仄仄平平仄○平，仄仄平平仄○仄。","仄平仄仄仄平平，平平仄平○仄仄。","平○仄仄仄仄平，仄平平○仄○仄。"],"paragraphs":["温风撩人随处去，欲如膻羊蚁旋慕。","落英马前高下飞，牵挽忽与樽酒遇。","令行如水万夫长，倾盖不减平生故。","素衣成缁面黧黑，笑说尘沙工点污。","王事贤劳尚有诗，自卷溪藤染霜兔。","桃李清阴坐未移，走送雄篇疲健步。","张侯先不露文章，十年深深豹藏雾。","欻来听讼小棠阴，千里鸣弦舞韶濩。","我名最落诸人后，顿使漂山由众喣。","伐木丁丁愧友声，食苹呦呦怀野聚。","谷阳旧垒一片春，勤我引领西南傃。","遥知红紫能乱眼，锦衾作梦高唐赋。","简书留句四十里，梦魂明月识归路。","公才富比沧海宫，明珠珊瑚凡几库。","惠连冢上麦纤纤，喜公犹得春草句。","明朝折柳作马棰，想见杯盘咄嗟具。","风光暂来不供玩，大似横塘过飞鹜。","瓮面浮蛆暖更多，气味烦公卒调护。","树头树底劝提壶，南冈北冈教脱袴。","春衣可著惬醉眠，急觞催传莫论数。"],"title":"次韵坦夫见惠长句"}
