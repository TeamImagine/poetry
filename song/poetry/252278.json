{"author":"郑刚中","id":252278,"strains":["仄平仄平平，○平仄平仄。","平仄仄仄平，平平仄平仄。","仄平仄○平，仄仄平○仄。","仄仄平平平，仄仄平平仄。","平平仄仄仄，仄仄平平仄。","平平仄仄平，平仄仄平仄。","平仄平平仄，仄仄○○仄。","仄仄仄平平，仄仄平平仄。","○仄平平平，仄仄仄仄仄。","仄仄仄平仄，平仄平○仄。","平仄平仄○，仄○平平仄。","仄仄平仄平，仄仄平平仄。"],"paragraphs":["细腰结垂窼，藏精事生育。","儿已傅翼飞，孤悬尚凭屋。","水仙脱霓裳，美实青如簇。","实尽秋房枯，众窍存虚目。","何人得二物，妙手夸神速。","摩搓小变之，形在质为玉。","徐拾菖蒲子，小大量其腹。","一种一根青，有地皆充足。","浸以西山泉，秀色遂可掬。","使我读书舍，凉意无三伏。","常若菰蒋中，静看江湖绿。","奉贶宜有诗，所愧诗篇俗。"],"title":"黄汇征以石菖蒲一本相遗石圎而苍小窍数十大率与蜂窼无异又类莲房窍中皆菖蒲地也石生海旁俗号羊肚云"}
