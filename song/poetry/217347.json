{"author":"张耒","id":217347,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["千年骑鹤老仙翁，固是山川秀气锺。","桃洞自宜无客到，吴门应合有人逢。","岩前旧隠孤杉老，壶里真游白鹿从。","近有蓬莱读书客，卜居偶占翠岚浓。"],"title":"慎思兄别墅在长沙白鹤山晋陶淡旧居事见本传今其居有大杉可十数围蕃茂特异世传淡藏丹其中用前韵谨赋"}
