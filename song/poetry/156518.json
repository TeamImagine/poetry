{"author":"文天祥","id":156518,"strains":["仄仄平仄平，平仄平仄仄。","仄平仄平平，平平仄平仄。","平平平仄仄，平平仄仄仄。","仄仄仄平仄，平平仄平仄。","平平仄平仄，平平仄平仄。","仄仄平平○，平仄仄平仄。","平仄○仄○，○仄○平仄。","仄仄平平平，平平仄平仄。","平平平仄○，平平仄平仄。","平平○仄平，仄仄○平仄。"],"paragraphs":["借问新济州，徐郓兄弟国。","昔为大河南，今为大河北。","垂云阴万里，平原望不极。","百草尽枯死，黄花自秋色。","时时见桑树，青青杂阡陌。","路上无人行，烟火渺萧瑟。","车辙分纵横，过者临岐泣。","积潦流交衢，霜蹄破丛棘。","江南寒未深，铜炉兽花赤。","为知行路人，铁冷衣裳湿。"],"title":"新济州"}
