{"author":"徐瑞","id":167034,"strains":["仄仄仄仄仄，平平仄仄平。","平仄仄○仄，仄仄仄平平。","平平仄平平，仄仄平平平。","仄仄平仄平，仄仄仄仄○。","平○平仄仄，○平仄平平。","平平○仄仄，○仄仄○平。","仄平仄仄仄，仄仄仄平平。","○平平仄仄，平平仄○平。","仄平仄平平，平仄仄平平。","仄仄平平平，○仄平平○。"],"paragraphs":["白石煮不烂，饥来意楚萍。","流落固应尔，敢恨鬓星星。","鸿飞一何高，矫翮凌青冥。","下视蜩与鸠，意趣自径庭。","松间乖旧约，三霜五秋萤。","来章敦古谊，吟讽慰漂零。","羡公笔有口，遇我眼终青。","殷勤为发药，非芝术参苓。","岂惟起衰懦，诚足制颓龄。","感激弦清商，调古无谁听。"],"title":"次韵月湾见寄古诗一首"}
