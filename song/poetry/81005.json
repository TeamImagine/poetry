{"author":"张镃","id":81005,"strains":["仄平仄仄平仄平，仄仄○仄平平平。","仄平平仄仄仄仄，平仄平仄平○平。","平仄○平仄仄仄，仄平仄仄平平平。","平平平仄仄平仄，仄仄○仄平○○。","平平仄仄仄平仄，平仄仄平○仄平。","仄仄仄平○仄仄，仄仄仄仄平○平。","仄平○仄仄○仄，平仄仄仄平平平。","平平仄仄平平○，仄平仄仄平平平。","仄平仄仄平仄仄，仄平仄仄○仄平。","平平仄仄仄平仄，仄仄仄仄仄平平。","平○平仄○仄仄，○○仄仄平平仄。","平平仄仄○仄仄，平平仄仄平平平。","平平平仄平仄平，平平仄仄○○平。","仄平仄平仄仄仄，仄仄仄仄○平平。","平仄仄仄平平平，仄仄平仄平平平。","仄○平仄仄平仄，仄仄仄仄平平平。","？仄平仄平平平，平仄仄仄仄仄平。","平仄仄仄平仄平，仄平平平平仄平，仄仄仄仄○平平。"],"paragraphs":["丈夫出处无两岐，彊自分别儿童痴。","鹿门庞老不愿仕，名与诸葛争驱驰。","天子从臣岂易得，履声已到黄金墀。","堂堂文誉动宸极，奕世长策归论思。","攀辕卧辙昔人事，前日作州重见之。","万口祝公犹在耳，拜后爵土同封蕲。","绪余间发有如此，功业盛着庸何疑。","仙风却与松乔期，泛苕涉霅寻幽奇。","洞天白石人未省，翦茅植树亲指麾。","山灵地妪许时秘，恰与八座供娱嬉。","人间台榭难顿著，临胜向背真天施。","霞晨雾夕更护耀，鸥朋鹭导欣逶迤。","乡来韩必今复来，飞云入步长相随。","上章乞身世亦有，发落齿撼将何为。","公未五十方朱颜，勇退奚俟谋耆龟。","九重嘉赏宠殊职，百辟动色钦清规。","镃也尘鞅方羁縻，先德未报鬓已丝。","高节凛凛端可师，扣门粮休千里赍，一舸叫月从鸱夷。"],"title":"韩子师尚书致仕"}
