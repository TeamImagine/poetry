{"author":"黄叔敖","id":227069,"strains":["仄平平仄仄仄仄，平仄平平平仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["望隆江左谢太傅，功冠淮西裴晋公。","何事东山却高卧，空余绿野想遗风。","矫情镇物端谁似，晚节全身与俗同。","再拜祝公追往辙，中兴周室赖元功。"],"title":"建炎丞相成国吕忠穆公退老堂  其二"}
