{"author":"王庭珪","id":237867,"strains":["平平仄仄平○仄，平○仄仄○○仄。","仄○平仄○平平，仄○仄仄平平仄。","平仄平平仄仄平，平仄平平仄平仄。","仄仄平○仄仄平，仄仄仄平平仄仄。","○平仄仄仄○平，仄仄仄平平仄仄。","平仄平平仄仄平，仄平平仄平○仄。","○平仄仄仄平平，仄仄平平仄平仄。","仄平平仄仄仄平，仄仄平平平仄仄。","仄平仄仄○仄平，仄仄平平○平仄。","平平平仄仄平平，仄仄平平○平仄。"],"paragraphs":["哦君翠樾堂中雪，词如剑戟相磨切。","又如牛铎应黄锺，水中跃出蕤宾铁。","因诵东坡忆雪诗，城郭山川两奇绝。","翠樾堂中雪复然，敢拟片词增窜窃。","长安道上醉骑驴，忍冻不知蹄屡蹶。","争似淮西破贼时，蔡州城外沙如月。","将军一箭射欃枪，夜落城头晓方灭。","捷书飞奏不动尘，露布驰来迷玉阙。","醉翁句律号令严，冻口何由更开说。","银杯任逐马蹄翻，断藁残编且扃𫔎。"],"title":"次韵曾育才翠樾堂雪诗"}
