{"author":"郎士元","id":5012,"strains":["仄仄仄平仄，仄平仄平平。","平平平平仄，○仄平平平。","仄仄仄平仄，平平平仄平。","平平○平仄，仄仄仄仄平。","平仄仄平仄，仄○平仄平。","平平仄平仄，仄仄○平平。","仄仄仄平仄，仄○平仄平。","平平仄仄仄，仄仄平平平。"],"paragraphs":["昔别醉衡霍，迩来忆南州。","今朝平津邸，兼得潇湘游。","稍辨郢门树，依然芳杜洲。","微明三巴峡，咫尺万里流。","飞鸟不知倦，远帆生暮愁。","涔阳指天末，北渚空悠悠。","枕上见渔父，坐中常狎鸥。","谁言魏阙下，自有东山幽。"],"title":"题刘相公三湘图"}
