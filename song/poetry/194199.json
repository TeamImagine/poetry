{"author":"苏轼","id":194199,"strains":["仄平仄仄平平仄，平平平平仄平仄。","○平仄仄仄平平，平仄平平仄平仄。","仄平平仄平仄平，仄平仄○平○平。","仄○平平仄仄仄，仄○平仄平平平。","平平仄仄○平仄，仄仄仄平平仄仄。","平平○仄仄平平，仄仄仄平平仄仄。"],"paragraphs":["玉钗半脱云垂耳，亭亭芙蓉在秋水。","当时薄命一酸辛，千古华堂奉君子。","水边何处无丽人，近前试看丞相嗔。","不如丹青不解语，世间言语原非真。","知君被恼更愁绝，卷赠老夫惊老拙。","为君援笔赋梅花，未害广平心似铁。"],"title":"章质夫寄惠崔徽真"}
