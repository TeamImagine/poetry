{"author":"陈造","id":59752,"strains":["平仄平平仄仄平，仄平仄仄仄平平。","平仄平仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["修月于今第一功，后车九万蜀笺红。","诗供寒食鶑花课，袖拂平山杨柳风。","匝坐蕙兰歌似剪，生香笑语酒如空。","胡床不减南楼兴，今古风流正自同。"],"title":"次韵赵帅登平山堂  其三"}
