{"author":"史浩","id":19696,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["嶰琯灰飞又一年，彩幡聊复映皤然。","香催元日椒花酒，星点千家爆竹烟。","未分风光销老里，拟追欢赏到春边。","凭谁为向东君说，莫遣寒英趁野泉。"],"title":"次韵何国博春日隔年"}
