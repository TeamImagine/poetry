{"author":"李洪","id":52602,"strains":["平仄仄仄平，平平平仄仄。","仄仄仄平平，仄仄平仄仄。","○○仄仄仄，仄平平仄仄。","平平仄平仄，平仄仄○仄。","平○仄仄平，仄仄仄平仄。","平平仄平平，○平仄平仄。","平平仄○仄，仄仄仄平仄。","平平○仄○，平仄仄仄仄。","仄仄仄仄平，平仄平仄仄。","○平仄平平，平仄平仄仄。","仄平仄平仄，仄仄仄○仄。","仄仄仄平仄，平仄仄？？。","平仄仄仄平，平仄仄？仄。"],"paragraphs":["春事忽已阑，年华何驶急。","客子困穷年，卧若蛇蚓蛰。","泥深没屐齿，市桥灯熠熠。","残缸玉虫缀，檐雨泫如泣。","归期傥有征，缓我百忧集。","余生本畸人，三年楚囚絷。","经商逐毫末，索米慁畿邑。","君门深九重，无籍岂敢入。","涸辙望斗升，然桂炊玉粒。","妻孥寄田庐，诛茆冬未葺。","朅来几弦晦，漏屋想沾湿。","但喜一犁足，犉犊起{角咠}{角咠}。","耕耨贵及时，归欤具籉笠。"],"title":"残春雨夜读陈子高诗用其韵"}
