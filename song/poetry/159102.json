{"author":"方凤","id":159102,"strains":["仄仄仄仄仄，平平平仄平。","平仄仄仄仄，平仄仄○○。","仄仄平平仄，平仄仄仄平。","平仄仄平仄，仄仄平仄平。","平仄仄仄仄，仄仄平仄平。"],"paragraphs":["太璞散已久，鸿甄疑未均。","惟有砥砺志，搜剥得其纯。","勿以珪璋质，顽石置勿陈。","君揽国香蕊，每与荆棘邻。","荆棘岂不刺，反以扬素尘。"],"title":"寄柳道传黄晋卿两生  其二"}
