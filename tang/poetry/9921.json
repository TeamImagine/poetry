{"author":"韩愈","id":9921,"strains":["平平仄仄仄，仄仄平仄仄。","平平仄仄平，仄仄平仄仄。","平平仄○平，仄仄平仄仄。","平平平平平，仄○平仄仄。","平平仄平仄，仄仄仄○仄。","平○○仄仄，仄仄仄仄仄。","平平平平平，平仄平仄仄。","平平○仄仄，仄仄○平仄。"],"paragraphs":["窗前两好树，众叶光薿薿。","秋风一拂披，策策鸣不已。","微灯照空床，夜半偏入耳。","愁忧无端来，感叹成坐起。","天明视颜色，与故不相似。","羲和驱日月，疾急不可恃。","浮生虽多涂，趋死惟一轨。","胡为浪自苦，得酒且欢喜。"],"title":"秋怀诗十一首 一"}
