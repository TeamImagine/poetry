{"author":"韩元吉","id":29567,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["画舸安舆霅水清，春风犹忆送君行。","无家举案人方恨，有子分符世共荣。","德履未容居祭酒，声华端合主宗盟。","太支耆老凋零甚，兰玉阶庭独擅名。"],"title":"挽主奉路分赵公词"}
