{"author":"杨万里","id":47803,"strains":["仄仄仄平仄，平仄○仄平。","○平仄仄○，仄平○平平。","仄仄仄○平，平平平平平。","平平平平仄，平仄平仄平。","平平仄平仄，仄仄仄平平。","仄仄仄平仄，平仄仄仄平。","仄仄仄平仄，○仄仄平平。","仄平仄仄平，仄仄平仄○。","平平仄平仄，仄仄仄仄平。","仄仄仄仄平，○仄仄仄○。","平平平仄平，仄平仄○平。","平平仄仄○，仄仄平平平。","平平仄仄平，仄○仄仄仄。","○平仄仄仄，平仄平平平。"],"paragraphs":["细雨澹无质，安得更有声。","如何却作泥，亦能妨晨征。","宿昔忽过暄，心知非坚晴。","何须暄晴极，然后寒雨生。","寒暄使人觉，妙物亦何曾。","翦翦自神妙，无乃与物矜。","造物本非作，观者或强名。","老夫近稍聋，此事无暇听。","平生感秋至，此意念已平。","独念老病身，颇不耐夙兴。","何时归故园，晏眠闭柴荆。","鸣鸡亦不留，好梦无吾惊。","他年忆此诗，惘如宿酒醒。","思归已可喜，而况真归耕。"],"title":"秋雨蚤作有叹"}
