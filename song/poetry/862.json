{"author":"李昉","id":862,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["行年已老拟何如，手植园林十亩余。","婢仆尽能修药饵，儿孙亲教读经书。","趋时徇俗诚为拙，守道安身未必疏。","惟望多情蓬岛客，偷闲时访野人居。"],"title":"昉著灸数朝废吟累日继披佳什莫匪正声亦贡七章补为十首学颦之诮诚所甘心  其二"}
