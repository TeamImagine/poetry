{"author":"罗邺","id":30404,"strains":["仄仄仄平平仄平，平平仄仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野店暮来山畔逢，寒芜漠漠露华浓。","窗间灯在犬惊吠，溪上月沈人罢舂。","远别只愁添雪鬓，此生何计隐云峰。","离心却羡南飞翼，独过吴江更数重。"],"title":"宿武安山有怀"}
