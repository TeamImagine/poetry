{"author":"李山甫","id":29620,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["记室新诗相寄我，蔼然清绝更无过。","溪风满袖吹骚雅，岩瀑无时滴薜萝。","云外山高寒色重，雪中松苦夜声多。","静酬嘉唱对幽景，苍鹤羸栖古木柯。"],"title":"山中览刘书记新诗"}
