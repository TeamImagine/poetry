{"author":"钱起","id":4090,"strains":["平平平仄平仄仄，○○平平平仄仄。","仄○仄平平仄仄，平平仄仄平平仄。","平平仄仄仄平○，仄仄平平仄仄平。","平平仄仄○平仄，仄仄平平仄仄平。","仄仄平平○仄仄，平仄仄○平○仄。","平平仄○仄仄平，平仄平○仄平仄。","仄仄平平平仄平，仄平○仄仄平平。","平平仄仄平平仄，仄仄平平仄仄平。"],"paragraphs":["终童之死谁继出，燕颔儒生今俊逸。","主将早知鹦鹉赋，飞书许载蛟龙笔。","峨嵋玉垒指霞标，鸟没天低幕府遥。","巴山雨色藏征斾，汉水猿声咽短箫。","赐璧腰金应可料，才略纵横年且妙。","无人不重乐毅贤，何敌能当鲁连啸。","日暮黄云千里昏，壮心轻别不销魂。","勤君用却龙泉剑，莫负平生国士恩。"],"title":"送傅管记赴蜀军"}
