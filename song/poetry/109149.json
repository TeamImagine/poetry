{"author":"陈元晋","id":109149,"strains":["平平仄仄平○平，仄○仄仄平平平。","平○平平平平仄，仄仄平仄平平平。","平平仄仄平平仄，平平仄仄平平仄。","平仄○仄？平平，平平平仄仄平仄。","平平仄仄仄平平，平平平仄平○仄。","平平仄仄平仄平，仄平仄○平仄○。","平平平仄仄平仄，仄仄仄仄○平平。","平平仄仄平仄仄，平仄平平仄平仄。","平平仄仄○仄平，仄○○仄仄平仄。","平平平仄仄仄平，平平仄仄仄仄仄。"],"paragraphs":["南来大艑凌空浮，卸帆试略罗浮秋。","胸中无机神仙喜，笔底光怪山灵愁。","山泉夜作糟床滴，风松闪冉青旗色。","招我三啜玻璃觥，峰头飞上八千尺。","星微月壮海茫茫，蓬莱仙袂遥相望。","铜龙夜吼风雾香，石桥跨空河汉长。","千岩笙籁奏清曲，万树醴露如天浆。","金鸦海底初刷翮，云拥扶桑一枝出。","群仙拍手叹绝奇，坐中相顾属谁笔。","阿翁曾是夹日飞，公孙请赋五色日。"],"title":"朱明洞天"}
