{"author":"陆游","id":37814,"strains":["平仄平平仄仄平，仄平平平仄平平。","平平仄仄仄平仄，平仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["千载桃源信不通，镜湖西坞擅春风。","舟行十里画屏上，身在西山红雨中。","俗事挽人常故故，夕阳归櫂莫匆匆。","豪华无复当年乐，烂醉狂歌亦足雄。"],"title":"连日至梅仙坞及花泾观桃花抵暮乃归二首  其一"}
