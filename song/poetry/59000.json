{"author":"陈造","id":59000,"strains":["平平仄平平，平仄○仄仄。","平平仄仄仄，平仄仄○仄。","平○仄平仄，仄仄平平仄。","平平仄○仄，仄仄平仄仄。","平平仄平仄，仄仄仄平仄。","仄平平仄仄，平仄平平仄。","仄平平平仄平仄，平平平仄平平仄。","仄平平仄平仄仄，平平平仄仄仄仄。"],"paragraphs":["亭亭碧山椒，依约凝黛立。","何年荡子妇，登此望行役。","君行断音信，妾恨无终极。","坚诚不磨灭，化作山上石。","烟悲复云惨，髣髴见精魄。","野花徒自好，江月为谁白。","亦知江南与江北，红楼无处无倾国。","妾身为石良不惜，君心为石那可得。"],"title":"望夫山"}
