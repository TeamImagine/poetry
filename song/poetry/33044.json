{"author":"陆游","id":33044,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["西风吹雨冷凄凄，道上行人白昼迷。","聊抉重云取朝日，未容嘉谷卧秋泥。","年丰郡府疏文檄，蛮遁边亭息鼓鼙。","寄语农家莫游惰，冬闲正要饱鉏犁。"],"title":"喜晴"}
