{"author":"林光朝","id":25775,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["丞相严装似燕居，为怜消渴到相如。","病多得艾三年远，歌杂成琴十日余。","绿野忽传春草句，白头还对朵云书。","若为追逐园林胜，百转愁肠亦少舒。"],"title":"枕疾逾旬蒙丞相访问仍辱宠示名篇辄搜枯肠次严韵以塞来使"}
