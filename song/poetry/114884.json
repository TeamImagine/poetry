{"author":"刘克庄","id":114884,"strains":["仄仄平仄仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["七聚惟莆最僻穷，四明狂客此飘蓬。","圣门性命言犹罕，俚俗支干说未通。","子术纵高于季主，吾年已老似申公。","贫家无处撰车马，草草搜诗亦欠工。"],"title":"赠四明余天与"}
