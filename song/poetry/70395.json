{"author":"袁说友","id":70395,"strains":["○平仄平仄，平仄平平平。","平平仄○平，仄仄平平平。","平平仄仄仄，仄仄平平平。","平平仄仄平，仄仄仄○平。","平平仄仄仄，仄仄平平○。","平平仄平平，仄仄平平○。","平平○平平，平○仄平平。","平平仄平仄，平仄平平平。","○平仄○仄，仄仄○○平。","仄○平平平，平仄仄仄○。","平仄○仄仄，仄○平平平。","仄仄仄仄仄，平仄平平平。","仄仄仄仄仄，仄平平平平。","仄平仄仄平，仄仄平平平。","仄仄平○平，平仄平仄○。","仄平仄○仄，仄仄平平平。"],"paragraphs":["横塘老居士，官意云蹉跎。","归田百顷溪，一目真恒河。","春来几栉沐，昧者时工呵。","惟公独未然，计拙乐且多。","秧针破水面，照影成婆娑。","黄梅雨朝昏，已压前溪荷。","连旬听盆倾，颓空竞嵯峨。","城头望弥漫，湖海环丘坡。","横堤荡如洗，灭没相陂陀。","却闻城南围，千丈一水过。","坚壁了不动，坐胜洪涛波。","佛力与愿力，精意驯蛟鼍。","独此夏日雨，慰公春时蓑。","我方岁事忧，一饱今无何。","乞我黄淤秋，同此天地和。","不然遂弹铗，稍续冯君歌。"],"title":"和林子长韵"}
