{"author":"李白","id":55826,"strains":["仄仄○仄仄，平平平平仄。","仄仄○平平，平平仄平○。","平平仄仄仄，平仄○仄仄。","仄仄仄仄平，仄平平平仄。","平平平仄○，仄仄平平仄。","○平仄○平，平仄仄仄仄。","平○○仄仄，平仄仄平仄。","平平平平平，平仄仄仄仄。","？平仄○平，仄仄平仄仄。","平仄平平平，平仄平仄仄。","平仄仄？平，仄仄仄仄平。","平平仄○仄，仄仄仄仄○。","平平平平平，仄仄仄？○。","平平仄○仄，○仄平平仄。"],"paragraphs":["苦雨思白日，浮云何由卷。","稷卨和天人，阴阳乃骄蹇。","秋霖剧倒井，昏雾横绝𪩘。","欲往咫尺涂，遂成山川限。","潨潨奔溜闻，浩浩惊波转。","泥沙塞中途，牛马不可辨。","饥从漂母食，闲缀羽陵简。","园家逢秋蔬，藜藿不满眼。","蟏蛸结思幽，蟋蟀伤褊浅。","厨灶无青烟，刀机生绿藓。","投箸解鹔鹴，换酒醉北堂。","丹徒布衣者，慷慨未可量。","何时黄金盘，一斛荐槟榔。","功成拂衣去，摇曳沧洲傍。"],"title":"玉真公主别馆苦雨赠卫尉张卿二首 二"}
