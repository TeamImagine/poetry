{"author":"洪咨夔","id":99782,"strains":["仄仄仄平平仄仄，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["井渫得泉终必食，睽弧遇雨更奚疑。","毋庸伊尹要三聘，且学颜渊克四非。","势去铁鞋无处觅，志亨金印有时累。","梅花结子桃花发，烂熳春风醉典衣。"],"title":"敬和大人新年韵"}
