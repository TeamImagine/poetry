{"author":"邓肃","id":4306,"strains":["平○○仄平平平，仄平仄平○仄○。","平仄平平仄○仄，仄○平仄平平平。","仄仄仄平仄仄仄，仄仄平平○仄仄。","仄平仄仄仄平平，仄仄平平仄○仄。","平平平仄平○平，仄○仄仄○仄平。","仄仄平平仄平仄，仄平仄平○仄仄。"],"paragraphs":["晴空当昼栖旸虫，目林欲焚深甑中。","多谢吾君肯相访，袖中诗句来清风。","爱主我堪犬马比，采蕨山巅行饿死。","岂能五绝比天人，疾读君诗汗如洗。","君今师友人中豪，琢磨事业当日高。","若扣天门自求试，速为奉天留陆贽。"],"title":"寄亨甫"}
