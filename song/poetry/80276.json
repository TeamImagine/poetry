{"author":"徐照","id":80276,"strains":["仄平平平平仄平，平平仄仄○仄○。","平平平○平仄仄，仄仄仄仄○平○。","仄平仄平仄○仄，仄仄○仄平平平。","平平仄仄仄○仄，仄仄平平平仄平。","平平平仄平仄平，仄平仄平平平平。","仄仄仄平平平仄，仄仄仄仄平仄平。","○仄○平仄平仄，仄仄平平平仄仄。","平平仄仄平仄平，○仄仄仄仄平仄。"],"paragraphs":["北风萧萧胡马鸣，边人走尽空户庭。","黄金埋藏禾米弃，路上逐日空饥行。","子西父南弗相守，仰面看日啼无声。","生身不合属中土，自昔无时无战争。","家桑椹熟生野蛾，兔跳席箕田成坡。","一路几州皆荒废，处处战骨平草多。","传报将军杀胡虏，取得山河归汉主。","残生只愿还本乡，且免后裔有兵祸。"],"title":"废居行"}
