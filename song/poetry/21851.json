{"author":"员兴宗","id":21851,"strains":["平平仄平平仄仄，平平仄仄平平仄。","仄平仄仄仄平平，仄仄仄平平仄仄。","仄仄平平○仄平，平平仄仄平平平。","仄平仄仄仄仄仄，仄仄仄仄平平平。","仄平平平仄平仄，仄平○○平仄仄。","平平仄仄仄平仄，仄平○平仄○仄。","仄平仄仄平平平，仄平仄平？仄○。","平平○仄平仄仄，仄平仄仄平仄平。","平平仄平平仄仄，平仄○平平仄仄。","平仄仄平仄仄平平仄平，平仄平平仄○仄。"],"paragraphs":["天台插天天一色，先生乃在山之侧。","拥书万卷日逍遥，户外绝无尘土客。","自迹诗书分战场，垂垂六甲皆科郎。","治言说尽万物理，亦有苦语原天荒。","保宁之军愤苛取，大夫回回军吏苦。","公来约束仗忠信，健儿三千胆如鼠。","倦游俯仰栖瀛洲，吏非散仙矧肯留。","金门间作林下语，对之使我销百忧。","人皆病心公病膝，归卧轻舟江月夕。","君不见书剑只今谁访君，灵鹫萧萧墓三尺。"],"title":"哭友人故校书王君夷仲"}
