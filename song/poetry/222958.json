{"author":"李新","id":222958,"strains":["仄仄仄平平仄仄，平平仄仄平平仄。","仄平平仄仄平平，○仄平○仄平仄。","○仄平平仄仄○，○平平仄平○平。","平○仄仄平仄仄，仄仄仄仄○平平。","○平平○平平仄，仄仄平平仄平仄。","平平仄仄仄○平，仄仄平平平○仄。","仄平平仄仄平平，仄仄平平仄仄平。","○○仄仄仄平仄，仄仄平平仄仄平。"],"paragraphs":["雾卷马蹄尘自起，东风送渡咸阳水。","故园花木绿成围，犹向关中见桃李。","闻道春前雪最深，行人僵死薪如金。","羲和不肯为日驭，潜入北海分幽阴。","长安今过何曾识，此度刘郎老于昔。","终南入望眼长青，渭水翻波心更赤。","只今身在选官图，梦守么么五十余。","衣轻跃骏美年少，爱尔平时不读书。"],"title":"武功驿留题"}
