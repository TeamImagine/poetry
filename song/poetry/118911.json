{"author":"徐经孙","id":118911,"strains":["仄○仄平平，仄仄仄平仄。","仄仄○仄○，仄平平仄仄。","仄平仄平○，仄仄平平仄。","仄平平仄仄，仄仄仄平仄。","平仄仄平平，平仄仄平仄。","平平仄平平，平平仄仄仄。","平平仄仄○，仄仄平○○。","平平仄仄仄，仄仄仄仄仄。","平仄仄平平，仄仄仄平仄。","平仄仄仄平，仄仄仄○仄。","仄平○仄仄，仄仄平平仄。","平仄平仄仄，平仄仄仄仄。","平平平平平，平仄平仄○。","○平仄仄平，仄仄仄平仄。"],"paragraphs":["我如汝年时，昉问便江戍。","选阱如海深，望洋吁可怖。","汝今亦宜教，去作鳌峰主。","有民环百里，待汝字而抚。","何以奉宽条，何以抚黎庶。","惟公则生明，平心阅牒诉。","惟廉则寡过，莫受脂膏污。","惟勤则集事，慎勿习逸豫。","惟俭可无求，只学我清苦。","持此四字符，便是作县谱。","去家三百里，两地无多路。","安问来与往，时走一健步。","居官而民宜，暌隔非所虑。","三年课最归，可以见君父。"],"title":"送思訦之官鳌峰"}
