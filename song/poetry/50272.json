{"author":"周必大","id":50272,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["沿溯江湖乐有余，慆慆何必叹东徂。","赏心到处穷佳境，好事逢人得异书。","风浪送帆时一快，鱼龙潜穴不须驱。","归来正使无泥洗，合压香醪作岁除。"],"title":"陈宰有诗来迎次韵"}
