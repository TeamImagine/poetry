{"author":"董嗣杲","id":154201,"strains":["平仄仄仄仄，仄平仄平平。","平仄仄仄仄，仄○平平平。","平平仄平仄，平平平仄平。","平平○仄平，平仄平平平。","平平仄仄仄，仄仄仄仄平。","平平仄仄平，仄仄平平○。","仄○仄平○，仄仄仄仄平。","仄平仄○平，仄仄○仄平。"],"paragraphs":["荒菊死石罅，小梅发岩阿。","时换物色异，雨过霜晴多。","寒乌抱枯柳，悲鸣愁网罗。","哀哀如诉人，人岂无风波。","风波久自定，静黙可御魔。","同心议否臧，有酒能消磨。","不兴短生思，奈此岁月何。","掩门忽思归，睡熟闻棹歌。"],"title":"感兴"}
