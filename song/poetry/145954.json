{"author":"释行海","id":145954,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["流水东流竟不回，已将心事作寒灰。","窗前白鸟寻常过，篱下黄花寂寞开。","玉珮金鞍浑是梦，凤箫龙管只堪哀。","多时不得中原信，暮雨西风雁自来。"],"title":"归剡  其四"}
