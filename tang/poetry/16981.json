{"author":"白居易","id":16981,"strains":["仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["府伶呼唤争先到，家酝提携动辄随。","合是人生开眼日，自当年老敛眉时。","丹砂炼作三铢土，玄发看成一把丝。","劳寄新诗远安慰，不闻枯树再生枝。"],"title":"府斋感怀酬梦得"}
