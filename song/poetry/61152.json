{"author":"许及之","id":61152,"strains":["平仄○平仄，平平仄仄平。","平平平仄仄，仄仄仄○平。","平仄平平仄，平○仄○平。","仄平平○仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄○○仄，○平仄仄平。","仄平平仄仄，平仄仄平平。","○仄平平仄，○○仄仄○。","○○平仄仄，○仄仄平○。"],"paragraphs":["南极昭穹象，东储庆寿昌。","千秋符季月，五日近重阳。","银榜辰仪肃，铜吹甲观祥。","两宫开燕喜，万国庆元良。","竞指椿为算，争持菊泛觞。","恭惟天广大，仰止日辉光。","继体观行健，重轮耀有常。","自然高宇宙，何物介陵冈。","监古惭能读，分僚忝接行。","三王真有道，更欲祝绵长。"],"title":"又代贺十韵"}
