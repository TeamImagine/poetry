{"author":"刘攽","id":183201,"strains":["仄平平平仄仄仄，仄仄平平仄平仄。","平平仄仄仄仄平，仄平○平仄平仄。","仄平仄仄平平仄，仄平平平仄平仄。","平仄仄仄仄平平，仄平仄平仄仄仄。","仄○平仄平平平，仄仄平仄平平平。","○平仄平平仄仄，平平○平平平平。","仄仄平平平平仄平仄，仄仄仄仄平仄平平仄。","仄平○仄○仄仄，平仄平平仄平仄。"],"paragraphs":["汉朝名臣有傅伯，谏诤由来犯颜色。","兰台下笔不自休，义阳封侯勇无敌。","石渠昨者承明直，虎符今为二千石。","邀我请赋草堂诗，草堂欲归那可得。","太行之上无高山，济水之外无清源。","闻君筑居山水际，清高正为君家言。","上有无心之云出幽谷，下有劲节之竹森寒玉。","四邻空地犹几许，容我东西一茅屋。"],"title":"傅尧俞草堂歌"}
