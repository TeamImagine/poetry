{"author":"梅尧臣","id":46755,"strains":["平平仄仄○仄平，仄仄仄仄平○○。","仄平仄仄仄平仄，仄仄仄仄仄仄平。","平平仄仄仄○仄，仄○仄仄平仄平。","仄平平○○仄平，仄仄平仄平平平。"],"paragraphs":["攒青历历正面山，刺史日坐云屏间。","楚人竟掘水精璞，汉女买作月珮环。","时惟产宝不重谷，愿当化俗无弃菅。","往辞丞相相有言，物景清绝何由攀。"],"title":"送裴虞部知信州"}
