{"author":"韩元吉","id":29474,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["风景新亭旧往还，谁能举目较河山。","宦情老去秋多感，官事忙时夜始闲。","窗外槁梧风瑟缩，竹间乱石雨淙潺。","青灯已作江湖梦，同约归期早晚间。"],"title":"夜坐有感寄子云"}
