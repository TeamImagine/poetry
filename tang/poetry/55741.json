{"author":"李白","id":55741,"strains":["平平仄平仄○仄，仄仄平平仄平仄。","仄仄平仄平，平平仄○仄。","仄平平平仄平平，仄平○平仄仄平。","平仄仄○仄，仄仄平平平。","仄平仄平仄平平，仄平仄仄平平平。","平平平仄平平仄，平平仄○平平仄。","仄仄仄，仄仄○。","仄平平仄仄平仄，○平仄仄平仄平。"],"paragraphs":["淮南小山白毫子，乃在淮南小山里。","夜卧松下云，朝餐石中髓。","小山连绵向江开，碧峰巉岩绿水回。","余配白毫子，独酌流霞杯。","拂花弄琴坐青苔，绿萝树下春风来。","南窗萧飒松声起，凭崖一听清心耳。","可得见，未得亲。","八公携手五云去，空余桂树愁杀人。"],"title":"白毫子歌"}
