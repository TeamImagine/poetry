{"author":"胡寅","id":11636,"strains":["平仄平平平，平仄平平仄。","平平仄仄仄，仄仄平仄仄。","仄平仄平平，平仄仄平仄。","○平仄仄仄，平仄○平仄。","仄仄平仄平，仄仄平仄仄。","平平平○仄，平平仄○仄。","仄平仄仄仄，仄仄平仄仄。","仄平平仄仄，平仄仄仄仄。","仄平平仄仄，平仄平仄仄。","平仄仄仄平，○仄平平仄。","平平平仄平，仄仄○○仄。","仄平○仄仄，仄仄○平仄。","仄仄平仄○，仄仄仄平仄。","平平平仄平，仄仄仄仄仄。"],"paragraphs":["河出昆仑墟，江出岷山底。","涵涵受百渎，滚滚经万里。","水惟准之平，而德鉴之比。","离堆与砥柱，何事中流起。","坐令平者倾，复使明者滓。","臣门虽如市，臣心要如水。","勿为砥柱激，乃作天地纪。","在家而有怨，惟舜处父子。","在邦而有怨，惟旦忧室毁。","夫岂忿欲哉，过是非天理。","萧曹贫贱交，隙自将相起。","迄能除芥蒂，至死相推美。","彼亦何所监，覆辙有余耳。","同时秦汉人，异趣百代史。"],"title":"寄张赵二相三首  其三"}
