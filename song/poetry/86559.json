{"author":"韩淲","id":86559,"strains":["平平仄○平仄平，仄平平平仄○平。","○平仄仄平仄平，仄平平平仄仄○。","平平仄仄仄平仄，平仄○平平仄仄。","平平平仄平平仄，○○平平仄平仄。"],"paragraphs":["烟云未收天未明，眼头依依带疏星。","行人道路贪起程，戍楼冬冬杀五更。","青山渐出一溪绿，溪面横舟山有屋。","红光扶日升旸谷，且听吾歌紫芝曲。"],"title":"晓起"}
