{"author":"罗隐","id":30835,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["石城蓑笠阻心期，落尽山花有所思。","羸马二年蓬转后，故人何处月明时？风催晓雁看看别，雨胁秋蝇渐渐痴。","禅智阑干市桥酒，纵然相见只相悲。"],"title":"寄韦赡"}
