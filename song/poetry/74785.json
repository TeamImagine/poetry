{"author":"赵蕃","id":74785,"strains":["仄仄平平仄，○平仄仄平。","平○平仄仄，仄仄仄平平。","仄仄○平仄，平平仄仄○。","平平仄仄仄，仄仄仄平仄。","仄仄平平仄，平平仄仄○。","仄平平仄仄，仄仄仄○平。","仄仄仄仄○，平平平仄平。","仄○○仄仄，仄仄仄平平。"],"paragraphs":["自入湖南路，驱车得屡停。","流传虽有句，次舍或无亭。","崄绝犹云未，艰危不易听。","真宜太白醉，未信屈原醒。","我去方蛮府，公归合汉庭。","愿言均沛雨，尚想独当霆。","白雪故寡和，黄麻须六经。","诏除期不晚，得以慰飘零。"],"title":"寄李处州"}
