{"author":"韩淲","id":87504,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["遥遥石鼓是衡阳，想见山长水更长。","世道只知天广大，文章徒与日争光。","飘零交友难重数，偪塞闲愁懒寄将。","谁复泛莲依簜节，好扶时运际明昌。"],"title":"和昌甫寄衡州赵推官韵"}
