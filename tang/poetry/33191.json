{"author":"韦庄","id":33191,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十里旌旗十万兵，等闲游猎出军城。","紫袍日照金鹅鬬，红斾风吹画虎狞。","带箭彩禽云外落，避雕寒兔月中惊。","归来一路笙歌满，更有仙娥载酒迎。"],"title":"观浙西府相畋游"}
