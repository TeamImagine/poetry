{"author":"张镃","id":80935,"strains":["平平仄平仄，平仄仄仄平。","仄平仄仄平，仄仄仄仄平。","仄仄仄平仄，平平○平平。","○平平仄仄，平平仄平○。","平平平？平，平平仄平平。","平平仄仄仄，平平平？平。","平平仄仄平，平○仄平○。","平平仄仄仄，仄仄仄仄平。","仄平平仄○，仄仄平仄平。","仄仄○仄○，平仄平平平。","平○平仄平，平平仄○平。"],"paragraphs":["耽幽畏奔逐，何翅畏暑寒。","岂真傲世人，亦各性所安。","弄水小渔艇，寻诗蹇馿鞍。","相宜清昼永，嬉娱绝嗟叹。","方苞红玫瑰，纷萌翠琅玕。","胡为悉弃置，随人强蹒跚。","头颅每自知，终难继貂冠。","超情混俗久，漫若草败兰。","委身羁馽中，黾勉聊自宽。","习气犹未除，搜句雕肠肝。","偷闲时一游，园池有荷槃。"],"title":"次张以道韵"}
