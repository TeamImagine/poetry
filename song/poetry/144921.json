{"author":"释道璨","id":144921,"strains":["○平平平平仄平，○平仄仄平平平。","平仄仄○○仄仄，仄仄仄平平仄平。","仄仄仄仄平仄仄，仄仄仄仄平平平。","平平仄仄○仄仄，平仄平平○仄平。","仄仄平平仄仄仄，平仄仄仄○平○。","仄平仄仄平仄仄，平平仄仄平平平。","平仄平○仄○仄，平仄仄仄平平平。","平平○平平仄仄，平仄○平仄仄平。"],"paragraphs":["长安城头秋日黄，长安道上秋风凉。","游子念亲从定起，一衲卷云归故乡。","七月八月吴楚路，十里五里东南疆。","遥知子母相见处，篱落黄花吹晚香。","我母今年六十四，千丈白发应沧浪。","石田茆屋归未得，西山几度明斜阳。","因送君行发深省，天地阔远愁茫茫。","他年相寻君勿忘，杨柳当门水满塘。"],"title":"送诚上人"}
