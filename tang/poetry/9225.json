{"author":"权德舆","id":9225,"strains":["仄○○平平，○平仄仄平。","仄平○仄仄，平仄仄平平。","平仄○平仄，平平仄仄平。","○平仄平仄，平仄仄平平。","仄仄○平仄，平平○仄平。","平平平仄仄，仄仄仄平平。","平仄仄平仄，○平仄○平。","平平平仄仄，仄仄仄平平。","仄仄○平仄，平平仄仄平。","仄平○仄仄，平仄仄平平。"],"paragraphs":["亚相冠貂蝉，分忧统十联。","火星当永日，云汉倬炎天。","斋祷期灵贶，精诚契昔贤。","中宵出驺驭，清夜旅牲牷。","触日看初起，随车应物先。","雷音生绝𪩘，雨足晦平阡。","潇洒四冥合，空蒙万顷连。","歌谣諠泽国，稼穑遍原田。","故事三台盛，新文六义全。","作霖应自此，天下待丰年。"],"title":"和李大夫西山祈雨因感张曲江故事十韵"}
