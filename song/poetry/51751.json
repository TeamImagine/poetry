{"author":"喻良能","id":51751,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一倚危栏已快哉，俯看屏障掌中开。","江间碧浪循城去，天外青山入座来。","隔岸几声闻鼓角，傍林千簇见楼台。","白云只在孤飞处，西望关心首重回。"],"title":"题祥符寺灵山阁"}
