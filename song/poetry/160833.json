{"author":"毛直方","id":160833,"strains":["仄平平平仄仄平，平平平仄平平平。","仄平仄仄平平平，仄仄平仄平平平。","仄平仄仄平○平，平平仄○仄仄平。","仄仄仄仄仄○平，○仄仄仄仄仄平。","平平？仄仄仄平，仄○仄仄仄平平。","仄平仄仄平平仄，平平仄仄平仄平。","平仄仄仄平平平，仄平仄平仄仄平。","○平平仄仄仄平，平平仄仄○平平。","仄○平○平平平，平平仄仄平平平，仄○○仄○平平。","平平仄仄平仄平，平仄仄仄仄仄平。"],"paragraphs":["泰阶煌煌色已齐，祥飙为扫蚩尤旗。","幅员浩荡春台熙，不遣桴鼓惊锄犂。","羽林宿卫环三陲，居安却虑忘战危。","整暇自许忘其机，司马八法律以规。","搜苗猕狩凛弗违，碧油有幢俨军师。","手持虎节谈鱼丽，闽关不以山与溪。","歌舞七德宣皇威，有来视师省檄飞。","将军名已草木知，干戈俎豆睢阳时。","已分勾当江南归，流芳奕叶今孙枝，此行且赋从军诗。","时清未用歌采薇，天子有道守四夷。"],"title":"赠督师曹将军"}
