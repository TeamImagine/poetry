{"author":"王禹偁","id":177748,"strains":["平仄仄平平○仄平平仄，仄仄平平平○仄。","平平平仄仄平平，仄○平○仄平仄。","平平仄仄平○○，平平平仄平平平。","仄平仄仄平平仄，平平仄仄平平平。","○仄○○平仄仄，平平平仄○平平。","仄平仄仄平平平，仄平仄仄平平平平平。","仄平仄仄平仄仄，○平仄仄平仄平。","平仄平平仄平○，○平仄仄○○仄。","平平仄平平仄仄，仄仄仄平○仄仄。","平平平仄平仄平，仄平仄仄○平仄。"],"paragraphs":["君不见年年三月千丛媚，紫烂红繁夸胜异。","寻常人戴满头归，醉折狂分不为贵。","枝闲叶尽根空培，人情皆待明年开。","化工自有呼魂术，霜前唤下琼瑶台。","王母亲将金粉傅，麻姑齐借霓裳来。","主人盖是神仙才，不然此物胡为而来哉。","二姬劝酒谁引满，长洲懒吏先举杯。","多感同年与攀折，吟诗欲谢难轻发。","青宫校书方遁迹，代我作歌如锦拆。","他年吾辈功业成，与君共作骑鲸客。"],"title":"和张校书吴县厅前冬日双开牡丹歌"}
