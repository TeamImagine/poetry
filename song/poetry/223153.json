{"author":"李新","id":223153,"strains":["仄平仄仄仄仄仄，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。"],"paragraphs":["道人筑室不草草，燕垒蜂房断有才。","细细转泉萦屋去，疏疏栽竹放山来。","琴无杀意客何惮，士怕移文车自回。","清夜不眠留迟月，噪天耘鼓急如雷。"],"title":"寂照院"}
