{"author":"苏颂","id":179104,"strains":["平仄仄平仄，平平○仄平。","平平仄平仄，○仄仄平平。","仄仄平平仄，平平仄仄平。","仄○平仄仄，仄仄仄○平。","仄仄平平仄，平平仄仄平。","平平仄仄仄，仄仄仄平○。","平仄平○仄，平平仄仄仄。","○平平仄仄，仄仄仄平○。","仄仄平平仄，○平仄仄平。","○平○仄仄，仄仄仄平平。","仄○○○○，平平仄○平。","仄平平○仄，仄仄仄平○。","仄仄平平仄，平平仄仄平。","平○平仄仄，平仄平○平。","仄仄平平仄，平○仄仄平。","○平○仄仄，仄仄仄平平。","仄仄平平仄，平平仄仄平。","仄平平仄仄，仄仄○○平。","仄仄平平仄，○○仄仄平。","平平仄平○，仄仄仄平平。"],"paragraphs":["梁苑有修竹，移来正得时。","新开一斋馆，分植两轩墀。","璅碎青金影，纤圆碧玉枝。","物应人共美，性与地兼宜。","渐喜声成韵，毋伤色暂衰。","宁因恶土变，自与好风期。","窗闼常相对，阑干不用施。","看怜朝露爽，坐觉昼阴迟。","拟富非侯等，亲邻见凤姿。","燕杯留几席，画笔置藩篱。","护长防将折，删枯欲更滋。","破忧谈将解，化恐误仙骑。","节耸蛟螭骨，苞翻虎豹皮。","竿长终劲挺，根困任离披。","肯顾柯亭赏，休思渭水持。","吟余毫亦健，灌罢器频欹。","戴谱须书此，淇园未羡之。","七贤尝伴侣，六逸重犹夷。","缅继斯人躅，如吹仲氏篪。","萧然发清思，赖尔作良知。"],"title":"次韵签判张太博移竹"}
