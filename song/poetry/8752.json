{"author":"张嵲","id":8752,"strains":["仄仄平仄平，平平仄平仄。","平平平仄仄，仄仄平平仄。","？平仄平平，平仄平仄仄。","平平仄平平，仄仄平仄仄。","○平平平平，仄仄○平仄。","○仄仄平平，仄平仄平仄。","仄仄仄○平，○○仄○仄。","仄平仄○平，仄仄仄仄仄。","○平平仄平，仄仄平平仄。","仄仄平○仄，平平仄平仄。"],"paragraphs":["夜雨山水清，朝晖浄崖壁。","飞来双白鸟，未省平生识。","𫛤鹅谢清姿，鸥鸟惭素质。","低昂信波涛，顾盻矜羽翮。","鲜明潭光青，错乱浪花白。","轻舫忽东来，抢飞百余尺。","复下水中央，相将讵离析。","稻粱岂深谋，饮啄亦自得。","空山罗网稀，遂性无惊惕。","不学西雍鹭，翻飞近人迹。"],"title":"咏水上双白鸟"}
