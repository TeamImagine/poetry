{"author":"罗邺","id":30400,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["行宫门外陌铜驼，两畔分栽此最多。","欲到清秋近时节，争开金蘂向关河。","层楼寄恨飘珠箔，骏马怜香撼玉珂。","愁杀江湖随计者，年年为尔剩奔波。"],"title":"槐花"}
