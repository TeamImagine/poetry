{"author":"李复","id":212761,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["浮云飘忽竟多姿，苍狗须臾化白衣。","对客莫思扪虱语，乘风且共跨鲸归。","岩岩清壁三千仞，郁郁寒松四十围。","君看时光易流转，新霜高叶又朝稀。"],"title":"次马承议韵"}
