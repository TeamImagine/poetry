{"author":"仇远","id":163928,"strains":["仄仄仄平仄，仄平仄平○。","仄平仄平仄，仄仄仄仄平。","平仄平仄平，仄平○仄平。","仄平仄仄仄，仄仄平仄○。","平仄仄仄仄，平平仄平平。","仄平平仄平，平仄平仄平。","仄○平平平，仄平平仄平。"],"paragraphs":["此日始生日，避喧作溪行。","出门阻风雪，仆瘁马亦惊。","归卧春一窗，隔窗听雪声。","拥衾守药鼎，客至慵出迎。","颜色日已老，何由得青精。","未能歌雪儿，聊复呼麹生。","梦中游西园，一壶梅下倾。"],"title":"和子野  其二"}
