{"author":"王奕","id":140006,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["大地山河合九州，秋风吹起故乡愁。","洛山冉冉机云出，汉水潇潇巡远羞。","东望海连甘露寺，北来诗满镇江楼。","金台万里天门杳，且问东津汶上舟。"],"title":"和赵若伦旧题多景楼"}
