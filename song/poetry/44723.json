{"author":"范成大","id":44723,"strains":["仄平○平仄，平仄仄平仄。","仄平○仄平，仄仄仄平仄。","○○平仄仄，平仄仄仄仄。","平平仄仄平，平仄仄仄仄。","平平仄平平，仄仄平仄仄。","平仄仄仄平，仄仄平仄仄。","仄仄仄平平，仄仄仄平仄。","平仄仄仄平，平仄仄平仄。","仄平平仄仄，平仄○平仄。","平平仄平平，平○仄平仄。","平平仄○仄，仄仄平仄仄。","平平仄○仄，○仄仄仄仄。","仄平仄仄平，仄仄平平仄。","○仄平平平，平平仄平仄。"],"paragraphs":["结庐占城市，初岂卜云吉。","谒医并治庖，二事便衰疾。","乘除徐自笑，翻觉此计失。","经年不见山，无异处暗室。","平生痼烟霞，岁晚成俗物。","安得百尺楼，屋上高突兀。","列岫拥青来，爽气助占毕。","尝试与匠谋，工费猬毛出。","俸余强弩末，家事空囊涩。","经营十年余，高兴竟萧瑟。","人生不如意，十事常六七。","身今况迟暮，长算屈短日。","纵成此段奇，发白何由漆。","且学商山翁，弯跧蛰霜橘。"],"title":"廛居久不见山或劝作小楼以助登览又力不能办今年益衰此兴亦阑矣"}
