{"author":"仇远","id":164518,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["一塘分雨百泉流，喜作山房信宿留。","骑马傍门知不厌，坐床索酒合应羞。","生平仲举延徐穉，老去文渊忆少游。","雾豹直疑斑已露，翩翩入谷有鸣驺。"],"title":"顷溧水归登官塘汤汉章义门  其二"}
