{"author":"虞俦","id":61774,"strains":["平平平仄仄○仄，平平仄仄平平仄。","仄仄平○仄仄平，仄平仄仄平平仄。","平平仄仄仄○平，仄仄○平平仄仄。","○平平仄平仄平，仄平仄仄仄仄仄。","平平仄○平仄○，仄仄○平仄平仄。","平平仄仄平仄平，仄仄平平○仄仄。"],"paragraphs":["今年桑叶贱如土，吴蚕戢戢多于鲁。","叶底时闻健食声，树头飒飒初来雨。","辛勤出火倏三眠，准拟收功千万缕。","县官何忍为茧丝，女红切勿事纂组。","愚儒请遗天下衣，各使苍生有环堵。","天寒岁暮田舍翁，白发霜风吹两股。"],"title":"春蚕行"}
