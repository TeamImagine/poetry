{"author":"王奕","id":140042,"strains":["平仄平平仄仄平，平平仄仄仄平平。","平平仄仄平平仄，平仄仄平平仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["鳌转山空海失深，仙人抱月自高吟。","春秋两字尊王义，皇极一编经世心。","千载文声扶学校，万年史笔寄山林。","太邱古矣元龙老，天寿先生续正音。"],"title":"见陈月观二首  其一"}
