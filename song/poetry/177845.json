{"author":"王禹偁","id":177845,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["诏从书殿理江干，江外生民识谏官。","京口浪花迎棹白，海门山色入楼寒。","茅君仙洞披图见，张祜诗牌拂藓看。","他日政成无一事，好吟新句寄长安。"],"title":"送牛学士知润州"}
