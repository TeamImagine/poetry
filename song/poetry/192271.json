{"author":"郭祥正","id":192271,"strains":["仄仄仄仄仄，○仄仄仄平。","平平仄○仄，仄仄平平平。","平平○仄仄，仄仄仄仄○。","○平仄平平，仄仄平仄平。","平仄仄平平，仄仄平平平。","仄仄○仄○，仄仄○平平。","平平仄仄仄，仄平○平平。","平平仄仄○，平仄仄平○。","平仄平仄平，平仄平平平。","平平仄仄仄，仄仄平仄平。","仄平仄仄仄，○平平仄平。","○○仄仄仄，仄平仄平平。"],"paragraphs":["有力乃致远，中道力不任。","言归闭空屋，敢复求知音。","君来监郡务，猥巷一见临。","称褒借阳春，片砾成寸金。","觞酌每追随，啸咏舒悰襟。","不觉三岁过，启櫂离江南。","君怀有玉宝，未尝献于今。","于今不往献，千岁惜湮沈。","流景良可悲，须雪来侵侵。","前途渐就窄，后会安可寻。","屋梁见落月，殷忧存我心。","犹期泽万物，霈然作商霖。"],"title":"送倪敦复朝奉还台"}
