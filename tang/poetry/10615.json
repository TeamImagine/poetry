{"author":"柳宗元","id":10615,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["临蒸且莫叹炎方，为报秋来雁几行。","林邑东回山似戟，牂牁南下水如汤。","蒹葭浙沥含秋雾，橘柚玲珑透夕阳。","非是白蘋洲畔客，还将远意问潇湘。"],"title":"得卢衡州书因以诗寄"}
