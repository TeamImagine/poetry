{"author":"张扩","id":234070,"strains":["仄平仄平平，○仄仄平平。","平平○○仄，平仄平仄仄。","平平平○仄，仄仄○仄仄。","仄平平平仄，仄仄平仄仄。","平仄仄仄平，平平仄平○。","平平平平仄，仄○平仄仄。","仄平仄平平，平仄平仄仄。"],"paragraphs":["羽书剧纷纶，将士愧庸懦。","谁扶中兴举，康济须十乱。","周郎人中杰，表表苍柏干。","向来围城厄，梦想音信断。","瞻敬会有时，神明恍还观。","他年铨衡手，抗论清月旦。","勿为俗人言，钟鼓惊斥鷃。"],"title":"周秀实监丞闻嘉禾兵乱请急归唁其亲朋还朝有作因次其韵"}
