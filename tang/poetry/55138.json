{"author":"李华","id":55138,"strains":["仄仄仄平仄，平仄○仄仄。","仄仄平仄平，平平仄平仄。","○平平平仄，仄仄仄平仄。","平仄平平平，平平仄平仄。","平平仄平仄，平仄仄平仄。","○平仄仄平，仄仄平○仄。","平平仄平仄，平仄仄平仄。","仄仄仄仄○，平平仄○仄。","仄平平○仄，仄仄平仄仄。","仄仄平平平，平平平仄仄。","仄平平平仄，仄仄平仄仄。","平仄仄平平，平平仄平仄。"],"paragraphs":["舍事入樵迳，云木深谷口。","万壑移晦明，千峰转前后。","嶷然龙潭上，石势若奔走。","开拆秋天光，崩腾夏雷吼。","灵谿自兹去，纡直互纷纠。","听声静复喧，望色无更有。","冥冥翠微下，高殿映杉柳。","滴滴洞穴中，悬泉响相扣。","昔时秦王女，羽化年代久。","日暮松风来，箫声生左右。","早窥神仙箓，愿结芝术友。","安得羡门方，青囊系吾肘。"],"title":"仙游寺"}
