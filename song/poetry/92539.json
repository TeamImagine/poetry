{"author":"释居简","id":92539,"strains":["仄平仄平，仄平仄平。","仄仄平仄，○仄仄仄。","仄仄仄○，平平仄平。","仄仄平仄，仄平仄仄。","平仄○仄，平平平仄。","仄平仄仄，仄仄仄仄。","仄仄仄仄，仄○平平。","○平平平，○仄平平。","平平仄平，○○○仄。","平平○仄，仄仄仄仄。"],"paragraphs":["及笄洗妆，一花一香。","舍父求度，回度厥父。","父子学空，机先有锋。","父死开法，镆鎁出匣。","归奉其母，孤山之浒。","示生有灭，笑与母诀。","火后舍利，粲如繁星。","如金之晶，如玉之明。","堂堂月岩，如空行月。","何庸留此，自暴丑拙。"],"title":"妙湛禅师月岩舍利赞"}
