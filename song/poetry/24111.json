{"author":"宋祁","id":24111,"strains":["仄仄平平仄，平平平仄平。","平平仄仄仄，仄仄仄平仄。","仄仄平平仄，平平仄仄平。","平○仄平仄，仄仄○平○。","平仄○平仄，平平仄仄○。","平○平仄仄，仄仄○平平。","仄仄平平仄，○平仄仄平。","平平仄平仄，仄仄仄平平。","平仄平平仄，平平仄仄平。","平平仄平仄，平仄仄平○。"],"paragraphs":["上笏兰台彦，能文江汉灵。","贪持御史劾，不顾大夫醒。","诋毁真销骨，嫌疑畏杀青。","投冠集乌署，解绂堕鸢溟。","毛脱荷囊笔，尘昏宝带钉。","书空宁咄咄，避弋更冥冥。","校尉贪厨酿，临川集贝经。","光华覆盆日，哆侈谮人星。","生计依江芷，年芳老砌蓂。","无人举幡救，挥涕望明庭。"],"title":"泌阳王介夫"}
