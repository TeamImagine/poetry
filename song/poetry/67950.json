{"author":"杨冠卿","id":67950,"strains":["平仄仄平平，平平仄平仄。","○平平仄仄，○平仄仄仄。","仄平仄平平，仄仄平平仄。","仄平平仄平，仄平仄仄仄。","平平仄仄仄，平仄平平仄。","平仄仄平平，仄仄○平仄。"],"paragraphs":["蛟窟荡群妖，霞帷快飞举。","横江余铁锁，中流屹砥柱。","主人谪仙人，道学侔千古。","紫皇香案前，掉头不肯住。","亭悬孺子榻，帘卷西山雨。","鸡犬许同升，我欲骑鲸去。"],"title":"栖霞高士以诗鸣于时方幸缔交而赴玉隆之请鹤驭西去挽之不留临岐告别为赋二诗  其二"}
