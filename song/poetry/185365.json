{"author":"徐积","id":185365,"strains":["○仄平仄仄，仄仄○仄仄。","平仄平仄平，平平○平仄。","平仄平仄仄，仄仄平仄平。","平仄仄平平，仄仄平仄平。","平○平仄平，○平平仄平。","仄平平仄仄，仄仄○平平。","平平平仄仄，仄仄平平平。","仄平平仄仄，仄○○平平。","平平仄平仄，平平仄平仄。","平平平仄平，仄仄平平仄。"],"paragraphs":["张子非不厚，涕泗中夜起。","兰蕙虽已衰，松筠正堪佩。","君爱兰与蕙，忘我筠与松。","君爱洛阳官，弃我淮上翁。","翁如扬大夫，其心甘贱贫。","不投天禄阁，却反离骚文。","骚人虽已殁，万古为忠魂。","欲知冤愤气，但看苍梧云。","冤情寄湘水，冤声寄湘竹。","年年霜露时，夜夜秋声哭。"],"title":"感秋和张文潜  其二"}
