{"author":"释道潜","id":203029,"strains":["平平仄仄仄，仄仄平平平。","仄平仄平平，平仄平仄平。","平平仄平仄，平仄平平平。","平平○平平，平仄平仄○。","○平仄平仄，仄仄平平平。","平平平仄平，○平仄平平。","仄仄仄平仄，平平仄平平。","平平平仄仄，仄仄平平平。","仄平仄平仄，仄仄平○○。","平○○仄仄，平平仄平平。"],"paragraphs":["西郊久不雨，草木无余青。","薄云弄秋晖，山色时晦冥。","超然五词客，文采披华星。","联翩过吾庐，车盖纷满庭。","相携访灵鹫，细路通岩扃。","攀翻幽桂丛，衣襟袭芳馨。","绝境异人世，吾诗岂能名。","诸豪追邺下，妙语逾琼英。","愿言一挥写，乐事良难并。","高空堕海日，归骖尚能停。"],"title":"陪司马才仲节推诸君游天竺"}
