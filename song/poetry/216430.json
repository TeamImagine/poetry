{"author":"张耒","id":216430,"strains":["仄仄平平仄仄平，平仄平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["落月娟娟堕半环，呕哑鸣橹转荒湾。","东南地缺天连水，春夏风高浪卷山。","旅食每愁村市散，近秋已觉暑衣单。","自惭老病心儿女，三日离家已念还。"],"title":"自巴河至蕲阳口道中得二诗示仲达与秬同赋  其一"}
