{"author":"周孚","id":63393,"strains":["平平平仄仄平平，仄仄仄平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["诗来君马叹玄黄，正坐盐车道路长。","倒壑枯槎无复绿，并岩残菊尚余香。","眼看落日还应眩，心对寒溪却暂凉。","昔日维摩君记否，迩来衰病亦怀乡。"],"title":"崔子虚以公檄出籴作诗寄叶伯永且言其道途之艰因次韵以寄"}
