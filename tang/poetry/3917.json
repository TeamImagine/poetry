{"author":"杜甫","id":3917,"strains":["仄平仄仄仄仄仄，平平平平仄仄○。","平平仄仄○仄仄，仄仄平仄平仄平。","平仄仄平仄仄仄，平平仄仄平平○。","仄平仄仄仄平仄，仄仄平平平仄平。"],"paragraphs":["北城击柝复欲罢，东方明星亦不迟。","邻鸡野哭如昨日，物色生态能几时。","舟檝眇然自此去，江湖远适无前期。","出门转眄已陈迹，药饵扶吾随所之。"],"title":"晓发公安"}
