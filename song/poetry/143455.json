{"author":"舒岳祥","id":143455,"strains":["平仄仄仄平，仄仄平仄仄。","平平○仄平，仄仄平仄仄。","仄平平仄平，○仄平仄仄。","仄平平仄仄，平平仄仄○。","仄仄平仄平，仄仄仄仄仄。","仄平仄平平，仄平平仄仄。","平○仄？仄，仄仄仄仄仄。","仄仄平平仄，仄平○仄仄。","平平仄平仄仄平平平，平仄仄仄平仄平。","仄平仄仄○平平，仄平平仄平平○。"],"paragraphs":["山甫作古松，意造无定本。","枝枝藏太阴，笔笔涵混沌。","气吞千尺崖，犹作飞瀑滚。","肺肝生洞壑，槎枒出隠嶙。","奋臂盘礴余，墨渍笔不吮。","若人盖天机，岂为寻丈窘。","胸中有磥砢，欲出不可忍。","恐是城南树，写形难自隠。","呜呼夹山自有真松图，朝夕左右陈座隅。","伐薪架屋听笙竽，好翁之计诚非疏。"],"title":"山甫画松"}
