{"author":"杜荀鹤","id":32937,"strains":["平仄平平仄仄平，仄平平仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["兄弟将知大自强，乱时同葺读书堂。","嵒泉遇雨多还闹，溪竹唯风少即凉。","藉草醉吟花片落，傍山闲步药苗香。","团圆便是家肥事，何必盈仓与满箱。"],"title":"和舍弟题书堂"}
