{"author":"王维","id":45919,"strains":["平平平仄平，仄仄平平平。","仄平仄平仄，仄仄平平平。","平仄仄仄仄，仄仄平仄平。","○仄平平仄，平平○仄平。","平平平○平，平仄仄平平。","○平平仄仄，仄仄仄平平。","仄仄平仄平，仄仄仄平平。","仄平仄仄仄，仄平平仄平。","仄平仄仄仄，仄仄仄平平。","仄仄平仄平，仄仄仄○平。"],"paragraphs":["人生能几何，毕竟归无形。","念君等为死，万事伤人情。","慈母未及葬，一女才十龄。","泱漭寒郊外，萧条闻哭声。","浮云为苍茫，飞鸟不能鸣。","行人何寂寞，白日自凄清。","忆昔君在时，问我学无生。","劝君苦不早，令君无所成。","故人各有赠，又不及生平。","负尔非一途，恸哭返柴荆。"],"title":"哭殷遥"}
