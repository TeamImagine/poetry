{"author":"邵棠","id":8286,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["破荒风信到花英，标格孤高画不成。","万古色专天下白，一生香在雪中清。","罗浮松月关幽兴，野路梨云散晓情。","我欲重来竟题墨，莫教吹动玉箫声。"],"title":"梅"}
