{"author":"陈琦","id":64363,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["水色山光面面开，乾坤牢落此孤台。","寒烟老屋巢沙燕，春雨残碑卧石苔。","千载英风今可想，八州奇梦旧传来。","輶车吊古增惆怅，重为先生辟草莱。"],"title":"读书台"}
