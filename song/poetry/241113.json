{"author":"周紫芝","id":241113,"strains":["仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄○○平，平平仄仄平。","平平○仄仄，平仄仄○平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄○平。","仄仄○平仄，平平仄仄○。","仄平○仄仄，仄仄仄平平。","仄仄平平仄，○平仄仄平。","平平平仄仄，平仄仄平平。","仄仄平平仄，平平仄仄平。"],"paragraphs":["历欲绵洪祚，郊宜筑巨台。","有司修祝册，天子祭高禖。","意与群情合，春随上瑞来。","翠舆瞻玉座，桂酒奠金罍。","喜色回中壸，欢声入九畡。","熊罴占已兆，弧矢射将催。","异礼关宗社，余波被草莱。","灵基千岁永，玉叶万枝开。","制度新仪著，歌诗旧典该。","鲁侯徒复宇，后稷始封邰。","帝德应先格，天心亦易回。","至诚参造化，妙响疾风靁。","历数周家久，封疆汉地恢。","山河今壮矣，瓜瓞信悠哉。","准拟螽斯咏，微臣愧不才。"],"title":"皇帝亲祀高禖十五韵"}
