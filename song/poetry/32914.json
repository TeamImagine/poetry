{"author":"陆游","id":32914,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["黄旗传檄趣归程，急服单装破夜行。","肃肃霜飞当十月，离离斗转欲三更。","酒消顿觉衣裘薄，驿近先看炬火迎。","渭水函关元不远，着鞭无日涕空横。"],"title":"嘉川铺得檄遂行中夜次小柏"}
