{"author":"宋祁","id":13975,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["先畴少失杏花耕，十载穷尘困缚缨。","山上有山成久客，吏中非吏得空名。","吟塘碧草他年废，雾驿哀猿此夜惊。","何日谒归聊望里，况无车骑得乡评。"],"title":"怀故里偶成"}
