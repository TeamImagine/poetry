{"author":"吴栻","id":205115,"strains":["平仄平平平仄平，平平平仄仄平平。","平平平仄仄平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["潇洒堂中披晚襟，红蕉花里叶成阴。","飘来无雨水长急，飞去有云山更深。","苔藓细痕缘巨石，藤萝密影挂疏林。","上人莫作人间想，此地人间不可寻。"],"title":"题清洋院"}
