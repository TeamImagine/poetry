{"author":"李昴英","id":130039,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["里闬如君苦绩文，几年良玉困炎昆。","鹗书快甚催随计，鹤发忻然慰倚门。","袍绿光华应分有，汗青久远要名存。","江头目送西行棹，惊起骊龙渴睡昏。"],"title":"赠曾士倬用许广文韵"}
