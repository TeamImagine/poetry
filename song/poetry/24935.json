{"author":"余靖","id":24935,"strains":["平仄平平仄仄平，平平仄仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["通守方忻再命新，东风疏雨拂行尘。","封疆远入鱼凫国，岐路正逢蚕市春。","彭岫晓岚迎画隼，锦江晴绿照朱轮。","归期不待更书至，旧有清名在缙绅。"],"title":"送舒太博通判眉州"}
