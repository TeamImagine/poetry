{"author":"陆游","id":33003,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["小阁东头罨画池，秋来长是忆幽期。","身如巢燕临归日，心似堂僧欲动时。","病思羁怀惟付酒，西风落日更催诗。","故知岁暮常多感，不独当年宋玉悲。"],"title":"秋日怀东湖二首  其一"}
