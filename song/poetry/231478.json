{"author":"谢薖","id":231478,"strains":["仄平仄平平，平平仄平平。","平平仄平仄，仄仄平仄平。","仄平平○平，仄仄仄仄○。","仄○平仄仄，仄仄仄仄平。","仄○仄平仄，平平○平○。","平平仄○仄，仄仄平仄平。","仄平平平仄，平平仄平平。","平仄平平○，平平仄○平。","平平仄平仄，仄平仄平平。","○平仄平平，仄仄平仄平。","○○○仄仄，仄仄仄平平。"],"paragraphs":["我家大冯君，清诗跨阴何。","尤工婕妤怨，不愧青草歌。","后生游其门，玉石例琢磨。","是中知味少，莫辨白黑鹅。","独闻子孙子，锵然应鸾和。","君尝喜其似，谓可同臼科。","剑池佳山水，清涟映嵯峨。","孙子居山间，新诗日吟哦。","探囊肯投我，有篇未为多。","论文定何时，一醉金叵罗。","更当期皓首，共理钓鱼蓑。"],"title":"寄孙子稷"}
