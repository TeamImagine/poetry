{"author":"石介","id":68310,"strains":["平平仄仄仄平平，仄仄平平仄仄平。","平仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["东西两处各天涯，去国还乡喜又嗟。","邹峄山藏孟子宅，海棠花落蜀王家。","深知周道非彝酒，可罪唐臣乞税茶。","三载此心无一事，闻经绛帐日常斜。"],"title":"送奉符县监酒税孟执中借职"}
