{"author":"舒岳祥","id":143508,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["卖菜深村妇，休嗟所获微。","芜菁胜乳滑，莱菔似羔肥。","橐里腰钱去，街头买肉归。","种蔬胜种稻，得米不忧饥。"],"title":"自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其一○"}
