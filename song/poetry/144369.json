{"author":"王执礼","id":144369,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["数间老屋半欹颓，宗祏虽存没草莱。","尚有遗民呼太庙，可堪游鹿上荒台。","花开陌路空余恨，麦被陵陂不尽哀。","三节还乡平日志，化为杜宇定归来。"],"title":"游钱王太庙"}
