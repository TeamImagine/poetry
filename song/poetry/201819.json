{"author":"彭汝砺","id":201819,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["天寒雨气满林幽，道上风尘拥布裘。","万室未堪今日弊，一官敢念此生浮。","平常素拙公家事，夙夜聊分县尹忧。","见说至尊方旰食，吾侪何术补涓流。"],"title":"出城呈君玉都官"}
