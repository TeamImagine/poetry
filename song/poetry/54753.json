{"author":"朱熹","id":54753,"strains":["仄平仄仄平平平，平仄○仄○平平。","仄○平仄仄平仄，仄仄仄仄平仄平。","平平仄仄仄平仄，仄仄仄仄平平平。","平平平仄仄平仄，仄仄仄仄平平平。","仄平仄仄仄仄仄，平仄仄仄平平平。","平平平平平仄仄，仄仄仄仄○平平。","仄平平平仄仄仄，仄仄平仄平○平。","仄平平平仄平仄，仄仄仄仄平平平。"],"paragraphs":["北风日日霾江村，归梦正尔劳营魂。","忽闻梅蘂腊前破，楚客不爱兰佩昏。","寻幽旧识此堂古，曳杖偶集僧家园。","岚阴春物未全到，邂逅只有南枝温。","冷光自照眼色界，云艳未怯扶桑暾。","遥知云台溪上路，玉树十里藏山门。","自怜尘羁不得去，坐想佳处知难言。","但哦君诗慰岑寂，已似共倒花前樽。"],"title":"和李伯玉用东坡韵赋梅花"}
