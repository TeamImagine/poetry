{"author":"许及之","id":61124,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["新绿愔愔长茂材，嫩流漠漠养深苔。","一梭金影缗蛮过，半缬花光剥啄来。","槛竹鸣边垂粉箨，池萍缺处落肥梅。","闲中偏得园林趣，更觉清和意象开。"],"title":"即事并写和质弟诗呈似"}
