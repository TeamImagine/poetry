{"author":"李彭","id":231980,"strains":["仄仄平平平，仄仄仄仄平。","仄平平平仄，仄平仄○○。","平平仄仄仄，仄平仄平平。","仄仄平仄仄，仄仄平平○。","仄平仄○○，仄仄仄仄○。","○○仄平仄，○仄平仄平。","仄仄平仄仄，仄仄平仄仄。"],"paragraphs":["自我曾高时，以有此土田。","一朝均租赋，吏文沸相煎。","南邻势炙手，北邻富薰天。","歗聚乌合众，变诈挥金钱。","本心抑兼并，瘠土赋委填。","如闻下温诏，膏泽为洗湔。","但愿多乐岁，鼓腹常便便。"],"title":"农家三首  其二"}
