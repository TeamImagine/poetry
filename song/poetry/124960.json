{"author":"邵雍","id":124960,"strains":["仄仄平平仄仄平，平平平仄仄平平。","平平平仄仄平仄，仄仄平平平仄平。","平仄平平平仄仄，平仄仄仄仄平平。","平平仄仄平平仄，平仄平平仄仄平。"],"paragraphs":["策杖南园或北园，春来尤足慰衰年。","初晴天气上元后，乍暖风光寒食前。","池岸微微装嫩草，林稍薄薄罩轻烟。","东君此际情何厚，非象之中正造妍。"],"title":"策杖吟"}
