{"author":"陈子昂","id":34491,"strains":["平平平仄仄，平仄仄○○。","○仄平平仄，平仄仄平平。","平仄平平仄，○○仄仄平。","平平平仄仄，平仄仄○平。","仄仄○平仄，○○仄仄平。","平平平仄仄，仄仄仄平平。","仄仄平平仄，平平仄仄○。","○平仄平仄，仄仄仄平平。","仄仄平○仄，平平仄仄平。","平平○仄仄，平仄平平平。"],"paragraphs":["生涯良浩浩，天命固谆谆。","闻道神仙尉，怀德遂为邻。","畴昔逢尧日，衣冠仕汉辰。","交游纷若凤，词翰宛如麟。","太息劳黄绶，长思谒紫宸。","金兰徒有契，玉树已埋尘。","把臂虽无托，平生固亦亲。","援琴一流涕，旧馆几霑巾。","杳杳泉中夜，悠悠世上春。","幽明长隔此，歌哭为何人。"],"title":"同旻上人伤寿安傅少府"}
