{"author":"王庭珪","id":238211,"strains":["仄平仄仄仄平仄，仄仄平平平仄平。","仄仄平平仄平仄，仄仄平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["谪仙适窜夜郎道，主簿归从飞鸟边。","但喜骑驴得佳句，忽忘挥麈是何年。","且将肚束三条篾，敢望腰纒十万钱。","剩斩湘南几竿竹，他时分我钓鱼船。"],"title":"刘时举主簿相别三十年忽相遇于沅湘之间古夜郎郡也郡素窘俸馈不继垂槖而归相聚月余赋诗为别"}
