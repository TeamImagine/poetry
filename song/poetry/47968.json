{"author":"杨万里","id":47968,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["殿上胪传第一声，殿前拭目万人惊。","名登龙虎黄金榜，人在烟霄白玉京。","香满乾坤书一卷，风吹鬓发雪千茎。","旧时脱却银袍处，还望清光侍集英。"],"title":"四月十七日侍立集英殿观进士唱名"}
