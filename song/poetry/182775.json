{"author":"强至","id":182775,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["暮归紫陌尚鸣珂，夜哭逡巡接浩歌。","渐老为郎逾蕴藉，平生从仕亦蹉跎。","笙沉缑岭空乘鹤，书绝山阴欲换鹅。","日落九原车马散，悲风更向白杨多。"],"title":"王广渊郎中挽诗"}
