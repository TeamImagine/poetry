{"author":"刘攽","id":182945,"strains":["平平○平平，仄仄平仄平。","平平○仄仄，仄仄平平平。","平仄仄仄平，仄平仄平平。","平平仄仄平，仄仄平仄平。","仄仄仄仄仄，仄仄平仄平。","仄○平仄平，○平仄○平。","仄仄仄仄平，仄平仄平平。","仄仄仄平平，平仄平仄平。"],"paragraphs":["嵯峨三神山，浩荡仙圣游。","金台冠绝景，玉果垂千秋。","龙伯日已侵，巨鳌幸无忧。","波涛各一隅，但见云气浮。","跂予望可及，隠约清浅流。","大帆交问津，长风辄回舟。","不怨道路邅，所悲到无由。","世主自甘心，仙者非有求。"],"title":"拟古六首  其五"}
