{"author":"韦应物","id":56602,"strains":["仄仄仄○仄，平平○平仄。","平仄仄○平，平平仄平仄。","平○仄平仄，平仄仄平仄。","平仄仄仄平，平平仄平仄。","仄平仄平仄，平仄○仄仄。","仄仄仄平平，仄仄平平仄。"],"paragraphs":["夏景已难度，怀贤思方续。","乔树落疏阴，微风散烦燠。","伤离枉芳札，忻遂见心曲。","蓝上舍已成，田家雨新足。","托邻素多欲，残帙犹见束。","日夕上高斋，但望东原绿。"],"title":"寄子西"}
