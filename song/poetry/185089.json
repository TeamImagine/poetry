{"author":"沈遘","id":185089,"strains":["仄仄仄仄仄，仄平仄仄平。","仄仄平仄平，仄平仄仄平。","仄平平平仄，仄○平仄平。","仄仄平○平，仄仄平仄平。","平平平仄平，仄仄仄仄○。","○平仄仄仄，○仄仄仄平。","仄仄平仄平，仄仄平○平。","平平仄平平，平平仄平平。","仄平仄仄○，○仄平○平。","仄仄仄仄平，仄仄平仄平。","平平仄○仄，仄仄平平平。","平平仄仄仄，仄仄仄仄平。","仄仄○仄仄，仄仄平平平。","平平平仄仄，平仄仄仄平。","平仄仄平平，仄仄平○平。","仄仄平仄○，仄仄仄仄平。","仄○平仄平，仄仄仄○平。","仄仄仄仄平，仄仄仄仄平。","平平平仄仄，仄仄仄仄平。","仄仄平仄仄，仄○平仄○。","仄平平平平，仄仄平平平。"],"paragraphs":["帝制一海内，画州以域民。","小大虽有殊，执任两各均。","祖宗初垂统，所重尤守臣。","授受何其艰，便坐躬简轮。","承平弥百年，法敝几不泯。","其文岂弗具，其实盖已沦。","遂令师帅官，十九非其人。","韩侯出名家，英声迈俦伦。","昔为两剧县，遗美今犹新。","匪直郡邑良，固是台阁珍。","胡然不留用，出驾双朱轮。","洋州实大府，左右控蜀秦。","厥土从古乐，厥俗于兹淳。","侯才何足施，谈笑坐养神。","君子学无苟，不让诚当仁。","既富而后教，礼义庶可循。","坐听千里谣，上彻九重宸。","表以视四方，宠以厉缙绅。","因之明黜陟，审辨玉与珉。","尚使天下治，复如前代纯。","鄙言真区区，感激为侯陈。"],"title":"五言送韩玉汝知洋州"}
