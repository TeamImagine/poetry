{"author":"韩淲","id":87620,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄仄平平仄平。"],"paragraphs":["闭合烧香正寂寥，忽看结客过衡茅。","溪山有味真堪乐，松竹无心肯绝交。","老树枕流倾社瓮，凉风吹月上山殽。","浮梁饮散各归去，夜静水明摇柳梢。"],"title":"谢户曹载酒见访"}
