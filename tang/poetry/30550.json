{"author":"罗隐","id":30550,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["大卤旌旗出洛滨，此中烟月已埃尘。","更无楼阁寻行处，只有山川识野人。","早得铸金夸范蠡，旋闻垂钓哭平津。","旧游难得时难遇，回首空城百草春。"],"title":"雒城作"}
