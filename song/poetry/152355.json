{"author":"方一夔","id":152355,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老骨槎牙不入时，可看霜雪点须眉。","短披樵褐形如鹤，长把农书手欲龟。","饥饱生前皆有定，文章死后竟何禆。","凭高欲说无人会，早暮南窗盼绿猗。"],"title":"杂兴五首  其二"}
