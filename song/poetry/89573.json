{"author":"周端臣","id":89573,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["起来袖手怯寒添，冷落文楸掩玉奁。","燕子池塘春雨细，杏花庭院晓风尖。","酒酲未解便欹枕，香炷初熏密下帘。","百五数来能几日，黄金柳色已侵檐。"],"title":"春日即事"}
