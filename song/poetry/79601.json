{"author":"欧阳修","id":79601,"strains":["平仄仄仄平，平平平仄仄。","仄仄仄平平，仄平平仄仄。","仄仄○平仄，平平仄平仄。","仄仄仄仄平，○平仄平仄。","平仄仄仄平，平仄○平仄。","仄仄仄平仄，仄平仄○仄。","平平仄仄仄，平仄平？仄。","仄仄仄○平，平平平仄仄。","平平仄平仄，仄仄仄平仄。","○仄○仄平，平仄平平仄。","○○仄平仄，仄仄仄平仄。"],"paragraphs":["杨子懒属书，平居惟嗜酒。","一沐或弥旬，解酲须五斗。","淡尔轻荣利，何常问无有。","忍忆四马归，行为一麾守。","湘酎自古醇，醽水闻名久。","簿领但盈几，圣经不离口。","湖田赋稻蟹，民讼争垅亩。","兀尔即沈冥，安能知可否。","聊为寄情乐，岂与素怀偶。","藏器思适时，投刃宁烦手。","行当考官绩，勿复困罂缶。"],"title":"送刘学士知衡州"}
