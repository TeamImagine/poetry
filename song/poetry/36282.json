{"author":"陆游","id":36282,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谿友留鱼不忍烹，直将蔬粝送余生。","二升畬粟香炊饭，一把畦菘淡煮羮。","莫笑开单成净供，也能扪腹作徐行。","秋来更有堪夸处，日傍东篱拾落英。"],"title":"山居食每不肉戏作"}
