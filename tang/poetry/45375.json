{"author":"李暠","id":45375,"strains":["仄仄平平仄，平平仄仄平。","仄平○仄仄，平仄仄○平。","仄仄○平仄，平平仄仄平。","平平平仄○，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["偃武尧风接，崇文汉道恢。","集贤更内殿，清选自中台。","佐命留侯业，词华博物才。","天厨千品降，御酒百壶催。","鹓鹭方成列，神仙喜暂陪。","复欣同拜首，叨此颂良哉。"],"title":"奉和圣制送张说上集贤学士赐宴"}
