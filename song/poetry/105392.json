{"author":"包恢","id":105392,"strains":["仄平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄平平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["海邦太守常时有，海上诗翁间世奇。","自赋归来石屏去，不烦绳削草堂知。","高情岂为时情改，浩气难随血气移。","句老律精何酷似，昔题蜀相孔明祠。"],"title":"和戴石屏见寄韵二首  其一"}
