{"author":"吴泳","id":103922,"strains":["仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["紫宸朝动鸡人唱，一片天光接绛河。","花样绣鞯冲晓去，霙铺球路带春多。","边无疋马比宁地，土有遗蝗奈冻何。","檠重玉龙犹未老，莫将图画写披蓑。"],"title":"和杜枢密雪  其一"}
