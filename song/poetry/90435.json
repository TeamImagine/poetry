{"author":"苏舜钦","id":90435,"strains":["平平仄○仄，○仄仄平平。","仄仄平平仄，平平仄仄平。","仄平○仄仄，仄仄仄平平。","平仄仄仄仄，平平仄仄平。","仄平○仄○，平仄仄平平。","仄仄仄仄仄，○平平仄平。","平○仄平仄，平仄仄平○。","仄仄○平仄，平平仄仄平。"],"paragraphs":["先君所乘马，其色白于银。","磊落龙之种，权奇世共珍。","独嘶如想望，久步见精神。","方目照代夜，拳毛刷渭津。","鬣寒如拥浪，蹄𫘝不惊尘。","潦倒已伏枥，苍黄仍借人。","俄传弊帷信，无复锦蒙亲。","倚棹思神骏，萧然泪洒巾。"],"title":"先公之爱马以病寄他厩今死矣"}
