{"author":"方回","id":148988,"strains":["仄仄平平仄，平平仄仄平。","○平平仄平，仄仄○平平。","平○平平仄，○平仄仄平。","仄平平仄仄，平仄仄○○。","仄仄平平仄，平○仄仄平。","仄平平仄仄，仄仄仄○平。","仄仄平平仄，平平仄○平。","仄○○仄仄，○仄仄平平。","仄仄平平仄，平○仄仄平。","仄平平仄仄，仄仄仄平平。","仄仄平平仄，平平仄仄○。","○平○仄仄，平仄仄平○。","仄仄平平○，平平仄仄○。","仄平平仄仄，○仄仄平平。","仄○○平仄，○平仄仄平。","仄平平仄仄，平仄仄平○。"],"paragraphs":["汉代哀牢种，泸南大渡河。","其都居善阐，有水号牂牁。","丞相祠诸葛，将军畏伏波。","石扶碑故在，铜作柱难磨。","古但羁縻耳，今如震慑何。","一戎平六诏，万旅削三峨。","跣足遑机弩，毡头敢荷戈。","鬼王牵骏驵，泯国效文螺。","梵供花优钵，经传叶贝多。","异香燃笃耨，硕果啖波罗。","碧钿悬珠珥，银钩摘象驮。","深秋如夏热，穷腊亦春和。","雾毒飞鸢堕，风腥巨蟒过。","已还生定远，犹类病维摩。","宦思轻髦梗，闲心愿涧阿。","此乡非瘴土，何幸小婆娑。"],"title":"孔府判野耘尝宦云南今以余瘴多病意欲休官因读唐书南诏传为此二诗问其风俗  其二"}
