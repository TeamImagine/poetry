{"author":"刘禹锡","id":11204,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["楚乡寒食橘花时，野渡临风驻彩旗。","草色连云人去住，水纹如縠燕差池。","朱轮尚忆群飞雉，青绶初县左顾龟。","非是湓城旧司马，水曹何事与新诗。"],"title":"酬窦员外使君寒食日途次松滋渡先寄示四韵"}
