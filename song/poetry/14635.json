{"author":"蔡向","id":14635,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["雅致园林景特奇，彩亭斜跨水沦漪。","影摇碎日浮霜簟，声触危栏倚钓丝。","岸帻不妨横醉榻，萦眉时复度新词。","溪山风月年年好，长与高人啸咏期。"],"title":"题张子正观察溪风亭  其一"}
