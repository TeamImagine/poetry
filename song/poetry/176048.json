{"author":"王珪","id":176048,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄平平平。","平平仄仄平平仄，仄仄平平仄仄平。"],"paragraphs":["紫殿宵祈感圣忧，玉毫曾降梵王州。","慈深三界云常聚，法遍诸天雨自流。","袯襫趁耕皆帝力，污邪满载为民求。","年年睿泽霑群物，愧未酬恩鬓已秋。"],"title":"依韵和元参政喜雨四首  其三"}
