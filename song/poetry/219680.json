{"author":"晁说之","id":219680,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["积雨深秋与恨翻，悠悠何力胜朝昏。","久同下里饶诗句，乍学高人傍酒樽。","径醉便知能傲世，狂吟更觉解招魂。","颇怜陶令徒全美，只肯丁宁乞食言。"],"title":"乞酒"}
