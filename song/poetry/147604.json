{"author":"方回","id":147604,"strains":["○○仄平仄，平仄仄○平。","仄仄平○仄，平仄仄仄平。","仄平仄仄仄，平仄仄平平。","平平仄平仄，仄仄平平平。","仄仄仄○仄，仄仄仄仄平。","平仄仄仄仄，仄仄仄仄平。","仄平平仄平，仄仄仄平平。","仄仄仄仄仄，○仄平仄○。","平平仄仄仄，仄○仄平平。","平平仄仄仄，仄仄平仄平。"],"paragraphs":["行行万山顶，无复大陂池。","小磵清且驶，时见白鹭鸶。","有鱼必不大，何况亦无之。","联拳一孤影，尽日沙边窥。","七泽足鲜食，曷不往彼为。","公子以臆对，羽族幸产兹。","腹肠能几何，少许可无饥。","井鲋尚不顾，王鲔安所思。","鸬鹚善攫捕，扼吭富渔师。","虽贪亦不饱，孰若廉自持。"],"title":"山鹭鸶"}
