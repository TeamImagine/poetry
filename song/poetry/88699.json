{"author":"卫泾","id":88699,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["野塘古岸饱经行，风雨尘埃笑满裳。","尊酒清江君意厚，片帆千里客怀伤。","出门求益谋何拙，扫几观书味更长。","归去飞篷试回首，一川烟水正微茫。"],"title":"次韵呈与叔兄"}
