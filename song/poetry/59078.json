{"author":"陈造","id":59078,"strains":["仄○仄仄平平仄，仄仄仄平平仄仄。","○平○○平仄平，仄平仄○平平仄。","平仄仄仄平仄仄，仄平○平○○仄。","仄平仄平平仄○，平平仄平平仄仄。","平平仄仄平○平，平仄平平仄仄平。","平平仄仄仄平仄，仄仄仄仄平仄平。","平仄平平平仄仄，平○平仄平仄○。","仄○仄仄仄仄仄，平仄仄平平仄平。","平平平○仄平仄，仄仄平平○○仄。","平平平平平仄仄，仄仄仄平○仄仄。","平平平仄○仄平，仄仄仄平平仄平。","仄平仄仄仄平仄，仄仄仄仄平平平。","仄平仄平平仄平，仄平平平平仄平，仄平平仄平平平。","○平○○平仄平，仄平平平平仄平。"],"paragraphs":["雨行本自贪风便，四十里程真劈箭。","长年摊钱夸半仙，一炊黍顷风头转。","生世快意多所辱，叶舟瓠壶浪如屋。","暗桩触船船版折，船丁吁天船媪哭。","涂穷傥有哀王孙，腰铺人家紧闭门。","丁翁禄{辶敕}捕鱼者，向我顾肯颜色温。","茅屋新成容寄宿，麻茶初熟仍见分。","解衣灭烛睡欲死，乡梦醒时鸡唤晨。","平时晨𫗦下南浦，定向扬州听更鼓。","飞廉生忧吾敢怨，薄命若为防市弩。","今朝河面吹细痕，竹树不声人骏奔。","掣铃一笑话畴昔，便有乐事酬佳辰。","镇淮主人开渌樽，蕙兰香前箫鼓喧，一杯为我安惊魂。","胜谈亹亹清耳根，向来忧虞无足言。"],"title":"呈赵帅"}
