{"author":"陆游","id":39541,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["逾年梦想会稽城，喜挂高帆浩荡行。","未见东西双白塔，先经南北两钱清。","儿童鼓笛迎归舰，父老壶觞叙别情。","想到吾庐犹未夜，竹间正看夕阳明。"],"title":"舟行钱清柯桥之间"}
