{"author":"赵崇嶓","id":125296,"strains":["仄仄平平仄，仄仄○平平。","平平仄平平，○仄仄平平。","仄仄仄○仄，仄仄平平平。","平平仄平○，仄仄仄仄平。","仄平平仄仄，平仄○○○。","仄平仄仄平，仄平平仄○。","○仄○平平，平仄仄仄平。"],"paragraphs":["忆昔城南会，珮马轻春风。","芳华感人心，折赠以为容。","俯仰一相失，去若南飞鸿。","青青女萝衣，蔚蔚石上松。","岁寒无夕秀，安得长相从。","愿为日月光，落君怀袖中。","三五如循环，千里宛可同。"],"title":"忆昔一首"}
