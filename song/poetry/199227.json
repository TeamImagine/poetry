{"author":"孔武仲","id":199227,"strains":["平仄平平仄，仄仄平平平。","平平仄仄仄，仄仄平仄○。","仄平仄平仄，仄平仄平平。","平平平仄平，仄仄平仄平。","○平平平平，平平仄平平。","平平平仄平，平平仄平平。","平平仄仄仄，仄仄○仄平。","仄○仄平平，仄仄仄平平。","平平○平仄，仄仄仄平平。","○仄仄平仄，平平仄平平。"],"paragraphs":["言止苏台驾，遂泛荆江舟。","京师诀别易，不以樽俎留。","念书片言赠，俚音谢珠球。","飞飞双凤凰，指日还故丘。","更翔西南天，江云惨高秋。","尊公今季鹰，菰莼契良谋。","恩威在两部，所至膏泽流。","弟当继华门，不愧古箕裘。","高风长堤柳，挂帨已雄牛。","相望以功业，毋为置书邮。"],"title":"叶师迎娶还吴省亲遂之官达州以诗见意"}
