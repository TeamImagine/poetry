{"author":"朱宿","id":6712,"strains":["仄仄仄平平，平平仄平仄。","平平平平仄，仄仄平仄仄。","平平平仄平，○仄平平仄。","平○仄平平，○平仄平仄。","○平仄平仄，平仄○平仄。","平仄平仄○，○○仄平仄。"],"paragraphs":["古寺隐秋山，登攀度林樾。","悠然清莲界，此地尘境绝。","机闲任昼昏，虑澹知生灭。","微吹递遥泉，疏松对残月。","庭虚露华缀，池净荷香发。","心悟形未留，迟迟履归辙。"],"title":"宿慧山寺 一"}
