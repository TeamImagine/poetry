{"author":"王洋","id":251627,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["绿玉波心耸绛台，丹霞道士日传胎。","仙人不惜黄金贵，海蜃摇惊驿使来。","玉食光辉天着力，主家春色雪融腮。","手中三日香犹在，不是吴姬乞打回。"],"title":"谹父得洞庭柑分送往往难遇赏者因成小诗"}
