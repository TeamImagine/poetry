{"author":"陆游","id":40566,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["徐行摩腹出荆扉，掠面风尖酒力微。","市步空船迎荻去，湖堤轻担卖鱼归。","潺潺沙窦鸣残水，莽莽平芜衬落晖。","商略最关诗思处，满村砧杵捣秋衣。"],"title":"晚饭后步至门外并溪而归"}
