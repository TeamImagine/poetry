{"author":"项安世","id":53311,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["诗人贪睡费朝衙，卧看香奁晕碧鸦。","已向中秋阻丹桂，莫教重九负黄花。","曈曈初日关农事，冉冉闲情近物华。","已办作糕寻故事，速来同醉落乌纱。"],"title":"郑检法久病将起以诗速之"}
