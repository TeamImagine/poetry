{"author":"韩元吉","id":29548,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["潋潋清波泊路衢，垂垂高柳对扶疏。","已知百尺楼堪卧，况有三重茅可居。","我老讵能赓鲍谢，君才端合绍严徐。","直须座上千锺酒，浇起胸中万卷书。"],"title":"次韵徐应祺小楼"}
