{"author":"何澹","id":65037,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。","仄仄仄平平仄仄，仄平仄仄仄平平。"],"paragraphs":["南湖风月想经行，隠兴常多薄宦情。","辇毂只今烦佐治，僮奴休复事欢迎。","人如仲举舆增重，客为相如座尽倾。","咫尺不妨时问道，病余已觉此身轻。"],"title":"和张时可景灵宫即事及暂归南湖二诗  其二"}
