{"author":"司马光","id":176688,"strains":["平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["钱唐江里扁舟上，别后篱花几度黄。","忧患萦心何缭绕，风光满目尽凄凉。","谁同凿落杯中酒，独系茱茰肘后囊。","可复无书道情素，云间空有雁南翔。"],"title":"九日怀聂之美  其一"}
