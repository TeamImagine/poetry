{"author":"释法具","id":242053,"strains":["○平仄仄○平仄，仄平仄仄平平○。","○平平仄仄仄仄，平仄平○○平平。","平平平仄仄仄仄，仄仄仄仄平○仄。","仄仄平仄平仄平，仄仄仄仄平平平。","仄平仄平平仄平，平平仄仄平平平。","仄平仄仄仄仄仄，仄仄仄仄平平平。"],"paragraphs":["从来画马称神妙，至今只说江都王。","将军曹霸实季仲，沙苑丞相犹诸郎。","龙眠居士善画马，独与二子遥相望。","两马骈立真骕骦，一马脱去仍腾骧。","浣花老人今已亡，呜呼五马谁平章。","饱知画肉亦画骨，妙处不减黄无双。"],"title":"和子苍三马图"}
