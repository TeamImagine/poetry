{"author":"陆游","id":40095,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["忧患无穷生有涯，惟须百事屏纷华。","人谁敢侮修身士，天不能穷力穑家。","频唤老僧同夜粥，间从邻叟试秋茶。","结茅林下从来事，瓦屋三间已太奢。"],"title":"述意"}
