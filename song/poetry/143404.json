{"author":"舒岳祥","id":143404,"strains":["平仄平平平，平平平平○。","平○平平平，仄仄平仄仄。","仄平平仄平，仄平平仄仄。","○平仄仄仄，仄仄仄平仄。","仄○平平平，平平仄○仄。","仄平平平平，仄仄仄平○。"],"paragraphs":["春雨蒙蒙来，花时昏昏过。","山深多悲风，闭户祇欲卧。","此村无杜鹃，不知桑叶大。","滩声自不恶，赖此洗尘堁。","晓闻晴鸠呼，云阴似将破。","故园何时归，麦饭出舂磨。"],"title":"阴雨几月余三月初一日闻鸠鸣有作"}
