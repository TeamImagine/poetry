{"author":"胡融","id":65163,"strains":["仄仄仄平平，○平仄平仄。","仄仄平平平，平平仄平仄。","仄平仄仄平，仄仄平仄仄。","平平仄平仄，平仄平仄仄。","平平仄平○，平仄仄平仄。","仄仄平仄平，仄仄仄平仄。","仄平○仄仄，平仄平平仄。","仄仄仄○平，平仄○平仄。"],"paragraphs":["绝𪩘匿精庐，苍烟路孤迥。","草秀仙翁园，春风坼幽茗。","野僧四五人，脑绀瞳子炯。","携壶汲飞瀑，呼我烹石鼎。","风涛泻江滩，松籁起林岭。","七椀鏖郝源，一水鬭双井。","我虽冠屦缚，心乐祇园静。","濯足卧禅扃，幽梦堕蒙顶。"],"title":"葛仙茗园"}
