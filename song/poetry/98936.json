{"author":"华岳","id":98936,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["溪南风物照窗扉，溪北兰舟缆翠微。","双桨碧云苔浦合，一帘红雨杏花飞。","只知有酒酬佳景，却恨无绳系落晖。","更约风流众年少，明朝依旧莫相违。"],"title":"次翁正叔溪山胜游之韵"}
