{"author":"贯休","id":41195,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["珂珮喧喧满路岐，乱泉声里扣禅扉。","对花语合希夷境，坐石苔黏黻黼衣。","鸟啄古杉云冉冉，风吹清磬露霏霏。","惠岩亦有孤峰在，只恋翻经未得归。"],"title":"陪冯使君游六首 游灵泉院"}
