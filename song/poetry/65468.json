{"author":"廖行之","id":65468,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["骀荡融和二月天，邀朋同是饮中仙。","试将拄杖踏芳草，更看兰舟航野川。","酒兴偿花聊复一，诗篇贾勇或相千。","何妨日日寻春去，醉把赓酬授简传。"],"title":"和春游三首  其一"}
