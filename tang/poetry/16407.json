{"author":"白居易","id":16407,"strains":["平平仄平仄，仄仄平平仄。","○○平仄平，平平仄仄仄。","仄仄仄仄○，平仄平○仄。","平仄平仄平，平仄平仄仄。","○平仄仄仄，仄仄○○仄。","平平仄平平，平仄仄平仄。"],"paragraphs":["炎光昼方炽，暑气宵弥毒。","摇扇风甚微，褰裳汗霡霂。","起向月下行，来就潭中浴。","平石为浴床，洼石为浴斛。","绡巾薄露顶，草屦轻乘足。","清凉咏而归，归上石楼宿。"],"title":"香山寺石楼潭夜浴"}
