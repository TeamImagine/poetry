{"author":"梅尧臣","id":35848,"strains":["平平仄平仄，平仄仄平平。","仄仄仄平仄，仄平平仄平。","平平平仄仄，仄仄仄平平。","平仄仄平仄，平平仄仄平。"],"paragraphs":["东风固无迹，何处见春归。","土逐草心坼，雨兼花片飞。","虽怜柔甲长，只恐艳条稀。","君但惜晴景，休言止酒非。"],"title":"感春之际以病止酒水丘有简云时雨乍晴物景鲜丽疑其未是止酒时因成短章奉答"}
