{"author":"许及之","id":60944,"strains":["仄平仄仄仄平平，仄仄平仄仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["共论隶古弄文漪，酌别宁忘载酒卮。","去去台中摅婉画，行行箧里富新诗。","向来阀阅多丹禁，岂有人门后白眉。","九万扶摇从此始，他年书札问茅茨。"],"title":"送刘东玉提干之官茂苑"}
