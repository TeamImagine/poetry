{"author":"姜特立","id":31886,"strains":["仄仄仄平仄，○平平仄仄。","平平仄平仄，○仄仄仄仄。","仄仄平○○，平仄仄仄仄。","仄仄仄平仄，仄平平仄仄。","○仄仄仄仄，平仄仄平仄。","平平仄平仄，○平平仄仄。","仄仄仄仄平，平仄仄仄仄。","平仄仄仄仄，平○仄平仄。","平仄仄仄平，平平仄平仄。","仄仄○仄○，仄平平仄仄。"],"paragraphs":["猛虎树摩痒，更为虫所蚀。","玄熊掷崖木，正坐勇与力。","尔豹居其间，而复有二德。","既不眩文采，亦知身足惜。","衣锦贵尚褧，桐梓恶戕贼。","含章大臣体，深居君子识。","室以雾隠名，兹士有典则。","韬养日以久，何患不辉赫。","而况数钜公，铭诗播金石。","只恐难久藏，却为人所即。"],"title":"寄题杨先辈雾隠"}
