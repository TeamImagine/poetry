{"author":"陆游","id":33985,"strains":["仄仄仄平平仄平，平平仄仄仄平平。","平平仄仄仄平仄，平仄平平平仄平。","仄仄平平平仄仄，平平平仄平平平。","仄平仄仄平平仄，仄仄平平仄仄平。"],"paragraphs":["五十六翁身百忧，年来转觉此生浮。","山川信美故乡远，天地无情双鬓秋。","社后燕如归客至，春残花不为人留。","一觞一咏从来事，莫笑扶衰又上楼。"],"title":"春晚"}
