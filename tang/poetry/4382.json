{"author":"钱起","id":4382,"strains":["平○平仄仄，仄平平仄平。","平平○仄仄，平仄仄平平。","仄仄仄平仄，仄平平仄平。","平平○仄仄，平仄仄○平。","平仄○平仄，仄平平仄平。","平平○平仄，仄仄仄平平。","平仄仄○仄，平平○仄平。","平平○仄仄，平仄仄平平。"],"paragraphs":["能荷钟鼎业，不矜纨绮荣。","侯门三事后，儒服一书生。","昔志学文史，立身为士英。","骊珠难隐耀，皋鹤会长鸣。","休命且随牒，候时常振缨。","寒蝉思关柳，匹马向蒲城。","秋日黯将暮，黄河如欲清。","黎人思坐啸，知子树佳声。"],"title":"送李兵曹赴河中"}
