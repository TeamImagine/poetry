{"author":"周紫芝","id":240932,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["三年湖雨一茅茨，坐遣幽人识面迟。","遗恨忽从愁里尽，交情先向句中知。","重寻故里空劳梦，亟买归舟会有期。","何日剧谈听亹亹，满倾春酒细论诗。"],"title":"仆去岁作湖居十二诗向开叔有诗次韵迺为谢"}
