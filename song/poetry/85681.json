{"author":"陈淳","id":85681,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["飞腾仙驭自漳滨，去去西隅指灨津。","夹道宾僚方一际，满城老稚便皆春。","正心诚意平生学，爱物亲民此日仁。","只恐贰藩车未煖，紫泥催促贰皇钧。"],"title":"送王子正赴灨倅  其一"}
