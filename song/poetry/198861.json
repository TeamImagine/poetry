{"author":"邢恕","id":198861,"strains":["平平仄平平，平仄仄仄仄。","平平仄平平，平仄仄平仄。","仄○平仄○仄，仄仄仄平仄。","仄○仄平仄，仄仄仄平仄。","○平仄平仄，仄仄平平仄。","平仄仄平平，平仄○平仄。","仄平仄仄仄，仄仄仄平仄。","仄平仄○平，仄仄仄平仄。","平仄仄○平，平平平仄仄。","○平仄平仄，仄仄平○仄。","仄○○○平，平平平仄仄。","仄平仄平平，平仄仄平仄。","仄仄平仄仄，仄仄平平仄。","仄仄仄平平，平仄仄平仄。","仄仄仄平平，平平仄平仄。","平仄平仄平，仄仄仄平仄。"],"paragraphs":["溪流贯清江，湍濑亘百里。","龙蛇几盘纡，雷雨忽奔驶。","石横渠状穿凿，怪力祖谁氏。","突如见头角，虎豹或蹲峙。","横杠互枝柱，小艇俄纷委。","蘋藻翳泓澄，松竹荫崖涘。","两山束鸟道，侧岸数鱼尾。","缭然閟深幽，梵字叠危址。","锺呗杂滩声，亭台森水底。","凭栏几游目，杖策时临履。","酒杓间茶铛，棋枰延昼晷。","放怀得天倪，清啸谢尘滓。","忽忘儿女缚，似接嬴秦子。","顾予拙谋身，霜鬓飒垂耳。","雅意在延龄，丹砂夙充饵。","焉得兹结庐，帐念远桑梓。"],"title":"题愚溪"}
