{"author":"苏颂","id":179457,"strains":["仄平平仄仄平平，仄仄平平仄仄平。","仄仄平平仄仄仄，仄平仄仄仄平平。","仄平平仄平平平，仄仄平平仄仄平。","仄仄仄平平仄仄，仄平平仄平平平。"],"paragraphs":["始衰心事自堪嗟，但觉光阴似转车。","白傅开经五秩满，仲尼学易数年加。","负薪筋力诚难强，报国功名事转赊。","若问信书何所得，乐天知命任生涯。"],"title":"新岁五十始觉衰悴因书长句奉呈仲巽少卿"}
