{"author":"强至","id":182533,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["重城雉堞粉相围，乱片情多故点衣。","浩荡关河无表里，微茫草树有光辉。","冷侵容鬓双蓬短，急伴年华一箭飞。","却忆水曹诗句好，群鸦接翅傍昏归。"],"title":"依韵和张君仪职方城上观雪"}
