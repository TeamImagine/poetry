{"author":"王珪","id":176090,"strains":["仄平仄仄平平仄，仄平平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["越州太守何潇洒，应为能吟住集仙。","雪急紫蒙催玉勒，日长青琐听薰弦。","一时冠盖倾离席，半醉珠玑落彩笺。","自恨君恩浑未报，五湖终负钓鱼船。"],"title":"送程公辟给事出守会稽"}
