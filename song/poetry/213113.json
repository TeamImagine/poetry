{"author":"贺铸","id":213113,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["城中厌雨过清和，偶出西郊野意多。","蚕簇趁晴初摘茧，麦场经润欲生蛾。","营巢黄鸟啼深树，引犊青牛饮暮河。","老圃念人留𥩟久，挽衣沽酒愿相过。"],"title":"雨晴西郊寓目"}
