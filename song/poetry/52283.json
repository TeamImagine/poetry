{"author":"赵时伐","id":52283,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["深林瘦径傲朝昏，牙发消疏气骨存。","九畹谁移炎海角，半庭新补冷云痕。","圃翁认叶非漳种，墨客知花是楚魂。","从此国香春不断，光风满地长儿孙。"],"title":"种兰花"}
