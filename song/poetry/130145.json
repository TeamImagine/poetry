{"author":"赵汝腾","id":130145,"strains":["仄仄○平平，仄○仄仄仄。","仄仄仄平平，平平仄平仄。","平平仄平平，仄仄仄仄仄。","仄仄仄仄仄，平平仄平仄。","平平仄平○，仄仄仄仄仄。","仄平平仄仄，平平仄平仄。","平○仄○仄，仄仄仄○仄。","仄仄平平仄，○仄仄仄仄。","平平仄平仄，平平仄平仄。","平平○仄仄，○仄仄平仄。"],"paragraphs":["驿足行都来，手赍诰一轴。","发视喜非常，耆儒见褒录。","斯人德无瑕，有子道振玉。","陛下自好老，微臣耻干禄。","耕云入山深，钓月玩水绿。","一朝朱绂赐，庞眉释袍鹄。","莱衣拜称庆，起舞遍亲族。","我在霞洲上，折屐亦越宿。","兹忻赞书至，哦诗遣驺仆。","遥知参侍点，论学绍淇澳。"],"title":"徐朝奉诰命下走介赍纳径坂赋成"}
