{"author":"陆游","id":34086,"strains":["平仄平平仄仄平，平平仄仄仄平平。","仄平平仄仄平仄，仄仄仄平平仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["黄落梧桐覆井床，莎根日夜泣寒螀。","老生窥镜鬓成雪，俊鹘掣韝天欲霜。","破虏谁持白羽扇，从军曾拥绿沈枪。","壮心自笑何时豁，梦遶祁连古战场。"],"title":"秋思"}
