{"author":"刘元淑","id":1634,"strains":["仄○○仄仄○平，平○平仄仄平平。","仄仄平平平仄仄，平平仄仄仄平平。","平平仄仄仄○仄，仄○平平仄○仄。","仄平平仄仄平平，平仄仄平平平仄。","平平平仄仄○平，○仄平平仄仄平。","仄仄平平○仄仄，平平平仄仄平平。","○仄平平平仄平，平仄平仄仄平平。","仄仄平平○仄仄，平平仄仄仄平○。","仄○○仄平仄仄，仄仄○○平仄仄。","仄平平仄○仄平，仄仄平平仄平仄。","仄平平仄仄○平，○平仄仄仄○平。","仄平平仄○平仄，仄仄平平平仄平。"],"paragraphs":["自从离别守空闺，遥闻征战起云梯。","夜夜愁君辽海外，年年弃妾渭桥西。","阳春白日照空暖，紫燕衔花向庭满。","彩鸾琴里怨声多，飞鹊镜前妆梳断。","谁家夫婿不从征，应是渔阳别有情。","莫道红颜燕地少，家家还似洛阳城。","且逐新人殊未归，还令秋至夜霜飞。","北斗星前横度雁，南楼月下𢭏寒衣。","夜深闻雁肠欲绝，独坐缝衣灯又灭。","暗啼罗帐空自怜，梦度阳关向谁说。","每怜容貌宛如神，如何薄命不胜人。","愿君朝夕燕山至，好作明年杨柳春。"],"title":"杂曲歌辞 妾薄命"}
