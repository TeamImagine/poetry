{"author":"袁说友","id":70716,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["玉龙方急战寒声，满阵江风雪作茵。","准拟丰年须造物，编排佳境付诗人。","莫辞樽酒偏劳劝，更喜江梅欲鬭新。","愧我为州无善状，杨花何事已先春。"],"title":"喜雪"}
