{"author":"孟郊","id":11813,"strains":["平仄仄平平，仄仄仄仄平。","仄仄平仄仄，平平仄仄平。","平○○仄平，仄○○仄平。","仄仄平平仄，仄平仄仄平。","仄仄仄平○，平平仄仄平。","平仄仄平平，平仄平○平。","仄平平仄仄，仄仄仄○○。","仄仄仄仄平，仄仄平平平。"],"paragraphs":["萱草女儿花，不解壮士忧。","壮士心是剑，为君射斗牛。","朝思除国雠，暮思除国雠。","计尽山河画，意穷草木筹。","智士日千虑，愚夫唯四愁。","何必在波涛，然后惊沈浮。","伯伦心不醉，四皓迹难留。","出处各有时，众议徒啾啾。"],"title":"百忧"}
