{"author":"裘万顷","id":85272,"strains":["平平平仄仄平平，仄仄平平仄仄平。","仄仄平平平仄仄，平仄平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["伊人元不堕危机，踏冻冲寒正自奇。","只怪飞花无处避，都忘炊玉有时饥。","月明剡水回舟夜，岁暮梁园作赋时。","一段风流谁得似，只今王谢却能诗。"],"title":"大雪用前韵五首  其四"}
