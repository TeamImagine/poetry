{"author":"陆游","id":40550,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["白石床平偶小留，青芒屦稳复闲游。","微丹点破一林绿，淡墨写成千嶂秋。","竹院频分斋钵饭，苔矶时把钓鱼钩。","要知此老神通否，二十年来不识愁。"],"title":"闲游"}
