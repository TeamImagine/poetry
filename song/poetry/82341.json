{"author":"孙应时","id":82341,"strains":["平仄平○仄，平平仄○平。","仄平平仄仄，仄仄仄平平。","平○平平仄，平平仄仄平。","平平平仄仄，平○仄平平。","仄仄平平仄，平平仄仄平。","平平仄平仄，仄仄仄平平。","仄仄○平○，平平仄仄平。","仄平平仄仄，仄仄○平平。","平平平平仄，平平仄仄平。","平平平仄仄，平仄○平平。","平仄平○仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄○平仄仄，仄仄○平平。","平仄平平仄，○平仄仄平。","仄平平仄仄，○仄仄平平。","仄仄平平仄，平平仄○○。","平平仄平仄，仄仄仄平平。","仄仄平平仄，平平仄仄平。","仄平平仄仄，○仄仄○平。","仄仄平○仄，平平仄仄平。","平仄○仄仄，？仄仄平平。"],"paragraphs":["声迹周行旧，人门汉相延。","谢宗康乐在，阮侄仲容贤。","文献群公侧，风流晚辈先。","天资超瑑玉，心量极澄渊。","世故虽游刃，荣途独缓鞭。","风霜饱经历，岁月起联翩。","奏牍留天听，鸣镳拜日边。","一麾纡郡组，两地冠淮壖。","巢坞江湖会，吴陵海泽偏。","阳公优抚字，山甫重蕃宣。","秋月沧浪底，春风草木前。","近名辞赫赫，直道守平平。","襦袴歌千里，丝纶锡九天。","别帆催入觐，祖席叹登仙。","详试谙冯翊，深褒属颍川。","径须持紫橐，应不坠青毡。","世道千龄远，人情百虑牵。","关心眷河雒，努力补陶甄。","窭迹来蓬筚，微芳托蕙荃。","一枝容吏隠，三鬴慰亲年。","借寇知难请，依刘敢自怜。","𬬻锤思旧物，倘问及林泉。"],"title":"送朱仲微使君赴阙"}
