{"author":"李公麟","id":211239,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["敕使书囊问队行，聚星深馆粲诸英。","云随襟袖来蓬岛，香散房栊宿化城。","振鹭充庭天有幕，珊瑚入网海无声。","范模一世尊先觉，况此提平慰后生。"],"title":"和邓慎思初入试院"}
