{"author":"钱惟治","id":51696,"strains":["仄，仄。","平○，仄仄。","仄○平，平仄仄。","平仄仄仄，仄仄平仄。","平平仄仄平，仄仄平平仄。","平平仄仄平○，平仄平○仄仄。","仄平平仄仄平平，仄仄平○平仄仄。"],"paragraphs":["阁，阁。","般斤，郢作。","木从绳，工必度。","华饰藻绘，密施榱桷。","明蟾代宝灯，瑞霭为珍箔。","栏危似倚高空，梯迥疑穿碧落。","有时闲上瞰人寰，自谓禽中腾一鹗。"],"title":"春日登大悲阁二首（一字至七字） 二"}
