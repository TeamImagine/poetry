{"author":"徐鹿卿","id":117620,"strains":["平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["闻名每恨不相识，相识梅关眼带青。","雪干冰姿披宿雾，银钩玉唾丽繁星。","居邻山谷传宗派，系出燕公有典刑。","陶写风光吟咏了，更培勋业照青冥。"],"title":"张法示诗集为题其后"}
