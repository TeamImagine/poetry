{"author":"刘弇","id":209346,"strains":["仄平平平平，仄仄仄平仄。","仄平平平仄，仄仄仄平仄。","仄平？仄平，仄仄平仄○。","仄仄○仄平，平平仄平仄。","平平仄平平，仄仄仄平仄。","平平仄仄仄，仄仄仄仄仄。","平平平仄平，仄仄仄○仄。","平平仄仄仄，○仄仄仄仄。","仄仄平平平，仄平仄平仄。","仄平仄平平，平仄平仄仄。","平平平平仄，仄仄仄○仄。","仄仄平平平，仄仄仄○○。","○平平仄平，仄仄○平○。","仄仄仄○仄，仄仄平仄仄。","平平平平仄，平仄仄平仄。","仄仄平平平，仄仄仄平仄。","仄平平平仄，仄仄仄仄○。","平仄仄平仄，平○仄平仄。"],"paragraphs":["日边开神皋，古刹面青嶂。","寂寥千年后，凛凛发孤壮。","上人薝卜英，绝轫超性相。","独鹤嶷瘦姿，层冰烂清尚。","云游始丁年，自副乃盂杖。","鞭羊去智害，尽垩契郢匠。","喉呀般若音，浩汗卷溟涨。","衢尊洒法味，如取赤子饷。","九夏天无云，暑风浊于酿。","汩吾眇西征，挥汗迷背项。","耽耽清凉境，一榻岌相向。","屦满宁嫌猜，目击自张王。","禅场推选锋，宛是喑呜将。","洗我苦空语，尽决蒙羃盎。","兜罗辞铦棘，何有挂诸妄。","露地非端倪，洒洒白牛放。","惜哉功名误，未尔寄物当。","它日虎溪傍，还期杖藜访。"],"title":"赠法云守光上人"}
