{"author":"杨凌","id":7614,"strains":["仄仄平平仄，平平仄仄○。","平平平仄仄，平仄仄平平。","平仄平平仄，平平仄仄平。","○平仄平仄，仄仄仄平平。","仄仄平○仄，平平仄仄平。","○平仄平○，仄仄仄平平。"],"paragraphs":["上苑闲游早，东风柳色轻。","储胥遥掩映，池水隔微明。","春至条偏弱，寒余叶未成。","和烟变浓淡，转日异阴晴。","不独芳菲好，还因雨露荣。","行人望攀折，远翠暮愁生。"],"title":"小苑春望宫池柳色"}
