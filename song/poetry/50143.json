{"author":"周必大","id":50143,"strains":["平平平○平仄○，平平仄仄平仄平。","平平平仄仄平仄，仄仄平仄平仄平。","平平仄平仄仄仄，○平仄仄平平平。","仄○平平平平仄，仄平仄仄平○平。","仄平平平平仄仄，仄平仄仄平○平。","平平○平仄仄仄，仄平仄仄平平平。","平平仄仄仄仄仄，平仄平仄平平平。","平平仄仄仄平仄，平仄○仄○平平。"],"paragraphs":["红罗亭深宫漏迟，宫花四面谁得知。","蓬山移植自何世，国色含酒纷满枝。","初疑太真欲起舞，霓裳拂饰天然姿。","又如东家窥墙女，施朱映粉尤相宜。","不然朝云頩薄怒，自持似对襄王时。","须臾燕支著雨落，整装俯照含风漪。","游蜂戏蝶日采掇，嗟尔何异氓之蚩。","提壶火急就公饮，他日堕马空啼眉。"],"title":"次韵史院洪景卢检详馆中红梅"}
