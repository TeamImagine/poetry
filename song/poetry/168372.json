{"author":"李周","id":168372,"strains":["仄仄仄平仄，平仄平平仄。","平仄仄仄仄，平平平仄仄。","仄仄平仄平，仄平○仄仄。","平平平平○，平平平仄仄。","平平仄平仄，平仄平仄仄。","○平仄平平，平平平仄仄。","仄平平仄平，平平仄平仄。","仄平平仄平，仄仄平仄仄。","仄平平仄仄，仄仄平平仄。","平平仄平平，平仄平仄仄。","平平仄仄○，平仄仄仄仄。","仄仄仄平○，平平平仄仄。","平仄仄平平，平平平？仄。","仄平平平平，平○○仄仄。","仄仄仄平平，○○○仄仄。","仄平平仄仄，平○仄平仄。"],"paragraphs":["古宇列双桧，森郁欹檐角。","高干若偃盖，低枝罗翠幄。","叶硬攒猬毛，子圆如雀壳。","盘根虽轮囷，呈才终卓荦。","枯冬傲霜雪，炎夏宜雨雹。","苍皮绕龙蛇，危巅巢鸑鷟。","岁寒知后凋，清风到先觉。","月涵烟影孤，雨溜苔藓驳。","愿逢繁辂用，勿使为榱桷。","春姿笔工偷，风韵溪虎学。","松筠比节操，虫鸟敢蠹啄。","黛色晚山分，清香朝露濯。","桃李耻妖饶，椅梧羞龌龊。","俗名强雌雄，奇胜重古朴。","气势已千寻，栽培从一握。","五松惭忝位，秦封受殊渥。"],"title":"双桧联句"}
