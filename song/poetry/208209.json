{"author":"黄庭坚","id":208209,"strains":["○仄平平平平平，仄仄平仄平平平仄仄仄平。","平○平平仄仄仄，仄仄仄仄仄平平平平仄仄。","平仄仄平仄平平，仄仄仄平平仄平。","○仄平平仄平仄，仄平仄平仄仄仄仄。","平○仄平○平，○平仄平仄。","仄仄仄平平平平，平仄仄平仄○。","平平平平仄仄仄，仄仄仄平平平平仄。"],"paragraphs":["行渡江兮吾无舟，荡荡东注兮褰裳不可以游。","渔横舟兮不即渡，夐万里以在前兮无家反顾。","云翳翳兮雨凄凄，不济此兮谁与归。","行渡江兮我无楫，释吾马兮不可以涉。","嗟行路之难兮，援琴以身忘。","手不得于吾心兮，声久抑而不张。","天涔涔兮又暮雨，不济此兮吾归何处。"],"title":"渡江"}
