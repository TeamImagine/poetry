{"author":"陆游","id":40239,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老子残年未易量，出门随处得彷徉。","窗棂日淡僧房暖，灶突烟青旅甑香。","浊酒可求敲野店，旧题犹在拂颓墙。","闲来又取丹经读，夜就松明解布囊。"],"title":"题旅舍壁"}
