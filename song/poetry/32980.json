{"author":"陆游","id":32980,"strains":["仄平仄仄○仄仄，仄平平仄平○仄。","仄平仄仄○仄仄，仄仄平平平仄仄。","平平仄仄仄平平，仄仄仄平平仄仄。","○平仄仄○平仄，仄仄平平仄○仄。","平平仄仄仄平仄，仄仄○仄仄平仄。","平平仄仄仄○仄，仄仄仄○○仄仄。","平仄○平仄仄平，仄平○仄仄○平。","仄平平仄平平仄，平仄○平仄○平。"],"paragraphs":["厌烦只欲长面壁，此心安得顽如石。","杜门复出叹习气，止酒还开惭定力。","成都二月海棠开，锦绣裹城迷巷陌。","燕宫最盛号花海，霸国雄豪有遗迹。","猩红鸭绿极天巧，叠萼重跗眩朝日。","繁华一梦忽吹散，闭眼细思犹历历。","忧乐相寻岂易知，故人应记醉中诗。","夜阑风雨嘉州驿，愁向屏风见折枝。"],"title":"驿舍见故屏风画海棠有感"}
