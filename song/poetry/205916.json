{"author":"李之仪","id":205916,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["懒将身世问穷通，邂逅僧轩一席同。","已叹故家如坠叶，可堪白发共飘蓬。","冥搜固出能言外，妙用都归指掌中。","咫尺京师莫辞远，有云何患不乘风。"],"title":"送戴道人"}
