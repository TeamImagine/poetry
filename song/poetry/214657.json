{"author":"晁补之","id":214657,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄平仄平平。","平平仄仄平平仄，仄仄平平仄仄平。"],"paragraphs":["见我淮南初召西，重来学馆尚栖迟。","未容小隠通三径，聊可卑飞共一枝。","饮罢玉山方突兀，赋成笔陈已淫夷。","霜荷叶叹青衫旧，闻子修身自畏知。"],"title":"用前韵答李行正教授"}
