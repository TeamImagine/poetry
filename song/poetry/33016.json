{"author":"陆游","id":33016,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["胸中荆棘费鉏耘，正藉幽寻暂解纷。","不尽长江来画玉，半空飞阁对凌云。","昏昏横霭凭轩见，杳杳疏钟隔岸闻。","珍重山僧迎客意，螭奁一缕起微熏。"],"title":"雨中至西林寺"}
