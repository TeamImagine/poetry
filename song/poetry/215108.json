{"author":"杨时","id":215108,"strains":["仄○仄仄平，○仄仄平仄。","平平仄平仄，○○仄平仄。","仄平仄平仄，仄仄仄平仄。","仄平平仄○，仄仄？○仄。","平平平平平，仄仄仄○仄。","平平仄平仄，平仄仄平仄。","平平仄平仄，仄仄○仄仄。","平平仄○平，平仄仄仄仄。","平○仄平仄，仄仄仄平仄。","仄平仄平仄，仄仄平仄仄。","仄平平仄平，平仄仄平仄。","平仄仄平仄，平仄仄平仄。"],"paragraphs":["北溟有潜鳞，其广数千里。","扬鬐厉东海，泛泛等蜉蚁。","百川竞奔注，漫不见涯涘。","寄之天地间，大泽礨空耳。","胡侯荆山资，妙质久砻砥。","飞声动旒冕，持节照湘水。","功名与时会，事道从此始。","骅骝驾轻车，夷路道九轨。","朝燕暮腾越，快意未为喜。","圣门学须彊，一篑亏可耻。","扩之天地宽，于道乃云迩。","为士贵弘毅，无忘味斯旨。"],"title":"送胡康侯使湖南"}
