{"author":"方一夔","id":152325,"strains":["平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。"],"paragraphs":["经秋春蕙叹时过，归卧南窗竹一坡。","世味甚轻贪欲少，交情稍重怨恩多。","羞从绿酒看霜剑，悔把青灯误雨蓑。","技痒未能忘习气，新诗写罢更长歌。"],"title":"杂兴三首  其三"}
