{"author":"苏辙","id":196984,"strains":["仄平平仄仄平仄，仄○平仄仄仄平。","○平仄仄仄平仄，仄仄仄仄○平平。","平平仄仄仄平仄，仄仄平仄○平平。","仄○平仄仄平仄，仄仄仄仄平仄平。","平平○仄仄仄仄，仄仄仄仄平○平。","平平仄仄平仄仄，仄仄平仄平○平。","○平仄仄仄仄仄，仄仄平仄平平平。","○平仄仄平仄仄，仄平○仄○仄平。"],"paragraphs":["洞前危径不容足，洞中明旷坐百人。","苍崖硉兀起成柱，乱石散列如惊麇。","清溪百丈下无路，水满沙土如鱼鳞。","夜深明月出山顶，下照洞口才及唇。","沉沉深黑若大屋，野老构火青如燐。","平明欲出迷上下，洞气飘乱为横云。","深山大泽亦有是，野鸟鸣噪孤熊蹲。","三人一去无复见，至今冠盖长满门。"],"title":"三游洞"}
