{"author":"释元肇","id":117274,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["莫云岂特看江东，朋旧如今四海中。","花落不禁三日雨，颜衰消得几春风。","檐前雏竹娟娟粉，阶下樱桃滴滴红。","辛苦广骚将底用，弋人何处慕冥鸿。"],"title":"次陈平甫提干晚春韵"}
