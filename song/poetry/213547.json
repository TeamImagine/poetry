{"author":"陈师道","id":213547,"strains":["仄平平平平，仄仄平平仄。","平平仄仄仄，○仄平仄仄。","○仄仄○平，○平○仄仄。","仄仄○仄仄，仄仄仄平仄。","平仄仄仄平，平平仄平仄。","仄仄平平平，平平○平仄。","平平平仄平，仄仄○仄○。","仄仄仄平平，仄○仄平仄。","仄仄仄○平，平平仄○仄。","仄仄仄仄平，平平平仄仄。"],"paragraphs":["丈人东南来，复作西南去。","连年万里别，更觉贫贱苦。","王事有期程，亲年当喜惧。","畏与妻子别，已复迫曛暮。","何者最可怜，儿生未知父。","盗贼非人情，蛮夷正狼顾。","功名何用多，莫作分外虑。","万里早归来，九折慎驰骛。","嫁女不离家，生男已当户。","曲逆老不侯，知人公岂误。"],"title":"送外舅郭大夫槩西川提点刑狱"}
