{"author":"王禹偁","id":177745,"strains":["平平仄仄平平仄，平仄仄平平仄仄。","○仄平平平仄平，仄仄平○仄平仄。","平仄平平仄仄平，仄平○仄平○仄。","仄仄平平仄仄平，仄平仄仄平平仄。","平仄仄仄平平仄仄仄○，仄平仄仄平平仄。","仄仄仄○平平仄仄平平，平平仄仄平平仄。","仄○仄仄仄平平，仄仄○平仄仄平。","平平仄仄仄仄仄，仄仄仄平○仄平。","平平仄仄平平仄，平○仄平○仄○。","仄平仄平平仄仄，○平仄平仄平仄。","仄平平仄仄平○，平○平仄○平平。","仄仄平平仄仄平，仄仄平○仄仄平。","○平仄仄仄平仄，仄仄平平平仄仄。","仄○平仄仄平平，仄平仄仄平平平。","平平平○仄平仄，仄仄平平仄平仄。","平○平仄仄平平，仄仄平平平仄仄。"],"paragraphs":["关征市赋縻贤俊，谁爱此官为吏隠。","将作晁丞于役时，婺女星临海边郡。","黄绢辞高位尚卑，白华行洁身犹困。","会待时来即并伸，也知道在终无闷。","君不见路随含笑坐市中，屈身岂愧丹阳尹。","又不见张生狂醉恋扬州，冬瓜堰下甘肥遁。","此行况是奉皇华，数丈轻舠载一家。","携瓶下岸买竹叶，挂席背风穿蓼花。","霜晴震泽初尝橘，泉过惠山应试茶。","虎谿晓云灵隠雪，钱塘夜潮照湖月。","密排诗景在途中，旋吟新句教儿童。","渐近金华见隼旟，五马来迎使者车。","应知骥足暂拘绊，八咏楼开频启宴。","醉中官妓乞歌诗，剡谿纸贵抄新词。","他年谁献子虚赋，召入金门五云路。","因思元白在江东，不似晁丞今独步。"],"title":"送晁监丞赴婺州关市之役"}
