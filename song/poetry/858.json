{"author":"李昉","id":858,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["楮冠仍用竹为簪，随分林亭自称心。","病里亦难全断酒，老来无柰更耽吟。","闲行策杖青苔迳，静坐移床绿树阴。","时有新诗寄何处，蓬丘仙客是知音。"],"title":"寄秘阁侍郎"}
