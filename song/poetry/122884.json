{"author":"徐元杰","id":122884,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["闻说精蓝颇壮哉，天教杰栋起崔嵬。","檐前山色呈螺髻，槛外溪光献玉杯。","对景自应双眼豁，忧时应得笑颜开。","唤回忠定遗芳躅，衮衮云霄步武催。"],"title":"次韵何陆二别驾同游灵山阁三首  其二"}
