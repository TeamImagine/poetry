{"author":"马湘","id":42699,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["省悟前非一息间，更抛闲事弃尘寰。","徒夸美酒如琼液，休恋娇娥似玉颜。","含笑谩教情面厚，多愁还使鬓毛斑。","云中幸有堪归路，无限青山是我山。"],"title":"又诗二首 一"}
