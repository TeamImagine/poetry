{"author":"陆游","id":37867,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["壮游车辙遍天涯，晚得祠官不去家。","优老每惭千载遇，食新又叹一年加。","出波鱼美如通印，下栈羊肥抵卧沙。","扪腹笑歌仍索酒，不嫌邻舍怪讙哗。"],"title":"食新有感贫居久蔬食至是方稍得肉"}
