{"author":"梅尧臣","id":57384,"strains":["平平仄仄○，平仄平平仄。","仄仄仄○平，仄平仄仄仄。","平平平平平，平仄仄平仄。","平仄○仄平，仄仄仄仄仄。","仄○仄平平，仄仄仄仄仄。","平○仄平平，仄仄仄平仄。","仄仄平平仄，仄仄平平仄。","平平平平平，平仄平仄仄。","仄仄仄仄平，仄仄仄仄仄。","仄平仄平仄，仄仄仄仄仄。","仄平平平平，仄仄仄平仄。","仄平平仄平，仄仄平平仄。","平○仄平平，仄仄仄仄仄。","平平○仄仄，仄仄仄仄仄。","平仄仄平平，平平仄平仄。","○○仄平平，仄仄○仄仄。","平仄仄仄平，平仄仄仄仄。","仄平平仄○，平仄仄平仄。","仄平仄平平，仄仄仄平仄。","仄平○平平，平仄仄平仄。","平平平仄平，仄仄仄平仄。","平平仄平仄，仄仄仄平○。","平仄仄平平，平平平仄仄。","○平平仄平，平仄○平仄。","平平仄仄平，仄仄仄仄平。"],"paragraphs":["茫茫九土中，天网该时秀。","有凤不收罗，有麟不获狩。","贤豪为咨嗟，都邑诵琼琇。","而我当是时，欲见恨未遘。","忽过广平居，遇子乃邂逅。","怀中二新篇，幸出洗昏瞀。","一美韩公子，一语南方寇。","铿然青琅玕，交戛风雨骤。","辄用告众多，亦未甚便售。","固知至珍物，不入市井贸。","昨朝惊扉鸣，始悟子来扣。","钜编高贮襟，细卷仍函袖。","麻衣踏犀靴，再拜谨以授。","因之重感怆，世德实有旧。","文体古为徒，家声喜能又。","其间赞愚辞，愧累将恐诟。","摩拂李杜光，诚与日月鬭。","退之心伏降，安得此孤陋。","岂能造春荣，岂解易星宿。","一身犹寒饥，生未饱蔾豆。","高高河汉流，肯下借湔漱。","虫鱼傥无施，捉撮不乖缪。","聊此慰穷愁，文章终莫就。","庭前枯石榴，寒雀并清昼。","逍遥独咏歌，寄翼与报酬。"],"title":"答张子卿秀才"}
