{"author":"陈棣","id":18997,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["合缀严宸玉笋班，尚劳小试簿书间。","溟鲲未击三千里，天骥终归十二闲。","望气行看求利剑，知音当已识高山。","逼人富贵君宁免，未许山阴兴尽还。"],"title":"次韵叶秀实县治环翠亭  其二"}
