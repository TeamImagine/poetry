{"author":"黄庚","id":160386,"strains":["平平平仄仄，平平仄○平。","平仄平平仄，平仄○平平。","○平仄平仄，仄仄平平○。","仄○平仄仄，仄仄平平平。","仄仄仄平仄，仄仄○平平。","仄平仄仄○，○仄平平平。","平平仄仄仄，仄平平平平。","仄○平仄平，仄仄平仄平。","平平仄平仄，仄仄仄仄平。","仄仄仄仄仄，平仄仄仄平。","平平平仄仄，仄仄○平平。"],"paragraphs":["风流怀二陆，才名动三吴。","荒冢今何许，千载空烟芜。","当时逞文笔，万象争先驱。","有如明月璧，美价倾鸿都。","古运有翻覆，韫匵空良图。","惜哉去就轻，丧此千金躯。","人生各有死，百年同须臾。","独遗文字芳，乃与天壤俱。","凄凄九山塞，冉冉谷水枯。","白鹤久已寂，黄犬不复呼。","斯人今已矣，吊古空嗟吁。"],"title":"云间有怀"}
