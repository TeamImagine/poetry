{"author":"杜范","id":105106,"strains":["仄平仄仄仄，仄仄平平平。","仄仄平平平，仄平○平平。","仄平仄平平，仄平平平平。","仄仄仄仄○，○仄平仄平。","平○仄平仄，仄仄○平平。"],"paragraphs":["朔风剪木末，硕果悬孤危。","邈矣冥飞鸿，异哉闻鸣鸱。","暮云结愁阴，送君江之湄。","去者挽莫留，留者良自悲。","何当谢尘鞅，鼓枻相追随。"],"title":"送汤仲能国正以直言去国"}
