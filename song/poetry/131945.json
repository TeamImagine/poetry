{"author":"萧立之","id":131945,"strains":["平平仄仄平平仄，平仄平平仄平仄。","仄○仄平仄仄平，○仄平平○仄仄。","平平仄仄平○平，平平仄仄平○平。","平平平仄仄平仄，仄平仄仄平平平。","平平仄仄平平仄，仄仄平平平仄仄。","仄平仄仄平平平，仄平平仄平平仄。","平平仄平○平仄平，平平仄平仄平平平。","平○仄仄○平仄，仄仄仄仄仄○○。","仄平平仄平平仄，仄平仄平○○仄。","○○仄仄平仄平，平仄仄平○仄仄。"],"paragraphs":["平生爱此双瓶古，千里携持走尘土。","滑如女肤色马肝，间着花枝相媚妩。","鄞江博士诸王孙，无毡坐客今三年。","群仙招手唤归去，紫薇怨杀春风前。","华堂此日春风酒，顾我羁穷无一有。","发囊得此双铜瓶，啄诗包裹为君寿。","瓶之体兮正而不阿，瓶之质兮朴而无华。","虚中不足称储粟，汲冷涧水供煎茶。","此君清苦于君似，拟人以伦正如此。","相看一笑姑置之，金石结交从此始。"],"title":"铜瓶歌为赵广文生日"}
