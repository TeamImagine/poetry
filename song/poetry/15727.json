{"author":"刘子翚","id":15727,"strains":["仄平平仄仄平平，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。","仄平仄平仄平仄，仄平平仄仄平平。"],"paragraphs":["苦无聊赖忆披云，曳杖宁知四体勤。","握手便成忘适适，纵谈终愧自闻闻。","浮蛆酿熟贻彭泽，斫鲙图成想右军。","莫为冷风发归兴，石峰秋月许平分。"],"title":"次明仲勤字韵"}
