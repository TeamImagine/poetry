{"author":"陈棣","id":19074,"strains":["仄仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一气无私万物春，小儿造化果能神。","鸟啼花发遽如许，酒病诗狂那厌频。","倒著敢期山简醉，典衣谁计少陵贫。","上林五祚他年赋，姑作临邛涤器人。"],"title":"戏题酒肆"}
