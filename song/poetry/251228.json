{"author":"王洋","id":251228,"strains":["平平仄仄○仄平，平平仄仄○平○。","平平仄仄仄仄仄，仄仄仄仄○平平。","仄仄平平平仄仄，仄仄平平仄平仄。","仄平仄仄仄仄平，平○仄平仄○仄。","仄平仄仄平仄平，仄平仄仄○？平。","平平仄仄仄平仄，平平○仄平平平。","仄平仄仄平平仄，仄仄平平○平仄。","平○○仄仄○平，仄仄仄平仄仄仄。","仄平仄仄○平平，平平仄仄平平平。","平平仄○仄平仄，仄仄仄仄平平平。","平平仄仄仄仄仄，平仄仄仄平平平。"],"paragraphs":["明珠宝簿藏贝宫，姮娥取置空明中。","神仙法施仗秘咒，一粒变化传无穷。","水府仙人通妙诀，擘破寒泉弄明月。","左庚右甲养素胎，珠胜醍醐色如雪。","錬丹水底含太阳，世人错比煎硫磺。","丹成不合恋凡壳，雄鸡冠碎鸿头伤。","紫苞裂处呈芳髓，火候温温暗香起。","青荷犹著旧衣裳，玉质可怜供软美。","我家旧住长淮湄，花开十丈芙蓉旗。","年年割鲜唤同社，径醉忘却还家时。","何人缩地有幻巧，容我短棹追冯夷。"],"title":"偶得上饶芡实颇佳分荐同邑以诗送"}
