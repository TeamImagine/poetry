{"author":"王令","id":188117,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["勋业悠悠未可贪，直须随处酌醺酣。","君知仕路三无愠，我与人情七不堪。","闻借朱衣为别乘，想回青眼忆髙谈。","东风尚有西行约，甬水桥边定解骖。"],"title":"寄宿倅陆经子履"}
