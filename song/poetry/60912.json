{"author":"许及之","id":60912,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["何年浮玉奠中川，潮去潮来故屹然。","世事只随波上过，佛身元向定中圆。","妙高得月天无际，雄跨看云雨带烟。","孤屿扁舟无活计，又拏杨子渡头船。"],"title":"游金山寺"}
