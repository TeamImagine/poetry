{"author":"翁卷","id":80286,"strains":["仄仄平仄平，平平仄平平。","仄仄仄平仄，仄仄平平平。","仄仄仄仄平，平平仄○平。","仄仄平平仄，平仄仄仄平。","平平仄○平，仄仄平仄平。","○平仄仄○，平平仄平平。","仄仄○平平，平仄平平平。"],"paragraphs":["旭日升太虚，流光到萌芽。","旁有五云气，焕烂含精华。","所愿服食之，跻身眇长霞。","带我清泠佩，飞我欻忽车。","宁为世间游，世道纷以拏。","三山不足期，千龄讵云赊。","悟彼劳生人，无异芳春花。"],"title":"游仙篇"}
