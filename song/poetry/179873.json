{"author":"王安石","id":179873,"strains":["仄平平平平，平仄仄平仄。","仄平仄仄仄，○仄平仄仄。","平平仄平平，平仄平仄仄。","平平仄○仄，平仄○平仄。","○平仄平仄，○仄平仄仄。","○○平平平，○○仄○仄。"],"paragraphs":["采芝天门山，寒露浄毛骨。","帝青九万里，空洞无一物。","倾河略西南，晶射河鼓没。","蓬莱眼中见，人世叹超忽。","当时弃桃核，闻已撑月窟。","且当呼阿环，乘兴弄溟渤。"],"title":"古意"}
