{"author":"苏过","id":230019,"strains":["仄平平仄仄平平，仄仄平平仄仄平。","仄平平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["客愁何处不相寻，节物年年又见侵。","不为黄花思故国，羞堪白发负初心。","临风有句空悲咤，独酌无人诉浅深。","却羡杨卿横槊后，从嘲落帽吐衣襟。"],"title":"和杨良卿"}
