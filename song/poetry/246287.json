{"author":"吕本中","id":246287,"strains":["平平○平平，仄仄平仄仄。","平平仄平仄，仄○○仄仄。","仄平平仄平，平仄平仄仄。","仄平○仄仄，平仄仄仄仄。","平仄平仄平，○仄○○仄。","平平○平仄，平平仄平仄。","仄平○仄平，仄仄平仄仄。","平平平平仄，仄仄仄平仄。","仄仄仄仄○，仄仄仄仄仄。","仄平仄平平，仄仄○仄仄。","仄平平仄平，仄仄仄仄仄。"],"paragraphs":["东风吹船窗，未晓天复雨。","篙师促添缆，卧听泥{氵虢}{氵虢}。","不知城北园，春事今几许。","旧游如宿昔，花柳黙可数。","邻里先后来，颇复相劳苦。","东家献牛酒，西家馈鸡黍。","感渠长久情，愧我无所取。","汪侯哦诗处，积水败环堵。","念此不忍行，不但出入阻。","七年此端居，畏病如畏虎。","故人饶与黎，此老可出语。"],"title":"符离阻雨"}
