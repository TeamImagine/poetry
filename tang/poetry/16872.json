{"author":"白居易","id":16872,"strains":["仄仄平平仄仄平，仄平平仄仄平平。","仄仄平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["日月天衢仰面看，尚淹池凤滞台鸾。","碧幢千里空移镇，赤笔三年未转官。","别后纵吟终少兴，病来虽饮不多欢。","酒军诗敌如相遇，临老犹能一据鞍。"],"title":"和令狐相公寄刘郎中兼见示长句"}
