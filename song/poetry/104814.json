{"author":"陶梦桂","id":104814,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["恋恋君山未解维，高僧来送赠行诗。","谁知归去陶元亮，又遇当年远法师。","莲社欲留听说法，菊篱那忍负归期。","临岐重约头陀会，记得江干话别时。"],"title":"酬君山远上人送别"}
