{"author":"林敏修","id":211600,"strains":["平平仄仄仄仄仄，仄仄平平仄平仄。","平平仄平仄仄仄，平平仄仄平平仄。","仄○平仄仄仄仄，平仄平平平仄仄。","仄○平仄仄仄○，仄平仄仄平平平。","仄平仄仄仄平仄，仄仄仄仄平平○。","仄○平平仄平仄，仄仄平平仄平仄。","平○仄仄仄仄仄，平仄○○仄平仄。"],"paragraphs":["明窗十日复五日，出此湖光与山色。","前身画师语不妄，文侯乃是金门客。","乍从云际辨远岫，争数乔林夸眼力。","没漂菰米岁事空，水滨柱下南飞鸿。","欲投晓渡唤舟子，急桨已入昏烟中。","径思天边问归路，错认江乡旧洲渚。","能传万里在尺素，豪夺应防卷寒雨。"],"title":"文湖州作山水横轴吴希全家藏其子诚伯求苏养直赋诗语特奇妙遂用其韵同赋"}
