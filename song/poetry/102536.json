{"author":"薛师石","id":102536,"strains":["平平仄仄仄，平平平仄平。","仄平○仄仄，仄仄仄平平。","平仄平仄平，仄平平平平。","平平平仄仄，平仄平仄平。","仄○仄平仄，仄仄○平平。","仄仄平平仄，仄○平平平。","仄平仄平平，仄平仄仄平。","仄平○仄仄，仄○仄仄○。","平仄仄仄平，仄仄平仄○。","○平仄平仄，仄仄仄仄平。","平仄平平仄，仄仄平仄平。","仄仄仄平仄，平平平？平。","仄仄仄平仄，平仄○平平。","平○仄平仄，平仄平仄平。","平仄仄平仄，仄仄平仄平。","仄○平平○，平仄仄平平。"],"paragraphs":["纷纷帝族贵，钦兹神秀门。","永嘉分奕叶，甚盛二枝蕃。","吾友天乐翁，实惟游之孙。","身虽羁旅尽，诗则骚雅存。","侄行有科第，作尉期高骞。","是曰提刑后，令闻方腾喧。","大心欲图南，小枝不在言。","十年相聚首，伟论孰敢援。","交比鲍叔知，志许诸葛论。","分携乃明发，念我守故园。","君往夫差国，不遣吴水浑。","陆静玩蟾彩，江清烹鮈豚。","邑宰话乡曲，官廨如荒村。","昂藏信多暇，时忆朋友樽。","穷达委天命，守道无竞奔。","会当春风吹，梅实众花繁。"],"title":"送赵端行"}
