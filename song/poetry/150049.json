{"author":"方回","id":150049,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万派江河尽向东，秋风摇落又春风。","性灵根本元相似，躯壳胚胎偶不同。","蝼蚁阶前藏窟穴，蜘蛛檐外挂虚空。","家中子女兼鸡犬，尔我无非乐意中。"],"title":"题立上舍草意"}
