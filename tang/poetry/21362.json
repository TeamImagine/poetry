{"author":"杜牧","id":21362,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。"],"paragraphs":["远风南浦万重波，未似生离别恨多。","楚管能吹柳花怨，吴姬争唱竹枝歌。","金钗横处绿云堕，玉箸凝时红粉和。","待得枚皋相见日，自应妆镜笑蹉跎。"],"title":"见刘秀才与池州妓别"}
