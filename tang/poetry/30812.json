{"author":"罗隐","id":30812,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["营室东回荫斥丘，少年承袭拥青油。","坐调金鼎尊明主，横把雕戈拜列侯。","书札二王争巧拙，篇章七子避风流。","西园旧迹今应在，衰老无因奉胜游。"],"title":"寄酬邺王罗令公五首 一"}
