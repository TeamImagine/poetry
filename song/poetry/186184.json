{"author":"吕陶","id":186184,"strains":["平平仄仄平○平，仄平仄仄平平平。","仄平仄仄仄平仄，仄○仄仄仄仄平。","平平仄仄平仄仄，仄仄平仄平平平。","平平仄仄○仄仄，仄仄仄仄平平平。","仄仄平平？○○，？仄仄仄平平平。","平○仄仄仄仄仄，平平仄仄平平平。","仄平平仄仄平仄，仄平仄仄○平平。","仄平平平仄仄仄，仄○仄仄○平平。","仄平仄仄仄平仄，平仄平仄平平○。","平平平仄仄平仄，仄仄平仄平○○。"],"paragraphs":["江南种橘繁如秔，尔今独以金为名。","岂非彼俗甚珍惜，谓其可比百炼精。","千头尽帯秋色老，一腹皆饱晨霜清。","初筵特此献磊落，满座不觉窥光晶。","宝肆豪华竸相胜，玛瑙散入雕盘盈。","珠庭变化望已久，仙丹忽向洪炉成。","试侵香润擘圆粒，齿牙滴沥沾冰琼。","自怜孤根出远土，得并众果亲杯觥。","赤心可耻不嗤枣，虚表无用安须橙。","辛酸甘苦各存味，赖有知者加题评。"],"title":"席上咏金橘"}
