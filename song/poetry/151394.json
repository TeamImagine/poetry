{"author":"杨公远","id":151394,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["连年客里度星霜，过了重阳又一阳。","篱下正怜丛菊老，风前将领早梅香。","宁同子美吟诗瘦，岂效宽饶肆酒狂。","欲卜归期犹未定，空劳魂梦遶江乡。"],"title":"用前韵酬项性初"}
