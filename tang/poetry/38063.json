{"author":"卫万","id":38063,"strains":["平仄仄平○平仄○平仄，仄仄平平仄平仄。","仄仄平平平仄○，平平仄仄平平仄。","仄仄平○平仄平，平平平仄仄平平。","平平仄仄平平仄，平仄平○平仄平。"],"paragraphs":["君不见吴王宫阁临江起，不见珠帘见江水。","晓气晴来双阙间，潮声夜落千门里。","句践城中非旧春，姑苏台下起黄尘。","祗今唯有西江月，曾照吴王宫里人。"],"title":"吴宫怨"}
