{"author":"王禹偁","id":177813,"strains":["平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["萍流匏系任行藏，惟指无何是我乡。","左宦只抛红药案，僦居犹住玉泉坊。","白公渭北眠村舍，杜甫瀼西赁草堂。","未有吾庐莫惆怅，古来贤达尽茫茫。"],"title":"赁宅"}
