{"author":"韩淲","id":87190,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄仄平。","仄平仄仄平平仄，仄仄平平仄仄平。"],"paragraphs":["无酒无诗只意行，水边林下偶然晴。","缓移野步微欹侧，细比凡心尽旷平。","白发去来同遁迹，青春交往定蜚英。","小庵供佛安禅地，只合僧家一味清。"],"title":"溪上行至傅庵蹊间崩石险涩几踣"}
