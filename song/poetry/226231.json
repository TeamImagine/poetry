{"author":"汪革","id":226231,"strains":["仄仄平平仄平仄，平平平仄仄平平。","平平平仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["问讯江南谢康乐，溪堂春木想扶疏。","高谈何日看挥麈，安步从来可当车。","但得丹霞访庞老，何须狗监荐相如。","新年更励于陵节，妻子同鉏五亩蔬。"],"title":"寄谢无逸"}
