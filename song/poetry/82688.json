{"author":"刘过","id":82688,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["江南无此一雄藩，稳称将军小踞蟠。","韬略世传天下少，棣华鼎峙帅臣难。","狂胡要使如灰灭，中国先须大器安。","惨惨尘沙天欲雪，北风凛凛剑芒寒。"],"title":"谒金陵武帅李奭时叩殿帅为易宪章求书碑  其一"}
