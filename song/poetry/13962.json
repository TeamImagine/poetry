{"author":"宋祁","id":13962,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["十行泥检润琼芝，序转仙曹汉省闱。","月隠偃波三署笔，光添侍史五时衣。","星躔入夜哀乌动，军盖迎晨雊雉飞。","几日霄涂归奏御，景龙妍唱掩牙绯。"],"title":"贺齐都官"}
