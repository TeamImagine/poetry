{"author":"殷文圭","id":33801,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["战国从今却尚文，品流才子作将军。","画船清宴蛮溪雨，粉阁闲吟瘴峤云。","暴客卸戈归惠政，史官调笔待儒勋。","汉仪一化南人后，牧马无因更夜闻。"],"title":"寄广南刘仆射"}
