{"author":"吕本中","id":246847,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["与君俱自走天涯，何处云山不是家。","城市少留真梦事，林泉高卧亦空花。","久无佳句雕肝肾，漫有微言到齿牙。","他日一庵如可必，愿分斋罢半瓯茶。"],"title":"乾元真歇数约他日同庵居"}
