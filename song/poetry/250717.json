{"author":"左纬","id":250717,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["白云城郭照通衢，未怕云烟属五湖。","万叠暮山屏自展，一江春水练初铺。","输他夫子供吟笔，没个闲人与画图。","子晋玉箫声已断，不知笙鹤更来无。"],"title":"次韵朱承事题丹邱"}
