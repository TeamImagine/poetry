{"author":"楼钥","id":66410,"strains":["○平平平仄平仄，平平仄仄仄平仄。","仄平平平仄仄仄，仄平仄平平仄仄。","仄平仄仄○仄仄，平仄平○平仄仄。","平仄○仄○平平，平平仄仄平○仄。","平平仄平仄平平，平仄○平仄平仄。","仄平平平仄平仄，仄仄仄平平仄仄。","平平仄○仄平仄，仄仄平平平仄仄。","平平仄平仄平仄，平平仄平仄平仄。","仄平○仄仄平平，平仄仄平平仄仄。","仄平仄仄仄平平，仄仄仄平平仄仄。","仄○仄仄仄平平，平平仄仄○平仄。","平平仄仄仄平平，仄仄仄平平仄仄。","平仄平仄平○平，平平仄○平平仄。","仄平平平仄平仄，○仄仄仄平仄仄。","仄平仄仄仄仄平，仄仄平平仄仄仄。","○平仄仄仄仄仄，○仄仄○平仄仄。","仄平平仄仄平平，平仄仄平平仄仄。","平平仄仄○仄仄，仄仄仄平平仄仄。","平平仄平仄仄○，平仄仄平○○仄。","仄平○平仄仄○，仄仄仄平平仄仄。","仄平平仄平平平，仄仄仄平○仄平。"],"paragraphs":["三槐诸孙有奇士，才高特未遇时尔。","作诗尤能备众体，短章大篇仍杂拟。","解纷使掉三寸舌，随陆苏张何足比。","雕鹗犹未离风尘，蛟螭尚尔蟠泥滓。","平生曳裾向侯门，豪杰闻风竞瞻企。","只今交游亦凋落，凛凛一身嗟独峙。","槐阴满庭渺何在，久寓瀛壖成故里。","濒湖小楼太孤露，何殊玉川洛城里。","迩来深入作郊居，高屋好山成二美。","未能拔劔斩楼兰，几欲袖椎摧晋鄙。","便将拂袖武陵溪，谁能著脚长安市。","西门性急佩柔韦，柳子气高戕曲几。","衡宇全似归柴桑，茅茨大胜居儋耳。","我诗非工字尤拙，荷子爱忘刚见喜。","夜来纵笔写恕斋，自笑黔馿技止此。","更求古刻访少作，颇记醉中曾诺唯。","旧书纷沓费搜寻，鱼钥未开尘事起。","呼童卷送三数轴，仅可障风同故纸。","新诗鼎来亟予和，颠字敢追张长史。","不须更投苦海中，一笑以还随弃毁。","径须携酒登南堂，朗咏白驹三四章。"],"title":"王原庆新迁居南堂以古风求写恕斋二大字并石刻次韵"}
