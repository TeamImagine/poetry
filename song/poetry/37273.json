{"author":"陆游","id":37273,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["午枕初回梦蝶床，红丝小硙破旗枪。","正须山石龙头鼎，一试风炉蟹眼汤。","岩电已能开倦眼，春雷不许殷枯肠。","饭囊酒瓮纷纷是，谁赏蒙山紫笋香。"],"title":"效蜀人煎茶戏作长句"}
