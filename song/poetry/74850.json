{"author":"赵蕃","id":74850,"strains":["仄仄平平平仄平，仄平平仄仄平平。","仄平平仄仄平仄，平仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。"],"paragraphs":["赤县权宜非昔时，近闻谁复古人为。","向来声烈有如此，今日飞腾已似迟。","雁序相仍尽词掖，虎城宁独待瓜期。","归哉怀玉山边路，准拟重看召节时。"],"title":"送莫赣州"}
