{"author":"释文兆","id":211043,"strains":["仄平平仄平，平平仄平仄。","○平仄仄平，平○平平仄。","平仄仄○平，平平仄仄仄。","仄仄仄仄平，仄仄○平仄。","仄仄平○平，平平仄仄仄。","平平○仄○，仄仄平平仄。","平仄仄平○，仄平平仄仄。","平○平仄平，平仄仄○仄。"],"paragraphs":["几年天柱居，韬光外浮世。","禅心混沌先，诗思云霞际。","山雪涤茶铛，谿泉濯祖毳。","富德鄙利徒，贵道轻权势。","竹牖晴长开，松扉夜不闭。","霜严庭树萎，雨暴龛灯翳。","红叶遇寒烧，白头逢暖剃。","终期为近邻，清话素相契。"],"title":"赠天柱山盺禅老"}
