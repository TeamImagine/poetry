{"author":"张九成","id":6317,"strains":["仄仄仄仄仄，平仄仄○平。","平平平平仄，平平仄平平。","仄仄仄平仄，平仄仄平平。","平平仄○仄，平仄仄仄平。","平平平仄平，平平仄仄○。","仄仄仄平仄，平平仄仄平。","仄平仄平平，○○仄仄平。","平仄仄仄仄，仄○仄仄平。"],"paragraphs":["不必效沮溺，聊与世相娱。","荒山无邻里，人烟在村墟。","所以近城市，幽处卜吾居。","门前草三径，堂下柳五株。","虽无羊酪羹，箪瓢亦晏如。","在我傥知足，清贫乐有余。","子云作甘泉，相如赋子虚。","嗟我懒此学，箧中一字无。"],"title":"拟归田园  其四"}
