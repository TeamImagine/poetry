{"author":"郭印","id":249717,"strains":["仄仄仄平○，仄仄○仄仄。","仄平平仄平，仄仄平仄仄。","平○仄仄仄，仄平平仄○。","平仄仄平平，仄仄平平仄。","仄仄仄平平，仄仄平仄仄。","平平○仄仄，平仄平平仄。","○平仄仄平，平平仄仄仄。","○仄仄仄○，仄○平平仄。","仄仄仄平平，仄仄平仄仄。","平平仄仄仄，○仄仄平仄。"],"paragraphs":["学道证声闻，习气犹未断。","百生恩爱情，会遇终恼乱。","阿难佛宠弟，亦遭淫女难。","神咒摄来归，宿业坚冰泮。","快演涅槃门，反复征所见。","文殊更说偈，明指圆通岸。","其余肆口言，心真自一贯。","三界七趣中，有相无非幻。","最后大慈悲，力破邪女叛。","天魔与外道，从此悉销散。"],"title":"读楞严经"}
