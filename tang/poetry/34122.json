{"author":"史俊","id":34122,"strains":["仄仄平平平仄○，平平平仄仄○平。","仄平平仄仄平仄，仄仄平平平仄平。","仄仄仄○平仄仄，仄平平仄仄平○。","平○仄仄仄平仄，仄仄平平○仄平。","仄仄平○平仄平，平平仄仄仄平平。","平平仄仄仄平仄，仄仄平平○仄平。","仄仄平平平仄仄，○平仄仄仄平平。"],"paragraphs":["近郭城南山寺深，亭亭奇树出禅林。","结根幽壑不知岁，耸干摩天凡几寻。","翠色晚将岚气合，月光时有夜猿吟。","经行绿叶望成盖，宴坐黄花长满襟。","此木尝闻生豫章，今朝独秀在巴乡。","凌霜不肯让松柏，作宇由来称栋梁。","会待良工时一眄，应归法水作慈航。"],"title":"题巴州光福寺楠木"}
