{"author":"沈辽","id":189722,"strains":["仄仄仄仄平，平○仄平平。","平平仄仄仄，平仄平平平。","平仄平仄仄，平平平仄平。","仄仄仄仄仄，仄仄平平平。","○平平○仄，仄平平平平。","仄仄仄平平，平仄○平平。","仄平平平仄，○仄平仄平。","○○仄仄仄，仄平仄平平。","仄平仄平仄，仄○平仄平。","平平○仄仄，仄仄平○平。","仄仄仄平仄，平平仄平○。","平平仄仄平，仄仄仄仄平。","仄○仄平仄，仄仄仄仄平。","平平平平仄，仄仄仄仄平。","平仄仄平仄，平仄平平平。"],"paragraphs":["近世考吏师，谁如李荆州。","斯人不可作，伊洛青松丘。","江上逢故客，扬名谈旧游。","蚤被北海荐，不向龙门羞。","三年州从事，利刀无全牛。","毁誉岂无人，春梦空悠悠。","乃知云台栋，当向华岱求。","潢污一尺水，岂能纵呑舟。","老夫卧山野，自将麋鹿俦。","虽云相见晚，笑语欣相投。","旷不入州府，何由接绸缪。","江南二月春，坐想颍水流。","适当及瓜代，哂笑岂不优。","它年青云路，六翮固已修。","嵩杪有髙士，为记南山幽。"],"title":"奉送醇老"}
