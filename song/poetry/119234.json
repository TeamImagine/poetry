{"author":"林希逸","id":119234,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平仄。","仄平平仄平平仄，仄仄平平仄仄平。"],"paragraphs":["浮世堪嗤似戏场，尘编无限记兴亡。","百年不了窗明暗，一觉宁论夜短长。","空谷老天休浩叹，今人古月谩相望。","眼前翻覆祇如许，隠几何妨静炷香。"],"title":"人世"}
