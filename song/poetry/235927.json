{"author":"李光","id":235927,"strains":["平仄平仄平，仄仄仄仄仄。","平平平○仄，仄仄仄仄仄。","仄平仄○○，平仄仄平仄。","平仄仄仄仄，仄仄仄仄仄。","仄○仄○○，仄平仄○仄。","仄平平平平，仄仄仄仄仄。","平仄仄平仄，仄仄仄平仄。","平仄○仄仄，仄仄平仄仄。","平平仄仄仄，仄○仄平仄。","仄平仄仄仄，仄平平仄仄。","平平平仄仄，平仄平仄仄。","平平仄仄平，仄仄平○仄。","平仄仄仄平，平仄仄平仄。"],"paragraphs":["弘毅年少时，学易一念酷。","研精覃思苦，见理不见欲。","一朝感苍苍，床下产神竹。","弘毅益自信，夜寐目不属。","族长闵其劳，令人付斤㔉。","惜哉凌云姿，一断不复续。","弘毅少安枕，旦气几为梏。","时匠司剪伐，寿命旋见蹙。","神明信可畏，感应亦何速。","至今旁舍笋，不生弘毅屋。","康成书带草，千载登史录。","吾书此段奇，后学宜三复。","弘毅勉岁寒，任道照猗绿。"],"title":"赠李颐老"}
