{"author":"乐雷发","id":145747,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雨积桑枢长昔邪，谁能载酒访扬家。","汉庭用少臣今老，鲁俗皆冠我独髽。","忧国苦无蠲忿草，看书喜对决明花。","衰颓懒作江湖梦，拟鬓三桠养鬓华。"],"title":"闲居自遣  其一"}
