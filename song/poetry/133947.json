{"author":"邓有功","id":133947,"strains":["仄平仄仄仄，仄仄仄平仄。","平平仄仄○，仄仄平仄仄。","平平仄平仄，仄仄仄平仄。","平平仄仄仄，仄平仄平仄。","平仄仄平平，○仄平仄仄。","○平仄○○，仄仄仄仄仄。","仄平仄○平，仄仄仄仄仄。","○平仄平平，平平仄○仄。","仄○平平仄，仄仄平仄仄。","仄平仄平○，平仄平平仄。","仄平仄仄仄，仄仄仄○○。","○平平仄平，平仄仄平仄。","平平仄平平，仄仄仄仄仄。","平仄仄平○，仄仄○仄仄。"],"paragraphs":["丈夫达有遇，出令走千里。","焚香玩太空，宴坐尘不起。","云胡子曾子，不自乐沂水。","风烟挟两袖，足跟尚芒履。","持被直承明，三省良未巳。","观君气如虹，接淅亦可美。","昔年子长游，落笔妙信史。","三苏出岷峨，文章仰欧子。","此行崆峒岭，万事宁足侈。","郁孤有奇观，佳句公摩洗。","予生事斗室，出若畏澜蠡。","长安歌狭邪，神鼎铸螭鬽。","穷通匪同途，动静实一理。","时止复时行，愿与参此义。"],"title":"送曾子华游赣"}
