{"author":"喻良能","id":51396,"strains":["平平仄平平，仄○仄平仄。","仄仄○平平，仄平仄○仄。","仄平仄仄平，仄仄平○仄。","平平○平平，仄仄平仄仄。","仄平平仄平，仄仄○仄仄。","仄平平平仄，○○仄○仄。","平平仄仄仄，平○仄平仄。","仄仄仄平仄，平○平仄仄。","平平仄平平，平仄平仄仄。","平仄仄平平，平平○仄仄。"],"paragraphs":["危亭压层城，是中有佳致。","面面看江山，水云自相媚。","使君暇日登，火老金正穉。","杯盘莹无尘，笑语清有味。","快风千里来，暑气三舍避。","赋诗红莲幕，煎茶白衣吏。","诙谐想割肉，摇扇笑疼臂。","乐事古云少，能并今有四。","兹游岘山同，千古知姓字。","吾辈亦何为，虽驽犹附骥。"],"title":"伏日陪府公侍御登四望亭分韵得四字"}
