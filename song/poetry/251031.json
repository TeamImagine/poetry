{"author":"薛弼","id":251031,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["卜筑追寻九老游，江南最好是丹丘。","乞将金鼎调元手，暂向磻溪理钓舟。","东阁蚤延天下隽，画堂春锁海中洲。","他年共看车书一，举目山河笑楚囚。"],"title":"建炎丞相成国吕忠穆公退老堂诗二首  其二"}
