{"author":"苏轼","id":195639,"strains":["仄仄平平仄，平平仄仄○。","平平平仄仄，仄仄仄平平。","仄仄平平仄，平平仄○平。","平平仄平仄，仄仄仄平平。","仄仄平平仄，平平仄仄平。","平○仄仄仄，平仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平○仄○，○仄仄平平。","平仄○平仄，平平平仄平。","平平平仄仄，仄仄仄○平。","平仄平平仄，平平仄仄平。","平平仄○仄，仄仄○平平。","仄仄○平仄，平○○○平。","○平平仄仄，仄仄仄平平。"],"paragraphs":["小酒生黎法，干糟瓦盎中。","芳辛知有毒，滴沥取无穷。","冻醴寒初泫，春醅暖更饛。","华夷两樽合，醉笑一欢同。","里闬峨山北，田园震泽东。","归期那敢说，安讯不曾通。","鹤鬓惊全白，犀围尚半红。","愁颜解符老，寿耳鬬吴翁。","得谷鹅初饱，亡猫鼠益丰。","黄姜收土芋，苍耳斫霜丛。","儿瘦缘储药，奴肥为种菘。","频频非窃食，数数尚乘风。","河伯方夸若，灵娲自舞冯。","归途陷泥淖，炬火燎茅蓬。","膝上王文度，家传张长公。","和诗仍醉墨，戏海乱群鸿。"],"title":"用过韵冬至与诸生饮酒"}
