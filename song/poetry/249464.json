{"author":"曾几","id":249464,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄仄平平仄平。","仄仄仄平平仄仄，平平仄仄仄平平。"],"paragraphs":["新亭崛起最高峰，无数遥岑翠扫空。","恐有谢公留屐齿，为闻摩诘画屏风。","倚江杨柳自高下，照水杏花能白红。","正欠渭川千亩竹，清阴分借赖邻翁。"],"title":"三霄亭和韵"}
