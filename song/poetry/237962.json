{"author":"王庭珪","id":237962,"strains":["仄仄仄仄仄，平仄平仄平。","平仄仄仄仄，仄仄○仄平。","仄平平仄仄，仄仄平平平。","平平仄仄仄，仄仄仄仄平。","仄○平平平，○平仄仄平。","仄○仄仄仄，平平仄平平。","仄平平平○，平平平仄平。","平仄仄仄仄，仄仄平平平。","仄平仄平仄，平平平仄平。","平平仄仄仄，仄仄仄平平。","○平仄平仄，仄仄仄平平。"],"paragraphs":["大厦久撞坏，撑拄非一支。","安得好柱石，壮丽如昔时。","向来荣盛处，草木今纷蕤。","群材未尽出，去若马脱羁。","岂期朝无人，过之辄欲私。","骨相不媚妩，因归结茅茨。","忽逢高轩过，飘然鸾凤姿。","宜在帝左右，珥笔班龙墀。","少年历清贯，高名谁不知。","胡为至下邑，抚俗问民疵。","题诗满岩谷，妙处有余师。"],"title":"和通判周监丞见赠"}
