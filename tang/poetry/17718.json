{"author":"白居易","id":17718,"strains":["仄仄仄平仄平仄，平平○平平仄仄。","平仄仄平平仄平，平平仄仄平仄平。","平平仄仄仄平仄，仄仄仄○仄仄平。","平平仄平平仄仄，平○仄仄平○仄。","平仄平平仄仄平，平平平仄○平仄。","平平平仄平仄平，仄仄仄平平仄平。","平平○仄仄仄仄，仄仄平平平仄○。","仄平仄仄○平仄，平仄平○平仄仄。","平平仄○平平平，仄仄平平平仄仄。","仄平仄仄平平平，平平平仄平仄○。","平平仄仄仄平仄，仄仄仄平平仄平。","平平平平仄仄仄，仄平平平仄○仄。","平仄平仄仄仄平，平平○仄平平仄。","平平仄仄○平平，平平仄仄仄平平。","平平仄仄仄平仄，平仄平平平仄平。","仄仄平平仄平仄，平平仄仄平平仄。","仄仄平平仄仄平，平平平仄平平仄。","仄仄仄平平仄平，仄平仄仄平平平。","仄○仄仄平平仄，平仄平平仄仄平。"],"paragraphs":["昨与美人对尊酒，朱颜如花腰似柳。","今与美人倾一杯，秋风飒飒头上来。","年光似水向东去，两鬓不禁白日催。","东邻起楼高百尺，璇题照日光相射。","珠翠无非二八人，盘筵何啻三千客。","邻家儒者方下帷，夜诵古书朝忍饥。","身年三十未入仕，仰望东邻安可期。","一朝逸翮乘风势，金榜高张登上第。","春闱未了冬登科，九万抟风谁与继。","不逾十稔居台衡，门前车马纷纵横。","人人仰望在何处，造化笔头云雨生。","东邻高楼色未改，主人云亡息犹在。","金玉车马一不存，朱门更有何人待。","墙垣反锁长安春，楼台渐渐属西邻。","松篁薄暮亦栖鸟，桃李无情还笑人。","忆昔东邻宅初构，云甍彩栋皆非旧。","玳瑁筵前翡翠栖，芙蓉池上鸳鸯鬬。","日往月来凡几秋，一衰一盛何悠悠。","但教帝里笙歌在，池上年年醉五侯。"],"title":"劝酒"}
