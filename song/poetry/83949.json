{"author":"姜夔","id":83949,"strains":["平平平平平，仄仄仄仄仄。","仄仄仄平平，平○仄○○。","仄○平平仄，仄仄平仄仄。","○平仄仄平，平仄仄平仄。","平○仄仄仄，仄仄平仄仄。","平平○仄仄，平仄仄○仄。","仄平○仄仄，仄仄平平仄。","○平○仄平，仄仄仄平仄。","仄平仄平仄，平仄平仄仄。","仄仄仄仄平，平平仄平仄。","平平仄平仄，仄仄平仄仄。","平平仄○仄，仄仄仄仄仄。","平平仄○仄，仄仄平仄仄。"],"paragraphs":["衡山为真宫，道士饮我酒。","共坐有何人，山中白衣叟。","问叟家何在，近住山洞口。","殷勤起见邀，徐步入林薮。","云深险径黑，石乱湍水吼。","寻源行渐远，茅屋剪如帚。","老烹茶味苦，野琢琴形丑。","叟云司马仙，学道此居久。","屋东大盘石，棋画今尚有。","古木庇覆之，清泉石根走。","因悲百年内，汲汲成白首。","仙人固难值，隠者亦可偶。","追惟恍如梦，欲画无好手。"],"title":"昔游诗  其一五"}
