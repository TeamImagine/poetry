{"author":"饶节","id":224989,"strains":["平平仄仄平，平平仄平平。","平平平仄仄，仄仄平仄平。","○仄平平平，仄平仄仄平。","仄○○平平，仄仄仄仄平。","平平平仄平，仄仄仄○平。","仄平仄平仄，仄仄仄仄平。","平平仄仄平，仄仄平仄平。","平平仄平仄，仄仄仄仄平。","仄仄平仄○，仄仄仄仄平。","仄平仄平平，平平平仄平。","仄平仄平平，仄仄平○平。","仄仄平仄平，仄仄平仄平。","仄仄平平○，仄仄仄平平。","平平平○仄，仄仄○平平。"],"paragraphs":["秋容散古原，秋声满寒条。","幽人开晓梦，喔喔鸡戒朝。","骑马西南隅，不知道里遥。","我行将何之，我友昔见邀。","斯人非世人，与世不相聊。","几年赋归欤，塞耳树上瓢。","谁知翰墨功，百倍巴蜀饶。","方杨妙天质，两玉不易招。","粟马来会盟，此义久寂寥。","主人喜开尊，杯殽初刻雕。","及乎启丹台，座上皆闻韶。","委积山海奇，浩荡江汉朝。","此囿无郊封，烂漫各𫇴荛。","归来蒲深望，老大犹虚骄。"],"title":"约方时敏杨信祖二子同过王立之观立之所集前辈诗文各以姓赋诗"}
