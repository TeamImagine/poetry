{"author":"史浩","id":19766,"strains":["平○仄平平，平仄仄仄仄。","仄平平平仄，平平仄仄仄。","平平仄平平，仄仄平仄仄。","仄仄仄平仄，仄○平仄仄。","仄仄平平平，平○平仄仄。","○仄仄仄平，平仄仄平仄。","仄平仄仄仄，○仄平仄仄。","○仄仄平仄，仄仄仄平仄。","平○仄仄平，仄仄仄仄仄。","仄○○仄平，仄仄平仄仄。","平平仄仄平，仄仄仄平仄。","仄仄仄○仄，仄仄仄仄仄。","仄平仄仄平，仄仄仄平仄。","仄仄仄○平，平仄仄○仄。","平平仄仄○，平仄平平仄。","平○仄平仄，平仄仄平仄。","平仄平仄平，○○仄平仄。","仄仄平仄仄，平仄仄平仄。","仄○平仄仄，仄仄仄平仄。","平平仄仄仄，平仄平仄仄。","仄平平仄仄，仄平仄仄仄。","平仄仄仄平，仄仄仄○仄。","仄仄仄平平，平平仄平仄。","平平仄仄仄，平仄平平仄。"],"paragraphs":["文王御家邦，风化必自迩。","采繁夫人职，专言奉祭祀。","洪惟祖先心，贵得贤后嗣。","匪取一时孝，觊其能事死。","盖自平生来，功行勤积累。","防范不敢违，贻厥作基址。","子孙洎有室，懵不知此理。","燕饮恣欢谑，口腹纵奢靡。","霜降雨露濡，怆惕昧所履。","故其临祭时，倦色成跛倚。","酣歌或笑呼，愤怒或笞捶。","不恤祭如在，大似不得已。","祖先必吐之，岂复锡繁祉。","我劝世间人，于此莫轻视。","春秋祭享间，斋戒先恭己。","忧思动哀慕，虔谨具芳美。","时物堪荐新，当如奉甘旨。","饾饤乎自供，焉可使奴婢。","扫除蠲秽杂，涤灌去尘滓。","馨香出釜甑，滋味登簠簋。","勿为贫故约，勿为富故侈。","丰俭或有常，不可变其轨。","以此奉吾先，神灵必欢喜。","绵绵百世后，馀庆何能弭。"],"title":"童丱须知 祭祀篇"}
