{"author":"赵蕃","id":73903,"strains":["仄仄○平仄平仄，仄仄平平仄平仄。","平平仄仄仄仄平，仄仄平平仄平仄。","平平平仄仄平平，仄平平平仄平仄。","平平仄仄平仄仄，仄仄○平仄平仄。","平仄平○仄仄仄，平仄○平仄平仄。","○平仄仄○平平，平仄平○仄平仄。"],"paragraphs":["忆昨闻君谓君老，及见知君得名早。","文章妙处殆夙成，不作扬雄少而好。","西山南浦饫搜寻，武陵桃源𫏐探讨。","诸公识面争我出，学子闻风竞门扫。","嗟我无闻不足畏，何事相逢亦倾倒。","论诗未易当韩豪，聊复悲吟似郊岛。"],"title":"赠于革去非时为武陵尉"}
