{"author":"冯山","id":191562,"strains":["平平仄仄仄平平，仄仄平平仄仄平。","仄仄平平平仄仄，仄平平仄平平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["归来相值故园春，坐对春风忽怆神。","十里溪山依旧好，一番花木为谁新。","青云功业虽留我，白日光阴奈趁人。","道在不须论用舍，惟将时命托洪钧。"],"title":"再和二首  其一"}
