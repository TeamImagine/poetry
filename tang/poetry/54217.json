{"author":"储光羲","id":54217,"strains":["平平仄仄○，仄仄平平仄。","○○平仄仄，仄仄平平仄。","平仄仄平平，○平仄平仄。","仄平仄平仄，仄仄平平仄。","平仄仄平平，平仄○平仄。","仄平平仄仄，仄仄平平仄。"],"paragraphs":["初年雨候迟，巩洛河流小。","摇摇芳草岸，屡见春山晓。","清露洗云林，轻波戏鱼鸟。","唯言故人远，不念乡川眇。","舟檝去潆回，湍溆行奔峭。","寄书千里路，莫道南鸿少。"],"title":"巩城南河作寄徐三景晖"}
