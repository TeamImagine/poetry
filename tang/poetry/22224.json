{"author":"许浑","id":22224,"strains":["平仄平平仄，平平仄仄平。","平○平仄仄，平仄仄平平。","仄仄平平仄，平平仄仄○。","仄○平仄仄，平仄仄平平。","仄仄平平仄，○平仄仄平。","平平仄平仄，平仄仄平平。"],"paragraphs":["何处曾移菊，溪桥鹤岭东。","篱疏还有艳，园小亦无丛。","日晚秋烟里，星繁晓露中。","影摇金涧水，香染玉潭风。","罢酒惭陶令，题诗答谢公。","朝来数花发，身在尉佗宫。"],"title":"南海使院对菊怀丁卯别墅"}
