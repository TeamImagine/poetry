{"author":"赵蕃","id":73270,"strains":["仄仄仄平仄，仄平平平平。","仄仄仄仄仄，平平仄平平。","○仄仄平仄，仄仄平仄平。","平平仄平○，仄仄○平平。","仄仄仄仄仄，○○平仄平。","仄平仄平仄，○○○平平。","仄平平平○，仄仄仄仄平。","仄平仄平平，平平仄平平。","仄仄仄平仄，仄仄仄仄平。","平平仄平平，○平仄平平。","仄平仄平平，平仄○仄平。","平平仄平仄，仄仄平仄平。","平平仄仄仄，仄仄仄仄平。","仄平平仄平，仄仄平平平。","仄平仄平仄，平仄仄仄平。","仄仄平平平，平平仄平平。","平平仄平仄，仄仄平平○。","平○仄平仄，仄仄平平平。","平平仄平平，仄仄平仄平。","平平○仄仄，平仄平平平。"],"paragraphs":["久客倦城市，薄言归田庐。","秣马待日敛，颠风忽来俱。","横策径成去，扑扑埃满须。","晴雷隠虚空，数雨如投珠。","渴甚念茗饮，迟回寻梵居。","少焉复前迈，行行过烟墟。","但惊田畴间，有似槁复苏。","及经道途冲，余流尚通渠。","乃悟适来雨，咫尺或有无。","天公本何心，分龙信非诬。","自兹到吾栖，岗岭更复迂。","山穷偶逢寺，可以休仆痡。","投鞍议食事，仅具粥一盂。","道人吾故人，问我来崎岖。","既能设瓜果，村酒亦复沽。","我愧非渊明，僧诚远公徒。","停杯竟高枕，梦境知何如。","明当带星起，草露徒侵裾。","还家一何忙，视竹齐架书。","优哉且自适，休问瓶无储。"],"title":"自玉山归竹隠投宿广平院"}
