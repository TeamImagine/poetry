{"author":"邵雍","id":124399,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄平平仄仄平。"],"paragraphs":["五十年来读旧书，世间应笑我迂疏。","因思偊女忘今古，遂悟轮人致疾徐。","道业未醇诚可病，生涯虽薄敢言虚。","时和受赐已多矣，安有胸中不晏如。"],"title":"依韵和吴传正寺丞见寄"}
