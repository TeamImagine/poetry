{"author":"方岳","id":127512,"strains":["平仄平平平仄仄，平平仄仄仄平平。","仄平仄仄仄仄仄，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["芦荻花寒山月小，西风吹雁又江南。","夜谈往事六太息，老觉吾侪七不堪。","举世人情如格五，平生分量等朝三。","次山亦复漫吾耳，清梦何曾到四参。"],"title":"次韵徐太博  其四"}
