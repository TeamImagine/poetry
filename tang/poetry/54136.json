{"author":"储光羲","id":54136,"strains":["○仄仄平仄，仄平○仄平。","仄仄平平平，仄仄仄○○。","○平平仄仄，平仄平仄平。","平平仄仄平，仄仄○仄平。","平平仄仄仄，仄仄平平平。","仄○平仄平，仄仄平平平。","仄平○平仄，平仄仄平平。"],"paragraphs":["中岁尚微道，始知将谷神。","抗策还南山，水木自相亲。","深林开一道，青嶂成四邻。","平明去采薇，日入行刈薪。","云归万壑暗，雪罢千崖春。","始看玄鸟来，已见瑶华新。","寄言搴芳者，无乃后时人。"],"title":"终南幽居献苏侍郎三首时拜太祝未上 二"}
