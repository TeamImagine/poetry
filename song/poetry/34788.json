{"author":"陆游","id":34788,"strains":["平平平平平仄仄，仄平平平仄平仄。","○平仄仄仄○仄，仄仄平平仄平仄。","平平平仄平平仄，平仄平平平仄仄。","平平仄○平仄平，仄仄仄○仄仄○。","仄平仄仄仄仄仄，仄仄仄仄平平仄。","？平仄仄仄仄平，仄？平平平仄仄。"],"paragraphs":["江头萧萧春色暮，柳阴游鱼饱飞絮。","芼羮箭笋美如玉，点豉丝莼滑萦箸。","银鞍乌帽寻春客，朱户青旗沽酒处。","浮生细看才几时，一笑自应忘百虑。","绿杯到手不肯尽，宝带照地身何与。","酴醿烂漫我欲狂，茗艼还家君勿遽。"],"title":"春游至樊江戏示坐客"}
