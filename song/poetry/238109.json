{"author":"王庭珪","id":238109,"strains":["仄平仄仄仄仄平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["日头欲出未出时，雾失江城雨脚微。","天忽作晴山卷幔，云犹含态石披衣。","烟村南北黄鹂语，麦陇高低紫燕飞。","谁似田家知此乐，呼儿吹笛跨牛归。"],"title":"二月二日出郊"}
