{"author":"苏轼","id":195054,"strains":["平平仄平平仄仄，仄平平平仄平仄。","仄仄仄仄平仄仄，仄仄仄平仄平仄。","仄○仄平平仄平，平平仄仄平平平。","仄平仄仄平仄仄，平仄仄○平仄平。","仄平仄平○仄仄，仄○仄仄仄仄仄。","○○平仄仄平平，仄仄○平仄平仄。","平平平平仄平平，仄平○平仄平平。","仄仄仄○平仄仄，仄○仄仄○平平。","平平仄仄平平仄，仄○仄仄平平仄。","○平仄仄仄○○，仄平平仄平平仄。"],"paragraphs":["安州老人心似铁，老人心肝小儿舌。","不食五谷惟食蜜，笑指蜜蜂作檀越。","蜜中有诗人不知，千花百草争含姿。","老人咀嚼时一吐，还引世间痴小儿。","小儿得诗如得蜜，蜜中有药治百疾。","正当狂走捉风时，一笑看诗百忧失。","东坡先生取人廉，几人相欢几人嫌。","恰似饮茶甘苦杂，不如食蜜中边甜。","因君寄与双龙餠，镜空一照双龙影。","三吴六月水如汤，老人心似双龙井。"],"title":"安州老人食蜜歌"}
