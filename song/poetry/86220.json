{"author":"韩淲","id":86220,"strains":["○平仄平平，平平○平仄。","仄仄仄仄○，仄仄仄仄仄。","仄平平平平，仄仄平仄仄。","平平仄平平，仄仄仄○仄。","仄平仄仄平，平○仄仄仄。","平平仄平平，仄仄仄仄仄。","平○仄平平，仄仄仄平仄。","仄仄○仄平，仄仄平仄仄。","平平仄平仄，平仄仄○仄。","仄平平仄仄，仄仄仄○仄。","○○仄○平，平平仄平仄。","仄仄仄仄平，仄平仄○仄。","仄平平平○，仄仄仄平仄。","平平仄仄○，仄仄仄仄仄。","平平仄平仄，仄仄仄○仄。","仄平仄仄○，平平仄平仄。","平平仄平平，仄仄平仄仄。","仄平仄仄○，平平仄平仄。","平○仄平仄，仄仄平仄仄。","平平○仄仄，仄仄平仄仄。"],"paragraphs":["闲常喜哦诗，逢君了无句。","岂不有所思，盖噤莫敢吐。","朅来吴山头，汩没时日度。","悠悠众交情，往往半亲故。","积阴盛暑寒，栖迟一筦库。","君侯谪仙人，邂逅辱雅顾。","杯行阅新编，指点尽韶濩。","不谓正始余，得此诸老趣。","殷勤复招唤，倾倒所藏聚。","法书多海岳，挂壁遍毫素。","中间出娉婷，清声彩云驻。","倒指不数人，百年几相遇。","昨朝高轩过，隘巷亦惊謼。","甆瓯茗叶煎，石鼎柏子炷。","幽窗坐谈久，不觉晚横雾。","感君厚意长，因之写欣慕。","工夫未平夷，漫以怀抱赋。","转庵法眼正，逢场到朝路。","终当入林密，共结茅屋住。","安心参活法，一涤尘土污。"],"title":"赠潘德久舍人"}
