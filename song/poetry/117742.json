{"author":"戴昺","id":117742,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["爱渠怪怪复奇奇，冒雪遥凭健步移。","竹外池边栽恰好，山巅水际梦多时。","百年死质余生意，一片孤槎带好枝。","寄语花神勤守护，品题莫负老仙诗。"],"title":"再得古梅小而益怪首蒙屏翁品题因次韵"}
