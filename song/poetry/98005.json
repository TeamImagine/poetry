{"author":"赵汝鐩","id":98005,"strains":["仄仄平仄平，仄平仄平仄。","平仄仄平仄，仄仄平仄仄。","仄仄平平○，平平仄仄仄。","平平平仄平，仄○仄仄仄。","仄平仄平仄，平仄平平仄。","平平仄平平，仄仄仄仄仄。","仄仄○仄仄，仄○仄平仄。"],"paragraphs":["午睡谁扣门，隔篱唤童子。","童子走来报，一二琴道士。","摘茗烹沙铫，推窗拂石几。","高山流水音，屡弹不肯止。","我心本虚淡，无用宫商洗。","渊明未尝弦，妙趣岂假此。","道士颇不乐，拂衣抱琴起。"],"title":"听琴"}
