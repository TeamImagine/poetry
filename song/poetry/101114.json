{"author":"韩琦","id":101114,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["至节开樽就席前，六花飞舞助宾筵。","飏空自胜重罗面，引满偏宜旋絮绵。","合坐欢谈霏屑地，几声横笛落梅天。","况逢阳复贞亨会，赢取笙歌烂醉眠。"],"title":"至节筵间喜雪"}
