{"author":"王安石","id":179946,"strains":["仄平平平平，仄仄仄○仄。","仄平平平仄，仄仄平仄仄。","○仄平仄仄，平平仄平仄。","仄平仄平平，仄仄仄平仄。","仄平平平平，仄仄仄平仄。","平平仄仄仄，仄仄平仄仄。","平○仄平仄，仄仄○仄仄。","仄仄平仄平，○平仄平仄。","平○仄平仄，仄仄○仄仄。","仄平仄平平，平仄仄平仄。","○○仄平仄，平仄仄仄仄。","平平仄仄仄，仄仄平仄仄。","平平仄仄仄，平仄平仄仄。","平仄仄平平，平平仄○仄。"],"paragraphs":["泊船香炉峰，始与子相识。","寄书邗江上，诒我峰下石。","缘以湘水竹，携持与南北。","永怀故人欢，不愿百金易。","竹枯归樵苏，石烂弃沙砾。","夷门得邂逅，绿发皆半白。","追思少时事，俛仰如一夕。","老矣无所为，空知念畴昔。","常思一杯酒，要子相解释。","出门事纷纷，归卧意还{郄阝=几}。","闻当上湓水，持诏守岭厄。","方为万里别，执手先惨戚。","兹游信浩荡，山水多所得。","为我谢香炉，风尘每相忆。"],"title":"送李屯田守桂阳二首  其一"}
