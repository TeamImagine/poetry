{"author":"方回","id":148655,"strains":["仄仄仄仄平平仄，仄平仄仄平仄仄。","仄平仄平平仄平，仄○仄仄仄仄仄。","平仄平平平仄仄，○平仄仄平平仄。","仄平平仄平仄平，仄平○仄平仄仄。","仄平仄仄仄平平○平，仄仄平平平仄仄。","平○仄仄仄○平，仄仄平平平○仄。","平平平仄仄仄平，仄仄平平平仄仄。","平平仄仄仄平仄仄平，仄仄平平平仄仄。","平平仄○仄仄仄，仄仄仄平平仄仄。","仄平仄平仄平仄，平平仄仄○平仄。","平仄仄仄仄仄平○仄平，仄平仄仄平平仄。","仄○仄平○平仄仄仄，仄平仄仄平仄平平仄。"],"paragraphs":["可食不必驼峰肉，可居不必鸱尾屋。","竹篱菜羹人得知，此中有士定不俗。","东里先生癯似鹤，闲门不受童蒙渎。","七弦琴外棋一枰，七星冠上巾一幅。","忽然一日紫阳虚叟来，暂肯朦胧开睡目。","朝闻客子代穰侯，暮见河阳诛汧督。","居然鹏鷃自不齐，孰谓熊鱼俱所欲。","平生此老世人嫉若雠，至此方知夔一足。","无心敢徼失马福，勿用小荣包大辱。","富儿贵公百花尽，吾曹冷落如残菊。","君不见老氏故书教我云，守雌守黑为谿谷。","会当访公更谋一大醉，幕天席地鼾卧无南北。"],"title":"郑无贰和予杂言有缘督之句用韵谢之"}
