{"author":"吕本中","id":246812,"strains":["仄平平平仄平仄，平平仄仄平平仄。","仄平仄仄仄仄平，平仄仄仄仄仄仄。","仄平平仄仄仄平，仄仄仄平○仄平。","仄仄仄仄平平仄，平仄仄仄平仄仄。","平平仄○平仄平，仄平平平平仄○。","仄平仄仄○仄○，仄仄仄仄平○平。","仄平仄仄○仄○，仄○○平平仄平。"],"paragraphs":["问渠褰裳欲何往，彷徨徙倚沧波上。","至人入水固不濡，何以有此恐怖状。","我知摩诘意未真，欲以笔端调世人。","此水此渡俱非实，摩诘亦未尝下笔。","孙郎宝藏今几年，往来周旋兵火间。","世人险阻更百难，彼渡水者安如山。","请君但作如此观，莫更思维寻笔端。"],"title":"题孙子绍所藏王摩诘渡水罗汉"}
