{"author":"陆游","id":37741,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万里东归白发翁，闭门不复与人通。","绿樽浮蚁狂犹在，黄纸栖鸦梦已空。","薄技徒劳真刻楮，浮生随处是飞蓬。","湖边吹笛非凡士，傥肯相从寂寞中。"],"title":"题庵壁二首  其一"}
