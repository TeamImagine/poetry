{"author":"赵蕃","id":74512,"strains":["仄仄平平仄，平平仄仄平。","平平平仄仄，仄仄仄平平。","仄仄仄平仄，平平平仄平。","平平平仄仄，仄平仄平平。"],"paragraphs":["闻道朱夫子，南山尽日留。","经行还阻见，会合信难谋。","湛辈我无与，颜徒君好修。","题名凡几字，好为刻岩幽。"],"title":"成父弟书来报朱先生过玉山留南山一日且有题名余不及从杖履为恨辄成鄙句寄斯远彦章且示成父"}
