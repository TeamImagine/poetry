{"author":"梅尧臣","id":35073,"strains":["平平仄平仄，○仄平○平。","仄仄平仄仄，平平仄平平。","○平仄仄仄，平仄平平平。","平平仄仄仄，仄仄仄平平。","仄仄仄仄仄，仄○平仄平。","仄仄仄平仄，平平平仄平。","平仄平仄仄，○仄平仄平。","○平平仄○，仄○仄仄平。","仄平仄仄仄，平仄平○平。","平仄仄仄仄，仄仄仄平○。","平平平仄仄，仄仄平仄平。","平仄○平仄，平仄平仄平。","仄仄平○仄，平平仄平平。"],"paragraphs":["伊人利营构，思欲新其居。","匠筑经旧址，檐楹碍高樗。","且云忍不伐，何以成吾庐。","人言此树古，百怪所凭依。","独秉一定议，自将群俗违。","乃俾执柯者，丁丁霜刃挥。","歼殒条百尺，横朴株数围。","从兹朝夕间，不闻鸟雀喧。","既能考子室，而复高其门。","周也昔骋辩，得以不材论。","工今诚匪度，敬害安可存。","舟檝且非藉，薪爨聊用燔。","莫比沟中断，区区望牺樽。"],"title":"尹师鲁治第伐樗"}
