{"author":"曾巩","id":174042,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["所学从谁得最完，豫章新出已难攀。","不摇声利心能定，欲正哇淫手自删。","颍水珠玑来席上，鄢城桃李在人间。","高斋挂榻骊歌后，坐守尘编少往还。"],"title":"赠黄降自宜城赴官许昌"}
