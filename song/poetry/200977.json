{"author":"舒亶","id":200977,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["坞云过雨翠成堆，天淡平湖一鉴开。","万木号风韵丝竹，千峰带月上池台。","静无俗驾金铺地，闲有高人玉满杯。","闻道碧桃看欲发，刘郎何事不归来。"],"title":"和刘谊翁留题惠安二首  其一"}
