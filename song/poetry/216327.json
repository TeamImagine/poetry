{"author":"张耒","id":216327,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["野麦平芜陇，官榆卧古津。","眠鸥沙上晓，幽草水边春。","暖叶生浮绿，风漪起细鳞。","青新桑媪筥，茜浄浣娘裙。","有客悲芳芷，无人采白蘋。","可怜千里目，愁杀未归人。"],"title":"发崔桥"}
