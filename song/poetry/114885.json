{"author":"刘克庄","id":114885,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["去年殿上侍天颜，亲见龙墀拜敕还。","瓜地我归耘旧圃，杏林君去主荒坛。","春光已过三分二，寒食都无数日间。","天气未佳宜且住，老来不喜听阳关。"],"title":"送郑甥主龙溪学"}
