{"author":"张镃","id":80953,"strains":["○平仄平仄，仄仄平平平。","仄平仄平平，○○仄平平。","平平平仄仄，仄仄○平平。","仄平平仄平，仄仄仄仄平。","平平仄仄仄，平平仄平○。","平○平仄○，仄仄仄仄平。","仄○平平仄，仄仄○平平。","仄平仄仄仄，仄仄平仄平。","平平仄平平，平仄平○○。","○仄平仄平，○平仄仄平。"],"paragraphs":["庭阶少幽蔚，树石聊森陈。","海棕最先来，相看两经春。","风枯黄发短，雨老苍皮皴。","叶添朝暮层，尚欠著语新。","阴霖欻几月，芳苞吐轮囷。","尝闻肤毳间，若笋味可珍。","使其姿柔媚，未必藏甘淳。","耐馋不忍剖，是乃吾术仁。","诗人例虚谈，夸衒毋谆谆。","缘木而得鱼，虑贻俗子嗔。"],"title":"棕笋诗"}
