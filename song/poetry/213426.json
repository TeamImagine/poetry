{"author":"贺铸","id":213426,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄仄平平仄平。","平仄仄平平仄仄，仄平仄仄仄平平。"],"paragraphs":["城隅黄鹤莫登临，端使悲翁动楚吟。","日下长安人共远，天围梦泽岁方阴。","北风欲雪雁飞急，南渚始冰鱼伏深。","谁似草堂安隠客，下帷隠几不求心。"],"title":"答致仕吴朝请潜登黄鹤楼见招"}
