{"author":"刘禹锡","id":11175,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["银珰谒者引蜺旌，霞帔仙官到赤城。","白鹤迎来天乐动，金龙掷下海神惊。","元君伏奏归中禁，武帝亲斋礼上清。","何事夷门请诗送，梁王文字上声名。"],"title":"和令狐相公送赵常盈炼师与中贵人同拜岳及天台投龙毕却赴京"}
