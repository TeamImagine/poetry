{"author":"黄庭坚","id":207676,"strains":["平仄仄平平，平仄平平平。","仄平仄仄仄，仄平仄○平。","仄仄平平仄，仄平仄平平。","仄○仄平平，仄仄仄仄平。","仄平仄仄平，○平仄○平。","仄平仄仄平，仄仄仄仄平。","仄平○仄仄，仄平○仄平。","平平仄平仄，平仄仄仄○。","平平仄平平，仄仄仄平平。","仄平仄仄仄，平平仄仄○。","平仄？仄仄，仄仄平仄平。","仄平仄平平，仄仄仄平仄。","平平仄平○，仄仄平仄仄。","○○平仄仄，仄仄仄仄仄。","平平平仄平，仄仄平平仄。"],"paragraphs":["蜩化抢榆枋，鹏化抟扶摇。","大椿万岁寿，粪英不重朝。","有待于无待，定非各逍遥。","譬如宿舂粮，所诣岂得辽。","漆园槁项翁，闻风独参寥。","物情本不齐，显者桀与尧。","烈风号万窍，杂然吹籁箫。","声随器形异，安可一律调。","何尝用吾私，总领使同条。","惜哉向郭误，斯文晚未昭。","胡不弃影事，直以神理超。","木资不才生，雁得不才死。","投身死生中，未可优劣比。","深藏无所用，一寓不得已。","逍遥同我谁，岁暮于吾子。"],"title":"几复读庄子戏赠"}
