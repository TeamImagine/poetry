{"author":"晁说之","id":219250,"strains":["平平○仄仄，仄平○平仄。","仄平仄○平，仄仄仄平仄。","平平仄平平，平平平仄仄。","平平仄仄平，仄平○仄○。","仄仄仄○平，仄仄仄平仄。","平平仄仄仄，仄仄平仄仄。","平平仄平平，仄仄仄仄仄。","仄仄仄平平，仄○仄○仄。"],"paragraphs":["孤山教体外，赋诗汤休上。","后来数参寥，接手得宗匠。","东游四明山，怀人增恻怆。","何言遇老琦，二公论辈行。","但欠主盟人，汲古自清唱。","明年已七十，句法何荡漾。","兹山近蓬莱，展卷到绝旷。","岛子敢赓酬，我正恨难傍。"],"title":"送琦公诗卷"}
