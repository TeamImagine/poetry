{"author":"陈与义","id":3539,"strains":["仄仄平○○仄平，平仄仄仄○平平。","仄平平平仄仄仄，平仄仄仄○平平。","平平平平平仄仄，仄仄仄仄○仄平。","仄平仄平仄仄仄，仄仄仄仄○平平。","仄平仄仄仄○仄，仄仄平仄平平仄。","仄仄仄仄平仄仄，仄平仄仄平平平。","仄仄仄仄平仄平，仄平仄仄平仄平。","平仄仄仄仄平仄，仄仄仄仄平○平。","平仄平仄平平平，仄仄○仄平平平。","仄平仄仄仄平仄，仄仄○平仄仄平。","平平仄仄仄仄平，仄平仄仄平平○。","平平仄仄平仄仄，平仄仄仄平平平。","平仄仄平平平平仄仄平，仄平平仄平平平。"],"paragraphs":["忆昨炎正中不融，元帅仗钺临山东。","万方嗷嗷叫上帝，黄屋已照睢阳宫。","呜呼吾君天所立，岂料四载犹服戎。","禹巡会稽不到海，未省驾舶观民风。","定知谏诤有张猛，不可危急无高共。","自古美恶周必复，犬羊汝莫穷妖凶。","吉语四奏元气通，德音夜发春改容。","雷雨一日遍天下，父老感泣霑其胸。","臣少忧国今成翁，欲起荷戟伤疲癃。","小游太一未移次，大树将军莫振功。","刘琨祖逖未足雄，晏球一战腥臊空。","诸君努力光竹素，天子可使尘常蒙。","君不见夷门山头虎复龙，向来佳气元葱葱。"],"title":"雷行雨庚戌岁闻赦作"}
