{"author":"欧阳修","id":79508,"strains":["仄仄平平仄仄平，仄平平仄仄平平。","平平仄仄平平仄，平仄仄平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["古郡谁云毫陋邦，我来仍值岁丰穰。","乌衔枣实园林熟，峰采桧花村落香。","世治人方安垅亩，兴阑吾欲反耕桑。","若无颍水肥鱼蟹，终老仙乡作醉乡。"],"title":"戏书示黎教授"}
