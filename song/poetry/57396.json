{"author":"梅尧臣","id":57396,"strains":["仄仄平平仄仄平，平平平仄仄平平。","平平平仄平平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["出珥银貂侍太清，回看双鹤舞中庭。","翩翩曾是仙人骥，两两尚仪君子形。","静夜欲还缑岭月，终朝思喋太湖萍。","莫将树上鸡相并，会待归飞向杳冥。"],"title":"史供奉群鹤"}
