{"author":"萧立之","id":132248,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谁道行年值小游，转添白发上人头。","檀公上计无多子，潘令吟情第一流。","四海交游惊鬼录，一身生死寄岑楼。","因公唤醒推敲梦，此夕灯前忘却愁。"],"title":"次黎宰并柬曾楚山二首  其一"}
