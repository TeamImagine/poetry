{"author":"陆游","id":38647,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["一夜风号作快晴，披裘扶杖出门行。","青山绕舍雪封尽，丹叶满街霜染成。","废寺僧寒多晏起，近村农惰阙冬耕。","穷人旋画膨脝计，自买蹲鸱煮糁羹。"],"title":"新晴出门闲步"}
