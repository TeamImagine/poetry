{"author":"白居易","id":17689,"strains":["平仄仄平平仄○，仄仄仄平平仄平。","仄仄平平平仄仄，仄○平仄仄平平。","平仄仄○平仄仄，仄平平仄仄平平。","平平○○○平仄，仄？平平仄仄平。","平仄平平○○仄，平平仄仄仄平平。","仄平○仄平平仄，○仄○平仄仄平。"],"paragraphs":["朝问此心何所思，暮问此心何所为。","不入公门慵敛手，不看人面免低眉。","居士室间眠得所，少年场上饮非宜。","闲谈亹亹留诸老，美酝徐徐进一卮。","心未曾求过分事，身常少有不安时。","此心除自谋身外，更问其余尽不知。"],"title":"自问此心呈诸老伴"}
