{"author":"戴复古","id":93941,"strains":["仄平仄仄仄平平，平仄平平仄仄平。","平仄平平平平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["一晴收尽四山云，天与黄堂作好春。","西楚东吴献风月，南楼北榭拥星辰。","扶持入郭观灯叟，歌舞拦街醉酒人。","此是太平真气象，今年第一个良辰。"],"title":"汪给事守鄂渚元宵代江夏宰吴熙仲献灯  其二"}
