{"author":"葛胜仲","id":230968,"strains":["仄仄仄仄仄平平，仄仄平平仄仄平。","平仄仄○平仄仄，仄平仄仄仄平○。","○平平仄平平仄，仄仄平平仄仄平。","仄仄平平平仄仄，○平平仄仄平平。"],"paragraphs":["木彊与世异酸醎，扫洒真祠屡入衔。","新格似闻惟半俸，旧官那计是常参。","茶炉僧钵随时用，手板朝衫竟月缄。","赖有班书贫可贴，且谋蒲笋慰饥馋。"],"title":"戏书"}
