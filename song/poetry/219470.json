{"author":"晁说之","id":219470,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["棕篱蕉落贮秋阴，睡足萧然学越吟。","懒似嵇康初不锻，闲于陶令更无琴。","儿童亦习南朝事，风月应怜北客心。","五世图书幸相逐，鬓毛未许雪霜侵。"],"title":"自咏"}
