{"author":"施枢","id":131665,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["等闲羁旅欲归难，又见蔬盘簇彩幡。","九十日春从此始，万千心事对谁言。","梅边粉坠寒香骨，草际青归野烧痕。","且把一杯酬好景，花风今日已翩翩。"],"title":"感春"}
