{"author":"李嘉祐","id":2100,"strains":["仄仄仄平仄，平平平仄○。","平平仄仄仄，仄仄平平平。","仄○仄仄平平仄，仄仄平平○仄仄。","平平仄仄平平平，仄仄平○○仄仄。","仄仄平平○仄平，仄平平○仄平平。","平○仄仄仄平仄，平仄平平平仄平。"],"paragraphs":["十五小家女，双鬟人不如。","蛾眉暂一见，可直千金余。","自从得向蓬莱里，出入金舆乘玉趾。","梧桐树上春鸦鸣，晓伴君王犹未起。","莫道君恩长不休，婕妤团扇苦悲秋。","君看魏帝邺都里，惟有铜台漳水流。"],"title":"古兴"}
