{"author":"释印肃","id":26648,"strains":["平仄仄仄仄，平平仄平仄。","平仄仄仄平，仄仄平○仄。","平仄仄仄平，仄平仄仄平。","仄仄平平仄，仄仄○○？。","仄○平仄○，仄仄仄○仄。","○仄平平平，平平平仄○。","仄仄仄仄平，平平仄仄平。","○平平仄仄，仄仄仄○平。","仄仄平平仄，仄仄平平仄。","平仄平○仄，仄仄平仄仄。","平平仄仄平，○平仄仄平。","平平○仄仄，平○○仄平。","平仄○仄仄，仄仄平平仄。","仄仄平平仄，○○平仄仄。","仄仄仄平平，仄平仄平平。","仄平仄仄仄，○仄仄平平。"],"paragraphs":["稽首一切智，圆通十方慧。","无上两足尊，法体含三世。","归命万德师，与慈启大悲。","溥度恒沙众，愿力难思□。","解空无比量，世出世间上。","了义修多罗，圆明真实相。","慧命久住持，阿僧历劫祇。","如今言下会，碎体报难齐。","我欲穷真法，法则非非法。","虽法非正固，要会无法法。","随文偈赞之，标宗立妙机。","通方闻便喜，声闻应皱眉。","红露穿碧海，是汝心非彩。","不是风幡动，如如无变改。","白日绕须弥，只今是阿谁。","共君一夜话，胜读十年书。"],"title":"金刚随机无尽颂 启唱真乘"}
