{"author":"卫宗武","id":133677,"strains":["仄○仄仄仄仄平，平平仄仄○仄平。","平平仄仄仄平仄，仄○仄平仄仄平。","平○○仄仄仄仄，平仄仄仄平仄○。","仄平仄仄仄平仄，仄仄仄仄○○平。","平平仄仄仄仄仄，平平仄仄○平平。","仄平平仄仄仄仄，○仄仄仄平平平。","○平仄仄○○仄，仄仄仄仄平平平。","仄○平仄仄仄仄，平平仄仄仄仄平。","仄平平仄仄仄仄，平仄仄仄平○平。","平平仄仄仄仄仄，仄○仄仄平平平。"],"paragraphs":["世更日月几昃盈，依然有谷中窈冥。","修筠夹道互经纬，宛如一机翠织成。","非繇培植得揽玩，何异不稼而有囷。","箨龙个个出头角，密者栉比疏犹簪。","婵娟色媚已映月，团栾气合行屯云。","雨余寻丈忽耸拔，其上速若鸢肩腾。","中边别种相间簉，又类润玉陪清冰。","我将于此事著述，编摩自足供杀青。","此君时对吐秀句，榆境亦不孤闲身。","凉床滑簟午睡足，坐听雅奏来风声。"],"title":"坟院新篁  其二"}
