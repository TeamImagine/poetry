{"author":"方回","id":147434,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["散髪披襟一再窥，未甘兀兀守书痴。","月圆照尽天圆处，秋半凉当夜半时。","人世无灯方作梦，山翁有酒更能诗。","此心除却嫦娥外，惟许崚嶒瘦影知。"],"title":"八月十五夜对月"}
