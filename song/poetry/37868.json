{"author":"陆游","id":37868,"strains":["平平仄仄仄平平，平仄平平仄仄平。","仄仄平平仄仄仄，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["银河半落露华清，南斗阑干北斗明。","冉冉方悲老将至，纤纤又叹月初生。","酒床细滴香浮瓮，衣杵相闻声满城。","万卷读书无用处，却将耕稼报升平。"],"title":"秋夕露坐作"}
