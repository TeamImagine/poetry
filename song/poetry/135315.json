{"author":"邵雍","id":135315,"strains":["平平平仄仄平平，平仄平平仄仄平。","仄仄仄平平仄仄，仄平平仄仄仄平。","仄平仄仄平平仄，仄仄仄平平仄平。","平仄平平平仄仄，平平平仄仄平平。"],"paragraphs":["尧夫非是爱吟诗，诗是尧夫喜老时。","好话说时常愈疾，善人逢处每忘机。","此心是物难为动，其志唯天然后知。","诗是尧夫分付处，尧夫非是爱吟诗。"],"title":"首尾吟  其三七"}
