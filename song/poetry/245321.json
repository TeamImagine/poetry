{"author":"张纲","id":245321,"strains":["仄仄平○仄○平，平平平仄仄平平。","平平平仄平平仄，仄仄平平仄仄平。","仄仄仄平○平仄，仄平平仄仄平平。","○○仄仄平平仄，仄仄平平仄仄平。","仄仄仄平平仄仄，仄平○仄仄平平。","平平○仄平平仄，仄○平平仄仄平。","仄仄仄平平仄仄，仄平○仄仄平平。","平平平仄平平仄，仄仄仄平仄仄平。"],"paragraphs":["不见梁王旧吹台，年来愁眼向谁开。","求贤廊庙无虚日，报国涓尘自乏才。","直指漫能迎櫑具，永怀宁敢咏金罍。","相看鬓髪霜千丈，自视文章水一杯。","晚岁可怜神气索，故人犹寄好诗来。","追还正始真堪喜，突过黄初岂易陪。","婉娈也知能度曲，葡萄应已酿新醅。","何时东阁容惊坐，一日那辞一百回。"],"title":"次韵苏晋翁见寄"}
