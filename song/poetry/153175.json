{"author":"俞德邻","id":153175,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["蒲团叠膝诵南华，莲勺灯明细吐花。","客有可人期不至，邻无美酒夜难赊。","湿星酿雨愁飞雁，枯木号风怨宿鸦。","自笑不眠还不倦，城头呜咽又鸣笳。"],"title":"夜坐"}
