{"author":"韩淲","id":87492,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄平平仄平仄，仄平平仄仄平平。"],"paragraphs":["相从湖海逢元日，且与清吟作好春。","病起喜能闲散步，客中翻得静怡神。","寒侵是处梅枝晚，雪洗四边山色真。","信道吾生有余味，一瓢归去久甘贫。"],"title":"元日次韵绍之"}
