{"author":"晁说之","id":219692,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。"],"paragraphs":["学得浮云往复还，里中不出孰追攀。","九秋自与物情乐，一日须教我辈闲。","敢料都城有诗句，故应魂梦在山间。","今朝车上瓶无分，更可怜哉我阻艰。"],"title":"即事呈德麟"}
