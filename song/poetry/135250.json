{"author":"邵雍","id":135250,"strains":["平平仄仄仄平平，仄仄平平仄仄平。","仄仄仄平平仄仄，平仄平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["民于万物已称珍，圣向民中更出群。","介石不疑何尽日，知几何患未如神。","若无刚果难成善，既有精明又贵纯。","祸福兆时皆有渐，不由天地只由人。"],"title":"至论吟"}
