{"author":"许及之","id":61036,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["如悬夜雨润冬晴，菜本朝来翠浪平。","菊老容成宜退听，梅开真爱欲相迎。","拥炉静坐心非想，把笔题诗思过清。","写寄城西老朋友，数能过访不无名。"],"title":"次韵孝若谢报谒二首  其二"}
