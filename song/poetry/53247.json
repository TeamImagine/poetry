{"author":"项安世","id":53247,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["步步青山拥碧溪，村村麦陇入桑畦。","路将好景匆匆过，轿避柔柯故故低。","风饵雨纨香有思，带罗簪玉浄无泥。","如今始悟严夫子，不把渔竿换介圭。"],"title":"严州建德道中"}
