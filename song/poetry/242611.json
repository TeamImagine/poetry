{"author":"李纲","id":242611,"strains":["仄平仄仄平仄仄，仄仄平平平仄仄。","平平仄仄仄平仄，仄仄平平仄平仄。","仄平平仄仄平平，仄仄仄仄平平仄。","平平仄仄平平平，仄仄仄仄平平仄。","平仄平仄仄仄○，仄仄○○○仄仄。","仄平仄仄仄平平，平仄仄○○仄仄。","○仄仄仄仄仄平，仄平平仄仄仄仄。","○○平仄仄平平，仄仄平○仄仄仄。"],"paragraphs":["老坡墨戏吾最许，雨叶风枝无点上。","幽怀寄此管城颖，妙质森然会稽楮。","要须胸次竹先成，故使落笔前无古。","披图但爱凌云姿，作赞愧乏惊人语。","嗟予迂阔与世疏，酷嗜栽培如老圃。","筑园会与种千竿，开国便胜封万户。","遗予此画意已勤，夺人之好道所御。","封题依旧送书房，得画何如得竹愈。"],"title":"志宏以墨戏见遗并贶古风次韵答之且归其画"}
