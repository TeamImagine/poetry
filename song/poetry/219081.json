{"author":"蔡肇","id":219081,"strains":["平平平仄平，仄仄仄○仄。","平仄仄平平，平仄○仄仄。","平平仄平仄，仄平仄○仄。","平仄仄平平，仄仄仄平仄。","仄仄仄仄平，仄仄仄平仄。","仄平平仄仄，平平仄平仄。","仄仄仄仄仄，仄仄○仄仄。"],"paragraphs":["青山云半遮，惨淡有离色。","溪水亦潺湲，呜咽当枕侧。","男儿四方志，百年一行役。","山水亦奚悲，我自本无得。","父老挽我车，洒泪半凄恻。","使君虽自力，惭无理人术。","举手谢父老，意厚难报塞。"],"title":"书静胜院壁留别父老"}
