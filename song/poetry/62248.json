{"author":"虞俦","id":62248,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["缃黄襞积间琉璃，病眼看花喜欲迷。","半树斓斑藏雾豹，一秋清绝辟尘犀。","谁分仙种来蟾窟，知有生香洗麝脐。","天女维摩应大笑，一枝扶上髻鬟低。"],"title":"木犀花开折赠县宰代简"}
