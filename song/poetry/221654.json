{"author":"释智圆","id":221654,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["曾闻飞锡入南闽，鹤态云踪不可亲。","静夜独吟空对月，昔年聚话更无人。","波涛路阻书难到，泉石房闲梦自频。","未省相逢在何日，西风萧索浙河滨。"],"title":"怀南游道友"}
