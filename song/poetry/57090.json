{"author":"梅尧臣","id":57090,"strains":["○仄仄仄仄，？仄仄仄平。","仄仄平平平，仄仄仄仄平。","平平平平平，平仄○平平。","仄仄平平仄，仄仄平平○。","平平平平仄，平仄平○○。","仄仄○平平，仄仄平仄○。","仄仄仄仄仄，仄仄仄仄平。","仄平仄仄○，平仄平○平。","○仄仄仄平，仄仄仄仄平。","仄○仄平仄，仄仄○仄仄。"],"paragraphs":["三日雨不止，蚯蚓上我堂。","湿菌生枯篱，润气醭素裳。","东池虾蟆儿，无限相跳梁。","野草侵花圃，忽与栏干长。","门前无车马，苔色何苍苍。","屋后昭亭山，又被云蔽藏。","四向不可往，静坐唯一床。","寂然忘外虑，微诵黄庭章。","妻子笑我闲，曷不自举觞。","已胜伯伦妇，一醉犹在傍。"],"title":"梅雨"}
