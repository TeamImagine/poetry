{"author":"周紫芝","id":240647,"strains":["仄○平平平，平平仄平仄。","平平平仄平，仄仄平仄仄。","平平平仄仄，仄仄仄平仄。","平平仄平平，仄仄仄○仄。","仄仄○平平，平平仄平仄。","平平仄平仄，仄仄平平仄。","平平平仄平，○○仄平仄。","平仄仄○平，平○仄平仄。","仄仄仄平仄，平仄仄平仄。","平平仄仄仄，仄仄平仄仄。","仄平平平平，仄仄仄仄仄。","平平仄○仄，仄仄○仄仄。","平仄仄○○，平平仄○仄。"],"paragraphs":["杰观凌寒江，朱栏俯平野。","群峰江上来，屹立罗万马。","山容多态度，显晦入模写。","朝云结烟鬟，翠色远相射。","夜月横修眉，娟娟亦闲雅。","天生此尤物，政复为闲者。","冯夷翻怒涛，汹汹激风榭。","神女亦将云，时从楚台下。","造物出奇杰，娱客助挥洒。","时方苦积潦，百里无十舍。","我虽非官曹，对酒那忍把。","人生急行乐，有味如啖蔗。","悲喜有乘除，归愁耿长夜。"],"title":"群山台暮雨"}
