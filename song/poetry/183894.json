{"author":"刘攽","id":183894,"strains":["平平仄仄平平仄，仄仄平平仄仄平。","仄平仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["青苔翠竹吾人好，穿径诛茅野老家。","岂为素封增橘树，还知避世种桃花。","会因丛桂留骚客，却忆安榴逐汉槎。","已有风光催物色，定甘羁旅待年华。"],"title":"东园新种杂树"}
