{"author":"方一夔","id":152074,"strains":["平平仄仄仄，平○仄平平。","仄仄平平仄，仄仄○平平。","仄平仄仄平，仄仄仄仄平。","仄平平仄仄，仄平平仄平。","仄平仄平○，平仄仄平平。","仄平仄平仄，平仄○平平。","平平平仄仄，○仄平仄平。","平仄平仄仄，仄平仄仄平。"],"paragraphs":["良苗已入土，田间水沄沄。","昨夜苗根发，翳叶如烟云。","草生害我苗，匝月一再耘。","是时人苦热，出门天未昕。","郁蒸体流膏，爬捽手生皲。","手荼拥根节，腰草驱蝇蚊。","青青衿佩子，从事哀我勤。","哀我勤自乐，尔非沮溺群。"],"title":"田家四事 耘"}
