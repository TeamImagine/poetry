{"author":"齐己","id":41889,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["暖傍渔船睡不惊，可怜孤洁似华亭。","晚来湾浦冲平碧，晴过汀洲拂浅青。","翡翠静中修羽翼，鸳鸯闲处事仪形。","何如飞入汉宫里，留与兴亡作典经。"],"title":"沙鸥"}
