{"author":"王之望","id":16874,"strains":["平平仄仄平平仄，平仄平平平仄仄。","仄平仄仄仄平平，仄仄平平平仄仄。","○平仄仄仄平仄，平仄平平○仄仄。","平平平仄仄平平，平仄平平○仄仄。","○平仄仄平仄仄，平仄平平○仄仄。","平平仄仄平仄平，仄仄平平仄平仄。","仄平仄仄○仄仄，平平仄仄平平仄。","平平仄仄仄仄○，仄仄仄平平仄仄。","平平仄仄仄平平，仄仄平平平仄仄。","平○○仄仄仄仄，仄仄仄平平仄仄。","平平平仄平仄仄，仄平平仄仄仄仄。","平平平仄仄仄平，仄平平仄○平仄。","○平仄仄仄仄仄，仄仄平仄平仄仄。","平○平仄仄平平，平仄仄○平仄仄。","平平仄仄○平平，仄仄平平○仄仄。","仄仄平○仄仄平，平平仄仄平平仄。","仄平平仄仄平仄，平平仄仄平平仄。","仄平平仄○仄平，平平仄仄平平仄。","仄○平平仄平仄，仄仄○○仄○仄。","仄仄平平仄仄○，仄仄仄○平仄仄。"],"paragraphs":["珠玑百斛何人付，公有诗筒来不住。","出尘秀句若霞摛，走笔豪篇逾响赴。","吟安一字不知老，朝作千篇犹未暮。","秋天鸿鹄翥浮云，平地骅骝驱熟路。","分忧制节绵万里，余事文章兼七步。","千军独扫人共惊，八面俱来我何惧。","力扛九鼎更妥帖，胸蟠万卷森差互。","千言未困见纵横，一点不加无谬误。","音谐律吕凤凰鸣，势薄云天鹏鸟怒。","流传应有贾客售，在处岂无神物护。","公诗光焰千丈锦，我诗粗窘一尺布。","公诗雄富百雉都，我诗穷陋三家聚。","行经北海恍自失，出见西施羞反顾。","残膏祇欲借邻光，余润有如蒙晓雾。","君侯雅志和薰风，圣主恩光深湛露。","事业终期白日悬，功名已见青云附。","愿公归侍玉皇案，天香复与金童炷。","愿公西取王母环，云车直指瑶池骛。","要当都俞庙堂上，岂久淹留井参度。","顾我尘埃不足论，屈曲世间随所寓。"],"title":"再和"}
