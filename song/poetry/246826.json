{"author":"吕本中","id":246826,"strains":["平平仄仄平，仄仄仄仄仄。","○平仄○仄，○仄仄仄仄。","平平仄仄仄，仄仄平仄仄。","仄仄平平平，○仄仄仄仄。","仄○仄平仄，仄仄仄仄仄。","仄○○仄平，平仄平仄○。","仄仄仄○平，仄仄仄仄仄。","平仄仄仄仄，○仄平仄仄。","平○仄仄仄，仄仄仄仄仄。","仄平平仄平，仄仄仄仄仄。","仄平仄平平，仄仄仄平仄。","平平？○平，仄仄仄仄仄。"],"paragraphs":["闲居病亦侵，世务每绝念。","犹怜二三子，从我久未厌。","书来不改昨，意苦辞亦赡。","问我来何时，期我早会面。","我行但谋食，欲去复未便。","要当相就居，同止山水县。","读我所传书，亦足满素愿。","开卷忽有得，如饮醇酒酽。","吾闻古志士，学也盖有渐。","欲升夫子堂，不摘屈宋艶。","倒篱望青天，岂必在窥覸。","他时倘从容，此语子可验。"],"title":"连得夏三十一翇兄弟范十五仲容赵十七颖达书相与甚勤作诗寄之"}
