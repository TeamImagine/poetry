{"author":"宋庠","id":2590,"strains":["仄仄平平仄，平○仄仄平。","平平平仄仄，仄○仄平平。","平仄平○仄，平平仄仄平。","平平平仄○，平仄仄○平。","仄仄平平仄，平○仄仄平。","○○○仄仄，平仄仄平平。","仄仄平平仄，○平仄仄○。","平平平仄仄，平仄仄平平。"],"paragraphs":["秘苑群芳歇，仙橙瑞实黄。","根非淮枳变，味冠禹苞尝。","宫掌遥分露，卿云别护霜。","金垂枝杪重，星隠叶中光。","土效无偏色，天吹不断香。","临观回羽葆，交荐伫瑶觞。","给客谁矜蜀，论都谩记穰。","尧仁均异赐，休气满簪裳。"],"title":"从幸翠芳亭观橙"}
