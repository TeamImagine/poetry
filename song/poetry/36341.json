{"author":"陆游","id":36341,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄平平平。","平平仄仄平平仄，仄仄平平仄仄平。"],"paragraphs":["路入东关物象奇，角巾老子曵笻枝。","蚕如黑蚁桑生后，秧似青针水满时。","穿市不嫌微雨湿，过谿翻喜壊桥危。","当年野店题诗处，又典春衣具午炊。"],"title":"东关二首  其一"}
