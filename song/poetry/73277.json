{"author":"赵蕃","id":73277,"strains":["平平仄平仄，仄平仄○平。","仄平○平○，仄仄平平平。","平平仄○平，平平仄平平。","平平仄○平，仄仄平平平。","平平平○○，仄仄仄仄平。","仄平仄仄仄，仄仄仄仄平。","平平平仄平，仄平仄○○。","仄平仄仄仄，仄仄平平平。","平○平平平，平仄○平平。","平仄仄平平，平○仄○平。"],"paragraphs":["宣城死诸葛，管城不中书。","我无操舟长，顾病河流纡。","朝来罢茶瓯，闲诗念追摹。","毛锥不胜任，一战惊摧车。","孙郎吴中回，此物富有余。","自云得秘法，蠹口绝觊觎。","君今英妙年，赋成似相如。","自宜给笔札，奏技承明庐。","非如寒窗人，章句分锱铢。","多贮竟胡为，何妨稍遗余。"],"title":"从孙一昆仲求毗陵笔"}
