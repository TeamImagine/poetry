{"author":"释文珦","id":134614,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["了无一事可相拘，布袜青鞋信所如。","乱石荒苔樵子径，竹篱茅舍隠人居。","山林真乐须还我，朝市闲名不问渠。","颇谓行窝安乐法，远胜叔夜养生书。"],"title":"行窝吟"}
