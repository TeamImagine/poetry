{"author":"王洋","id":251422,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["上春日暮暮春头，翠浅芳浓草色柔。","五十日天和暖候，一帆风地往来舟。","棋神得隽惊逢敌，酒病寻医尚入流。","只有风流动文采，较量沈谢亦推刘。"],"title":"还龟溪成拙句呈给事刘兄"}
