{"author":"刘攽","id":183732,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["天禄图书一岁开，五云迟日近蓬莱。","后生得见灵兰策，贵客都倾内外台。","不似羽陵残蠹简，正如金谷聚英材。","论诗老去无情思，况是阳春未易陪。"],"title":"和宋次道三馆晒书"}
