{"author":"罗让","id":8810,"strains":["平仄平平仄，平○仄仄平。","平平平仄仄，仄仄仄平平。","仄仄平平仄，平平仄仄○。","仄平平仄仄，平仄仄平平。","仄仄平平仄，平○仄仄平。","平平○仄仄，○仄仄○平。"],"paragraphs":["殊质资灵贶，凌空发瑞云。","梢梢含树彩，郁郁动霞文。","不比因风起，全非触石分。","叶光闲泛滟，枝杪静氛氲。","隐见心无宰，裴回庆自君。","翻飞如可托，长愿在横汾。"],"title":"梢云"}
