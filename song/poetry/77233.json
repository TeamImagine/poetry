{"author":"袁燮","id":77233,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["几载英名表一乡，今年仙籍始浮香。","恩隆云汉颁宸翰，燕赐韶钧出教坊。","父子同登尤炜煜，诗骚为贶转铿锵。","愿言努力酬天造，勉使吾君冠百王。"],"title":"和孙吉父登第二首  其一"}
