{"author":"詹初","id":123039,"strains":["仄平仄仄仄平仄，仄仄平平平仄平。","平仄仄平平仄仄，平平平仄仄平平。","仄平平仄平平仄，仄仄仄平仄仄平。","平仄仄平平仄仄，平平仄仄仄平平。"],"paragraphs":["此翁日日对修竹，竹上风清心亦清。","高节有常原自劲，中虚无物本来成。","美淇君子诗为咏，贯岁圣人礼作盟。","林里七贤真浪迹，怜君不慕七贤名。"],"title":"题程栖竹居士卷"}
