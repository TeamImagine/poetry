{"author":"鲍溶","id":18939,"strains":["○平仄仄仄，平仄仄平平。","仄平仄平仄，平仄○仄平。","仄仄仄仄平，仄平仄平平。","平平平平仄，平仄平仄仄。","仄仄○仄仄，仄平仄仄平。","仄仄平仄平，仄平平仄平。","仄仄仄仄平，○平仄平平。","仄平平平仄，平○平○平。","仄仄○平○，平仄平○平。"],"paragraphs":["援琴怅独立，高月对秋堂。","美人远于月，徒望空景光。","坐忆执手时，七弦起凄凉。","平生知音少，君子安可忘。","客意如梦寐，路岐遍四方。","日远迷所之，满天心暗伤。","主奉二鲤鱼，中含五文章。","惜无千金荅，愁思盈中肠。","此夕临风叹，零露霑衣裳。"],"title":"秋夜对月怀李正封"}
