{"author":"梅尧臣","id":57793,"strains":["平仄仄平仄，平平平仄平。","仄平仄平平，仄仄平平平。","平平平平仄，平仄仄仄平。","仄平○仄仄，仄仄仄仄○。","仄平平仄平，仄仄仄仄平。","平仄平平仄，○○仄○○。","○平平仄仄，平○仄平平。","仄平平仄仄，○仄平平平。"],"paragraphs":["春雨固多喜，虽多安得愁。","既能勒花苞，又解滋耕畴。","池添痕痕涨，渠有细细流。","不同离妇怨，一落不可收。","定知矜有年，岂似斗粟赒。","西掖吴夫子，吟观意迟留。","正声隮雅颂，高论等阳秋。","我惭才甚薄，难继东山讴。"],"title":"依韵和长文紫微春雨二首  其二"}
