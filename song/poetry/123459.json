{"author":"汪真","id":123459,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["屺岵登来步步悲，百年空有泪双垂。","凄凄叶落秋风晓，寂寂灯昏夜雨时。","庭院每惊携杖履，羹墙长见画容仪。","遥瞻槛外遗踪在，料得寻常只自知。"],"title":"忆父母"}
