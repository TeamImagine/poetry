{"author":"钱起","id":4349,"strains":["平仄平平仄，平○仄仄平。","平平平仄仄，○仄平平平。","仄仄平平仄，平平仄仄平。","○平平仄仄，○仄仄平平。","仄仄平平仄，平平仄仄平。","仄○平仄仄，○仄仄平平。"],"paragraphs":["谁谓江山阻，心亲梦想偏。","容辉常在目，离别任经年。","郡国通流水，云霞共远天。","行春莺几啭，迟客月频圆。","雁有归乡羽，人无访戴船。","愿徴黄霸入，相见玉堦前。"],"title":"寄袁州李嘉祐员外"}
