{"author":"李纲","id":242967,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["平生性酷爱江山，今日江山满目前。","明月清风人寂寂，淡烟轻霭露涓涓。","波声撼岸连淮壤，雁阵惊寒入楚天。","慨念往来成底事，一杯浊酒且安眠。"],"title":"自铜陵行四十里风复作泊江北岸地名散潭属淮南  其三"}
