{"author":"贺铸","id":213396,"strains":["平平仄平平仄平，平平平仄平平平。","仄平仄平仄仄仄，仄仄平仄平？？。","平平仄平仄平○，平平平平平仄平。","仄平仄仄仄仄仄，仄仄仄平○仄平。"],"paragraphs":["秦淮两潮西复东，淮边杨柳酣薰风。","送春白花去漠漠，避日黄鸟啼匆匆。","陶彭泽多倦官叹，桓琅邪今衰病翁。","此身会复有健日，拟就绿阴横钓篷。"],"title":"秦淮官柳二首  其一"}
