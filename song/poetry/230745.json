{"author":"葛胜仲","id":230745,"strains":["平仄仄仄平○仄平平平，平平仄仄仄平平。","平平仄仄平仄仄，平仄仄平平仄平。","仄平仄平仄平仄，平仄平平平仄仄。","平平平平平仄平，平仄平平仄○仄。","仄平仄仄○○平，平仄仄仄平平平。","仄平仄仄仄○仄，平仄平仄平平○。","平○平○仄平仄，平平仄仄平平仄。","仄平仄仄仄平仄，仄平○○平平仄。"],"paragraphs":["君不见绿槐荫夏摇千门，移秧遍野缲盈盆。","天公忽作弥月雨，忧岁上勤黄屋尊。","我家茆庐劣容膝，随水倾摧非瑞室。","街衢生鱼堪佐饔，檐霤垂龙欲穿石。","仰天又见兴油云，干雨误点波连村。","马牛不辩固其理，蛙黾同处何容论。","休叹栖苴接飞翼，林端会见宾红日。","木饥水毁傥时运，救灾行看恩洋溢。"],"title":"次韵道祖大水"}
