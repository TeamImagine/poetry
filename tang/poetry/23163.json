{"author":"张九龄","id":23163,"strains":["仄平平平仄，仄仄平平平。","○平○仄仄，○仄○平平。","平仄平平仄，平平平仄平。","平平平仄仄，仄仄仄○平。","仄仄○平仄，平平仄仄平。","平平平仄仄，仄仄平平○。","仄仄平平仄，平平平仄平。","仄○？仄仄，平仄仄平平。","仄仄平平仄，○平仄仄○。"],"paragraphs":["故人宣城守，亦在江南偏。","如何分虎竹，相与间山川。","章绶胡为者，形骸非自然。","含情津渡阔，倚望脰空延。","远近闻佳政，平生仰大贤。","推心徒有属，会面良无缘。","日夕遵前渚，江村投暮烟。","念行秪意默，怀远岂言宣。","委曲风波事，难为尺素传。"],"title":"当涂界寄裴宣州"}
