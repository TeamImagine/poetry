{"author":"胡寅","id":12180,"strains":["平平平仄仄平平，平仄平平仄仄平。","仄仄仄平平仄仄，平仄平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["穷冬才得雨梢梢，梅已无余柳渐包。","且把简编遮病眼，时拖衾絮拥寒骹。","讥诃驳杂怀张籍，联续诗章忆孟郊。","归卧萧斋谅安稳，可无消息到衡茅。"],"title":"寄陈生"}
