{"author":"黄庭坚","id":206832,"strains":["仄仄平平平仄仄，平平仄仄仄平平。","仄平平仄平仄仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄平平平平仄平。"],"paragraphs":["岁晚寒侵游子衣，拘留幕府报官移。","五更归梦三百里，一日思亲十二时。","车上吐茵元不逐，市中有虎竟成疑。","秋毫得失关何事，总为平安书到迟。"],"title":"思亲汝州作"}
