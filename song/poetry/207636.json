{"author":"黄庭坚","id":207636,"strains":["平平平○仄，平平○仄仄。","平平仄平平，仄仄仄○仄。","平平仄平仄，仄平仄平仄。","平平平平仄，平仄仄平仄。","平平○仄仄，平仄○仄仄。","仄平平仄平，平仄仄平仄。","平平○平仄，仄仄仄平仄。","仄平平仄○，平○平仄仄。","仄仄仄平○，平平平仄仄。","仄仄平平仄，仄平平仄仄。","平○平平平，平仄仄仄仄。","仄平仄○平，仄仄平仄仄。","仄仄仄仄○，平仄？仄仄。","仄仄仄平平，平平仄平仄。","仄平仄平平，仄仄平平仄。"],"paragraphs":["人生俱行役，何能如聚鹿。","浮楂在江湖，邂逅一相触。","天边数年别，故人有陈叔。","谁云区区叶，车马肯来辱。","清樽听夜语，常灺三四烛。","剧谈连古今，天汉泻崖谷。","高材叹加壮，所向动乖俗。","我官尘土闲，强折腰不曲。","饱饭逐人行，君来方拭目。","汝颍无奇士，仆夫催结束。","嗟如秋窗晖，来少去苦速。","蚤吾接雍容，爱德心不足。","岁晚托懿亲，清义迺愈笃。","落日送河梁，鸣蝉度乔木。","岁寒赠君何，唯有南溪竹。"],"title":"送陈季常归洛"}
