{"author":"甘泳","id":152987,"strains":["仄仄仄仄仄，平仄仄仄平。","仄仄仄平仄，仄仄平○平。","○○仄平○，○仄仄仄平。","平仄仄仄仄，○平仄○平。","平仄仄仄仄，平仄平平平。","仄仄仄仄仄，仄仄平平○。","平平仄平平，仄仄平仄平。","平平平平平，仄仄仄○平。","平平仄仄仄，平仄平平平。","平仄仄○平，平平仄平平。","平平仄平仄，平平仄仄○。","仄仄平仄仄，仄仄平仄平。","仄仄仄仄仄，平○平平平。","平平○仄仄，仄仄平平平。","仄仄平平平，仄仄平平平。","仄平仄○仄，仄仄平○○。","仄仄仄平仄，平仄平平平。"],"paragraphs":["暑热不可度，须此日暮凉。","况尔得佳友，共约栖禅房。","行吟发幽兴，空阔入水乡。","萧散意自适，轻风动衣裳。","谁欤远有望，烟影生冥茫。","已复入古寺，树色交青苍。","虚廊绝蚊蛾，可近灯烛光。","莲花生清池，静坐乃闻香。","尊卑就次序，肴核罗杯觞。","嗟此坐中人，声名托文章。","云霄纵高步，山林倏潜藏。","况遇知己饮，豁达倾肺肠。","抚掌发一笑，神思惊轩昂。","酣歌兴未已，下趁青苔荒。","仰视天无尘，素月升东墙。","百年亦如寄，万事何其长。","慎勿忘今夕，嘉话连僧房。"],"title":"烧香寺"}
