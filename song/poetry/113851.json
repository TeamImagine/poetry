{"author":"祖无择","id":113851,"strains":["平仄平○仄仄平，平仄平平仄平仄。","平○仄仄平平平，平仄平平平仄仄。","仄平平仄○平平，仄仄平平平○仄。","仄平平○○仄平，仄仄平平平仄仄。","仄平仄仄平○平，仄仄仄平○仄仄。","仄仄平平○仄仄，仄仄平平仄仄仄。","○平仄仄仄平仄，仄仄平平平仄仄。","仄平仄仄平仄仄，仄仄平○仄平仄。","仄平平仄仄平○，仄仄平平仄平○。"],"paragraphs":["前日西行别翰林，为我开尊饮之酒。","高冠满坐皆贤豪，谈笑喧呼时各有。","自惭流落疏游陪，十载江湖成浪走。","主人名重闻四夷，典册高文推大手。","发挥六艺无遗精，考黜百家如拉朽。","顾我昏冥闻道晚，代谢春秋四十九。","当年击节效金注，此日强颜同木偶。","事功未省成尺寸，廪禄惟思校升斗。","会须归去老东陂，鼓腹含饴逐尧叟。"],"title":"次韵和"}
