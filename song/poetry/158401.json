{"author":"王镃","id":158401,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["平生自笑拙经营，薄有泉田税犊耕。","实地立身终是稳，权门炙手不为荣。","孤山名以吟梅重，彭泽官因爱菊轻。","尘世几人贪富贵，可怜头白竟无成。"],"title":"述怀  其一"}
