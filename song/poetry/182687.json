{"author":"强至","id":182687,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["按谱新求洛下栽，朱栏围土事深培。","半妆晓日争光照，一笑春风喜竞开。","得地自依孙相合，飞香欲绕邺王台。","绣帘对赏犹嫌远，翦上金盘近酒杯。"],"title":"依韵奉和司徒侍中同赏牡丹"}
