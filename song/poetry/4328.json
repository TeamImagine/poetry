{"author":"邓肃","id":4328,"strains":["仄仄平平仄仄仄，仄平仄平仄平仄。","仄平仄仄平仄平，○平仄平仄平仄。","仄仄仄平平仄平，平平平仄仄平平。","平平仄仄仄仄仄，仄○平仄平仄平。","○平仄仄○仄仄，平仄平平仄平仄。","仄仄平平仄○平，仄仄○平仄平仄。"],"paragraphs":["引领门墙数舍耳，剑之水源自樵水。","裹粮问道嗟未能，参前倚衡见夫子。","自笑昔为尘土人，春狂时逐卖符嗔。","年来懒惰百事废，洗空人伪惟葆真。","更余净业磨未绝，强继弥明不知拙。","岂是螳螂敢当车，貘兽从来食铜铁。"],"title":"和谢吏部铁字韵三十四首 纪德十一首 其六"}
