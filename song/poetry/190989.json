{"author":"韦骧","id":190989,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["辨骏由来尽马群，裁声今已得龙孙。","不容一字虚褒贬，可见诸生究本源。","衡鉴有凭宜自信，毫厘无益懒轻论。","分携莫惜频交语，且尽樽前蜡泪痕。"],"title":"又和彦常试院即事  其三"}
