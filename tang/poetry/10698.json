{"author":"柳宗元","id":10698,"strains":["平仄仄平仄仄仄平平平，平平仄仄平平平。","平平仄仄仄仄仄，仄仄仄仄○平平。","平平仄仄仄仄仄，平仄平仄平仄平。","仄平？平○仄仄，平仄仄仄○仄平。","平平仄仄仄仄仄，平仄仄仄平平平。","○平仄仄仄平仄，仄仄平仄○平平。"],"paragraphs":["君不见夸父逐日窥虞渊，跳踉北海超昆仑。","披霄决汉出沆漭，瞥裂左右遗星辰。","须臾力尽道渴死，狐鼠蜂蚁争噬吞。","北方竫人长九寸，开口抵掌更笑喧。","啾啾饮食滴与粒，生死亦足终天年。","睢盱大志小成遂，坐使儿女相悲怜。"],"title":"行路难三首 一"}
