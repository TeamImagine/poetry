{"author":"苏辙","id":198509,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["偶有茅檐潩水阴，近依城市浅非深。","幽居每自比陈寔，古学何人贵杜林。","邻父时来陪小饮，儿曹颇解续微吟。","前年仅了春秋传，后有仁人知我心。"],"title":"春深三首  其三"}
