{"author":"蒲瀛","id":170591,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["花开似火半烧空，荧惑飞来失故宫。","但见洛人夸魏紫，谁知蜀国产真红。","肯随月季无时节，应怪梅花有异同。","远挈一樽谁伴我，还从山里望城中。"],"title":"次韵袁升之游海云寺鸿庆院山茶之什  其三"}
