{"author":"崔湜","id":23425,"strains":["平○平平仄，仄平仄仄平。","仄平平仄仄，平仄仄平平。","平仄平平仄，平平仄仄○。","平平平仄仄，仄仄仄平○。","平仄平平仄，平○仄仄○。","平○平仄仄，仄仄仄平平。","平仄○平仄，平平仄仄平。","平平仄平○，仄仄仄平平。"],"paragraphs":["丞相登前府，尚书启旧林。","式闾明主睿，荣族圣嫔心。","川狭旌门抵，岩高蔽帐临。","闲窗凭柳暗，小径入松深。","云卷千峰色，泉和万籁吟。","兰迎天女佩，竹碍侍臣簪。","宸翰三光烛，朝荣四海钦。","还嗟绝机叟，白首汉川阴。"],"title":"奉和幸韦嗣立山庄侍宴应制"}
