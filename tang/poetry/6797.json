{"author":"卢纶","id":6797,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["八龙三虎俨成行，琼树花开鹤翼张。","且请同观舞鸜鹆，何须竟哂食槟榔。","归时每爱怀朱橘，戏处常闻佩紫囊。","谬入阮家逢庆乐，竹林因得奉壶觞。"],"title":"酬赵少尹戏示诸侄元阳等因以见赠"}
