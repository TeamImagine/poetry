{"author":"孟郊","id":13052,"strains":["仄仄平仄仄，平平仄平平。","仄平仄平仄，平仄平平平。","仄仄仄平仄，仄平○仄平。","仄平仄仄仄，平仄○平平。","○仄仄仄仄，仄平○仄平。","平平平仄仄，仄仄○平平。","平仄平仄仄，仄平○○平。","平平仄平仄，仄仄仄○平。"],"paragraphs":["奕奕秋水傍，骎骎绿云蹄。","月仙有高曜，灵凤无卑栖。","翠色遶云谷，碧华凝月溪。","竹林递历览，云寺行攀跻。","冠豸独屈蠖，匣龙期剸犀。","千山惊月晓，百里闻霜鼙。","戎府多秀异，谢公期相携。","因之仰群彦，养拙固难齐。"],"title":"寄院中诸公"}
