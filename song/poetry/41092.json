{"author":"陆游","id":41092,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["蓬山再别四经秋，来日翩翩去日遒。","无酒可倾殊省事，有诗浑忘亦良筹。","梅花遮路如撩客，槲叶飘风已满沟。","湖上榜舟归薄暮，斜阳红入寺家楼。"],"title":"湖上晚归"}
