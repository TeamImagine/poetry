{"author":"元稹","id":14358,"strains":["仄仄平平仄，平平仄仄平。","仄平平仄仄，平仄仄平平。","○仄平平仄，平平仄仄平。","仄平平仄仄，平○仄○○。","仄仄平平仄，平平仄仄○。","仄平平仄仄，平仄仄○平。","仄仄平平仄，仄平仄仄平。","仄平平仄仄，平○仄平平。","平仄平平仄，平平仄仄平。","仄平○仄仄，仄仄仄平平。","○仄○平仄，平○仄仄平。","平平○仄仄，平仄仄平平。","平仄平平仄，○平仄仄平。","平平平仄仄，仄○仄平平。","仄仄平○仄，平平仄仄平。","○○仄仄仄，平仄仄平平。","仄仄平平仄，平平仄仄平。","平○仄仄仄，仄仄○平平。","平仄仄平仄，平平仄仄平。","平平○仄○，仄仄仄平平。"],"paragraphs":["偶有冲天气，都无处世才。","未容荣路稳，先蹋祸机开。","分久沉荆掾，惭经厕柏台。","理推愁易惑，乡思病难裁。","夜伴吴牛喘，春惊朔雁回。","北人肠断送，西日眼穿颓。","唯望魂归去，那知诏下来。","涸鱼千丈水，僵燕一声雷。","幽匣提清镜，衰颜拂故埃。","梦云期紫阁，厌雨别黄梅。","亲戚迎时到，班行见处陪。","文工犹畏忌，朝士绝嫌猜。","新识蓬山杰，深交翰苑材。","连投珠作贯，独和玉成堆。","剧敌徒相轧，羸师亦自媒。","磨砻刮骨刃，翻掷委心灰。","恐被神明哭，忧为造化灾。","私调破叶箭，定饮搴旗杯。","金宝潜砂砾，芝兰似草莱。","凭君毫发鉴，莫遣翳莓苔。"],"title":"酬卢秘书"}
