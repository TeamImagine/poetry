{"author":"项安世","id":53053,"strains":["仄○仄平平，仄仄平仄仄。","平平仄平仄，平仄仄仄仄。","仄仄平仄平，仄仄仄仄仄。","平平○○仄，仄仄平仄仄。","平○仄平平，仄仄仄平仄。","仄○平仄仄，平仄仄仄仄。","仄○平平仄，○仄仄平仄。","平平仄仄仄，仄仄仄○仄。","平○仄仄仄，仄仄仄平仄。","平平仄平仄，仄仄仄平仄。","○平仄平仄，仄仄仄○仄。","平仄仄平平，平平仄○仄。"],"paragraphs":["尔行欲何之，触热官里去。","官今有何急，须尔不得住。","借问年几何，四十倏已暮。","前途更如此，所著真几屦。","明廷集夔襄，古乐遍韶頀。","独吹牛背笛，焉往不得牾。","但闻湘山好，藏室锁烟雾。","平生独往梦，恍惚至其处。","胡张骨已冷，学者半新故。","谁能用师说，九守立坚戍。","闲持一青笠，往唤洞庭渡。","飞上祝融峰，晴云擘轻絮。"],"title":"次韵当阳沈知县送行"}
