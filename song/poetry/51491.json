{"author":"喻良能","id":51491,"strains":["○平仄平○仄○，平平仄仄平仄○。","仄仄仄○仄仄平，平仄仄仄平○平。","仄平平仄仄仄平，仄仄平仄仄平平。","仄仄仄仄平仄平，平仄○平仄平○。","仄平平○平仄平，平平仄○平平平。","仄平仄仄仄仄平，平平平平仄平平。","平平仄仄平仄平，仄仄仄仄仄仄平。","平平仄仄仄平平，仄仄仄○仄平平。","仄仄仄仄平仄平，仄平平仄平仄平。","平平平仄平平平，○平仄平仄仄平，仄仄仄仄仄平平。"],"paragraphs":["睢阳截然当贼中，婴城既久粮食空。","矢死不降有二公，青史皎皎书其忠。","国家涵养自建隆，上至鹓鹭下罴熊。","一节一义皆获通，无不昭然简宸衷。","建炎多难谁奋躬，开门纳降何匆匆。","达官尚尔况困穷，嗟嗟唐侯一何雄。","抽砖击敌甘命终，愿以颈血污刃红。","精诚贯日亘云穹，上彻九重达尧聪。","诏令血食居镇东，激昂臣子忠勇风。","嘉名千古齐华崧，王仙作诗美抗戎，岂比尔雅诂鱼虫。"],"title":"题旌忠庙次王龟龄韵"}
