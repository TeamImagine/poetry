{"author":"释慧远","id":17075,"strains":["仄○○平，平仄平仄。","平仄平平，平平仄仄。","仄仄○仄，仄仄平仄。","仄仄仄平，平平仄仄。","仄平平○，○平仄平。","仄平平仄，平平仄仄。","平仄仄平，仄平平仄。","仄仄仄○，仄平仄仄。","仄平仄平，仄仄仄仄。","仄仄平平，仄仄平仄。","平平平仄，平仄○仄。","仄仄仄○，平平仄仄。","仄仄平仄，○仄平仄。","平仄○仄，平平○平仄仄，○平仄仄。","仄仄○平仄仄○，仄仄平平○仄仄。"],"paragraphs":["我闻禅师，荣领天竺。","山色湖光，争辉夺日。","佛法禅道，日月灯烛。","眼放电光，机逾臂竹。","说云门禅，如珠走盘。","唱无生曲，铿金戛玉。","千眼洞明，万机攒簇。","佛祖并驱，水云叠足。","掣颠掣狂，可记可录。","诳吓闾阎，鼓荡流俗。","眉毛厮结，形影相逐。","把手共行，孤峰独宿。","彼上人者，难继高躅。","因甚如此，为佗牵犁入市，骑牛上屋。","七九从来八十三，六六何曾三十六。"],"title":"偈颂一百零二首  其四六"}
