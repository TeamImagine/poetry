{"author":"李石","id":20285,"strains":["平仄仄○平，平平仄平仄。","平平○仄仄，平仄仄平仄。","仄仄平仄平，平平仄平仄。","平仄平仄仄，仄仄仄平仄。","○仄仄仄平，平仄○平仄。","仄○仄平仄，仄仄平仄仄。","平平平○平，平仄仄平仄。","仄平仄仄○，仄仄平仄仄。","平平仄平○，平仄平仄仄。","仄○仄仄平，仄仄仄平仄。","平平仄平仄，仄仄平仄仄。","仄仄仄仄平，仄平仄平仄。"],"paragraphs":["霞影塔觜红，岚光佛头绿。","沙明疏柳外，寻路遶湖曲。","远客谁与俱，斯游未为独。","佳处心自领，未易语童仆。","应接敢惮烦，山水相追逐。","此间有鱼鸟，怪我来不速。","都城无闲官，旬谒废休沐。","幸兹九日临，及此秋气淑。","醺酣岂无分，登眺宁免俗。","起行九里松，试插一枝菊。","西风莫欺客，破帽双鬓秃。","未敢醉向人，藕泉漱新馥。"],"title":"九日游天竺"}
