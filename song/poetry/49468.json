{"author":"杨万里","id":49468,"strains":["仄平仄仄平，平平仄平平。","○仄仄仄仄，仄仄平○平。","仄○平仄仄，平仄仄仄平。","仄平仄仄仄，仄○仄仄平。","○平仄○仄，仄仄仄仄平。","仄平平仄平，○平仄平平。","仄仄平仄仄，仄仄平平平。","平○仄平仄，仄仄平仄平。","平平仄平仄，平仄仄仄平。","平平仄平仄，平平平仄平。","平仄平平仄，仄仄仄平平。"],"paragraphs":["索居独寡欢，巾车入城闉。","亲旧久不见，一见交相欣。","挽衣招我饮，惟恐我出门。","不招我亦往，不留我亦存。","殷勤复如许，不住我岂真。","是时梅始花，吹香落金尊。","酒冽肴果富，咀啜俱芳珍。","丞相我知己，太守吾故人。","言非汰尘杂，尘杂不入言。","初谈圣贤髓，终谈天地根。","而况衔杯酒，不乐复何云。"],"title":"岁暮归自城中一病垂死病起遣闷四首  其一"}
