{"author":"魏野","id":188266,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["无叹徒劳向宦途，不群气岸有谁如。","南陵暂掌仇香印，北阙终行贾谊书。","且喜江山寻胜境，莫辞韦杜别幽居。","少年跃马同星使，免得诗中道跨馿。"],"title":"送李主簿之任南陵"}
