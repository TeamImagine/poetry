{"author":"汪炎昶","id":167528,"strains":["平平仄仄平仄○，平平平仄仄仄平。","仄仄平平仄平仄，○平仄仄平平平。","仄平平平仄平仄，仄仄平仄○平平。","平○○仄仄仄仄，仄仄仄仄平平平。"],"paragraphs":["宣平隠处今始过，烟霞城郭路几何。","野渡谁浮夕阳艇，空山尚响樵人歌。","石坛荒凉叠苔藓，谷鸟啁哳深松萝。","何当更值买酒至，一笑使我朱颜酡。"],"title":"南山"}
