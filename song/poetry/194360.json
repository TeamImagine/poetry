{"author":"苏轼","id":194360,"strains":["仄平平○平，仄仄平仄仄。","平平仄平仄，仄仄仄仄仄。","平○仄平平，○仄平仄○。","平平仄○仄，平平平仄仄。","仄仄平平平，○仄仄仄仄。","仄平○仄仄，平仄仄平仄。","仄平仄○仄，仄仄平○仄。","仄仄平平平，仄○仄仄仄。","仄平平仄仄，仄仄仄○仄。","平平仄仄平，仄仄平仄仄。","仄平仄仄仄，平仄平平仄。","仄仄仄仄平，仄仄仄仄仄。"],"paragraphs":["使君闲如云，欲出谁肯伴。","清风独无事，一啸亦可唤。","来从白蘋洲，吹我明月观。","门前远行客，青衫流白汗。","问子何匆匆，王事不可缓。","故人钱与李，清庙两圭瓒。","蔚为万乘器，尚记沟中断。","子亦东南珍，价重不可算。","别情何以慰，酒尽对空案。","惟持一榻凉，劝子巾少岸。","北风那复有，尘土飞灰炭。","欲寄二大夫，发发不可绊。"],"title":"送孙著作赴考城兼寄钱醇老李邦直二君于孙处有书见及"}
