{"author":"梅尧臣","id":57859,"strains":["仄仄仄平仄，○○○仄平。","平平仄仄平，仄仄○仄平。","○仄仄仄仄，仄仄平平平。","仄仄平仄仄，○仄平仄平。","仄平仄平仄，仄仄仄仄○。","仄仄仄○仄，仄仄平平平。","仄仄仄仄平，○仄仄仄平。","仄仄仄仄仄，仄仄仄平平。","平平仄仄仄，平仄仄仄平。","平仄仄平平，仄仄仄仄平。","平仄仄平仄，○仄○平平。","仄仄仄仄仄，仄平仄仄平。"],"paragraphs":["日色若炎火，正当三伏时。","盘冰赐近臣，络绎中使驰。","莹澈肖水玉，凛气侵人肌。","近日多故友，分贶能者谁。","信都顾贫贱，物物义不遗。","念我老且病，赤痱生枯皮。","巨块置我前，凝结造化移。","畏冷不敢食，有类夏虫疑。","虽然已快意，何必咀嚼为。","天子厚于公，不使炽毒欺。","公亦厚于我，将恐煎熬随。","我有舐犊爱，自怜小子龟。"],"title":"中伏日永叔遗冰"}
