{"author":"张镃","id":81184,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["永日柴扉手自关，不惊时序若循环。","炼成黄土为真药，守得青苔遍假山。","戊己燕知随鸟历，西南樱喜趁花斑。","春光莫恨中分过，能使时长始是闲。"],"title":"春分后一日山堂述事  其一"}
