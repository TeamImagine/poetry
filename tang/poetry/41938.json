{"author":"齐己","id":41938,"strains":["平仄平平仄仄平，平平平仄仄仄平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何必闲吟蜀道难，知君心出崄𪩘间。","寻常秋泛江陵去，容易春浮锦水还。","两面碧悬神女峡，几重青出丈人山。","文君酒市逢初雪，满贳新沽洗旅颜。"],"title":"送人入蜀"}
