{"author":"陆游","id":34977,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄平平。","平仄仄平平仄仄，平平仄仄仄平平。"],"paragraphs":["此身真是抱官囚，厌见长空赤日流。","斋壁晓山千嶂雪，扇纨新雁一汀秋。","系船空作清湘梦，御气难寻太华游。","菱角藕丝还恨少，强携玉瀣醉高楼。"],"title":"谒告归卧晚登子城"}
