{"author":"释德洪","id":227980,"strains":["平平仄平仄，平仄平平平。","平平○仄平，平○平平○。","平平仄平仄，仄○平仄平。","仄平？平仄，平平仄平平。","？？仄仄仄，仄仄平平平。","平平仄仄仄，仄仄平仄平。","仄？？平仄，仄仄平平平。","平○仄平平，仄平平仄平。","平平○平仄，平仄平仄平。"],"paragraphs":["飞梯上云雨，猿臂攀层岩。","天风吹鬓须，兹行非人间。","幽泉不知处，但闻鸣珮环。","崄艰硋清快，洄涡走平寛。","□□落万仞，溅雪惊潺潺。","悬崖忽见寺，白昼方掩关。","境□□遐想，坐久生清寒。","山空寂无人，鸟啼花不言。","云披献青嶂，风槛争卷帘。"],"title":"次韵游南岳题石桥"}
