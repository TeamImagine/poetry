{"author":"戴复古","id":93995,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["昨报西师奏凯还，近闻北顾一时宽。","淮西勋业归裴度，江右声名属谢安。","夜雨忽晴看月好，春风渐老惜花残。","事关气数君知否，麦到秋时天又寒。"],"title":"闻时事"}
