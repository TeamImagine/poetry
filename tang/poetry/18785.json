{"author":"李绅","id":18785,"strains":["平仄平仄仄，仄平平仄平。","平平仄平仄，仄仄平○平。","平仄仄平仄，仄平平仄○。","平平仄仄仄，仄仄○平平。","仄仄仄仄仄，仄平平仄平。","平仄仄平仄，平平平仄○。","平平仄仄平，平仄平○仄。","平仄仄平仄，平平平仄平。","平仄仄仄平，仄仄○平○。","平仄仄平仄，仄平平仄平。","平平仄仄平，仄仄○平平。","仄仄仄平仄，平平平仄平。","○平仄仄○，仄○仄○平。","仄仄仄平仄，平仄平仄平。"],"paragraphs":["香印烟火息，法堂钟磬余。","纱灯耿晨焰，释子安禅居。","林叶脱红影，竹烟含绮疏。","星珠错落耀，月宇参差虚。","顾眺匪恣适，旷襟怀卷舒。","江海淼清荡，丘陵何所如。","滔滔可问津，耕者非长沮。","茅岭感仙客，萧园成古墟。","移步下碧峰，涉涧更踌躇。","乌噪啄秋果，翠惊衔素鱼。","回塘彩鹢来，落景标林箊。","漾漾棹翻月，萧萧风袭裾。","劳歌起旧思，戚叹竟难摅。","却数共游者，凋落非里闾。"],"title":"忆登栖霞寺峰"}
