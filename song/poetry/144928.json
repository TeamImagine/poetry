{"author":"释道璨","id":144928,"strains":["○平平平平仄平，仄平仄仄平仄平。","仄平仄平仄平仄，平平○平仄仄平。","平平仄平仄仄仄，仄平平仄平○仄。","仄平平仄仄仄平，平仄平平仄平仄。","仄平平仄平平平，平○仄仄平平平。","仄平仄平仄仄仄，仄仄平平○仄平。","仄仄平平仄平仄，○仄平平仄平仄。","○仄平平仄仄平，平仄平平仄○仄。","平平平○仄仄平，平平仄仄○○○。","仄仄仄○○仄仄，平平仄平○仄平。","仄平仄仄仄○仄，○仄仄平○仄仄。","仄○仄仄仄平平，仄仄平平○仄仄。"],"paragraphs":["长庚流𪸩千丈强，斗南夜气浮耿光。","晋唐以前旧人物，翩然乘风下大荒。","平生厌官不爱做，自歌招隠山中住。","后园明月手自锄，多种山前老梅树。","岁寒心事梅花清，沧浪白发梅花明。","有时指花对客道，此是吾家难弟兄。","上国春风醉桃李，过眼纷纷付流水。","禁得清寒耐后霜，幽独何曾有如许。","今年枝间著子无，黄金作颗应累累。","想见日长庭院静，时时绕枝如哺雏。","摘来不用供调鼎，且唤曲生相管领。","等闲一醉一千年，莫遣东风吹酒醒。"],"title":"樗寮生日"}
