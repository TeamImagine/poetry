{"author":"赵蕃","id":73755,"strains":["平平平○○，仄仄仄平仄。","平平仄○平，○仄平仄仄。","仄○仄平仄，仄仄仄仄仄。","仄平仄平仄，仄仄平仄仄。","仄○仄○平，仄仄○平仄。","仄仄仄仄平，仄仄平仄仄。","○仄平仄平，仄仄平平仄。","平平仄平平，平仄平平仄。","平仄仄平平，平平○平仄。"],"paragraphs":["江流何汤汤，万里势方注。","僮奴劝乘舟，期至才旦莫。","我闻是江石，屹立甚可怖。","水干或能避，水涨多与忤。","卒行偶相撄，取死将谁诉。","况我坎坷人，快意天所怒。","迟速均一归，可犯冯河惧。","吾宁事崎岖，依旧来时路。","梅月况何常，无庸虑朝雨。"],"title":"二十三日雨中发赣州"}
