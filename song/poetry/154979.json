{"author":"宋蒲寿宬","id":154979,"strains":["平○平平仄仄仄，仄仄○平仄平仄。","仄平平仄平平平，仄仄○平仄平仄。","平平仄仄平仄仄，平平仄仄○？仄。","平平仄仄平仄○，仄仄平平仄平仄。","仄平仄仄平○平平，平平仄仄平平平。","平平平仄仄仄仄，仄平仄仄平仄仄。","平○仄仄平平平，平平平仄○平平。","平平○平仄仄仄，仄平平仄平平平。","仄平仄仄仄○仄，平○仄仄平平仄。","平平仄仄平仄平，平仄平平仄平仄。"],"paragraphs":["谁扇洪炉欲煮铁，一寸如冰不曾热。","岁寒心事梅花知，炭事如何与冰说。","西岩结屋烟作罩，斑斑不露如隐豹。","人生大欲刚断除，静处生涯乃仁乐。","碧梧翠竹呈如琅玕，寒泉玉佩鸣珊珊。","终焉为计亦不恶，岂知白日生羽翰。","翻思一夜钟鸣时，先生髙卧如希夷。","何人更嗔瘴鬼疟，及锋而用皆惊疑。","荐泉采菊想遗迹，奚其与侣昌黎伯。","薫莸已定人所知，聊把曾游纪岩石。"],"title":"游西岩"}
