{"author":"李觏","id":113205,"strains":["平平仄平仄，○平仄仄平。","平平平仄平，仄仄仄仄平。","○仄○仄仄，仄平仄○仄。","仄平仄仄平，仄仄仄仄仄。","仄仄仄仄○，仄平平仄平。","仄○平仄仄，仄仄○平平。","仄平仄平仄，仄仄平○仄。","仄仄仄平平，平仄○平仄。","平○仄仄平，仄仄仄仄平。","仄平仄仄仄，仄仄平平○。","仄平仄平仄，仄仄平○仄。","平仄○○平，○平仄平仄。","仄平仄○平，仄平仄仄平。","平平○仄仄，仄仄平平○。","○○平仄仄，仄仄仄平仄。","仄仄仄平平，仄仄平○仄。","平仄平仄平，仄仄○○○。","仄平平仄仄，平仄仄平平。","平平平仄仄，仄仄平仄仄。","仄仄仄仄平，仄平平平仄。","仄仄仄平平，平平仄仄平。","平平仄仄仄，仄仄仄平平。","平平仄平仄，仄○平仄仄。","仄仄仄平平，仄平平仄仄。","仄仄平仄平，仄仄仄○○。","仄仄仄○仄，仄仄仄平平。","仄仄仄仄仄，平仄○平仄。","平仄仄平平，仄平仄仄仄。","仄平仄仄平，平平仄○○。","平平仄仄仄，○仄仄平平。"],"paragraphs":["吾家有鸡母，乘春数子生。","生来逾六旬，互觉羽翼成。","其母且再卵，逐之使离散。","众雏既不来，一子独恋恋。","恋恋不肯离，逐之终不移。","母行无险易，唧唧相追随。","卵生亦云足，母伏窠中宿。","厥子苦无依，攀背如悲哭。","窠中母所安，忍渴复忘餐。","子于背上卧，不舍须臾间。","我时见之喜，异类能如此。","因欲观其终，其终谅何似。","一朝大长成，乃知牝牡情。","膨脝娠在腹，渐见东西行。","行行求饮食，欲以助生息。","卵出子还多，养子何劳役。","朝啄荆草林，暮爪污泥深。","昔时随母意，今作爱雏心。","雏生诚可爱，母老宁忍背。","物性乃不常，使人心欢慨。","物类本无知，无知孰责之。","斯鸡与众异，酷似有天资。","天资以仁孝，变更何太早。","况彼本无知，血毛安足道。","万物灵者人，孰不念其亲。","少艾与妻子，所以夺吾真。","五十慕父母，虞舜称稽古。","埋子得黄金，迩来唯郭巨。","古人往莫追，言之泪沾衣。","斯言足自警，题作惜鸡诗。"],"title":"惜鸡诗"}
