{"author":"舒岳祥","id":143859,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["寻春曾作太平民，说着花时泪湿巾。","风雨差池桃杏过，山林牢落鸟乌亲。","书中闷见伤心事，画里思逢避世人。","霄汉故交今隠遁，有山堪买愿为邻。"],"title":"暮春书怀寄董正翁寺正"}
