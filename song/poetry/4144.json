{"author":"苏籀","id":4144,"strains":["平仄平平仄平仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["东鲁怀经慕先哲，斋房僻处盛门徒。","勉陪流寓推乡校，优选文华庆仕涂。","议狱蚩氓生活路，削锄奸轨亟扬枹。","遗编亹亹乘儒典，济美弓裘后世模。"],"title":"巩采若求厥父令尹德秀挽诗"}
