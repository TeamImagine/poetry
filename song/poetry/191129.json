{"author":"韦骧","id":191129,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["邻境缄驰荔子丹，黄堂矜诧满雕盘。","香收残𦶟余龙脑，笺写新诗掩凤团。","咀嚼定嫌琼液薄，形容更比水精寒。","强抽滞思聊追和，珍果清吟两可欢。"],"title":"公舒朝请得福守所寄荔子佳品二而咏以二诗乃以为示辄次韵奉和  其一"}
