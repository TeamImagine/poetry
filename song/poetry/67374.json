{"author":"楼钥","id":67374,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平平仄平。","平仄仄平平仄仄，仄平平仄仄平平。"],"paragraphs":["好贤元不减缁衣，客到公家如所归。","二浙声名三鹗荐，四山风物一翚飞。","桑榆冉冉身先蜕，兰玉森森家正肥。","人有百身宁可赎，发棠谁复济齐饥。"],"title":"伍主簿挽词  其一"}
