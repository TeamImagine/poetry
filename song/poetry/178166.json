{"author":"赵湘","id":178166,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["应问秋云学得闲，飘然如不在人间。","青藤箧里诗多怪，紫栗枝边药更瘢。","江客对棋曾赌鹤，野僧分屐借登山。","仍闻昨日来城市，又抱孤琴踏月还。"],"title":"赠张处士"}
