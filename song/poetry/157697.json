{"author":"韩维","id":157697,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["二年牢落坐回山，平日交亲梦寐间。","关外相逢非素约，樽前一笑慰衰颜。","匡衡沿牒朝廷远，王粲从军幕府闲。","跋马题诗离绪乱，霜风萧飒鬓毛班。"],"title":"长安留别七弟兼简刘郎"}
