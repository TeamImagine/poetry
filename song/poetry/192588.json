{"author":"郭祥正","id":192588,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一庵聊寄碧岩阴，忽得新诗慰我心。","俊逸自追天马健，崩腾还与海涛深。","门前俗子无行迹，物外松风有好音。","病起可能携杖屦，共寻明月到溪浔。"],"title":"酬蔡温老秀才见寄"}
