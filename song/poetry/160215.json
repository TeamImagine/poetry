{"author":"林景熙","id":160215,"strains":["平仄平平平仄仄，仄平仄仄仄○仄。","平平仄仄平仄平，仄仄仄仄平○仄。","○平仄仄平平平，平平仄仄仄平○。","平平平仄仄仄仄，平平仄仄○平平。","平仄平平仄仄仄，仄仄仄仄仄仄仄。","平平平仄○仄平，仄○○平仄平仄。","平平仄仄平平平，平平仄仄平平平。","平平仄仄仄平平，平仄○平仄仄平。"],"paragraphs":["天宝诗人诗有史，杜鹃再拜泪如水。","龟堂一老旗鼓雄，劲气往往摩其垒。","轻裘骏马成都花，冰瓯雪椀建溪茶。","承平麾节半海宇，归来镜曲盟鸥沙。","诗墨淋漓不负酒，但恨未饮月氏首。","床头孤剑空有声，坐看中原落人手。","青山一发愁蒙蒙，干戈况满天南东。","来孙却见九州同，家祭如何告乃翁。"],"title":"书陆放翁诗卷后"}
