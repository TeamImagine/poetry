{"author":"独孤及","id":4942,"strains":["仄仄仄仄○，平平仄平仄。","○平平○仄，仄仄仄平仄。","仄仄仄平平，平平平平仄。","○平平平仄，仄○平仄仄。","平仄仄仄平，平平仄平仄。","仄仄平平仄，仄仄仄平仄。","○仄仄平平，平仄○平仄。","平平○平仄，平仄○仄仄。","仄仄仄仄仄，平平平平仄。","平○平仄○，仄仄○平仄。","仄仄平仄仄，平平仄平仄。","平仄仄仄平，仄平仄仄仄。","仄平○仄仄，平仄仄平仄。","仄仄仄平平，平平仄平仄。","仄仄平仄仄，仄仄平仄仄。","平仄仄仄平，平平仄平仄。"],"paragraphs":["驷马上太行，修途亘辽碣。","王程无留驾，日昃未遑歇。","请问此何时，恢台朱明月。","长蛇稽天讨，上将方北伐。","明主命使臣，皇华得时杰。","已忘羊肠险，岂惮湿风热。","摇策汗滂沧，登岸思纡结。","炎云如烟火，谿谷将恐竭。","昼景赩可畏，凉飙何由发。","山长飞鸟堕，目极行车绝。","赵魏方俶扰，安危俟明哲。","归路岂不怀，饮冰有苦节。","会同传檄至，疑议立谈决。","况有阮元瑜，翩翩秉书札。","起予歌赤坂，永好逾白雪。","谁念剖竹人，无因执羁绁。"],"title":"奉和李大夫同吕评事太行苦热行兼寄院中诸公"}
