{"author":"韩维","id":157819,"strains":["○平仄平仄，仄○仄○○。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平仄平仄，仄仄○平○。","仄仄平平仄，平平仄仄平。"],"paragraphs":["闻君有佳尚，买胜不论钱。","迳凿苍林藓，亭开翠壁烟。","徙花穷洛谱，得石记唐年。","数卷书盈万，言章木以千。","晨昏板舆往，社腊燕觞传。","予亦耽幽事，西风一慨然。"],"title":"寄题刘仲更泽州家园"}
