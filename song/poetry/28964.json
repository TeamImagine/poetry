{"author":"汪应辰","id":28964,"strains":["○平仄仄○平平，仄仄平仄平平○。","平平○仄平仄仄，平平仄○平平平。","仄仄平平仄仄仄，仄仄平平○仄平。","仄平平仄仄○仄，仄仄仄仄平平平。","仄平仄仄仄平仄，平仄○仄平平平。","平平平仄仄平仄，仄仄平仄平平平。","平平平仄仄仄仄，○仄仄平平仄○。","仄平平仄仄仄仄，○仄平平仄仄平。","平平○○平仄平，仄仄仄仄平平平。","平平仄仄仄平仄，仄仄仄平○仄平。","平仄平平平仄仄，仄仄仄平○仄平。","仄平平○仄平仄，平仄平仄平○平。","仄平仄仄仄平仄，○仄平○平仄平。"],"paragraphs":["巉然绝壑临招提，仰视疑欲干晴霓。","林峦献状还左右，烟云变相随高低。","少日登高不惮远，喘汗赪颜如夏畦。","却凭轩槛认行处，一览不待穷攀跻。","爱山愿作此轩客，饥火驱出仍东西。","青衫乌帽犯尘土，梦想春绿浮凫鹥。","归寻舟刻剑已往，扁榜仅能存旧题。","道人知我若有失，更附山房拂栱梯。","方欣胜观还昔时，忽讶妙语来磻溪。","茫茫六合有安宅，恍悟十年行路迷。","甘与山僧为逆旅，自使妇姑相勃谿。","暗明通壅悉还汝，无所还者吾其栖。","但惭屋上复加屋，空费囊中金袅蹄。"],"title":"尤美轩"}
