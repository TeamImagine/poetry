{"author":"韩琦","id":90636,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["汉宫新蜡未开烟，寒食东郊跃骏天。","人面映花谁感事，客心燃火独成篇。","塞鸿归渚遥书字，营柳因风强破眠。","赖有目前随分景，数村如树起秋千。"],"title":"寒食"}
