{"author":"葛胜仲","id":230869,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["可惜虚行淮汴路，不忧无继是巴笺。","任贫任病须欢伯，更拙更慵犹短篇。","好拉嘉宾倾若下，剩钩华藻染由拳。","离群他日乖觞咏，马腹何因更及鞭。"],"title":"次韵尧卿兄诗酒中兴三首  其一"}
