{"author":"姚勉","id":140809,"strains":["仄仄平平○仄平，平仄平仄仄仄平。","仄仄仄平仄○仄，平仄平仄○平平。","平平仄○仄平仄，仄○平仄平仄仄。","平平平仄仄平平，仄仄○平仄仄仄。","仄平仄仄○平平，平仄平仄平仄平。","平平平仄平平平，仄仄平平平仄平。"],"paragraphs":["忆昔儿时衣百花，阿母扶我上戏车。","两岁读书未离乳，书罢寻乳犹归家。","年方十三失阿保，弱冠慈母仙去早。","祇今堂上独灵椿，念及庭萱怨露草。","夜来忽梦如儿年，阿保携抱慈母怜。","人生安得常童颠，只作婴儿啼母前。"],"title":"梦保母如儿时"}
