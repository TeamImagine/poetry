{"author":"宋庠","id":2699,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["药匕蠲疴去近班，主台西邑借余闲。","梢云翠色凌霜罢，巢阁仙姿瑞世还。","秋沼萦心林下水，晓楼供目雨余山。","更逢酬唱俱清润，冰玉相辉戚苑间。"],"title":"次韵和太常韩博士寄献留台吴侍郎之作"}
