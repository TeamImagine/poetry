{"author":"陆龟蒙","id":28425,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["逐日生涯敢计冬，可嗟寒事落然空。","窗怜返照缘书小，庭喜新霜为橘红。","衰柳尚能和月动，败兰犹拟倩烟笼。","不知海上今清浅，试与飞书问洛公。"],"title":"和袭美初冬偶作寄南阳润卿次韵"}
