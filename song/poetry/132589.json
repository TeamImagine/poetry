{"author":"张道洽","id":132589,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["清白家风不染尘，冰霜气骨玉精神。","腊前恰见无多蕊，天下还他第一春。","香在雪天孤有韵，影于月地四无邻。","逃禅未到天然处，笔底如何写得真。"],"title":"梅花七律  其四"}
