{"author":"陈观","id":162555,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["廿年无累一闲身，卜筑深源绝四邻。","屋外桃蹊刘阮路，门前柳色义熙春。","溪山处处从为主，麋鹿时时不避人。","自是顽樗非世用，敢言盛代有遗民。"],"title":"闲乐堂独坐"}
