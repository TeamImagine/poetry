{"author":"葛胜仲","id":230861,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["壁间亭榜记家林，独住云泉宿昔心。","千里故园应好在，十年羁宦阻登临。","锺仪长自操南语，荘舄何曾忘越吟。","松菊未荒归有约，不知富贵定谁淫。"],"title":"伯兄以家园亭名书壁间因作"}
