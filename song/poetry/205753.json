{"author":"李之仪","id":205753,"strains":["仄仄平仄仄，平平仄仄平。","平平仄平仄，仄仄仄平平。","平仄平平仄，平平仄仄平。","平平平仄仄，仄仄仄平平。"],"paragraphs":["客绪如缲茧，山行似踏车。","方疑武陵宿，宛是德公家。","倾盖君何厚，论心我可嗟。","祗应从此别，去路隔云霞。"],"title":"茅山道中抵莫投一客邸甚素雅主人喜客乃一善士为待至厚既别留此致谢"}
