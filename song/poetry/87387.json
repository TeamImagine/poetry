{"author":"韩淲","id":87387,"strains":["仄平平仄仄平平，仄仄仄平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["涧头连雨水还平，岸草纵横日日生。","过眼空林惟鸟影，惊心匝地转蛙声。","病多止酒慵寻句，老矣焚香喜诵经。","见说玉溪王别驾，二年官满又将行。"],"title":"送王寺簿倅秩满回蕲  其一"}
