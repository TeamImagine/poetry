{"author":"程公许","id":106396,"strains":["仄平平仄平平平，仄平平○平仄平。","平平仄仄平仄仄，仄仄仄平平仄平。","平仄平平○仄仄，仄平平仄平平仄。","仄平仄仄仄平平，○仄仄平平仄仄。","平平平仄仄平平，平平○○平平平。","仄平平○仄平仄，仄仄仄仄平○平。"],"paragraphs":["子西诗律伤于严，掉头沉吟春饮酣。","何曾一字低处著，有似国工精手谈。","千古江山长媚好，水曹依旧清风扫。","只惭次补较非才，更愿乞灵依此老。","天涯憔悴一诗穷，溪流泯泯山丛丛。","事须登临作酬赏，剩破酒榼官泥红。"],"title":"李宰和唐子西芙蓉溪诗索同赋"}
