{"author":"仇远","id":163923,"strains":["平仄仄平仄，仄仄平平平。","平平平仄平，仄仄仄平平。","平平仄平仄，仄仄○仄平。","○仄仄仄平，仄仄平仄平。","仄平平平仄，平仄仄仄平。","○仄仄平○，平仄仄仄○。","平平仄平仄，仄仄仄○平。","仄仄仄平平，仄仄平平平。","仄仄平平平，平仄平仄平。","仄仄仄平仄，仄仄平平平。","平○平仄平，○仄平仄○。"],"paragraphs":["佳节喜新霁，作意登南山。","兹山虽不高，亦足供跻攀。","平明放舟出，日暮骑马还。","行止不自由，寸步千里艰。","北邻朱公子，言笑破旅颜。","相与一樽空，徒得半日闲。","人生各憔悴，仕路复间关。","六十始平头，甲子须循环。","粲粲黄金花，才见秋一斑。","忍以髪肤脆，犯此风霜顽。","何如归去来，期我岩壑间。"],"title":"九日邻翁招饮"}
