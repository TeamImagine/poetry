{"author":"连久道","id":25882,"strains":["平仄仄仄平仄○平？仄，平仄平平○仄仄。","仄仄仄平平仄平，平平平仄仄平仄。","仄平平仄仄平平，平○仄仄平平平。","仄平平仄仄平仄，仄平○平平仄平。"],"paragraphs":["君不见白云万顷还□去，来去谁能留得住。","去处放他秋月明，来时寒破太虚路。","等闲为雨复为晴，玄空一点元青青。","道人何异白云意，此心了然游杳冥。"],"title":"白云歌赠白云道人"}
