{"author":"李曾伯","id":129169,"strains":["仄平平平仄，仄仄仄仄仄。","平平平仄○，仄仄平平仄。","平平仄○仄，仄仄仄○仄。","仄平仄○仄，仄仄仄平仄。","仄仄平仄仄，平仄仄平仄。","○仄平仄仄，平仄平仄仄。","仄平平仄仄，平仄仄仄仄。","仄仄○○仄，仄仄仄平仄。","仄仄平平仄，仄仄○仄仄。","仄平仄仄仄，○仄○平仄。","平仄平○仄，仄平平平仄。","平仄平仄平，仄平仄○仄。"],"paragraphs":["我来衡山下，古梵见老柏。","森然星野分，亶有神明力。","风霜饱更练，雨露富培埴。","岳灵共长久，造化与消息。","本盛柯叶茂，夫岂一朝积。","中断寻复续，生意仁一脉。","亦由功万世，何止祚四百。","五子叹将否，一旅少康出。","此殆皇天意，髣髴留禹迹。","倚为赤帝佐，正此苍官色。","存古追蠡在，比休玄圭锡。","稽首千万年，五丁谨封植。"],"title":"咏衡岳禹柏"}
