{"author":"马子严","id":77511,"strains":["平平平平仄仄仄，平仄仄平平仄仄。","平平○仄仄○平，仄仄平平仄平仄。","平仄平平○仄平，仄平平○仄平平。","平平仄仄仄平仄，仄○平平平仄平。","○○仄仄○平仄，平仄仄平平仄仄。","平平仄仄平仄平，平仄平平仄平仄。","平仄仄平平仄仄平仄平，平平仄○平仄平。","平平仄平平仄仄，○平仄平平平平。"],"paragraphs":["荆州儿曹不足恃，何物老瞒欺一世。","兵书浪语十三篇，不料乌林出奇计。","隆准云孙驱伏龙，紫髯强援要江东。","戈船植羽蔽寒日，雪浪崩崖惊晚风。","行闲一卒如儿戏，持火绝江人不意。","灰销汉贼终老心，功入乔家少年婿。","君不见华容道旁春草生，魂销不听车马声。","哀猿夜啼霜月冷，空余野燐沙边明。"],"title":"乌林行"}
