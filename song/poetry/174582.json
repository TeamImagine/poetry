{"author":"刘敞","id":174582,"strains":["○仄仄仄平，平平仄○仄。","平平平平仄，仄仄平平仄。","仄平仄○仄，仄仄仄仄仄。","平仄仄平平，平平仄平仄。","平平仄仄仄，仄仄仄平仄。","仄仄仄平平，平平仄平仄。","平平平仄平，仄仄仄○仄。","仄仄仄仄○，仄平平○○。"],"paragraphs":["过事与日多，欢忧两如梦。","安知盈樽酒，此国今宵共。","寸心不如昔，感遇每易动。","孤笑破群愁，强颜不为用。","天河转屋角，缺月照梁栋。","烬落屡缤纷，良时亦倥偬。","骊驹晨在门，十里起相送。","暂醉醒不迟，旧愁来更重。"],"title":"和甫自京师至"}
