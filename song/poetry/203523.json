{"author":"孔平仲","id":203523,"strains":["平平仄仄平平平，仄平仄仄平仄平。","仄仄平仄平平平，平平仄仄平平平。","平平平仄○仄仄，仄仄○仄平○平。","仄○○○仄平仄，平○仄仄平平平。","仄平○○仄平仄，仄平○仄仄仄平。","仄○仄仄平仄仄，○仄仄○仄平平仄○。","○平仄平仄平仄，仄仄平仄仄平平。","平平仄仄仄仄仄，○平平仄平仄仄。","仄平仄仄仄平仄，平平仄仄平平平。","平平仄仄仄仄仄，平仄平仄平平平。","仄平○仄仄平仄，○平平仄平仄平。","平平○仄仄仄仄，平仄仄仄平平○。","仄○仄○仄平仄，○仄仄仄平仄平。","平○仄仄平仄仄，平仄平平○仄平。"],"paragraphs":["蒿田荻野无人烟，我来日暮双系船。","半夜星斗垂栏干，银河倒影摇清川。","人言神物当会合，铁缆缠绕安如山。","五更汹汹有声至，车骑蹴踏乾坤翻。","怒雷殷殷雨随下，黑风三日不见天。","此中道路多险恶，正在马当小孤之两间。","三江五湖所钟聚，直下无底旁无边。","掀腾摆触作意气，更无拘束随所便。","巨矶突若虎头出，黄沙莽作车轮旋。","端居不动尚股栗，谁敢身试蛟龙渊。","自吾泛洛涉淮泗，间关淫滞今半年。","庐山苍翠已在目，毋用急进干忧患。","不如宿留会澄霁，淹速有数非偶然。","𥬠中酒熟聊一醉，春梦酣酣牵昼眠。"],"title":"马当夹阻风"}
