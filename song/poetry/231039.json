{"author":"葛胜仲","id":231039,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。"],"paragraphs":["拏云老桧欲千春，几阅人间旦复曛。","风里樛枝喧过雨，月中清影碎流云。","蟠根不愿郎官谷，耸干宜参君子军。","须信英灵神物护，频经兵寇惜挥斤。"],"title":"陈朝桧"}
