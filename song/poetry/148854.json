{"author":"方回","id":148854,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一自蒲杯吊楚湘，倏成炎溽乍阴凉。","恨无枥上如飞马，往问斋中独宿床。","病起精神如雨止，怀归愁思与天长。","何时共□□诗说，直上高峰看夕阳。"],"title":"次韵金汉臣雨后病起见寄"}
