{"author":"苏颂","id":179154,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["天汉南通颍水清，新恩监郡赴官荣。","数舟旗鼓家人喜，两岸壶浆父老迎。","暂试吏能收治绩，蚤闻时誉伏朝缨。","十年京国同游者，何日如君补外行。"],"title":"送句湛太博通守汝阴"}
