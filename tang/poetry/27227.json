{"author":"高骈","id":27227,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平仄仄仄，仄平平仄仄平平。"],"paragraphs":["官闲马病客深秋，肯学张衡咏四愁。","红叶寺多诗景致，白衣人尽酒交游。","依违讽刺因行得，澹泊供需不在求。","好与高阳结吟社，况无名迹达珠旒。"],"title":"途次内黄马病寄僧舍呈诸友人"}
