{"author":"陈师道","id":213888,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平仄仄仄，仄平仄仄仄平平。","仄仄平仄平平仄，仄仄平平仄仄平。"],"paragraphs":["壁立无堪佐子贫，漫修简牒效殷勤。","起临明镜看生意，卧向晴檐共白云。","逸气不应供潦倒，剧谈脱或致纷纭。","但令苏晋禅妨醉，不患何山病故荤。"],"title":"和黄预感怀"}
