{"author":"李彭","id":231926,"strains":["仄平平仄仄，仄仄仄平平。","仄仄平平仄，仄平平仄平。","仄平平平仄，○平平仄平。","○仄平平仄，平平仄仄平。","仄仄仄平仄，平平○仄平。","平平平仄仄，仄仄仄平平。","仄仄仄仄仄，仄仄仄仄○。","平仄仄仄○，仄仄○○○。"],"paragraphs":["夕霏催节往，槁叶径辞风。","力疾招秦叔，望山扶老笻。","泄云为卿霭，牵余来鹫峰。","中有庞眉老，常持半圣弓。","一席跨牛地，诛茅期此同。","虚怀包朗月，意表得诗翁。","远志是小草，慎在出处中。","公莫厌苦相，岁晏长相从。"],"title":"次秦处度赠归宗老示中上座韵"}
