{"author":"俞德邻","id":153283,"strains":["仄平平仄仄仄平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["百年何处筑菟裘，又向周南叹滞留。","砧韵但能凄客枕，雁声浑不到歌楼。","江湖展转鱼千里，今古驱驰貉一丘。","回首金焦渺何许，潇潇风雨使人愁。"],"title":"戏简友人二首  其一"}
