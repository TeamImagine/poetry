{"author":"释永颐","id":109058,"strains":["平仄仄仄仄，仄平仄仄仄。","仄仄平仄平，平仄仄仄仄。","仄仄平仄仄，平平平仄仄。","仄仄平平平，○平仄平仄。","仄平仄仄仄，仄平平仄仄。","平平仄仄平，仄仄平○仄。","平仄仄仄仄，仄平仄仄仄。","仄仄仄○仄，平平平仄仄。"],"paragraphs":["吾道贵日损，纪纲付有力。","誓舍耕凿资，生以给信食。","岁晏民物耗，霜枯鹰隼击。","寂士无丰姿，空田罄尘积。","小臧别我去，晚瓢先挂壁。","饥寒并一身，舍下无遗迹。","穷达不异趣，死生共短息。","硕友谅难舍，他山终易适。"],"title":"将别旧山寄伯弜"}
