{"author":"何麒","id":11563,"strains":["仄平平平平，平仄平仄仄。","仄平仄○平，仄仄○平仄。","仄○平平仄，平仄平仄仄。","平平平平平，仄仄仄仄仄。","仄平仄平仄，仄仄仄仄仄。","仄平平仄○，仄仄平○仄。","仄平○平○，平仄○仄仄。","仄平仄仄平，仄仄平平仄。","仄平仄平仄，仄仄平平仄。","○平仄平平，仄仄仄平仄。","仄平平仄仄，仄仄○○仄。","仄仄仄平○，○○仄平仄。"],"paragraphs":["旦为阳华游，轩豁谐素志。","那知此嵌岩，近在回翔地。","石如狻猊状，蹲伏呀可畏。","虽无嚬呻威，尚使百兽避。","漫郎嗜泉石，足迹靡不至。","是岩端见遗，定自求其备。","澹岩冠湘中，瓌玮传万耳。","此郎靳一言，亦以山无水。","骨多欠膋血，草木咸枯悴。","其谁喜冥搜，韵语发天秘。","石门何晃荡，坐久三叹喟。","径欲挽银潢，淙淙满人意。"],"title":"题师子岩  其一"}
