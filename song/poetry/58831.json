{"author":"陈造","id":58831,"strains":["仄仄仄仄仄，平仄仄仄平。","仄仄仄平平，仄仄平平平。","仄仄仄平仄，○仄平仄○。","○仄平平平，平仄仄○○。","平平平仄平，仄仄○平平。","仄平仄仄仄，平平仄平平。","仄○○平仄，仄仄平平平。","仄仄仄仄平，平仄平平平。"],"paragraphs":["隽永项上脔，红嫩劣带膋。","彼美大栏君，坐受群毛朝。","鼎湆走真味，正藉松炬烧。","芼我银丝窝，葱豉巧和调。","堇涂非所宜，淑郁如兰椒。","腹腴但下隶，膻根合藤条。","并填长翁腹，未觉喉牙摇。","但讶大嚼余，无补诗肠枵。"],"title":"旅馆三适  其二"}
