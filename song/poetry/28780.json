{"author":"周麟之","id":28780,"strains":["平仄○仄平仄平，平平仄仄○平平。","仄平仄仄平仄平，仄仄仄仄平平平。","平仄平平仄平○，○平平○平平○。","仄平○仄仄仄○，仄仄仄仄平○平。","平仄平平仄平平，○平仄仄平平仄。","平平仄仄平平平，平平仄仄仄平仄。","仄○平平仄仄平，平平○仄平○平。","○平○仄平仄仄，仄平仄仄平平仄。","平平仄仄仄平平，平仄平○仄平仄。"],"paragraphs":["西域崭崱群玉峰，悬崖万丈穿玲珑。","世人不识真鬼工，夜半跃起随雷风。","天与西湖作奇观，嶷然飞堕群山中。","海风吹雨万壑暝，往往密有云相通。","遥望烟鬟出林坞，重峦面面青莲宇。","孤云起石风生泉，游人六月不知暑。","世传飞来我亦疑，摩挲苍璧心更悲。","当年禁囿山水远，艮岑一石须人挽。","无人把酒酹山灵，飞入君王上林苑。"],"title":"飞来峰"}
