{"author":"寇准","id":188739,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["一从洛邑移秦甸，三见东郊绽早梅。","莲府昼闲铃合闭，柳营春暖射堂开。","斋坛首冠惭诸将，相印兼营接上台。","何事燕公轻仗钺，却言分阃是麤才。"],"title":"长安书事"}
