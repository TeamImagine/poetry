{"author":"李处权","id":8483,"strains":["仄平仄仄平平○，平平仄仄○平平。","○仄平平仄平仄，仄仄仄仄平平○。","平平仄仄平○仄，仄○平平仄仄平。","平平平仄仄仄平，仄仄平仄平平平。","平平仄仄○平仄，平平仄仄平平平。"],"paragraphs":["御风缥缈云霞衣，骖龙翳鳯相追随。","三秀为粮桂为醑，玉笛送酒双童吹。","樵歌已换人间世，未了岩前一局棋。","桃源归路咫尺迷，醉眼疑在扶桑西。","仙人授我长生诀，俄而梦觉鸣天鸡。"],"title":"游石桥"}
