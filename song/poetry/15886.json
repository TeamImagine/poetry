{"author":"范浚","id":15886,"strains":["仄平平○○平平，平平仄平平仄平。","平○仄仄仄○仄，仄仄仄仄平平平。","仄平仄仄仄平仄，仄平仄仄平平平。","平平平仄仄平仄，仄仄仄仄○平平。","平平平仄平平○，平平平平平仄平。","仄平平仄平平仄，仄平仄仄平平平。","仄平○○仄仄仄，仄仄仄仄平平平。","平○仄仄仄仄仄，？平仄仄平平平。","平平仄仄平平平，仄仄仄仄○平平。","平平仄仄平平仄，仄仄平仄平仄平。"],"paragraphs":["邑丞清操如臞儒，人言帝宗千里驹。","燃膏夜绝学更苦，下笔欲命骚为奴。","往年给札试西省，堵墙学士纷惊呼。","归来汀草乱袍色，上食日向庭闱趋。","君家先烈今谁如，江州黄州忠义俱。","绿林豪客为蒲伏，刮肠洗胃投戈殳。","我方三叹揖盛事，欲纪劲节惭才芜。","君其努力济世美，倘登要路须捐躯。","春流起柂花芬敷，取别草草如惊凫。","君逢后日南来客，莫忘书札贻潜夫。"],"title":"送赵安伯县丞之任婺源"}
