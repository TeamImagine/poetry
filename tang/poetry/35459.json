{"author":"曹松","id":35459,"strains":["仄平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["口宣微密不思议，不是除贪即诫痴。","祗待外方缘了日，争看内殿诏来时。","周回海树侵阶疾，迢递江潮应井迟。","必竟懒过高坐寺，未能全让法云师。"],"title":"广州贻匡绪法师"}
