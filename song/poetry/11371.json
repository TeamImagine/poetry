{"author":"姚孝锡","id":11371,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["不须歌吹上丛台，千里晴川入座来。","世事难凭休挂口，生涯见在且衔杯。","无情趁暖花先老，有信迎寒雁已回。","遥想故园亲种菊，霜枝露蘂向谁开。"],"title":"九日题峰山"}
