{"author":"张嵲","id":8889,"strains":["平○仄？平平平，仄仄平平仄平仄。","仄仄平○平仄仄，仄平平仄平平仄。","○○平仄仄平平，平平仄仄平○平。","平平仄平仄平仄，仄仄仄○平仄平。","仄平○仄○平仄，仄仄平○仄平仄。","仄仄○平平仄平，仄平○仄○平仄。","○仄平平仄仄平，平仄仄平仄平仄。","平平平仄平平仄，平平仄仄平平仄。","仄○○平平仄平，平○仄仄平平仄。","平平仄仄仄平平，平仄平平仄仄○。","平平仄仄平仄仄，平仄平○仄仄平。","仄平仄平平仄仄，仄仄平平仄平○。","仄仄平平平○平，平平仄仄平平仄。"],"paragraphs":["微王大峡何峥嵘，叠嶂层峦碍飞鸟。","石壁排空何可凿，拽云蒸雾无昏晓。","凝思天地始胚胎，清川一道何从来。","联峰既非巨灵擘，绝岸不闻神禹开。","两山中断缘何许，异事人传向开府。","凿石穿云神鬼愁，至今行迹行人睹。","从此奔流出乱山，东汇沮漳入荆楚。","鳞鳞山树经寒碧，枝侵雨露根连石。","境胜应来仙驭游，岩深定有蛟龙宅。","君侯事迹已烟沉，流水年年石上深。","山川不改时代积，徒使人兴万古心。","土人事神何敢侮，桂酒春秋荐椒糈。","衎衎巫歌神降时，森森庙树来风雨。"],"title":"入峡诗"}
