{"author":"李洪","id":52690,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。"],"paragraphs":["十载交期晚益亲，弦歌尤喜政声新。","倦游偶是临邛客，索价惭非少室人。","旅舍谁惊五浆馈，官梅初见一枝春。","挂帆明日归苕霅，从此诗筒莫厌频。"],"title":"简崇德葛令"}
