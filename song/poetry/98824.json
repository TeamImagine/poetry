{"author":"华岳","id":98824,"strains":["平平仄仄平平仄，仄仄平平仄○仄。","仄平仄仄仄平平，平仄仄平平仄仄。","仄平仄仄平○平，平平仄仄平平平。","平平仄仄平仄平，○仄平仄○平平。","平平仄仄平平仄，平平仄仄平平仄。","平平平仄仄平平，平仄平平平仄仄。","平平仄仄平平平，平平仄仄平平平。","仄平平仄平平平，仄平仄仄平平平。","仄平仄仄平○仄，平平仄仄平平仄。","仄仄平平仄仄平，平平仄○平平仄。","仄平平仄平平平，？平仄仄平平平。","平平仄仄仄平仄，仄仄平仄平○○。","○平仄仄平平仄，仄仄○○平仄仄。","仄平仄仄平平平，平仄？平仄平仄。"],"paragraphs":["龙藩地暖冬无雪，十月风光似三月。","好风不动绮罗尘，人在绣帏帘半揭。","酒肠拍索能回春，春潮八面香熏熏。","香肌汗透披縠纹，思得沧海驱埃氛。","银锅蟹眼生春雪，银瓢捾破锅心月。","流霞倾入碧琅玕，香雾氤氲云半掇。","花藤织出金芙蕖，烟青藕紫堆云盂。","一声珰珮帘钩垂，皂盘捧出双明珠。","蜡花照入兰汤阁，珠玑体迸红猊活。","凤豁云涛濯锦毛，龙翻雪浪浇银甲。","起拏裙雾围春风，胭巾抹出桃花红。","香泉入齿漱寒玉，吐作冰雪飞长空。","苍头急把春衫换，腕玉轻穿云一片。","出门两腋生清风，身在嫦娥广寒殿。"],"title":"浴"}
