{"author":"楼钥","id":66674,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["老龙破蛰斩幽关，乱滴天飘不复悭。","可但甘霖驱旱魃，自然凉气满人寰。","民心徒切焦熬甚，神力毋劳指顾间。","遥想清都应表贺，紫宸轩陛晓催班。"],"title":"又次徐仲宗通判韵"}
