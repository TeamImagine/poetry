{"author":"张继","id":4751,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["汉家宗室独称贤，遗事闲中见旧编。","偶过河间寻往迹，却怜荒冢带寒烟。","频求千古书连帙，独对三雍策几篇。","雅乐未兴人已逝，雄歌依旧大风传。"],"title":"河间献王墓"}
