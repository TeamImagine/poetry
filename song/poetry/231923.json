{"author":"李彭","id":231923,"strains":["平平平仄平，平平平平仄。","仄平○平平，平仄平仄○。","平平仄仄平，仄仄○平仄。","平平仄平平，平平○平仄。","平平平平平，仄仄平仄仄。","仄平仄仄平，平仄仄？仄。","仄平仄平仄，仄平平仄仄。","仄平仄仄平，仄仄仄平仄。","平平仄○仄，仄平仄平仄。","○仄平仄平，仄仄仄仄仄。","仄平平仄平，仄仄平仄仄。","平仄仄仄平，平平仄平仄。","平○仄平平，平仄仄平仄。"],"paragraphs":["平生丘壑心，祇园多幽趣。","杖藜过悬崖，投足澄百虑。","涓涓一滴泉，湛湛三危露。","渊源自曹溪，甘腴胜牛乳。","诸峰罗孙宁，一一尊鼻祖。","法筵碧眼人，家世本鄠杜。","紫枢与黄合，去天才尺五。","不为世网婴，粲可叶心素。","绳床作禅定，大音响韶濩。","应梦先补陀，祝髪得玉斧。","我来心眼明，意气谐律吕。","金地雨曼殊，天香遶巾屦。","明当整归鞍，天末蜚鸿度。"],"title":"宿归宗赠轼老"}
