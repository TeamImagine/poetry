{"author":"张纲","id":245280,"strains":["仄仄平平○仄仄，仄平仄仄平平仄。","平平平平仄仄平，仄仄仄平○○仄。","平○仄仄平○平，仄平仄仄平仄○。","平平仄仄仄仄仄，仄仄仄仄○平平。"],"paragraphs":["在处朱朱兼白白，化工伎俩真多色。","谁知先生铁石心，到眼物华如过客。","髙标可但凌三冬，一枝杰出妖艳中。","椒兰绛灌信鼎贵，万世屈贾留清风。"],"title":"春末桃李盛开竹间有梅一枝嶷然秀发用唐子西韵简汪彦章"}
