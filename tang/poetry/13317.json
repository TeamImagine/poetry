{"author":"张籍","id":13317,"strains":["平仄仄平仄，平平仄平平。","平仄平平○，平仄仄平平。","平平平平平，仄仄平平平。","仄平仄仄仄，平仄平仄平。","平平仄仄仄，平仄仄仄平。","仄平仄平平，○平仄仄平。","平仄仄仄仄，平仄仄平平。","仄仄仄平仄，仄仄仄平平。"],"paragraphs":["贫贱易为适，荒郊亦安居。","端坐无余思，弥乐古人书。","秋田多良苗，野水多游鱼。","我无耒与网，安得充廪厨。","寒天白日短，檐下煖我躯。","四肢暂宽柔，中肠郁不舒。","多病减志气，为客足忧虞。","况复苦时节，览景独踟蹰。"],"title":"野居"}
