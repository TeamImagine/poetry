{"author":"孟浩然","id":55472,"strains":["仄○仄仄仄，平仄仄平平。","仄仄平平仄，○平仄仄平。","仄平平仄仄，平仄仄平平。","仄仄○仄仄，○平平仄平。","仄平平仄仄，平仄○平平。","仄仄平平仄，○○仄仄平。"],"paragraphs":["洞庭去远近，枫叶早惊秋。","岘首羊公爱，长沙贾谊愁。","土毛无缟纻，乡味有槎头。","已抱沈痼疾，更贻魑魅忧。","数年同笔砚，兹夕间衾裯。","意气今何在，相思望斗牛。"],"title":"送王昌龄之岭南"}
