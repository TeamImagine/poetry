{"author":"王禹偁","id":177354,"strains":["仄仄平平仄仄平，平平平仄平平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["秘省官清住帝乡，春来春榜探花郎。","未吟红药归西掖，且著青衫侍北堂。","射策更期挥健笔，骑馿犹得醉闲坊。","同年佐邑应相羡，衣上芸香杂桂香。"],"title":"贺李宗谔先辈除校书郎"}
