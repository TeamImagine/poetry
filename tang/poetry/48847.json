{"author":"韦述","id":48847,"strains":["仄○平仄仄，仄仄仄平平。","仄仄平平仄，平○○仄平。","○平○仄仄，平仄仄平平。","仄仄平平仄，平平○仄平。","？仄仄平平仄平仄平仄仄仄仄？。"],"paragraphs":["二疏方告老，四皓尽归山。","蔼蔼都门别，仍看衣锦还。","霓裳标逸气，丹灶理童颜。","一遇真仙侣，群心难可攀。","（见孔延之《会稽掇英总集》卷二）。"],"title":"送贺秘监归会稽诗"}
