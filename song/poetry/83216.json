{"author":"陈文蔚","id":83216,"strains":["仄仄平仄平平平，仄仄仄仄平平平。","平平仄仄○平仄，仄仄○仄平○○。","○平仄仄○平仄，仄仄仄仄仄平平。","仄平仄仄仄平仄，仄仄仄平平仄平。","○平仄平○仄仄，仄仄仄平○仄平。","仄平仄仄平平平，仄平平仄○仄平。","平平平平仄仄平，仄仄仄仄平○平。","平仄仄仄平○平，仄仄仄平平仄平。","仄平平仄仄平仄，仄仄仄仄平平平。","仄平仄仄仄平仄，仄仄平平○仄平。","仄平仄仄仄仄仄，仄仄○平平仄平。","平平仄仄平仄仄，平仄仄仄平平○。","仄平○仄仄平仄，仄仄仄○平仄平。","平平仄仄仄平仄，仄仄仄平平仄○。","仄仄平平仄仄仄，仄仄仄仄平仄平。","平平仄仄仄仄仄，仄仄仄仄平仄平。","仄平仄仄平仄仄，仄仄仄仄平平平。","○平平平仄仄仄，仄仄平平平仄平。","平仄仄仄仄平仄，平仄仄仄○仄平。","仄仄仄仄仄平平，仄仄仄○平仄平。","仄平仄仄仄仄仄，仄仄仄平平平平。","仄平仄平仄平仄，平仄仄平○平仄。"],"paragraphs":["忆昔同作康山游，杖屦历遍千岩幽。","知君已具看山眼，每遇胜处尝淹留。","从兹一去间何阔，倒指殆欲忘春秋。","不知此地复何地，但见大江东去流。","相逢恍然如隔世，尽洗积年离别愁。","首为袖出南岩图，着鞭先我占一丘。","南岩之高不可攀，俗驾欲到何缘由。","君乃结屋于其巅，避世拟追园绮俦。","雪飞霜瀑自天落，戟列万竹干云修。","客来煮茗话畴昔，酒熟春禽相劝酬。","自言得此已足老，岂复更怀身世忧。","无心偶作云出岫，良念棣萼情绸缪。","对床听雨有真意，肯放拂衣归去休。","登高一日展遐眺，洗眼九华云渍收。","语我南岩卜筑地，只放五老高一头。","丹梯万丈径可蹑，独恨未遂曾往谋。","我生亦有山水癖，欲见未见心先投。","长哦南山白石烂，梦寐沧江飞白鸥。","归与亟办买山计，甘与世好相盾矛。","采蕨可以忘朝饥，种橘自当千户侯。","眷言志事在{亩犬}亩，适我愿兮遑他求。","此时作书报同志，知肯远为题诗不。"],"title":"徐敬甫出示所居之别墅南岩图并诸公题咏欲予同作为赋长韵"}
