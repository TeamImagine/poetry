{"author":"许及之","id":61104,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["江南驿使是知津，剪送琼枝裹绿筠。","触发家山春意思，唤回天地雪精神。","护持惟有壶瓶水，映带全无几案尘。","一夜梅坡清入梦，不妨持恼谢岩人。"],"title":"初得梅花呈似参议刘二十九丈"}
