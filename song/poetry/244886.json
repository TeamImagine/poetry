{"author":"李纲","id":244886,"strains":["仄仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["屏迹山林得放怀，槛花栏药手亲栽。","会心鱼鸟自相近，乘兴朋游时自来。","半世干忙嗟白髪，四方多难使心哀。","岩隈水曲翛然处，老木轮囷愧不才。"],"title":"小圃初成秦楚材直阁有诗因次其韵二首  其二"}
