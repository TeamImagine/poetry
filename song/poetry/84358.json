{"author":"王淹","id":84358,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["桃花水起问行舟，时不能留迹自留。","何有声名呼子慎，傥能饥渴念之罘。","前车或向中涂废，古井难持短绠求。","闻说下帷书已就，愿从繁露识春秋。"],"title":"寄蒋季庄"}
