{"author":"刘攽","id":183876,"strains":["仄平仄仄仄平仄，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["六年长病每愁予，末疾风淫岂易除。","彳亍何曾暂忘屦，拮据空恨不能书。","苦遭白发无他术，常得中医亦自如。","欲向明廷乞骸骨，角巾藜杖整柴车。"],"title":"遣怀"}
