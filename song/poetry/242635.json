{"author":"李纲","id":242635,"strains":["平○平平平仄仄，？平仄仄平○仄。","○平仄仄仄平平，平仄平平○平仄。","平平平仄仄仄○，仄仄平○仄平仄。","仄平平仄仄○○，○仄平平○平仄。","平平仄○仄○平，平仄平平平仄仄。","平平仄仄仄仄平，仄仄平平平仄仄。","仄仄平平平仄平，平平仄仄平平仄。","平平平仄平仄平，○仄平平平仄○。"],"paragraphs":["寒过春光还漏泄，酴醿架上花如雪。","轻盈皓色讶梅开，芬馥清香胜兰茁。","龙须初引翠蔓长，玉质全看素英缀。","结成幽洞自深沈，荫此芳醪更奇绝。","铜瓶只浸两三枝，香在根尘都不歇。","幽人赠我意已勤，却愧终朝烦采撷。","子美惟愁花欲飞，渊明自爱门常闭。","寻芳须趁春未残，更喜晴天垂彩霓。"],"title":"志宏见和再次前韵 酴醿"}
