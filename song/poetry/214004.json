{"author":"陈师道","id":214004,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["老去斯文不更论，却因夫子话师门。","清谈不待倾三语，胜日何知共一樽。","逐北我方填坎井，图南谁得料鹏鲲。","过逢为说侯芭在，卧檝生衣犊有孙。"],"title":"酬智叔见赠"}
