{"author":"宋无","id":167306,"strains":["平仄平平○，平平仄仄平。","仄平平仄仄，仄仄仄平平。","仄仄○平仄，平平仄仄平。","平平平仄仄，仄仄仄平平。","仄仄平○仄，平平仄仄平。","平平平仄○，平仄仄平平。","仄仄平○仄，平○仄仄平。","平平平仄仄，○仄仄平平。","平仄平平○，平平仄仄平。","仄平平仄仄，平仄仄平平。","○仄平平仄，平平仄仄平。","平平○仄仄，仄仄仄平○。","仄仄仄平仄，平○仄仄仄。","仄○平仄仄，平仄仄平○。","仄仄平平○，平平仄仄平。","仄平平仄仄，仄仄仄平平。","仄仄平平仄，平平仄仄平。","平平○仄仄，○仄仄平平。","仄仄平○仄，平平仄仄平。","仄平平仄仄，仄仄仄○平。","仄仄○平仄，平平仄仄平。","仄平平仄仄，仄仄仄平平。","○仄平平仄，平○○仄平。","仄平平仄仄，仄仄仄平平。"],"paragraphs":["夫子今衡鉴，斯文属在兹。","擅场年鼎盛，抱业器瓌奇。","鹗荐崭头角，鶑迁奋羽仪。","词源倾渤澥，笔阵偃蛟螭。","太极钩深赋，先儒射策辞。","秋闱前决胜，春榜后名驰。","激切波澜立，镌镵物象危。","光芒牛斗宿，标格凤凰池。","袍色宫花称，才华制草宜。","马骄曾杏苑，胪唱果丹墀。","王事勤州佐，官联逼郡麾。","谈经犹宝地，视篆必瓜期。","渐觉要章宠，徐看利泽施。","治应黄霸最，民定邵棠思。","郢雪聆高调，郇云喜近披。","晚陪灵运屐，早访董生帷。","梓匠宁辞斵，樗材忝辱知。","尘凡劳点化，传玩指瑕疵。","我自哀王粲，伊谁说项斯。","碧山招未隠，白髪病相欺。","岁晏空江急，风回落木悲。","雨来孤枕夜，梦别故人时。","留滞飘蓬梗，攀援折桂枝。","愿言多善政，尚得播声诗。"],"title":"送金华黄晋卿之诸暨州判官"}
