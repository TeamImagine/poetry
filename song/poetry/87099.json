{"author":"韩淲","id":87099,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["南山春雪未全消，路并浮梁步石桥。","深绿渐归高柳叶，浅红初上小梅梢。","峭寒寺院钟声起，昏暮人家烛影摇。","一夜东风吹酒醒，梦回花月是元宵。"],"title":"正月十三日"}
