{"author":"郭祥正","id":192163,"strains":["平平○平平，仄仄仄仄平。","仄平平仄○，仄仄○平平。","平平仄仄仄，仄仄平平平。","平平仄仄仄，平平仄平平。","平平仄○平，○平仄平平。","仄平仄○仄，仄仄仄仄平。","平平平？？，仄平仄平平。","平○仄仄仄，仄仄平平平。","平仄仄仄仄，平○仄平平。","平平仄平仄，仄仄平平平。"],"paragraphs":["南风吹炎蒸，岁望固已休。","怒涛掀洞庭，信宿留归舟。","沙场万马放，大壑群龙投。","阴灵孰尔职，曾无与天谋。","崩山作深潭，深潭变高丘。","上天有号令，岂汝可自由。","朝蝇徒咂咂，暮蚊况啾啾。","归兴邈以阻，触绪增新愁。","安得跨白鹿，山行肆悠悠。","谁能守荒浦，泛险终何求。"],"title":"洞庭阻风"}
