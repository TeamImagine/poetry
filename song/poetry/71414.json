{"author":"蔡戡","id":71414,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["谁移花本瓦盆中，怪底幽香度晓风。","白石清泉助潇洒，疏枝瘦叶缀玲珑。","晴窗坐对情无那，午枕清眠梦亦通。","小品纷敷生意足，信知人力夺天工。"],"title":"水栀"}
