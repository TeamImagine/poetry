{"author":"邹浩","id":220701,"strains":["仄仄平仄平○平，平平仄仄平平平。","仄仄仄仄仄○？，仄○仄仄平平平。","平平平仄仄平仄，仄仄仄平平仄平。","？平平仄仄平仄，平平平仄平平平。","平平仄仄仄仄○，仄仄○仄平平平。","仄平平平○平仄，仄○平○平仄平。","平○平平仄仄仄，仄仄平○平仄○。","仄仄仄仄仄平仄，平平仄仄平平平。","？平仄仄仄○仄，平仄仄仄平平平。","平平仄仄仄仄仄，平仄？○○○平。","平平平平仄平仄，平平仄仄○仄平。","仄○平仄仄平仄，仄仄平○平仄平。"],"paragraphs":["万事根本初难明，声之所发由声声。","不有智者抉其□，直如宝剑埋丰城。","风生风济孰嘘吸，制作解成琴与筝。","矧兹江汉泻荆楚，含桃初熟飞流莺。","波涛暗逐岁月长，激激滩际春雷谹。","白沙湖边更湍急，五磨因缘资养生。","城中鞭驴喘欲死，亦或人劳僵自横。","借令麦破面浮玉，青蝇遽集争营营。","迺知此策最长利，朱墨岂复嗤南荣。","天轮地轴骇昼夜，仿佛飓扇吹苍瀛。","游江夫人俨然坐，蛟龙不动如石鲸。","只应神物亦持护，我辈何妨双耳清。"],"title":"次韵端夫闻江北水磨"}
