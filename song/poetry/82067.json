{"author":"孙应时","id":82067,"strains":["平平仄平平，仄仄平仄仄。","仄平平仄平，平平仄○仄。","平仄仄仄○，平平仄平仄。","仄平仄平平，平平仄平仄。","平平仄平仄，仄仄平仄仄。","平平仄仄平，平仄○仄仄。","○平仄平仄，仄仄仄平仄。","平平仄仄仄，仄平平仄仄。","○平仄平仄，仄仄仄平仄。","平平仄平平，平仄仄平仄。","平平平平平，仄仄○○仄。","平平○仄平，○仄平仄仄。","仄仄平平平，仄仄平○仄。","平○仄仄平，仄仄平平仄。"],"paragraphs":["秋声入梧桐，落叶惊瓮牖。","菊丛生细香，安排作重九。","幽子曳杖吟，蓬门独搔首。","故人惠然来，新诗出琼玖。","欢言扫吾室，饾饤随所有。","高谈杂古今，疑义相可否。","当年醉翁意，固不在杯酒。","人生等一梦，谅无金石寿。","从渠豢锺鼎，未可薄藜糗。","斯须较荣枯，千载判妍丑。","君侯文章家，世胄衣冠后。","何伤回宪贫，正是裘牧友。","俗子揶揄人，古道陵迟久。","无劳问董龙，定是何鸡狗。"],"title":"秋日程伯玉携诗见过次韵"}
