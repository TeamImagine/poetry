{"author":"王洋","id":251621,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["歌酬花意醉酬春，笑口相逢可厌频。","不饮正疑花怨客，典衣莫听妇伤贫。","天生尤物非为福，蚌有明珠亦累身。","墙里佳人墙外笑，冶容招悔岂无因。"],"title":"贵溪尉厅黄梅盛开浓香丰艳非凡品可及尉坐此速招客因成小诗戏之"}
