{"author":"杨万里","id":47967,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["春去无芳可得寻，山丹最晚出云林。","柿红一色明罗袖，金粉群虫集宝簪。","花似鹿葱还耐久，叶如芍药不多深。","青泥瓦斛移山花，聊著书窗伴小吟。"],"title":"山丹花"}
