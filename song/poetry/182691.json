{"author":"强至","id":182691,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["此日河生旧俗传，相公同众乐沙堧。","迎舟戏羽来低岸，罥席游丝落半天。","佳句独高珠履上，贵名都忘玉樽前。","明年盛会知难再，行看还朝百辟先。"],"title":"依韵奉和司徒侍中辛亥三月十八日游御河二首  其二"}
