{"author":"张耒","id":216116,"strains":["仄平仄仄平平平，○平平仄仄仄○。","平平平平仄平仄，仄仄仄平仄仄平。","○平○○仄仄仄，仄仄平仄○平平。","仄平仄仄平仄仄，仄平仄仄○仄平。","○平仄平平仄仄，平仄○仄平○平。","平平平仄仄仄仄，仄平仄仄平○○。","平○仄仄平仄仄，仄仄仄仄○平平。","○平仄仄仄仄仄，仄仄仄仄平平平。","平○仄平仄仄仄，仄仄仄仄平仄平。","○平平仄仄平仄，仄仄仄仄平平平。","仄平仄平仄平仄，仄仄平平仄平仄。","仄平仄仄仄平仄，平仄○平仄○仄。","仄平仄仄平仄平，仄仄平平○仄平。","仄平○仄仄仄仄，仄仄仄仄○平平。","仄平仄仄仄仄仄，仄仄平仄平○仄。","平平仄仄仄平平，平仄○平平○仄。"],"paragraphs":["我年十五游关西，当时惟拣恶马骑。","华州城西铁骢马，勇士十人不可羁。","牵来当庭立不定，两足人立迎风嘶。","我心壮此宁复畏，抚鞍蹑镫乘以驰。","长衢大呼人四走，腰稳如植身如飞。","桥边争道挽不止，侧身逼坠壕中泥。","悬空十丈才一掷，我手失辔犹攒蹄。","回头一跃已在岸，但见满道人嗟咨。","关中地平草木短，尽日散漫游忘归。","驱驰宁复受鞭策，进止自与人心齐。","尔来十年我南走，此马嗟嗟入谁手。","楚乡水国地卑污，人尽乘船马如狗。","我心未老身已衰，梦寐时时犹见之。","想图思画忽有感，况复慷慨吟公诗。","达人遇境贵不惑，世有尤物常难得。","宁能使我即无情，搔首长歌还叹息。"],"title":"再和马图"}
