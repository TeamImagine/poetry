{"author":"杜光庭","id":42368,"strains":["平仄平平平仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["桐柏真人曾此居，焚香厓下诵灵书。","朝回时宴三山客，涧尽闲飞五色鱼。","天柱一峰凝碧玉，神灯千点散红蕖。","宝芝常在知谁得，好驾金蟾入太虚。"],"title":"题北平沼"}
