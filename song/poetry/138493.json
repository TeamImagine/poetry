{"author":"王义山","id":138493,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄平平平。"],"paragraphs":["世间利欲久胥沦，才有诗书不是贫。","三极经纶须是学，一毫愧怍便非人。","充之家国而天下，穷则江湖一钓纶。","寄语黄州王学士，不妨借我华阳巾。"],"title":"和清江韩伯善  其二"}
