{"author":"刘克庄","id":110709,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄平平平仄仄平。"],"paragraphs":["赤粟黄虀味最深，此生不恨老云林。","鬼神每瞰高明室，天地皆知暮夜金。","夸士燃脐犹殉货，先贤覆首或无衾。","一瓢千驷同归尽，莫为浮云错动心。"],"title":"贫居自警三首  其二"}
