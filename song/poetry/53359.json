{"author":"项安世","id":53359,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平仄仄仄平。","平仄平平仄平仄，仄平平仄仄平平。"],"paragraphs":["卿家客子几当归，问讯频烦守舍儿。","箧里蠹鱼穿故帙，壁间漏雨湿残碑。","梦魂欲往春迷路，心事相望月到题。","樵斧丁丁上云谷，有斋何用慰斯饥。"],"title":"次韵张秘书春日忆庄贤良"}
