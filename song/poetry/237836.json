{"author":"王庭珪","id":237836,"strains":["仄平平仄平仄平，平平仄仄平仄平。","仄平仄平○仄仄，仄仄平仄平平平。","仄平平仄仄○仄，仄平仄仄仄仄仄。","仄仄仄平平仄仄，平○平平仄仄平。","平平仄仄仄平仄，平仄仄仄仄仄平。","仄平仄○平仄平，仄平仄平平仄○。","仄○平平仄仄平，○仄仄仄平平平。","平○平仄仄仄仄，仄仄仄仄平平平。"],"paragraphs":["道边车马来不休，倾城出送陈大丘。","大丘爱民如父母，故令民作婴儿愁。","各持杯酒塞行路，众人欲挽我独不。","我记殿前初射策，胪传高名落九州。","同年衮衮上台省，公独执板拜督邮。","况兹小县天一陬，不烦细民遮道留。","绣衣飞章动冕旒，行必召对螭坳头。","君王端问活国计，大略要洗儒生羞。"],"title":"送陈邦直知县"}
