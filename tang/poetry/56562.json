{"author":"韦应物","id":56562,"strains":["仄仄仄平仄，平仄仄平平。","平平仄平仄，仄仄仄平平。","仄仄平仄仄，平平仄平平。","仄平仄平平，仄仄仄仄平。","仄仄平仄平，仄仄平平平。","仄平仄平仄，仄○仄平○。","仄平平平仄，平平平仄仄。"],"paragraphs":["济济众君子，高宴及时光。","群山霭遐瞩，绿野布熙阳。","列坐遵曲岸，披襟袭兰芳。","野庖荐嘉鱼，激涧泛羽觞。","众鸟鸣茂林，绿草延高冈。","盛时易徂谢，浩思坐飘飏。","眷言同心友，兹游安可忘。"],"title":"西郊燕集"}
