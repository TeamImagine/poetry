{"author":"李彭","id":232203,"strains":["仄仄仄仄仄仄平，平平仄仄仄平平。","仄仄○平仄平仄，平仄仄仄仄仄平。","仄仄仄仄仄○仄，仄仄仄仄仄仄平。","平平○仄○平仄，仄平仄仄仄平平。"],"paragraphs":["两虎肉醉欲醒时，饥肠得饱恣游嬉。","一虎当岩自哮吼，朝欲食子暮食妃。","最后一虎绝长者，坐歗眼有百步威。","豺狼当道正须汝，莫寻兔径问狐狸。"],"title":"题包虎枕屏"}
