{"author":"仇远","id":163967,"strains":["平平仄平平仄仄，平仄平平仄平仄。","仄○平仄仄仄平，仄仄平平平仄仄。","仄平平仄仄仄平，仄平仄仄平平平。","平平仄仄仄○仄，仄平仄平平仄○。","○平平平仄平仄，仄仄平平平仄仄。","仄平○仄仄平平，仄仄平平仄平仄。"],"paragraphs":["山村道人今老矣，徒有虚名落人耳。","梦中谁记版筑夫，画像虽多终不似。","偶来招隠九锁山，隠侯试笔开生颜。","须眉口鼻宛相肖，只今置之泉石间。","闻君尤工画山水，万壑千林生笔底。","可能更扫隠居图，布袜青鞋侣樵子。"],"title":"谢秋涧沈君瑞为予写真"}
