{"author":"刘辰翁","id":153478,"strains":["平仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄○平仄仄，平仄仄平平。","仄仄○平仄，平平仄仄平。","仄平平仄仄，平仄仄平平。"],"paragraphs":["春色阑珊去，朱门懒梦华。","悠悠看蝶翅，往往在邻家。","暖日明金谷，光风媚浣沙。","似闻携手笑，疑有隔墙花。","望眼穿银汉，香尘透绿纱。","是谁窥宋玉，憔悴一枝斜。"],"title":"春景 春色在邻家"}
