{"author":"陆游","id":34641,"strains":["仄仄平平平，平平平仄平。","仄平仄仄平，仄仄平○平。","仄仄仄平仄，仄平仄平○。","仄平仄仄仄，○平平仄平。","仄仄仄平仄，仄仄○平平。","仄平仄仄仄，仄○仄○平。","平平仄平平，仄仄仄仄○。","仄平○平平，仄仄○平平。"],"paragraphs":["我昔游岷峨，扪萝千仞峰。","丈人倚赤藤，恐是安期翁。","赠我一丸药，五云出瓢中。","服之未转刻，莹然冰雪容。","素手掬山霭，绿发吹天风。","丈人顾我喜，共骑一苍龙。","蓬莱亦何求，爱此万里空。","却来过齐州，螘垤看青嵩。"],"title":"安期篇"}
