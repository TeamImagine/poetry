{"author":"白居易","id":17030,"strains":["平平仄平仄，仄仄平平仄。","平仄仄平平，平平平仄仄。","平平平仄仄，仄仄平平仄。","○仄仄平平，平平平仄仄。","平平仄平仄，仄仄平平仄。","仄仄仄平○，平平平仄仄。","平平仄平仄，平仄平平○。","仄仄仄平○，仄平平仄仄。"],"paragraphs":["朝游北桥上，晚憩南塘畔。","西日雪全销，东风冰尽泮。","簁簁鱼尾掉，瞥瞥鹅毛换。","泥煖草芽生，沙虚泉脉散。","晴芳冒苔岛，宿润侵蒲岸。","洛下日初长，江南春欲半。","时光共抛掷，人事堪嗟叹。","倚櫂忽寻思，去年池上伴。"],"title":"南池早春有怀"}
