{"author":"沈遘","id":185056,"strains":["○仄仄仄仄，○○仄平平。","○平仄○仄，仄仄○平平。","平平平平仄，平平仄仄平。","仄平仄仄仄，仄平仄○○。","仄仄仄平仄，平仄平○平。","平平平仄平，仄仄仄仄平。","平平仄平仄，仄仄仄仄平。","仄平仄仄仄，仄○仄仄平。"],"paragraphs":["相识已恨晚，相从每嫌稀。","如何复相失，顿与中怀违。","淮江风波接，来云远我圻。","一朝晤语隔，讵能忘叹欷。","置酒众宾赋，觞笔交横飞。","高亭山气佳，落日暑力微。","金池莫辞满，后会岂易希。","病夫意不浅，亦且倒载归。"],"title":"杭州燕思阁分题四首 五言得归字"}
