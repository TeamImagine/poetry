{"author":"林逋","id":199833,"strains":["平仄仄平平仄仄，仄平平仄仄平平。","平平仄仄平平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["南国古来风物好，早时游览熟登临。","青山满路人家远，丹橘隔江秋色深。","官况暂应劳折狱，病怀终自重分襟。","三年解罢当求试，多草新文慰我心。"],"title":"送赵时校书之任临川司理"}
