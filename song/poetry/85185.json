{"author":"裘万顷","id":85185,"strains":["仄仄仄平仄，平平仄平○。","平平仄○平，仄仄平仄平。","平平仄平平，平○仄○平。","仄平仄仄平，平平仄平平。","平平平平平，仄仄○○仄。","仄平平平平，仄仄仄○平。","仄○仄平平，仄仄○？平。","○○仄仄平，仄仄平仄平。","平平○仄平，仄平○平平。"],"paragraphs":["疾去得安卧，寒宵不知长。","邻鸡忽闻声，曙色侵我床。","人生孰无营，晨兴固其常。","奈何以一身，投之百忧场。","吾方休吾心，与世长相忘。","适逢希夷翁，授我枕中方。","意行到华胥，日昃犹徜徉。","回观一世人，扰扰良可伤。","谁能从我游，要须留春皇。"],"title":"睡起"}
