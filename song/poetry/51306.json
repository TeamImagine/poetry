{"author":"史尧弼","id":51306,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄平平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["梦寐平生杖屦从，惯看高论吐长虹。","滕王阁畔樽罍共，房琯湖中啸咏同。","忍乡西州悲谢傅，空期斗酒酹桥公。","缄诗髣髴招英爽，泪湿西风未有穷。"],"title":"挽李提刑久善  其四"}
