{"author":"郑刚中","id":252396,"strains":["平平平平平仄平，○平仄仄仄仄仄。","平平仄仄仄平仄，○仄仄平○仄○。","仄仄仄平平仄仄，仄平○仄仄平平。","平平平仄仄平仄，仄仄○○平仄○。"],"paragraphs":["江风侵山云不干，迎春送腊雨漫漫。","勾萌潜识化工意，泥淖莫嗟行路难。","闭户定无元夜醉，拥衾如对九秋寒。","池塘烟草弄风日，此景当从晴后看。"],"title":"壬申年封州自正旦雨至元宵不止"}
