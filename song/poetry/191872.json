{"author":"郭祥正","id":191872,"strains":["平平平仄平平平，○仄仄○平仄平。","平平仄仄仄平仄，平仄仄仄平平平。","仄平仄仄平仄仄，仄仄仄仄平平平。","平平仄仄平仄仄，仄仄仄仄平平平。","平平仄仄仄○仄，仄平仄仄平平平。","平平仄平平仄仄，仄平仄仄平平平。","○平仄仄○平仄，平平仄仄平平平。","仄平仄仄仄仄仄，仄仄平平平仄平。","平平平仄仄平仄，平平仄仄平平平。","仄平仄仄仄仄仄，平仄平平平仄平。"],"paragraphs":["残梅零落同寒灰，屏翳忍驱斜雨来。","蒙蒙点滴夜连晓，园馆寂寞生青苔。","墨云四卷山露碧，日毂照耀天衢开。","妖桃映竹烟酩酊，细柳拂水风徘徊。","倪公要我共行赏，小亭草草排樽罍。","盈筐菊芽青玉软，满盘鲚缕红丝堆。","兴来一笑且为乐，春光半被莺啼催。","百年已往五十八，借问余生真可咍。","平原豪客散烟雾，东山舞妓埋蒿莱。","眼前不肯饮五斗，身后安能倾一杯。"],"title":"二月十一日倪倅敦复小园留饮"}
