{"author":"韩淲","id":87332,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白发垂垂访故人，从渠今昔话头新。","留连樽酒空搔首，点定书文且放身。","见说得泉寻窈窕，每经来路喜嶙峋。","谁知赤叶青林外，又见梅花是小春。"],"title":"呈昌甫"}
