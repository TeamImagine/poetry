{"author":"许及之","id":61076,"strains":["平平仄仄平平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["吾闻北马来西极，骧首蹑云无定姿。","俯视双瞳真皎镜，遥怜一骨独权奇。","何年惨淡经营处，此日飞扬奔放时。","把玩不须嗟岁晚，会看天厩著金羁。"],"title":"韩干四马诗戏赠世京"}
