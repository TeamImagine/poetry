{"author":"苏籀","id":3867,"strains":["仄平仄仄平平平，平平仄仄○仄平。","○○仄仄仄仄仄，平平平仄平○平。","仄仄平平仄仄仄，平平仄平平仄仄。","仄平仄平仄仄仄，仄仄平平平仄仄。","平平平仄平平○，仄仄仄仄平平平。","平平仄平平仄仄，平平仄仄平仄平。"],"paragraphs":["剥圭碎璧昆山颓，天容黯惨凝不开。","隋和抵鹊虎兕吼，阳愆阴伏推从来。","雀鼠怀安怖入壁，声侔海翻星陨石。","疾雷破山万壑沸，急雨悬河平地尺。","嘉生春浅才纤毫，季子御雹勤嗟嗥。","冲冲凿冰穷谷里，申丰此说殊未高。"],"title":"次韵邓志宏三月辛卯大雨雹"}
