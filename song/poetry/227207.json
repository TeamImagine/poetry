{"author":"汪伯彦","id":227207,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["燕南三世识非罴，谋策江淮见吐奇。","千载五龙扶日毂，十年两袂各天涯。","知公卜筑聊如此，嗟我求田昧所之。","遥想园亭宾客会，梦飞胡蝶到芳帷。"],"title":"建炎丞相成国吕忠穆公退老堂诗  其三"}
