{"author":"杜甫","id":2668,"strains":["平平仄平平，平仄仄仄平。","平仄仄仄平，平○仄平平。","仄仄仄平仄，○平平平○。","平平平平仄，仄仄仄仄○。","仄仄平仄平，平平仄平平。","平平仄仄仄，仄仄平平平。","平○平平仄，仄仄平平平。","平○仄仄仄，仄仄平平○。","仄仄平○平，仄○平平平。","平平仄仄○，仄仄平平平。","仄平仄仄仄，仄仄仄平平。"],"paragraphs":["孤云亦群游，神物有所归。","麟凤在赤霄，何当一来仪。","往与惠荀辈，中年沧洲期。","天高无消息，弃我忽若遗。","内惧非道流，幽人见瑕疵。","洪涛隐语笑，鼓枻蓬莱池。","崔嵬扶桑日，照耀珊瑚枝。","风帆倚翠盖，暮把东皇衣。","咽漱元和津，所思烟霞微。","知名未足称，局促商山芝。","五湖复浩荡，岁暮有余悲。"],"title":"幽人"}
