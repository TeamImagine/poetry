{"author":"陈大震","id":145664,"strains":["仄平平仄仄平平，仄仄平平仄仄平。","平仄仄平仄平仄，仄平平仄仄平平。","仄平仄仄平平仄，仄平平平仄仄平。","仄仄平平平仄仄，仄平平仄仄平平。"],"paragraphs":["有湖光处有山多，独此平坡玉一窝。","天下比来几西子，水中曾见百东坡。","不随巨浸熏为瘴，肯为飞廉鼓作波。","莫作无根潢潦看，两支流出万囷禾。"],"title":"西湖"}
