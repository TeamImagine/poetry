{"author":"苏辙","id":197046,"strains":["○平平平平，仄仄仄平平。","平平平平仄，仄仄仄仄平。","平仄仄仄平，○平平平平。","仄仄○仄仄，仄平仄仄平。","平仄仄仄仄，仄平平平平。","仄仄仄仄仄，平仄平仄平。"],"paragraphs":["牵牛非佳花，走蔓入荒榛。","开花荒榛上，不见细蔓身。","谁翦薄素纱，浸之青蓝盆。","水浅浸不尽，下余一寸银。","嗟尔脆弱草，岂能凌霜晨。","物性有禀受，安问秋与春。"],"title":"赋园中所有十首  其八"}
