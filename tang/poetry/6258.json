{"author":"窦牟","id":6258,"strains":["平仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["春雨如烟又若丝，晓来昏处晚晴时。","仙人掌上芙蓉沼，柱史关西松柏祠。","几许岁华销道路，无穷王事系戎师。","回瞻二妙非吾侣，日对三峰自有期。"],"title":"晚过敷水驿却寄华州使院张郑二侍御"}
