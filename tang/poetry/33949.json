{"author":"徐夤","id":33949,"strains":["平平平仄仄平平，仄仄仄平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["封章频得帝咨嗟，报国唯将直破邪。","身到西山书几达，官登南省鬓初华。","厨非寒食还无火，菊待重阳拟泛茶。","内翰好才兼好古，秋来应数到君家。"],"title":"辇下赠屯田何员外"}
