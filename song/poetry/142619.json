{"author":"释绍昙","id":142619,"strains":["仄仄平平，平平仄仄。","平仄○平，仄平仄仄。","平平仄仄平，○平仄仄，○平○○，仄仄仄平，平○仄仄。","平平仄仄○平，○仄○仄平，○平○仄仄。","平平平仄仄仄○，仄仄平平，平○仄仄。"],"paragraphs":["一点心灯，寒光灿烂。","今古长明，几人着眼。","诸方老冻脓，烧畬种粟，三呼三应，妙悟水因，眉间挂剑。","虽然列焰分辉，当暗中有明，当明中有暗。","而今拈出普请看，出格元宵，何妨赏玩。"],"title":"偈颂一百一十七首  其三八"}
