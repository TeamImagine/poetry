{"author":"王铚","id":14878,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["镜似冰壶表里清，我来闲伴白云行。","四山迤逦青围野，一水蜿蜒绿绕城。","试问春来观秀色，何如雨后听泉声。","昔人飞驭烟霞外，落日空怀万古情。"],"title":"秀远亭"}
