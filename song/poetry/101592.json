{"author":"赵抃","id":101592,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["壮岁胸怀独感时，肯随寒暑似民咨。","能思损益长开卷，任有闲心不负诗。","趣向已为污俗笑，声名须共古人期。","茅斋寂坐生秋思，无语西风夜月知。"],"title":"次韵李元方即事"}
