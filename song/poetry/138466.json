{"author":"王义山","id":138466,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平仄平仄，平平仄仄仄平平。"],"paragraphs":["雪坡仙去又山居，凋谢堪为世道悲。","师鲁仅存遗集在，乐天无限故人思。","追怀把酒论文日，忍读停云对雨诗。","千里有书报埋玉，衔哀莫写泪交颐。"],"title":"挽山居刘侯官  其三"}
