{"author":"唐震","id":145623,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["四明光照九霄寒，阆苑神仙日往还。","瀑布远从银汉落，洞门长锁白云闲。","深崖瑞木金文润，绝顶灵槎铁色斑。","无限遗踪人莫识，落花香泛水潺潺。"],"title":"游四明留题丹山"}
