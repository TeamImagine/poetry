{"author":"范仲淹","id":233218,"strains":["仄仄平平仄仄平，平平平仄仄平平。","仄仄仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["出处曾无致主功，南阳为守地犹雄。","醉醒往日惭渔父，得失今朝贺塞翁。","七里河边归带月，百花洲上啸生风。","卧龙乡曲多贤达，愿预逍遥九老中。"],"title":"依韵酬太傅张相公见赠"}
