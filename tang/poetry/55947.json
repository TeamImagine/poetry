{"author":"李白","id":55947,"strains":["平平平平仄，平仄仄仄平。","○平平平仄，仄仄○○平。","○平仄仄平，仄平平平仄。","仄平平平平，仄仄仄仄仄。","平仄仄平平，平平仄平平。","仄平仄平仄，平仄仄平平。","仄平仄○仄，○○平仄仄。","仄仄仄平平，平平平平仄。","平平仄仄仄，仄仄仄平仄。","○仄仄平平，○平仄平仄。","仄仄平平平，平仄平仄平。","平平仄仄仄，仄仄平平平。","仄平仄平仄，○仄平仄平。","仄平仄平仄，平仄仄仄仄。","仄仄仄平平，平仄平仄仄。","平平仄平仄，仄仄仄平仄。","仄仄平○平，仄平仄仄仄。","○平仄仄平，仄仄仄平○。","平○仄仄仄，仄仄平平平。","平平仄平仄，平平仄仄平。","平平平平仄，平仄仄平平。","平平仄平仄，平平○仄○。"],"paragraphs":["春华沧江月，秋色碧海云。","离居盈寒暑，对此长思君。","思君楚水南，望君淮山北。","梦魂虽飞来，会面不可得。","畴昔在嵩阳，同衾卧羲皇。","绿萝笑簪绂，丹壑贱岩廊。","晚途各分析，乘兴任所适。","仆在雁门关，君为峨眉客。","心悬万里外，影滞两乡隔。","长剑复归来，相逢洛阳陌。","陌上何喧喧，都令心意烦。","迷津觉路失，托势随风翻。","以兹谢朝列，长啸归故园。","故园恣闲逸，求古散缥帙。","久欲入名山，婚娶殊未毕。","人生信多故，世事岂惟一。","念此忧如焚，怅然若有失。","闻君卧石门，宿昔契弥敦。","方从桂树隐，不羡桃花源。","高风起遐旷，幽人迹复存。","松风清瑶瑟，溪月湛芳樽。","安居偶佳赏，丹心期此论。"],"title":"闻丹丘子于城北营石门幽居中有高凤遗迹仆离群远怀亦有栖遁之志因叙旧以寄之"}
