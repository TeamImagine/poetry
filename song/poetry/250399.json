{"author":"沈与求","id":250399,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄仄平。"],"paragraphs":["林梢眇眇堕斜晖，剥啄还来扣隐扉。","门巷劣容居士𪨗，尘埃不到野人衣。","恰当夜甑黄粱熟，盛供春山紫蕨肥。","侍坐无人只山月，两翁相对自忘机。"],"title":"过徐氏郊居"}
