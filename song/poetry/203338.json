{"author":"孔平仲","id":203338,"strains":["平平平仄仄，仄仄○仄仄。","○平仄仄○，仄仄仄平仄。","仄平仄仄○，仄仄平○仄。","仄仄仄仄平，仄平平仄仄。","仄平平仄仄，平仄仄平仄。","仄平平仄平，仄仄仄平仄。","○仄平平平，平仄仄仄仄。","○平仄平仄，平○○仄仄。","仄仄仄平平，平平平仄仄。","仄仄仄○○，仄仄○仄仄。","仄仄仄平○，平平仄平仄。","仄仄平仄仄，仄仄仄○仄。","仄平仄平平，平仄仄平仄。","仄仄○仄仄，仄仄仄仄仄。","平平仄平仄，仄仄平○仄。","仄平仄平○，仄仄平平仄。","平○仄仄仄，○仄仄仄仄。","仄平平仄平，仄仄仄○仄。"],"paragraphs":["家贫何所费，使纸如使水。","亲交或见遗，自买不知几。","置之几案间，数轴俄空矣。","作字本不工，学书非不喜。","不知何故尽，疑若有神鬼。","若云随置邮，性复懒笺启。","间或强为之，皆出不得已。","横斜若幡脚，龃龉如雁齿。","数易仅能成，纷纷多废委。","叙致失轻重，畏慎防触抵。","往往已缄封，时时又删洗。","遂令巾衍竭，大半或缘此。","昔无楮先生，云自蔡伦始。","假令行竹简，秃野未供使。","人生有知慧，不若愚且鄙。","古来取卿相，未必皆经史。","谁教识点画，空耗五斗米。","咄嗟为此诗，又是一张纸。"],"title":"使纸甚费"}
