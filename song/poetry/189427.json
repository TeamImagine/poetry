{"author":"沈辽","id":189427,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["木叶飘萧已半殷，试临髙处望君山。","野田缭绕来时路，画舸逍遥数日闲。","坐想故人应见忆，如今秃髪不胜斑。","两州相望无千里，莫惜新篇断往还。"],"title":"寄庆复允中"}
