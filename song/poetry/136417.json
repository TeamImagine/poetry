{"author":"胡仲弓","id":136417,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄平平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["榻前一疏犯龙颜，身在危疑进退间。","自是直言难见售，却于大义颇相关。","孤忠力为朝廷计，众望公归台省班。","毕竟名高人所忌，且移别眼看青山。"],"title":"送李茂先去国"}
