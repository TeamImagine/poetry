{"author":"释元肇","id":117280,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["一麾长啸静边陲，丹诏飞催上玉墀。","送别莫辞行路远，感恩深是到州时。","名垂岘首山能重，誓指江流水自知。","他日登临见遗爱，太平楼外柳丝丝。"],"title":"送杜守"}
