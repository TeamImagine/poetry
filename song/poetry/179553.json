{"author":"苏颂","id":179553,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["早向春闱遇品题，继从留幕被恩知。","何期濲水缄书日，正是椒陵梦奠时。","感旧绪言犹在耳，怆怀双泪谩交颐。","谁将姓字题延道，共立门生故吏碑。"],"title":"欧阳文忠公挽辞二首  其二"}
