{"author":"秦观","id":209925,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["春溜泱泱初满池，晨光欲转万年枝。","楼台四望烟云合，帘幕千家锦绣垂。","风过忽闻花外笑，日长时奏水中嬉。","太平谁谓全无象，寓在群仙把酒时。"],"title":"西城宴集元祐七年三月上巳日诏赐馆阁官花酒以中澣日游金明池琼林苑又会于国夫人园会者二十有六人二首  其一"}
