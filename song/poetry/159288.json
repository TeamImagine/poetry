{"author":"连文凤","id":159288,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["自笑儒冠不称时，几回堪笑复堪悲。","闲门事少知贫好，逆境愁多恨死迟。","勋阁麒麟无梦想，故山猿鹤有心期。","纷纷尘俗都如许，吟得诗成欲寄谁。"],"title":"自笑"}
