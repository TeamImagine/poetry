{"author":"陈尧佐","id":189189,"strains":["仄仄平平仄仄平，仄○平仄仄平平。","平平仄仄平平仄，仄仄平平仄仄平。","仄仄仄○平仄○，平平平仄仄○平。","平平仄仄○平仄，仄仄平○仄仄平。","仄仄仄平平仄仄，平平平仄仄平平。","仄平○仄平平仄，平仄平平仄仄平。"],"paragraphs":["附郭山光峭若烟，倚空楼殿白云巅。","孤轩半出青松杪，颢气疑游碧汉边。","惜别拟留风外燕，伤秋因感雨中蝉。","人家掩映藏鱼浦，岛树扶疏没水天。","痛饮岂同莲社客，狂歌聊许竹林贤。","忘形且尽尊前乐，休忆楼岩与济川。"],"title":"游永明寺"}
