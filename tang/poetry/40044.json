{"author":"皎然","id":40044,"strains":["仄平平仄平，仄仄仄仄平。","平平仄平平，平仄○仄平。","仄平仄平仄，平仄平平平。","仄平平平仄，仄仄仄仄平。","仄仄○○仄，仄平仄平平。","仄平仄○仄，仄仄○平平。","○仄仄仄平，仄平○平平。","仄平平仄○，仄仄仄仄平。"],"paragraphs":["柳家陶暑亭，意远不可齐。","烦襟荡朱弦，高步援绿荑。","爱公满亭客，来是清风携。","滢渟前溪上，旷望古郡西。","六月正中伏，水轩气常凄。","野香袭荷芰，道性亲凫鹥。","禅子顾惠休，逸民重刘黎。","乃知高世量，不以出处暌。"],"title":"奉和陆使君长源水堂纳凉效曹刘体"}
