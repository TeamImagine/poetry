{"author":"王迈","id":107435,"strains":["仄仄仄平平，仄仄平仄仄。","仄○仄平仄，○仄平平仄。","平平平仄平，仄仄平仄仄。","平仄仄平平，平平平仄仄。","平仄仄仄仄，仄仄仄○仄。","仄仄仄平平，○仄平平仄。","仄仄平平平，仄仄平平仄。","仄○仄平平，仄仄平平仄。"],"paragraphs":["性命一同源，万善天所赋。","五行水生智，正以虚明故。","先生原命宫，水与金夹辅。","清质自生明，冰壶澄月露。","穷理以致用，干事必正固。","与国作蓍龟，应物公权度。","所以常惺惺，一室神明护。","室中主人公，寿比乔松数。"],"title":"常惺惺室"}
