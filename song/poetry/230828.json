{"author":"葛胜仲","id":230828,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄平平平平仄仄，仄平仄仄仄平平。"],"paragraphs":["庖厨落寞不堪闻，弹铗无鱼甑有尘。","谁识箪瓢颜氏乐，可怜鲑菜庾郎贫。","固穷始合称君子，临难聊须语细人。","曳褷长歌商颂在，未应怼憾去来频。"],"title":"诸生绝粮偶作二首示勉夫  其一"}
