{"author":"杨万里","id":49306,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["动地风来觉地浮，拍天浪起带天流。","舞翻柳树知何喜，拜杀芦花未肯休。","两岸万山如走马，一帆千里送归舟。","出笼病鹤孤飞后，回首金笼始欲愁。"],"title":"发赵屯得风宿杨林池是日行二百里"}
