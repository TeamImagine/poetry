{"author":"钱公辅","id":179661,"strains":["仄平平仄平平平，平仄仄仄平平平。","○平仄仄仄平仄，仄平仄仄平平平。","平平仄仄仄平仄，仄平仄平平仄平。","仄○平平仄仄仄，○仄仄仄仄○平。","仄平仄仄仄平仄，仄仄平仄平○○。","平平仄仄仄平仄，平仄仄仄平平平。","仄平平仄仄仄仄，仄仄仄仄平平平。","平平平仄仄○仄，仄仄仄仄平平平。","平○仄仄平仄平，仄仄平仄○平平。","平平仄平○平仄，仄仄仄仄平平平。","平平仄平平○仄，平仄仄仄平○平。","仄平仄仄仄仄平，○○仄仄平平平。"],"paragraphs":["曩时曾作家山游，亭有翠麓排新幽。","疏轩密牖竹锵戛，烈风劲雨松飕飗。","呀然出户瞰山足，屹然数竿围上头。","扫除云峰耸客步，煎煮锡水供茶瓯。","我时既合众宾饮，醉岸山帻心迟留。","山僧领我丐诗榜，诗未脱吻惊旋辀。","四方环走倏已晚，十载负约今方酬。","珍蓝增葺想胜旧，我已白首縻藩州。","何当一赋归去来，再款岩室空披搜。","吾宗道人正嘉遁，摆脱世上无穷忧。","欣逢主人贤且令，泉石笑傲都相求。","上人洒扫莫暂闲，行行逆我西来舟。"],"title":"寄题翠麓寺呈伯强寺丞"}
