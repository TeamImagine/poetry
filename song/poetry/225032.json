{"author":"饶节","id":225032,"strains":["平平仄仄平，平仄仄仄仄。","仄仄仄仄仄，仄仄仄平仄。","仄平仄平平，○仄仄平仄。","仄平仄○仄，仄仄仄平仄。","仄平仄仄仄，仄仄仄平仄。","仄仄平仄平，○○仄平仄。","平平仄平仄，仄仄仄平仄。","平平仄仄平，仄○仄仄仄。","仄平平仄仄，仄仄仄○仄。","平平平○平，仄仄仄平仄。"],"paragraphs":["安仁可独来，连璧岂易得。","我老阅士久，此士秀江国。","不窥董生园，颇割子鱼席。","向来决胜地，辟水湛寒碧。","几年富问学，一道贯儒释。","捉麈初不哗，论正语明白。","哦诗咄嗟办，妙韵出金石。","吾家妙喜师，赏叹节屡击。","夜堂明月冷，鼎足坐禅寂。","他年山中人，盛事话畴昔。"],"title":"次韵酬潘庭立仪曹见赠之作"}
