{"author":"权德舆","id":9363,"strains":["仄仄仄平平，○平平○仄。","平平仄平仄，平仄平仄仄。","仄仄仄平○，仄○平仄仄。","平平仄仄仄，仄仄平平仄。","仄仄仄平平，平○平仄○。","平○平仄○，仄仄仄平仄。","平仄仄平○，平平仄仄仄。"],"paragraphs":["返照满寒流，轻舟任摇漾。","支颐见千里，烟景非一状。","远岫有无中，片帆风水上。","天清去鸟灭，浦迥寒沙涨。","树晚叠秋岚，江空翻宿浪。","胸中千万虑，对此一清旷。","回首碧云深，佳人不可望。"],"title":"晚渡扬子江却寄江南亲故"}
