{"author":"邹浩","id":221046,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["痩骨崚嶒耸碧峰，应缘曾住大明东。","道吾埋没今何处，少室分张昔已空。","殿阁不移秋际影，松篁犹韵晓来风。","为人彻困无人解，借问三生庞德翁。"],"title":"登建隆回呈俞秀老"}
