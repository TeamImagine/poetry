{"author":"释居简","id":92063,"strains":["平平仄仄仄平平，平仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["鏖残老火豁瑶空，谁遣云生桂殿东。","未必清明如五马，故令霶霔洗垂虹。","凉灯荐喜占晨霁，渴稼怀新乐岁丰。","遥想半轮秋未老，朣朣襟袖振华风。"],"title":"中秋无月寄吴侍郎"}
