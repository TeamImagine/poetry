{"author":"陈师道","id":213755,"strains":["仄○平仄仄，仄平仄仄平。","平仄仄仄仄，仄仄平平○。","平○○仄仄仄○，平平仄仄○平平。","仄○仄仄仄仄仄，○仄平仄仄平平。","仄平仄仄仄平仄，平平平仄平○○。","仄平仄仄平平平，仄仄仄仄平○平。","仄平仄仄仄平仄，仄仄平仄平平平。","平平仄仄平平平，仄平仄仄○平平。","仄平仄仄○平平，仄仄仄仄仄仄平。","仄平仄仄平○平，平平平仄平仄平。","仄○平仄平平平，仄仄仄仄平平平。","仄○仄仄平仄平，平○仄仄平平平。","仄仄平仄平○平，仄仄仄平○仄平。","平平仄仄平平平，平○仄仄○○平。","平平仄仄仄平仄，仄仄平仄平平平。","仄平仄仄仄○仄，仄仄仄仄平○○。","仄仄平平仄平仄，平○仄仄平平平。","仄仄仄仄平仄平，仄平仄仄平平平。","○平仄仄平平平，仄仄仄○平仄平。","平平仄仄仄仄平，仄平仄平平仄平。","仄平仄仄仄仄平，平平仄仄平平平。","平平仄仄仄○仄，○仄平平仄仄平。"],"paragraphs":["卒行无好步，事忙不草书。","能事不促迫，快手多麤疏。","君看荷苇槲叶扇，崔家仲叔三人俱。","扫除事物费岁月，收定神气忘形躯。","恍然有得夺天巧，衰颜生态能相如。","市师信手无赢余，一日画出东封图。","眼前百口怪神速，背后千指争邪{厂歈}。","君家画苑倾东都，锦囊玉轴行盈车。","补完破碎收亡逋，欲得不计有与无。","问君此病何当祛，君言无事聊自娱。","世间何事非迷途，挟策未必贤樗蒲。","苑中最爱文与苏，情亲不独生同闾。","自谓知子谁如余，叔也不痴回不愚。","怜君用意常勤劬，挥毫洒墨填空虚。","风梢雨叶出新意，老树僵立何年枯。","我生百事不留意，外物不足烦驱除。","翰墨才能记名字，模临写貌无工夫。","见溺不救危不扶，独无一物充庖厨。","看君发漆颜丹朱，意气健如生马驹。","逢人不信六十余，郁然一茎无白须。","吕翁落寞起钓屠，南山四老东宫须。","人生晚达有如此，应笑虞翻早著书。"],"title":"石氏画苑"}
