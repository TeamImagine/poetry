{"author":"饶节","id":225015,"strains":["仄仄平平平，仄仄平仄仄。","平平仄仄平，仄平仄仄仄。","○平仄平平，仄仄○○仄。","仄平仄仄○，仄仄仄平仄。","仄平平仄仄，仄仄仄平仄。","平仄仄仄平，仄仄仄仄仄。","仄仄平平平，○平仄○仄。","○平仄仄仄，仄仄平仄仄。","平平仄仄仄，仄仄仄平仄。","平仄仄平平，平○仄平仄。"],"paragraphs":["我客飞来峰，一室聊自适。","关门不敢开，怒风退六鹢。","敲门者为谁，起我正禅寂。","稻麻竹苇中，见此一英特。","手携高子句，按谱恣游历。","高子我旧游，伉侠不易得。","忆昔京城隅，王郎古遗直。","当时会合地，烂漫存辙迹。","繄君入社晚，感事一嗟惜。","安得赋归堂，寻盟合琮璧。"],"title":"豫章宝智上人持高子诗求和"}
