{"author":"刘攽","id":183749,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平仄仄平平平。"],"paragraphs":["层城表海势嵯峨，车骑雍容乐事多。","八月潮平占候火，三更日上看涛波。","闲留方士谈迂怪，醉听齐讴起艳歌。","莫以高材厌留滞，功名从古喻裘蓑。"],"title":"次韵和登州张使君"}
