{"author":"陈著","id":139519,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["眼中宿草感怀长，听彻啼鹃送洛阳。","萍世生涯随日异，花崖门径尚风光。","心知父志能全我，文得家传早擅场。","天也有人方寸事，本根深处自流芳。"],"title":"次韵应诚则次杨君贵来求乃父长卿墓铭"}
