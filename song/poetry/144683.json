{"author":"陈杰","id":144683,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["年时初峻道官班，紫气随师亦度关。","赐号竞驩新宇宙，藏身独忆旧云山。","玄都聊复栽桃去，辽海何当化鹤还。","见说高人无宠辱，乘除翻手一沤间。"],"title":"挽张提点自创玄都观归故山羽化"}
