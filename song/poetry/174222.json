{"author":"刘敞","id":174222,"strains":["平平仄平仄，仄仄○仄平。","仄仄平仄平，仄平仄平○。","○平仄仄仄，仄平仄平平。","仄仄仄仄平，仄平仄平平。","平仄仄仄平，平仄仄平平。","平仄平平平，○仄平仄平。","平仄平○仄，平仄平平平。","平仄仄○仄，平仄○仄平。"],"paragraphs":["昆仑邈人境，日月相蔽亏。","上有仙圣居，帝阍俯崔嵬。","王毋坐少广，有娥閟瑶台。","弱水不可梁，大荒旷无厓。","周穆昔好游，超绝仅能陪。","方朔偷桃儿，沈浊何乃来。","青鸟通其使，雄鸟为之媒。","灵化信难测，真契从此推。"],"title":"杂诗二十二首  其四"}
