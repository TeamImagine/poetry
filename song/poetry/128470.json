{"author":"高斯得","id":128470,"strains":["平仄平仄仄，平平仄平平。","仄仄仄仄○，平平仄平平。","仄平仄仄仄，平平仄平平。","平平仄仄仄，仄仄仄仄平。","平仄平平平，仄平仄平平。","平平仄平仄，平平仄平平。","平平仄平平，仄仄仄仄平。","平平仄○仄，仄仄平平平。","平平仄平仄，仄仄○平平。"],"paragraphs":["秋日何烈烈，忧心在丘麻。","老圃跬步间，无悰问黄花。","及兹九九候，清樽畅幽遐。","朋簪既肃穆，宴豆亦静嘉。","风雨知萧辰，飒然掠窗纱。","乔松助声势，轰豗掉狂车。","萸囊顿精神，似与老守夸。","渊明有三径，我独归无家。","浮骖竟安适，伫立空咨嗟。"],"title":"九日分韵得花字"}
