{"author":"刘复","id":8549,"strains":["仄仄仄○○，平仄仄仄平。","平平平平仄，平仄平平平。","平平仄平平，仄○平平平。","平平仄仄仄，平仄○平平。","仄平仄平平，平平仄平平。","○平仄平仄，仄仄平平平。","仄仄仄仄○，仄○平平平。","平仄平仄仄，平平仄平平。","仄○仄平平，仄仄平平平。"],"paragraphs":["日没路且长，游子欲涕零。","荒城无人路，秋草飞寒萤。","东南古丘墟，莽苍驰郊坰。","黄云晦断岸，枯井临崩亭。","昔人竟何之，穷泉独冥冥。","苍苔没碑版，朽骨无精灵。","俛仰寄世间，忽如流波萍。","金石非汝寿，浮生等臊腥。","不如学神仙，服食求丹经。"],"title":"经禁城"}
