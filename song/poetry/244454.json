{"author":"李纲","id":244454,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["怀泽为邦古郁林，江边邑屋树森森。","山连八桂峰峦秀，地近重溟雾雨淫。","岁久承平消瘴疠，时危争战觉幽深。","试谋十亩膏腴地，丹荔青蕉获我心。"],"title":"次贵州二首  其二"}
