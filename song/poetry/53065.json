{"author":"项安世","id":53065,"strains":["仄平仄仄平仄仄，仄仄○平仄平仄。","仄平仄仄仄仄○，仄仄平平平仄仄。","○平平○平仄仄，平仄仄仄平仄仄。","仄平仄仄仄仄平，仄仄平平○仄仄。","仄平平仄仄平平，平仄平○平仄仄。","平平平仄仄平平，平仄平平平仄仄。","平平○仄仄平平，仄仄○○平仄○。","平平平仄仄平平，仄仄平平仄平○。","仄平仄仄仄○平，仄仄平平平仄仄。","○平仄仄平仄平，仄仄平平仄平仄。"],"paragraphs":["大家有宝初不靳，戏把兼金掷虚牝。","小家尺寸入校量，涩缩支撑惟恐尽。","张侯胸中无不有，诗未落手人已信。","偶然写作钓隠图，画出芳洲横小艇。","水营何事去能忙，洲学谁禅眠许静。","东城车马起埃尘，西岭烟云生瞥瞬。","渔人正用一孤篷，傲兀其间俱战胜。","追随鱼鸟共飞浮，俯仰乾坤寄晨暝。","我虽未是境中人，读罢公诗游已竟。","从今剩觅千首诗，不用芒鞋踏幽境。"],"title":"次韵张通判游钓隠园"}
