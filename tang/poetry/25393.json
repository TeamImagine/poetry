{"author":"莫宣卿","id":25393,"strains":["仄仄仄平○，○平仄仄平。","仄○平仄仄，平○仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，平平仄仄平。","平平仄平仄，○仄仄平平。"],"paragraphs":["建礼俨朝冠，重门耿夜阑。","碧空蟾魄度，清禁漏声残。","候晓车舆合，凌霜剑佩寒。","星河犹皎皎，银箭尚珊珊。","杳霭祥光起，霏微瑞气攒。","忻逢圣明代，长愿接鹓鸾。"],"title":"百官乘月早朝听残漏"}
