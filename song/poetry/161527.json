{"author":"陈普","id":161527,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["章甫公西愧点雩，断缨子路羡柴愚。","天知人弃终多福，道屈身伸赖读书。","有日官曹须忍耐，薰天声利尽欷歔。","行藏谩似琅琊客，采药深山日不虚。"],"title":"呈汪主簿及茗源诸公"}
