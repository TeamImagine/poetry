{"author":"苏轼","id":195499,"strains":["平○仄平平，仄仄平仄仄。","○○仄仄仄，仄仄平平仄。","○平仄平○，仄仄平仄仄。","仄平仄平仄，仄仄平平仄。","平仄仄平仄，平仄平仄仄。","平平平仄平，仄仄仄仄仄。","平○仄○仄，仄仄平仄仄。","平平平平仄，仄仄平平仄。","平○平仄仄，平仄平仄仄。","仄平仄○仄，仄仄仄○仄。","仄○仄仄仄，仄仄平平仄。","平○仄平仄，仄仄平平仄。","○平仄仄仄，平仄仄平仄。","仄平○仄仄，仄仄仄仄仄。","仄平仄仄仄，平仄仄仄仄。","平平平仄仄，仄○○平仄。","○平仄仄仄，仄仄平仄仄。","仄○平仄仄，仄○仄仄仄。","平平仄平仄，仄仄平○仄。","平平仄仄仄，○仄仄平仄。","仄平平○平，○仄平仄仄。","平○平平仄，平仄○仄仄。","平平仄仄仄，平仄○仄仄。","平平平仄仄，平平平仄仄。","仄平平仄仄，平仄仄平仄。","仄○仄平仄，○仄仄仄仄。"],"paragraphs":["新闻妙无多，旧学闲可束。","犹当隐季主，未遽逃梅福。","空肠吐余思，静似蚕缀簇。","寸田结初果，秀若铜生绿。","荆棘扫诚尽，梨枣忧不熟。","高人宁铸金，下士乃服玉。","君看岭峤隘，我欲巾笥蓄。","曾攀罗浮顶，亦到朱明谷。","旋观真历块，归卧甘破屋。","故人老犹仕，世味薄如縠。","偶从越女笑，不怕蛮江浴。","惊闻尺书到，喜有新诗辱。","应怜五管客，曾作八州督。","骨销谗口铄，胆破狱吏酷。","陇云不易寄，江月乃可掬。","遥知清远寺，不称空明腹。","蹇驴步武碎，短瑟弦柱促。","仰看泉落佩，俯听石响毂。","千峰泻清驶，一往无回躅。","狂雷失晤语，过电不容目。","要知僧长饥，正坐山少肉。","人间无南北，蜗角空出缩。","仇池九十九，嵩少三十六。","天人同一梦，仙凡无两录。","陋邦真可老，生理亦粗足。","便回𦶟天焰，长作照海烛。"],"title":"次韵高要令刘湜峡山寺见寄"}
