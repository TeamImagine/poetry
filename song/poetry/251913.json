{"author":"郑刚中","id":251913,"strains":["仄仄仄平仄平仄，仄仄仄仄○仄平。","平平仄仄仄仄仄，仄仄平平平仄平。","平平平平仄平平，平仄平仄平平平。","仄○○仄仄平仄，仄平仄仄仄仄平。","○○仄仄仄平仄，平平○仄平平平。","仄○平仄平仄平，仄仄仄仄○仄平。","平平仄仄○仄仄，仄仄平仄平仄平。","平平仄仄仄仄仄，仄平仄仄平平平。","仄仄仄仄仄平仄，仄仄○仄平仄平。","平○仄仄仄○仄，仄平仄仄○○平。","仄平仄○仄平仄，仄仄仄仄平平平。","平平○平仄平仄，平仄平仄平仄平。","○平平仄仄○仄，平○仄仄平平平。","○平平仄仄平仄，仄平仄仄平平平。"],"paragraphs":["日驭驾轮入东尾，望后黑月将浃旬。","惟时十月二十四，积庆高门生异人。","霏霏霜华翦寒梢，天地严肃无妖氛。","秘藏和气付贤者，粹然不受世俗尘。","观其玉润得嘉耦，羲之正恐为前身。","自从平步官职场，事业磊落难具陈。","东阳古郡号富壤，寇火之后风俗贫。","征财榷利日扰扰，藉公独与人为春。","坐令七邑再生育，此德重大无比伦。","吾闻造物甚昭爽，报公以寿当如椿。","我公骨相已奇艾，道气日日生精神。","他时雍容入廊庙，端以黄发为甫申。","题舆虽此暂留滞，随分亦可酬佳辰。","庭前香雾欲云起，可无一醉欢邦民。"],"title":"王倅生辰"}
