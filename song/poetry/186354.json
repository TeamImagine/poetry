{"author":"吕陶","id":186354,"strains":["平平平仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["文章平昔擅才名，使指于今总列城。","甲乙常联榜中第，东西俱作剑南行。","清吟愈觉交朋厚，老别难堪岁月惊。","惟喜归途近霄汉，吾乡留得是嘉声。"],"title":"和成都转运判官孙圣微见寄"}
