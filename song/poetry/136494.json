{"author":"胡仲弓","id":136494,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["谁肯因贫卖宝刀，半生湖海分蹉跎。","春回池草吟魂觉，月在梅花瘦影高。","旅况又随年事长，交情偏耐岁寒多。","项斯标格逢人说，读到新诗语更骚。"],"title":"次雪舟进退韵"}
