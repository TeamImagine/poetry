{"author":"孟郊","id":13147,"strains":["仄仄仄仄仄，仄平平仄平。","仄平平仄平，平仄仄仄平。","平○○仄仄，仄平平平平。","○○仄平仄，仄仄平平平。","平仄仄平仄，平仄平仄平。","平平平仄○，仄仄仄仄○。","仄仄平平仄，仄平○仄平。","仄仄平○仄，平平平仄平。","仄仄仄仄仄，平平平平平。","平仄平仄仄，平平仄平平。","仄平平仄○，平仄仄平平。","仄仄仄平仄，仄仄仄平平。","仄仄仄平仄，仄平仄仄平。","平仄仄仄仄，仄平○仄平。","平仄平平仄，○仄仄○平。","平平平平平，仄仄仄平平。","平平平平○，仄仄○仄平。","平平仄仄仄，○仄平平平。"],"paragraphs":["大朴既一剖，众材争万殊。","懿兹南海华，来与北壤俱。","生长如自惜，雪霜无凋渝。","笼笼抱灵秀，簇簇抽芳肤。","寒日吐丹艳，頳子流细珠。","鸳鸯花数重，翡翠叶四铺。","雨洗新妆色，一枝如一姝。","耸异敷庭际，倾妍来坐隅。","散彩饰机案，余辉盈盘盂。","高意因造化，常情逐荣枯。","主公方寸中，陶植在须臾。","养此奉君子，赏觌日为娱。","始觉石楠咏，价倾赋两都。","棠颂庶可比，桂词难以逾。","因谢丘墟木，空采落泥涂。","时来开佳姿，道去卧枯株。","争芳无由缘，受气如郁纡。","抽肝在郢匠，叹息何踟蹰。"],"title":"和宣州钱判官使院厅前石楠树"}
