{"author":"释如珙","id":145328,"strains":["平仄仄平仄平仄，仄仄仄平仄仄仄。","仄仄仄仄仄平仄，平平仄仄仄仄仄。","平仄平○平仄仄，平仄仄平仄仄仄。","仄平平仄平仄仄，平平平仄仄平仄。","仄仄仄平仄平仄，平仄仄平仄仄仄。","○仄仄仄平○○，仄仄平平仄仄仄。","仄平平平○仄仄，仄仄平平平仄仄。"],"paragraphs":["吾结此庵寄残影，有问此庵坏不坏。","一语发出甚奇怪，随他口下答不坏。","凡属形相皆是坏，为甚此庵却不坏。","六窗俱透无一物，常光无内亦无外。","劫火洞然大千坏，吾结此庵实不坏。","行住坐卧于其中，只是寻常个境界。","有时松风闲举话，万象森罗齐爽快。"],"title":"此庵歌"}
