{"author":"楼钥","id":66305,"strains":["平平仄仄平仄○，仄○平仄平仄平。","仄仄平仄○仄平，平平平仄平平平。","平平○○平仄平，仄仄平仄平仄平。","仄平平仄仄仄平，仄仄仄仄平平平。","平○仄仄平○平，仄仄平仄仄仄平。","仄平平仄平平平，仄○○仄平平平。","平平仄仄平仄平，仄平平仄平仄平。","仄平平○平仄平，○仄平仄平○平。","平平仄仄仄仄平，○平○仄平平平。","仄平平仄平仄平，仄○○仄平仄平。","平平仄仄平平平，仄○平平仄仄平。","平○仄仄○○平，仄仄仄仄平仄平。","仄平○○平仄平，○仄平平平仄平。","仄平○仄仄平平，仄平仄仄平仄平。","平仄仄仄○仄平，平平平仄平仄平。","平平仄仄平○○，仄平仄○平平平。","平平平○○○○，仄仄仄平平平平。","仄平仄仄平平平，平平仄仄平平平。","仄平平仄平仄平，仄仄仄仄平仄平。"],"paragraphs":["人生自古悲别离，别离今日何足悲。","试问今日行者谁，鄞江名族真男儿。","虬须燕颔躯十围，凛凛端有熊豹姿。","毅然刚立不怒威，笑视鼠辈何脂韦。","州县小试囊中锥，政绩今在众口碑。","姓名通籍黄金闺，便泛王俭红莲池。","平时幕府多素尸，坐縻公粟遨以嬉。","只今方当多事时，正要名士同驱驰。","森森百万虎与貔，荷戈分驻淮东西。","两淮千里双使麾，幕中僚吏皆擢犀。","惟公婉画明蓍龟，辩如悬河不可堤。","胸中武库深难窥，决策固有堂上奇。","朔风吹空黄草齐，正恐秋高胡马肥。","万人相顾目睽睽，见公此去多腹非。","公独幞被行不疑，单车西去征马嘶。","平生气槩冲虹霓，恨无尺棰笞羌夷。","方今天相中兴期，黠虏戴头来边陲。","愿公速蹈功名机，匈奴不灭何家为。","出门千里何足辞，但愿满引金屈卮。"],"title":"送伯舅汪运干"}
