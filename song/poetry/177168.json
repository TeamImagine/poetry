{"author":"司马光","id":177168,"strains":["仄仄仄平平，仄平平仄平。","平平仄平仄，仄仄仄平平。","仄仄仄平仄，平平平平平。","平平仄平仄，仄仄仄平平。"],"paragraphs":["十六载重归，顺涂歌式微。","青松弊庐在，白首故人稀。","外饰服章改，流光颜貎非。","巫咸旧山色，相见尚依依。"],"title":"光皇祐二年谒告归乡里至治平二年方得再来怆然感怀诗以纪事"}
