{"author":"曾丰","id":72532,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平平仄，平平仄仄仄平平。"],"paragraphs":["广南一路逢春早，幕下诸公醵饮迟。","庄蝶舞风忙似我，杜鹃啼月怨归谁。","梅兄樊弟风流态，魏后姚王富贵姿。","过去那容更追赏，且随见在醉残枝。"],"title":"同官醵呈林签判"}
