{"author":"许浑","id":22075,"strains":["平仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，平平平平平仄平。"],"paragraphs":["身没南朝宅已荒，邑人犹赏旧风光。","芹根生叶石池浅，桐树落花金井香。","带暖山蜂巢画阁，欲阴溪燕集书堂。","闲愁此地更西望，潮侵台城春草长。"],"title":"游江令旧宅"}
