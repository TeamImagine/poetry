{"author":"陆希声","id":32624,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["君山苍翠接青冥，东走洮湖上洞庭。","茅屋向阳梳白发，竹窗深夜诵丹经。","涌泉回泬鱼龙气，怪石惊腾鸟兽形。","为问前时金马客，此焉还作少微星。"],"title":"山居即事二首 一"}
