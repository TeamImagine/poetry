{"author":"叶梦得","id":234986,"strains":["平仄平平仄仄平，平平仄仄仄平平。","仄平仄仄平平仄，平仄仄平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["牛渚谁逢临汝郎，参军暂肯佐戎行。","世缘不拟营三窟，人事那求馈五浆。","春近岭梅横暗蕊，夜寒霜月落飞光。","十年情话何由尽，我亦伤心叹渭阳。"],"title":"次韵答激仲"}
