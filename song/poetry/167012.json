{"author":"徐瑞","id":167012,"strains":["平平仄仄平，平平平仄○。","仄仄仄○仄，仄○平平平。","平○仄平平，仄仄平平平。","仄平平○仄，○平仄平平。","平平仄仄仄，○仄○平平。","仄仄仄平仄，平平仄平○。","平平仄○平，○平仄平平。","○仄平平○，仄仄平平平。"],"paragraphs":["新年未入山，今晨风日和。","况复得胜友，发兴凌嵯峨。","冰澌激阴湍，草色明阳坡。","老梅高标致，疏花自岩阿。","樵儿与牧竖，迎笑相谁何。","问我结茅意，何年此婆娑。","悠然会深情，临风发清歌。","回首红尘中，孰与青山多。"],"title":"丁酉正月九日省谒家叔洁山居士于郭仙峰下是日仲退亦省其叔四山翁于是偕行洁山既留饭送别乌龙潭上裴回久之绝壁梅花炯然独立如高人招之不来冻泉泠泠下岩窦如瑟筑声相顾绝赏因以春山多胜事分韵约四山父子同赋时四山留外未归也韵以齿次瑞得多字"}
