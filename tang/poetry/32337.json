{"author":"吴融","id":32337,"strains":["仄仄平○仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄○平仄仄，仄仄仄平仄。","仄仄平○仄，○○仄仄平。","仄平平仄仄，仄仄仄平平。","仄仄平平仄，平平仄○平。","仄○○仄仄，仄仄仄平平。","仄仄平平仄，平平仄仄平。","仄平平仄仄，仄平仄平平。"],"paragraphs":["泽国瞻遗庙，云韶仰旧名。","一隅连障影，千仞落泉声。","老狖寻危栋，秋蛇束画楹。","路长资税驾，岁俭绝丰盛。","默默虽难测，昭昭本至平。","岂知迁去客，自有复来兵。","美舜歌徒作，欺尧犬正狞。","近兼闻顺动，敢复怨徂征。","日出天须霁，风休海自清。","肺肠无处说，一为启聪明。"],"title":"和严谏议萧山庙十韵"}
