{"author":"方回","id":148657,"strains":["仄平平平平仄仄平仄，○仄仄仄仄仄仄平，○仄仄仄平○○仄。","仄平平仄平仄平平仄，平仄仄平○平仄仄。","平平仄仄仄平○，仄仄仄平○仄仄。","平平○仄仄○平，平仄仄平仄仄仄。","仄平仄仄平平仄仄平，仄○仄仄仄平仄仄仄。","仄仄仄仄仄平仄，仄仄平平仄仄平仄仄。","平平仄仄仄仄仄平仄，平平仄仄平○仄。","仄平仄仄平仄平，仄仄仄平平仄仄。","○仄○○平仄仄，仄仄平平仄平仄。","仄平仄○平平平，平仄平平仄平仄。","平仄仄平平仄平，平仄仄仄平平平仄○仄。","仄仄平平平平○仄仄，仄平仄仄平平○平仄。"],"paragraphs":["我虽无丝无竹亦无肉，犹有杜子美万卷书，犹有陆士衡三间屋。","作诗宁作郊岛之寒瘦，终不屑元轻而白俗。","文章杂在众人中，大似浊河横济渎。","平生浪费几吟笺，何啻右军九万幅。","既尝注漆园之十九言，又颇拟栗里之四八目。","道眼一照百皆妄，未若奴耕婢织躬课督。","江湖落魄但欠一归耳，休官已幸天从欲。","子男女七孙四人，有菜共羹吾亦足。","过此更徼非妄福，政恐招忧复招辱。","宅门夏荫双高桐，园径秋香万丛菊。","于是自歌招隠歌，歌曰鹤怨猿惊兮在空谷。","四十余年萍蓬将七十，又何必越之南燕之北。"],"title":"次前韵述将归"}
