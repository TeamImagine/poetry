{"author":"陆游","id":40321,"strains":["仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["晓枕华胥谁唤回，下堂拽杖一悠哉。","啼鸦已逐晨光起，飞鹭初冲宿霭来。","石路少行生蔓草，柴扉多闭长莓苔。","身闲亦未全无事，检校幽花几树开。"],"title":"晨起出南堂"}
