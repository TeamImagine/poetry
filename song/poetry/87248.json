{"author":"韩淲","id":87248,"strains":["仄平平仄平平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["肯同桃李强搀春，自占空山野水滨。","老气却因高树得，清姿不待数花新。","本来澹泊难从俗，纵入纷华亦绝尘。","最爱夜深霜重处，冷风吹起月精神。"],"title":"梅  其三"}
