{"author":"真山民","id":143300,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["作室悬知要肯堂，而翁家学颇增光。","一朝衿佩儒簪合，千古诗书屋壁香。","鉴曲烟霞归羽馆，锺山风月落僧房。","如何只揭精庐扁，解续斯文气焰长。"],"title":"丹山书堂"}
