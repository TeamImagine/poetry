{"author":"范纯仁","id":184730,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["秋怀多感怯清笳，判向西风醉帽斜。","塞上星霜人易老，幕中谈笑客偏嘉。","金英浮酒稠于蚁，丹叶妆林远似花。","身健几逢佳节在，登临尤更惜年华。"],"title":"和阎灏重阳见赠二首  其一"}
