{"author":"王元","id":1049,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["三千功满轻升去，留得山前旧隠基。","但见白云长掩映，不知浮世几兴衰。","松梢风触霓旌动，棕叶霜沾鹤翅垂。","近代无人寻异事，野泉喷月泻秋池。"],"title":"题邓真人遗址"}
