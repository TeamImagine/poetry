{"author":"彭汝砺","id":201732,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["草色蒹葭芦苇中，莲花一片万枝红。","斜阳色妒波心日，细雨香吹水面风。","泽国地开金色界，桃源人在水晶宫。","扁舟便好如张翰，好在溪边旧钓筒。"],"title":"游东湖"}
