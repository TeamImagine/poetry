{"author":"王十朋","id":23659,"strains":["仄仄平平平仄仄，平平仄仄仄平平。","平平仄仄仄平仄，仄仄仄平仄仄平。","平仄平平仄平仄，仄平平仄仄平平。","仄平仄仄平平仄，平仄仄平平仄平。"],"paragraphs":["海味正思瑶柱美，夔门又见荔枝红。","炎方入贡自妃子，郡圃欲栽如白公。","官满犹为十年计，实成须待二星终。","不须更论何时吃，前种后收人我同。"],"title":"拾荔枝核欲种之戏成一首"}
