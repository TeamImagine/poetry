{"author":"胡仲参","id":136936,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["客楼萧索抱愁眠，雁过声声到枕边。","念脚动如鱼拨剌，吟身寒似鹭联拳。","匣中幸有刘琨剑，囊里犹余杜老钱。","忽忆西山山下路，夜深霜露滴松阡。"],"title":"枕上偶成"}
