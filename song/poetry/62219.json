{"author":"虞俦","id":62219,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["那得朝朝琼树新，拥炉添炭费乌银。","试呵冻笔还搜句，浅酌香醪未计巡。","过眼年华休恨晚，转头天令即行春。","纷纷桃李谁知问，祇有寒梅是故人。"],"title":"用韵酬翟曾二倅和章  其一"}
