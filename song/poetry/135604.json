{"author":"张伯玉","id":135604,"strains":["仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","仄平平仄仄，仄仄仄○平。","仄仄○平仄，平平仄仄平。","平平仄平仄，平仄仄平平。","仄仄平平仄，平平仄仄○。","仄平平仄仄，平仄仄平平。"],"paragraphs":["海角千家郡，天南一水涯。","倦游惭梗泛，多滞喜瓜时。","弱羽诚难振，危根只自持。","几门尝际遇，百步亦参差。","万壑喷霆雾，千峰出险巇。","牢愁客星见，孤节涧松知。","贺厦宁无托，披云幸有期。","鲁堂金石地，商欲再言诗。"],"title":"桐庐官满先寄杭州资政待郎"}
