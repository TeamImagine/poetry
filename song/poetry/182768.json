{"author":"强至","id":182768,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["平明无数六花飘，气象崔嵬变一朝。","落势孤城围不尽，寒威穷巷著偏饶。","临衣未拂还成舞，近烛才看早觉消。","散称少陵吟白发，更逢太白跨鲸腰。"],"title":"依韵和吴七丈咏雪二首  其一"}
