{"author":"强至","id":182471,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["离幽便欲趁芳时，越分非能守一枝。","多语羞随禽反舌，逢辰强学凤来仪。","故林有约依前去，落絮无踪逐处随。","若得东风聊借力，免教燕燕竞差池。"],"title":"再和都官见答"}
