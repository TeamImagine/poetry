{"author":"白居易","id":16390,"strains":["○平仄仄仄，平仄平平仄。","仄仄仄平平，○平仄仄仄。","平○仄平仄，仄仄平仄仄。","仄仄平仄平，仄仄平仄仄。","仄平仄仄仄，仄仄平○仄。","仄仄○○平，仄○平仄仄。","平平仄平仄，平仄平仄仄。","平仄仄平平，平平○仄仄。"],"paragraphs":["殷卿领北镇，崔尹开南幕。","外事信为荣，中怀未必乐。","何如不才者，兀兀无所作。","不引窗下琴，即举池上酌。","淡交唯对水，老伴无如鹤。","自适颇从容，旁观诚濩落。","身心转恬泰，烟景弥淡泊。","回首语秋光，东来应不错。"],"title":"问秋光"}
