{"author":"韩淲","id":86339,"strains":["○平平仄○，平仄仄○仄。","平平仄平仄，平仄仄仄仄。","仄仄○平平，仄仄平平仄。","仄○平平平，仄仄平平仄。","平平仄仄仄，仄仄平平仄。","平平平○仄，平仄仄仄仄。","仄○平平平，仄仄平仄仄。"],"paragraphs":["空云春昼长，明晦苦参错。","连朝服衾枕，疲苶不可作。","岂唯虑归舟，去没逢蛟鳄。","卧闻耕桑家，种败蚕栖箔。","忧来故耿耿，政尔须杯勺。","酸甜无正味，聊以慰寂寞。","譬如无弦琴，亦寓山水乐。"],"title":"十四日推枕引酒信笔书此"}
