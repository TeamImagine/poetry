{"author":"谢逸","id":226568,"strains":["平平仄平平，仄平仄平仄。","○仄平仄仄，仄仄平平仄。","仄平仄平平，平仄仄平仄。","仄仄平仄仄，平仄仄平仄。","○仄平平平，仄仄平平仄。"],"paragraphs":["幡然起东皋，曳裾入西洛。","且捧毛义檄，莫蹑虞卿𪨗。","智囊发新縢，经笥启尘钥。","治国端有计，何惜万金药。","回睨黄公垆，夐尔河山邈。"],"title":"寄洪龟父戏效其体  其二"}
