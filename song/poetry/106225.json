{"author":"程公许","id":106225,"strains":["仄仄仄平仄，平平仄平平。","仄仄○仄平，仄仄○平平。","平平仄仄平，仄仄仄仄平。","仄仄仄平仄，仄平平仄平。","平平平仄平，仄仄平平平。","平仄平仄平，平平仄仄平。","平平仄平仄，平平○仄○。","仄仄仄○仄，仄○仄平平。","仄仄平平○，仄仄仄仄平。","仄仄仄仄仄，○○平平平。","仄仄仄仄仄，仄平平仄○。","平平平仄仄，仄仄○平平。","仄○仄平仄，平仄平仄○。","平平仄仄仄，仄仄○平平。","平平仄○仄，仄仄平仄平。","仄仄平平平，仄仄平仄○。","仄平仄平仄，仄平平平平。","平仄仄平仄，仄○仄○平。","仄平仄平平，平仄仄平平。","仄仄仄平仄，仄仄仄○平。"],"paragraphs":["夙好在岩壑，强持缚缨簪。","野性当奈何，惝恍如惊麕。","京华百万家，{角戢}{角戢}瓦叠鳞。","海气荡烦暑，作威凌轹人。","湖山招我来，九里松风清。","稽首灵鹫山，西瞻目若营。","云何一峰碧，飞来如羽轻。","俗见囿畛域，达观渺沙尘。","不见毗耶离，示病老浄名。","古掌断世界，犹如陶家轮。","竺慧去不返，雪猿呼莫闻。","斯言谁与证，万壑空烟云。","老禅法龙象，谈麈纷纵横。","萍蓬万里外，缱绻犹乡情。","斋盂乳铺玉，茗椀花糁琼。","两腋扶清风，取意岩壑行。","冷泉掬清泚，五峰凌峥嵘。","真赏味无味，内观湛空明。","可能一枝筇，云水自由身。","永愧隠峰老，勇决拂衣巾。"],"title":"游灵隠寺"}
