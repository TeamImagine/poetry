{"author":"文同","id":168432,"strains":["○平仄平平，仄仄仄仄仄。","○平仄仄仄，仄仄仄仄仄。","平平仄○仄，仄仄仄平仄。","仄平仄平仄，平仄平仄仄。","仄平平仄仄，平仄仄平仄。","仄仄仄仄平，仄仄平仄○。","平平仄平仄，仄仄仄平仄。","平平仄平仄，仄仄仄平仄。","平平仄平仄，仄○仄平仄。","仄仄平仄平，○仄仄○仄。","仄仄仄平○，平平仄平仄。","平平平仄平，仄仄仄平仄。"],"paragraphs":["长江合高峰，爽气左右绕。","中流望绝𪩘，万丈见木杪。","孤亭揭其上，隠隠一拳小。","李君令兹邑，邀我升缥缈。","是时天宇净，晴色洗霜晓。","万象满四隅，转盼皆可了。","神清压尘坌，志适喜猿鸟。","人生贵轩豁，世务苦纷扰。","兹焉获登览，浩思欲飞矫。","令谓亭我为，胜绝此应少。","愿子立佳号，光辉饰松茑。","因名之叩云，大字榜霞表。"],"title":"盐亭县永乐山叩云亭"}
