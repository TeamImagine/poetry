{"author":"白居易","id":17377,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["君于觉路深留意，我亦禅门薄致功。","未悟病时须去病，已知空后莫依空。","白衣卧病嵩山下，皂盖行春楚水东。","谁道三年千里别，两心同在道场中。"],"title":"送李滁州"}
