{"author":"张耒","id":216600,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["圣朝无复用舟师，戏遣艨艟插戟枝。","沸浪有声黄帽动，春风无力彩旗垂。","不胜杯酌宁辞醉，传语风光共此嬉。","远比永和真继轨，临摹茧纸看他时。"],"title":"次韵王敏仲至西池会饮"}
