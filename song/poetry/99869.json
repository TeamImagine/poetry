{"author":"洪咨夔","id":99869,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["白龙飞出翠云堆，不见源头只见来。","势有盛衰惟视雨，声无高下尽成雷。","谁教河鼓翻将落，我欲阳侯挽取回。","东陌西阡分港去，丰年入眼稻花开。"],"title":"瀑布"}
