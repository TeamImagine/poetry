{"author":"陈造","id":59746,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["月姊多情闯绮窗，停云着意护飞霜。","艳桃秾李宽围坐，舞雪歌云各擅场。","醉倒不堪酬礼数，归来赢得梦魂香。","明朝谁省扁舟客，但载茶铛与笔床。"],"title":"次韵赵帅四首  其三"}
