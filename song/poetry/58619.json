{"author":"陈造","id":58619,"strains":["平○仄仄平，平仄仄平仄。","仄平仄平仄，仄仄仄○仄。","平○平仄平，仄仄○仄仄。","平平平仄○，平平仄平仄。","仄平仄平仄，仄仄平仄仄。","○平仄○仄，仄仄平平仄。","仄平仄平○，○仄仄○仄。","仄平仄平仄，平平平仄仄。","仄仄仄仄○，平仄仄○仄。","仄平仄仄平，仄平仄平仄。","平平仄平○，仄仄仄平仄。","平平仄仄仄，○平仄平仄。"],"paragraphs":["人将宰象山，萧散目郎署。","即今拨烦手，蓄缩殆难措。","邻分铜铁名，恐坐污染故。","髯君千日留，曾无疾顽怒。","德孚俗风动，政洽民孺慕。","过虞椟中毁，稳下竿头步。","定川壮哉县，瞢不揣鲰腐。","虎须有危揽，羊肠无善御。","彼此剧易间，霄壤计相去。","满怀血指羞，乏君斲轮具。","邻辉几余分，忽复失强助。","归舟不可挽，临风悄延伫。"],"title":"送李象山趋朝二首  其一"}
