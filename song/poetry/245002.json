{"author":"李纲","id":245002,"strains":["平平仄平，平○平平。","平平平平，仄平仄平。","仄仄仄○，仄仄平○。","仄平平平，仄仄○平。","平平仄平，仄仄仄仄。","○平仄平，○平平仄。","仄○平平，仄平○仄。","平平仄平，仄仄仄仄。","○○仄平，仄平仄仄。","仄○仄平，仄仄平仄。","仄仄平仄，平仄平仄。","平平仄仄，平仄仄仄。","平平平平，仄仄平仄。","平平○仄，○仄○仄。","平平平仄，平仄平仄。","平仄○平，平平仄仄。"],"paragraphs":["英英鲁公，人中之龙。","为唐宗臣，见危纳忠。","巨盗起燕，朔部风从。","独婴孤城，以抗其锋。","功虽不终，志实可则。","间关造朝，号为耆德。","纠缪绳愆，毅然正色。","奸邪媚之，摈使去国。","蹇蹇匪躬，险夷一节。","迨其耄年，奉使希烈。","气沮凶逆，诚贯金铁。","身虽可陨，名不可灭。","岩岩高堂，榜曰忠义。","非公遗像，其孰当置。","登斯堂者，宜仰而畏。","师友其人，无公是愧。"],"title":"颜鲁公画像赞"}
