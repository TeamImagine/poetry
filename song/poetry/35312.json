{"author":"梅尧臣","id":35312,"strains":["仄仄仄仄仄，平平仄仄平。","○平仄平仄，平仄平仄平。","○平仄仄仄，平仄平仄平。","平仄平仄仄，平平仄仄平。","平平仄仄仄，仄仄○平○。","仄平○平仄，平仄平仄平。","○仄仄平仄，○平仄仄平。","仄平○平仄，平仄仄平平。","平平平仄仄，平仄仄○平。","仄仄仄平仄，平仄○平平。"],"paragraphs":["洞口水石浅，潺潺泻绿蒲。","缘源进岩窦，阴黑人境殊。","中言有物怪，蟠蛰春未苏。","霖雨虽有意，风雷莫肯扶。","风雷自鼓荡，不久当何如。","幸欣禅林近，锺梵来有无。","回策履幽迳，衣香草露濡。","老僧长松下，麋鹿与之俱。","溪云时见起，山鸟自相呼。","羡尔得兹乐，何用劳形躯。"],"title":"和滕公游穿山洞"}
