{"author":"方回","id":149654,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["惭非好客郑当时，猥荷高人不见遗。","顿悟可能参佛理，淡交谁是喜僧诗。","过从未许泥行数，属和多因险韵迟。","彼此缄縢各收拾，他年开卷两相知。"],"title":"次韵文蔚约梅上人来访"}
