{"author":"释净端","id":189821,"strains":["仄仄平平平，仄平平仄平。","平○平仄仄，仄仄仄平平。","仄仄平○仄，平仄仄仄平。","平平平仄仄，平仄仄平平。","平仄仄平仄，仄平仄仄○。","平平平仄仄，平仄仄平平。"],"paragraphs":["晦迹归岩坞，僻居人到稀。","披衣眠静榻，策杖遶荆扉。","远谢名兼利，能忘是与非。","松风祛暑薄，山月照萤微。","烹茗满瓯雪，掬泉半湿衣。","穷通云意密，终与世人违。"],"title":"述怀"}
