{"author":"杨万里","id":47563,"strains":["平平平○仄仄平，仄仄平仄○仄平。","平平仄仄平仄仄，仄仄仄平平仄仄。","平平仄仄仄仄平，仄平仄仄仄平平。","平平仄仄仄平仄，仄仄仄仄平仄○。","平平仄平仄平仄，仄平仄○平平仄。","仄平仄仄仄仄平，平仄仄仄平仄平。","平平仄仄○仄仄，平平平平仄平仄。","平平平平仄仄仄，平仄平平仄平仄。","仄仄○仄仄仄平，平仄仄○平仄平。","平平仄仄仄平仄，平平仄仄仄平平。","仄平仄仄仄仄仄，平仄仄平○仄仄。","平平平仄仄平仄，仄仄仄平○仄仄。"],"paragraphs":["罗浮山如万石锺，一股南走如渴龙。","雷奔电迈遮不住，直抵海滨无去处。","低头饮海吐绛霞，举头戴着祝融家。","珠宫玉室水精殿，万水一日朝再衙。","青山四围作城郭，海涛半浸青山脚。","客来莫上浴日亭，亭上见海君始惊。","青山缺处如玉玦，潮头飞来打双阙。","晴天无云溅碎雪，天下都无此奇绝。","大海更在小海东，西庙不如东庙雄。","南来若不到东庙，西京未睹建章宫。","海神喜我著绮语，为我改容收雾雨。","乾坤轩豁未能许，小试日光穿漏句。"],"title":"题南海东庙"}
