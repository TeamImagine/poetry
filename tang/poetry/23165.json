{"author":"张九龄","id":23165,"strains":["平仄平平○，平平仄仄平。","平平仄平仄，仄仄仄平平。","平仄○平○，平平仄仄平。","仄平平仄仄，平仄仄平平。","平仄平平仄，平平仄仄平。","仄平○仄仄，仄仄仄平平。","仄仄平平○，平平仄○平。","仄平平仄仄，平仄仄平平。"],"paragraphs":["嵩岳神惟降，汾川鼎气雄。","生才作霖雨，继代有清通。","天下称贤相，朝端挹至公。","自家来佐国，移孝入为忠。","霜露多前感，丘园想旧风。","扈巡过晋北，问俗到河东。","便道恩华降，还乡礼教崇。","野尊延故老，朝服见儿童。"],"title":"和裴侍中承恩拜扫旋辔途中有怀寄州县官僚乡国亲故"}
