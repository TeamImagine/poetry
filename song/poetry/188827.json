{"author":"寇准","id":188827,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄仄平仄仄平平。","平平平仄平平仄，平仄平平仄仄平。"],"paragraphs":["笠泽渔人高节奇，白头犹自著蓑衣。","吟过竹院僧留宿，钓罢烟江鹤伴归。","花落砌边春雨歇，酒醒林际夕阳微。","中朝名士皆知己，多说东来信亦稀。"],"title":"寄赠笠泽处士"}
