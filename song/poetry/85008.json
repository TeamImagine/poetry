{"author":"崔与之","id":85008,"strains":["平仄平仄仄，平平平仄仄。","平仄仄○平，仄平仄仄仄。","○平仄仄平，仄仄仄仄仄。","○平平仄仄，仄仄平仄仄。","平○○平仄，仄仄仄平仄。","○仄平仄平，仄仄平○仄。","仄○仄仄仄，仄仄仄平仄。","平平○平仄，仄平平仄仄。","平平平仄平，仄仄○○仄。","仄○仄仄仄，平平仄平仄。","仄仄平平平，仄仄平平仄。","仄平仄平平，仄仄平仄仄。","平平○仄仄，平仄平仄仄。","平仄平○平，平○仄仄仄。","仄○平仄平，平仄仄○仄。","○○平仄○，仄仄○平仄。"],"paragraphs":["天地清淑气，人才随所得。","君独禀其全，济之以学力。","苍皮四十围，直干二百尺。","填胸书万卷，绚采云五色。","清和闲韶濩，劲直沮金石。","间气之所钟，表表才称德。","韫藏不自衒，况复耐官职。","颓波正流靡，不濡而不激。","平生忧国心，一语三叹息。","著庭史笔健，寒芒照东壁。","画省方翺翔，忽厌青绫直。","揭阳落天南，自诡何太啬。","东风吹马耳，刍秣甘远役。","时事棼如丝，宵衣尚顾北。","袖藏医国方，何以寿其脉。","行行无疾驱，有诏且前席。"],"title":"危大著出守潮阳同舍饯别用杜工部北风随爽气南斗近文星分韵赋诗得北字"}
