{"author":"陆游","id":42018,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平仄。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["舍前烟水似潇湘，白首归来爱故乡。","五亩山园郁桑柘，数椽茅屋映菰蒋。","翻翻小伞船归郭，渺渺长歌月满塘。","却掩柴荆了无事，篆盘重点已残香。"],"title":"秋日徙倚门外久之"}
