{"author":"王绩","id":48043,"strains":["○仄平○仄，平平仄仄平。","仄○平仄仄，平仄仄平平。","○仄平平仄，○平平仄平。","平平○仄仄，仄仄仄平○。","仄仄○平仄，平平仄仄平。","仄平平仄仄，仄仄仄平平。","平仄平平仄，平○仄仄平。"],"paragraphs":["张氏前钞本，班家旧赐余。","尚应千许帙，何啻五盈车。","缝悉龟文印，题皆龙爪书。","牙签过半在，玉轴已全疏。","蘖系防黏蠹，芸香辟纸鱼。","下帷堪发愤，闭户足为储。","为向扬雄说，无劳羡石渠。"],"title":"阅家书"}
