{"author":"郭印","id":250133,"strains":["仄平平仄仄，仄仄仄平平。","仄仄平平仄，○平仄仄平。","仄平平仄仄，仄仄仄平平。","仄仄○平仄，平平仄仄平。","平平○仄○，○仄仄平平。","仄○平平仄，平平仄仄平。","仄平平仄仄，平仄仄○平。","平仄平平仄，仄平平仄平。","平平平仄仄，平仄平○○。","平仄平平仄，平平仄仄平。"],"paragraphs":["吏涂何就窘，士节要安常。","逐物终迷路，看书免面墙。","借邻通隙地，对壁敞幽房。","架插三冬史，炉薰一炷香。","丛兰分晚吹，疏竹罅晨光。","济难嗟无策，攻愁赖有方。","稍知休簿领，谁暇剡封章。","池草春成梦，案萤秋满囊。","良朋来款曲，佳句为铺张。","功业奚须问，前贤拟杜康。"],"title":"和时升贻斋阁十韵"}
