{"author":"韦庄","id":33130,"strains":["仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["太行山上云深处，谁向云中筑女墙。","短绠讵能垂玉甃，缭垣何用学金汤。","𣃁开岚翠为高垒，截断云霞作巨防。","守吏不教飞鸟过，赤眉何路到吾乡。"],"title":"天井关"}
