{"author":"魏了翁","id":102988,"strains":["平平平仄仄平平，平平仄仄平平平。","仄平仄仄平仄仄，平平仄仄平平平。","平平○平仄仄仄，仄○仄平平平平。","仄平平仄仄平仄，○平平仄平平平。","仄平仄仄○仄仄，○○仄仄平平平。","○○仄平仄平仄，仄仄仄仄平○平。","仄仄仄平仄平平，○平○平平○平。","仄平仄平仄平仄，仄仄平仄平平平。","平○仄平仄平○，仄仄平仄平平平。","仄平仄仄平平平，平平平仄仄仄平。","平平仄仄仄仄仄，仄仄平仄平平平。"],"paragraphs":["黄君求我古诚州，求之不得还西游。","所求易予胡不予，渠家自弄庄生舟。","庄生传之贾太傅，便将死生同浮休。","我家舟子与渠别，中孚之象刚包柔。","仰山俯泽乘巽木，藏离伏坎含坤牛。","中间至虚若无物，实理备具非空浮。","此在太玄首黄宫，其于参同居中洲。","会通古今贯微显，上下天地同周流。","人将百年等浮沤，我以千载为春秋。","我言似大而非夸，人人皆有不自求。","黄君不信谓予赫，我自姬孔君庄周。"],"title":"黄成之求虚舟诗"}
