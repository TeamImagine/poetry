{"author":"姜特立","id":32063,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平平仄平。","平仄仄平平仄仄，平平仄仄仄平平。"],"paragraphs":["隠君无妇几经时，暮景鳏居却未宜。","且喜中郎新有女，岂容白傅老无儿。","闺中不着玉川婢，天下应传京兆眉。","无计去陪汤餠客，花卿有子待歌诗。"],"title":"致政张教授晚而买妾有女戏赠"}
