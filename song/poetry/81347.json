{"author":"张镃","id":81347,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["趋寺松杉夹径栽，解鞍流憩得莓苔。","尘昏金篆牌犹挂，灯暗纱笼殿不开。","老鹤就凉临古井，幽禽寻食下生台。","诗成漫记檐间柱，去矣何时复此来。"],"title":"山寺小憩"}
