{"author":"黄公度","id":21636,"strains":["平平仄仄仄平平，仄仄平平平仄平。","仄仄平平平仄仄，仄平仄仄平平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["抟沙聚散苦匆匆，岁晚山寒吾道东。","万木飘萧催客老，一官去住任天公。","情知今夕芳尊倒，魂断长亭返照红。","却喜到家春正好，蛮烟洗尽见华风。"],"title":"体南先生戒途有日惠诗为别三复黯然和韵奉送言不逮情  其二"}
