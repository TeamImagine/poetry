{"author":"齐己","id":41927,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["龙门支派富才能，年少飞翔便大鹏。","久待尊罍临铁瓮，又从幢节镇金陵。","精神一只秋空鹤，骚雅千寻夏井冰。","长忆相招宿华馆，数宵忘寝尽寒灯。"],"title":"寄金陵幕中李郎中"}
