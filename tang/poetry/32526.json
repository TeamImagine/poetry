{"author":"吴融","id":32526,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["中秋月满尽相寻，独入非烟宿禁林。","曾恨人间千里隔，更堪天上九门深。","明涵太液鱼龙定，静鏁圆灵象纬沈。","目断枚皋何处在，阑干十二忆登临。"],"title":"八月十五夜禁直寄同僚"}
