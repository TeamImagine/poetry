{"author":"叶梦得","id":235013,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["中年甚畏别交亲，况复云山旧结邻。","涧谷何时同笑语，干戈已老更风尘。","少留对榻聊分坐，多病持杯漫几巡。","贾傅长沙知健否，洞庭波浪渺无津。"],"title":"章几道将归小饮怀谢城父"}
