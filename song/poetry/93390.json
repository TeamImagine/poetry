{"author":"戴复古","id":93390,"strains":["平平仄仄仄平平，平平平平仄仄平。","平平仄仄仄仄仄，平仄仄平平仄仄。","仄○平平仄仄平，仄平平仄平平平。","仄仄仄平平仄仄，平○仄平平仄仄。"],"paragraphs":["腰镰上垅刈黄云，东家西家麦满门。","前村寡妇拾滞穟，𫗴粥有余炊餠饵。","我闻淮南麦最多，麦田今岁屯干戈。","饱饭不知征战苦，生长此方真乐土。"],"title":"刈麦行"}
