{"author":"李深","id":198912,"strains":["平平平仄仄平平，仄仄平平仄仄平。","平仄平平仄仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["从横才业耸青冥，出处三朝重老成。","南就金城几万里，东归戎节拥千兵。","书从禹穴探应古，诗想鸡林购得名。","莫醉故园风月久，壶浆父老已来迎。"],"title":"送程给事知越州  其一"}
