{"author":"陈与义","id":3596,"strains":["仄仄平平平仄仄，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["宴坐峰前冲雨急，黄岩县里借舟迟。","百年痴黠不相补，万事悲欢岂可期。","莽莽沧波兼宿雾，纷纷白鹭落山陂。","只应江海凄凉地，欠我临风一赋诗。"],"title":"自黄岩县舟行入台州"}
