{"author":"李绅","id":18844,"strains":["平平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平仄仄仄，仄平仄仄仄平平。"],"paragraphs":["烟昏水郭津亭晚，回望金陵若动摇。","冲浦回风翻宿浪，照沙低月敛残潮。","柳经寒露看萧索，人改衰容自寂寥。","官冷旧谙唯旅馆，岁阴轻薄是凉飙。"],"title":"宿瓜州"}
