{"author":"王珪","id":176008,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["欲晓东风拂面来，征骖初喜共春回。","九天应下阶庭拜，万蛰先惊汉地雷。","冷彻貂裘须护节，和侵毡屋莫穷杯。","出疆慷慨男儿事，未信霜颜便一摧。"],"title":"元日呈原叔给事唐卿谏议"}
