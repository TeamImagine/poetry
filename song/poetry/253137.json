{"author":"李弥逊","id":253137,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，平仄平平仄仄平。","仄仄平平仄平仄，仄平平仄仄平平。"],"paragraphs":["寒梅独笑野人扉，只有春风许自知。","蜡屐追芳输我辈，着鞭持酒记他时。","白霓行处玉妃从，明月光中宝璐垂。","更与丁宁后来秀，醉中来折最髙枝。"],"title":"席上分韵赋梅花得知字"}
