{"author":"苏辙","id":198426,"strains":["仄仄仄仄仄，○平仄平平。","平仄仄仄○，○仄仄○平。","仄平仄平平，仄仄平平平。","仄○仄仄平，仄仄平平平。","○仄仄仄平，仄平平仄平。","仄平仄仄平，仄仄仄仄平。","平○仄平平，仄仄○仄平。","仄仄仄仄○，仄仄平仄平。"],"paragraphs":["病暑暑已退，思归未成归。","人事不可期，当受不当违。","客居汝南城，未觉吾庐非。","忽闻鹊反巢，坐使鸠惊飞。","三绕择所安，一枝粗得依。","我来众草生，渐见百卉腓。","天行若循环，物化如发机。","闭目内自观，此理良密微。"],"title":"汝南迁居"}
