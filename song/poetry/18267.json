{"author":"吴芾","id":18267,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["为别多年不记旬，雪中闻到喜难陈。","尚稽良会心如渴，频展新诗手欲皴。","和寡莫追歌郢客，兴来还愧泛溪人。","要须早了官中事，趁取元宵作好春。"],"title":"和杨元明雪中见赠"}
