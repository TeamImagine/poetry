{"author":"舒岳祥","id":143377,"strains":["平平平平平，○仄仄平仄。","○平○仄平，仄仄仄○仄。","仄平仄平平，仄○○仄仄。","平平○仄平，平仄仄平仄。","仄○仄仄仄，平仄仄仄仄。","平仄平平平，平平仄○仄。","○仄平平○，仄平仄平仄。","平仄平仄○，平仄○平仄。","仄平平仄平，平○仄○仄。"],"paragraphs":["青蘋先知秋，调遣入窗几。","荷花如六郎，一笑忽堕水。","美人坐生愁，揽衣中夜起。","繁华难久持，零落自兹始。","所思在远道，千里复万里。","何处无芙蕖，秋江总相似。","折取莲蓬看，蜜房缀蜂子。","青茧初脱衣，瑶轸中含髓。","食莲须食心，心中苦如此。"],"title":"食莲有感戏为古兴新体"}
