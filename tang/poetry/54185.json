{"author":"储光羲","id":54185,"strains":["仄仄平○平，平平仄○平。","仄平仄平仄，仄仄○平平。","平仄平平平，平○仄平平。","平仄平仄仄，仄平仄仄平。","平仄平平平，平平仄平平。","仄仄仄仄仄，仄仄○平平。","平平仄平平，仄平仄平平。","仄平仄仄仄，平仄仄平平。","○平平平仄，仄仄○平平。","平平○平仄，平仄平平平。","平仄平仄平，仄仄仄平平。","平平仄平仄，平仄仄平平。"],"paragraphs":["太史登观台，天街耀旄头。","大君忽霆震，诏爵冠军侯。","南必梁孙源，西将圉昆丘。","河陇征击卒，虎符到我州。","朝集咸林城，师言乱啁啾。","杀气变木德，凛凛如高秋。","元戎启神皇，庙堂发嘉谋。","息兵业稼穑，归马复休牛。","和风开阴雪，大耀中天流。","欢声殷河岳，涵荡非烟浮。","邦牧新下车，德礼彼甿讴。","乾坤日交泰，吾亦遂优游。"],"title":"送丘健至州敕放作时任下邽县"}
