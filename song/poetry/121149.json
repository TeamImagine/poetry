{"author":"白玉蟾","id":121149,"strains":["平仄平平仄仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["迷则僧祇悟刹那，遍将此事勘禅和。","春深未解桃花旨，日永其如燕语何。","晓殿冷凝山色重，夜楼阔占月华多。","西来祖意凭谁委，只有门前窣堵波。"],"title":"悟空寺"}
