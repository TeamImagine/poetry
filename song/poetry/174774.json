{"author":"刘敞","id":174774,"strains":["平平○平平，仄仄平平平。","仄平仄仄仄，仄仄平平平。","平平仄平仄，平仄平平平。","平平仄平仄，仄仄平平平。","○仄平仄平，○平仄○平。","仄平仄仄仄，仄仄平○平。","仄仄仄仄平，仄○○○平。","平平仄平仄，仄平仄仄平。","平○仄仄平，仄平仄仄平。"],"paragraphs":["东风吹陈根，万木含芳华。","客愁独不改，浩荡津无涯。","朝光破浮隐，暄鸟声交加。","樱桃此时盛，满树纷彤霞。","当户仍拂帘，参差自相遮。","日高卧未起，顾见惊且嗟。","此复几日繁，譬如空中花。","非无一樽酒，玩之到景斜。","多虑使意衰，怅然奈尔何。"],"title":"樱桃"}
