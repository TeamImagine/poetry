{"author":"苏颂","id":179146,"strains":["平平平仄仄平平，平仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["西津秋晚度归艎，新领监州建礼郎。","蚤伏能名动江左，重闻谣咏入朱方。","部中句曲三茅阜，境上吴门二陆乡。","官近仙都家在望，锦衣此日倍辉光。"],"title":"送李屯田倅丹阳"}
