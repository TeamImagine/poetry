{"author":"韩琦","id":90755,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["满怀经术欲谁传，却忆西归治洛田。","富贵苟求诚损义，圣贤难遇亦推天。","春风始入花王国，夜月长涵宓女川。","岩谷弓旌如未及，且凭诗酒作闲仙。"],"title":"送刘易归洛"}
