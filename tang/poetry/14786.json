{"author":"元稹","id":14786,"strains":["仄仄仄仄平仄平，平平仄仄平仄平。","平○仄仄平仄仄，平仄平平平仄平。","平平平○仄平仄，仄仄平平平仄平。","平平仄仄平仄仄，仄平仄仄○仄平。","平平仄仄仄仄仄，仄仄仄平平仄仄。","仄平平仄仄平平，○仄平平仄平仄。"],"paragraphs":["有鸟有鸟名老乌，贪痴突悖天下无。","田中攫肉吞不足，偏入诸巢探众雏。","归来仍占主人树，腹饱巢高声响麤。","山鸦野鹊闲受肉，凤皇不得闻罪辜。","秋鹰掣断架上索，利爪一挥毛血落。","可怜鸦鹊慕腥膻，犹向巢边竞纷泊。"],"title":"有鸟二十章 十二"}
