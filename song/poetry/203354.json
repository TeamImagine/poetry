{"author":"孔平仲","id":203354,"strains":["平平平平平，○仄仄平仄。","○平平仄平，平仄仄平仄。","仄○平仄仄，仄仄仄仄仄。","平平仄平平，平仄仄仄仄。","仄平仄仄仄，仄仄○仄仄。","仄仄仄○平，平○平仄仄。","仄平平仄平，○仄平仄仄。","仄平平平仄，仄仄仄平仄。","仄仄仄平○，平仄仄仄仄。","平平仄○○，仄仄平仄仄。","仄○仄平平，仄仄仄平仄。","平平仄仄仄，仄仄平○仄。","仄平平仄平，仄仄仄平仄。","平仄○仄平，平仄仄仄仄。","平平仄仄平，平仄仄平仄。","○平仄仄○，仄仄仄平仄。","仄仄仄平平，平平平仄仄。","平平平仄仄，仄仄平平仄。"],"paragraphs":["湓城趋高安，相望若邻屋。","思君肠九回，终夕转车毂。","一从江上别，再见腊与伏。","岧峣阻跻攀，疲曳愧蹑逐。","此心敢忘德，烱烱如寸烛。","念昔见教勤，绸缪均骨肉。","及今无所成，长大惟食粟。","读君黄楼赋，溢耳感丝竹。","蹈海始知深，秋水暂自足。","斯文道中丧，吊古堪恸哭。","勃兴得公家，万物困陵触。","声名载不朽，岂羡卿相禄。","琢雕穷乃工，未剥不为复。","嗟予空有心，资性本碌碌。","佳篇屡寄酬，珍赐比金玉。","隋珠照十乘，只报一鱼目。","反顾拙丹青，何由希画鹄。","黄华强再奏，取笑阳春曲。"],"title":"再寄子由"}
