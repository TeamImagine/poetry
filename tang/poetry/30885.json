{"author":"罗隐","id":30885,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["往年西谒谢玄晖，樽酒留欢醉始归。","曲槛柳浓莺未老，小园花煖蝶初飞。","喷香瑞兽金三尺，舞雪佳人玉一围。","今日乱罹寻不得，满蓑风雨钓鱼矶。"],"title":"寄前宣州窦常侍"}
