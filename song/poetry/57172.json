{"author":"梅尧臣","id":57172,"strains":["平仄仄平○仄平，○平○仄仄平平。","仄平平仄平平仄，○平仄仄○平平。","仄平平仄○仄仄，仄仄平平仄○平。","平平仄平仄○仄，平仄仄平○仄平。","仄平仄仄仄平○，○○仄仄仄平平。","仄仄仄○平仄仄，平平○仄平仄平。","仄平仄仄仄仄仄，平仄仄平平仄○。","仄平仄仄仄仄仄，○平仄仄平○平。","平仄平，仄仄平。","平平仄，仄仄平。"],"paragraphs":["京兆外郎称善书，当时相与集江都。","日书藤纸争持去，长钩细画如珊瑚。","自兹乖隔三十载，始驾吾乡别乘车。","吾乡素夸紫毫笔，因我又加苍鼠须。","最先赏爱杜丞相，中间喜用蔡君谟。","尔后仿传无限数，州符县板仍抹涂。","鼠虽可杀不易得，猫口夺之烦叱驱。","若君字大笔亦大，穿墉琐质无长胡。","君到官，治事余。","呼诸葛，试问渠。"],"title":"送杜君懿屯田通判宣州"}
