{"author":"王丘","id":45432,"strains":["仄仄平平平，平平仄仄平。","平○仄平仄，平仄仄平平。","仄仄平平仄，平平仄仄平。","仄○平仄仄，仄仄仄平○。","平仄平平仄，平平仄仄平。","仄平平仄仄，平仄仄平○。","仄仄仄平仄，平平仄○平。","仄平○平仄，平仄仄平平。","仄仄○仄仄，平平平仄平。"],"paragraphs":["德业蕴时宗，幽符梦象通。","台司计祈父，师律总元戎。","出入敷能政，谋猷体至公。","赠行光睿什，宴别感宸衷。","文炳高天曜，恩垂湛露融。","建牙之塞表，鸣鼓接云中。","策密鬼神秘，威成剑骑雄。","朔门正炎月，兵气已秋风。","肃杀从此始，方知胡运穷。"],"title":"奉和圣制送张尚书巡边"}
