{"author":"高适","id":2519,"strains":["仄仄平平仄，平平仄仄○。","仄平○仄仄，平仄仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，平平仄仄平。","仄平平仄仄，○仄仄平○。"],"paragraphs":["岭外资雄镇，朝端宠节旄。","月卿临幕府，星使出词曹。","海对羊城阔，山连象郡高。","风霜驱瘴疠，忠信涉波涛。","别恨随流水，交情脱宝刀。","有才无不适，行矣莫徒劳。"],"title":"送柴司户充刘卿判官之岭外"}
