{"author":"赵蕃","id":75038,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["东南名胜白蘋州，人物咸推故国刘。","往叹赋归何勇决，今观遗翰许风流。","远斋视我曾青眼，酒正今年成白头。","尚喜君家文墨事，到今三世未能休。"],"title":"蕃来湖州连与叔骥和叔明父叔宝相从又从和叔获见先给事遗墨辄赋二首  其一"}
