{"author":"温庭筠","id":26148,"strains":["平平○仄平平仄，仄仄仄仄仄平仄。","仄仄平平仄仄○，仄○平仄○平仄。","平平仄仄平平○，仄仄平平仄○仄。","仄仄○平仄○平，平平仄仄平平仄。","平平仄仄平平平，仄仄仄平平仄○。","仄仄平平仄平仄，平平○仄○平平。"],"paragraphs":["红丝穿露珠帘冷，百尺哑哑下纤绠。","远翠愁山入卧屏，两重云母空烘影。","凉簪坠发春眠重，玉兔煴香柳如梦。","锦叠空床委堕红，飔飔扫尾双金凤。","蜂喧蝶驻俱悠扬，柳拂赤栏纤草长。","觉后梨花委平绿，春风和雨吹池塘。"],"title":"春愁曲"}
