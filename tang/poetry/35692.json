{"author":"李洞","id":35692,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["竺庙邻钟震晓鸦，春阴盖石似仙家。","兰台架列排书目，顾渚香浮瀹茗花。","胶溜石松粘鹤氅，泉离冰井熨僧牙。","功成名著扁舟去，愁睹前题罩碧纱。"],"title":"和曹监春晴见寄"}
