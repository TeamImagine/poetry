{"author":"张伯玉","id":135639,"strains":["仄平平仄仄○平，仄平仄仄平平平。","平平仄仄平仄仄，仄仄平仄○平平。","仄平平仄平仄仄，仄仄平平平仄平。","平○仄仄仄平仄，仄仄仄平平仄平。"],"paragraphs":["海天东下越王州，碧城缭绕环山丘。","春晴紫翠堆绮屋，日暮烟雨藏朱楼。","禹祠花底金穴峻，贺老门前银汉秋。","何当独把钓竿手，笑拥一艘东去游。"],"title":"赠范吏部"}
