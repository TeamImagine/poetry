{"author":"曹勋","id":12795,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["丹地清江若有期，卜居仍俯小涟漪。","颇怜松竹无多地，祇顿琴书已近篱。","久雨不妨田要润，暂凉真与病相宜。","何当去此炎歊酷，日待风高脱叶时。"],"title":"赠闻人子进"}
