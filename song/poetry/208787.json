{"author":"吕南公","id":208787,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["茅屋分携但偶然，蟾光今已十回圆。","自存交分长长在，不用音书叠叠传。","无术入时犹是命，有身多病岂非天。","倦游已作南归计，只待槐梢沸早蝉。"],"title":"寄邓师厚二首  其一"}
