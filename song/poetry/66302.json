{"author":"楼钥","id":66302,"strains":["平平平仄平，平仄平平仄仄平。","仄○○平仄，仄仄仄平仄平仄。","○○仄平○仄仄，○仄仄仄仄○仄。","平平平仄平仄仄，仄平平仄○平仄。","平○仄仄仄平仄，平平仄仄仄平仄。","仄平仄仄平仄仄，仄仄平平平仄仄。","平仄仄仄平平仄平仄，仄平平平○仄仄。","仄仄平○仄仄平，仄仄平○仄○仄。"],"paragraphs":["东游登会稽，祇见兰亭不见碑。","北过中山府，欲访此碑不知处。","闲从故家看墨本，如此二者绝难遇。","曾经耶律毡裹去，至今胡虏犹知慕。","时将一二馈肤使，持归往往快先睹。","未知玉石真在否，要比江南终近古。","他日缚取呼韩作编户，勒铭归来过定武。","只问君王乞此碑，打向人间莫论数。"],"title":"题罗春伯所藏修禊序"}
