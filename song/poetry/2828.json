{"author":"宋庠","id":2828,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["君家酥酪弟兄贤，督府从军滞幕莲。","江上归音鱼失素，天边离思月成弦。","阮毫答记无遗草，楚赋悲秋有剩篇。","玉骨道风沈俊久，汉条新计会甘泉。"],"title":"寄武昌胡从事"}
