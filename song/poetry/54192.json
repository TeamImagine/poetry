{"author":"项安世","id":54192,"strains":["仄平平仄仄平平，仄仄平平仄仄平。","仄仄平平仄平仄，仄平平仄平平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["日西移幕看澄江，夜久回屏护烛光。","暗里微明认渔火，醉中时醒为荷香。","狂翻鹦鹉杯心绿，怒索蒲萄架底凉。","苦恨重云隔明月，嫦娥更在月中央。"],"title":"江月亭会饮次袁主管韵恼吴钤辖"}
