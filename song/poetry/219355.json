{"author":"晁说之","id":219355,"strains":["仄平仄仄平○○，仄仄仄平○仄平。","仄仄仄仄仄平仄，仄平平平平仄平。","平平平○平平仄，仄○仄○○平平。","仄仄平仄平平○，平平平仄平○○。","平平仄○仄仄仄，仄仄平平仄仄仄。","仄平平仄平仄仄，仄仄仄○平平平。","平平仄仄仄平仄，仄平仄仄平仄平。","平平平仄仄仄仄，平○平平平仄仄。","○平仄仄仄平平，仄仄平平仄平仄。"],"paragraphs":["四明白发船司空，喘息使君如不容。","自尔怕道四明守，问今何人休吓侬。","丹阳丞相苏公子，气和体正如家公。","坐令山水生清思，云南云北挥毫中。","江瑶海扇不入箸，肯以腥醎水驿供。","百家之产归一器，诏下扫除勤耕农。","皇威海外詟蛟蜃，丽人大舶安得通。","元年新政见此守，丞相苏公真有后。","过家上冢问阿兄，四海澄清眼明否。"],"title":"送苏季升出守明州"}
