{"author":"释德洪","id":227963,"strains":["仄平仄平仄，仄仄平仄仄。","平○平平仄，仄仄仄平仄。","仄仄平平○，仄仄平平仄。","仄平仄平平，仄仄仄平仄。","仄仄仄○仄，平仄仄仄仄。","平○仄仄○，仄仄平仄仄。","平平仄仄○，平仄仄○仄。","仄○仄平平，仄仄平仄仄。","仄仄平平平，○仄仄平仄。","仄平仄平平，平○仄仄仄。"],"paragraphs":["鼻端有余地，世议嗟迫窄。","君看阎夫子，广莫以为宅。","去宦游人间，面有无求色。","酒阑爱松风，醉眼眩红碧。","俊爽类王济，端复有马癖。","何当食万钱，四海蒙惠泽。","湘潭紫翠间，松下偶相逆。","袖中出新诗，苦语凉肺膈。","夜半来床前，且以慰穷厄。","岂真谪仙人，何其似太白。"],"title":"次韵题明白庵"}
