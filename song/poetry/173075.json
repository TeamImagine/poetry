{"author":"薛师心","id":173075,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["浮生踪迹似浮云，把酒论交对夕曛。","十载师门称畏友，一朝吏事诵神君。","口中高论人间少，名下宏词海内闻。","此会正当春色好，莫教邂逅手轻分。"],"title":"石头城遇卢明府丈"}
