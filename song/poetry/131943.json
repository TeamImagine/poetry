{"author":"萧立之","id":131943,"strains":["仄平仄仄仄○○，仄仄平仄平平平。","平平○仄平平○，平平仄仄仄平平。","仄平仄仄平○平，平○仄仄平平平。","仄○仄仄？仄平，仄平平仄仄平平。","平仄仄平仄，○仄仄平平。","平平平仄平，仄仄平仄○。","平平平仄平平仄，○仄仄平平仄仄。","平平仄仄仄平仄，仄仄仄平平仄仄。","仄仄仄仄○平○，平平○仄平平平。","仄平○仄平仄仄，平平仄平平仄平。","仄平○仄平平仄，○仄平平平仄○。","○平仄仄仄平平，平仄平平平仄仄。"],"paragraphs":["赠君白纻白且鲜，络绣机杼秋风前。","为君裁作山人衣，披云拂石弄潺湲。","赠君纸帐清且华，机绡水底溪工家。","夜深拥被蝴蝶床，满身明月卧芦花。","聊厚不为薄，中有故人心。","平生湖海交，讵得商浅深。","飞鸢亭下阑干雨，苍玉洞前斜日树。","诗来一镞箭锋直，直置本初何足数。","恨我不与柴桑期，多君且赋羌村诗。","细君迎笑儿女舞，床头酒香鸡鹜肥。","一城行色人催动，回首龙山烟翠重。","敲推不定起寻君，前度莓苔千里梦。"],"title":"送厚斋陈持正归括苍效山谷体有赠"}
