{"author":"李纲","id":244767,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["画栋翚飞瞰曲塘，主人情重启华觞。","月摇波影鳞鳞碧，风入荷花苒苒香。","散策幸陪终日适，开襟还喜十分凉。","天涯随分同清赏，何必南园作醉郷。"],"title":"王丰甫待制会宴湖亭"}
