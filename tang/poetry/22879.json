{"author":"李商隐","id":22879,"strains":["平仄平平○，仄平仄仄平。","平平平仄仄，仄仄仄平平。","平○○平仄，平○仄仄○。","仄○平？仄，平仄仄平平。","仄仄平平○，○平仄仄平。","平平仄平仄，平仄仄平○。","○仄平○仄，平○仄仄平。","仄平○仄仄，仄仄○平平。","仄仄○平仄，平平仄○平。","平平○仄仄，仄仄○平平。"],"paragraphs":["辰象森罗正，句陈翊卫宽。","鱼龙排百戏，剑佩俨千官。","城禁将开晚，宫深欲曙难。","月输移枍诣，仙路下栏干。","共贺高禖应，将陈寿酒欢。","金星压芒角，银汉转波澜。","王母来空阔，羲和上屈盘。","凤皇传诏旨，獬廌冠朝端。","造化中台座，威风上将坛。","甘泉犹望幸，早晚冠呼韩。"],"title":"谢往桂林至彤庭窃咏"}
