{"author":"杨天惠","id":212352,"strains":["平平仄仄仄，平仄仄平平。","平仄○平仄，平○仄仄○。","平○仄仄仄，仄仄仄平平。","仄仄平平仄，平○仄仄平。","平平仄平仄，仄仄仄平○。","仄仄平○仄，平平仄仄平。","仄平○仄仄，仄仄仄○平。","仄仄平平仄，○平仄仄平。","仄平平仄仄，○仄仄平平。","仄仄平平仄，平○仄仄平。","平平仄平仄，平仄仄平平。","仄仄○平仄，平○仄仄○。","平平仄平仄，仄仄仄平○。","仄仄○平仄，平平仄仄平。","平○仄平仄，平仄仄平平。","○仄平平仄，平平仄仄平。","○平仄平平，平仄仄平平。","仄○平平仄，平平平仄平。","平平○仄仄，仄仄仄平平。","仄仄仄平仄，○平仄仄平。"],"paragraphs":["平生阅巨丽，兹塔咤何雄。","因地如无地，平空不碍空。","宁从佛土徙，几历劫灰穷。","落趾鸡关北，明标玉垒东。","经营本龙象，负挽僦烟虹。","畚筑才驱石，觚棱欻倚风。","妙高分绝域，峻极倒中嵩。","已幻花台巧，并规鹫岭嵷。","仰窗平月殿，横级俯蛟宫。","未觉诸天隔，惟看一气融。","恒沙寸眸摄，多寡片心通。","澒洞遗凡界，虚疏彻外幪。","身边揖先圣，眼外洗尘雺。","井直参连壤，秦开汉拓功。","真乘对时出，休运与天崇。","缔构虽人力，扶持亦化工。","长生老西崦，诸葛死南隆。","但了熏香灺，姑储{叠毛}布筒。","狂歌留白日，醉舞属冥鸿。","莫漫百年事，空成一秃翁。"],"title":"次韵庞茶使郫县塔"}
