{"author":"释契嵩","id":68994,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["诗篇留落野人窗，又得虞卿璧一双。","怪似蛟龙出古水，清如日月浸秋江。","赓吟何止夸山泽，变雅终须系国邦。","为报诗家骁将道，雪阑休唱已心降。"],"title":"连得公济出山道中见示二篇鄙思枯涸奉和不暇且乞罢唱"}
