{"author":"黄庚","id":160502,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["乌帽斜欹白发侵，老来空忆旧登临。","一枝黄菊西风泪，数亩苍苔故国心。","梧颤秋声庭露冷，雁传寒信塞云深。","不须贳酒酬佳节，只把陶诗细细吟。"],"title":"九日客怀"}
