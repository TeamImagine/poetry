{"author":"宋无","id":167352,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翳日桤阴翠幄遮，葑围高下奕枰斜。","陂塘几曲浅深水，桃李一溪红白花。","赪尾自跳鱼放子，绿头相并鸭眠沙。","春郊景物堪图写，输与烟樵雨牧家。"],"title":"春日野步书田家"}
