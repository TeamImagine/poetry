{"author":"苏轼","id":195022,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["絮飞春减不成年，老境同乘下濑船。","蓝尾忽惊新火后，遨头要及浣花前。","山西老将诗无敌，洛下书生语更妍。","共向北山寻二士，画桡鼍鼓聒清眠。"],"title":"次韵刘景文周次元寒食同游西湖"}
