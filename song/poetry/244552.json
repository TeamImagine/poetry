{"author":"李纲","id":244552,"strains":["平平平仄平平平，仄仄平仄仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["华堂髙敞为思元，善政相望数百年。","册府声名秀群玉，海邦岩洞有叁天。","漫郎去久风流在，病客来临道里邅。","圣主中兴谁作颂，愿观老手笔如椽。"],"title":"元结尝经略容管王守作次山堂以思其人为赋此诗"}
