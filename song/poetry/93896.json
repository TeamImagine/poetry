{"author":"戴复古","id":93896,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["妙手能移造化功，壶中幻出九华峰。","山虽云小能栖凤，水不求深贵有龙。","事纪淮南千古胜，记成嘉泰八年冬。","先生不用赋招隠，办了功名访赤松。"],"title":"方孚若真□宅堂前池上作淮南小山题咏者甚多见其诗轴次韵"}
