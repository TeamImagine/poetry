{"author":"刘禹锡","id":1425,"strains":["仄仄平仄平，仄平平仄○。","仄仄仄平仄，○平平○○。","平仄仄平○，○平平平平。","平平仄平仄，仄仄仄仄平。","平仄仄平平，仄平平仄平。","○仄平平仄，仄平仄平平。","平平仄○平，平仄平仄平。","平平仄仄○，○仄平平平。","仄仄平平平，平平仄平平。","○仄平仄仄，平平仄平平。","平平平平仄，平仄仄平平。"],"paragraphs":["贾客无定游，所游惟利幷。","眩俗杂良苦，乘时知重轻。","心计析秋毫，摇钩侔悬衡。","锥刀既无弃，转化日已盈。","邀福祷波神，施财游化城。","妻约雕金钏，女垂贯珠缨。","高赀比封君，奇货通幸卿。","趋时鸷鸟思，藏镪盘龙形。","大艑浮通川，高楼次旗亭。","行止皆有乐，关梁似无征。","农夫何为者？辛苦事寒耕。"],"title":"相和歌辞 贾客词"}
