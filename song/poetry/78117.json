{"author":"许琮","id":78117,"strains":["仄仄平平仄仄平，平平仄仄仄平仄。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["古渡疏杨数树青，孤村细草冻还醒。","风光直欲催头白，樽酒何人肯放停。","小院腰肢今寂寂，天涯魂梦几冥冥。","闺中莫道长相忆，客路悲风彻夜听。"],"title":"阻风渡头见杨柳"}
