{"author":"苏辙","id":197080,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["黄河春涨入隋沟，往意随波日夜流。","万里寻山如野鹤，一身浮水似轻鸥。","湖风送客那论驿，岳寺留人暗度秋。","迟子北归来见我，携琴委曲记深幽。"],"title":"送道士杨见素南游"}
