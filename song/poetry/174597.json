{"author":"刘敞","id":174597,"strains":["平仄平平平，平平仄平仄。","仄平仄平仄，平仄仄仄仄。","平○仄○平，平平仄平仄。","平平仄平仄，仄仄○仄仄。","仄仄平仄仄，平平仄平仄。","○平仄仄仄，○仄仄仄仄。","仄仄平仄仄，○平平平仄。"],"paragraphs":["羁旅怀江湖，氛埃愿皋壤。","及兹已俱适，初意恨独往。","楼观涌参差，轩棂豁高爽。","清光见毛髪，众影兼俯仰。","昔者廊庙客，于兹濯尘网。","疏源不惮远，胜事日以广。","美矣流水意，当为知音赏。"],"title":"许州西湖"}
