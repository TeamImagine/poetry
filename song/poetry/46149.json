{"author":"梅尧臣","id":46149,"strains":["仄仄平仄仄，仄仄平仄平。","平仄仄○平，仄仄仄仄仄。","仄仄仄仄○，仄仄仄仄平。","仄平仄平仄，仄平仄平平。","仄仄仄仄仄，平平仄仄平。","仄仄仄仄仄，平平○仄平。","平平仄○仄，仄仄仄○平。","○仄仄仄仄，平仄仄仄平。","仄仄仄○仄，仄仄仄仄平。"],"paragraphs":["骥有千里足，不使千里驰。","人有抱长才，亦复不得施。","去去作守长，政化尚可为。","勿云海滨陋，岂无彼黔黎。","事举讼必简，安能忘酒卮。","水物错在俎，咸腥应自宜。","朐山日相对，亦莫厌其卑。","苍翠入画戟，浓淡若秀眉。","但向此中乐，用舍乃系时。"],"title":"送祖择之秘丞知海州"}
