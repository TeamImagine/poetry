{"author":"钱惟演","id":189033,"strains":["仄仄平平仄仄平，平平平仄仄○平。","仄平仄仄平平○，平仄○平仄仄○。","仄仄平平平仄仄，平平平仄仄平平。","平平仄仄平平仄，仄仄平平仄仄仄。"],"paragraphs":["冉冉光风泛紫兰，新声含怨日将残。","自怜伴雀成团扇，谁许迎秋集武冠。","委蜕亭皋随木叶，飞緌云表拂仙盘。","青葱玉树连金爵，不觉醯鸡竞羽翰。"],"title":"馆中新蝉"}
