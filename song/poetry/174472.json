{"author":"刘敞","id":174472,"strains":["仄平仄平仄，仄仄仄平平。","平平仄○仄，○仄仄平平。","仄仄平平平，平平仄平平。","平平仄仄仄，仄仄○○平。","仄平仄○○，○仄平平平。","平平仄平仄，仄仄仄平平。","仄平平仄○，平仄仄仄平。","仄平仄平仄，仄仄仄仄平。","仄仄平仄平，仄平平仄平。","仄仄平仄平，平平仄平平。","平平平仄仄，平仄仄仄平。","平仄仄平平，○仄平仄平。","仄仄仄平仄，○平仄平平。","仄○仄○仄，仄仄平平平。"],"paragraphs":["圣神绍先古，述作备新书。","微生滥中秘，重赐等诸儒。","日月明天文，龟龙粲河图。","精神骇耳目，黼藻贲泥涂。","发挥箧中藏，更得神宗初。","光华混新旧，笔墨肖锱铢。","幸生尧禹间，而见典与谟。","上为四方贺，善继古所无。","下窃私室荣，搢绅谁与俱。","汉史探会稽，周臣览昆墟。","萧条千万里，筋力固已劬。","而我独何人，荷宠安厥居。","受学庶无负，传家既多余。","愿从二三子，讲诵无时虚。"],"title":"恩赐御书呈同舍诸公"}
