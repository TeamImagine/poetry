{"author":"赵蕃","id":74986,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["君住潇湘作寓斋，赋归仍与是斋偕。","已知身世非真著，肯向功名怨寡谐。","雨后更无云在岭，晓来那有月当阶。","几思谈妙从人去，人事胡为苦好乖。"],"title":"寄题周霍丘寓斋"}
