{"author":"许及之","id":61148,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["清风元在钓台边，分派东嘉世有传。","教子以经无尽藏，活人为德不唐捐。","年登九九方开袠，心契三三即了禅。","寿得考终称善士，合将哀些表新阡。"],"title":"善士严明仲挽词"}
