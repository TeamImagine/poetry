{"author":"高文虎","id":56025,"strains":["仄仄仄平平，仄仄平○仄。","平平仄仄○，仄平仄仄仄。","平平仄仄仄，仄平平仄仄。","仄仄仄仄仄，平平平平仄。","平平仄平仄，平平○仄仄。","仄仄○平仄，仄平仄仄仄。","仄仄平仄平，平平仄仄仄。","仄仄仄平平，平○仄仄仄。","仄平仄○○，仄仄仄仄仄。","仄仄平平○，平仄平○仄。","平平仄仄平，仄仄平平仄。","○仄仄平平，仄仄平平仄。"],"paragraphs":["菊载种农经，不见诗三百。","周官叙鞠衣，一言仅可摘。","黄华纪吕令，落英餐楚客。","伯始饮得寿，桐君书探赜。","移根候萌动，需时当甲拆。","我羡柴桑里，敢希履道宅。","不种儿女花，朱朱与白白。","阅谱品虽多，求栽地恐窄。","揠苗助其长，抱瓮溉以泽。","朗咏黄为正，流播风传格。","寒香紫茁兰，晚节铜柯柏。","相继早梅芳，一笑巡檐索。"],"title":"种菊"}
