{"author":"蔡襄","id":135818,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["闻道春深多物华，遥怜春日思无涯。","烟涵树色相依好，山拥溪流一带斜。","休问主人先看竹，只随渔叟便逢花。","凭谁画得当时境，持去江南细与夸。"],"title":"闻福昌院春日一川花卉最盛  其一"}
