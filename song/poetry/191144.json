{"author":"韦骧","id":191144,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平平仄平。"],"paragraphs":["着处山川秀可娱，何妨投隙数驱车。","韶华已过三分一，岁律才经半月余。","北海樽罍虽自满，东阳篇咏不宜疏。","惟愁南国春多雨，谁把繁阴为扫除。"],"title":"又和"}
