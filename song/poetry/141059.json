{"author":"许月卿","id":141059,"strains":["仄仄仄平仄，平○平仄平。","平平○仄仄，平仄仄○平。","○仄○平仄，平平仄仄平。","仄○○○仄，仄仄仄平平。","仄仄仄仄仄，平平仄仄○。","平平平仄仄，仄仄仄平平。","仄仄平平仄，○平平仄平。","平平仄平仄，仄仄仄仄平。","仄仄平平仄，仄平平仄平。","仄平平仄仄，平仄仄○平。","仄○平○仄，○平平仄平。"],"paragraphs":["畏爱盾衰日，清和夷惠风。","仁何如管仲，恩罔极王通。","王必三微谨，天为一大公。","五行应过眼，万字佛头胸。","治国运掌上，经书满腹中。","凭栏心尚壮，引镜鬓俄翁。","锡屈天生德，教咸黄览忠。","齐夷靡瞻骋，内外诅万讧。","一酌泉流浊，四知囊匮丰。","咏觞聊畅叙，羹水辨和同。","不当陈三价，难逃黄九穷。"],"title":"暮春联句九首  其二"}
