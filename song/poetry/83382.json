{"author":"陈文蔚","id":83382,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["圣世宗儒重设科，名公硕德总搜罗。","近年底事摧颓甚，士气都缘斲丧多。","忧世情词常恳恻，喜君事业久研磨。","不才但有山林兴，洗耳专听奏凯歌。"],"title":"送叶味道赴南宫"}
