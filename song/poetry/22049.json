{"author":"王十朋","id":22049,"strains":["仄仄平仄平，平仄仄平平。","平○仄平仄，仄仄仄仄平。","仄平平○平，平仄平仄平。","平○仄仄平，仄仄平仄平。","仄仄仄仄仄，平仄仄平平。","○○仄平仄，○仄○平平。","平○仄○平，平仄平仄平。","仄仄仄○平，仄仄仄仄平。","仄仄平仄平，仄仄仄平平。","平平平仄仄，平仄○平平。"],"paragraphs":["昔在康定初，元昊叛西陲。","朝廷起韩范，节制阃外师。","二公人中龙，材略超等夷。","匈中百万兵，对面千里机。","不比大老子，而令虏能欺。","深期复灵夏，重勒燕然碑。","军中果兴谣，西贼心胆隳。","逆节遂称臣，战士解甲归。","社稷安泰山，四海绝疮痍。","堂堂宁复有，为作思贤诗。"],"title":"观国朝故事  其二"}
