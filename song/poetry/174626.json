{"author":"刘敞","id":174626,"strains":["仄仄平仄仄，仄仄○仄平。","平○仄仄仄，仄平仄仄平。","仄仄仄仄仄，仄平仄平平。","？仄平平平，仄○仄平平。","平仄仄仄仄，仄仄仄仄平。","平仄仄平平，仄平○平平。","仄仄平平仄，仄平平仄平。","平仄仄仄平，仄○仄仄平。","平仄○仄仄，？平仄仄平。","仄平仄仄○，平仄平○平。"],"paragraphs":["旱久沟畎废，忽雨浸我庐。","晨兴不及屦，出门自手锄。","一直复一曲，水流若江湖。","蚯蚓为蛟龙，蚁封即丘墟。","生理避燥湿，一室足有余。","人事戒偷安，未能轻须臾。","岂恨规摹小，所伤筋力劬。","衰疾实使然，不胜一匹雏。","伊昔论五帝，毎嫌尽信书。","及兹始欲叹，微禹吾其鱼。"],"title":"治渠"}
