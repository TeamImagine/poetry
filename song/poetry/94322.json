{"author":"张弋","id":94322,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["卷上芳名旧所知，见君还恨识君迟。","数茎短发沾霜白，一叶扁舟触浪危。","问遍菊名因作谱，画将兰本要求诗。","向南郡邑多经过，楚士能狂更有谁。"],"title":"赠沈庄可"}
