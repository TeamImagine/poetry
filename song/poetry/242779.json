{"author":"李纲","id":242779,"strains":["平平仄仄平仄○，仄○仄仄○平平。","平平仄仄仄平仄，平仄仄仄○平平。","仄○仄仄仄平仄，平仄平平平仄仄。","仄平仄仄仄平○，仄○○平平仄仄。","仄○仄平平仄平，平平仄仄平平平。","仄○仄仄仄仄仄，平平仄仄平平○。","平平仄仄平平仄，仄仄平平仄平仄。","平平○仄仄平平，仄仄平平○仄仄。"],"paragraphs":["鸿沟已画天下分，汉王未肯空回军。","诸侯大会壁垓下，戈甲耀日如屯云。","夜闻四面楚歌起，天命人心知去已。","拔山盖世霸图空，却叹当时骓不逝。","帐中美人身姓虞，悲歌起饮聊踟蹰。","数行泪下竟别去，仓皇不得同驰驱。","明眸皓齿为黄土，草木含愁照今古。","依然听曲自低昂，岂忆平生离别苦。"],"title":"垓下"}
