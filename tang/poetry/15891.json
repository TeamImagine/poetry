{"author":"白居易","id":15891,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["凭高望远思悠哉，晚上江亭夜未回。","日欲没时红浪沸，月初生处白烟开。","辞枝雪蘂将春去，满镊霜毛送老来。","争敢三年作归计，心知不及贾生才。"],"title":"江亭夕望"}
