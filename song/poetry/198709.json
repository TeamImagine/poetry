{"author":"苏辙","id":198709,"strains":["平平仄仄平，○○平仄仄。","平平仄○○，平平仄平仄。","仄平平仄仄，仄仄仄平仄。","仄平平仄平，平仄平平仄。","仄平平仄仄，仄仄○○仄。","平平○○○，仄仄平仄仄。","仄平平平○，○○平平仄。","仄仄○仄平，平平仄平仄。","仄仄平仄平，平平仄○仄。","平○仄仄仄，○平仄仄仄。","平○仄平平，仄仄仄仄仄。","仄平仄平仄，仄○仄平仄。","仄仄仄平平，平平仄平仄。","○○平○仄，仄仄仄○仄。"],"paragraphs":["能公住岭南，正观呼不起。","忠公客中禁，朝恩不为累。","道人无净秽，所遇忘嗔喜。","悟公清净人，心厌纷华地。","慧林虚法席，去有迟迟意。","投身淤泥中，佛法何处是。","引身山林间，过患差无几。","力小难自欺，心安似无愧。","悟世常失人，违心辄丧己。","徐行勿与较，乘流得坎止。","君看净因揩，志以直自遂。","杀身竟何益，犯难岂为智。","去住本由天，毋求亦无避。","相期明且哲，大雅亦如此。"],"title":"悟老住慧林"}
