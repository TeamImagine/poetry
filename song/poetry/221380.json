{"author":"释智圆","id":221380,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["威仪闲淡许谁同，苔径依然绝履踪。","霜井滤泉浸晓色，雪房欹枕梦诸峰。","寒生静榻吟中月，冷答平湖讲次钟。","尽日冥心忆高趣，三生行止道生松。"],"title":"寄赠子正律师"}
