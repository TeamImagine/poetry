{"author":"萧立之","id":132192,"strains":["平仄平平仄仄平，平平仄仄仄平平。","平平平仄仄平仄，平仄平平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["曾剔寒灯读奏篇，先生有胆大如天。","忠言流落古无此，佳士行藏今偶然。","诸老与公扶一世，十图为世作千年。","向来魂梦江闽隔，信有三生问字缘。"],"title":"送吕秘书中归清凉二首  其一"}
