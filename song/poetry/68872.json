{"author":"文彦博","id":68872,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["朝路相从三纪余，更陪国论对钧枢。","康时远术推贤业，造膝嘉猷协帝俞。","盘结方资庖刃解，旱干犹望傅霖苏。","寝门遽有人琴叹，老伴调零道转孤。"],"title":"司马赠太傅康国韩公挽词  其一"}
