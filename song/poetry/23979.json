{"author":"王十朋","id":23979,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，平仄仄平平仄平。","仄仄仄平平仄仄，平平仄仄仄平平。"],"paragraphs":["雨中前日过苏端，又欲移厨就稍宽。","古榭有风聊可共，衰颜得酒定须丹。","谪仙醉后句尤劲，东野老来诗更寒。","继取洛中真率会，他年要作画图看。"],"title":"提舶欲移厨过云榭示诗次韵"}
