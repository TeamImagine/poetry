{"author":"范纯仁","id":184548,"strains":["平仄平平仄，仄平仄仄平。","平平○平平，平平平仄平。","○○仄仄平，平仄○平平。","仄○平仄平，仄仄平○平。","仄平仄平仄，仄仄○仄平。","平仄仄○○，仄仄平平平。","仄仄仄仄平，○仄平平平。","平仄仄仄仄，仄○仄仄平。","平平仄平平，平仄平平○。","平平平○平，○仄平平平。","平平平仄平，仄○平平○。","仄仄仄仄仄，仄仄仄仄平。","平仄仄仄仄，平仄平平平。","平平仄仄仄，平仄○平平。"],"paragraphs":["吾友明知士，结庐汝水边。","名亭号休心，休心师昔贤。","将期一寸诚，悠久如青天。","我闻人最灵，至性初纯全。","吉凶以情变，善恶缘习迁。","湍水决其防，放荡无由还。","所以古圣师，三绝穷韦编。","曾子善守约，孟轲养浩然。","皆能保诚明，千载光华传。","夫君真其徒，坟史尤精研。","恬然安粹灵，外虑何由牵。","进退固有道，用舍岂必专。","丘疾不俟祷，颜乐无穷年。","宁同避俗者，身迹空拘挛。"],"title":"休心亭"}
