{"author":"寒山","id":39511,"strains":["平平○平仄，平仄仄仄平。","仄仄平平仄，平平○○平。","平○平平仄，仄仄平仄平。","仄平仄平仄，○平仄仄平。","平仄平仄○，仄仄仄仄仄。","平仄平○平，仄仄仄平仄。","仄○仄仄仄，仄仄仄平仄。"],"paragraphs":["心高如山岳，人我不伏人。","解讲围陀典，能谈三教文。","心中无惭愧，破戒违律文。","自言上人法，称为第一人。","愚者皆赞叹，智者抚掌笑。","阳焰虚空花，岂得免生老。","不如百不解，静坐绝忧恼。"],"title":"诗三百三首 二百三十"}
