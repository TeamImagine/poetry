{"author":"刘克庄","id":110819,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["一春风雨郡斋寒，荒了麻姑老子坛。","吏抱文书排闼至，客携诗卷退衙看。","愁来镜里丝难染，老去胸中锦已残。","若棹扁舟见安道，为言岁晚习申韩。"],"title":"送徐鼎夫用庐陵通守博士戴文韵"}
