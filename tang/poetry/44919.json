{"author":"吕岩","id":44919,"strains":["○仄平平，仄平平平仄，平仄平平。","平平平仄仄仄，平仄平平。","平平仄仄，平○平，平仄平平。","平平仄，平○仄仄，平平○仄平平。","平平仄平○仄，仄仄平平仄，平仄平平。","平平仄平仄仄，仄仄平平。","平平平仄，平平○，仄仄○平。","○仄仄，仄平平仄，平平仄仄平平。"],"paragraphs":["横笛声沉，倚危楼红日，江转天斜。","黄尘边火澒洞，何处吾家。","胎禽怨夜，来乘风，玄露丹霞。","先生笑，飞空一剑，东风犹自天涯。","情知道山中好，早翠嚣含隐，瑶草新芽。","青溪故人信断，梦[逐]飙车。","乾坤星火，归来了，煮石煎沙。","回首处，幅巾蒲帐，云边独是桃花。"],"title":"汉宫春"}
