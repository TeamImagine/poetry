{"author":"苏辙","id":198695,"strains":["平平仄仄仄，平仄平平○。","仄仄仄平仄，平平仄仄平。","平平○仄仄，仄仄仄平平。","平仄仄○平，仄○仄仄平。","平平仄○仄，平仄仄仄平。","平仄平仄平，仄仄平平平。","平平平平平，仄仄仄仄平。","平平仄○仄，仄○平○平。"],"paragraphs":["冬储久未办，佳雪为人留。","谷豆入高廪，薪蒸转十辀。","纷纷了岁事，闵闵念农畴。","家有二顷田，一顷种米麰。","风声夜中变，飞霰晓未休。","粗毕今岁寒，复免来年忧。","天公知人心，未祷得所求。","倾瓢有遗酌，起和田中讴。"],"title":"腊雪次迟韵"}
