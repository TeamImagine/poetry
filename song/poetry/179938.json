{"author":"王安石","id":179938,"strains":["平仄仄平平，仄仄仄平仄。","平仄仄仄平，平平仄平仄。","平○仄平仄，仄○平平仄。","仄平平仄平，仄仄平仄仄。","仄平平平平，平仄仄仄仄。","平平平仄仄，仄仄平平仄。","平平仄平仄，仄仄○平仄。","仄平仄平○，仄仄○平仄。","○平仄平仄，○仄仄仄仄。","平平仄○仄，平仄平平○。","仄○平仄平，仄仄仄平仄。","○平平仄○，○仄仄平仄。"],"paragraphs":["咨予乏时才，始愿乃丘壑。","强走十五年，朱颜已非昨。","低回大梁下，屡叹风沙恶。","所欣同舍郎，诱我文义博。","古声无慆淫，真味有淡泊。","追攀风月久，貌简非心略。","君恩忽推徙，所望颇乖错。","尚怜得经过，未比参辰各。","留连惜余景，从子至日落。","明灯照亲友，环坐倾杯杓。","别离宽后悲，笑语尽今乐。","论诗知不如，兴至亦同作。"],"title":"冲卿席上得作字"}
