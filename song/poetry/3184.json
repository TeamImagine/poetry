{"author":"陈与义","id":3184,"strains":["平仄仄仄平平仄平仄仄，○仄○平仄仄仄。","仄○平平平仄○，平平仄仄平仄仄。","仄平平平仄仄仄，平○仄仄平仄仄。","仄○仄仄仄平平，平仄仄平平仄仄。","平○仄仄平○仄，平仄仄平○仄仄。","○平平仄仄平平，仄仄仄平○仄仄。","平平平平○仄○，仄平平仄平仄仄。","平平仄仄平仄平，仄仄平平仄仄仄。"],"paragraphs":["君不见领军家有鞋一屋，相国藏椒八百斛。","士患饥寒求免患，痴儿已足忧不足。","伯龙平生受鬼笑，无钱可使宜见渎。","但当与作谪仙诗，聊复使渠终夜哭。","诗中有味甜如蜜，佳处一哦三鼓腹。","空肠时作不平鸣，却恨忍饥犹未熟。","冰壶先生当立传，木奴鱼婢何足录。","颜生狡狯还可怜，晚食由来未忘肉。"],"title":"食虀"}
