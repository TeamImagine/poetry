{"author":"则天皇后","id":259,"strains":["平平平○仄，仄仄仄平平。","平仄平平仄，平平仄○平。","仄平○仄仄，仄仄仄平平。","平平仄平仄，平仄仄平○。","仄○○○仄，平○仄仄平。","仄仄平平仄，平平平仄平。","平平平仄仄，平仄仄平平。","仄仄平平仄，平平仄仄平。","平○○仄仄，平仄仄平平。","平平仄仄仄，仄仄仄平平。"],"paragraphs":["陪銮游禁苑，侍赏出兰闱。","云偃攒峰盖，霞低插浪旗。","日宫疏涧户，月殿启岩扉。","金轮转金地，香阁曳香衣。","铎吟轻吹发，幡摇薄雾霏。","昔遇焚芝火，山红连野飞。","花台无半影，莲塔有全辉。","实赖能仁力，攸资善世威。","慈缘兴福绪，于此罄归依。","风枝不可静，泣血竟何追。"],"title":"从驾幸少林寺"}
