{"author":"陈洙","id":146201,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["清晓扪萝踏岭云，寒风飞溜湿衣巾。","上攀霄汉无多地，直视城闉几点尘。","古木半阴藏宿雾，山禽相语厌游人。","明年更补闽中吏，来看桃花烂漫春。"],"title":"游云际山"}
