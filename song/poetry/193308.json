{"author":"马存","id":193308,"strains":["平仄仄○仄仄仄，平○仄仄平平平。","平○平仄平平平，仄平仄仄平平平。","平平仄仄平平仄，平平仄仄平平仄。","仄平平仄仄仄平，平仄平○仄平仄。","仄仄仄仄仄平平，○仄平仄○平平。","平平○仄○，平○○平平。","平平仄仄平平平，平○仄仄平平平。","仄仄仄平仄，○仄平平仄。","仄仄仄平平仄平，○仄平平仄○仄。","仄平仄仄平平平，仄仄平平○平仄。"],"paragraphs":["亭上十分绿醑酒，盘中一箸黄金鸡。","沧溟东角邀姮娥，水轮碾上青琉璃。","天风洒扫浮云没，千岩万壑琼瑶窟。","桂花飞影入盏来，倾下胸中照清骨。","玉兔𢭏药与谁餐，且与豪客留朱颜。","朱颜如可留，恩重如丘山。","为君杀却虾蟆精，腰间老剑光芒寒。","举酒劝明月，听我歌声发。","照见古人多少愁，更与今人照离别。","我曹自是高阳徒，肯学群儿叹圆缺。"],"title":"邀月亭"}
