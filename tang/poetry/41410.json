{"author":"齐己","id":41410,"strains":["仄平○仄仄，仄仄仄○○。","仄仄平平仄，仄平平仄平。","仄平平仄仄，平仄○平平。","仄仄平平仄，平平仄仄平。","仄平平仄仄，○仄仄平平。","○仄平平仄，平平仄仄平。"],"paragraphs":["我来深处坐，剩觉有吟思。","忽似潇湘岸，欲生风雨时。","冷烟蒙古屋，干箨堕秋墀。","径熟因频入，身闲得遍欹。","踏多鞭节损，题乱粉痕隳。","犹见前山叠，微茫隔短篱。"],"title":"竹里作六韵"}
