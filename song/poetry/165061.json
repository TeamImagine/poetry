{"author":"罗升","id":165061,"strains":["仄平平平○，平○仄仄仄。","仄仄仄仄平，平平仄平仄。","仄仄○平平，仄仄仄平○。","平○仄平平，平仄仄平仄。","仄仄平仄平，平平仄仄仄。","平平仄仄仄，平仄平平仄。","平平仄仄仄，仄仄平仄仄。","仄平仄仄仄，仄仄○仄仄。","平平仄○仄，平仄仄仄仄。","仄仄平平平，平平仄○仄。"],"paragraphs":["古樟蟠山间，垂荫翳我里。","岁久或反常，村童祭为鬼。","大穴藏精灵，小隙窜蛇虺。","尝闻有惊霆，搜抉破根柢。","竹我君子徒，冰霜凛在齿。","胡为事钻刺，蟠屈嵚岩里。","乾坤亦广大，朽木何足恃。","托身一失所，万水难复洗。","松梅各相吊，为我二友耻。","去去非吾徒，偷生不如死。"],"title":"道傍古樟有竹附焉可发一叹"}
