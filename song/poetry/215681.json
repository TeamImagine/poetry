{"author":"张耒","id":215681,"strains":["仄仄○，平○仄仄仄。","仄平仄仄仄平平，仄仄仄平平仄仄。","仄平仄○平仄平，平平仄仄平平平。","仄平平仄仄仄仄，仄平平仄平平平。","仄仄平平仄平仄，仄仄○○○○仄。","仄平仄仄仄平平，仄仄仄平○仄仄。","平平仄仄平平仄，平平○仄平平仄。","仄仄平平仄仄平，○平平仄○○仄。"],"paragraphs":["远别离，明当入蜀去。","酒酣日落客心惊，起与仆夫先议路。","引车在庭牛在槽，桐枝袅袅秋风豪。","别情惆怅气不下，酒觞翻污麒麟袍。","缓缓清歌慰幽独，不惜更长更烧烛。","赠君发上古搔头，莫易此心如此玉。","平生每笑花飞片，东家吹落西家怨。","但得归时似别时，相知何必长相见。"],"title":"远别离"}
