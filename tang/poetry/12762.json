{"author":"卢照邻","id":12762,"strains":["平仄仄平仄，平仄仄平平。","平平仄仄○，仄仄平仄平。","仄平仄仄仄，仄仄仄平平。","平平平平仄，平平仄仄平。","仄仄仄平仄，仄○平仄平。","仄平○仄平，平仄○仄平。","平平仄平仄，平仄平仄平。","仄平仄○平，○仄平仄平。","平平仄仄仄，仄平平平平。","仄仄平仄仄，仄平平平平。"],"paragraphs":["公业负奇志，交结尽才雄。","良田四百顷，所食常不充。","一为侍御史，慷慨说何公。","何公何为败，吾谋适不同。","仲颕恣残忍，废兴良在躬。","死人如乱麻，天子如转蓬。","干戈及黄屋，荆棘生紫宫。","郑生运其谋，将以清国戎。","时来命不遂，脱身归山东。","凛凛千载下，穆然怀春风。"],"title":"咏史四首 三"}
