{"author":"皇甫冉","id":5235,"strains":["平平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","平仄平平仄，○平仄仄平。","平平仄仄仄，平仄仄平平。"],"paragraphs":["江南成久客，门馆日萧条。","惟有图书在，多伤鬓发凋。","诸生陪讲诵，稚子给渔樵。","虚室寒灯静，空堦落叶飘。","沧洲自有趣，谁道隐须招。"],"title":"夜集张諲所居"}
