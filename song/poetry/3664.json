{"author":"陈与义","id":3664,"strains":["仄仄平仄仄，仄平平仄仄。","仄平仄仄平，仄平仄平平。","仄○仄平平，仄○平仄仄。","仄平平仄仄，仄仄平仄平。","仄平平平仄，仄仄平平平。","○○平○平，仄仄仄仄平。","○仄仄平平，平平仄○平。","○仄平平仄，仄仄仄仄○。","仄平仄平平，仄仄仄仄平。","仄平仄平仄，○仄仄平平。","仄仄平平仄，仄平仄○○。"],"paragraphs":["转路山突兀，众山之所望。","懒融不下山，揖山会虚堂。","大空出盘嬉，小空时侍傍。","我游瞻铁凤，力尽随木羊。","石窗非人世，意欲凌风翔。","巉巉窗中人，出定发有霜。","过眼几浮烟，关身一禅床。","教我安心法，入鸟不乱行。","似知使君尊，起炷柏子香。","陇云亦堪寄，分作我归装。","好在窗前竹，伴师老苍苍。"],"title":"游岘山次韵三首  其三"}
