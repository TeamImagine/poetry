{"author":"王洋","id":251514,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["君王劝驾一轻舟，赐履西江饱胜游。","井邑诗书今化鲁，春秋盟会不书邹。","诗中侯印知无分，笔下尊拳勿太遒。","快读新章与神会，蠧关门掩梦经邱。"],"title":"伯氏临江使君寄芗林次韵  其二"}
