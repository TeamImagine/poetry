{"author":"吴芾","id":17870,"strains":["○○仄仄平，平平平仄仄。","仄平仄仄平，○仄平仄仄。","仄平仄平平，平仄○平仄。","平仄仄平平，平仄平平仄。","仄仄平仄平，仄仄平平仄。","仄仄仄平平，仄仄仄平仄。","仄平○○平，仄仄平平仄。","仄平仄平平，仄仄仄平仄。","仄仄仄平平，仄仄仄平仄。","仄仄仄平平，仄仄○○仄。"],"paragraphs":["相从四十年，于今成二老。","向来苦宦游，颇恨归不早。","我家枕湖山，仿佛如蓬岛。","今始得归来，方喜开怀抱。","复值君诞辰，满目春光好。","幸有酒千锺，足可共倾倒。","要须且沈酣，莫被闲愁恼。","我方务清虚，志不在金宝。","亦复戒浮华，意岂在花草。","但愿享遐龄，白首长相保。"],"title":"家人生朝"}
