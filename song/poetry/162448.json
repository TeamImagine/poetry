{"author":"丘葵","id":162448,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["历尽风霜不受埃，始知渠是岁寒材。","孤芳独洁无由俗，百卉争娇未敢开。","江驿倾欹留月伴，雪山凝沍带春来。","樗翁忘了桂花白，误道柴桑不咏梅。"],"title":"梅"}
