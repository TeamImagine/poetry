{"author":"韦骧","id":191026,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["轻轺晓过赤崖潭，莫讶凝眸涉再三。","百丈澄澜连底见，千寻翠壁与天参。","钓丝森蔚迷芳岸，鹅管参差滴秀岩。","胜概心藏俟能画，肯教凡笔谩镌镵。"],"title":"过赤崖潭"}
