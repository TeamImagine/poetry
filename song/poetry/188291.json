{"author":"魏野","id":188291,"strains":["仄仄○平平，○平仄仄○。","平平○仄仄，仄仄仄平平。","仄仄○平○，○○仄平平。","仄平○仄仄，平仄仄平平。","仄仄平平仄，平平仄仄平。","平平平○仄，平仄仄平○。","仄仄平平仄，○平仄仄平。","平平平仄仄，平○仄平○。","仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["祖德相门阑，分符众比难。","忧民如有病，见客似无官。","地镇三秦重，衙当二华寒。","道心轻仗钺，诗性鄙登坛。","佐幕多名士，开筵少俗欢。","星连蒲分野，河带渭波澜。","劝课耕初动，行香漏未残。","书容吾道借，琴听越僧弹。","拜敕风鸣珮，朝元露湿冠。","皇恩终锡马，清梦必骖鸾。","报国嫌言利，修真笑炼丹。","高碑人待立，此咏愿同刊。"],"title":"上左冯陈使君"}
