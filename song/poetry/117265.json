{"author":"释元肇","id":117265,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["壮岁无心预祖图，莫年卜筑伴林逋。","闲名已在羲皇上，诗句曾将岛可奴。","尚想风流悲断柳，更无人共致生刍。","自怜淮海飘零客，也向春风听鹧鸪。"],"title":"过无怀故庐"}
