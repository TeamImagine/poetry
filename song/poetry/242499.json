{"author":"李纲","id":242499,"strains":["仄仄平平仄仄平，仄平仄仄仄平平。","仄平仄仄平平仄，平仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["鄙陋安能到古人，寸心潜格武夷君。","誓辞叱散蛮溪雾，诗句驱开衡岳云。","忠谠自应惭吏部，精诚何敢并将军。","氛霾卷尽留残雪，妆点峰峦意更勤。"],"title":"自入闽境值雪默祷武夷君游山日雪霁有感"}
