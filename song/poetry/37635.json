{"author":"陆游","id":37635,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["聚落萧条古埭东，芦藩蓬户卧衰翁。","井桐叶尽新霜后，衣杵声繁夕照中。","身似败棋难复振，心如病木已中空。","村醪酸涩君无笑，也解灯前作脸红。"],"title":"秋晚"}
