{"author":"司马承祯","id":42225,"strains":["平仄仄平仄仄平，平平仄平平平平。","平平平平仄仄平，仄仄仄平仄仄平。","仄平平平仄仄仄，平平平平○仄仄。","仄仄○平平仄平，平仄○平○平仄。"],"paragraphs":["时既暮兮节欲春，山林寂兮怀幽人。","登奇峰兮望白云，怅缅邈兮象欲纷。","白云悠悠去不返，寒风飕飕吹日晚。","不见其人谁与言，归坐弹琴思逾远。"],"title":"荅宋之问"}
