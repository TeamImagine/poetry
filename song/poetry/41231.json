{"author":"陆游","id":41231,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老子山行肯遽回，直穿荦确上崔嵬。","未夸脚力如平昔，且喜眉头得暂开。","庙后故梁龙化去，山前遗箭鹤衔来。","囊钱已尽君无笑，草草犹能把一杯。"],"title":"自九里平水至云门陶山历龙瑞禹祠而归凡四日八首  其四"}
