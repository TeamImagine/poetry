{"author":"陆游","id":33611,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["古寺闲房闭寂寥，几年耽酒负公朝。","青山是处可埋骨，白发向人羞折腰。","末路自悲终老蜀，少年常愿从征辽。","醉来挟箭西郊去，极目寒芜雉兔骄。"],"title":"醉中出西门偶书"}
