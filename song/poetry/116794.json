{"author":"盛世忠","id":116794,"strains":["仄平仄仄○平平，仄仄仄仄仄仄平。","平平仄仄仄平仄，仄○平平平平平。","平平仄仄仄平仄，仄仄平仄○平平。","仄平仄仄仄仄仄，平仄仄仄仄仄平。","仄○仄仄仄仄仄，仄仄仄仄平平平。","仄平○平仄仄仄，仄仄平平平仄平。"],"paragraphs":["有人尺锦长安来，远寄宝匣手自开。","红云紫气灿虚室，铗中青蛇鳞生苔。","诚携掌握一挥动，瞬息天地兴风雷。","少年志气老益壮，惟愿圣诏下九垓。","厩中我有汗血马，与汝直北清氛埃。","丈夫当为国雪耻，笑指经生真不才。"],"title":"胡苇航寄古剑"}
