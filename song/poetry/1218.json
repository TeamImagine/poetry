{"author":"孙迈","id":1218,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["浔阳风景接洪都，传说胡君四世居。","诗句满朝皆诵咏，君王旌孝表门闾。","数闻过客谈多惠，几欲凭僧去借书。","若把公卿名刻石，共瞻驷马慕相如。"],"title":"题义门胡氏华林书院"}
