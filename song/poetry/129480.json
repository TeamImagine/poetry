{"author":"李曾伯","id":129480,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["天教管领众山来，笋立平章翠作堆。","上马休怜翁矍铄，酌罍聊赋彼崔嵬。","楼高苍桂奇观列，人对黄花逸兴催。","公退呼儿同徙倚，卷舒风月等浮埃。"],"title":"登湘南楼和方孚若韵"}
