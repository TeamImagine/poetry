{"author":"虞兟","id":140342,"strains":["平仄平平仄仄平，仄平平仄仄平平。","仄平平仄仄平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["儒雅从来说雉山，抱琴何幸预荣观。","六人同榜昔犹有，一邑三魁今所难。","方喜棘闱连鹗荐，又欣碧海起鹏抟。","联科甲第应余事，须把声名久远看。"],"title":"鹿鸣宴"}
