{"author":"杜甫","id":3059,"strains":["仄平平仄仄，平平仄平平。","平仄平平仄，平平○仄平。","平平仄平仄，仄仄仄平平。","○仄平平仄，平平仄仄○。","仄平平仄仄，仄仄仄平平。","仄仄平平仄，平平仄仄平。","平平平○仄，平仄仄平平。","平仄○平仄，仄平平○平。"],"paragraphs":["去凭游客寄，来为附家书。","今日知消息，他乡且旧居。","熊儿幸无恙，骥子最怜渠。","临老羁孤极，伤时会合疏。","二毛趋帐殿，一命侍鸾舆。","北阙妖氛满，西郊白露初。","凉风新过雁，秋雨欲生鱼。","农事空山里，眷言终荷锄。"],"title":"得家书"}
