{"author":"方回","id":147526,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["南寒稍近折绵天，葵荠争承小雨怜。","冻合远峰应有雪，炊残荒市更无烟。","未妨夜画炉中箸，何苦晨呵袖里鞭。","人事好乖行路恶，政应委顺付怡然。"],"title":"用前韵改一二语自释"}
