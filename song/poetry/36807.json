{"author":"陆游","id":36807,"strains":["仄仄平平平仄仄，仄平仄仄仄平平。","平平仄仄仄平仄，平仄平平仄仄平。","仄仄平平仄仄仄，平平仄仄仄平平。","平平平仄平平仄，仄仄平平仄仄平。"],"paragraphs":["雨后梅花无复在，老来酒盏顿成疏。","身如海燕不逢社，家似瓜牛仅有庐。","短发垂肩懒中散，深居谢客病相如。","从今何以消长日，剩种芭蕉学草书。"],"title":"幽兴"}
