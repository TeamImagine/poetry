{"author":"李郢","id":26869,"strains":["仄平平仄平平仄，平仄平平○○平。","平仄○○○仄仄，平平仄仄仄平平。","平平仄仄平○仄，仄仄平平仄仄平。","平仄仄○○仄仄，仄平平仄仄平平。","平平仄仄仄○仄，平仄平平仄仄平。","平仄平平仄平仄，仄平平仄仄平○。"],"paragraphs":["一阳生后阴飙竭，湖上层冰看折时。","云母扇摇当殿色，珊瑚树碎满盘枝。","斜汀藻动鱼应觉，极浦波生雁未知。","山影浅中留瓦砾，日光寒外送涟漪。","崖崩苇岸纵横散，篙蹙兰舟片段随。","曾向黄河望冲激，大鹏飞起雪风吹。"],"title":"冬至后西湖泛舟看断冰偶成长句"}
