{"author":"何梦桂","id":151728,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["病鹤衰翎叹折伤，惟余芝草疗饥肠。","阵图死不忘鱼复，江舰生难候马当。","自分无帷埋畜狗，尚怜有肆返屠羊。","头颅老尽心犹在，夜半钧天梦太常。"],"title":"和闽人龚玉峰韵  其二"}
