{"author":"范成大","id":42939,"strains":["仄仄平平仄，仄仄仄仄平。","仄平○仄平，仄平平平平。","仄平平仄平，仄仄○○平。","平○仄仄平，仄平仄平平。","仄平仄仄○，仄仄平平平。","平仄仄平仄，平仄仄仄平。","平仄仄平仄，平平仄平平。","平平平平仄，仄平仄仄平。","仄平仄仄仄，平仄○平平。"],"paragraphs":["我友蓬蒿士，却扫谢四邻。","内无三尺童，外无双蒲轮。","岂非骐骥姿，执辔难其人。","无衣可御冬，忍寒待阳春。","仰云发永叹，夜作寒螀呻。","奓户劝之起，怀宝善自珍。","秋月耿清夜，秋风卷曾云。","佳哉为谁欤，定为我与君。","莫嫌酒味薄，聊复相欢欣。"],"title":"秋日杂兴六首  其一"}
