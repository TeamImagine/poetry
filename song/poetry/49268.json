{"author":"杨万里","id":49268,"strains":["仄平平，仄平平，仄平仄仄平仄平。","平平仄仄平仄仄，平仄平平平仄○。","仄平平平仄仄仄，平平平平仄平仄。","○仄平平仄平○，仄平仄仄仄仄仄。","仄仄平平仄仄仄，仄平仄仄○○仄。","仄平仄仄仄仄仄，仄平仄○平仄仄。","仄平平仄仄仄仄，平平仄仄平仄仄。","仄平仄平仄仄仄，仄○仄平平仄仄，平仄仄平○平仄。"],"paragraphs":["上钟山，下钟山，两钟尔大何处悬。","沧波作杵天作簴，悬在江湖都会间。","蜀江西来一万里，章江南来会于此。","更著鄱阳与彭蠡，混同四水作一水。","万岁千秋撞不止，两钟可是难当抵。","上钟打得到骨髓，下钟打穿胸腹底。","世无坡老辨古器，谁知出自周与魏。","老夫不能认款识，愿闻大声开病耳，今夜月明正无滓。"],"title":"过湖口县上下石钟山即东坡所记者是夕宿其下"}
