{"author":"郭祥正","id":192160,"strains":["○平仄仄平，平平仄平仄。","平平○仄平，平平仄平仄。","平平平仄平，平平仄平仄。","○仄仄平仄，平平仄平仄。","仄仄仄平平，平平仄○仄。","仄仄仄仄平，仄平平仄仄。","仄平仄平○，平仄平平仄。","平○平仄仄，平仄仄平仄。"],"paragraphs":["张公昔爱湖，湖名自公始。","寥寥三百年，逢秋愈清泚。","移船菱荇香，游鱼数頳尾。","回望武昌郭，楼台碧天里。","石照泻灵光，湖波皓如洗。","此景绝世无，爱之心不已。","缅怀昔贤期，林表清风起。","终当归结网，来此养衰鄙。"],"title":"郎官湖"}
