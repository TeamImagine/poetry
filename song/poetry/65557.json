{"author":"廖行之","id":65557,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["客里匆匆饱岁时，今谁能免利名羁。","有人骑鹤去千岁，顾我巢林方一枝。","后日空怀棠杕燕，经年惭愧菊花期。","白云飞处湘天碧，心在南陔日咏诗。"],"title":"重九道中怀长兄二首  其一"}
