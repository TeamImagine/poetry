{"author":"郭祥正","id":192127,"strains":["平平仄仄仄，仄仄平平仄。","仄仄仄平平，○○仄○仄。","仄○平平平，平仄平仄平。","平仄仄平仄，仄仄平仄平。","平仄平平平，仄平平仄平。","仄平平仄仄，平仄仄平○。","平○平平仄，平平仄平仄。","仄仄仄平平，平平平仄仄。"],"paragraphs":["东风不肯住，发尽梅花白。","又着柳梢黄，摇摇向行客。","客行无时休，何以销客忧。","今古一樽酒，酩酊江上楼。","黄鹄飞青云，误随秋雁群。","网罗千万里，泾渭欲谁分。","诗思阳春发，平湖望明月。","若遇北归人，芳音无我绝。"],"title":"送周泳主簿"}
