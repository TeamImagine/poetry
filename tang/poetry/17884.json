{"author":"叶季良","id":17884,"strains":["仄仄平平仄，平平仄仄平。","平平平仄仄，仄仄仄平平。","平仄平○仄，平○仄仄平。","平平仄仄仄，仄仄仄平平。","仄仄平平仄，平○仄仄平。","平平平仄仄，○仄仄平平。"],"paragraphs":["霁夕云初敛，栖娥月未亏。","圆光生碧海，素色满瑶池。","天迥轮空见，波凝影讵窥。","浮霜玉比彩，照像镜同规。","皎洁寒偏净，裴回夜转宜。","谁怜幽境在，长与赏心随。"],"title":"赋得月照冰池"}
