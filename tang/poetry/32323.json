{"author":"吴融","id":32323,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["百尺竿头五两斜，此生何处不为家。","北抛衡岳南过雁，朝发襄阳暮看花。","蹭蹬也应无陆地，团圆应觉有天涯。","随风逐浪年年别，却笑如期八月槎。"],"title":"商人"}
