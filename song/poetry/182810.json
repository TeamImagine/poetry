{"author":"强至","id":182810,"strains":["仄平○仄仄平平，平仄平平仄仄平。","○仄○○平仄仄，平平仄仄仄平平。","仄○平仄平平仄，仄仄平平仄仄平。","仄仄平平仄平仄，平平仄仄仄平平。","平平平仄平平仄，平○仄平平仄平。","平仄平平仄○仄，仄平平仄仄平平。","○平仄○平平仄，平仄○○仄仄平。","○仄平平仄平仄，平平○仄仄平平。"],"paragraphs":["柏城亲见五云飞，归奏严宸侍玉墀。","重待三长专笔削，新迁八座总纲维。","却缘关辅初通属，便向斋坛去把麾。","暂使文星历东井，方资远略控西陲。","乖崖今觉诙谐验，清献但容龟鹤随。","巫峡风高送帆席，锦江春动照旌旗。","临川略应添刀梦，宣室行闻盛德诗。","看取锋车即西去，岩廊正欲聚皋夔。"],"title":"送张如莹"}
