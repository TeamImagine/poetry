{"author":"张耒","id":217798,"strains":["平平仄仄仄○平，仄仄平平仄仄平。","仄平仄仄平平仄，仄仄仄平○仄平。","仄仄仄平平仄仄，○平平仄○平平。","平平仄仄平平平，仄仄平平仄仄平。"],"paragraphs":["江乡节候异中州，十月狂雷震未休。","二年到耳同常事，一夜雨声如蚤秋。","想见麦畦添宿润，更欣蔬甲长新柔。","东堂晚望无氛祲，洗出樊山紫翠浮。"],"title":"十月二十日夜大雨雹震电先是数日极暖至是方稍晴"}
