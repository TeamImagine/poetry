{"author":"元稹","id":14767,"strains":["平○平仄仄平仄，仄仄平平仄平仄。","仄平平仄平仄平，平仄平平仄平仄。","仄仄仄仄平仄平，平平仄仄平平仄。","仄仄○仄仄仄平，平○仄仄平平仄。","仄平平仄仄平○，仄平平仄○平仄。","平平仄仄平平仄，仄仄平平仄○仄。","仄仄平仄仄平平，○平仄○○平仄。","仄仄平平仄仄仄，平平仄仄○○仄。","仄○平○仄平平，平仄平平仄平仄。","仄平平仄仄平平，仄仄平平仄平仄。","仄仄平○平仄仄，平平仄仄○平仄。","平平平○仄平平，仄仄平平仄平仄。"],"paragraphs":["吾闻黄帝鼓清角，弭伏熊罴舞玄鹤。","舜持干羽苗革心，尧用咸池凤巢阁。","大夏濩武皆象功，功多已讶玄功薄。","汉祖过沛亦有歌，秦王破阵非无作。","作之宗庙见艰难，作之军旅传糟粕。","明皇度曲多新态，宛转侵淫易沉着。","赤白桃李取花名，霓裳羽衣号天落。","雅弄虽云已变乱，夷音未得相参错。","自从胡骑起烟尘，毛毳腥膻满咸洛。","女为胡妇学胡妆，伎进胡音务胡乐。","火凤声沈多咽绝，春莺啭罢长萧索。","胡音胡骑与胡妆，五十年来竞纷泊。"],"title":"和李校书新题乐府十二首 法曲"}
