{"author":"范成大","id":44449,"strains":["平平○仄平，仄仄仄仄平。","平仄仄平仄，仄平仄平平。","仄平仄○仄，仄仄平平平。","平仄○仄仄，仄仄○平平。","平仄仄仄平，平仄仄仄平。","平平仄仄仄，仄平平仄平。","仄○仄仄仄，仄平平仄平。","仄仄仄仄仄，仄仄平仄○。","平平平仄○，仄平仄○平。","仄仄平仄仄，仄仄仄平平。","平平仄平平，平仄仄仄平。","平仄仄仄平，平平仄○○。","平○仄仄平，仄仄平仄平。","仄平仄平仄，平仄平仄仄。"],"paragraphs":["狂飚吹小春，刮面剧剑铓。","云气泼浓墨，午窗变曛黄。","六花大如掌，浩荡来无乡。","青女正熟睡，不记行新霜。","寒暑故密移，滕巽乃尔狂。","南邻炭未买，北邻绵未装。","敢论酒价涌，束薪逾桂芳。","岂不解蚤计，善舞须袖长。","频年田薄收，十家九空囊。","被冻知不免，但恨太匆忙。","今朝复何朝，晴色挂屋梁。","人物各解严，儿童笑相将。","熙如谷黍温，免作沟木僵。","两邻报无恙，为汝歌慨慷。"],"title":"重阳后半月天气温丽忽变奇寒晦日大雪乡人御冬之计多未办"}
