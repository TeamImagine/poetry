{"author":"曾惇","id":17403,"strains":["平平仄平平，仄仄仄仄○。","仄○仄仄平，仄平仄平平。","仄仄仄平仄，仄平平仄平。","平平仄平仄，仄平平仄○。","仄仄仄仄仄，仄仄平平平。","平平平仄平，仄平仄仄平。","仄仄平平仄，○平平仄平。","仄平平仄仄，仄仄仄仄○。"],"paragraphs":["维摩示清羸，宴坐丈室中。","静观世上人，百邪所交攻。","我有一丸药，得之无是公。","人人各安乐，淡然心地空。","脱复未办此，济物存阴功。","南山千岁苓，托根万丈松。","下有青青草，其名为救穷。","愿君时举手，采取置药笼。"],"title":"题谢景思少卿药寮二首  其二"}
