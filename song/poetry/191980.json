{"author":"郭祥正","id":191980,"strains":["○平平平仄仄平，仄仄○平平仄平。","平平平平仄平平，仄仄仄平仄平平。","仄仄平○仄，平仄平平○仄仄。","仄仄平平○平平，仄仄平平平仄○。","平仄仄平仄仄，仄仄仄平仄平平。","仄平平平仄？平平平平仄仄平，仄仄仄仄平仄仄平。"],"paragraphs":["燕云悲兮易水愁，壮士行兮专报仇。","车辚辚兮马萧萧，客送发兮酌兰椒。","击筑兮喑咽，歌变征兮思以绝。","易水愁兮燕云悲，四座伤兮皆素衣。","歌复羽兮慷慨，发上指兮泪交挥。","又前为歌曰：风萧萧兮易水寒，壮士一去兮不复还。"],"title":"补易水歌"}
