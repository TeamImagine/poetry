{"author":"房芝兰","id":172457,"strains":["平平仄仄仄平平，仄仄平平平仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["窗含野色入平吞，极目渔樵江上村。","流出异香花堰水，放开老翠叶山云。","竹边僧寺鸥沙绕，柳外人家驿路分。","挂月参天蟠地脉，门前双树几斜曛。"],"title":"题顺安楼"}
