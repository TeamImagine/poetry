{"author":"苏轼","id":195734,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["七年来往我何堪，又试曹溪一勺甘。","梦里似曾迁海外，醉中不觉到江南。","波生濯足鸣空涧，雾绕征衣滴翠岚。","谁遣山鸡忽惊起，半巌花雨落毵毵。"],"title":"过岭二首  其二"}
