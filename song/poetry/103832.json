{"author":"吴泳","id":103832,"strains":["仄平平仄平平平，平平仄仄平平平。","仄平平平仄仄仄，仄仄仄仄平平平。","仄仄仄平平，仄仄平平平。","仄平仄仄仄仄仄，仄仄平仄○平平。","○平仄，仄仄平，仄仄仄仄平平平。","仄平平平仄仄仄，仄仄仄仄平平平。","仄仄仄平仄，仄仄平平○。","仄平平仄仄平仄，仄仄仄仄平仄平。"],"paragraphs":["陇西之野龙驹骧，追风胁月坤为裳。","𥩟云亭亭广颡直，夹镜炯炯双瞳光。","饭以玉山禾，饮以瑶池浆。","自成骨格异赭白，活出神采遗玄黄。","三千牝，十二闲，俛视但觉皮毛凡。","饮江曾濡六辔湿，致远又逐双旌扬。","牧则在坰野，贡则归天潢。","写图仍上穆天子，跛蹩但笑群抵羊。"],"title":"天马引"}
