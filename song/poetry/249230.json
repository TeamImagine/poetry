{"author":"曾几","id":249230,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["家在朱帘画舫中，今朝误入水精宫。","江澄不起无风浪，天远长垂未霁虹。","酒熟杯盘供雪鲙，诗成岛屿落霜枫。","帆来帆去何曾歇，万顷烟波属钓翁。"],"title":"过松江"}
