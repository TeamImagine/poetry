{"author":"王庭珪","id":238254,"strains":["仄仄平平仄仄平，平平仄仄仄平平。","仄平仄仄仄平仄，平仄仄平平仄平。","仄仄平平平仄仄，仄平平仄仄仄平。","平平仄仄平平仄，仄仄平平仄仄平。"],"paragraphs":["袖手归来避世尘，酴醿对坐惜余春。","靓妆不入市廛眼，幽韵只应邱壑人。","醉唤江梅君益友，力移亭竹我比邻。","天公着意怜诗客，月色西窗一夜新。"],"title":"中夜起坐惜春亭月照酴醿清香郁然因成四韵"}
