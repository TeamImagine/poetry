{"author":"王铚","id":14916,"strains":["仄仄仄平平，平平○仄仄。","仄○平仄○，平仄平平仄。","○仄仄平平，仄平平仄仄。","仄平平仄○，○仄平平仄。","仄仄仄平平，平平平仄仄。","平仄平仄平，仄仄○○仄。"],"paragraphs":["隔树见秋灯，青荧更可爱。","半笼宜叶疏，微透嫌枝碍。","深误暗虫投，静窥栖羽在。","望疑帘幕中，吟惜栏杆外。","月到冷光幽，风来孤影碎。","山客遥夜归，耿耿如相待。"],"title":"赋得隔树见秋灯"}
