{"author":"孙逖","id":45674,"strains":["仄仄平平仄，平平仄仄平。","仄平平仄仄，仄仄仄平平。","平仄平平仄，○平仄仄平。","仄平平仄仄，○○仄○○。","仄仄平平仄，平平仄○平。","仄○平仄仄，平仄仄平平。"],"paragraphs":["异域今无外，高僧代所稀。","苦心归寂灭，宴坐得精微。","持钵何年至，传灯是日归。","上卿挥别藻，中禁下禅衣。","海阔杯还度，云遥锡更飞。","此行迷处所，何以慰虔祈。"],"title":"送新罗法师还国"}
