{"author":"孔武仲","id":200272,"strains":["平平平平仄，仄平平平平。","平○仄仄仄，仄仄○仄平。","平平平仄平，仄仄仄平平。","平仄平平○，平平仄平○。","平○仄仄仄，仄仄平平平。","平平平平仄，仄仄仄仄○。","仄平仄仄平，平平仄○平。","仄仄仄○仄，平平仄仄平。","仄仄仄仄仄，仄仄○仄平。","○平平○平，平仄仄仄平。","平平仄平仄，仄仄平平平。","仄平仄平仄，仄仄○○平。","平平仄平平，○仄○平平。","仄平平平○，仄仄仄仄平。"],"paragraphs":["经时无甘泽，帝为元元忧。","新正得一雪，尚可期有秋。","狂风东北来，浩浩举山丘。","飞霰为先驱，繁英已绸缪。","堆深地欲蛰，舞急川争流。","沉沉西崦暮，落势漫不收。","尽移白玉京，来为帝王州。","疠鬼窘相泣，凄凉苦罢休。","旱魃亦失气，耿耿空自囚。","从兹民其康，终岁饱麦麰。","端门盛佳气，策府多英游。","谅多赞时瑞，岂独吟空愁。","金樽发清扬，思涌如云浮。","请歌丰年占，以代击壌讴。"],"title":"丁卯春雪呈同僚"}
