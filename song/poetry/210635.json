{"author":"杨亿","id":210635,"strains":["平平仄仄仄，仄仄仄平平。","仄仄平平仄，平○仄仄平。","仄○平仄○，仄仄仄平平。","○仄平平仄，○平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，○平仄仄平。"],"paragraphs":["含香五字客，尚齿十年兄。","旧奏梁园赋，新题汉柱名。","出驱星使传，入佐地官征。","献可方前笏，分忧又抗旌。","富饶今泽国，佳丽古台城。","错节投刀释，頺纲揽辔清。","沃心期密启，衔尾待香秔。","处处江山秀，行春莫计程。"],"title":"李工部江南转运"}
