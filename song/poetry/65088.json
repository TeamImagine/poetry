{"author":"徐似道","id":65088,"strains":["仄平平平仄仄平，仄平仄仄仄仄○平平。","○○平仄仄，仄仄平仄○平平。","仄仄仄○仄仄仄，○平平仄平○平。","平平仄平○○仄，仄仄仄平○仄平。","平平仄平仄平仄，仄仄仄仄平平平。","平○仄仄仄平仄，仄仄仄仄仄平平。","平平仄仄仄○仄，平仄仄平平仄平。","平平仄仄平仄○，仄仄平○平仄仄。","平平○○仄仄仄，仄仄仄仄平平○。","平平仄平○仄仄，○仄○○平平平。","平平仄仄仄仄仄，平平平仄平平平。","仄平仄仄○○仄，仄仄仄平平仄平平平。"],"paragraphs":["大官连樯十万艘，小官仅得一叶如渔舠。","其中何所有，白发翁媪并儿曹。","赤脚婢三后执爨，苍头奴二前操篙。","玄真笔床间茶灶，吏部酒杯兼蟹螯。","书缄一箱半鱼蠹，一束百轴成牛腰。","平铺藁秸荐猫犬，剩买枣栗供猿猱。","新花郁屈作萎木，清酒荡摇成浊醪。","篷低日觉牛角折，灶近时闻羹釜轑。","高骧正难望鹢首，缓进岂敢争龙标。","全家窘拘叹蹐跼，长物屏当随周遭。","桑枢驷马各是累，人肝薇蕨俱成饕。","不须彼此更相笑，未必郁林之石贤胡椒。"],"title":"舟行"}
