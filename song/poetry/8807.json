{"author":"张嵲","id":8807,"strains":["仄仄平仄平，仄仄仄平仄。","平平○平平，仄仄仄仄仄。","○○仄平○，仄仄○仄仄。","仄平平仄仄，仄仄平仄仄。","仄平平仄仄，仄仄平仄仄。","平仄仄平○，平平仄平仄。","仄平仄平仄，○仄平仄仄。","平仄仄○平，仄仄仄仄仄。","仄仄平平平，○平仄仄○。","仄仄仄○平，平平○仄○。","平仄○仄平，平平仄平仄。","仄平仄仄平，平平仄平平。","仄平仄仄平，平仄○平仄。"],"paragraphs":["夜半风撼山，苦雨歇初晓。","高峰吹成冰，草树叶尽缟。","行行入云中，稍稍临木杪。","恍疑天宇近，渐觉溪溜小。","挺身陵绝顶，夐与人代杳。","篁竹互蒙笼，冈峦亘萦绕。","乃知七闽境，如此平地少。","攻击固其然，割据亦可考。","始悟淮南书，铺陈苦未了。","右顾远中原，前瞻临岭峤。","边马犹乱华，淮𣸣尚云扰。","故乡岂不怀，甘心混蛮獠。","九夷傥可归，吾愿从高鸟。"],"title":"上分水岭"}
