{"author":"陆游","id":38687,"strains":["仄仄平平仄仄平，仄仄仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["世事从来不可常，把茆犹幸得深藏。","床头酒瓮寒难熟，瓶里梅花夜更香。","薄命元知等蝉翼，畏途何处不羊肠。","诗成读罢仍无用，聊满山家骨董囊。"],"title":"岁暮书怀二首  其一"}
