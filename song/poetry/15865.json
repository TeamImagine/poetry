{"author":"范浚","id":15865,"strains":["仄平仄平仄，仄仄仄平仄。","○平平仄仄，平仄仄平仄。","平仄仄平平，仄仄仄仄仄。","平平仄仄仄，平仄仄平仄。","平平平仄平，仄○仄平仄。","平平仄○仄，仄仄仄平仄。","平○仄平平，仄仄○仄仄。","平平仄平仄，仄仄平仄仄。","平平仄平仄，仄仄仄平仄。","仄仄仄平平，○平仄平仄。"],"paragraphs":["不齐宰单父，廪廪德垂久。","当年诚化洽，谁忍辄欺负。","能令夜渔人，有得弃不取。","何因政乃尔，贤助则多有。","东嘉侔洛师，雅号士渊薮。","儒风既纯古，俗习自忠厚。","兄行试牛刀，岂复劳决剖。","鸣弦会多暇，遇事无掣肘。","悬知著嘉迹，远与宓生偶。","匪谓得声荣，期兄富师友。"],"title":"送四兄茂安之任永嘉"}
