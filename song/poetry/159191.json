{"author":"方凤","id":159191,"strains":["○平仄仄仄，平仄平仄仄。","仄仄仄平仄，平仄平仄仄。","平仄平平平，仄○平仄仄。","仄仄仄平仄，仄仄平平仄。","仄仄仄仄平，平仄仄仄仄。","平平仄仄平，平仄仄平仄。","仄仄仄仄○，平仄仄平仄。","仄仄仄仄平，平仄仄仄仄。","仄○仄平平，仄仄平仄仄。","平○平仄平，平平仄平仄。"],"paragraphs":["殷勤挟小艇，迤逦登大石。","怪险若神造，幽阒真鬼宅。","凌汉龙头昂，负重龟背磔。","倒拽万牛喘，列坐千人窄。","眇视笑一拳，端拜俯半额。","凭肩护胫酸，呼酒镇心忒。","古壁剥旧题，灰窦碍颓屐。","甫快雨忽晴，刚醉日欲夕。","老禅嗜文词，短卷盈咫尺。","挥毫神欲飞，云开万峰碧。"],"title":"观阳山大石"}
