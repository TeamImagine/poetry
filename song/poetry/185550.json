{"author":"徐积","id":185550,"strains":["平平仄仄仄平仄，仄仄○平○仄仄。","○平仄仄仄平○，○仄平平仄平仄。","平平仄仄仄平○，仄仄平平平仄仄。","仄平仄仄平平○，平○平仄仄平平。","平平仄仄平平平，平平仄仄平平○。","仄平○仄平平平，平平仄平平平○。","平平仄仄平平平，仄平平仄○平平。","仄平平仄平仄○，平平仄仄平平平。","仄平平仄仄平平，平平仄仄平平平。","平平仄仄仄仄仄，仄平仄仄仄平仄。"],"paragraphs":["余虽不作洛阳客，自有吟魂兼醉魄。","吟魂醉魄御风行，看尽千花万花色。","宁知洛浦有人留，挽定春衫归不得。","脱身误入嵩山中，山中逢见白须翁。","欢然借我双金童，须臾引入花林中。","乱花深处迷西东，花光照天香薰空。","金盆挹酒双瑶锺，酒酣邀我吟春风。","绀云千丈挥玉虹，搜罗万变穷神功。","有人飞下紫霄峰，酬诗解佩声玲珑。","余方却步不与语，笑余不似郑交甫。"],"title":"恨君不作洛阳客"}
