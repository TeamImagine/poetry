{"author":"葛胜仲","id":230744,"strains":["仄平平平仄平仄，仄仄仄○平仄仄。","仄平平平仄平仄，仄仄平平平平仄。","平平仄仄仄仄平，仄仄仄仄平仄平。","平平仄仄仄仄○，仄平○仄平平平。","仄平仄仄平仄仄，仄仄平平仄平仄。","平仄○○仄仄仄，仄平○仄○仄仄。","平○仄仄仄平平，○平○平平仄○。","仄平仄仄○仄仄，仄○平仄○平平。"],"paragraphs":["美哉洋洋曲流水，碧可染衣清彻底。","我倾山资结茅舍，两载经营端为此。","春风上已一月前，小试禊事来水边。","胡床醉坐略少长，羽觞轻泛随洄沿。","道人护戒无酒欲，笑挹清波作醽醁。","崖蜜相和代引满，自言过免三十六。","随缘戏剧亦何嫌，胜游从来支许兼。","久知世味如嚼蜡，未应贪著中边甜。"],"title":"流杯"}
