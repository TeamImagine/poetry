{"author":"韩驹","id":237045,"strains":["仄仄平平平仄平，仄平仄仄平平平。","○平平○○平仄，仄○仄仄平○平。","○平仄仄仄○仄，仄○平平仄仄仄。","仄仄平平仄仄平，仄○仄仄平○仄。","平平仄仄仄仄平，仄仄仄仄平平平。","仄平仄仄仄平仄，○平仄○平平平。","仄平仄仄平平仄，○仄平平仄平仄。","仄平仄仄平平平，仄仄平平仄○仄。"],"paragraphs":["太一真人莲叶舟，脱巾露髪寒飕飗。","轻风为帆浪为檝，卧看玉宇浮中流。","中流荡漾翠绡舞，稳如龙骧万斛举。","不是峰头十丈花，世间那得莲如许。","龙眠画手老入神，尺素幻出真天人。","恍然坐我水仙府，苍烟万顷波粼粼。","玉堂学士今刘向，禁直岧嶤九天上。","不须对此融心神，会植青藜夜相访。"],"title":"题王内翰家李伯时画太一姑射图二首  其一"}
