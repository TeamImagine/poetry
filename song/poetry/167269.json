{"author":"宋无","id":167269,"strains":["○平仄平仄，平仄仄平平。","○平平仄仄，仄平仄平平。","仄仄仄仄平，平平仄仄平。","平仄平仄平，平平仄平平。","平○仄平仄，仄仄仄平平。","平平仄○仄，○平仄平平。","仄仄平仄平，仄○○仄平。","仄仄平仄仄，○平平仄平。","仄平仄仄平，仄平平仄平。","平平仄平仄，仄仄平平平。","平○仄仄仄，仄仄平平平。","仄○仄平仄，平仄平平平。","○平平平仄，平仄平仄平。","○平仄仄仄，仄仄平○平。","仄平平仄平，平仄仄○平。","仄仄平平仄，仄仄○○平。","仄仄平仄仄，平平○仄○。","仄○仄仄仄，仄仄平平平。"],"paragraphs":["离居迫驰道，晨往内西门。","屏营无顾问，偶逢路人言。","昔有六代宫，今为百姓园。","阿阁余故基，层城但颓垣。","金铺失严邃，玉座变荒原。","陈昏蚤堕灭，隋奢亟崩奔。","乐极终复悲，替兴相覆翻。","结绮徒构恨，临春工锁冤。","贵嫔艳亦无，丽华皆不存。","高堧鸟乌集，沃壤蓬麻繁。","鸮如拜月魄，蝶化寻芳魂。","草遗旧裙色，花泫新啼痕。","空余龙津水，流入鱼藻浑。","犹涵睿泽在，尚感阳和恩。","孰知涓滴微，曾悦万乘尊。","坐令刍荛贱，禊饮污其源。","念彼禾黍地，凄然难具论。","宠深乃见辱，涕下还成吞。"],"title":"建业怀古"}
