{"author":"宗必经","id":155183,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["江到南关古渡头，旁分一曲入溪流。","垂杨夹道三千户，遶郭连樯数万舟。","春水绿波芳草渡，秋风明月白蘋洲。","滔滔出舍红尘派，一棹中流万顷秋。"],"title":"南浦"}
