{"author":"喻良能","id":51813,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["古来佳节是中秋，今比重阳许燕游。","已觉冰轮无限好，不须玉斧更重修。","三飞惊鹊纷无定，一点闲云净不留。","况有阿连同彩戏，何妨呼酒互相酬。"],"title":"中秋示仲文弟"}
