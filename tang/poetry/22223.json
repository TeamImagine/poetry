{"author":"许浑","id":22223,"strains":["仄仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平○仄○，平仄仄平平。","平平平平○，平平仄仄平。","○平平仄仄，平仄仄平平。"],"paragraphs":["月在行人起，千峰复万峰。","海虚争翡翠，溪逻鬬芙蓉。","古木高生槲，阴池满种松。","火探深洞燕，香送远潭龙。","蓝坞寒先烧，禾堂晚并舂。","更投何处宿，西峡隔云钟。"],"title":"岁暮自广江至新兴往复中题峡山寺四首 四"}
