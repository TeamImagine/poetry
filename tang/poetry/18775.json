{"author":"李绅","id":18775,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["东风百里雪初晴，淝口冰开好濯缨。","野老拥途知意重，病夫抛郡喜身轻。","人心莫厌如弦直，淮水长怜似镜清。","回首夕岚山翠远，楚郊烟树隐襄城。"],"title":"寿阳罢郡日有诗十首与追怀不殊今编于后兼纪瑞物 初出淝口入淮"}
