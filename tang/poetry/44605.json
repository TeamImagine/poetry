{"author":"李珣","id":44605,"strains":["平○平仄平○仄，平仄○平仄。","仄平仄仄仄平○，平平仄仄仄仄○，仄平○。","仄平仄仄平○仄，仄仄平平仄。","仄○○仄仄平平，仄○平仄仄平平，仄平平。"],"paragraphs":["金笼莺报天将曙，惊起分飞处。","夜来潜与玉郎期，多情不觉酒醒迟，失归期。","映花避月遥相送，腻髻偏垂凤。","却回娇步入香闺，倚屏无语撚云箆，翠眉低。"],"title":"虞美人"}
