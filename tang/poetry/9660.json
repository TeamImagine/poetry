{"author":"羊士谔","id":9660,"strains":["平仄平平仄仄平，仄平平仄仄○平。","仄仄仄平平仄仄，仄平○仄仄平平。","平平仄仄平平仄，？仄平平仄仄平。","仄仄仄平平仄仄，仄平平仄仄○○。"],"paragraphs":["南郭东风赏杏坛，几株芳树昨留欢。","却忆落花飘绮席，忽惊如实满雕盘。","蛾眉半敛千金薄，𫛴鴂初鸣百草阑。","志士古来悲节换，美人啼鸟亦长叹。"],"title":"州民有献杏者瑰丽溢目因感花未几聊以成咏"}
