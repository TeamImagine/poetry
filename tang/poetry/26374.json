{"author":"温庭筠","id":26374,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["槲叶萧萧带苇风，寺前归客别支公。","三秋岸雪花初白，一夜林霜叶尽红。","山叠楚天云压塞，浪遥吴苑水连空。","悠然旅榜频回首，无复松窗半偈同。"],"title":"盘石寺留别成公"}
