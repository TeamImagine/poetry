{"author":"杜柬之","id":171757,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["涛江翻雪卷湖滩，晚泊岩扉暂解颜。","夙有净缘逢寺喜，老无生理伴僧闲。","残云已断独飞雨，落日将沈却照山。","半夜秋声惊客梦，一帘珠贝冷珊珊。"],"title":"云安下岩"}
