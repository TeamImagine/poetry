{"author":"刘敞","id":175148,"strains":["平仄仄仄仄，仄平平仄平。","平平仄仄仄，平仄仄平平。","平仄平平仄，平平仄仄平。","仄平仄仄仄，平仄仄平平。"],"paragraphs":["江海一远别，见君金马门。","先鸣二三子，强著五千言。","清望开中秘，英辞动至尊。","荐贤受上赏，时论重西垣。"],"title":"同年陈君制策高第改佐著作东还余杭作五言送行兼寄彦猷阁老使君二兄"}
