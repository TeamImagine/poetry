{"author":"苏辙","id":197552,"strains":["平平仄○平，○仄仄○仄。","平○仄仄仄，仄○仄平仄。","仄平仄仄仄，仄仄平平仄。","平平平仄○，仄仄○仄仄。","仄平平平平，仄仄○平仄。","仄平○平仄，仄仄平仄仄。","平仄仄平平，平平平仄仄。","平平○平仄，平仄平平仄。","仄仄○平平，仄仄仄仄仄。","平平仄平仄，仄○仄○仄。","平平平平平，平仄仄平仄。","仄平平仄仄，仄仄仄平仄。","○○平仄平，平平仄○仄。","仄仄仄平平，平平仄平仄。"],"paragraphs":["南山李将军，疋马独行猎。","田中射虎豹，后骑不容蹑。","丈夫贵自遂，老大饶惊慑。","飘摇天地间，自视如一叶。","故人多东南，愿作扁舟涉。","忽蒙长篇赠，幸此倾盖接。","时世尚新奇，诗书存旧业。","南风吹清汴，西去无停楫。","恨不留君谈，一使众坐厌。","新诗苦清壮，欲和再三怯。","东都多名卿，投刺日盈笈。","一言苟合意，富贵出旬浃。","行看文石阶，高谈曳长衱。","辱赠但茫然，知君念疲薾。"],"title":"次韵答陈之方秘丞"}
