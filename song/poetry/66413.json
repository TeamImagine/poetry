{"author":"楼钥","id":66413,"strains":["仄平仄平仄，仄仄仄○平。","仄平仄平仄，○仄仄仄平。","仄平仄平仄，○仄仄仄平。","平平仄平仄，仄○○仄平。","平平平平平，仄仄平仄平。","仄仄仄仄仄，仄仄○仄平。","仄平仄仄○，仄仄仄仄平。","平平平○仄，平平仄平平。","平仄仄仄仄，仄仄○仄平。","○平平平○，平○仄仄平。"],"paragraphs":["里闾讲棋社，大要率且真。","岂惟简苛礼，正欲聚首频。","向来赏花约，深恐负此春。","春来顾多事，殆如参与辰。","今朝怡怡堂，坐上凡几宾。","默计病或故，约略三数人。","益知会合难，举酒勿问巡。","棋枰谁胜负，清新想歌唇。","僵卧一榻上，执热难屈伸。","斐然申前盟，余将踵后尘。"],"title":"周伯范棋会以足疾不赴走笔寄坐客"}
