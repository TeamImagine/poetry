{"author":"李弥逊","id":253562,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["三生曾结在家因，半世相从渐老身。","曲几团蒲分夜静，斜风细字寄情亲。","伯牛命矣元非病，桑户嗟来已反真。","我亦无心趁哀乐，每怀前事一伤神。"],"title":"蔡子应郎中挽诗  其二"}
