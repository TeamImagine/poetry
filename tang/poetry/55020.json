{"author":"刘长卿","id":55020,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["生涯岂料承优诏，世事空知学醉歌。","江上月明胡雁过，淮南木落楚山多。","寄身且喜沧洲近，顾影无如白发何。","今日龙钟人共弃，愧君犹遣慎风波。"],"title":"江州重别薛六柳八二员外"}
