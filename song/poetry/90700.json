{"author":"韩琦","id":90700,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["蓬山曾许挹浮邱，逾纪光阴一瞬休。","朔塞风霜人易老，申湖歌舞景长留。","我临宾席频先醉，君对仙棋几自讴。","千里诗来还感旧，不堪斜日凭边楼。"],"title":"答陕府春卿资政"}
