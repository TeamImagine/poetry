{"author":"韩维","id":157556,"strains":["平平平仄平，仄平平○仄。","平平仄仄仄，平仄仄○仄。","平平仄平仄，仄仄仄○仄。","平平仄仄仄，仄仄仄平仄。","平平仄平平，平仄仄平仄。","仄平仄○仄，平仄仄平仄。","仄平仄仄仄，仄仄平仄仄。","仄○仄仄平，平仄平仄仄。","仄平仄仄平，仄仄仄平仄。"],"paragraphs":["煌煌儒者宫，是惟风教首。","群贤日造集，经训谨传授。","公田有常廪，着令所从久。","逋租积岁月，课督岂宜后。","浮舟出东郊，秋日丽榆柳。","幸同二三子，谈笑失炎昼。","鄙生窃薄禄，万补无一有。","伫观盛化流，朝列登秀茂。","彼微主簿官，岂敢息奔走。"],"title":"之祀奉呈同行二进士"}
