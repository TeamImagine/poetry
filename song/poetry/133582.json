{"author":"卫宗武","id":133582,"strains":["仄仄仄平平，仄仄仄平仄。","平仄平○○，仄仄仄平仄。","仄仄○平仄，仄仄仄仄仄。","平平仄○仄，仄仄仄平仄。","平平仄平平，仄仄仄仄仄。","仄○○仄平，平平平仄仄。","仄仄仄仄平，平仄平仄仄。","平○仄仄平，○仄○平仄。","○平平平仄，平仄仄平仄。","仄仄平平仄，仄仄仄平仄。","○平仄仄平，仄仄平仄仄。","平○仄平平，平平○仄仄。","○平仄平仄，仄仄平平仄。","仄○仄仄平，平平○仄仄。"],"paragraphs":["出郭望遥岑，阘冗仅抔土。","何异龙蜿蜒，或若凤腾翥。","两岫更奇崛，不肯与哙伍。","烟云或凝散，日月递吞吐。","葱葱气佳哉，景物此会府。","五茸三泖区，南东淮海距。","带接几百川，盘亘千万亩。","于中不着山，胜槩将焉取。","繇兹锺神秀，人物亦翘楚。","所以机云辈，落笔有奇语。","犹嫌气节卑，未以勋业许。","何当地阐灵，英贤更旁午。","如眉有翁季，似岳生申甫。","壮观此九峰，佳名昭万古。"],"title":"初夏登北山  其三"}
