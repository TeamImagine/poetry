{"author":"韩淲","id":87301,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["病余无绪可从容，健羡人能下上同。","秋冷芙蓉才弄日，晴烘岩桂又吹风。","枯荣车马留还去，喧寂壶觞散复空。","老意苦心徒漫与，玉溪云薄有来鸿。"],"title":"初二日寄昌甫"}
