{"author":"独孤均","id":47816,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["高树猿啼乱水声，寻幽不觉洞中行。","骊龙宿处云常暗，羽客归时路自明。","别后已迷舟灶火，回来犹认玉童名。","从今已去朝金阙，便隔人间五百生。"],"title":"题含虚洞二首 一"}
