{"author":"宋祁","id":13967,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["九门烟树蔽春廛，小雨初晴泼火前。","草色引开盘马地，箫声催暖卖饧天。","萦丝早絮轻无著，弄袖和风细可怜。","鳌署侍臣贪出沐，珉麋珠馅愧颁宣。"],"title":"寒食假中作"}
