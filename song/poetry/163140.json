{"author":"汪元量","id":163140,"strains":["仄○仄○仄，平仄平平平。","仄仄仄平平，仄仄○平平。","平平仄仄仄，仄仄平平平。","仄仄仄仄仄，平平仄平平。","平平仄仄仄，仄仄仄仄平。","仄仄仄仄平，平平仄平平。","平平仄平仄，平平仄平平。","仄仄仄仄平，仄仄平平平。","仄平仄平平，平平仄○平。","○平○仄仄，仄仄平仄平。","平平平平平，平仄平仄平。","平平平仄○，仄仄仄平平。","仄○仄平平，平平仄仄平。","仄平仄○○，仄平平仄平。","平平仄平仄，平平仄○○。","平平仄仄平，平平仄平平。","仄仄仄平平，○仄平仄○。","仄仄仄仄仄，仄平仄平平。","仄平仄平○，平仄平仄平。","○仄平○平，仄仄平仄平。"],"paragraphs":["北行十三载，痴懒身羁孤。","勒马向天山，咄咄空踟蹰。","穷阴六月内，白雪飞穹庐。","冷气刺骨髓，寒风割肌肤。","饥餐枣与栗，渴饮酪与酥。","弃置勿复言，言之则成迂。","前年走河北，荆榛郁丘墟。","夜宿古战场，鬼物声呜呜。","去年及淮南，黄尘翳行裾。","长流漂白骨，满目皆畏途。","今年归湖山，乔木依故居。","堂前双老亲，粲粲色敷腴。","壁间岂无琴，床头亦有书。","友朋日过从，可嬉仍可娱。","开轩耿晴色，梅花绕庭除。","呼儿斫海鲸，新𥬠酒盈壶。","偶尔得生还，相对真梦如。","万事一画餠，百年捋髭须。","向来误儒冠，今也无壮图。","且愿休王师，努力加饭蔬。"],"title":"南归对客"}
