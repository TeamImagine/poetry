{"author":"崔与之","id":85000,"strains":["仄仄平仄仄，平平平仄平。","平平○仄平，平仄仄仄平。","仄平仄仄仄，平仄○仄平。","仄平○○○，仄平仄○平。","平平仄仄仄，仄仄平平○。","仄仄仄平仄，仄仄平平平。","平平○平平，平平仄平平。","平平仄平仄，仄平○仄○。","平平○仄○，仄平平平平。","仄平仄仄平，仄平仄○平。","仄○平仄平，平仄平平平。","仄平仄仄仄，仄仄平仄平。","仄平平平平，仄仄平平平。","平仄仄○仄，仄仄仄○平。","仄仄平○平，平仄仄仄平。","○仄仄仄平，仄仄○仄平。","仄平平○仄，仄仄平仄平。","平仄仄仄平，仄平○仄仄。","仄仄仄仄仄，仄仄仄仄平。","○仄仄平仄，○仄○○○。","平平平仄平，仄仄平平平。","仄平仄仄平，平平仄平平。","仄仄平平仄，仄平仄仄○。","仄平仄平平，平仄平平平。","仄仄仄平仄，仄平○仄○。","仄仄仄仄平，仄仄仄仄平。","平仄平仄仄，仄平仄平平。","○仄平平仄，平仄○○平。","平平仄仄○，平平平仄平。"],"paragraphs":["拙直多忤物，孤根徒自危。","祈闲三扣阍，天远不我知。","尺书趣入觐，君命其可违。","火云正烧空，短篷气如炊。","修途久困顿，病骨尤支离。","奄奄尚残息，舣棹江之湄。","来登三元山，炎歊顿无威。","徘徊古亭上，好风吹客衣。","聊为三日留，食斯眠于斯。","涧泉{氵虢}{氵虢}鸣，四山翠屏围。","夜深松桂寒，朝瀣生林霏。","李君亦达士，与我真忘机。","乃于山之巅，预作佳城基。","生则此其乐，死则此其归。","采药求长年，华发世所希。","荷锸欲自埋，不以遗体为。","要皆非中道，识者之所嗤。","知命故不忧，李君其庶几。","触目此境界，陡悟昔者非。","更作首丘想，行色应迟迟。","还游仁寿庵，细玩渊明诗。","寓形复几时，皇皇欲何之。","富贵非吾愿，帝乡不可期。","自怜一身孤，蒲柳先秋衰。","百念尽灰冷，故园劳所思。","我有石壁山，亩计十有奇。","归去营一窟，曲肱送斜晖。","培植先人树，投老长相依。","清泉白石盟，甘心天一涯。"],"title":"题吉水鼋潭李氏仁寿堂"}
