{"author":"梅尧臣","id":57722,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["闻说江南庾子山，卜居泉石爱孱颜。","古来得丧何须问，世上荣枯只等闲。","高阙浮云徒有恋，夕阳飞鸟亦知还。","予贫不及三君子，老愧朝绅进退间。"],"title":"次韵和吴仲庶苗蔡二君村墅闲居"}
