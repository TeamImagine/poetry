{"author":"张镃","id":81348,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["招提徐步已身轻，礼忏僧忙不出迎。","侧殿挂灯窥塑像，小廊流水爱经声。","心安久矣空尘想，梦异当年记宿生。","目送绕门山更好，肯闲何处不堪行。"],"title":"游昭庆寺"}
