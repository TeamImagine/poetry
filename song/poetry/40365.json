{"author":"陆游","id":40365,"strains":["平仄平平仄仄平，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["南陌东阡自在身，一年节物几番新。","鲥鱼出后莺花闹，梅子熟时风雨频。","冠盖敢同修禊客，桑麻不减避秦人。","夕阳更有萧然处，照影清溪整葛巾。"],"title":"仲夏风雨不已"}
