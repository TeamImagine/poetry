{"author":"阮思道","id":970,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["碧云高价彻天涯，珪璧清无一点瑕。","双阙再承新雨露，三吴重赏旧烟霞。","水轩散味朝贤句，松院分尝御府茶。","闻说赤城终未见，画图何日寄京华。"],"title":"送崇教大师回天台"}
