{"author":"洪刍","id":224614,"strains":["仄仄平平仄仄平，平平平仄仄平平。","仄平平仄仄平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["野迥亭高眼倍明，悠悠芳草古今情。","酒兼贤圣醒还醉，风有雌雄雨复晴。","嫩绿连天谁与染，残红掷地自无声。","冈回溪转藏岩寺，归路萧萧听马鸣。"],"title":"游东禅寺  其二"}
