{"author":"葛胜仲","id":231005,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["雅步谁追鹤氅仙，峭寒真是酒家天。","谢庭最爱因风起，桓扇宁书遇象鲜。","远觉归巢禽翅重，静看当槛竹枝偏。","三吴此景宜增赏，飘瞥郊原似昔年。"],"title":"僚佐再和复作二首  其一"}
