{"author":"黄巨澄","id":30214,"strains":["仄平平平仄，仄平平○平。","○○○仄仄，仄仄平平平。","平仄平仄平，平平仄平平。","仄平平平仄，仄仄○平平。","仄仄○仄仄，平平仄平平。","仄○平平平，平仄仄平平。","平平仄平平，仄仄仄○平。","平仄仄仄仄，平平仄平平。","仄平仄平仄，平平仄平平。","仄仄仄仄平，仄仄平平平。","平平○平平，仄仄仄仄平。","仄仄仄○○，仄仄平○平。","仄平平平仄，仄仄○平平。"],"paragraphs":["会稽东南秀，四明名更佳。","蜿蜒三百里，惨淡青莲花。","伊昔天地初，山川始萌芽。","六丁挥神斧，斲削如人家。","四牖遗古制，玲珑吐云霞。","侧闻刘樊徒，于此炼丹砂。","耕烟种青棂，结实大如瓜。","挥手谢众士，身登凤凰车。","至今石窗底，青天守龙蛇。","玉女四五人，绿鬓垂𩭹髿。","时来听潺湲，意态静不哗。","我夜闯其劳，月黑星如麻。","顾惭无灵气，怅望空咨嗟。"],"title":"登四明山"}
