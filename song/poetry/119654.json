{"author":"林希逸","id":119654,"strains":["平仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["诸老赓吟如许富，一翁寒瘦岂能奇。","君为严郑其清矣，仆岂羊何敢和之。","投匦疏高闻殿陛，入图赋妙遍蕃夷。","子云自许千年后，觌面何须彼俯眉。"],"title":"后村为李教赋诗且以索和辄课二首  其二"}
