{"author":"陈渊","id":248118,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄仄平。"],"paragraphs":["芝眉不见忽经旬，屡出新篇故恼人。","应共翰林争敏捷，岂如开府但清新。","鸡豚且入他乡社，桃李何殊故国春。","白髪苍髯共携手，从来管鲍两忘贫。"],"title":"再和时可二首  其一"}
