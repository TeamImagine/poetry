{"author":"李觏","id":113240,"strains":["仄○仄平仄平仄，平平仄仄平平仄。","仄平仄○平仄平，仄仄平仄平仄仄。","仄仄仄平仄仄仄，仄平○仄仄平仄。","仄仄○○仄仄平，仄平仄仄平平仄。","○平仄平仄平○，仄○平仄平平仄。","○平平仄仄仄平，平仄仄仄平平仄。","仄平平仄○平○，平仄平平仄仄仄。","仄平平仄平平平，平平仄仄平平仄。","平平仄平仄仄平，仄平仄仄仄平仄。","仄平仄仄仄○平，仄仄仄平平仄仄。"],"paragraphs":["仲尼作经授曾子，明稽至孝之终始。","始于事亲终立身，以是扬我于后世。","大雅有言念尔祖，述修其德乃为美。","圣训昭昭十八章，写之琬琰千余岁。","汤生本由义方教，石磨沙荡求成器。","其名延祖有意哉，吾以子立为之字。","立身之道将何如，非曰凡人富与贵。","不贤而位何能为，蝇虫岂不披红紫。","周公亦人舜亦人，口衔日月坐天际。","勗哉见善勿迟疑，往往后生诚可畏。"],"title":"解汤延祖字"}
