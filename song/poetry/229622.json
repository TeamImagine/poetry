{"author":"廖刚","id":229622,"strains":["仄仄平平仄，平平平仄○。","○平平仄仄，平仄仄平平。","平仄平○仄，平平仄仄○。","仄平平仄仄，仄仄仄平平。","平仄平○仄，平平仄仄平。","○平仄仄仄，平仄仄平平。"],"paragraphs":["见说龙岩路，猿啼今始闻。","深林埋宿露，高岭出层云。","天去头三尺，崖垂足二分。","只愁双目眩，敢恃一杯醺。","扪历增泥滑，瘏痡日向曛。","长安九轨道，谁识此艰勤。"],"title":"题南墩铺"}
