{"author":"林希逸","id":119473,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["自得生涯一室中，不于牛斗问穷通。","傍闲婚嫁先时了，随分衣冠与世同。","伊昔阿奴俱养母，如今予季亦成翁。","相看各喜贫强健，对菊休辞酒盏空。"],"title":"月仲重九生朝喜赋二首  其一"}
