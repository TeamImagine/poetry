{"author":"白居易","id":16827,"strains":["仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["灞浐风烟函谷路，曾经几度别长安。","昔时蹙促为迁客，今日从容自去官。","优诏幸分四皓秩，祖筵惭继二疏欢。","尘缨世网重重缚，回顾方知出得难。"],"title":"长乐亭留别"}
