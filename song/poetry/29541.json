{"author":"韩元吉","id":29541,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["松庭竹户野僧家，独坐荒斋到日斜。","门外江风寒作雨，城头戍鼓夜啼鸦。","对床更欲论心事，拥褐还惊逼岁华。","却忆巴山旧时语，梦回窗竹已生花。"],"title":"次韵宋传道夜雨闻捷  其一"}
