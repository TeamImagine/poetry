{"author":"俞紫芝","id":184463,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["同谒临川丞相时，不期颜色偶然披。","绿葵自得山人味，绛帐难求俗士知。","午磬唤回幽枕梦，夕阳催就小窗诗。","松毛桂叶山中路，肯顾非公复是谁。"],"title":"锺山僧舍酬辟疆秘授"}
