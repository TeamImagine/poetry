{"author":"刘兼","id":1150,"strains":["平平平仄仄平平，平仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["凭高多是偶汍澜，红叶何堪照病颜。","万叠云山供远恨，一轩风物送秋寒。","背琴鹤客归松径，横笛牛童卧蓼滩。","独倚郡楼无限意，夕阳西迈水东边。"],"title":"登楼寓望"}
