{"author":"韩淲","id":87555,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["分明山隠是诗家，零落残编久易赊。","忽见子孙能缮录，敢言人士得谁夸。","衣冠祖业多流品，文雅儒风有等差。","细读一篇寻一句，余芳宁不擅词华。"],"title":"宋提刑少卿诗藁喜自其曾孙传写"}
