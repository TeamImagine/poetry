{"author":"邓肃","id":4308,"strains":["平平仄仄仄平仄，平仄仄平仄仄仄。","仄仄平平平仄平，仄仄仄平仄仄仄。","仄仄平平仄仄平，平仄平平平仄平。","○平仄○平平仄，仄平仄仄平平平。","平仄仄平仄平仄，平平仄仄仄平仄。","平平仄仄平○平，仄仄○平仄平仄。"],"paragraphs":["渊明句法古无有，头上幅巾供漉酒。","李白豪篇惊倒人，举目望天不计斗。","二子风流不可追，公作幽轩为唤回。","长鲸渴兴沉江海，锦囊妙句生风雷。","安得一廛在公侧，时时去作孔融客。","愁肠得酒生和风，也向毫端写春色。"],"title":"醉吟轩"}
