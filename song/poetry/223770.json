{"author":"吴则礼","id":223770,"strains":["仄平平仄仄平平，仄仄平仄仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["暮年流落偶相亲，握臂难忘一语真。","茗椀斋盂成昨梦，蒲团禅板记前身。","尘埃云衲翛翛敝，岁月霜毛种种新。","游戏诸天无复返，自嗟青眼更何人。"],"title":"宣老示寂有怀"}
