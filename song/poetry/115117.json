{"author":"刘克庄","id":115117,"strains":["仄平仄仄仄仄平，平仄平平仄仄平。","仄仄仄平平仄仄，平平仄仄仄平平。","平仄仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["别无穴隙可钻窥，常恐冥行践骇机。","恰则赐环烦内引，俄然只履已西归。","都忘紫禁烟花绕，绝喜青山笋蕨肥。","应被水村翁冷笑，争墩未了又争矶。"],"title":"诸公载酒贺余休致水村农卿有诗次韵  其三"}
