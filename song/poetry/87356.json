{"author":"韩淲","id":87356,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["准拟新凉共酒卮，溪山到处少清诗。","何年结社得如此，比日登楼已可知。","制邑且分莲幕去，鸣琴应负锦囊随。","鹅湖石井青枫峡，又近渊明把菊时。"],"title":"送推官摄邑铅山"}
