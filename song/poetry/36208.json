{"author":"陆游","id":36208,"strains":["仄仄仄平仄，平仄○平平。","仄仄○仄平，○平○仄平。","仄仄平平○，平仄○仄仄。","仄仄仄平仄，仄平仄平平。","仄仄仄○仄，仄仄○仄平。","平仄仄仄仄，仄仄仄仄平。","平平仄仄仄，仄仄仄仄平。","仄仄○仄仄，平仄○○平。"],"paragraphs":["我梦入烟海，初日如金镕。","赤手骑怒鲸，横身当渴龙。","百日京尘中，诗料颇阙供。","此夕复何夕，老狂洗衰慵。","梦觉坐叹息，杳杳三茆锺。","车马动晓陌，不竟睡味浓。","平生击虏意，裂眦发上冲。","尚可乘一障，凭堞观传烽。"],"title":"我梦"}
