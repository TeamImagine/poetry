{"author":"朱翌","id":11215,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["光穿两脚间彤霞，声急城头集暮鸦。","且与凤雏桑下坐，共烹龙焙雨前茶。","的中薏嫩莲新采，笋上竿成竹已斜。","读得齐民书熟烂，把锄今作老生涯。"],"title":"华干携茶入园晚坐柔桑下"}
