{"author":"武衍","id":130835,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["老枫残月晓江滨，送客归来又送君。","愁滴离声三叠泪，眼穿行色万重云。","过湘应取离骚续，到邑终期课最闻。","莫为西班羞薄宦，要思先世立殊勋。"],"title":"送友人赴长沙酒官"}
