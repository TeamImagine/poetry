{"author":"许景衡","id":230296,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["也知寸木可高岑，肯负平生学古心。","王事曾无丝粟补，鬓毛已觉雪霜侵。","寓留古寺聊登览，喜有高僧与对吟。","更忆仙山最深处，岩前小雨弄晴阴。"],"title":"休师惠诗次韵"}
