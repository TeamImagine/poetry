{"author":"陈渊","id":247935,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["林杪飞空出栱枅，登临高处乱烟迷。","云鹏撃水南溟近，霜剑凌空北斗低。","千里江山围万井，一潭风月纳双溪。","同谁此地呈胸腹，下视嚣尘万不齐。"],"title":"达观轩"}
