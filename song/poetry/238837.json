{"author":"孙觌","id":238837,"strains":["仄仄仄仄仄，平平仄平○。","仄○平仄仄，仄仄平○平。","平平平仄○，仄仄平仄平。","仄○仄平仄，平平仄平平。","仄平○仄仄，仄仄平仄○。","平平平平平，○仄仄仄○。","平平平仄仄，仄仄平平平。","仄平仄平○，○平仄平平。","仄仄仄仄仄，仄仄平仄平。","仄仄○仄○，仄○○仄平。"],"paragraphs":["一念挂世网，平生误儒冠。","笑看蝇穴纸，坐待鲇缘竿。","薨薨醯酱瓿，岂识天壤寛。","老如本逢掖，诗肩尚儒酸。","久纒冠盖蔓，忽作泡影观。","堂堂人天师，三世一指弹。","身闲云月出，骨老霜松寒。","我生饱忧患，将心觅人安。","目击有妙寄，语乐非世欢。","坐稳且复留，火芋分懒残。"],"title":"赠曹山长老了如"}
