{"author":"释文珦","id":134663,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平仄仄，仄仄平平仄仄平。"],"paragraphs":["云壑居来岁月长，千株松下一间房。","扫空心地苕花帚，熏彻根尘柏子香。","施法定应拈麈柄，接人曾不下禅床。","生缘已自都忘了，唯道西归有故乡。"],"title":"山中老宿"}
