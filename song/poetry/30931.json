{"author":"李流谦","id":30931,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["吉音一纸疾邮传，白帝城头劝着鞭。","楚树已沾新雨露，蜀江行换好风烟。","政须急拯沟中瘠，不用多流地上钱。","一节故应关象纬，向来两使动星躔。"],"title":"费文达除夔漕作此贺之三首  其二"}
