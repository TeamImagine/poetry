{"author":"吴惟信","id":118299,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["幽居直恐世间无，叠石为山展画图。","亭馆看花春思远，楼台倚月夜吟孤。","不论胜负收棋局，欲辩醇漓蘸酒壶。","东阁开延天下士，昂头相对说江湖。"],"title":"寄葛司理  其二"}
