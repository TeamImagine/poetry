{"author":"戴表元","id":161222,"strains":["仄仄平平平仄平，平平仄仄仄平平。","仄平仄仄仄仄仄，平仄仄仄平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乱后交朋星散居，如君那得易亲疏。","耐多但有客满座，忙绝不令儿废书。","万里山河蓬鬓底，一春风雨杏花初。","闲身共逊耽诗老，野服枯藤得自如。"],"title":"次韵答胡山甫兼简汪日宾  其二"}
