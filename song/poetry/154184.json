{"author":"董嗣杲","id":154184,"strains":["仄平仄平平，平○仄平仄。","仄平仄仄仄，平平仄平仄。","仄仄仄平仄，仄○仄平仄。","仄仄平仄仄，平仄仄平仄。","平平○○仄，仄仄平平仄。","仄仄○平仄，仄仄平仄仄。","仄仄仄仄仄，平平平平仄。","平平仄仄平，平平仄○仄。","平仄仄平平，仄仄平平仄。","平平平平平，仄仄仄平仄。","平平仄○平，仄仄平仄仄。","仄仄平平平，平仄平仄仄。","仄○仄仄平，平仄平仄仄。","平平○平仄，○仄仄仄仄。","仄平仄平○，○仄平平仄。","仄仄平平仄，仄平仄仄仄。","平平仄○仄，○仄平平仄。","仄仄平○○，平。平仄仄。","仄仄平○平，仄仄仄平仄。","平○平平平，平平平仄仄。","○仄仄平？，平仄平○仄。","平平仄平平，平仄平仄仄。","平平○平平，仄仄仄平仄。","平仄仄平平，仄仄平仄仄。"],"paragraphs":["小孤隶舒州，谁将峭崖削。","一尖漾浩渺，藤萝缀璎珞。","绿筿裹山胁，白浪沸山脚。","向背千万态，浑不假镌凿。","危亭嵌空构，四绝屯烟幕。","几点沤浮现，灭没鸥自若。","庙额锡惠济，轩窗辉丹雘。","夫人象服严，香灯闪踈箔。","风露展幽扄，震撼陵虚阁。","朱方金焦奇，莫敌此开拓。","来时棹扁舟，两岸成巨壑。","所历焉能穷，懐抱徒尔恶。","未临不测渊，胸次先陨获。","西偏磨崖上，吟句大手作。","一来一归兴，其尚由来各。","志旷谁推许，恐贻世所薄。","穷冬水正缩，期傍洲沙泊。","岂料风更横，飞？随岸掠。","遂令搜吟懐，汲井苦无索。","彭浪讹彭郎，祠南颜有怍。","相对隔津逺，知拥何封爵。","颠船泛涛巅，何异跧屈蠖。","埋篷且斟觚，失喜免酬酢。","明月水禽飞，不奈栖鹘搏。"],"title":"小孤山"}
