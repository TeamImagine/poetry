{"author":"刘攽","id":183871,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["贵公孙子族关西，失路青冥翅羽垂。","当世朋游皆父行，古人方略足肩随。","薄材老去欢倾盖，直气交新喜尽规。","满目江山屡回首，白云流水付心期。"],"title":"酬王定国五首  其三"}
