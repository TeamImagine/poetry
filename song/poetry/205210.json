{"author":"李之仪","id":205210,"strains":["仄仄仄平仄，仄平平仄○。","仄○平平○，平平仄仄平。","平平仄仄仄，平仄○平○。","平平仄仄仄，平平仄仄平。","仄仄平平仄，平平平仄平。","平仄仄仄平，仄仄○平平。","仄仄仄仄○，仄仄平平平。","仄仄仄仄仄，平平仄平平。","仄平仄仄○，仄仄平平平。","仄仄仄平仄，仄仄○平平。","平仄平仄○，平○仄○平。","仄仄仄平○，仄仄平平平。","仄平平○仄，平仄平平平。","仄○平平平，仄仄平平平。","平平仄仄仄，仄平平仄平。","仄仄仄仄仄，仄仄平仄平。","○仄仄平仄，仄仄平○平。"],"paragraphs":["雪意与春约，野情因物裁。","辄将无穷思，聊摛有限才。","云容忽破碎，山色如招回。","携持固夙昔，端为此济来。","岁晚君羁旅，微君谁我陪。","祇恐造化工，特地吹葭灰。","一剖不复收，寂尔为之胚。","戢戢竞秀发，翩翩绝嫌猜。","恍然徙倚间，浩荡心胸开。","境界适何许，次第分隅隈。","高足超日观，涂如下离堆。","四顾始无间，忽觉惊初雷。","有形均难悉，无物非蒿莱。","却应求仙源，失路迷天台。","波臣复笑屈，市门徒德梅。","庶几未始得，掇拾同举杯。","攘袂即千古，一醉姑相媒。"],"title":"和人雪意"}
