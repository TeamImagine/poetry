{"author":"葛胜仲","id":230929,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["寺门修竹映长楸，景似江村事事幽。","山叠青螺云遶屋，月升紫磨水明楼。","梦中他日应知路，天上从今与寄愁。","竞病将军功已就，却将高兴赋沧州。"],"title":"次韵何总管等慈寺诗二首  其一"}
