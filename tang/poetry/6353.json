{"author":"韦元甫","id":6353,"strains":["仄平仄仄平，仄仄仄平平。","仄○仄仄仄，仄仄仄○平。","仄仄仄平仄，仄仄仄平仄。","仄仄仄仄○，仄仄仄仄仄。","平平仄仄仄，仄平仄平平。","仄仄仄平仄，平仄仄仄平。","仄平仄仄仄，仄仄仄平○。","仄仄平仄平，仄仄平仄平。","平仄仄平仄，仄仄平平○。","平平仄平仄，仄仄平仄仄。","仄仄○平仄，○平平平平。","○平仄○平，仄仄平仄平。","仄仄仄仄平，仄仄平平平。","仄平平平仄仄平，仄仄平平仄平平。","仄平仄仄平，平平○仄平。","○仄平仄仄仄仄，仄平平仄仄平平。","平平仄平平，仄平仄平平。","仄仄仄平平，仄仄仄仄平。","平仄仄仄平，平平平仄平仄平。","平仄仄仄平，○仄平平平。","仄仄平仄平，平○仄平仄。","平仄仄仄平，平仄平平平仄仄。"],"paragraphs":["木兰抱杼嗟，借问复为谁。","欲闻所戚戚，感激彊其颜。","老父隶兵籍，气力日衰耗。","岂足万里行，有子复尚少。","胡沙没马足，朔风裂人肤。","老父旧羸病，何以彊自扶。","木兰代父去，秣马备戎行。","易却纨绮裳，洗却铅粉妆。","驰马赴军幕，慷慨携干将。","朝屯雪山下，暮宿青海傍。","夜袭燕支虏，更携于阗羌。","将军得胜归，士卒还故乡。","父母见木兰，喜极成悲伤。","木兰能承父母颜，却卸巾韝理丝簧。","昔为烈士雄，今为娇子容。","亲戚持酒贺父母，始知生女与男同。","门前旧军都，十年共崎岖。","本结弟兄交，死战誓不渝。","今者见木兰，言声虽是颜貌殊。","惊愕不敢前，叹息徒嘻吁。","世有臣子心，能如木兰节。","忠孝两不渝，千古之名焉可灭。"],"title":"木兰歌"}
