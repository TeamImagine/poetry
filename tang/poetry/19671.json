{"author":"姚合","id":19671,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["汉朝共许贾生贤，迁谪还应是宿缘。","仰德多时方会面，拜兄何暇更论年。","嵩山晴色来城里，洛水寒光出岸边。","清景早朝吟丽思，题诗应费益州笺。"],"title":"寄主客刘郎中"}
