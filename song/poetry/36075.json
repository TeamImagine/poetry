{"author":"陆游","id":36075,"strains":["仄平仄平仄平平，平仄平平平仄平。","仄○仄仄仄仄仄，仄○仄仄平平平。","仄平仄仄仄平仄，○○仄仄○平○。","平平平仄仄仄平，仄仄平平平仄○。","仄平平平仄平仄，仄平○仄平平仄。","仄平○仄平仄平，仄仄仄平○仄仄。"],"paragraphs":["葛翁炼丹一千年，翁去丹飞余此泉。","炯如古镜不拂拭，俯听缺甃时锵然。","老龙受命护泉卧，蜿蜒直恐从天堕。","人言神物老愈灵，夜半声酣风雨过。","放翁还山亦何有，闭门吟啸龙为友。","客来相对聊曲肱，但酌此泉胜酌酒。"],"title":"故山葛仙翁丹井有偃松覆其上夭矫可爱寄题"}
