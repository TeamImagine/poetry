{"author":"白居易","id":15492,"strains":["仄○平平平，平平仄仄平。","平平○仄○，○仄平平平。","仄平平仄○，仄仄平仄仄。","平仄仄平平，平仄仄○仄。","平仄仄仄平，仄仄○平仄。","仄平平仄仄，仄仄平平仄。"],"paragraphs":["客从江南来，来时月上弦。","悠悠行旅中，三见清光圆。","晓随残月行，夕与新月宿。","谁谓月无情，千里远相逐。","朝发渭水桥，暮入长安陌。","不知今夜月，又作谁家客。"],"title":"客中月"}
