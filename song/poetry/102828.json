{"author":"魏了翁","id":102828,"strains":["平○○平仄，仄仄平平平。","仄平仄平仄，仄平平平平。","平仄平平平，平平仄仄平。","仄仄平仄仄，仄仄仄平平。","平仄平平仄，仄仄平仄平。","仄平仄平仄，仄仄平平平。","平○仄仄仄，平仄仄仄平。","平平平平仄，仄仄平仄平。","仄平平仄平，平仄○仄平。"],"paragraphs":["吴兴沈声甫，示我书堂图。","枕松被修竹，带江衿浮屠。","堂上新牙签，吞天禄石渠。","出受山水谒，入与圣贤俱。","儿辈纷华悦，子独文字娱。","是心傥无斁，已足光韩畬。","吾闻学者事，穷理以返初。","为人祇禽犊，钻纸成蠹鱼。","勉哉师友功，千载沈氏书。"],"title":"题沈氏书堂"}
