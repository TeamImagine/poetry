{"author":"卫宗武","id":133614,"strains":["○○平仄○，平平平平仄。","平仄仄仄平，仄仄仄平仄。","平平仄仄平，平平平仄仄。","平仄仄平○，仄仄平仄仄。","平○仄仄仄，平仄仄平仄。","仄仄平仄仄，○仄仄○○。","仄平仄仄平，○○仄仄仄。","平○平仄仄，仄仄仄平仄。","仄仄○○仄，仄仄仄仄仄。","仄仄仄平仄，仄仄仄仄仄。","平仄仄平仄，仄平平仄仄。","平○仄平平，仄平仄平仄。","仄平平平平，平平仄仄仄。","仄仄仄仄平，仄仄仄○仄。","仄平平仄仄，仄仄平仄仄。","平平平平平，仄仄仄平仄。","仄仄仄仄○，仄仄平平仄。"],"paragraphs":["峩峩章甫冠，飘飘凌云气。","安肯郁郁居，乃试远游履。","风云负壮图，川原穷雅志。","槐竹憩幽深，草木仝臭味。","沧溟浩八极，呼吸入胸次。","物怪千万状，参错入吟思。","一篇复一篇，亹亹至百纸。","芳菲迷目睫，璀璨照窗几。","展玩三过读，殆类啖蔗美。","渐可造冲澹，岂特衒巧丽。","章句亦何有，尚辞尤尚理。","风行自成文，止于所宜止。","熟之而精之，循能造极致。","老我力已衰，不复竞吟事。","羡君年尚壮，进进殊未已。","骎骎班前修，挺挺俯时辈。","岂但蓟北传，可使鸡林至。"],"title":"题张石山出行吟卷"}
