{"author":"魏知古","id":34876,"strains":["平○仄仄平，仄仄仄平平。","仄仄平平仄，○○仄仄○。","仄平平仄仄，仄仄仄平平。","平仄仄仄仄，平平仄仄平。","平平○仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","仄仄○平仄，平○仄仄○。","○平仄仄仄，平仄仄平平。","平仄平平仄，平平仄仄平。"],"paragraphs":["尝闻夏太康，五弟训禽荒。","我后来冬狩，三驱盛礼张。","顺时鹰隼击，讲事武功扬。","奔走未及去，翾飞岂暇翔。","非熊从渭水，瑞翟想陈仓。","此欲诚难纵，兹游不可常。","子云陈羽猎，僖伯谏渔棠。","得失鉴齐楚，仁思念禹汤。","雍熙亮在宥，亭毒匪多伤。","辛甲今为史，虞箴遂孔彰。"],"title":"从猎渭川献诗"}
