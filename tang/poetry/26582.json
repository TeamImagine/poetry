{"author":"刘沧","id":26582,"strains":["平仄平平仄仄平，仄平平仄仄平平。","平平平仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["蝉噪秋风满古堤，荻花寒渡思萋萋。","潮声归海鸟初下，草色连江人自迷。","碧落晴分平楚外，青山晚出穆陵西。","此来一见垂纶者，却忆旧居明月溪。"],"title":"浙江晚渡怀古"}
