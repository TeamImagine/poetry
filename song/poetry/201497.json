{"author":"彭汝砺","id":201497,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夫子声名二十年，尘埃叹息欲华颠。","相如旧有凌云赋，靖节今无种秫田。","南国寂寥归见雁，北风悲壮屡闻蝉。","思量世事真如幻，合置穷愁顿酒边。"],"title":"送宗文先辈"}
