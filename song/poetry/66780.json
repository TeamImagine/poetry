{"author":"楼钥","id":66780,"strains":["平仄平平平仄平，平平仄仄仄平平。","仄平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，平仄仄平平仄平。"],"paragraphs":["为忆西京梅子真，人言羽化匪沉沦。","海濒古岙已无迹，山外高峰宁有神。","鲠论至今光汉传，清风犹足荡秋旻。","何须更说神仙事，终老市门良可人。"],"title":"游大梅山梅仙岩"}
