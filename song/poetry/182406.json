{"author":"强至","id":182406,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平平仄平平平。"],"paragraphs":["登高时节异乡中，回首家山隔乱峰。","白酒莫辞今日醉，黄花不似故园逢。","苦嗟节物经秋老，赢得情怀为别浓。","却爱紫微诗意好，笑歌开口强为容。"],"title":"九日至嘉禾"}
