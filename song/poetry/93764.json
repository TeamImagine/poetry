{"author":"戴复古","id":93764,"strains":["仄仄仄平仄，平平仄仄平。","平平仄平仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["细读石屏记，诚然愧我心。","兰荪借芳馥，金石假声音。","俗子方腾谤，朋俦合献箴。","分为无用物，白发委山林。"],"title":"斗山子王深父作石屏记为老夫书其文甚佳采记中语作五诗致谢  其二"}
