{"author":"韩驹","id":237330,"strains":["仄平仄仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["往时束带侍明光，曾看挥毫点御床。","只道骅骝已腾蹋，不知雕鹗尚摧藏。","官居四合峰峦雨，驿路千林橘柚霜。","莫为艰难归故里，汉庭今重甲科郎。"],"title":"顷年侍立集英殿见周表卿唱名第二客居临川表卿为宜黄丞岁满访别以诗送之"}
