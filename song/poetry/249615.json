{"author":"郭印","id":249615,"strains":["平平仄仄仄，仄仄平平平。","仄仄仄仄仄，平平仄仄平。","仄平仄仄平，平仄仄平平。","平平仄平仄，平仄平仄平。","○平仄○仄，仄仄仄平平。","仄平○仄仄，平仄○○平。","仄仄平平仄，仄平仄仄平。","平平平仄仄，仄仄○平平。","仄平平平仄，仄仄平仄平。","仄平仄平平，仄仄平仄○。","平平仄仄仄，仄仄仄仄平。"],"paragraphs":["邪师挟幻术，念念皆狂图。","化出一切象，形容乃甚都。","佛光亦幻成，非有与非无。","烟霞异明晦，寥廓元太虚。","离娄塞其目，象罔得玄珠。","脱能如是解，安用空睢旴。","宇定天光发，岂关七尺躯。","痴儿生谤语，往往堕眉须。","乃知西方圣，勇猛真丈夫。","圣人与人同，此道谁不如。","归来但宴坐，反照自有余。"],"title":"和杨齐伯韵"}
