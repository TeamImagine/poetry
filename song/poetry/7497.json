{"author":"王之道","id":7497,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["举首西风漫障尘，清无纤翳六花新。","谢庭拟似吟飞絮，洛浦飘飖见丽人。","漏箭不知楼外晓，觥筹先发坐中春。","兔园盛集应难继，空想当时主与宾。"],"title":"和彦时兄腊雪六首  其六"}
