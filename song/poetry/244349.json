{"author":"李纲","id":244349,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["此君劲节傲风霜，髙卧尤宜逐客床。","雅制颇同琴可荐，莹肤端与玉争凉。","欲凭幻境成佳梦，故使通中贮秘方。","富贵功名本何有，觉来犹未熟黄粱。"],"title":"山居四咏 竹枕"}
