{"author":"贺铸","id":213174,"strains":["仄仄仄平仄仄平，平平仄仄平平平。","平平仄仄平平仄，仄仄仄平平仄平。","仄平平仄平仄仄，仄仄平仄平平平。","平平平仄平平仄，仄仄仄平平仄平。"],"paragraphs":["我访故人不待招，沧江谓广才容舠。","离城五点寒更急，著岸两竿晴日高。","别来书尺正坐懒，老去鞍马何堪劳。","明年淮上更携手，醉步卧虹千丈桥。"],"title":"自历阳泛江至赤埭访别曹解"}
