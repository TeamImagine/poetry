{"author":"连文凤","id":159338,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["楚树吴云隔几尘，相思两地各伤神。","悠悠岁月多华发，历历江山少故人。","苔屋不来今日雨，草池长梦旧家春。","便鸿为问平安信，聊当西风寄白蘋。"],"title":"寄李合舍"}
