{"author":"阳枋","id":109679,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["万里扁舟归自东，干戈满地路难通。","弟兄一榻聊相对，叔侄双头未许同。","峡入三游千丈险，水连西蜀百忧空。","家山桃李期堪数，共约花间酌晚风。"],"title":"舟过三游洞知遂脱兵火矣喜赋"}
