{"author":"宋伯仁","id":125862,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["庭阴日日杜鹃啼，问我胡为未赋归。","官况苦如梅豆小，人情轻似柳绵飞。","三年独自知操纵，两耳从他说是非。","瓜戍喜催新代者，呆衫应许换征衣。"],"title":"通新代者书偶作"}
