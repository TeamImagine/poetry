{"author":"李益","id":7108,"strains":["○平仄平平，平仄仄平仄。","仄平仄平仄，平平仄平仄。","平平平○仄，仄仄平仄仄。","平仄平仄平，平平平○仄。","仄平仄○仄，仄仄平仄仄。","仄仄仄平平，平平平平仄。","平平仄○仄，仄仄仄平仄。","仄平仄平仄，平仄平平仄。","仄仄平仄平，仄仄仄平仄。","仄仄仄平仄，平平平○仄。","平仄平仄平，平平平仄仄。","平平仄○仄，仄仄仄仄仄。","仄平平仄平，仄仄平○仄。","仄仄仄平仄，○○平○仄。","平平仄○仄，仄仄仄平仄。","仄仄仄仄平，平平仄平仄。"],"paragraphs":["苍崖抱寒泉，沦照洞金碧。","潜鳞孕明晦，山灵閟幽赜。","前峰何其诡，万变穷日夕。","松老风易悲，山秋云更白。","故人邑中吏，五里仙雾隔。","美质简琼瑶，英声铿金石。","烦君竟相问，问我此何适。","我因赞时理，书寄西飞翮。","哲匠熙百工，日月被光泽。","大国本多士，荆岑无遗璧。","高网弥八纮，皇图明四辟。","群材既兼畅，顾我在草泽。","贵无身外名，贱有区中役。","忽忽百龄内，殷殷千虑迫。","人生已如寄，在寄复为客。","旧国不得归，风尘满阡陌。"],"title":"华阴东泉同张处士诣藏律师兼简县内同官因寄齐中书"}
