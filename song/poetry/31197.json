{"author":"洪迈","id":31197,"strains":["平○仄仄仄，平仄仄平平。","仄○平仄平，仄仄○平平。","○仄仄平仄，平平仄○平。","仄平仄平仄，仄仄平仄平。","平平平仄平，仄平仄平仄。","仄仄平仄平，仄○仄○平。","仄仄平仄仄，仄平平仄平。","仄平仄平仄，平平○平平。","仄仄平仄仄，平平仄○平。","仄平仄仄平，仄仄仄平平。"],"paragraphs":["贞观盛德后，馀庆未渠央。","旧闻闽海家，欲纵燕山芳。","教子嗣先训，开轩翼中堂。","地偏市朝远，几浄书简香。","先生陈太丘，饭糜百忧忘。","弟子俱羯胡，不闻触屏僵。","一变豪侠窟，遂成邹鲁乡。","下车里门外，他年看诸郎。","坐上纡素发，诜诜立冠裳。","我诗自可弦，请以侑壶觞。"],"title":"寄题起莘家义轩"}
