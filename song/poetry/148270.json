{"author":"方回","id":148270,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["萧条垂柳映枯荷，金碧楼空水鸟过。","略剩繁华犹好在，细看冷淡奈愁何。","遥知堤上游人少，渐觉城中空地多。","回首太平三百载，钱王纳土免干戈。"],"title":"涌金门城望五首  其一"}
