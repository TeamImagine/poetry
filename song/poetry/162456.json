{"author":"丘葵","id":162456,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["何处啼鹃送落晖，江山信美不如归。","子期死矣今安有，元亮来兮昨已非。","世事悠悠春梦断，人才落落晓星稀。","白头老伴惟君在，安得相随绕树飞。"],"title":"东归拟再访吕所盘不果所盘有诗因次韵"}
