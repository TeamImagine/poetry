{"author":"曹勋","id":12858,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平仄仄，仄仄平平仄仄平。","仄仄平平仄平仄，仄仄平仄仄平平。"],"paragraphs":["昔时意气控云霄，老矣方能造治朝。","一日暂违文石陛，十年空采越山樵。","歌传楚些聊供醉，鬓点吴霜未肯销。","三叹公诗话京洛，起予乡思欲扶摇。"],"title":"和黄虚中韵二首  其一"}
