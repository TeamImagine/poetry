{"author":"释德洪","id":227706,"strains":["平仄仄平平仄平，仄平仄仄平平平。","平平仄仄平平仄，○平仄仄平平平。","平仄仄平○仄○，仄仄○仄○仄平。","○○仄平仄仄仄，仄平平仄仄平平。","平平平仄平仄仄，仄仄仄仄○○平。","平平仄仄仄平仄，仄平仄仄○平平。","仄○平仄仄平仄，仄平平仄平仄平。","仄平仄仄仄平仄，仄平仄平平仄平。"],"paragraphs":["淮水送君春雨余，刺舟断岸归匡庐。","江南别我秋天远，轻囊瘦策游西湖。","君去复来如社燕，我独留滞如贾胡。","牵衣觅诗亦不恶，怪君儿戏忘髭须。","平生千偈风雨快，约束万象如驱奴。","饥来一字不堪煮，乃知弄笔输耕锄。","不如寻我旧游处，武林清境天下无。","耐清不得却来此，作诗送君游上都。"],"title":"龙安送宗上人游东吴"}
