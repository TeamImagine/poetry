{"author":"韩淲","id":87266,"strains":["仄仄平仄仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["老眼相望肯作疏，来禽仍与好诗俱。","清新更觉珠玑满，甘脆还知草木区。","此道在公谁复有，一官希世我如无。","两峰赵叟尤堪笑，绝口轻肥只自癯。"],"title":"舒彦升运管以诗送来禽次韵"}
