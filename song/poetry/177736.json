{"author":"王禹偁","id":177736,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["两朝黄阁预弥纶，又策春坊第一勋。","僧塔旧题前进士，斋坛新拜上将军。","马衔金勒冲微雪，雁避红旌入断云。","还似徐州张仆射，御诗相送四方闻。"],"title":"送南阳李太傅  其一"}
