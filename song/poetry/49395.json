{"author":"杨万里","id":49395,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["东园一日走千巡，又见龙飞第一春。","桃李成阴侬已老，江山依旧岁还新。","穿花踏影浑无日，隔径闻声不见人。","学省同寮各星散，白云珍重伴闲身。"],"title":"乙卯春日三三径行散有感"}
