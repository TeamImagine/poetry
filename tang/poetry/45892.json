{"author":"王维","id":45892,"strains":["○平仄平仄，平仄仄平平。","平仄平平仄，平○平仄平。","平平仄平仄，仄仄○平平。","平仄平平仄，平平仄仄平。","平平平仄仄，平仄仄仄平。","平仄仄平仄，平○平仄○。"],"paragraphs":["泛舟入荥泽，兹邑乃雄藩。","河曲闾阎隘，川中烟火繁。","因人见风俗，入境闻方言。","秋野田畴盛，朝光市井喧。","渔商波上客，鸡犬岸旁村。","前路白云外，孤帆安可论。"],"title":"早入荥阳界"}
