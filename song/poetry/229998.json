{"author":"苏过","id":229998,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，平平平平仄仄平。","仄仄平平平平仄，仄平仄仄仄平平。"],"paragraphs":["年来短髪不胜冠，终老茅茨敢怨天。","小筑强追三径乐，远游未遂五湖船。","竹林诗友欣同社，花坞春风共一川。","待我西窗荫寒碧，妙香与子试龙涎。"],"title":"信中见和复以前韵答之"}
