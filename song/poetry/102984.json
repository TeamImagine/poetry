{"author":"魏了翁","id":102984,"strains":["平平平仄平仄平，○仄○仄平平平。","平平仄仄平平仄，○平仄平平仄平。","○平仄仄平仄仄，平平仄仄平平平。","平平平平仄平仄，仄仄平仄平平平。","平平仄仄平仄平，仄平仄仄平仄平。","○○○仄平仄仄，仄平仄○平平平。","平○仄仄仄平仄，仄仄○仄平平平。","仄平仄平仄○仄，仄仄○仄平平平。","仄平仄仄仄平仄，仄平仄仄平○平。","平平仄平仄仄仄，仄仄平仄仄仄平。","仄平平仄仄仄○，○○仄仄平仄平。","仄平平仄仄平仄，平仄仄仄平平平。","仄平仄仄平仄仄，○平仄仄○○平。"],"paragraphs":["流觞元巳奚所因，更指三日为良辰。","山阴坐上皆豪逸，长安水边多丽人。","临流有许豪与丽，元无一个能知津。","韩婴何凭指溱洧，束晳胡据诬周秦。","千年混混同一波，竞言此日天气新。","其间号曰该洽者，或言鳦降祠高辛。","春分以后弗无子，往往援引诗生民。","说虽有稽义犹凿，况复除日经无文。","予尝妄意巳为火，季春火见疑乘寅。","寅居汉津火所畏，故以元巳祓水滨。","一年奇月必用重，三三欲解阳德屯。","较之前说已云近，终愧俚俗疵吾醇。","要须挈我沂泗上，回瓢点瑟看长春。"],"title":"上巳领客"}
