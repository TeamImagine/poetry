{"author":"戴复古","id":93348,"strains":["平平仄平仄仄仄，仄平仄仄平平仄。","平平仄仄○仄平，仄仄平平仄平仄。","平仄○○平仄平，仄仄平平仄仄平。","平○仄仄仄仄平，平平仄仄仄平平。","平平仄平平仄仄，平仄○平仄平仄。"],"paragraphs":["何人笔端有许力，卷来一片潇湘碧。","摩挲老眼看不真，怪见层波涌虚壁。","天庆观中双黑龙，物色虽殊妙处同。","能将此水畜彼龙，方知画手有神通。","龙兮水兮终会遇，天下苍生待霖雨。"],"title":"毗陵太平寺画水呈王君保使君"}
