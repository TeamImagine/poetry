{"author":"释宝昙","id":52549,"strains":["平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["谁识阜陵天上物，亦从潘李乞刀圭。","半规肯博千金璧，四海仍传一角犀。","柏叶春齐初养麝，髯松岁晚复然脐。","直须数子成家日，是我浯溪得再题。"],"title":"和月林清玩墨"}
