{"author":"余迪","id":172883,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["数年乐此宦池城，每爱湖光分外清。","远浦落霞秋水阔，乱山斜日碧云横。","牧吹牛背归林晚，渔唱舟中对月明。","同览翠微重吊古，谩将诗酒逐交情。"],"title":"登翠微亭  其一"}
