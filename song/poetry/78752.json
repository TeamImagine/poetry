{"author":"陈藻","id":78752,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄仄平仄仄平。"],"paragraphs":["江浙羁栖怕雪霜，早年听得晚年尝。","生涯败意多谙历，节序随缘少感伤。","鸭肉馄饨看土俗，糯丸麻汁阻家乡。","二千里外寻君话，今日那堪各一方。"],"title":"冬至寄行甫腾叔"}
