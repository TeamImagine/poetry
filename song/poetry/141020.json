{"author":"许月卿","id":141020,"strains":["仄平仄仄仄平平，平仄平平平仄平。","仄仄仄仄平仄仄，仄平仄仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。"],"paragraphs":["作诗直欲到天悭，于𫇭应如元鲁山。","我隠自便甘曲渚，子来相与钓清湾。","闲中日月诗书府，地上神仙人世间。","寻柳问花千古意，窗前幽草不须芟。"],"title":"次胡伯凯韵"}
