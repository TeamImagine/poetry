{"author":"杨亿","id":210375,"strains":["仄仄仄平平仄仄，仄平仄仄仄平平。","平平平仄仄平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["五蕴已空诸漏尽，冢间行道十年余。","吟成南国碧云句，读遍西方贝叶书。","清论弥天居士伏，高情出世俗流疏。","问师心法都无语，笑指孤云在太虚。"],"title":"威上人"}
