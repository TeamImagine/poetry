{"author":"韦骧","id":190768,"strains":["平平平仄仄平平，仄仄平平仄仄平。","仄仄仄平平仄仄，平平○仄仄平平。","仄○平仄平平仄，平仄平平仄仄平。","平仄仄平○仄仄，平平平仄仄○平。","平平仄仄平平仄，仄仄平○仄仄○。","仄仄仄平○仄仄，仄平平○仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平○仄仄平平仄，仄仄平○仄仄平。","平仄平平平仄仄，平平平仄仄平平。"],"paragraphs":["阴晴淮海气何殊，一昔风光互惨舒。","大块养春禆造化，繁云闲日蔽居诸。","暖回沙碛催来雁，寒彻冰池怯上鱼。","山色晦明如代谢，花枝凉曝似相于。","朝暾忽荡川原净，夕翳还笼井落疏。","快适得朋酾醁酒，困眠无兴读残书。","红霞灼灼飞琳馆，烟霭蒙蒙袭隼旟。","定与物情均燥湿，殆非星好有盈虚。","连空雪意迷高柳，遶舍阳和坼嫩蔬。","林外昏鸦啼野尽，城头新月上帘初。"],"title":"滁上闲日阴晴联句"}
