{"author":"白居易","id":14954,"strains":["仄平仄仄仄，仄仄仄平平。","仄仄平仄仄，仄仄平○平。","○○平平○，仄仄仄仄平。","仄平仄○仄，仄仄仄仄平。","仄○平仄仄，平仄仄仄平。","仄平仄平仄，平仄平仄平。","仄仄○仄仄，仄平○仄平。","仄平仄平仄，仄仄仄平平。","仄仄平仄仄，仄平仄仄平。","仄仄○仄仄，仄仄仄平平。"],"paragraphs":["八年十二月，五日雪纷纷。","竹柏皆冻死，况彼无衣民。","回观村闾间，十室八九贫。","北风利如剑，布絮不蔽身。","唯烧蒿棘火，愁坐夜待晨。","乃知大寒岁，农者尤苦辛。","顾我当此日，草堂深掩门。","褐裘覆𫄟被，坐卧有余温。","幸免饥冻苦，又无垅亩勤。","念彼深可愧，自问是何人。"],"title":"村居苦寒"}
