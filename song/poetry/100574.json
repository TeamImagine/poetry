{"author":"郑清之","id":100574,"strains":["仄仄仄仄平，平仄平仄仄。","平仄仄仄○，仄平平仄仄。","仄仄平仄平，仄仄平仄仄。","仄仄仄平平，仄仄平平仄。","平平平仄平，平平仄平平。","仄平平仄仄，仄仄平平平。","仄平平仄仄，仄平仄仄仄。"],"paragraphs":["妾有一片心，奚啻金与石。","金石尚可磨，此心终不易。","妾有金错刀，不买珠与翠。","一笑向尊前，愿买郎心醉。","娟娟桃李花，东风荡柔枝。","见郎郎弗顾，掩面啼春闺。","不关郎意恶，自悲妾命薄。"],"title":"妾薄命"}
