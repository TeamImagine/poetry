{"author":"李群玉","id":25550,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["清明别后雨晴时，极浦空颦一望眉。","湖畔春山烟黯黯，云中远树黑离离。","依微水戍闻疏鼓，掩映河桥见酒旗。","风暖草长愁自醉，行吟无处寄相思。"],"title":"长沙春望寄涔阳故人"}
