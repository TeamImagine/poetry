{"author":"陆游","id":32912,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄平平。"],"paragraphs":["自笑谋生事事疏，年来锥与地俱无。","平章春韭秋菘味，拆补天吴紫鳯图。","食肉定知无骨相，珥貂空自诳头颅。","惟余数卷残书在，破箧萧然笑獠奴。"],"title":"自笑"}
