{"author":"李白","id":55846,"strains":["仄平仄平仄，仄仄平平平。","平仄仄仄平，仄○仄仄○。","○平仄平平，仄仄○平○。","仄○仄平仄，仄平平仄平。","平○仄仄仄，仄仄平平平。","仄仄仄仄○，○平仄仄○。","平平仄仄仄，仄仄平平平。","仄○仄仄平，平平仄○平。","平平仄平仄，○仄平平平。","仄仄平平平，平平仄平平。","仄仄平仄仄，仄平仄平平。","仄仄仄仄仄，仄平仄仄平。","○平平仄仄，仄平仄仄平。","仄仄仄仄平，平平仄平平。","○仄仄○仄，仄平平仄平。"],"paragraphs":["一身竟无托，远与孤蓬征。","千里失所依，复将落叶幷。","中途偶良朋，问我将何行。","欲献济时策，此心谁见明。","君王制六合，海塞无交兵。","壮士伏草间，沈忧乱纵横。","飘飘不得意，昨发南都城。","紫燕枥下嘶，青萍匣中鸣。","投躯寄天下，长啸寻豪英。","耻学琅琊人，龙蟠事躬耕。","富贵吾自取，建功及春荣。","我愿执尔手，尔方达我情。","相知同一己，岂惟弟与兄。","抱子弄白云，琴歌发清声。","临别意难尽，各希存令名。"],"title":"邺中赠王大"}
