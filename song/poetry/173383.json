{"author":"文同","id":173383,"strains":["仄仄平平平仄平，仄仄仄仄平平平。","平平平仄仄仄仄，平平平平平仄平。","仄仄平平仄平仄，仄平仄仄平平平。","仄平仄仄仄平仄，仄仄仄平平仄平。"],"paragraphs":["绛守园池天下夸，绍述有记词聱牙。","苍官青士左右树，神君仙人高下花。","远水依然尚钩带，旧门想已无靴檛。","自怜俗状不能到，此去羡君专宴衙。"],"title":"送王恪司门知绛州"}
