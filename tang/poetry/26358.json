{"author":"温庭筠","id":26358,"strains":["仄平平仄○，平仄仄平平。","平仄平平仄，平平仄○○。","仄平平仄○，平仄仄平平。","○仄平平仄，平○仄仄平。","仄平平仄仄，平仄仄平○。","仄仄○平仄，○平仄仄平。"],"paragraphs":["问君何所思，迢递艳阳时。","门静人归晚，墙高蝶过迟。","一双青琐燕，千万绿杨丝。","屏上吴山远，楼中朔管悲。","宝书无寄处，香毂有来期。","草色将林彩，相添入黛眉。"],"title":"春日"}
