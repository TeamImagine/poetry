{"author":"晁补之","id":214460,"strains":["平仄平平○仄仄，平仄平平平仄仄。","平仄平平○仄平，仄平平仄仄平仄。","平平仄仄平仄平，○仄平平仄仄平。","仄仄平平○平平，仄平平平仄仄平。","平平仄平仄平仄，仄平平仄○平仄。","平平仄仄平仄平，平平仄仄平？仄。","平○仄仄仄平平，仄平仄仄仄○平。","仄平仄仄○平仄，平平平仄平平仄。","仄仄○平仄仄平，仄仄平平仄仄平。","仄仄平平平仄仄，仄平平仄平平仄。"],"paragraphs":["亭下流泉三亩隘，谁拟西江晴一派。","桃李佳名闻昔人，此言虽小可喻大。","宁非逐楚憔悴身，当是羊裘傲汉人。","避世墙东王君公，五经纷纶井大春。","端然养鱼废车马，一身环堵观天下。","吾人郑子诗句新，高堂素壁开萧洒。","何当湛湛见青枫，白蘋落日慰相逢。","一亭两槛更何有，波涛风雨船前后。","莫忆乘槎犯汉津，莫忆楼船下石城。","尽醉渔阳无好曲，短蓑铜斗平生足。"],"title":"郑彦能求拟江亭诗"}
