{"author":"徐铉","id":511,"strains":["仄仄平平仄仄平，平平仄仄仄平平。","仄平平仄平仄仄，仄仄平平仄仄平。","仄仄仄平平仄仄，平平平仄仄平平。","平平仄平平平仄，平仄平平仄仄平。"],"paragraphs":["桂籍知名有几人，翻飞相续上青云。","解怜才子宁唯我，远作卑官尚见君。","岭外独持严助节，宫中谁荐长卿文。","新诗试为重高咏，朝汉台前不可闻。"],"title":"庐陵别朱观先辈"}
