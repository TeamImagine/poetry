{"author":"汪藻","id":236639,"strains":["仄仄仄仄仄，平平仄平平。","仄平平平平，平仄仄仄平。","仄仄仄平仄，平○仄○平。","○平平仄平，仄仄○平平。","仄平仄仄仄，○仄仄仄平。","仄平仄平○，仄仄平仄平。","平仄平仄仄，平平仄平○。","○○仄平平，仄仄平平平。","仄仄○仄仄，平平仄○平。","平平仄平仄，仄仄○仄○。","平仄仄仄仄，平平仄平平。","仄仄仄平仄，平平平平平。","平平仄平仄，仄仄平○○。","平平仄仄○，○仄平仄○。","平平仄平仄，平平平仄平。","仄仄仄平仄，○平仄平○。","平○○平仄，仄仄平○平。","平平平平平，○○平仄平。","仄仄仄平仄，○○仄○平。","平平仄仄仄，平平○平平。"],"paragraphs":["我老不足惜，余年苦匆匆。","愿为名山游，何必问所终。","一舣若溪櫂，星杓几回东。","长年秋雨边，醉卧听船蓬。","故人幸弭节，相见宿昔同。","酒酣说经过，授我书一通。","云自天末至，诸贤盛游从。","临分出新诗，句法何舂容。","凛若临大敌，谁能触其锋。","携持数千里，不愧行橐空。","篇末亦及予，依依古人风。","读罢百忧失，衰颜为成童。","归来北窗下，自写团扇中。","君方著绣衣，行佩金印重。","朱弦付君赏，宁循牙旷聪。","我病拥僧衲，深惭服非衷。","还观了无取，此意何当蒙。","心知坡陀卑，难并衡霍崇。","尚喜盛山卷，兼收醉吟翁。","他年定抚掌，秋蛇间云鸿。"],"title":"次韵赵叔问侍郎送曾吉甫学士按刑浙右篇末见及之作"}
