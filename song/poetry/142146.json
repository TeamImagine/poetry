{"author":"刘黻","id":142146,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["居常出户便思亲，况复流离值诞辰。","命薄不嫌增甲子，骚清犹可记庚寅。","菊香留晚招同醉，梅意才先喜卜邻。","警省工夫须力进，客髭已有数茎新。"],"title":"十月十三生日"}
