{"author":"杨公远","id":151025,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平仄仄仄，仄平仄仄仄平平。"],"paragraphs":["槎牙诗骨等梅臞，试启青铜失故吾。","啖蔗祇应佳境近，解袍那想故人无。","推排景物归吟卷，安顿江山入画图。","只此可堪供活计，底须舍瑟学齐竽。"],"title":"隠居杂兴  其九"}
