{"author":"李廌","id":218625,"strains":["仄仄仄仄仄，平○仄平平。","仄平仄平仄，仄仄仄平平。","平平○仄仄，平○仄仄○。","仄平仄仄仄，仄仄仄仄平。","平平仄平平，平仄平仄平。","平平仄平仄，平仄仄平平。"],"paragraphs":["烈士可庙食，么么可悲夫。","誓心报荆郢，忍耻适江吴。","功成期牖下，旋闻赐属镂。","楚邦乃怨耦，宿愤向已摅。","涛江厌波神，魂魄游故都。","存亡两陈迹，无用愧包胥。"],"title":"伍子胥庙"}
