{"author":"钱易","id":199651,"strains":["平平平仄平，仄仄仄仄平。","仄仄平仄平，平仄平仄平。","仄仄仄仄平，仄仄○仄平。","平○仄○平，仄仄仄平平。","平仄平仄仄，仄仄仄仄平。","平仄平仄仄，平仄平平平。","平平平平平，仄仄仄仄平。","仄平仄○仄，仄仄仄仄平。","平平平仄仄，仄仄平仄平。","仄平仄平仄，平仄平平平。","平平仄仄平，平仄平仄○。","平平仄○平，仄仄仄仄平。","平平仄仄仄，仄○平仄平。","仄平平仄仄，平仄平平平。","仄仄仄仄仄，？平仄○平。","仄仄平平平，仄○○平平。","平平仄○仄，平仄平平平。","仄仄仄仄仄，仄仄平平平。","平平仄仄仄，仄仄仄仄平。","平○仄○平，仄平○仄平。"],"paragraphs":["悲哉天宝时，帝耄政不修。","宠幸尊妇人，阴极阳已柔。","外戚盛本枝，栉比封列侯。","丞相大将军，备位甚悠悠。","天下安既久，积渐力不周。","车服金玉焕，黎庶饥寒愁。","骊山温泉宫，昼幸与夜游。","一游百司备，万费一日休。","虽能心自快，化作神稷忧。","国忠恣吞噬，林甫怀奸偷。","胡雏据太原，钟鼓无计收。","黄尘满长安，惨黩九庙羞。","唐天未使绝，返正知疾瘳。","自兹游赏地，荆棘生荒秋。","旧物悉已废，蜘蛛挂重楼。","览者咸寒心，一过三回头。","因知帝王业，坚固宣鸿猷。","岂可信嗜欲，侮弄生疮疣。","雕墙峻宇诫，简牍况有由。","翻思黍离章，续之应可仇。"],"title":"温泉诗"}
