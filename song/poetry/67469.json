{"author":"楼钥","id":67469,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。"],"paragraphs":["一自东皇天上来，坐看芽蘗起枯荄。","化工潜有洪钧转，春事何劳叠鼓催。","晚景鬓凋宁再绿，去年花谢又重开。","赏花携酒那容缓，走遍郊原莫便回。"],"title":"寻春次韵  其一"}
