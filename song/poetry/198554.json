{"author":"苏辙","id":198554,"strains":["平仄仄平仄仄，平○仄平平，仄平平仄平。","仄仄仄平仄○，平○平仄平，仄仄平仄平。","仄平仄平仄，○平仄平平。","平平仄平平，仄仄○仄平。","仄仄平仄平，平仄平平平。","仄平仄平平，仄仄仄仄平。","平平仄○仄，仄平仄平平。","仄仄○仄仄，仄仄仄仄○。","仄平仄仄平，仄仄平仄平。","平平平平平，仄仄仄仄平。"],"paragraphs":["君不见林上鹊，冬深始营巢，及春巢已成。","又不见梁上燕，春深初作窠，及夏雏已生。","我为一区屋，三年费经营。","纷纷伐梧楸，日厌斤斧声。","老境能几何，何日安余龄。","一言愧吾儿，事忌与力争。","青杨易三栋，赤榆换双楹。","指顾行即具，构筑役亦轻。","酂侯念子孙，不处高闬闳。","吾今何人斯，此则坐右铭。"],"title":"因旧"}
