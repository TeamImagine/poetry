{"author":"张侃","id":118516,"strains":["仄平平仄○，仄○平仄仄。","仄平平仄平，仄平仄○仄。","仄平平○○，仄平平仄仄。","平平○仄平，平平仄仄仄。","仄仄仄平平，仄仄仄平仄。","平仄仄仄平，平○平仄仄。"],"paragraphs":["一春随意行，济胜欣有遇。","不愁风薄人，但愁雨深阻。","乱山烟中藏，勃姑声转嗉。","春无三日晴，前人句已寓。","惜许好花枝，烂熳少人顾。","君久不在家，花思依柳絮。"],"title":"示韦中实六首  其五"}
