{"author":"释德洪","id":227864,"strains":["仄平仄平平，仄仄平平仄。","○平仄平仄，平仄仄仄仄。","平平仄○仄，平仄仄仄仄。","○平平仄平，○仄仄平仄。","仄仄仄仄平，仄○平仄仄。","仄平仄平平，仄仄仄仄○。","仄仄○仄平，仄仄仄平○。","仄仄平平平，仄平平仄○。"],"paragraphs":["我来客湘江，独泛无人佐。","封疆接南越，都会列百货。","方嗟岁除矣，仍喜此月大。","思归姑置之，且枕曲肱卧。","馈问亦未能，起看灯照座。","念贫米无舂，笑富粉转磨。","二者分劣优，等是一年过。","唯有东坡翁，作诗今续和。"],"title":"馈岁次东坡韵寄思禹兄"}
