{"author":"刘筠","id":200144,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["七年纶掖滥敷言，八奉斋祠荫宝轩。","上士半同猿鹤老，病身犹与蟪蛄存。","饭蔬力弱防冠坠，枕杫神宁喜席温。","樱序清和芳意歇，淡然毕竟绝朝喧。"],"title":"天禧戊午岁立夏奉祀太一宫斋宿有感"}
