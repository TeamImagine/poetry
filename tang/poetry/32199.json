{"author":"韩偓","id":32199,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["眼意心期卒未休，暗中终拟约秦楼。","光阴负我难相遇，情绪牵人不自由。","遥夜定嫌香蔽膝，闷时应弄玉搔头。","樱桃花谢棃花发，肠断青春两处愁。"],"title":"青春"}
