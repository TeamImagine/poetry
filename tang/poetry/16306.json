{"author":"白居易","id":16306,"strains":["平平仄仄○，平仄仄○平。","○仄仄仄仄，平仄仄○平。","平平仄平仄，○仄平仄平。","仄平仄仄○，平仄平仄平。","仄平仄仄仄，平平仄平平。","平平平平仄，仄仄仄仄平。","仄仄○平仄，仄仄仄仄平。","平平仄平仄，仄仄平平平。","仄仄仄平仄，仄平仄仄平。","平平平○仄，平仄平平平。","平仄仄平仄，仄平○仄平。","平仄○仄仄，平平仄仄平。","仄平仄仄仄，平平○平平。","平○仄仄仄，仄仄仄仄平。","平仄仄仄平，平仄仄平平。","平仄仄仄仄，平仄仄平平。"],"paragraphs":["公门日两衙，公假月三旬。","衙用决簿领，旬以会亲宾。","公多及私少，劳逸常不均。","况为剧郡长，安得闲宴频。","下车已二月，开筵始今晨。","初黔军厨突，一拂郡蹋尘。","既备献酬礼，亦具水陆珍。","萍醅箬溪醑，水鲙松江鳞。","侑食乐悬动，佐懽妓席陈。","风流吴中客，佳丽江南人。","歌节点随袂，舞香遗在茵。","清奏凝未阕，酡颜气已春。","众宾勿遽起，群寮且逡巡。","无轻一日醉，用犒九日勤。","微彼九日勤，何以治吾民。","微此一日醉，何以乐吾身。"],"title":"郡斋旬假始命宴呈座客示郡寮"}
