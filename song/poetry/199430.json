{"author":"丁谓","id":199430,"strains":["○仄平平仄，平平仄仄平。","仄平平仄仄，仄仄仄平平。","仄仄平仄仄，平平仄仄平。","仄○平仄○，平仄仄平平。","仄仄平平仄，平平仄仄平。","仄平○仄仄，仄仄仄○平。"],"paragraphs":["相倚秋风立，兰言似有无。","未饶霜女俊，不爱月娥孤。","力弱烟被素，心危露泣珠。","剪裁随楚思，幽怨寄吴歈。","半坼香囊解，微倾醉弁扶。","涉江如可采，百琲答轻躯。"],"title":"荷花"}
