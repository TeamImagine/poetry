{"author":"刘敞","id":174663,"strains":["平平平平仄，仄仄平仄○。","仄平仄平平，平仄仄平平。","平平仄仄仄，仄仄仄○平。","平平仄平仄，平仄仄仄平。","仄仄仄平仄，仄平平仄平。","平平仄仄○，仄仄仄○平。"],"paragraphs":["山梁鸣雌雉，节物春已深。","故花稍辞枝，新叶渐成阴。","流光不可挽，四序密相寻。","今晨已非昔，明日岂复今。","自我惬幽独，放言冥此心。","胡为复屡叹，孔圣有遗音。"],"title":"幽怀"}
