{"author":"盛烈","id":170938,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["午困俄惊啭栗留，东风独立思悠悠。","蜂搜花醴勤王事，燕拓芹巢为子谋。","白发愁边添渐密，青春忙里去如流。","无言猛拍栏干曲，恰喜长须荐茗瓯。"],"title":"午窗即事"}
