{"author":"元结","id":4688,"strains":["平平仄平仄，平平仄仄平。","平仄平平平，平平仄仄平。","仄平仄仄平，仄平仄平平。","平仄仄平仄，平平平仄平。","仄平平平仄，仄仄仄平平。","○仄仄平平，○仄平平平。","平平仄○平，平仄仄仄平。","仄仄平平仄，仄平仄仄○。","平平仄平仄，仄平仄仄○。","平仄平平平，平平仄仄平。","仄仄仄仄仄，仄平仄○平。","仄平○○仄，仄平平仄平。"],"paragraphs":["谁能守清躅，谁能嗣世儒。","吾见何君饶，为人有是夫。","黜官二十年，未曾暂崎岖。","终不病贫贱，寥寥无所拘。","忽然逢知己，数月领官符。","犹是尚书郎，收赋来江湖。","人皆悉苍生，随意极所须。","比盗无兵甲，似偷又不如。","公能独宽大，使之力自输。","吾欲探时谣，为公伏奏书。","但恐抵忌讳，未知肯听无。","不然且相送，醉欢于坐隅。"],"title":"别何员外"}
