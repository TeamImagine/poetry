{"author":"陆游","id":41159,"strains":["平平仄仄仄平平，平仄平平仄仄平。","仄仄平平平平仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄仄平。"],"paragraphs":["春风小市画桥横，桥北桥南次第行。","绝景惟诗号勍敌，闲愁赖酒作长城。","楼台到处灵和柳，帘幕谁家子晋笙。","薄暮归来渔火闹，放翁自笑欲忘情。"],"title":"小市"}
