{"author":"陆游","id":41352,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["画桡艇子短馿秋，野店山邮每小留。","瓜蔓水生初抹岸，梅黄雨细欲遮楼。","辽东邂逅从归鹤，海上逢迎得狎鸥。","岂是人间偏好异，暮年难复作沉浮。"],"title":"闲游所至少留得长句五首  其一"}
