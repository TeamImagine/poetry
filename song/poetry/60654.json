{"author":"许及之","id":60654,"strains":["仄仄仄平仄，仄仄平仄仄。","仄平仄平仄，仄平平仄仄。","仄平平仄平，仄仄仄平仄。","仄仄仄平仄，平仄○仄仄。","仄平平仄平，仄仄仄平仄。","仄仄平平平，○仄平平仄。","平平平仄仄，平平仄○仄。","仄仄平仄仄，平仄○仄仄。","仄仄仄仄平，平平○平○。"],"paragraphs":["嗜酒爱风竹，种竹涓日醉。","小园窘边幅，杂芳纷位置。","此君何可无，野卉辟之易。","亩许得滋旷，千个栽不翅。","故人虽借居，爱竹有幽致。","肯割锺山青，分植容成地。","移来天亦喜，凉生雨兼值。","既免躬抱瓮，何惜亲阅视。","飒爽已可人，能同听秋思。"],"title":"德友惠竹栽甚富而又得佳篇既种复喜雨次韵谢之"}
