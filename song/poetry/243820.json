{"author":"谢绛","id":243820,"strains":["仄仄平平○，平仄平仄平。","平平仄仄仄，平仄仄平平。","平平仄仄仄，平仄仄仄平。","仄仄平仄仄，仄平仄平平。","平平仄平仄，○仄平平平。","平平仄平仄，仄仄○平平。","仄仄平仄仄，仄平仄平平。","平平仄平仄，仄仄平○仄。"],"paragraphs":["古木含清吹，池上增晚凉。","余怀本达旷，联此傲羲皇。","孤鸥可与狎，幽岸足以觞。","幸有彭泽酒，便同永嘉堂。","潘生起为寿，王子齐陈章。","林端见新月，草际闻寒螀。","照水萤影乱，拂筵蓼花香。","徘徊恋嘉境，坐使归兴忘。"],"title":"联句"}
