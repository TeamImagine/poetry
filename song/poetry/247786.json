{"author":"陈渊","id":247786,"strains":["平平○仄平，仄仄仄仄仄。","仄平仄仄平，平平仄仄仄。","平平平平平，仄仄仄○仄。","平仄仄○平，平平仄平仄。","平平仄平仄，仄仄平平仄。","仄平仄平平，仄仄仄仄仄。","○仄○仄平，平仄仄仄仄。"],"paragraphs":["青山如伟人，可望不可制。","屹然瞰碧流，龙翔虎豹视。","春风何时来，草木舞深翠。","禽鸟暖相依，飞鸣得真意。","谁言静无作，坐致无边利。","愿言斩茅茨，结室傍荟蔚。","且要观此身，功业亦细事。"],"title":"延平江上呈吴国华先生"}
