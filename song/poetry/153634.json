{"author":"周密","id":153634,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["暇日登临酒一樽，半空杰阁倚云根。","东南王气浮天阙，吴越潮声出海门。","玉局柳高含古意，金沙梅老冷吟魂。","凭高讨胜多幽事，细读残碑剥藓痕。"],"title":"江湖伟观"}
