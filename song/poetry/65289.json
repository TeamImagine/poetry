{"author":"吕祖谦","id":65289,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["南朝人物盛诸何，寿母皤然乐事多。","堂下无忧萱弄色，天边有信桂交柯。","黄金籝满经方重，白玉楼成恨未磨。","空诵安仁旧时赋，版舆零落故山阿。"],"title":"何茂恭母王夫人挽章"}
