{"author":"梅尧臣","id":46831,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，平平平仄仄平平。"],"paragraphs":["丹砂篆印发题封，云母屏开照耀中。","漠漠蛟绡吹入纸，翘翘虿发卷随风。","新番自与鸿都异，旧法唯应垩帚同。","丞相报诗何处问，清泠池上雁能通。"],"title":"依韵和睢阳杜相公答蔡君谟新体飞草书"}
