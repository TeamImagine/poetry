{"author":"释绍嵩","id":128811,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["临溪柳带正依依，落絮因风特地飞。","岛上断云垂极浦，城头初角送残晖。","闲过绮陌寻高寺，谩遶清流欲浣衣。","重到张公泊船处，家家扶得醉人归。"],"title":"庆元道中"}
