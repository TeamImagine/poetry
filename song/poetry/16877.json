{"author":"王之望","id":16877,"strains":["○平仄仄平平平，○平仄仄○平○。","平平仄○仄仄仄，仄平仄仄平平平。","仄平○仄仄平仄，平仄仄平平仄平。","仄○平平仄仄仄，○仄仄平平仄平。","仄平○仄平仄仄，仄仄仄平平○平。","仄平仄仄仄平仄，仄仄仄平平仄平。","仄仄仄平平仄仄，仄平仄仄○平平。","平平平仄仄平仄，○平平仄○平平。"],"paragraphs":["长安百尺朱楼高，传筹夜醉闻鸡号。","金吾弛禁玉漏永，九衢遍走狂欢遨。","访寻三曲选清唱，交结五陵皆大豪。","笑将千金买斗酒，轻若九牛亡一毛。","赋诗更作文字饮，止酒一篇羞和陶。","笔端百韵鬭奇险，坐上几人推俊髦。","万事转头成短梦，十年屈指如奔涛。","祇今衰老但悲感，长歌终日弹豪曹。"],"title":"和人元夕"}
