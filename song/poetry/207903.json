{"author":"黄庭坚","id":207903,"strains":["仄仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["暮雪霏霏若撒盐，须知千陇麦纤纤。","梦阑半枕听飘瓦，晓起高堂看入帘。","剩与月明分夜砌，即成春溜滴晴檐。","万金一醉张公子，莫道街头酒价添。"],"title":"春雪呈张仲谋"}
