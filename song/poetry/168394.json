{"author":"文同","id":168394,"strains":["平平仄平仄，平仄平平平。","仄仄平仄平，○○仄平平。","平平仄仄仄，仄仄平平平。","仄平○平○，仄仄平仄平。","平平仄仄平，平仄平仄平。","仄仄○仄仄，平平平仄平。","平平仄仄仄，平仄平仄平。","平平仄仄仄，仄仄平仄平。","平平仄仄仄，平仄○仄平。","仄仄仄仄仄，平○平仄平。"],"paragraphs":["南山有乌鸟，生子层崖巅。","戢戢新羽成，相将弄晴烟。","朝饥集垅上，暮渴来岩前。","托居深林中，自足终尔年。","胡为去所依，无乃甘叶捐。","却爱庭树好，群飞投碧圆。","高枝踏未稳，身已随潜弦。","因知万物理，主者持默权。","凡云爱此命，生死期已然。","出入既有定，何叹于后先。"],"title":"乌生八九子"}
