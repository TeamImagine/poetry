{"author":"张耒","id":216334,"strains":["平平仄仄平平仄，平仄仄平平仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["来时雪尽花初发，归去柳阴蝉乱鸣。","四序风光半为客，百年飘泊一浮名。","春来多病思高卧，老去违时畏后生。","若有黄精换华发，敢随车马到高城。"],"title":"出都有感"}
