{"author":"杨万里","id":48369,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。"],"paragraphs":["看山妙处几曾知，落照斜明始觉奇。","皱尽衣裳纹欲裂，争先头角远相追。","松梢别放六峰出，江底倒将千嶂垂。","一路诗篇浑漫与，侧溪端的不相亏。"],"title":"晚过侧溪山下"}
