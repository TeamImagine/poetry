{"author":"温庭筠","id":26211,"strains":["仄仄平平平平平，仄仄平平平仄平。","仄仄平仄平仄仄，仄平？仄平平平。","仄○仄○仄平仄，仄仄平平平仄平。","平仄○○仄平仄，仄平平仄仄平平。"],"paragraphs":["雨涨西塘金堤斜，碧草芊芊晴吐芽。","野岸明媚山芍药，水田叫噪官虾蟆。","镜中有浪动菱蔓，陌上无风飘柳花。","何事轻桡句溪客，绿萍方好不归家。"],"title":"春日野行"}
