{"author":"王之道","id":7558,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["河阴高转月光流，露脚斜飞夜气收。","焦尾冷含三尺水，悲风弹破一庭秋。","广陵别后多新操，子敬亡来绝旧游。","欲洗世间筝笛耳，为言干斛不须求。"],"title":"夜听刘昭远弹琴"}
