{"author":"宋绶","id":243618,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["台岭分灯契上机，政庭传教及禅扉。","供开蒲馔持盂至，梦忆霞标振策归。","吟砚自澄晨磬彻，经窗闲掩夕香微。","袍纹迥夺岩芝色，猊座人天喜重围。"],"title":"送僧归护国寺"}
