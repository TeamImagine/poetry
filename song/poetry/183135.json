{"author":"刘攽","id":183135,"strains":["平仄仄仄仄，○平仄○仄。","○平仄平○，仄仄平仄仄。","平平仄○仄，平仄平仄仄。","仄仄仄平平，仄仄平仄仄。","平平仄平平，平仄○仄平。","仄平平仄平，仄仄平仄○。","平平仄仄○，仄仄○仄平。","仄平平仄平，平仄平仄平。","平平仄○平，平仄仄平仄。","平平仄平平，平平平仄仄。","平平仄平仄，平仄仄平仄。","仄仄仄仄平，平平仄平仄。","仄平仄平仄，仄仄平仄平。","平平平仄平，平仄○平○。"],"paragraphs":["人事有背向，胜游不长绝。","闻公乐郊行，慷慨矜岁月。","东山翠屏秀，卢水寒玉直。","尚有昔来人，借问宁异昔。","蔆蕖乱幽芳，梧竹凝茂阴。","始知秋意高，讵厌徂岁深。","因宜付乐妨，大巧当不为。","岛鱼皆自欢，贤者能勿违。","华堂庇深沉，皋壤极虚旷。","清池湛明辉，寒郊无近响。","公来会旌旆，公晏盛笳鼓。","鲁酒若醍醐，齐讴艳巴楚。","采芹自胥乐，食葚怀好音。","因成池上篇，为想思归吟。"],"title":"和原甫郓州乐郊诗"}
