{"author":"释梵琮","id":95331,"strains":["仄仄仄仄平仄仄，仄仄仄仄仄仄仄。","仄仄仄，仄仄仄，平仄仄仄，平仄仄仄。","仄仄仄平，○仄仄仄。","平平○仄平平，仄仄仄平仄仄。","仄平平，○仄仄，仄仄平平仄仄平，平仄平平平仄仄。","仄仄，平○仄仄平平仄。"],"paragraphs":["十五日已前是结，十五日已后是解。","结也著，解也著，开眼合眼，伸脚缩脚。","佛祖老婆，应病与药。","而今正体全安，药病一时扫却。","赤条条，空索索，月下风前啸一声，惊起松梢千岁鹤。","错错，风吹殿角摇铃铎。"],"title":"偈颂九十三首  其四○"}
