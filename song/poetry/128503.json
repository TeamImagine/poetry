{"author":"高斯得","id":128503,"strains":["平仄仄平○平仄仄仄仄仄平，仄平仄○仄仄○平平。","仄平仄仄仄平仄，仄○平平仄平平。","○平仄仄仄平仄，平平仄仄平仄平。","仄○○仄仄仄仄，仄仄平平平仄平。","平平仄仄仄○仄，仄仄仄仄仄仄○。","平平仄仄仄平仄，○平仄仄平平平。","仄仄仄仄仄仄仄，平○仄仄平○平。","仄平平平仄○仄，平仄仄仄平仄○。","仄平仄仄仄平仄，仄平仄仄○○○。","平仄平平仄平仄，平平？仄平平平。","仄平仄仄仄仄仄，仄平仄仄平仄平。","仄平仄仄仄平○，平仄平平平仄平。"],"paragraphs":["君不见绥和天子在御世五春，画堂甲观寂寂空无人。","岂无壮发类元帝，奈燕飞来啄皇孙。","三星屡暗紫宫里，群臣默默谁扣阍。","忽闻县道上急变，乃是南昌梅子真。","书言愿蚤建三统，以孔子后上继殷。","存人自立乃周武，壅人自塞为亡秦。","陛下若欲保继嗣，成汤不祀宜留神。","子真先曾拄王凤，言不见省徒报闻。","小臣读史每流涕，福于异代犹谆谆。","而况交柯紫荆树，东枝憔悴西枝荣。","有能建此第一义，本支百世何足云。","我今那复效梅叟，聊欲全生吴市门。"],"title":"读梅福传有感"}
