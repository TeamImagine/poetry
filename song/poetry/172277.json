{"author":"苏瀛","id":172277,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["天作名山满世间，洞霄毕竟出尘寰。","达翁不问长生药，高兴惟通九锁关。","愿学坡仙游赤壁，肯如谢老陟东山。","羽人能重来贤裔，杖屦相陪一日闲。"],"title":"大涤洞天留题  其一"}
