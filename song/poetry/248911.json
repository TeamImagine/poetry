{"author":"曾几","id":248911,"strains":["平平仄仄平，平○平仄仄。","仄平平仄仄，仄仄仄仄仄。","仄平平平仄，仄仄平仄仄。","仄平仄仄仄，仄仄仄平仄。","平平平仄仄，平仄仄平○。","平平仄仄平，○仄仄平仄。","仄平仄平平，平仄平仄仄。","平平仄平平，○仄平仄仄。","仄平平仄仄，仄仄○仄仄。","仄仄仄平平，○平仄平仄。"],"paragraphs":["欢悰挽不来，愁思推不去。","达人方寸地，固自有乐处。","得非山林欤，或用诗酒故。","一朝不在眼，便觉少佳趣。","人言颜子乐，瓢饮映蔬茹。","何曾梦见渠，浪自起欣慕。","此君与天游，于物初不寓。","携持小斋名，扁榜随所住。","要知真乐事，未省离跬步。","我亦欲睎颜，从君尚能屡。"],"title":"王岩起乐斋"}
