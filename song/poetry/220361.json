{"author":"晁冲之","id":220361,"strains":["仄平○仄平，仄仄○仄仄。","平平仄仄仄，仄仄仄仄仄。","仄平○仄仄，仄平仄仄仄。","平○平平○，平仄平仄仄。","仄仄仄平平，平平○仄仄。","仄仄仄仄平，仄仄平仄仄。","仄平仄仄仄，平仄仄仄仄。","仄仄○仄仄，仄仄仄仄仄。","平平仄○仄，平仄平仄仄。","仄○仄仄平，仄平仄○仄。"],"paragraphs":["北风吹我裳，夏潦漂我屋。","牛羊践我稼，雀鼠耗我谷。","雪寒堕我指，雨淫疾我腹。","朝行桑榆间，秋序伤远目。","莫涉水之涯，含沙中两足。","揽辔马病黄，伏轼舆脱輹。","陟山既见虎，还舍乃对𫛳。","一沐三握发，十饭九不肉。","先生昔离垢，居士今耐辱。","饱闻戒畏涂，那知有沈陆。"],"title":"纪愁"}
