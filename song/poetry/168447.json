{"author":"文同","id":168447,"strains":["仄仄平仄仄，平○仄平仄。","平平仄平仄，仄仄仄平仄。","○平仄平○，仄仄平仄仄。","仄平平平仄，仄仄○平仄。","平平仄平仄，仄仄仄平仄。","平仄平仄仄，仄平平仄仄。"],"paragraphs":["太古奇伟士，精思独于画。","驰心入茫昧，万物赴挥洒。","当时一名重，顾陆非尔亚。","卓哉青城笔，妙绝冠天下。","寥寥九天仗，一一若神写。","吾恐千载后，是终无继者。"],"title":"孙知微画"}
