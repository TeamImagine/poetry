{"author":"强至","id":182677,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。"],"paragraphs":["一丸道士曾投药，七碗先生亦爱茶。","服久有时轻俗骨，味新应早摘灵芽。","病躯自健遗藤杖，睡眼全醒耐烛花。","可是兼饶诗力壮，芙蓉幕里句堪嘉。"],"title":"依韵和崔伯宪谢王正甫遗三灵丸蜀茶"}
