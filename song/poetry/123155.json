{"author":"吴潜","id":123155,"strains":["仄仄平平仄仄平，平平仄仄仄平平。","平平平仄仄仄仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古佛炉前一炷香，神龙夭矫挂空苍。","人闲祥瑞六月雨，枕上吟哦终夕凉。","不待白渠纷畚锸，俄惊赤卤屹仓箱。","自惭太守无功德，帝力惟知荷圣皇。"],"title":"喜雨三首  其一"}
