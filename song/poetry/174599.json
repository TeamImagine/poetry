{"author":"刘敞","id":174599,"strains":["仄仄○仄平，平仄平平平。","仄仄仄○仄，○仄平平平。","平仄平○平，平平平仄平。","平平仄仄○，仄仄平平平。","仄平仄平仄，仄仄平仄仄。","仄平平平仄，平仄仄平平。"],"paragraphs":["日午更稍休，池上逍遥眠。","水木澹相映，庭户清无喧。","时有山中禽，来鸣高树巅。","微风拂径过，会意成翛然。","有生滞形役，万物安静便。","愧无淮阳绩，高卧亦终年。"],"title":"睡起"}
