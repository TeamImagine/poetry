{"author":"陆游","id":40341,"strains":["仄仄仄平平仄平，○仄○仄平平平。","平平仄仄平仄仄，仄仄平仄平平平。","仄平仄仄仄仄仄仄平，平平仄仄仄仄○仄平。","平○平平仄平平，仄平平平仄仄平。","仄平仄平平仄仄仄仄，仄仄平平平仄平。","仄平平仄平仄平，仄仄仄平平仄平。","平平仄仄仄平平，平仄仄仄仄仄平。"],"paragraphs":["一叶落知天下秋，三齿堕矣吾生休。","诗人未脱纨袴态，尚乐华屋悲山丘。","蓼花荻叶可以解我忧，鸬鹚白鹭可以从我游。","君看貂蝉与兜鍪，等为岑岑压我头。","岂知石阑干下买箬笠，一棹飘然烟雨舟。","不须强预家国忧，亦莫妄陈帷幄筹。","功名富贵两悠悠，惟有杜宇可与谋。"],"title":"三齿堕歌"}
