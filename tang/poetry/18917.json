{"author":"鲍溶","id":18917,"strains":["仄仄仄仄仄，仄平平平平。","仄平仄平仄，仄仄平平平。","平仄仄平仄，仄平平○○。","仄○平○仄，平仄仄仄平。","平仄平○仄，平平平仄平。","仄仄仄平平，平仄仄仄平。"],"paragraphs":["万里叠嶂翠，一心浮云闲。","羽人杏花发，倚树红琼颜。","流水杳冥外，女萝阴荫间。","却思人间世，多恐不可还。","青鸟飞难远，春云晴不闲。","但恐五云车，山上复有山。"],"title":"怀尹真人"}
