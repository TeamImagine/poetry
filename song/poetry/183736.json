{"author":"刘攽","id":183736,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["十里平郊不值人，解鞍依约记前春。","问年已复惊身老，遇境犹能发兴新。","泉涨池冰舒雁爪，霜团庭桧叠龙鳞。","种桃道士长无恙，自愧刘郎病滞身。"],"title":"乙巳早春再游玉仙观赠陈道士"}
