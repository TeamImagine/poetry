{"author":"彭汝砺","id":201524,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。"],"paragraphs":["篇章芜漫不中看，误得先生一解颜。","明月何为投暗室，阳春不意在穷山。","平时借以齿牙论，今日见之眉睫间。","自笑鸤鸠为计拙，谁知鸿雁及时还。"],"title":"西湖"}
