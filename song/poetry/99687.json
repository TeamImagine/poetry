{"author":"洪咨夔","id":99687,"strains":["仄○仄平平，平仄平仄平。","仄仄仄平仄，仄仄平仄平。","仄平仄平仄，仄仄平仄平。","平仄仄平仄，仄仄平○○。","平仄仄平仄，仄○仄仄平。","平仄仄平仄，仄仄仄仄平。","平平仄仄平，仄仄仄平平。","仄平仄仄仄，仄○仄平平。","仄仄平仄平，仄仄仄仄平。","仄平平仄平，平平仄平平。"],"paragraphs":["月行郁罗天，终古同此轮。","死魄复生魄，一点存者神。","我来万山底，举眼无似人。","惟月独知我，寂历常相亲。","而我亦知月，爱其日日新。","今夕自今夕，不踏昨夜陈。","凉边蔗境佳，静里大羹真。","却书对月坐，扫空翳根尘。","络纬无寸丝，轧轧夜向晨。","路晞胡不归，貂裘弊苏秦。"],"title":"官舍见月  其三"}
