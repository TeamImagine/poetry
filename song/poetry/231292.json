{"author":"李时","id":231292,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["小园泥滑又妨行，破晓东风始放晴。","九十日春将解印，两三杯酒自寻盟。","花依好竹如年少，人对青山俱老成。","俗客不来清意足，一吟聊复畅幽情。"],"title":"春暮"}
