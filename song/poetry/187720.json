{"author":"王令","id":187720,"strains":["仄平仄仄平，○仄平平平。","平平仄平平，仄仄平仄平。","仄仄仄仄平，平仄○仄平。","仄平仄平仄，平仄平仄○。","仄平平平平，仄仄仄仄平。","仄仄仄仄仄，平仄○平○。","仄仄仄仄仄，仄平○○○。","平仄？仄平，仄仄仄仄平。","平仄平仄○，仄仄平○平。","仄仄仄仄仄，仄仄平平平。","○平平平平，○仄平仄平。","仄平仄仄仄，仄○平仄平。","○仄仄仄仄，平仄○平平。","仄仄仄仄仄，平仄平平○。","仄仄仄仄仄，○仄平平平。","仄平平平平，仄仄仄仄平。","平平仄仄仄，仄仄平○平。","平平○○平，平仄平仄平。","仄仄平平仄，平○平平平。","仄平仄仄平，平仄仄仄平。","平平仄平平，仄仄平平平。","仄仄仄仄平，仄仄平平平。","仄仄仄平平，仄仄平平平。","平平○平仄，平平仄平平。","平仄仄○仄，平平平仄○。"],"paragraphs":["贱生不自辰，亲没身孤零。","家无一棱田，不得农以耕。","巧智不迨人，工贾难自名。","妄来觑文字，朱墨纷纵横。","合穷心狂髙，不肯束世程。","掲欲望孔孟，今昔相招迎。","去古远莫到，复今难回行。","穷步匍匐归，失虎犬不成。","颠倒尘土中，甚若鱼𪡋羮。","祖死不反骨，姊寡归携甥。","苍黄无为谋，叹慨私失声。","叩头屋厦借，解衣锅盖赓。","甔石固莫致，升掬犹时营。","学左世共笑，身贱人交轻。","父戒子勿效，妻引夫无朋。","妄承西来招，喜色转以骍。","非惟迹脱死，始有心期生。","儿童相回环，朋友推弟兄。","有问多无对，新闻多惭惊。","自羞陋浅人，偷窃幸未黥。","风窗敞清虚，饱腹摩膨脝。","睡足起有书，案几交堆盈。","自喜主人仁，不我贤而惸。","新诗重来贶，褒扬借光荣。","何以示相谢，心铭逾血盟。"],"title":"谢束丈见赠"}
