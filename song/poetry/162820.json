{"author":"赵友直","id":162820,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["忽逢阴浊气氤氲，四顾山河尽已昏。","窗外霏霏成细雨，檐端渺渺缀浮云。","朦胧咫尺人难辨，混沌东西路不分。","若得一番风扫后，依然再觌旧乾坤。"],"title":"丙戌春雾"}
