{"author":"李新","id":222959,"strains":["平平仄仄仄仄平，仄仄仄仄平平○。","平平仄仄仄平仄，平平仄仄平平平。","仄仄仄平仄仄仄，仄平仄仄平平平。","仄仄平仄仄仄仄，平仄仄仄○平平。"],"paragraphs":["平生虎力鼎可扛，愤气不作咸阳降。","江东子弟累千百，谁知国士元无双。","一夕楚歌四面起，伯图未就人怀邦。","自古功业有再举，何不隐忍过乌江。"],"title":"项羽庙"}
