{"author":"释居简","id":91136,"strains":["仄平平平仄仄平，仄仄仄仄平平平。","仄平平仄平平平，仄平平仄平平平。","仄仄平平平仄仄，仄仄平平仄平仄。","仄○平仄仄平平，平仄平平仄平仄。","仄平平平仄平仄，○平仄仄平平仄。","仄平平仄仄平平，仄仄平平○仄仄。","仄平仄仄○仄平，仄平仄仄平平平。","仄平平仄仄平仄，仄○仄仄○平平。","仄仄仄平仄平仄，仄仄平平仄○仄。","仄平仄仄仄平平，○○平平仄○平。"],"paragraphs":["谢家风流绝代无，底事要作耕田夫。","一犂春雨开新图，此图之作胡为乎。","莫是天民先觉者，小试经纶起莘野。","复将斯道觉斯民，千载精神入模冩。","不然渊明赋归后，荷鉏去种南山豆。","晚风新霁擢良苗，一段风光相授受。","扣之辄笑横点头，老农老圃吾何求。","六经芜翳力穮蔉，百王理乱深鉏耰。","剪剪茆茨出林罅，菽水清欢在其下。","圣贤所乐属吾庐，当观吾庐莫观图。"],"title":"一犂春雨图"}
