{"author":"陆游","id":42098,"strains":["仄平仄仄平，仄仄平仄仄。","仄○平平平，仄仄平仄仄。","仄仄仄仄平仄仄，仄平仄仄○平仄。","仄平仄仄仄仄平，仄仄仄○仄平仄。","仄平仄仄仄仄平，平仄仄仄仄仄平。","平平平仄平平平，仄○○仄仄仄平。"],"paragraphs":["一年老一年，一日衰一日。","譬如东周亡，岂复须大疾。","懒惰已废书册久，病来亦复疏杯酒。","轫车小住固自佳，拂袖便行亦何有。","下床拥火暖有余，咸豆数粒粥一盂。","平生常笑愚公愚，欲栽堕齿染白须。"],"title":"一年老一年"}
