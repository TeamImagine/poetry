{"author":"胡寅","id":12206,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["海棠开后数金沙，谁料炎荒有此花。","青玉案头张重锦，碧云堆里漏彤霞。","高枝已写清尊照，嫩蘂犹须翠幕遮。","未信东风肯吹谢，且教游客看繁华。"],"title":"金沙"}
