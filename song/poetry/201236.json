{"author":"彭汝砺","id":201236,"strains":["仄平平平仄平平，仄平平仄○平平。","仄仄○仄仄平平，平仄平仄仄平平。","仄仄仄仄仄平平，平仄仄仄平平平。","平○仄平平平○，仄平仄仄仄平平。","仄○仄仄○平平，平仄仄仄○仄平。","仄平仄仄仄仄平，仄仄仄仄平平平。","平平仄平仄平○，仄仄仄平仄平平。"],"paragraphs":["遣奴持书问云居，我今持节行匡庐。","请服磨衲大牛车，来饭香积及雕胡。","舍施琥珀及珊瑚，沧海径寸之明珠。","师应问吾今何如，谓方据案治文书。","较量贵贱调盈虚，擒取猾吏如捕狐。","夜凉饮酒一百壶，醉视万物浑锱铢。","云居若言太粗疏，谓我寄声谢云吁。"],"title":"寄佛印禅师"}
