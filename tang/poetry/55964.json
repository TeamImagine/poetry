{"author":"李白","id":55964,"strains":["仄仄仄○仄，仄○仄仄平。","仄平仄仄○，平仄仄○平。","平平仄平仄，平仄仄○○。","平平仄仄仄，仄仄○平平。","仄仄仄仄平，平○仄平平。","平平仄仄仄，仄仄平平平。","○仄仄平仄，仄平仄平平。","平平平仄仄，○仄仄平平。"],"paragraphs":["自笑客行久，我行定几时。","绿杨已可折，攀取最长枝。","翩翩弄春色，延伫寄相思。","谁言贵此物，意愿重琼蕤。","昨梦见惠连，朝吟谢公诗。","东风引碧草，不觉生华池。","临玩忽云夕，杜鹃夜鸣悲。","怀君芳岁歇，庭树落红滋。"],"title":"书情寄从弟邠州长史昭"}
