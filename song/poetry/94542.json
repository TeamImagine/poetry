{"author":"度正","id":94542,"strains":["平平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄仄平仄仄平。","平仄仄平平仄仄，平平仄仄仄平平。"],"paragraphs":["中兴人物烂如星，西海之滨起一经。","皇极虚怀咨谠直，远人却立望仪形。","回天万宇光冲斗，夹日一心梦绕庭。","何草不黄风雨后，更看老柏独青青。"],"title":"奉送游子正监簿解嘉定郡绂赴利漕诗  其一"}
