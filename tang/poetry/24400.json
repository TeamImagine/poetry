{"author":"赵嘏","id":24400,"strains":["仄仄平平平仄仄，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，平平平仄仄平平。","仄平平仄平平仄，仄平平平仄仄平。"],"paragraphs":["竹外池塘烟雨收，送春无伴亦迟留。","秦城马上半年客，潘鬓水边今日愁。","气变晚云红映阙，风含高树碧遮楼。","杏园花落游人尽，独为圭峰一举头。"],"title":"春尽独游慈恩寺南池"}
