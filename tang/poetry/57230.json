{"author":"岑参","id":57230,"strains":["平仄仄平平，仄仄平仄仄。","平平平平仄，仄仄平平仄。","仄仄仄○平，平平仄○仄。","平平仄○平，仄仄平仄仄。","仄平仄平平，平仄○仄仄。","仄平平平仄，仄仄平仄仄。","仄平平○平，仄仄平仄仄。","○平仄平仄，平仄仄平仄。","平仄平仄平，平平仄平仄。"],"paragraphs":["杉冷晓猿悲，楚客心欲绝。","孤舟巴山雨，万里阴台月。","水宿已淹时，芦花白如雪。","颜容老难赪，把镜悲鬓发。","早年好金丹，方士传口诀。","敝庐终南下，久与真侣别。","道书谁更开，药灶烟遂灭。","顷来压尘网，安得有仙骨。","岩壑归去来，公卿是何物。"],"title":"下外江舟怀终南旧居"}
