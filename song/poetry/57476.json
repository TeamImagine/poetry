{"author":"梅尧臣","id":57476,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["洞庭五月水生寒，卢橘杨梅已满盘。","泰伯庙前看走马，阖闾城下见骖鸾。","吴娃结束迎新守，府吏趋锵拜上官。","曾过杨州能惯否，刘郎盏底劝须宽。"],"title":"送唐紫微知苏台"}
