{"author":"赵蕃","id":73731,"strains":["平仄平平平，仄仄仄○平。","仄仄仄平仄，仄仄○仄平。","仄平仄平○，仄平仄○○。","○平仄平平，仄平○仄平。","平平仄○平，仄平仄平○。","○○平平平，平仄平平平。","仄平仄平○，仄仄平仄平。","平○仄○平，平仄平平平。","仄仄平仄仄，仄平平仄平。"],"paragraphs":["于越之为游，束发迨中年。","契阔固多矣，梦寐如唤焉。","迩来数经过，所休必思禅。","凭栏上清音，解包留煮泉。","摩挲壁间诗，几人获流传。","欧吟庐山高，坡咏西湖全。","惜哉此奇胜，乃不遭两贤。","何当觅扁舟，穷老依云烟。","脱屣尘垢外，岸巾鸥鹭前。"],"title":"余干游昌国寺"}
