{"author":"杜甫","id":2735,"strains":["平平仄平平，仄仄平仄仄。","○平仄平○，仄仄仄仄仄。","平平○平平，仄仄平仄仄。","仄仄平平仄，平平仄○仄。","仄仄仄仄平，平平○○仄。","仄平仄仄仄，仄仄仄仄仄。","仄○平○平，仄仄仄仄仄。","平平仄平仄，仄仄○仄仄。"],"paragraphs":["清江下龙门，绝壁无尺土。","长风驾高浪，浩浩自太古。","危途中萦盘，仰望垂线缕。","滑石攲谁凿，浮梁袅相拄。","目眩陨杂花，头风吹过雨。","百年不敢料，一坠那得取。","饱闻经瞿塘，足见度大庾。","终身历艰险，恐惧从此数。"],"title":"龙门阁"}
