{"author":"陆游","id":41488,"strains":["仄仄平平仄仄平，仄平平仄仄平平。","仄平平仄仄仄仄，平仄仄平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["不入城门三岁余，亦无车马过吾庐。","食常羹芋已忘肉，年迫盖棺犹爱书。","处处叩门寻醉叟，时时临水看游鱼。","半生名宦终何得，作个村翁计未疏。"],"title":"村翁"}
