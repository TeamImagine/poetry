{"author":"王令","id":187921,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["提壶聒聒惟呼酒，杜宇喧喧只说归。","坐怪鸟声皆有取，静于人事益知非。","已嫌世浊胡为混，能待河清固已稀。","为语夷齐既甘饿，可能分我首阳薇。"],"title":"春日"}
