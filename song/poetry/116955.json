{"author":"许棐","id":116955,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["归买秦溪屋一间，才如都下僦楼宽。","门前养草如花赏，壁上黏碑当画看。","自改旧诗多未稳，独斟新酒不成欢。","髯仙只在渊明宅，泥泞相邀寸步难。"],"title":"招高菊涧"}
