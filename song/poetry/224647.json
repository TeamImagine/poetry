{"author":"洪刍","id":224647,"strains":["仄平仄仄平平平，平平平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["抱关击柝何为哉，田园将芜归去来。","雄辩接公如豁雾，清狂诮我作颠雷。","朋欢已许胶投漆，光价无容赐望回。","欲整羸师聊一战，知君岂复事邹枚。"],"title":"再用前韵呈阅道"}
