{"author":"史常之","id":150953,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["烱烱长庚映五霞，寒风不劲舞衣斜。","紫袍早换登瀛客，黄鹤还归昼锦家。","谩说文章能射斗，更饶韬略拟乘槎。","论交似我难为赠，惭愧囊无句漏砂。"],"title":"赠同年楼世仁"}
