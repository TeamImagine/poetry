{"author":"方岳","id":127903,"strains":["仄仄平平仄仄平，仄平平仄仄平平。","仄平仄仄平平仄，平仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["半吐柔芳暖正妍，趁晴何不试笼鞭。","玉环醉矣春无赖，金屋贮之人孰贤。","花比红儿谁作谱，诗传娇客已成编。","湘帘燕子人家月，一笑春风不计年。"],"title":"海棠  其一"}
