{"author":"张耒","id":216465,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["一梦东都白发新，天涯同是吊灵均。","读书久误平生事，饮酒聊娱现在身。","汉上卧龙新得雨，江边饥雁晚知春。","黄髯相见应相问，为道真成泽畔人。"],"title":"文周翰惠酒以诗谢之"}
