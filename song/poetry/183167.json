{"author":"刘攽","id":183167,"strains":["平平仄仄仄，平仄仄仄仄。","仄仄仄平平，平平○平仄。","平仄平平平，平平仄平仄。","仄平平仄仄，仄仄平仄仄。","○平○平平，仄仄仄平仄。","仄仄仄平平，平平仄平仄。"],"paragraphs":["移舟次北渚，风水亦有说。","隠几见群山，昂头看新月。","田舍烟微茫，江船火明灭。","夕阳归鸟尽，入夜人语绝。","劳生间忧虞，各自有怡悦。","趣取一时欢，谁能问蛮越。"],"title":"江行"}
