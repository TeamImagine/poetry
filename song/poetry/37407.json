{"author":"陆游","id":37407,"strains":["仄仄仄○平，仄仄平仄仄。","仄仄仄○平，仄仄○平仄。","平平仄仄平，仄仄仄仄仄。","仄○○平平，平平仄平仄。","仄仄仄仄平，仄仄○仄仄。","平平仄平平，仄仄平仄仄。","仄平平仄仄，仄平平仄仄。","仄平仄仄仄，平仄○仄仄。","仄仄平○平，平平仄仄仄。","仄仄仄○○，仄仄仄平仄。","仄平平仄平，平仄仄仄仄。","○平仄仄仄，仄仄仄仄仄。","平○仄仄仄，仄仄仄仄仄。","平平平平仄，平平平仄仄。","仄平○○仄，仄平平仄仄。","仄平平仄平，平仄平平仄。"],"paragraphs":["曩岁榜扁舟，万里归自蜀。","五月下瞿唐，六月过浮玉。","于时始识公，一笑忘暑毒。","羽扇临清流，华觞跋红烛。","一别十五年，去日如电速。","孤生晚还朝，敛退惭陆陆。","要津非所冀，见公心自足。","斥归又七载，衰病将就木。","造物哀其穷，公来位岳牧。","每见语谆谆，与世异寒燠。","圣朝方急贤，登用及钓筑。","如公实旧德，顾岂待梦卜。","初闻一札下，已报四辈趣。","悬知新天子，虚怀须启沃。","愿公论其大，始为天下福。","即宣垂拱麻，宁复摛文宿。"],"title":"送叶尚书"}
