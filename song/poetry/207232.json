{"author":"黄庭坚","id":207232,"strains":["平仄平平仄仄平，仄仄平平○仄仄。","平平仄仄仄平平，仄平仄平仄平仄。","仄○○平仄仄平，平平仄仄平平仄。","○平仄仄仄仄○，仄仄平平平仄仄。","仄仄平平仄○仄，仄平○平仄○仄。","仄○仄仄平平平，仄平仄○○仄仄。","○仄平平仄仄平，平平仄仄○平仄。","平仄平平仄仄平，平平仄平平仄平。","仄平仄仄仄平仄，仄平平平仄仄○。","仄平平仄平平仄，仄平仄仄仄平○。","仄平平平仄仄仄，仄仄仄仄○平平。","○平平平仄○仄，平平平仄仄平平。","仄平○仄平○仄，仄仄○仄平仄平。","仄平平仄平平仄，仄仄仄平仄○○。"],"paragraphs":["公退蒲团坐后亭，短日松风吟万籁。","黄葵紫菊委榛丛，雪梅靓妆欲无对。","遣骑相呼近酒樽，言君晓鼓前征旆。","苍崖按辔虎豹号，野水呼船风雨晦。","昨日归来有行色，未曾从容解冠带。","府中夺我同官良，简书趣行将数辈。","王事君今困马鞍，田园我亦思牛背。","安得归舟载月明，鸬鹚白鸥为友生。","一身不是百年物，五湖无边万里行。","欲招蓑笠同云水，念君未可及吾盟。","富于春秋貌突兀，睥睨满世收功名。","参军虽卑狱司命，多由阴德至公卿。","顉颐折额秦相国，不满三尺齐晏婴。","丈夫身在形骸外，俗眼那能致重轻。"],"title":"奉送时中摄东曹狱掾"}
