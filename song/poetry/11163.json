{"author":"朱翌","id":11163,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["乃公乃祖帝王师，勋在周家日月旗。","德盛固宜长有后，材高如此用何迟。","五更雨脚方收绝，六月云峰正出奇。","好去加鞭度梅岭，及时功业继前规。"],"title":"送范漕子仪"}
