{"author":"罗隐","id":30818,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["征东幕府十三州，敢望非才忝上游。","官秩已叨吴品职，姓名兼显鲁春秋。","盐车顾后声方重，火井窥来焰始浮。","一句黄河千载事，麦城王粲谩登楼。"],"title":"春日投钱塘元帅尚父二首 二"}
