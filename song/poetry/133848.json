{"author":"卫宗武","id":133848,"strains":["仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平平仄平。","平仄平平平仄仄，仄平仄仄仄平平。"],"paragraphs":["两溪浮玉浸晴空，万井楼台一苇通。","舟过恍如蓬岛客，人行疑在广寒宫。","青山迎送犹佳友，绿鬓往来成老翁。","遐想坡仙莘老辈，迩来那复有遗风。"],"title":"过吴兴城"}
