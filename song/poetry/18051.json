{"author":"吴芾","id":18051,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["万壑千岩百尺楼，地形高压浙东州。","旁窥照水烟波阔，四顾沧溟雪浪浮。","远望尚赊秦辙迹，怀人还想晋风流。","凭栏已足消尘虑，何必三山汗漫游。"],"title":"远眺"}
