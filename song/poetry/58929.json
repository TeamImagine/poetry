{"author":"陈造","id":58929,"strains":["仄平平平平仄仄，平平仄仄平平仄。","平平平仄仄平平，仄仄平平平仄仄。","平平平仄仄平仄，平仄○平仄仄仄。","仄平平仄仄仄○，仄平仄平平仄仄。","平平仄平仄仄仄，○平仄平仄平仄。","平平仄仄仄仄仄，○仄○平○平仄。","仄平○仄○平仄，仄仄平平平仄仄。","仄平仄平仄平○，平仄○○仄仄仄。","平平仄平仄仄○，仄仄平平仄平仄。","平仄仄，仄仄仄，仄平仄平仄平仄。"],"paragraphs":["白龙天飞宜莫测，吴侬解数归消息。","年年青帝发生时，似妒园林春动色。","西山龙母诞弥月，归觐亲颜供子职。","寿觞琼醴俗共传，玉鳞素鬐谁所觌。","酸风鼓寒苦雾塞，行人缩头欲僵立。","蛟鼍冻蛰大水拔，更问娇红并眉白。","闭门三夜淙檐雨，起视溪流高数尺。","去年夏秋走祈禜，云电收藏日血赤。","农家倚锄望眼穿，白汗呀流地龟拆。","天可问，曷不遣，两龙此时会生日。"],"title":"春雨寒甚作长句"}
