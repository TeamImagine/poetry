{"author":"武衍","id":130800,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["不拘早晚过长桥，要泊桥边踏巨鳌。","无月色时方得睡，有梅花处必停篙。","不逢水活鱼休买，才见溪清米便淘。","到得旗亭须报我，落帆相与醉村醪。"],"title":"示舵师"}
