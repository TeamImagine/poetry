{"author":"朱翌","id":11255,"strains":["仄平仄仄仄平平，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄仄平。"],"paragraphs":["百忧不到酒三行，万事尽休棋一枰。","梅子未黄先著雨，樱桃欲熟正防鶑。","忽惊夏向明朝立，便恐春从此地更。","数蝶飞来花寂寞，乱蛙鸣处水纵横。"],"title":"立夏前一日登马氏山亭"}
