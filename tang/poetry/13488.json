{"author":"张籍","id":13488,"strains":["仄仄平平仄，○平仄仄平。","○平平仄仄，仄仄仄平平。","仄仄平平仄，平平仄仄平。","仄○○仄仄，平仄仄平平。","平仄平○仄，平平仄仄平。","平平平仄仄，○仄仄平平。"],"paragraphs":["赤水今何处，遗珠已渺然。","离娄徒肆目，罔象乃通玄。","皎洁因成性，圆明不在泉。","暗中看夜色，尘外照晴田。","无胫真难掬，怀疑实易迁。","今朝搜择得，应免媚晴川。"],"title":"罔象得玄珠"}
