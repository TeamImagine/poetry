{"author":"陆游","id":38415,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["造物乘除理固然，许将穷悴博顽坚。","骥衰伏枥心千里，龟冷搘床寿百年。","好事时供沽酒费，拥途争笑插花颠。","渔村宿愿虽偿尽，犹恨僧房欠昼眠。"],"title":"杂兴二首  其一"}
