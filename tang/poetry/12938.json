{"author":"崔日用","id":12938,"strains":["平○平平仄，平平○仄平。","仄平平仄仄，平仄仄仄○。","仄仄仄平仄，平○仄仄平。","仄平平仄仄，平仄仄平平。","仄○平平仄，平平仄仄平。","仄○平仄仄，平仄仄平○。","仄仄平○仄，平平仄○平。","仄平○仄仄，仄仄○平平。","仄仄平平仄，平平仄仄○。","仄○○仄仄，仄仄仄平平。"],"paragraphs":["轩相推风后，周官重夏卿。","庙谋能允迪，韬略又纵横。","吉日四黄马，宣王六月兵。","拟清鸡鹿塞，先指朔方城。","列将怀威抚，匈奴畏盛名。","去当推毂送，来伫出郊迎。","绝漠蓬将断，华筵槿正荣。","壮心看舞剑，别绪应悬旌。","睿锡承优旨，乾文复宠行。","暂劳期永逸，赫矣振天声。"],"title":"奉和圣制送张说巡边"}
