{"author":"董嗣杲","id":154227,"strains":["平仄仄仄仄，仄平平平仄。","平仄仄平平，仄平仄平仄。","平仄仄仄平，平平仄平仄。","仄平仄平平，仄平仄平仄。","平平平○平，平仄平○仄。","平仄○平平，仄平○平仄。","仄仄仄○平，平平仄平仄。","仄仄平平平，平○仄平仄。"],"paragraphs":["跧伏性易屈，口强心无主。","今日届清明，此身客湓浦。","花草各自芳，谁能问园圃。","客懐值佳时，冶游有何睹。","江头风飏花，天际云兴雨。","阴沍叹时迁，集条燕羞舞。","世故堕煎熬，乡愁渺终古。","柳色西湖堤，初更尚箫鼓。"],"title":"清明日晚阴"}
