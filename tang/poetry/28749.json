{"author":"崔璞","id":28749,"strains":["仄仄平平仄，○平仄仄平。","仄平平仄仄，平仄仄平平。","仄仄平平仄，○平仄仄平。","仄平平仄仄，平仄仄平○。","仄仄平平仄，○平仄仄平。","仄平平仄仄，平仄仄○平。"],"paragraphs":["两载求人瘼，三春受代归。","务繁多簿籍，才短乏恩威。","共理乖天奖，分忧值岁饥。","遽蒙交郡印，安敢整朝衣。","作牧惭为政，思乡念式微。","傥容还故里，高卧掩柴扉。"],"title":"蒙恩除替将还京洛偶叙所怀因成六韵呈军事院诸公郡中一二秀才"}
