{"author":"毛珝","id":120844,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["数节坚如玉削成，几年出入伴闲身。","扶持衰老非无术，变化虚空亦有神。","药笼倒挑同入市，酒壶斜挂共寻春。","虽然未作颠危用，闲指迷津与路人。"],"title":"拄杖"}
