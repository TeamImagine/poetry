{"author":"王维","id":45924,"strains":["仄平平○平○平，平平仄仄平平平。","仄○○平平仄仄，平平仄仄仄平平。","仄平仄仄平平仄，平仄○平仄仄○。","仄仄平平仄○○，平○仄仄仄平平。","仄仄○平平仄仄，平平仄仄平平仄。","仄平仄仄○平仄，仄仄仄平○仄仄。","仄仄平平仄仄平，平平仄仄平平仄。","仄仄平平仄仄平，平平仄仄平平仄。","平平仄仄仄平平，仄仄平平仄仄平。","仄仄仄仄平平仄，平平仄仄仄平平。","仄平仄平仄○仄，仄○○○仄○平。","○仄平仄仄○仄，平平仄○平仄平。"],"paragraphs":["汉家天将才且雄，来时谒帝明光宫。","万乘亲推双阙下，千官出饯五陵东。","誓辞甲第金门里，身作长城玉塞中。","卫霍才堪一骑将，朝廷不数贰师功。","赵魏燕韩多劲卒，关西侠少何咆勃。","报雠只是闻尝胆，饮酒不曾妨刮骨。","画戟雕戈白日寒，连旗大斾黄尘没。","叠鼓遥翻瀚海波，鸣笳乱动天山月。","麒麟锦带佩吴钩，飒沓青骊跃紫骝。","拔剑已断天骄臂，归鞍共饮月支头。","汉兵大呼一当百，虏骑相看哭且愁。","教战虽令赴汤火，终知上将先伐谋。"],"title":"燕支行"}
