{"author":"李弥逊","id":253226,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自分人非日九迁，一官民社敢妨贤。","脱尘未踏邻虚地，通籍犹分小有天。","餐玉近传曾试法，买山取足不论钱。","疏慵未似嵇中散，会有斜封落雁前。"],"title":"次韵曾微言见赠二首  其二"}
