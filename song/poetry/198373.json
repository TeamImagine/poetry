{"author":"苏辙","id":198373,"strains":["仄仄○○平，平仄仄○平。","平仄平平○，仄平仄○平。","仄平仄仄仄，平平平平平。","仄平仄平仄，仄仄平平平。","仄平仄仄平，平仄平仄平。","仄平平平○，仄仄仄仄○。","平仄平仄仄，仄仄仄仄平。","平仄○仄仄，仄仄仄仄平。","平平仄○平，平仄仄仄平。"],"paragraphs":["佛法行中原，儒者耻论兹。","功施冥冥中，亦何负当时。","此方旧杂染，浑浑无名缁。","治生守家室，坐使斯人疑。","未知酒肉非，能与生死辞。","炽哉吴闽间，佛事不可思。","生子多颖悟，得报岂汝欺。","时俾正法眼，一出照曜之。","谁为邑中豪，勤诵我此诗。"],"title":"次韵子瞻和渊明拟古九首  其六"}
