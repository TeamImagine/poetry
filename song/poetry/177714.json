{"author":"王禹偁","id":177714,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["共叹蹉跎两鬓苍，立朝为郡是寻常。","重归谢客中书省，又送山涛吏部郎。","三入承明身最忝，十年兄事分偏长。","喜闻辞日留前席，莫算多时住水乡。"],"title":"书怀送田二舍人自吏部郎中出典泰州"}
