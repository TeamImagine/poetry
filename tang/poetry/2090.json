{"author":"包佶","id":2090,"strains":["仄平○仄仄，平仄仄平平。","平仄平平仄，平平仄仄平。","仄平○仄仄，平仄仄○平。","仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。"],"paragraphs":["病夫将已矣，无可答君恩。","衾枕同羇客，图书委外孙。","久来从吏道，常欲奉空门。","疾走机先息，攲行力渐烦。","无医能却老，有变是游魂。","鸟宿还依伴，蓬飘莫问根。","寓形齐指马，观境制心猿。","唯借南荣地，清晨暂负喧。"],"title":"近获风痹之疾题寄所怀"}
