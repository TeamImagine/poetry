{"author":"苏泂","id":95975,"strains":["平平仄仄仄平平，仄仄平平仄仄平。","仄仄仄平平仄仄，平平平平仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["飞鸣一雁带秋回，寂历黄花傍节开。","草木不逃天地役，禽鱼常罹网罗灾。","中年衣食忧妻子，道远舟车倦往来。","未了此生谁料得，相逢且覆眼前杯。"],"title":"飞鸣"}
