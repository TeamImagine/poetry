{"author":"刘长卿","id":54872,"strains":["平平仄仄仄，仄仄仄平平。","○仄平平仄，平○仄仄○。","平平平仄仄，平○仄平平。","仄仄○平仄，平平仄仄平。","仄平平仄仄，平仄仄平○。","平仄平平仄，平平○仄平。"],"paragraphs":["山僧候谷口，石路拂莓苔。","深入泉源去，遥从树杪回。","香随青霭散，钟过白云来。","野雪空斋掩，山风古殿开。","桂寒知自发，松老问谁栽。","惆怅湘江水，何人更渡杯。"],"title":"自道林寺西入石路至麓山寺过法崇禅师故居"}
