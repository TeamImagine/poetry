{"author":"韦骧","id":190178,"strains":["平○仄平仄，平仄○仄平。","仄平平仄○，仄仄平平平。","平平仄平仄，仄仄平平平。","仄○仄平平，平平仄平平。","○仄仄○仄，仄平仄平平。","平平仄平○，仄仄平平平。","平平？平平，平平○平平。","平仄仄平仄，仄平平仄平。","平平仄仄○，仄仄平仄平。","仄平平仄仄，仄仄○平平。"],"paragraphs":["淳深等彭泽，瑰怪轻玉川。","读公冬雪吟，爽气何飘然。","斋祠宿华省，对此同云天。","坐看积琼瑶，光辉想蓝田。","泥滓歘藏垢，朽枯顿增妍。","纷纷布寒空，往往迷飞仙。","狐裘閷余温，薫炉凝微烟。","清冷彻心骨，复谁嘲昼眠。","雄词笔下驱，若放春水船。","庆丰仍记岁，讽咏期他年。"],"title":"和孔彦常侍郎癸酉冬雪"}
