{"author":"杨蟠","id":157054,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["歌舞飘飘百尺台，半天龙麝散香煤。","初愁翠袖凌风去，却骑飞鸾下月来。","云杪一声闻玉笛，露华千点落金杯。","我缘众乐狂方盛，园锁从教日日开。"],"title":"华胥台"}
