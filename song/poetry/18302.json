{"author":"吴芾","id":18302,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["白发衰翁七十余，尚劳轸记特驰书。","知无仙骨能骑鹤，喜有残骸可跨馿。","厩下分来齐骏驷，林间乘去胜巾车。","更烦拈出荆申事，遐想风流愧莫如。"],"title":"谢钱参惠馿"}
