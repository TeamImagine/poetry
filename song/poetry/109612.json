{"author":"阳枋","id":109612,"strains":["平○仄平仄，平仄平平平。","平平平仄仄，仄仄仄○平。","平平仄仄仄，仄仄平平平。","仄○○仄仄，仄○仄平○。","平平仄平仄，平仄平○○。","仄仄仄平仄，平○仄仄平。","仄平仄仄仄，仄仄仄平平。","仄平○仄仄，仄仄仄○平。","仄平平仄仄，仄仄仄○平。","仄平○仄仄，平仄仄平平。","仄仄仄平仄，仄平平仄平。","仄仄平仄仄，平仄平平平。","平○平仄仄，仄仄平平平。"],"paragraphs":["舟行缓东去，波蹙疑西流。","尘扬频闭目，草偃付囘眸。","翩翩溯岸鹭，缓缓沿波鸥。","聚沱留积滓，逆浪集浮沤。","门窥雨斜入，窗望山相留。","棹苦掌痕肿，烟囘眦泪浮。","客舟上急急，我楫去悠悠。","一程分两日，半月仅三州。","仆嗔粮易竭，客怨利难谋。","柁斜横水面，人宿避沙头。","啸想武陵虎，化催西海虬。","欲寄风伯语，聊以吾诗投。","何如还借顺，咫尺登瀛洲。"],"title":"与存子侄王南运上风联句"}
