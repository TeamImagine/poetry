{"author":"袁说友","id":70455,"strains":["平仄仄平○仄仄，○○仄仄平平平。","平平仄仄仄平仄，仄仄○平仄仄平。","平平平○仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["山路一千三百里，中间四渡今江流。","天涯作客壮年事，老马长途几日休。","谁知江深念归客，日向峨岷无尽头。","举首白云天共远，四方上下与同愁。"],"title":"过故郡渡"}
