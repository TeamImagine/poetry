{"author":"喻良能","id":51500,"strains":["平仄平○平仄平，仄平平平仄○平。","仄平平仄仄平仄，平平○仄平平平。","○平仄仄○仄仄，仄仄仄仄平平平。","仄○平仄平平平，仄仄平仄平平平。","仄平平仄仄平仄，○仄仄仄平仄平。","仄平仄仄仄平仄，平平仄仄平仄平。","仄仄平平仄仄仄，仄仄平仄○○平。","仄平平仄仄平仄，○平仄平仄仄○。","平平平仄仄平仄，平仄平仄平平平。","仄仄仄仄仄平仄，平平仄平平仄平。"],"paragraphs":["寒食初过天气佳，帝城名园绿藏鸦。","白绵红雨互飘泊，鶑啼燕哢纷交加。","司成领客当暇日，不惜醉脸生红霞。","坐中宾客皆贤豪，一一圭璧无纤瑕。","夕郎风采照今古，封驳不贷奸与邪。","紫微笔语妙天下，文锋凛凛森莫邪。","左史声名动六合，岂特畴昔传三巴。","一朝樱笋德星聚，离骚可奴玉可衙。","兰亭觞咏仅堪比，金谷歌舞徒能奢。","我有一匹好东绢，谁为作图千古夸。"],"title":"二月二十一日何司业集客于张园玉牒给事命予赋诗紫微舍人左史舍人亦以见委因成七言十韵一首"}
