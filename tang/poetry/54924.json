{"author":"刘长卿","id":54924,"strains":["仄平仄○仄，平仄平仄仄。","平仄平仄平，平平仄平仄。","仄平仄平仄，仄仄仄平仄。","平仄○仄平，仄平仄○仄。","平○仄平仄，仄仄平○仄。","○仄仄平○，仄平平仄仄。","仄平仄平仄，平仄平仄仄。","平仄平平○，平○仄平仄。"],"paragraphs":["洛阳别离久，江上心可得。","惆怅增暮情，潇湘复秋色。","故山隔何处，落日羡归翼。","沧海空自流，白鸥不相识。","悲蛬满荆渚，辍櫂徒沾臆。","行客念寒衣，主人愁夜织。","帝乡片云去，遥寄千里忆。","南路随天长，征帆杳无极。"],"title":"桂阳西州晚泊古桥村住人"}
