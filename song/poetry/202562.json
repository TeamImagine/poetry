{"author":"陆佃","id":202562,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平仄仄，平仄平平仄仄平。"],"paragraphs":["谁信金陵刺史肠，曾怀珠玉夜光芒。","一尘侍从才虽短，双奉君亲日更长。","得郡免营三釜粟，过都容捧万年觞。","遥知南北相望处，风在檀栾月在棠。"],"title":"易守建业毅夫有诗赠别次韵五首  其五"}
