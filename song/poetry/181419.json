{"author":"王安石","id":181419,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["十年一别两相过，前想悲欢慷慨歌。","穷去始知风俗薄，静来犹厌事机多。","相期鼻目倾肝胆，谁伴溪山避网罗。","万里辛勤君旧识，重江应亦畏风波。"],"title":"送孙立之赴广西"}
