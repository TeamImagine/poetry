{"author":"张昌宗","id":34300,"strains":["平平平仄○平仄，仄仄平平仄仄平。","仄仄平平平仄仄，平平平仄仄平○。","仄仄○平平仄仄，平平○仄仄平平。","仄仄平平平仄仄，平○平仄仄平平。"],"paragraphs":["云车遥裔三珠树，帐殿交阴八桂丛。","磵险泉声疑度雨，川平桥势若晴虹。","叔夜弹琴歌白雪，孙登长啸韵清风。","即此陪欢游阆苑，无劳辛苦向崆峒。"],"title":"奉和圣制夏日游石淙山"}
