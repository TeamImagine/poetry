{"author":"董嗣杲","id":154687,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["西来识得此云根，终此云根护法门。","由晋尚传斯语在，到今休想旧岩存。","天开教观香灯盛，人仰胡僧相貌尊。","行果芟教荆棘尽，分明只手破沉昏。"],"title":"理公岩"}
