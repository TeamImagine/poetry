{"author":"苏轼","id":195346,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老李威名八十年，壁间精悍见遗颜。","自闻出守风流似，稍觉承平气象还。","但遣诗人歌杕杜，不妨侍女唱阳关。","内朝接武知何日，白发羞归供奉班。"],"title":"次韵王雄州还朝留别"}
