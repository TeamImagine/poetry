{"author":"廖行之","id":65477,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["山头笑语落千家，晓入登临引暮霞。","极目未应烦笏拄，招朋端不羡鱼叉。","归来皓月明于烛，睡熟黄䌷卧放衙。","幕府官闲诗思敏，赓酬亹亹笔生花。"],"title":"和张王臣郊游韵三首  其二"}
