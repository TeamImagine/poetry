{"author":"刘摰","id":186953,"strains":["平平平仄平仄仄，仄仄平仄平平平。","○平平仄仄平仄，平仄仄仄○平平。","平平平仄仄仄仄，平仄仄仄平仄平。","平平平仄仄平仄，仄仄仄仄平仄平。","平平平仄仄仄仄，平平仄平平仄平。","仄平平仄平仄仄，仄平仄仄○平平。"],"paragraphs":["农家之富秋始见，十色田利皆丰登。","担赢车载上场圃，环舍隐积如高陵。","园蔬林果不足数，山雉野兔霜未增。","连村箫鼓谢神贶，糓黍换酒无斗升。","田家之乐岂不好，胡为不归邀我朋。","榜舟梁泽家汶北，咄哉反此如韝鹰。"],"title":"秋收"}
