{"author":"文彦博","id":68654,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["顺时同乐慰邦民，协气和风应早春。","斗运帝车遵大路，云从天步绝纤尘。","民瞻玉色欣游豫，岳峙琳宫望省巡。","回御端闱张镐饮，兰灯桂魄耀星津。"],"title":"和副枢吴谏议上元夜从驾至集禧观"}
