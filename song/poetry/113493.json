{"author":"李觏","id":113493,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["福唐城郭掌中窥，旭日登临到落晖。","谁在画帘沽酒处，几多鸣橹趁潮归。","晴来海色依稀辨，醉后乡愁积渐微。","山鸟不知红粉好，才闻歌板便惊飞。"],"title":"野意亭"}
