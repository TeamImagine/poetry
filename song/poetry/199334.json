{"author":"梅询","id":199334,"strains":["仄仄平平仄仄平，平平仄仄仄平平。","平平仄仄仄平仄，平仄仄平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["凤刹岧峣挂断霓，凫云渚洳暗窗扉。","江风晓定钓人出，山月夜高禅客归。","墙外蔓藤移过密，院中杉子落来稀。","老僧独坐蒲团稳，自枉晴檐补衲衣。"],"title":"游齐山寺"}
