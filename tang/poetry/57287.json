{"author":"岑参","id":57287,"strains":["仄仄平仄仄，平平平仄平。","仄平平仄仄，○仄仄平○。","平仄仄仄仄，仄仄仄仄平。","平○仄仄仄，○仄仄平平。","平平平仄仄，仄仄仄平仄。","仄平仄平平，仄仄○仄仄。","平平○平仄，仄仄仄○平。","平平平平仄仄仄，平平仄仄平仄平。","仄平仄仄平，仄○仄平仄。","平仄平平○仄平，平仄○平仄？仄。","○平平仄仄平平，平仄○平仄仄○。","仄平仄仄○平仄，仄仄平○仄仄平。"],"paragraphs":["地上青草出，经冬今始归。","博陵无近信，犹未换春衣。","怜汝不忍别，送汝上酒楼。","初行莫早发，且宿霸桥头。","功名须及早，岁月莫虚掷。","早年已工诗，近日兼注易。","何时过东洛，早晚度盟津。","朝歌城边柳亸地，邯郸道上花扑人。","去年四月初，我正在河朔。","曾上君家县北楼，楼上分明见恒岳。","中山明府待君来，须计行程及早回。","到家速觅长安使，待汝书封我自开。"],"title":"送郭乂杂言"}
