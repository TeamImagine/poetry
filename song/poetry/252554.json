{"author":"洪皓","id":252554,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄仄平。"],"paragraphs":["内邱应有越人踪，血食依山近邑中。","前代医流兼咒法，上池水饮获神功。","假真昔叹多卢异，生死今惭少虢同。","秦技嫉能遭横逆，停车吊尔意潜通。"],"title":"望蓬鹊山诗"}
