{"author":"李之仪","id":205494,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["十年枯木不知春，每向尊前得可人。","申叔共瞻云外翼，元宾岂是辙中鳞。","扬帆巨浸方期远，摧辐穷途定有因。","后学从谁识头角，祇应遗藁是通津。"],"title":"李希武挽词"}
