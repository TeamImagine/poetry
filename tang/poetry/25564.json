{"author":"李群玉","id":25564,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["陶君官兴本萧疏，长傍青山碧水居。","久向三茅穷艺术，仍传五柳旧琴书。","迹同飞鸟栖高树，心似闲云在太虚。","自是葛洪求药价，不关梅福恋簪裾。"],"title":"送陶少府赴选"}
