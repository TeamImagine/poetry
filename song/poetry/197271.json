{"author":"苏辙","id":197271,"strains":["仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["病懒近来全废学，宦游唯是苦思乡。","粗知会计犹堪仕，贪就功名有底忙。","怀旧暗听秋雁过，梦归偏爱晓更长。","故人知我今何念，拟向东山赋首章。"],"title":"次韵孙推官朴见寄二首  其二"}
