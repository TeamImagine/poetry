{"author":"唐求","id":35773,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["红藤一柱脚常轻，日日缘溪入谷行。","山下有家身未老，灶前无火药初成。","经秋少见闲人说，带雨多闻野鹤鸣。","知到蓬莱难再访，问何方法得长生。"],"title":"赠王山人"}
