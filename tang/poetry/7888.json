{"author":"张南史","id":7888,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["孤云独鹤自悠悠，别后经年尚泊舟。","渔父致词相借问，仙郎能赋许依投。","折芳远计三春草，乘兴闲看万里流。","莫怪杜门频乞假，不堪扶病拜龙楼。"],"title":"酬张二仓曹杨子闲居见寄兼呈韩郎中左补阙皇甫冉"}
