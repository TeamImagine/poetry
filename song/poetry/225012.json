{"author":"饶节","id":225012,"strains":["平平仄平仄仄仄，平平平仄平平仄。","仄平仄仄仄平○，平平仄平平仄仄。","平平平仄平平仄，○平平仄平平仄。","仄平仄仄○仄平，○平平○平○仄。","仄平仄仄○平仄，仄仄平平仄○仄。","仄平平仄仄平仄，仄仄仄平仄平仄。","平仄平平○仄平，仄仄平平仄○平。","仄平平仄平仄仄，仄平仄仄仄平仄。","仄平平仄平平平，平平仄仄平平仄。","仄平仄仄仄仄平，平仄平平仄○平。","○平平仄仄平平，平○仄仄平平○仄平。"],"paragraphs":["东风欲归不可挽，门前芳草青青远。","倚松卧病不能行，肩舆出门还复懒。","先生家住岷峨下，当年神授神仙卦。","死生祸福如眼前，从来卿相争称借。","倚松卧病正无脚，袖出神方色闲暇。","我知公意事仁义，不学世人事财利。","无尽先生如古人，一见先生爱其真。","几年门下真子弟，付之万事未尝计。","或云公可为身谋，先生一笑公何醉。","倚松老矣世共怜，公独何心德如天。","从今藜杖傥能扶，山长水远公能从我无。"],"title":"送宋秀才"}
