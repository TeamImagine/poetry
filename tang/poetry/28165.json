{"author":"陆龟蒙","id":28165,"strains":["平平仄平仄，仄仄平仄仄。","仄平仄平平，仄仄平仄仄。","平平仄○仄，仄仄平平仄。","平仄平仄平，平平仄○仄。","平平仄仄仄，仄仄仄平仄。","平平仄平平，平仄仄仄仄。","○平仄平仄，仄仄平仄仄。","平平平平仄，平仄仄平仄。","仄○平仄平，仄仄平仄仄。","仄平○仄仄，仄仄仄仄仄。","仄仄平平平，平平仄平仄。"],"paragraphs":["东南有狂兕，猎者西北矢。","利尘白冥冥，独此清夜止。","无人语其事，偶坐窥天纪。","安得东壁明，洪洪用坟史。","搜扬好古士，一以罄云水。","流堪洒菁英，风足去稗秕。","如能出奇计，坐可平贼垒。","徐陈羲皇道，高驾太平轨。","攫疏成特雄，濯垢为具美。","贡贤当上赏，景福视所履。","永播南熏音，垂之万年耳。"],"title":"杂讽九首 五"}
