{"author":"韩淲","id":87114,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["小园梅树已吹花，山映疏林水映沙。","风信不禁时动荡，雨丝维见日交加。","虽无清影为吟笔，犹有繁香在物华。","我老一杯随意饮，数声归雁落天涯。"],"title":"十二月六日"}
