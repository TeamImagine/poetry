{"author":"陈造","id":58669,"strains":["仄平仄平○，平仄平平平。","仄○仄平平，仄仄平仄平。","平平仄平仄，仄仄平平○。","仄平仄仄仄，○仄仄仄平。","仄平仄仄仄，平仄仄平仄。","平平仄仄仄，平○平仄○。","平平仄仄平，仄仄平仄仄。","仄仄仄平仄，仄仄○平平。","平平仄○仄，仄仄○仄○。","平仄仄平平，平仄平平平。"],"paragraphs":["小湾隠沙觜，沙外仍奔湍。","是间以龙名，信乃龙所蟠。","浮烟澹寒鉴，断岸围清澜。","孰知面势要，中有水府宽。","我来舣倦楫，天水夜茫漫。","狂飚吼薄暮，惊浪摧旧滩。","鲸鳣砀厥居，渡鸟垂羽翰。","孰睡不知晓，梦次闻平安。","龙公自兼爱，况此行路难。","何以答神休，幽佩纫蘅兰。"],"title":"泊龙湾"}
