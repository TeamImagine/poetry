{"author":"赵汝譡","id":89707,"strains":["平平○仄仄仄平，仄仄仄仄平仄平。","平平仄○仄仄仄，仄平仄平○仄○。","仄平平仄仄仄仄，平仄平仄平仄平。","仄平仄仄平仄仄，仄仄仄仄仄○平。","仄○平仄平平平，平？仄仄仄仄平。","仄平仄仄仄平仄，○仄平平平仄平。"],"paragraphs":["龙岩县令亦好奇，腊月赠我生虎皮。","霜牙电睛已寂寞，鹊形剪斑犹陆离。","最珍肩脊不受箭，须爪皆具无缺亏。","革工入手硝使熟，软可寝藉忘其威。","想当枯草穷秋时，风皞谷震落日低。","岂知与世玩文采，叹息摩挲为赋诗。"],"title":"遗虎皮谢"}
