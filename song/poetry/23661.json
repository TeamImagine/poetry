{"author":"王十朋","id":23661,"strains":["平仄仄平平仄平仄仄仄，仄平平仄平平仄。","仄平○仄仄仄平，平平平平仄平仄。","平平仄平仄○仄，○仄平平仄平仄。","平平平仄仄仄平，仄○仄仄仄仄○。","仄平仄仄仄仄仄，？平仄仄平仄平。","平平仄平平仄仄，仄仄平平仄平仄。","平平仄平仄平仄，仄平○仄○平仄。","仄平平平仄平仄，仄仄平平仄○仄。","仄平平仄仄平平，平仄○平仄平仄。","仄平平仄平平平，仄平平仄平○平。","平平仄仄平○仄，平仄平平○平仄。","平○平仄平平平，○仄仄仄平平平。","平平仄○仄仄○，平○仄平仄仄平。","平平平仄仄仄仄，平仄仄仄○平平。","平平仄仄○平平，仄仄仄平仄平○。","平平仄仄仄仄仄，○平仄仄平平平。","仄平仄仄平平仄，平仄平平平仄仄。","平平○○仄○平，平仄仄平平仄仄。","平仄平平平仄平，平仄平平平仄仄，仄仄仄平平平○仄仄。"],"paragraphs":["君不见诗人以来一子美，莫年流落来夔子。","赋诗三百六十篇，西瀼东屯客愁里。","何人作堂画遗像，收拾光芒榜诗史。","堂前何有有荔枝，树犹未老熟独迟。","世人贵早不贵晚，倘非我辈谁赏之。","涪陵昔遭妃子污，万颗包羞莫能诉。","泸戎一经少陵擘，至今传诵轻红句。","少陵伤时泪成血，一点丹心不磨灭。","散成朱实满炎方，风味如诗两奇绝。","乐天曾画忠州图，自言香味人间无。","君谟亦作闽中谱，陈紫声名重南土。","何如诗史堂前株，正是一饭孤忠余。","人为世重物亦重，端如丈人屋上乌。","巴图闽谱合避路，奚用品第分锱铢。","搀先熟者如杨卢，但可与之作前驱。","闽娘十八婢妾尔，将军大树真佣奴。","我生四百余年后，来作先生游处守。","登堂三叹荔正丹，聊效柳人祠子厚。","安得先生今复生，添赋夔州歌一首，要使荔枝之名长不朽。"],"title":"诗史堂荔枝歌"}
