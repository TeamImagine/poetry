{"author":"程公许","id":106517,"strains":["平仄平平平仄仄，仄平平仄仄平平。","平平平仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["神理之公参造化，简书千古岂虚传。","权衡无意物轻重，水镜何心人丑妍。","天爵一身元不欠，人生万事且随缘。","椒浆跪奠无余祷，拟续离骚愧斐然。"],"title":"七曲和魏校书韵"}
