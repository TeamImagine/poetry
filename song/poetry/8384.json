{"author":"李处权","id":8384,"strains":["平平○仄平，平仄仄仄仄。","平仄平仄○，仄仄平仄仄。","仄平平平平，○平仄仄仄。","○仄平平平，仄○平仄仄。","平平平仄仄，仄仄○仄○。","仄平平仄平，仄仄仄平仄。","○平仄仄仄，○○仄平仄。","平平○仄平，仄仄平平仄。","○仄平仄平，平仄仄仄仄。","仄○仄仄平，平仄○仄仄。","仄仄仄平仄，仄平平仄仄。","仄仄○○平，○平平仄仄。","平○仄仄仄，仄仄仄平仄。","仄平仄平平，仄仄平仄仄。"],"paragraphs":["惟兹衣褐徒，功用莫与大。","驰骋文字间，下上无不载。","卓哉昌黎公，毫端跨百代。","传纪何新奇，不泯良有赖。","先生胸次广，万窍号一噫。","学成身益穷，动辄与时背。","兴怜不肖子，磨砻去瑕颣。","辛勤三十年，所得才稊稗。","遗我虽八蹄，高义意有在。","想当避鹘拳，冈垄如历块。","束缚谅何施，拙情甘自退。","笔砚行且焚，重垂儿子戒。","方当事口腹，坐与巨觥对。","闭门拥红炉，大嚼资一快。"],"title":"谢王敦玉惠双兔"}
