{"author":"罗邺","id":30427,"strains":["平平平仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["长悬青紫与芳枝，尘路无因免别离。","马上多于在家日，尊前堪惜少年时。","关河客梦还乡后，雨雪山程出店迟。","却羡高人此中老，轩车过尽不知谁。"],"title":"留题张逸人草堂"}
