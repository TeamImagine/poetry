{"author":"薛能","id":25159,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["河擘双流岛在中，岛中亭上正南空。","蒲根旧浸临关道，沙色遥飞傍苑风。","晴见树卑知岳大，晚闻车乱觉桥通。","无穷胜事应须宿，霜白蒹葭月在东。"],"title":"题河中亭子"}
