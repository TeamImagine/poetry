{"author":"李洞","id":35738,"strains":["平平平仄仄，平仄仄平○。","○仄平平仄，平平仄仄平。","仄○平仄仄，○仄仄平平。","仄仄平平仄，平平仄仄平。","○平平仄仄，仄仄仄平平。","仄仄○平仄，平○仄仄平。","仄○平仄仄，○仄仄平○。","仄仄平平仄，平仄仄仄平。"],"paragraphs":["迢迢来极塞，连阙谓风吹。","禅客呵金锡，征人擘冻旗。","细填虫穴满，重压鹤巢欹。","有影晴飘野，无声夜落池。","正繁秦甸暖，渐厚楚宫饥。","冻挹分泉涩，光凝二阁痴。","踏遗兰署迹，听起石门思。","用表丰年瑞，无令埽玉墀。"],"title":"雪"}
