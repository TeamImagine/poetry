{"author":"沈与求","id":250342,"strains":["仄平仄仄平平仄，平仄平平○仄仄。","仄平仄○平仄平，平仄○平仄○仄。","仄平仄仄○仄仄，仄仄仄仄平平平。","仄平仄仄仄仄仄，仄仄○仄○平平。","仄平平平平仄仄，平平○仄平平仄。","○平平仄仄平平，仄○平仄平平仄。","平平仄仄平仄○，平平平平仄○○。","仄平仄仄平仄仄，仄平○仄平平平。","仄仄平仄仄○仄，平仄平平仄平仄。","○仄仄○平仄平，○仄平平仄平仄。"],"paragraphs":["巨灵手擘青瑶璞，平削无痕看斧凿。","六丁取将天路遥，雷电收威半空落。","至今崒嵂横道旁，绝壁万仞青茫茫。","倚天屹立不可近，下视培𪣻如群羊。","藓花斓斑风雨溃，藤梢夭矫蛟龙戏。","中开微窦走鸣泉，白虹吞吐涵秋气。","泉流万古潭水深，山寒无风郁沈沈。","下田纳纳禾稼茂，发源沾溉初何心。","峭直谁令据当路，松柏萧森半烟雾。","犹恐夜深魑魅惊，更遣山灵谨呵护。"],"title":"十里岩石壁"}
