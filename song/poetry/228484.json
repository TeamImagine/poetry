{"author":"释德洪","id":228484,"strains":["平仄平平仄仄平，平平平仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，平平平平仄仄平。"],"paragraphs":["门外追犇没马尘，堂中安顿自由身。","修筠有泪知谁恨，枯木开花为我春。","隔岸云山犹可借，满怀风月未全贫。","小诗勿笑清如画，聊为高人戏写真。"],"title":"龙兴禅师大阳的孙居枯木堂新植楚竹余爱其家风为赋之"}
