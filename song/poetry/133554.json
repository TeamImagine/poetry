{"author":"卫宗武","id":133554,"strains":["平平仄仄仄，平仄仄仄仄。","平平仄平仄，仄仄仄平仄。","仄平仄仄仄，仄仄平仄仄。","仄仄平平平，平平仄平仄。","平仄仄仄仄，仄仄平仄仄。","平仄仄仄○，平平仄仄仄。","○仄仄仄平，平仄仄○仄。","平平仄平平，平仄仄仄仄。","仄仄平仄○，仄仄仄平仄。"],"paragraphs":["乾坤日以辟，生意日以隘。","春风一披拂，万族竞苏快。","肖翘与蠕动，靡不忻坼解。","庆泽流光华，垂荣到菅蒯。","山木岂自寇，孰翦而孰拜。","根干傥有遗，滋萌乃复在。","苍箓溥至仁，何类不昭泰。","人为物之灵，元化忍独外。","气运何日回，岁月易征迈。"],"title":"春怀  其二"}
