{"author":"钱起","id":4335,"strains":["仄仄仄平仄，平平平仄平。","○平平仄仄，平仄仄平平。","仄仄○平仄，○○○○平。","仄平平仄仄，平仄仄平平。","平仄平平仄，平平平仄平。","平平仄仄仄，平仄平平平。"],"paragraphs":["万化一朝尽，穷泉悲此君。","如何丹灶术，能误紫芝焚。","不遂苍生望，空留封禅文。","远年随逝水，真气尽浮云。","山闭龙蛇蛰，林寒麋鹿群。","伤心载酒地，仙菊为谁薰。"],"title":"哭常徴君"}
