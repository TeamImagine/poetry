{"author":"周紫芝","id":241357,"strains":["仄平平○仄仄仄，仄仄平平仄平仄。","平平仄仄平仄平，仄仄平○仄平仄。","仄平平仄仄平平，仄平仄平平仄仄。","平平仄平平仄仄，平仄平平仄○仄。","仄平仄仄仄仄○，平仄平平○平仄。","平平仄仄仄平平，平仄仄平平仄仄。","平○仄仄仄仄平，平平仄仄平仄仄。","仄○仄仄仄平平，平仄仄平○仄仄。","平平平仄平仄仄，仄仄平平仄平仄。","仄仄平平仄仄平，仄平平○○平仄。"],"paragraphs":["七闽山中地不足，往往连山暗修竹。","今年是处生竹花，竹米登囷日千斛。","大家炊饭饷田夫，小家作糜饥饫腹。","官虽赋田无上地，民不扶犁得中熟。","福唐太守不敢藏，青版成囊献黄屋。","黔黎鼓腹慰天心，宣付汗青书日录。","山中父老雪满头，何曾眼见天雨粟。","漫将葆旅属珠星，谁问庙堂调玉烛。","人言丹鳯餐竹实，玉粒先来自山谷。","会见双飞入建章，万年枝并看鸾宿。"],"title":"七闽山中竹皆有实多至万斛民赖以食岁且不饥作乐府短歌以纪异事将以俟采诗者择焉盖诗人之职也"}
