{"author":"陈傅良","id":66131,"strains":["仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["老大生憎儿女态，更无春怨与秋悲。","略将杯酌随宜具，剩有溪山取次嬉。","爱客不妨兼泛泛，论文何苦太奇奇。","况曾窥得尊生术，通昔蒲团日一炊。"],"title":"游云顶院和徐叔子韵"}
