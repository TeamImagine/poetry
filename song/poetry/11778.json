{"author":"胡寅","id":11778,"strains":["仄仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平仄仄平。"],"paragraphs":["紫极题诗岁月深，秋风怀感重沉吟。","殷勤种此一庭玉，回薄依然万古心。","独有佳名追彩笔，谁将幽思入瑶琴。","萧萧醉扫笔池石，水月光中觅至音。"],"title":"题铨德秋声堂"}
