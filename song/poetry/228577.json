{"author":"释德洪","id":228577,"strains":["平平平仄仄平平，仄仄平平仄仄平。","仄仄平平仄仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["烟凝生怕席帘开，快煖偏宜榾柮柴。","夜久饥鼯嗅空案，梦惊鬭虎堕层崖。","优昙花偈余残纸，薝卜杯香自满斋。","折脚铛安莫嫌稳，地偏人懒遂幽怀。"],"title":"十二月十八夜大雪注莲经罢有僧来劝归庐山僧去作此"}
