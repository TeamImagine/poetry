{"author":"许及之","id":60995,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["真是儒仙薮泽姿，长髯合住谢家池。","香炉峰下看云坐，碧玉壶中倒景窥。","妙旨五千归日用，纂言十万见宗师。","故交幡起逃儒恨，不值青藜夜访时。"],"title":"谢观复长髯垂膝俨然山泽之癯弃去儒业从皇甫道士于庐阜余见之三茅以所编老君实录见赠赋此奉酬"}
