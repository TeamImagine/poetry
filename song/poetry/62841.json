{"author":"薛季宣","id":62841,"strains":["仄○仄○平，平仄平平仄。","平平仄仄平，仄仄仄仄仄。","仄仄仄平○，平平○仄仄。","平平平仄平，仄仄仄仄仄。","平平仄仄仄，○仄平○仄。","仄仄仄平平，平平○仄仄。","仄平仄仄○，平平仄平仄。","平平仄平仄，平仄平仄仄。","仄平仄仄仄，平平仄平仄。","平平仄平仄，平仄仄平仄。"],"paragraphs":["虎将夏中时，旋复怡亭址。","茅茨覆采椽，朴拙亦可喜。","建斗五移杓，殊亭更释子。","规摹虽少华，不陋复不侈。","元碑碎俗令，遗集裒空纸。","纵步此山椒，金声犹属耳。","旧亭苦弗称，新亭直殊美。","书文两奇绝，踪迹存布指。","古人久不见，今人尚殊此。","能知古今意，元始本无始。"],"title":"新作殊亭"}
