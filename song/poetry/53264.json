{"author":"项安世","id":53264,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["忆侍先皇二紫宸，殿头亲见锁厅人。","画帘宫烛程书了，黄牒青袍拜赐频。","万使回朝天亦老，十年旅食梦如新。","当时学士今头白，却送郎君作近臣。"],"title":"送章升之料院自鱼关还阙  其一"}
