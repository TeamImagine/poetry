{"author":"王十朋","id":23220,"strains":["平○平平仄平平，仄○平平平平平。","仄平仄仄○仄平，平平仄仄平平平。","仄平仄平仄平仄，仄仄○仄平平平。","仄平仄仄仄平仄，仄仄平仄平平平。","平平仄仄平平仄，仄仄平○○平仄。","平平仄仄仄平平，仄仄平平○平仄。","平仄仄仄平平平○仄仄，仄仄平平平仄仄。","仄仄仄○○○仄平仄平，仄仄平平平仄平。","仄平平○仄平仄，仄仄平平平仄仄。","仄○仄仄平仄仄，平仄平平仄平仄。"],"paragraphs":["山从何来石无根，水从何来山无源。","忽然幻出如自然，群峰崒嵂声潺湲。","石工貌愚性机巧，两手顷刻成陶甄。","坐移野景到城郭，解使平地生林泉。","香炉瀑布名天下，雁荡龙湫更萧洒。","名山不见典刑存，得趣何须论真假。","君不见晋公元勋兼盛德，绿野堂前罗涧石。","又不见行行正直韩退之，汲井埋盆成小池。","二公匈中有佳致，涧石盆池聊自戏。","世间万事皆戏耳，何止兹山与兹水。"],"title":"郡斋旧有假山暇日命工葺之取石之嵌者𫄴置山顶汲水筒竹引而激之自顶而下有悬崖飞瀑之状予既以萧洒名斋因镌二字于石戏成古风"}
