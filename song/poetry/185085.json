{"author":"沈遘","id":185085,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["紫宸陛戟百重深，拜朔官仪列弁簪。","旭日未全开宿霭，清风先已敛群阴。","迩臣自识宵衣志，下士徒怀夙退心。","虞氏致平犹有戒，愿闻歌载诵余音。"],"title":"七言次韵和次道十一月朔早朝"}
