{"author":"释延寿","id":144,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["清平大业行皆奢，岂独尧时听所加。","丰俭由人天不远，安危在智道非赊。","关津防害翻为害，法令除邪却长邪。","争似无言敷密化，既能成国又成家。"],"title":"山居诗  其六三"}
