{"author":"梅尧臣","id":46257,"strains":["仄仄平平仄仄平，平平平仄仄平平。","仄平仄仄仄平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["自古难知不遇人，朝为蛇鼠暮龙麟。","魏齐客溺箦中死，亭长妻轻胯下贫。","白石夜歌谁与进，黄金怀印自能伸。","丈夫只患无才业，何恨区区逐路尘。"],"title":"难知"}
