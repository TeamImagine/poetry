{"author":"陈著","id":139298,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄仄平平仄平。","仄仄平平平仄仄，平平平平仄平平。"],"paragraphs":["珊然环佩下芝山，醉梦人闲醒眼看。","三世相家知有后，十分谦德似无官。","骚盟宽与江湖接，清气直将星斗干。","难得相逢容易别，因风时为劝加餐。"],"title":"次韵史芝田来访"}
