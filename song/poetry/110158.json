{"author":"刘克庄","id":110158,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["文采如彪胆智非，画堂巧伺燕雏微。","梁空宾客来俱讶，巢破雌雄去不归。","鶑闭深笼防鸷性，蝶飞高树远危机。","主人寘在花墩上，饱卧徐行自养威。"],"title":"猫捕燕"}
