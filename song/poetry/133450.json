{"author":"朱南杰","id":133450,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["秦溪邑大号难治，后乐三年以德为。","海阔有楼还旧观，堂深无日不新诗。","虚舟祇载来时物，实惠常教去后思。","相业真传公不忝，苍生况是望霖时。"],"title":"饯海盐史后乐"}
