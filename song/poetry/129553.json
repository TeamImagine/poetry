{"author":"李曾伯","id":129553,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["江带湖襟护一堤，人烟落落柳依依。","白鸥世界秋容澹，红蓼汀州水际肥。","断岸马危迟弗骤，中流舟顺疾于飞。","归来得自推敲了，更共登楼对夕晖。"],"title":"过西海隘即事"}
