{"author":"开庆太学生","id":156947,"strains":["仄仄平平○仄仄，○○仄仄平平仄。","仄○平仄平平平，仄仄仄平○仄仄。","○平平仄○仄平，仄仄平平仄仄仄。","平平仄仄仄平平，○平平仄平平仄。","平平平仄○平平，○仄平平仄仄仄。","仄平平仄平仄平，平仄仄平平仄仄。","仄平平仄仄仄仄，仄仄仄平平仄仄。","仄○仄仄仄平平，仄仄○平仄平仄。","平平平仄仄仄平，仄平仄○仄平仄。","平平平仄仄仄平，仄○平平仄○仄。","仄平仄仄仄仄平，平仄平平平仄仄。","○平平仄○平仄，○仄平平平仄仄。","仄○平仄仄平平，仄仄平平仄平仄。","平平仄仄平仄平，仄仄平平平仄仄。","平平仄仄平仄平，仄仄平平平仄仄。","平平平仄仄仄平，仄仄平平平仄仄。","○平仄仄仄仄平，○仄平平仄平仄。","平平仄仄平仄平，○平仄仄仄仄仄。","仄仄平平○仄平，仄仄仄仄仄平仄。"],"paragraphs":["拨转天纲回地纪，中兴又自庚申始。","扫除阴类谁之功，有硬脊梁担得起。","鲰生曾作茶岭诗，已学希夷不愿仕。","逢人见说太平时，担书来领西湖水。","幽阴何物号阎罗，污我青天莫敢指。","国人咸惧妖复来，天子自知忠可使。","履斋泉下不伏款，帝谓董贤人切齿。","未闻蔡笔颂余公，但见欧书责高子。","扬扬颜面见士夫，不知世间有羞耻。","吁嗟今世负大名，禄重忠言类如是。","一身富贵尽有余，何况明明今在迩。","中书虽有空头敕，其奈诸名都唯唯。","五更魁宿炳光精，吐出忠肝涕盈纸。","心怀寸铁飞上天，愿剔刚肠开帝视。","彷徨灶婢为主惊，慷慨书生为国喜。","吾皇英断似孝宗，觌有天诛终弃死。","当时赖有政府贤，弹泪妖狐与羸豕。","家奴猥琐何足云，中丞举动可惜尔。","庆历诸公闻此诗，勿谓予祸始于此。"],"title":"美文文山劾董宋臣"}
