{"author":"戴栩","id":104167,"strains":["仄平○○平仄仄，仄平平平○平仄。","仄平仄仄仄仄○，平平平平平仄仄。","仄仄仄仄平平平，平平仄仄○平平。","仄平○平仄平仄，仄平平仄○○平。","平平仄仄仄平仄，仄仄平平平仄仄。","仄平平仄仄仄平，平仄平平仄平仄。"],"paragraphs":["大儿牵衣镰在手，小儿携篝并畦走。","陌翁语妪切莫迟，梅风温云晴不久。","两手便熟镰无声，黄云卷地苍坡平。","一声长歌出台笠，麦蛾飞起缘其缨。","炊烟幕幕暗杨柳，大妇壶飧仍榼酒。","酒沉飧冷未暇尝，腰骨酸辛一骧首。"],"title":"刈麦行自灵岩归示赵丞"}
