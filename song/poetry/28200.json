{"author":"洪适","id":28200,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["北固金焦顾眄中，裴回于此再逾冬。","徒劳金谷供诸将，未有田园问老农。","且喜边亭罢欧脱，不须水战习蒙冲。","九卿已愧班行忝，敢向明时叹不逢。"],"title":"次韵景裴赞喜农扈之除"}
