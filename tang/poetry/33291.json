{"author":"韦庄","id":33291,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["一径寻村渡碧溪，稻花香泽水千畦。","云中寺远磬难识，竹里巢深鸟易迷。","紫菊乱开连井合，红榴初绽拂檐低。","归来满把如渑酒，何用伤时叹凤兮。"],"title":"鄠杜旧居二首 二"}
