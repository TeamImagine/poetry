{"author":"王珪","id":175998,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["清洛东流去不还，汉唐遗事有无间。","庙荒古木连空谷，宫废春芜入乱山。","南陌絮飞人寂寂，孤城花落鸟关关。","登临几度游人老，又对东风髩欲班。"],"title":"三乡怀古"}
