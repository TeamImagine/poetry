{"author":"梅尧臣","id":57157,"strains":["仄仄○平平，仄平○仄平。","平平仄平仄，平仄平仄平。","平仄仄平仄，仄仄仄○平。","仄平○平平，仄仄○仄平。","仄仄仄仄仄，仄○平○平。","平平仄仄仄，平○仄○平。"],"paragraphs":["在昔当阳侯，建桥临大川。","洪波不为阻，驰道南北连。","何此小溪上，拟象坦且平。","马头分朱栏，水底裁碧天。","白雨紧大笮，断虹生横舷。","游鱼不可见，车骑久临渊。"],"title":"次韵和马都官宛溪浮桥"}
