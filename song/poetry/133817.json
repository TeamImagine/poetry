{"author":"卫宗武","id":133817,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["崇峦九叠破天悭，地远尘嚣隔几关。","方恨重云封皓月，俄惊半夜老青山。","莫嫌腊后欠三白，且喜春前露一斑。","几度冬来逢上瑞，更祈盈尺送舟还。"],"title":"即席赓喜雪韵"}
