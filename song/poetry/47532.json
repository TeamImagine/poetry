{"author":"杨万里","id":47532,"strains":["平平仄仄仄平平，仄仄平平仄仄仄。","仄仄仄仄平仄仄，仄平仄仄仄平平。","仄平仄仄平平仄，平仄平仄仄仄平。","仄仄平平平仄仄，仄平平仄仄平平。"],"paragraphs":["倾来百颗恰盈奁，剥作杯羹未属厌。","莫遣下盐伤正味，不曾著蜜若为甜。","雪揩玉质全身莹，金缘冰钿半缕纤。","更淅香秔轻糁却，发挥风韵十分添。"],"title":"食蛤蜊米脯羹"}
