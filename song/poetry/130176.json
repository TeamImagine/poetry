{"author":"赵汝腾","id":130176,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["使华金掌冠卿材，曾侍红云一朵来。","龙井为君增洗濯，凤山来客小低徊。","膏翻玉雪团香帖，味笃金兰共酒杯。","计相他时踵庞老，席前敷奏记东台。"],"title":"和饶计使北苑焙观贡品"}
