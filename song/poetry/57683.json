{"author":"梅尧臣","id":57683,"strains":["○平平仄平，平仄平平仄。","仄平○○平，平平平仄仄。","平仄仄仄○，仄仄平仄仄。","平仄仄仄平，仄平○仄仄。","平平仄平仄，平仄○平仄。","平平仄平仄，仄仄平○仄。"],"paragraphs":["轻车驰入关，秋色秦山厚。","太华如相欣，高峰招以手。","千古此路中，岂不名宦有。","何日历陇城，旧羌迎马首。","铜盘荐酥酪，皮服行牛酒。","边风与边月，冷落谙应久。"],"title":"送陕西提刑陆介夫学士"}
