{"author":"陈师道","id":213871,"strains":["仄平仄仄仄仄平，仄平仄仄仄仄平。","仄○○仄仄○平，仄仄○仄○平平。","仄○仄仄仄仄仄，仄仄仄仄平平平。","仄○仄仄仄仄仄，平仄平仄平平平。","仄平平仄平仄仄，仄仄仄仄平仄平。","仄平○仄仄○仄，仄仄仄仄平○平。"],"paragraphs":["出门不雨即偶风，闭门值睡极力攻。","似闻汤鼎作吟声，已贺胜敌收全功。","却思二子共一笑，拨弃旧语无新工。","卒行好步不两得，能致公等吾何穷。","魏诗黄笔今未有，顾我独得神所钟。","径须相就踏泥潦，已办煮餠浇油葱。"],"title":"招黄魏二生"}
