{"author":"梅尧臣","id":35925,"strains":["仄平平仄平，仄仄仄平仄。","平○仄平平，平仄仄仄仄。","○○仄仄平，平平仄平仄。","仄仄平平○，平仄仄仄仄。","仄仄仄仄○，平平仄平仄。","平仄○仄平，平平仄○仄。","仄仄仄仄平，平平仄平仄。"],"paragraphs":["欲居江上山，试与问京岘。","尝观鲍家诗，心慕已不浅。","行当卜结庐，依农事清亩。","傍葬吾先妻，同穴晚未免。","买谷勿险深，求冈要平显。","松竹应所宜，蒿莱预教翦。","我志决不移，君言幸须践。"],"title":"刁经臣将归南徐许予寻隠居之所及亡室坟地因走笔奉呈"}
