{"author":"李中","id":36781,"strains":["平平仄仄仄平平，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["悠悠旅宦役尘埃，旧业那堪信未回。","千里梦随残月断，一声蝉送早秋来。","壶倾浊酒终难醉，匣锁青萍久不开。","唯有搜吟遣怀抱，凉风时复上高台。"],"title":"海上从事秋日书怀"}
