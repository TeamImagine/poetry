{"author":"韦骧","id":190537,"strains":["仄平平仄仄平平，仄仄仄平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["画船东下橹声高，闪见旁舟堕玉搔。","张翰归心鲈满箸，毕公狂兴蟹双螯。","朝餐饾饤唯论饱，夜语诙谐岂厌劳。","乍聚乍离当不怪，夫君多可似山涛。"],"title":"再回前韵"}
