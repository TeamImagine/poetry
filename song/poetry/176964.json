{"author":"司马光","id":176964,"strains":["平仄平○仄，○平○仄平。","仄平平仄仄，仄仄仄平平。","仄仄平平○，平仄仄仄平。","平平平仄仄，○仄仄平平。","仄仄平平仄，○平仄仄平。","平平平仄仄，仄仄○○平。","平仄平平仄，平平仄仄平。","平平○平○，平仄仄平平。"],"paragraphs":["畴昔诚相契，间关分不渝。","绝弦悲宿草，抚首念诸孤。","位略尊荣间，年忘德齿殊。","清阴容息足，重语辱嘘枯。","鶠阁骞云表，虹旌拂海隅。","明光新出綍，陕陌重分符。","丰润还桑梓，讙讴复路衢。","宁须更条教，耆旧已箪壶。"],"title":"送王待制知陕府"}
