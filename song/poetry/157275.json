{"author":"陈襄","id":157275,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翠竹庵前白藕池，修真常惜寸阴移。","别生五气根原固，妙乐三清出处宜。","黄阁主人思访道，绛纱弟子许观颐。","兴来即到维摩室，岂待留侯脱屣时。"],"title":"观太原丞相寄惠紫霞园庵新居诗和太素先生"}
