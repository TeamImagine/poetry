{"author":"邓肃","id":4345,"strains":["仄仄仄平平仄仄，平仄平○○仄仄。","仄平仄仄仄仄○，平平仄仄仄平仄。","平仄平平平仄平，○○平仄仄平平。","仄○仄平仄平仄，平平平仄仄平平。","仄平仄仄平平仄，仄仄仄平平仄仄。","仄○平仄平平平，○仄仄平平仄仄。"],"paragraphs":["八斗一倾聊热耳，开匣时观三尺水。","指天喝月使倒行，扬波直欲斩蛟子。","安得知音吾党人，相看青眼不余嗔。","笑驱八蛮有奇策，开怀聊与话诚真。","可怜吐哺风流绝，乞巧未遑姑守拙。","坐观明月侵虾蟆，空使玉川怀寸铁。"],"title":"和谢吏部铁字韵三十四首 对酒二首 其二"}
