{"author":"李处权","id":8385,"strains":["平平仄平平，平平仄平仄。","仄○仄平平，仄仄平平仄。","平平平仄仄，平平仄平仄。","仄平仄○平，○仄仄平仄。","仄○平仄○，仄仄仄仄仄。","仄仄仄平平，仄平○仄仄。"],"paragraphs":["郴江带郴山，逶迤入平楚。","伟观甲潇湘，信美非吾土。","阿咸方试吏，家风在仪矩。","此时奉亲舆，行李慎袢暑。","别离同姓重，况我老尔许。","勉力事勾稽，远臣观所主。"],"title":"送森侄赴官"}
