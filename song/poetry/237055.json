{"author":"韩驹","id":237055,"strains":["仄仄仄仄仄，仄仄平平平。","平平仄仄仄，仄仄平○平。","平平仄仄平，○仄仄仄○。","仄平仄仄仄，○仄平平平。","平仄仄平仄，仄仄○平平。","平○仄仄平，仄仄平平平。"],"paragraphs":["未雨万木翳，既雨群山开。","山神若眷予，一扫风中埃。","摩云夹路松，禅伯手自栽。","我来植拄杖，听度松风哀。","幽赏未云足，暮色苍然来。","何当白玉轮，碾上西南垓。"],"title":"黄龙山中"}
