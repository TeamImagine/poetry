{"author":"释绍嵩","id":128808,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["柳色葱葱官渡平，梨花吹雪度清明。","山从海岸装吟景，寺倚云峰更晚晴。","潮水忽生添野水，春城何忍作空城。","黄莺久住浑相识，故作林间求友声。"],"title":"绍兴即事"}
