{"author":"艾性夫","id":165314,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄仄平仄仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["翠羽嘈嘈唤梦回，罗浮峰下小徘徊。","霜风昨夜卷晴雪，山路今朝无碧苔。","尚有瘦香供玉笛，不将余片点妆台。","少须鼎实明人眼，却带江南烟雨来。"],"title":"落梅"}
