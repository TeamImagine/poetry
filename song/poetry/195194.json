{"author":"苏轼","id":195194,"strains":["仄平平仄平，平平仄平平。","平平平平仄，仄仄仄仄平。","平○仄仄平，平平仄平平。","平平仄仄平，仄仄平平○。","仄仄仄仄仄，平仄平仄平。","仄平仄仄仄，仄仄○仄平。","仄平平仄仄，仄平仄平○。","仄○仄○仄，仄仄平仄平。","平○仄平仄，平平平仄平。","平平○仄仄，仄仄平平平。","平仄仄平仄，仄平平仄平。","仄平仄仄仄，平平平平平。"],"paragraphs":["我怀元祐初，圭璋满清班。","维时南隆老，奉使独未还。","迂叟向我言，青齐岁方艰。","斯人乃德星，遣出虚危间。","召用既晚矣，天命良复悭。","一朝失老骥，寂寞空帝闲。","至今清夜梦，枕衾有余潸。","喜闻二三子，结发师闵颜。","高论邈河汉，清诗鸣珮环。","遥知三日雪，积玉埋崧山。","谁念此幽桂，坐蒙榛与菅。","故人在颍尾，投诗清泠湾。"],"title":"二鲜于君以诗文见寄作诗为谢"}
