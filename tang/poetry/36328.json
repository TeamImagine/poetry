{"author":"王仁裕","id":36328,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平平仄平。"],"paragraphs":["立马荒郊满目愁，伊人何罪死林丘。","风号古木悲长在，雨湿寒莎泪暗流。","莫道文章为众嫉，只应轻薄是身雠。","不缘魂寄孤山下，此地堪名鹦鹉洲。"],"title":"过平戎谷吊胡翙"}
