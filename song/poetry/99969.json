{"author":"洪咨夔","id":99969,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["几度椒花颂岁朝，今年心事最萧条。","官虽有路犹穷辙，住岂无家却寄巢。","金尽床头颜易改，樽空座上客难招。","一般独得便宜处，病里逢人免折腰。"],"title":"己丑新年"}
