{"author":"范成大","id":43873,"strains":["平平平○平仄仄，仄仄平平仄平仄。","平○仄仄仄平平，仄仄仄平平仄仄。","○○仄仄仄平平，仄仄平平仄平仄。","平平仄仄仄平平，仄仄仄平○仄平。"],"paragraphs":["双溪疑从银汉下，我欲穷源问仙舍。","飞澜溅沫漱篮舆，却望两崖天一罅。","疏疏暑雨滑危梯，策策山风掖高驾。","幽寻险绝太奇生，莫笑退之号太华。"],"title":"白云峡"}
