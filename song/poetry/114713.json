{"author":"刘克庄","id":114713,"strains":["仄平平平仄仄平，仄平平仄仄平○。","○平平仄平平仄，仄仄○平仄仄○。","仄仄仄平仄平仄，平平○仄仄平平。","平平平仄平○仄，仄仄平平仄仄平。"],"paragraphs":["欲为乾坤扫积阴，万言忠愤上穹临。","相嗔平地风波恶，主圣如天雨露深。","葛藟尚为庇根计，戎葵难改向阳心。","明时安肯寻斤斧，自古高材出邓林。"],"title":"次君畴洪卿韵送宗学赵优奏"}
