{"author":"刘过","id":82630,"strains":["仄平仄平仄○仄，平仄仄平○平仄。","平平仄平仄平仄，平仄○平仄平仄。","平平仄○仄仄仄，仄仄平平仄平仄。","平平仄仄仄平仄，仄仄平平仄○仄。","平平平平仄平平，平仄平平仄平仄。"],"paragraphs":["太宗造唐刬隋乱，仁义结民过炎汉。","胡雏负恩逆天纪，忠义回天四方起。","嗟哉主将失纪律，百万秦人半为鬼。","浮云改变异今古，不谓前车眼中睹。","尝时潼关说歌舒，今日襄阳说皇甫。"],"title":"呈陈总领五首  其二"}
