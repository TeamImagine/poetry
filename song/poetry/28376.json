{"author":"洪适","id":28376,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["浅白轻红笑倚门，何须雪夜忆前村。","韶光定入诗人句，胜事难逢俗子言。","风振绣衣须命驾，云随皂盖欲窥园。","人生易老愁春老，问柳寻花故事存。"],"title":"用景卢诸公诗轴韵招监司太守"}
