{"author":"陈渊","id":247849,"strains":["○平仄仄仄，仄仄仄仄仄。","仄平仄平○，仄○○仄仄。","平平○仄平，仄仄平平仄。","平平○○平，仄仄平平仄。","平平平仄仄，仄仄仄平仄。","○平仄平平，仄仄平仄仄。","平○仄仄平，平仄仄仄仄。","仄仄平平平，仄仄平平仄。","仄仄仄仄平，仄仄平仄仄。","平平仄仄平，仄仄○平仄。"],"paragraphs":["行人不忍别，遇酒辄醉倒。","仆夫怪何迟，谬应行亦好。","怜君如弟兄，每见开怀抱。","天涯重分携，祖席都门道。","城头倾落日，酒尽迹还扫。","留连意虽勤，晤语终草草。","君如汗血驹，千里未脱皂。","我若随波鱼，圉圉依寒藻。","去住各有谋，聚散初不保。","惟余一寸心，耿耿迟君老。"],"title":"令德送余都门外眷眷惜别余恨不款作诗寄之"}
