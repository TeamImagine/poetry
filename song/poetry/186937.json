{"author":"刘挚","id":186937,"strains":["仄平平仄平，仄仄仄平仄。","仄平仄平平，仄仄平仄仄。","仄○平仄○，平平平仄仄。","平平仄平平，平平仄平仄。","平平仄平平，仄仄仄平仄。","平仄○平平，平仄仄○仄。","仄平平仄平，仄仄仄平仄。","仄仄仄平平，○平仄平仄。","平平仄平○，仄仄仄仄仄。","仄仄仄○仄，仄平平仄仄。","仄仄仄平平，平平仄○仄。"],"paragraphs":["偶来梁宋游，得子共闲冷。","杖藜古城阴，邂逅尘外境。","恍思阛阓中，喧卑真坎井。","晴霜蔽阴崖，朝晖润阳岭。","田翁醉年丰，晓夕不知醒。","园径迎幽寻，林屋到深静。","冻禽时自惊，古木坐移影。","忆雪指寒荄，占春验枯梗。","求田计良难，旅食饱已幸。","暂得酒中趣，讵须求酩酊。","短景忽催归，何时后期请。"],"title":"冬日游蔡氏园次孙元忠韵"}
