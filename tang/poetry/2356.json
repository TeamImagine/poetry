{"author":"高适","id":2356,"strains":["平仄平平平，平平仄平○。","平平仄平仄，平仄仄○仄。","平平仄○仄，仄仄平○仄。","仄平平仄仄，仄仄○平仄。","仄仄仄平平，○平仄平仄。","平平仄平仄，平仄平平仄。","仄平平平○，仄仄平仄仄。","平平仄平仄，仄仄平仄仄。","仄仄平仄平，平平平平仄。","仄仄平平仄，仄○平平仄。","仄仄平仄平，平平仄平仄。","平平平仄仄，仄仄○平仄。","仄仄平平平，○平仄平仄。"],"paragraphs":["迢递辞京华，辛勤异乡县。","登高俯沧海，回首泪如霰。","同人久离别，失路还相见。","薛侯怀直道，德业应时选。","蔡子负清才，当年擢宾荐。","韩公有奇节，词赋凌群彦。","读书嵩岑间，作吏沧海甸。","伊余寡栖托，感激多愠见。","纵诞非尔情，飘沦任疵贱。","忽枉琼瑶作，乃深平生眷。","始谓吾道存，终嗟客游倦。","归心无昼夜，别事除言宴。","复值凉风时，苍茫夏云变。"],"title":"酬别薛三蔡大留简韩十四主簿"}
