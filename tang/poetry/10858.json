{"author":"刘禹锡","id":10858,"strains":["仄平仄，仄仄平平仄平仄。","平仄平○仄仄○，平平仄仄○平仄。","平平仄仄平仄○，仄仄平平仄仄○。","仄平仄仄仄平仄，仄仄平平仄平仄。","仄平平仄平平平，仄仄平平仄仄平。","平平仄仄平平仄，平仄？平平仄平。"],"paragraphs":["忆春草，处处多情洛阳道。","金谷园中见日迟，铜驼陌上迎风早。","河南大尹频出难，只得池塘十步看。","府门闭后满街月，几处游人草头歇。","馆娃宫外姑苏台，郁郁芊芊拨不开。","无风自偃君知否，西子裙裾曾拂来。"],"title":"忆春草"}
