{"author":"刘一止","id":237594,"strains":["仄平仄平平仄○，仄仄平仄平平平。","平仄仄仄仄平仄，仄仄仄平平仄平。","平平平仄平仄平，仄仄仄仄平仄平。","平平平○仄平平，平仄仄平平仄平。","平平平仄平仄平，仄仄仄平○平○。","仄平仄○仄仄仄，仄仄仄仄仄仄平。","平仄仄仄平仄平，仄○仄仄仄仄平。","平仄仄○平仄平，仄仄○仄○平平。","○平平平仄仄平，平平仄仄○仄平。"],"paragraphs":["孔愉庙边溪水长，石壁岩下飞泉香。","居士住此几寒暑，只见四山青又黄。","今年春雨摧麦芒，六月稻穗干欲僵。","烦公焦劳坐黄堂，何不趣公归赞襄。","为时开阁阴与阳，不令此忧遗君王。","我君有如坐甑内，口顾怫郁不得骧。","公欲令我苏肺肠，白衣致酒甚沛滂。","瓶粟未空陶氏仓，得酒且到王生乡。","更招山前老漫郎，渠家曲柄荷可觞。"],"title":"谢吴兴守李端明致酒一首时寓德清"}
