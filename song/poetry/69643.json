{"author":"王炎","id":69643,"strains":["平仄平平平仄平，仄仄平平仄仄平。","平平平仄仄平仄，平平仄仄仄仄平。","仄平仄仄○仄平，平平仄仄○平平。","仄平仄仄平仄仄，仄平仄仄○平平。","仄平仄仄仄○○，仄平仄仄平？？。","仄平仄仄平仄○，仄仄仄○平平平。","平平仄仄仄仄仄，平仄平仄平仄平。","平平平仄平仄仄，仄仄仄平平仄平。","平平平仄仄○仄，平平仄仄平○平。","平平仄仄仄仄仄，平平○仄平平○。","平平仄仄仄平仄，平仄平平平仄平。","平平仄平仄仄仄，平仄平仄平平○。","仄平仄仄仄平仄，仄仄仄仄平平平。","平平仄仄仄平仄，仄平仄仄平平平。","平平平仄仄平仄，○仄仄平平仄○。","仄仄仄○仄平平，仄仄仄仄平仄平。","平平平仄仄平仄，仄仄仄平平仄平。"],"paragraphs":["于越亭亭羊角峰，下有团团桂树丛。","何人为赋反招隠，虞罗亦罥碣石鸿。","学诗妙处如学仙，功成换骨参乔松。","肯来洗我筝笛耳，檿丝古曲弹南风。","喜君到此极亹亹，惜君去此尤匆匆。","百年莫作千岁调，试往一看枫桥枫。","湘山幸有数斗酒，江蟹肥大霜橘红。","梅仙陶令连两璧，得酒可浇丘壑胸。","渔蓑风月笛三弄，虬龙起舞凌空蒙。","冯夷不得閟此境，湖山收入奚囊中。","沙寒往事有铜镞，波稳清时无水龙。","人生所须得乐尔，嗟我愁绝逃虚空。","已悲朽质悴蒲柳，岂解巧笑开芙蓉。","青灯照牖似书舍，素琴挂壁疑僧宫。","悬知堂上一杯水，难饮不边千丈虹。","大用自当拥金莲，小用亦合登少蓬。","腾身云路五千里，定笑白凫成老翁。"],"title":"用元韵答徐尉"}
