{"author":"周紫芝","id":241802,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["云衢欲上马蹄轻，莫问长安路几程。","双剑竟须腾巨泽，夜光元自当连城。","偶因劝驾江边日，犹记胪传玉陛声。","澹墨榜知何日出，拟开春瓮为君倾。"],"title":"送富川秋举五君子"}
