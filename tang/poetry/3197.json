{"author":"杜甫","id":3197,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["锦里先生乌角巾，园收芋粟不全贫。","惯看宾客儿童喜，得食阶除鸟雀驯。","秋水才深四五尺，野航恰受两三人。","白沙翠竹江村暮，相对柴门月色新。"],"title":"南邻"}
