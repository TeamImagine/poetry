{"author":"韩维","id":157392,"strains":["平平仄仄平，仄仄仄仄仄。","仄平仄仄仄，仄仄仄平仄。","仄平仄平平，仄仄平○仄。","○○平仄仄，○仄平仄仄。","仄仄平仄仄，仄仄○平○。","仄平平仄平，仄仄仄○仄。","平平平仄平，平仄○○仄。","仄平平仄平，仄仄平仄仄。","仄仄仄平仄，平平仄平仄。"],"paragraphs":["君家瘿木樽，丑怪不可状。","自非好事者，弃置等盆盎。","作诗一千言，引类何其壮。","且思高世士，遗以资雅尚。","曰予林壑性，受此颇宜当。","我今衰病余，卷缩就闲放。","才非时用宜，兹器正相况。","敢邀高世名，自触讥与谤。","再拜谢佳意，君何授之妄。"],"title":"崔象之携长诗示予且欲以瘿木樽相付作诗谢之"}
