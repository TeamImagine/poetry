{"author":"曾巩","id":173787,"strains":["仄平平平仄仄仄，仄仄仄平平仄平。","平平仄仄仄平仄，平仄仄仄○平平。","平平仄仄○平仄，平仄仄仄平○平。","仄○平仄仄仄仄，仄仄仄仄平仄平。","平平平平仄○仄，仄○○仄平平平。","○平仄仄仄平仄，仄仄仄平○仄平。"],"paragraphs":["菊花秋开只一种，意远不随桃与梅。","游人有几爱孤淡，零落野水空岩隈。","层层露萼间枝叶，金靥万个围苍苔。","直从陶令酷爱尚，始有我见心眼开。","为怜清香与正色，欲搴更惜常徘徊。","当携玉轸就花醉，一饮不辞三百杯。"],"title":"菊花"}
