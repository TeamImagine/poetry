{"author":"鲜于侁","id":178594,"strains":["○平平平平平仄平，仄仄仄仄平平平平。","平平仄仄平仄仄平，平仄平平平平仄平。","仄仄仄仄平仄仄平平，○平仄仄平平仄仄○。","仄平仄仄平仄仄○平，仄平仄仄平仄仄仄平。","仄平仄平平仄平仄平，平平仄仄平平仄仄平。","仄平仄仄平仄仄平平，○平仄仄平仄○平平。","仄平平○平仄仄仄平，仄平平仄平仄仄仄○。","平平仄仄平仄仄平平，平仄仄仄平仄仄○平。","平平平仄平平○仄平，仄仄平平平○仄仄平。","平平仄仄平○平仄仄，仄仄仄仄平仄平仄平。","仄平仄仄平仄平仄仄，平仄平仄平平仄○仄。","仄仄仄平平○平仄仄，平仄仄平平○平平○。"],"paragraphs":["旄头光芒兮戎马驰，海水沸荡兮鲸鲵飞。","烟尘蔽日兮杀气昏，金鼓轰天兮山岳奔。","小国不守兮大国颠倾，王侯戮辱兮虵豕肆行。","二公仗义兮捍贼睢阳，析骸易子兮并力小城。","势穷力殚兮外无救兵，亡身徇国兮宁屈虎狼。","仰天视日兮气以扬扬，衣缨不绝兮貌如平生。","旅游驰驱兮历此旧都，致词双庙兮涕泗不收。","惟忠与孝兮死义为尤，遭世扰扰兮适履其忧。","訏谋颠置兮边将怙功，尾大权移兮三镇握兵。","忠贤在野兮谗邪肆意，女谒内用兮戚臣外圯。","纪纲日紊兮典刑日弛，胎祸阶乱兮谁执其咎。","义士没身兮沈冤莫置，猗欤二公兮行人歔欷。"],"title":"九诵 双庙"}
