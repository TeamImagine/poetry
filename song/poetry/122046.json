{"author":"白玉蟾","id":122046,"strains":["仄平平仄仄平平，仄仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["紫霄飞步谒琼楼，回首人间祇一周。","云绕昆仑山上起，月沉娑竭水中浮。","香烟欲断归来早，羽驾相迎未敢留。","尽洗尘缘知熟路，瑶池花木未应秋。"],"title":"罗浮歌朝斗回作"}
