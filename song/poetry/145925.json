{"author":"释行海","id":145925,"strains":["仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["白云寺里同听讲，卜得山斋竹树幽。","君已不来梅自发，世皆如梦水长流。","寒灯苦志归黄土，俗客轻人将白头。","万惜少年多是死，静思吾道转堪愁。"],"title":"悼允上人"}
