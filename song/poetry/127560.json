{"author":"方岳","id":127560,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["闲民亦幸乐清朝，蓑笠过从语不嚣。","儵忽岂能知混沌，玄冥颇亦识参寥。","年华鼎鼎分杯面，筋力时时借树腰。","月冷霜寒惊鹤帐，住山活计太萧条。"],"title":"次韵山居  其四"}
