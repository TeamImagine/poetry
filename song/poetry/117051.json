{"author":"许棐","id":117051,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["轩窗开处总湖光，诵罢难经纳晚凉。","雨溅荷香沾古衲，月移松影罩禅床。","燃灯就取烧丹火，煮药先留瀹茗汤。","二竖三彭都见佛，人间无病亦无方。"],"title":"赠寿医师"}
