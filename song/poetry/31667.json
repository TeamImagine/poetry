{"author":"姜特立","id":31667,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["黜陟何尝到耳边，旋栽花木学平泉。","二年窃食祠官冷，一日颁恩宝篆鲜。","阃寄暂居油幕副，朋从遥忆竹林贤。","诗筒从此长来往，应有人编唱和篇。"],"title":"和答巩提干见贺浙东总戎"}
