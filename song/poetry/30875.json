{"author":"李流谦","id":30875,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["浣花溪上得闲来，石刻摩挲病眼开。","短策多时临水立，红尘半路与风回。","乞灵伎薄裳为带，惊世名言海纳杯。","相对只今真梦寐，数椽茅屋老苍苔。"],"title":"草堂"}
