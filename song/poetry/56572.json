{"author":"张孝祥","id":56572,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["吴楚山河尽付公，君王长策在平戎。","人才王谢风流似，地望东西节制雄。","赤手尚能探虎穴，白头空是钓鱼翁。","将军知我非徐庶，不向江边起卧龙。"],"title":"寄方帅  其一"}
