{"author":"苏辙","id":198556,"strains":["仄仄仄平平仄平，平平平仄仄平平。","平平仄仄平平仄，仄仄仄平平仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["旧说颍川宜老人，朱樱斑笋养闲身。","无心已绝衣冠念，有眼不遭车马尘。","青简自书遗老传，白须仍写去年真。","斋成谩作笑谈主，已是萧然一世宾。"],"title":"初成遗老斋二首  其二"}
