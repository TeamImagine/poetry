{"author":"姜特立","id":31577,"strains":["仄○仄仄平，平平仄仄平。","仄仄仄仄仄，平平仄平平。","平仄仄仄平，仄仄仄仄平。","仄平仄仄仄，仄平仄平平。","仄仄仄平仄，平仄○仄平。","平仄仄平仄，仄平○平平。","仄平仄仄仄，平仄平平平。","平仄仄平仄，平平仄平平。","仄仄平平平，仄仄平仄平。","平仄仄平平仄仄平仄仄，平平仄平○仄平。","仄仄仄仄仄，平仄仄仄○。","平平平仄平，仄仄平平平。","仄仄仄仄仄，平仄○平平。","平平仄○仄，仄仄仄平○。","仄平○平仄，仄仄平平平。","仄仄仄仄仄，平平仄平平。","平仄仄○仄，仄仄平平平。","仄平仄○平，平平仄仄仄。","仄平仄仄仄，仄仄平平平。","平平仄仄平，平仄平平平。"],"paragraphs":["仲尼不瑞麟，周公旅命禾。","两圣本一道，胡为有殊差。","麟固首四灵，可贺亦可嗟。","或云一角兽，莫能辨真讹。","鹖雀奏天子，朱雁兴乐歌。","文士颂连理，野夫献嘉瓜。","羽毛草木异，皆物之精华。","于事竟无补，徒然务矜夸。","食乃民之天，有一皆可嘉。","君不见丰年乐岁人鼓腹，凶年死人如乱麻。","以此较得失，周孔道不颇。","桐庐陈使君，理道蠲烦苛。","蛊敝既振饬，刑罚从宽科。","民生乐其业，自足致时和。","有农献嘉粟，累累来山阿。","数穗至八九，纷然一何多。","图状竞传玩，志牒争编摩。","使君政将成，为祥理则那。","促归不待满，合上金銮坡。","嘉禾阙补亡，精笔非君何。"],"title":"赋桐庐陈守瑞粟图"}
