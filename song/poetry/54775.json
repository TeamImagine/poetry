{"author":"朱熹","id":54775,"strains":["仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","仄仄平平仄，○平仄仄平。","仄平○仄仄，平仄仄平平。"],"paragraphs":["在昔贤君子，存心每欲仁。","求端从有术，及物岂无因。","恻隠来何自，虚明觉处真。","扩充从此念，福泽遍斯民。","入井仓皇际，牵牛觳觫辰。","向来看楚越，今日备吾身。"],"title":"仁术"}
