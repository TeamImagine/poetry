{"author":"元结","id":4706,"strains":["○平仄仄平仄平，平仄平平仄仄○。","平平平仄平平仄，仄仄平平仄仄平。","平平平平○仄平，仄仄仄平仄平平。","平平仄仄仄仄仄，仄仄仄仄平平○。","仄仄平平仄仄仄，仄平平仄仄○平。","平平平，仄平平，仄平仄平平仄平。","平平仄平仄仄仄，仄仄○平平仄平。","平○平仄仄平平，仄平平仄仄平平。","平仄平平仄仄仄，仄仄平平平仄平。"],"paragraphs":["扁舟欲到泷口湍，春水湍泷上水难。","投竿来泊丹崖下，得与崖翁尽一欢。","丹崖之亭当石颠，破竹半山引寒泉。","泉流掩映在木杪，有若白鸟飞林间。","往往随风作雾雨，湿人巾履满庭前。","丹崖翁，爱丹崖，弃官几年崖下家。","儿孙棹船抱酒瓮，醉里长歌挥钓车。","吾将求退与翁游，学翁歌醉在鱼舟。","官吏随人往未得，却望丹崖惭复羞。"],"title":"宿丹崖翁宅"}
