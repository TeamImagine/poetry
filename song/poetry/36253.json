{"author":"陆游","id":36253,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["昔如架上九秋鹰，今似窗间十月蝇。","无复櫜鞬思出塞，不妨粥饭略同僧。","白蘋洲晚初回櫂，绿树村深已上灯。","莫谓陶诗恨枯槁，细看字字可铭膺。"],"title":"杭湖夜归二首  其一"}
