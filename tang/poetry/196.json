{"author":"德宗皇帝","id":196,"strains":["仄仄仄平仄，仄平平仄○。","平平仄仄仄，仄仄平平平。","仄仄○平仄，仄平平仄平。","仄平平平仄，○平平平平。","仄仄仄平仄，○平平仄平。","仄平平平仄，仄仄平平平。"],"paragraphs":["令节晓澄霁，四郊烟霭空。","天清白露洁，菊散黄金丛。","寡德荷天贶，顺时休百工。","岂怀歌钟乐，思为君臣同。","至化在亭育，相成资始终。","未知康衢咏，所仰惟年丰。"],"title":"重阳日即事"}
