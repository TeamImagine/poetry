{"author":"文同","id":173267,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["江山相引转平皋，满马诗情拥敝袍。","鸣鹤不知谁使怨，飞鸢何谓尔能高。","岩头乱木森如戟，涧下繁云涌似涛。","才到邮亭便沈思，向来佳景待吾曹。"],"title":"依韵和图南五首 平阿马上"}
