{"author":"杜牧","id":21520,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["暖云如粉草如茵，独步长堤不见人。","一岭桃花红锦黦，半溪山水碧罗新。","高枝百舌犹欺鸟，带叶梨花独送春。","仲蔚欲知何处在，苦吟林下拂诗尘。"],"title":"残春独来南亭因寄张祜"}
