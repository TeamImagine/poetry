{"author":"刘一止","id":237661,"strains":["平平平仄仄平平，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["翩翩旗尾破新晴，颇似龙驹脱在坰。","再上封章辞雨露，故令高节焕丹青。","卿云媚日怀仙隐，白鹭迎舟宿晚汀。","预想山斋春酒熟，可无残梦到南屏。"],"title":"次韵沈必先尚书见别一首"}
