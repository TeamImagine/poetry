{"author":"刘挚","id":187127,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["燕雁南来久客惊，寥寥风色试寒轻。","吟残红叶诗无味，归识沧洲梦有情。","歳晚壮怀同剑冷，楼高愁思共云生。","渊明无酒重阳近，几日东篱绕竹行。"],"title":"次韵李冲圣和秋怀"}
