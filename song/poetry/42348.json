{"author":"陆游","id":42348,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["残年光景易骎骎，屏迹江村不厌深。","新麦熟时蚕上簇，晚鶑啼处柳成阴。","短檠已负观书眼，孤剑空怀许国心。","惟有云山差可乐，杖藜谁与伴幽寻。"],"title":"残年"}
