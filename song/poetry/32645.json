{"author":"陆游","id":32645,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["重入修门甫岁余，又携琴剑返江湖。","乾坤浩浩何由报，犬马区区正自愚。","缘熟且为莲社客，伻来喜对草堂图。","西厢屋了吾真足，高枕看云一事无。"],"title":"出都"}
