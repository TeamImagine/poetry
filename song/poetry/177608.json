{"author":"王禹偁","id":177608,"strains":["仄仄平平仄仄平，平平仄仄仄平平。","仄平平仄平平仄，仄平平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["罢直金銮领一麾，依前憔悴咏江蓠。","所嗟吾道关消长，岂为微躯系盛衰。","尚愧临民为父母，终当学稼养妻儿。","自怜此度辞京阙，犹胜商山副使时。"],"title":"诏知滁州军州事因题二首  其二"}
