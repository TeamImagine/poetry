{"author":"李彭","id":233323,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["幽人衣带病余宽，终日萧然懒正冠。","柳絮野莺春向晚，榆羮杏粥食犹寒。","倦于杯杓生新兴，频有邻仪救老残。","试把一尊招近友，放歌聊复罄交懽。"],"title":"寒食日"}
