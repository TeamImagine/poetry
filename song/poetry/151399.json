{"author":"杨公远","id":151399,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["忆昔鸣驺闯草庐，欢然把酒话襟期。","自从六月袂分后，又是重阳节过时。","江左英贤姑佐邑，湖南松竹助哦诗。","饯违不及空惆怅，傥或逢梅寄一枝。"],"title":"寄饯东麓赵赞府之官湖南"}
