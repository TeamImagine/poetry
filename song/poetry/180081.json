{"author":"王安石","id":180081,"strains":["仄仄平仄平，平平仄平仄。","平平仄平平，仄仄平仄仄。","平○仄○仄，平仄仄平仄。","仄平仄平平，平仄平仄仄。","仄仄仄仄仄，平平仄平仄。","平平仄仄仄，仄仄平仄仄。","平平平仄平，○○仄仄仄。","○平仄平仄，仄仄○仄仄。","平平仄仄仄，仄仄仄平仄。","平○仄平平，仄仄仄平仄。"],"paragraphs":["雁雁无定栖，随阳以南北。","嗟哉此为奴，至性能恳恻。","人将伺其殆，奴辄告之亟。","举群寤而飞，机巧无所得。","夜或以火取，奴鸣火因匿。","频惊莫我捕，顾谓奴不直。","嗷嗷身百忧，泯泯众一息。","相随入矰缴，岂不听者惑。","偷安与受绐，自古有亡国。","君看雁奴篇，祸福甚明白。"],"title":"同昌叔赋雁奴"}
