{"author":"周紫芝","id":241277,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["人间编削要研摩，富贵声名不奈多。","似我岂容窥玉海，如公真合上銮坡。","依光日月心应在，回首湖山意若何。","白鹭洲前留不得，却归京洛拥鸣珂。"],"title":"送钱端修侍郎二首  其一"}
