{"author":"张耒","id":216034,"strains":["平平仄仄平平○，仄平仄○平平仄。","仄平平仄仄平平，○仄平平仄平仄。","仄平仄仄平平仄，平仄平平仄○仄。","仄平平仄仄平平，仄仄平平仄平仄。","平平平平仄平仄，平仄平平仄平仄。","平○仄仄仄○平，○仄平平仄平仄。"],"paragraphs":["平池碧玉秋波莹，绿云拥扇青瑶柄。","水宫仙女鬭新妆，轻步凌波踏明镜。","彩桥下有双鸳戏，曾托鸳鸯问深意。","半开微敛竟无言，裛露微微洒秋泪。","晁郎神仙好风格，须遣仙娥伴仙客。","人间万事苦参差，吹尽清香不来摘。"],"title":"对莲花戏寄晁应之"}
