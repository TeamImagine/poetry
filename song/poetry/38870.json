{"author":"陆游","id":38870,"strains":["仄仄平平仄仄平，仄○仄仄平平○。","平平仄仄仄平仄，仄仄仄平○仄平。","平平仄○平仄仄，仄仄仄仄平平平。","平仄平平仄平仄，仄平平仄○○平。"],"paragraphs":["电火雷车下九关，我行暮出郊原间。","鬅鬙暗树类奇鬼，突兀黑云如坏山。","江潮默应鳗岫溢，铁锁自脱梅梁还。","今夕虚檐泻悬瀑，预知高枕听淙潺。"],"title":"七月十七晚行湖塘雷雨大作"}
