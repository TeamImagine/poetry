{"author":"郭祥正","id":191890,"strains":["平平仄仄仄仄仄，平仄平平仄○仄。","平平平平仄仄仄，平平○仄平仄仄。","仄平仄仄平○平，仄仄平平平仄仄。","仄平仄仄平平平，仄仄平平仄○仄。","平平平平仄仄平，仄仄平平仄平仄。"],"paragraphs":["冰霜冻海海水黑，云雾崩腾大空塞。","饥猿哀啼虎噤啸，高鸿折翅鹰敛翮。","苦寒大苦吾正愁，二子胡为千里客。","自言失意西南归，十斛明珠已空掷。","庐山摩天瀑布雄，请把肝肠洗愁寂。"],"title":"送朱王二秀才归江西"}
