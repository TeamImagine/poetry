{"author":"白居易","id":15149,"strains":["平平平仄仄，仄仄仄仄平。","○平仄仄仄，平仄仄平平。","平平平仄仄，仄仄仄仄平。","仄仄○平仄，仄平平仄平。","平平平仄仄，平仄○仄仄。","平平仄仄仄，平仄平平平。","仄○平平仄，○仄仄平平。"],"paragraphs":["人生何所欲，所欲唯两端。","中人爱富贵，高士慕神仙。","神仙须有籍，富贵亦在天。","莫恋长安道，莫寻方丈山。","西京尘浩浩，东海浪漫漫。","金门不可入，琪树何由攀。","不如归山下，如法种春田。"],"title":"归田三首 一"}
