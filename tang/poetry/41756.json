{"author":"齐己","id":41756,"strains":["仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["四轴骚词书八行，捧吟肌骨遍清凉。","谩求龙树能医眼，休问图澄学洗肠。","今体尽搜初剖判，古风淳凿未玄黄。","不知谁肯降文阵，暗点旌旗敌子房。"],"title":"谢贯微上人寄示古风今体四轴"}
