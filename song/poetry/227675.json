{"author":"释德洪","id":227675,"strains":["平仄仄仄平，仄仄仄仄仄。","仄仄平仄平，仄仄○平仄。","平平仄仄仄，仄仄○平仄。","仄平平平平，仄平平仄仄。","仄平仄仄平，平仄平平仄。","平仄平仄平，仄仄平平仄。","平平仄○仄，平仄平平仄。","仄仄仄平仄，仄仄平仄仄。","仄仄○○平，仄仄平仄仄。","仄平仄仄平，仄仄平仄仄。","仄平○平平，仄平平仄仄。"],"paragraphs":["颜柳以字名，画画法可究。","后世何寂寥，此辈了无有。","皆云学未至，妙不应心手。","那知斯人徒，德高名往就。","字工德不修，名与身俱朽。","吾子佳少年，俊气驹方骤。","新诗作行草，开轴龙蛇走。","坐客口为愕，我亦知肯首。","积墨如陂池，积笔高陇阜。","学之不至颜，要亦终至柳。","此诗闻东坡，请君书座右。"],"title":"次韵龚德颜柳帖"}
