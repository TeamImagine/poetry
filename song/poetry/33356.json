{"author":"陆游","id":33356,"strains":["平平仄仄平仄平，平平平平仄仄平。","平平平仄仄○仄，仄仄平仄平平平。","仄平平仄仄仄仄，仄仄平仄平平平。","仄平仄平仄仄仄，仄仄仄仄平平○。","仄平平平仄仄仄，仄○仄仄平平平。","平平平平平仄仄，仄仄仄仄平平○。","平平平仄平仄仄，仄仄仄仄○○平。","仄平仄仄仄仄仄，仄仄仄仄平仄平。","仄○平平仄仄仄，仄仄平仄平平平。","仄平仄平仄仄仄，仄仄仄仄平平平。"],"paragraphs":["成都再见春事残，虽名闲官实不闲。","门前车马闹如市，案上文檄高于山。","有时投罅辄径出，略似齐客偷秦关。","日斜仆夫已整驾，顾景欲驻愁嘲讪。","岂知今朝有此乐，放浪一笑开衰颜。","抽身黄尘乌帽底，得意翠木清泉间。","褰裳危磴穷荦确，洗耳古涧听淙潺。","岂惟顿觉宇宙广，政尔一散腰脚顽。","似闻青城缥缈处，待我归缀仙官班。","俊鹰解绦即万里，岂比倦翼方知还。"],"title":"逰圜觉乾明祥符三院至暮"}
