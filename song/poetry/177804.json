{"author":"王禹偁","id":177804,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["山云漠漠雨霏霏，正是骚人唱和时。","谪宦惭无贾生赋，愁霖合有谢公诗。","已妨步月尘凝榭，恐误登高菊满篱。","且喜宾筵得同道，不为篇什欲何为。"],"title":"唱和暂停霖淫复作因书四韵呈仲咸兼简宋从事"}
