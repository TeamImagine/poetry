{"author":"李昉","id":913,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一簇林亭景象幽，葛巾芒屦恣优游。","未饶荣启歌三乐，不学张衡咏四愁。","二品位高犹是忝，九天恩重若为酬。","儒生所得谁如我，岂复咨嗟雪满头。"],"title":"侍郎见贻佳什愈见高怀因次来章辄歌盛美  其二"}
