{"author":"陈傅良","id":65827,"strains":["平平仄○平，仄仄平平平。","仄平仄平平，仄仄仄仄平。","仄仄平仄平，仄仄仄仄平。","仄○仄仄平，仄平平仄○。","平平仄○平，仄仄仄仄平。","仄仄仄仄仄，仄仄仄仄平。","平○仄平仄，仄仄仄仄仄。","仄仄平仄仄，平仄平仄平。","仄平仄平平，平仄平仄平。","仄平仄○平，仄平仄○○。","仄平平仄平，仄仄仄仄仄。","仄○平仄平，仄仄仄仄平。","仄平仄仄仄，仄平平仄○。","仄平○平仄，平仄仄仄平。","仄仄○平平，仄仄○平平。"],"paragraphs":["山阿著柴扉，陋甚谁盘桓。","美人此何求，钜竹数十竿。","日阅书百篇，尚觉日力宽。","欲从我借书，我书何足观。","辛勤抱遗经，及此鬓发班。","一语未领会，累日不自安。","虽更圣人手，亦恐众说谩。","况复秦汉下，曾莫修与删。","致之获麟前，存者今若干。","我无以裁之，望洋久空叹。","羡君方盛年，恣意涉浩漫。","又闻书少多，不系学缺完。","读书固匪易，用书良独难。","昨来荷堤上，尝试及孟韩。","此话如涓埃，此道如丘山。"],"title":"借书一首别薛子长"}
