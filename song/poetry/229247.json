{"author":"释德洪","id":229247,"strains":["仄仄平平平仄仄，仄平仄仄平仄仄。","平平仄仄仄平○，仄仄仄平仄平仄。","○仄仄仄仄平仄，仄仄平平仄○仄。","仄仄平平仄仄○，仄○平仄平○仄。"],"paragraphs":["剑戟光芒星斗动，虎方肉醉山岳恐。","层崖断处一庵深，宴坐不言百神悚。","临济仆地掖而起，眼盖丛林气深稳。","觌面堂堂不覆藏，个中无地容思忖。"],"title":"明教梦中作"}
