{"author":"舒岳祥","id":143770,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["逆水游鲲去不回，两鬐插背尚崔嵬。","月将塔影和峰转，风作潮花入寺来。","星斗四垂双阙壮，乾坤一览八窗开。","山僧高卧还知否，人世如今换劫灰。"],"title":"题巾山翠微"}
