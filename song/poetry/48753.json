{"author":"杨万里","id":48753,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["东华踏遍软红尘，却去秦淮钓月轮。","朱雀乌衣王谢宅，黄旗紫盖晋梁春。","江山拾得风光好，杖屦归来句子新。","祗恐参卿署军事，醲薰荐墨到槐宸。"],"title":"送马庄父游金陵"}
