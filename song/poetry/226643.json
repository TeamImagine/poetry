{"author":"谢逸","id":226643,"strains":["仄仄平平平平仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["直道逢人多龃龉，高怀向我最恢疏。","不贪但守司城宝，无泽应辞季武车。","池种青莲看妙浄，庭栽翠竹悟真如。","何年来过溪堂饭，小圃携篮自摘蔬。"],"title":"次韵汪信民见寄"}
