{"author":"徐鹿卿","id":117653,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平平仄平。"],"paragraphs":["庾岭苍苍古复今，公余杖履惬幽寻。","两崖峭壁风霜骨，一片清泉佛祖心。","静浣世缘挥酒椀，更添春色上梅林。","冥搜翻觉诗情拙，满眼皆诗祇用吟。"],"title":"陈府判邀游梅关"}
