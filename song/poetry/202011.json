{"author":"彭汝砺","id":202011,"strains":["仄仄平平仄，○平仄仄平。","仄平平仄仄，仄仄仄平平。","仄仄平平仄，平平○仄平。","仄平平仄仄，平仄仄平平。","仄仄平○仄，平○仄仄平。","仄平平仄仄，仄仄仄平仄。","仄仄平平仄，平平仄仄平。","平平平○仄，平仄仄平平。","平仄平平仄，平平仄仄○。","仄平平仄仄，仄仄仄？平。","平仄平平仄，平平仄仄平。","平平○仄仄，平仄仄○平。"],"paragraphs":["一室浮尘外，重门翠岭坳。","愧非南土秀，辄继竹林交。","共喜逢佳节，狂游过碧郊。","绿垂溪柳线，红舞野花梢。","历乱禽相语，芊茸草渐包。","赏心须载酒，席地不诛茆。","野眺幽欢入，羁穷旧恨抛。","川原真胜境，鸡黍亦嘉肴。","清唱溪泉激，虚谈佩玉敲。","醉肠波浩荡，锐气虎炰烋。","天子今尧舜，吾门岂许巢。","亨途行决矣，何必俟占爻。"],"title":"次仪父春日草韵一首"}
