{"author":"游志甫","id":171794,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["松竹青青耐岁寒，长随初度喜相看。","操同一节冰霜劲，身直三朝柱石安。","顾问正资持从橐，佚闲坚乞领祠官。","扶危筋力知尤健，肯向风涛袖手观。"],"title":"贺侍郎  其一"}
