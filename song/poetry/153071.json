{"author":"俞德邻","id":153071,"strains":["平平平仄仄，平仄○仄仄。","平平平仄仄，平仄仄仄仄。","平平平仄平，仄仄平平仄。","平平仄仄仄，仄平仄平仄。","平平仄○○，○仄仄仄仄。","仄平仄平平，○仄仄仄仄。","仄仄平仄平，仄仄○仄仄。","仄○仄平平，○平仄仄仄。"],"paragraphs":["衰年逢世变，人事如虮虱。","忧端常澒洞，头垢不暇栉。","樯乌终岁飞，况复无宁日。","方春暂返櫂，浃辰卧蓬荜。","天风倏吹衣，轻易复一出。","旅巢乏安枝，如意十不一。","七秩能几何，日月过箭疾。","夜深不成眠，吟虫助唧唧。"],"title":"山阳客中杂言四首  其三"}
