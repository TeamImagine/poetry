{"author":"苏轼","id":193564,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["古观正依林麓断，居民来就水泉甘。","乱溪赴渭争趋北，飞鸟迎山不复南。","羽客衣冠朝上象，野人香火祝春蚕。","汝师岂解言符命，山鬼何知托老聃。"],"title":"自清平镇游楼观五郡大秦延生仙游往返四日得十一诗寄子由同作 五郡"}
