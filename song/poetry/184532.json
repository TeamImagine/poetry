{"author":"韩宗道","id":184532,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["绿锦池塘藻荇芳，拏舟清泛水风凉。","千珠翠飐圆荷雨，百和交销宝篆香。","暂驻旌麾开燕豆，只凭谈笑乐杯觞。","留连晚景殊多适，无奈黄昏送夕阳。"],"title":"江渎泛舟次吴中复韵"}
