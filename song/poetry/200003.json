{"author":"郭贲","id":200003,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["双屐冲烟上泰台，欲将老眼傍天开。","春深叠嶂晴看雪，雨后飞泉夜听雷。","玉节攒苍烟浩渺，群山裂翠壁崔嵬。","目前齐鲁何须问，千古登封只草莱。"],"title":"登太山"}
