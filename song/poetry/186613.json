{"author":"杨杰","id":186613,"strains":["平平○仄仄，仄仄仄平平。","平仄平平仄，平平仄仄平。","仄平平仄仄，平仄仄平○。","平仄○○仄，平平仄仄平。","仄平平仄仄，仄仄仄○平。","○仄平平仄，平平○仄平。","平仄○仄仄，仄仄仄平平。","平仄平平？，平平仄仄平。","○平平仄仄，仄仄○平平。","仄仄平平仄，平平仄仄平。","仄平平仄仄，○仄仄○○。","仄仄平平仄，平平仄仄平。","○○仄○仄，仄仄仄平平。","○○平○仄，平平○仄平。","仄平平仄仄，仄仄仄平平。","平仄平○仄，平平○仄平。","平平○仄仄，平仄仄？平。","平仄平平仄，平平○仄平。","仄平平仄仄，平仄仄平平。","仄仄平平仄，平平仄仄平。"],"paragraphs":["仙宗司玉历，帝系出璇霄。","功业超千载，威灵会六朝。","圣孙严子事，神武耀文昭。","游渭衣冠在，违颜咫尺遥。","奉安先上衮，守卫肃中貂。","重屋华天篆，棂星屏俗嚣。","麾幢迎宝辇，象魏起祥飚。","霞醴充流瓉，芝房陋焫萧。","降升瞻穆穆，謦欬听寥寥。","复道悲追汉，灵旗想伐辽。","荐新随四孟，观德序三昭。","养慕谐虞氏，声明格有苗。","庭分五行舞，乐奏九成箫。","将相旌遗烈，松筠鉴后雕。","肖岩非特说，画阁岂惟乔。","寰海名王聚，江湖王气销。","基图传久大，宫阙壮嶕峣。","皇泽弥霶霈，群生荷益饶。","侍祠叨旅进，赓颂仰材翘。","孝治光青史，琼瑶合瑑雕。"],"title":"景灵宫"}
