{"author":"释文珦","id":134122,"strains":["平平仄平仄，仄仄○仄平。","仄仄仄仄仄，平平平仄平。","○仄平○平，仄仄仄仄平。","仄仄仄平平，仄仄○平平。","仄平仄平仄，仄仄平平平。","○平平仄仄，仄仄○○○。","仄仄仄平仄，平仄○○平。","仄仄○平○，仄仄平平平。","平平仄○仄，仄仄仄仄平。","平平仄平仄，○平平仄平。","平平仄仄仄，仄仄平平平。","平平仄平○，仄平平平平。"],"paragraphs":["吾年易逾迈，感慨难具陈。","齿发半缺秃，肌肤多不仁。","屏迹于空山，几与木石邻。","忆昔少年时，秉志将求伸。","所交四方士，一一非常人。","论文穷道要，日夕长相亲。","逝者若流水，存者犹参辰。","辗转空怀思，欲见终无因。","新知弃玼贱，坐卧唯一身。","余生谅非久，当为灰与尘。","存亡固可念，亦复徒伤神。","于焉息吾虑，静然全天真。"],"title":"吾年  其二"}
