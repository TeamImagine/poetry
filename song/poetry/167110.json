{"author":"戴东老","id":167110,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["昨夜西郊雷隠鸣，金穰检历兆秋成。","枪旗味向茶畦蓄，餠饵香从麦陇生。","拂去梁尘招燕乳，拨开檐网看蜂营。","谁家子女群喧笑，竞学卖花吟叫声。"],"title":"春日田园杂兴三首  其二"}
