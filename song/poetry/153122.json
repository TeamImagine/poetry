{"author":"俞德邻","id":153122,"strains":["仄仄平平仄，仄仄平○平。","仄平仄仄仄，仄仄平平平。","平平仄平仄，仄仄平平平。","平平仄○仄，仄仄平平○。","平仄平平仄，仄仄仄平平。","平仄仄仄仄，平仄平仄平。","仄平仄仄仄，仄仄平○平。","○仄仄平仄，仄仄仄仄平。","平平仄仄仄，仄平仄平平。","仄○仄仄仄，仄平平仄平。"],"paragraphs":["种菊东篱下，菊密荒疏篱。","掇英浥坠露，想像渊明诗。","猗嗟子龙子，磊落山林姿。","钦翘二三客，异郡同襟期。","而我何为者，俛首供丁推。","宁复饮我酒，欢饫均嬿私。","乃知意气合，岂计新相知。","蹇予久衰曳，素发飒已垂。","何能借九翮，一朝奋天池。","但当对菊饮，与君赓醉时。"],"title":"次韵龙仁夫种菊二首  其二"}
