{"author":"吕岩","id":42503,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["割断繁华掉却荣，便从初得是长生。","曾于锦水为蝉蜕，又向蓬莱别姓名。","三住住来无否泰，一尘尘在世人情。","不知功满归何处，直跨虬龙上玉京。"],"title":"七言 三十四"}
