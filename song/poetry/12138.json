{"author":"胡寅","id":12138,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["闲身何事有尘劳，憩息欣逢一榻高。","瀼水转湾如玉玦，曲洲斜抱记檀槽。","凭栏偶见飞鸿翼，对酒仍持紫蟹螯。","畴昔未观东汇泽，片帆聊欲驾洪涛。"],"title":"宿余干临江高寺题清音寺"}
