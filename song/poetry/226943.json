{"author":"赵鼎臣","id":226943,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["十年不到鲁东门，归梦长随酒半醺。","后进颇能欺俗吏，故交独肯寄高文。","老贪北阙千锺米，兴在西山一段云。","欲乞此身南亩去，移书先报苇溪闻。"],"title":"次韵翟二淳老见寄"}
