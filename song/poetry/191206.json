{"author":"韦骧","id":191206,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["择地为亭智思全，飞甍如翼插苍烟。","身栖一哄喧声外，目逆千山秀色边。","腊雪春葩饶映带，峡云江月每流连。","所嗟此境藏夔府，不入当年子美篇。"],"title":"丁承受放目亭一首"}
