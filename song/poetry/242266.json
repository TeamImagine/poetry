{"author":"李正民","id":242266,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["倦翼卑飞忆故林，弟兄隔阔倍伤心。","神州翻作豺狼窟，天堑犹防马棰侵。","何幸鸰原同急难，宁将茅茹论升沉。","不须更语刘玄德，始觉元龙用意深。"],"title":"和元叔再至分水韵"}
