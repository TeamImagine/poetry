{"author":"李复","id":212828,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["处世能求出世心，石坛深夜礼星辰。","遍游五岳求真诀，独向三清有主人。","妙笔曾开天日晓，悬壶常锁洞山春。","不知何事飞符动，又见荒林聚鬼神。"],"title":"道士李得柔行太乙法曾传御容"}
