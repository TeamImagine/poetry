{"author":"王禹偁","id":177786,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄仄平平仄平。"],"paragraphs":["织女溪前贫主簿，仙娥峰下旧词臣。","久栖枳棘方思替，谩带貂蝉不是真。","六里青山云簇簇，一条丹水石嶙嶙。","秋来魂梦应相似，同是帝城东畔人。"],"title":"赠商洛庞主簿"}
