{"author":"陆游","id":38238,"strains":["仄平仄○平，平○仄平仄。","○平仄仄平，仄仄仄平仄。","平平平仄仄，平仄平仄仄。","平平○仄平，仄仄仄仄仄。","平平仄平仄，仄仄仄平仄。","平○仄仄仄，仄仄平平仄。"],"paragraphs":["短蓑榜轻舟，时过野僧舍。","长衫挂数珠，亦入法华社。","平生无拣择，生死均早夜。","余年犹几何，久已付造化。","常嫌乐天佞，却肯退之骂。","君看佛骨表，自是无生话。"],"title":"秋怀十首末章稍自振起亦古义也  其九"}
