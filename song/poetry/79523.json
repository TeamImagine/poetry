{"author":"欧阳修","id":79523,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["为爱南山紫翠峰，偶来仍值雪初融。","自嫌前引朱衣吏，不称闲行白发翁。","向老光阴双转毂，此身天地一飘蓬。","何时粗报君恩了，去逐冥冥物外鸿。"],"title":"球场看山"}
