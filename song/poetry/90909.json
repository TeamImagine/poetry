{"author":"韩琦","id":90909,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["杪春时泽未全滂，西祷真祠徯福祥。","蚕女舍笼惊法从，耕夫投耒目天光。","劳勤率有优恩及，拜赐皆知佚道长。","海内承风谁不劝，何须躬籍与躬桑。"],"title":"驾幸西太一宫道傍耕桑者皆以茶绢赐之"}
