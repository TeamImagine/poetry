{"author":"孙觌","id":238866,"strains":["平平仄仄仄，仄仄平○平。","仄平平仄平，仄仄平仄○。","仄仄平仄○，仄仄平平○。","平平仄平仄，平平仄平平。","仄平○仄仄，平仄平○平。","仄平平仄○，仄仄仄仄平。","平平平仄平，平？仄仄平。","仄仄平○平，仄仄仄仄平。","平平仄平仄，仄仄仄仄平。","平仄仄仄平，仄仄平仄○。","平平仄仄仄，仄仄仄仄平。","仄平平仄仄，仄仄仄仄平。","仄○仄平平，仄仄平○平。"],"paragraphs":["青山映落日，澹澹烟中明。","出门无所投，曳杖随意行。","破裓僧两三，喜笑争邀迎。","曾巢俯修竹，飞星动高甍。","老人如宿昔，真契同三生。","遇人无戚疏，出语恶不情。","寥寥风马牛，肝胆欲尽倾。","怪我胸中山，硉兀尚不平。","邯郸乐无度，短梦一饷荣。","蛮触怒不休，暴骨千里横。","微言起我病，内愧面汗骍。","蚤知天宇大，岂有世网婴。","举扇障西风，浣此沧浪缨。"],"title":"宿妙觉竹庵赠静老"}
