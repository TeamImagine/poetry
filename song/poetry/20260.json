{"author":"李石","id":20260,"strains":["仄仄平仄仄，仄仄平○平。","仄平仄平仄，仄仄仄平平。","仄平○仄平，仄仄平平平。","○○平仄仄，仄仄平平平。","平平仄平平，仄仄平仄平。","仄仄平仄仄，平仄平平平。","平平仄平仄，仄平○仄平。","仄仄平仄平，平仄仄○平。","○仄○仄平，仄仄仄仄平。","平仄平仄仄，平○仄○平。","仄平仄平平，仄仄平仄○。"],"paragraphs":["雪打窗外竹，共卧窗间床。","起来忍饥冻，对坐唯炉香。","写之三尺琴，遶屋声琅琅。","相从无此好，要俶西山装。","西山接飞鸿，路入云水乡。","六月余积雪，冬木含春芳。","群仙竞来往，御风骑凤凰。","我昔曾见之，瞳子了且光。","张子长鬣师，沆瀣入肺肠。","为取桥下履，仍传枕中方。","此时觅刀圭，念我双鬓苍。"],"title":"送张道士游西山至道观"}
