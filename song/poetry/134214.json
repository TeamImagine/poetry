{"author":"释文珦","id":134214,"strains":["平平平仄平，仄平平仄仄。","仄平仄平仄，平仄仄平仄。","仄平平仄平，平平仄平仄。","仄仄平仄平，平平仄○仄。","○平平仄仄，仄平仄平平。","○仄平平平，平平○平平。","○平平仄仄，仄仄仄仄仄。","平仄仄仄○仄平仄平平，仄仄仄平平仄仄。"],"paragraphs":["宏斋伊洛宗，白云风雅主。","二公在斯世，光艳烛寰宇。","白云归帝乡，宏斋庇寒士。","出处虽小殊，怜才酷相似。","吟诗贫到骨，白云古知音。","吹送宏斋前，雄词重南金。","乘流春浩荡，变化那可测。","君不见北溟有鱼会风云，一举自然生羽翼。"],"title":"赵白云宗丞以诗送惠柳下谒浙西宪使包宏斋命余同赋"}
