{"author":"赵希迈","id":123386,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["身与沙鸥一样闲，每来池上独凭阑。","药苗得雨侵苔绿，楮实逢秋似荔丹。","酒欠好怀狂饮少，诗因多病苦思难。","虚廊日晚人稀到，风约蜻蜓泊钓竿。"],"title":"晚立池上"}
