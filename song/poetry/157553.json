{"author":"韩维","id":157553,"strains":["○平平仄仄平仄，平仄平平平仄仄。","平平仄仄平仄平，仄仄平平仄平仄。","平平平仄仄平仄，平仄平平仄仄仄。","仄平仄仄仄○仄，平仄仄平平仄仄。","仄○平仄平仄仄，仄仄平平仄平仄。"],"paragraphs":["中州寒燠与南异，常恨梅花开不早。","今年朔雪冬不飞，腊月繁英似南好。","君怜芳物感时节，愁见高风冻雪扫。","苦嗟十九不称意，徒自令人颜色老。","雪迟梅早非我力，会使金樽日倾倒。"],"title":"和原甫去年对雪思梅今年对梅思雪"}
