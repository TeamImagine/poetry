{"author":"孟浩然","id":55256,"strains":["○平平平仄，仄仄平仄平。","仄仄平平仄，平仄○○平。","平平仄仄仄，平○平平平。","仄仄平○仄，平平仄仄平。","仄平○仄仄，平仄平仄○。","仄仄仄平仄，平平仄仄平。","平○○仄仄，平仄仄平平。","平仄平平仄，○平仄仄平。"],"paragraphs":["从禽非吾乐，不好云梦田。","岁暮登城望，偏令相思悬。","公卿有几几，车骑何翩翩。","世禄金张贵，官曹幕府贤。","顺时行杀气，飞刃争割鲜。","十里届宾馆，征声匝妓筵。","高标回落日，平楚散芳烟。","何意狂歌客，从公亦在旃。"],"title":"从张丞相游南纪城猎戏赠裴迪张参军"}
