{"author":"洪皓","id":252594,"strains":["仄仄仄平○，○平仄仄平。","仄○平仄仄，平仄仄平平。","仄仄平平仄，○平平仄平。","平平平仄仄，仄○仄仄○。","仄仄平平仄，平平仄仄平。","仄平平○仄，平仄仄○○。","○仄平平仄，平平仄仄平。","○平平仄仄，平仄○平平。","仄仄平平仄，平○仄仄平。","仄平○仄仄，平仄仄平○。","仄仄○平仄，○平仄仄平。","仄平平仄仄，仄仄○○平。","仄仄平平○，平平仄仄平。","平平○仄仄，仄仄仄平平。","○仄○○仄，平○仄仄平。","仄平○仄仄，仄仄仄平平。","仄仄平平仄，○○仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄○○。"],"paragraphs":["朔旦得天正，王孙庆始生。","北溟鹏已化，东国凤先鸣。","卓尔神峰秀，昭然冰鉴清。","谋谟曾启沃，议论复纵横。","棣棣威仪富，汪汪轨度宏。","古今书并览，辽汉字兼行。","折狱严无讼，齐家肃有声。","从军依玉斧，教子胜金籝。","筑馆勤延客，趋庭诤戢兵。","坐桑观政异，飞舄入朝轻。","避乱迎文若，闻歌戏武城。","妙龄聊制锦，彊仕且和羹。","可谓田门相，宁讥尹世卿。","青云应速致，绿绶谅垂荣。","正是颇劳止，何当早太平。","七年淹伴读，万里阻求成。","报主心虽切，思亲骨亦惊。","自嗟同陟屺，谁与共班荆。","冬日凌晨至，祥星际晓明。","老彭知易比，五福不难幷。"],"title":"彦清生日"}
