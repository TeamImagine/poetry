{"author":"王义山","id":138490,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["历家差只在毫厘，有诏清台子细推。","三代以来宗夏正，溥天之下再尧时。","暂烦英节来将命，归对薇花好赋诗。","夜直禁林如有问，江南民力正疮痍。"],"title":"送奉使翰林颁降历日回"}
