{"author":"彭汝砺","id":201708,"strains":["平仄平平平仄平，平平平仄仄平平。","仄平平仄平平仄，平仄平平仄仄仄。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["原宪家无金玉储，生涯惟有一床书。","众人清论谁知子，终日高谈谢起予。","叔夜未尝闻喜愠，伟容如不辨亲疏。","丈夫当重功名计，天子重阍好曳裾。"],"title":"赠陈扩秀才"}
