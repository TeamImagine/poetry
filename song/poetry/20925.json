{"author":"晁公溯","id":20925,"strains":["平平仄仄仄，仄仄仄平仄。","仄仄平○平，平平仄平仄。","○平平仄○，仄仄平平仄。","仄平平仄仄，○仄○仄仄。","仄平仄○平，平仄仄仄仄。","仄平仄平仄，○仄○平仄。","仄仄仄仄平，○仄平平仄。","仄平仄○仄，○○仄仄仄。","平平仄平平，仄仄仄仄仄。","○仄平平仄，仄仄平平仄。","仄仄仄仄仄，仄仄平仄仄。","平平仄○○，仄仄仄平仄。","平平仄平平，平仄仄平仄。","平平仄仄○，平仄平仄仄。","仄平平平仄，仄仄仄仄仄。"],"paragraphs":["骄阳裂厚地，沃壤变焦土。","野老呼苍天，吁嗟击雩鼓。","三时农甚劳，一饱天宜与。","自惭为刺史，封内当镇抚。","有灾累其人，无德及所部。","是邦喜讥切，相语闻俦侣。","不作傅说霖，空闵僖公雨。","敢欺二三子，难长数百户。","徒知祷神祇，庶望救疾苦。","如起乖龙卧，便觉商羊舞。","坐令郡两堰，岂减渠六辅。","兹晨理衣冠，未暇挂神武。","伤心念疲氓，稽首谢明主。","丰年必可期，甘泽常顺序。","与君俱何幸，彼此德施普。"],"title":"石季野县丞见示喜雨诗次韵为谢"}
