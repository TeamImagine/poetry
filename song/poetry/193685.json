{"author":"苏轼","id":193685,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["仲尼忧世接舆狂，臧谷虽殊竟两亡。","吴客漫陈豪士赋，桓侯初笑越人方。","名高不朽终安用，日饮无何计亦良。","独掩陈编吊兴废，窗前山雨夜浪浪。"],"title":"和刘道原咏史"}
