{"author":"张继","id":4748,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["昔年高接李膺欢，日泛仙舟醉碧澜。","诗句乱随青草落，酒肠俱逐洞庭宽。","浮生聚散云相似，往事冥微梦一般。","今日片帆城下去，秋风回首泪阑干。"],"title":"重经巴丘"}
