{"author":"许月卿","id":141049,"strains":["仄仄平平仄仄平，仄平平仄仄平平。","平仄仄平平仄仄，仄○仄仄仄○平。","仄仄仄○平仄仄，○平平仄仄平平。","仄仄平平平仄仄，仄平仄仄仄平平。"],"paragraphs":["作牧文公父母州，考亭今又借邦侯。","来莫建山同仰止，去思歙水共长流。","贡茗莫淹千里守，和羹须是百花头。","暇日摩挲厅壁记，昔梁叔子后身周。"],"title":"送周徽州赴建州"}
