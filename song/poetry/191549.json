{"author":"冯山","id":191549,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["归舡才泊古巴台，遥见诗筒眼豁开。","摩垒只忧轻挑去，报琼何意误投来。","老知仙梦终难到，清喜英游屡得陪。","对酒孤吟重相忆，江前微霰屑瑶瑰。"],"title":"再和子严"}
