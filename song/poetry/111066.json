{"author":"刘克庄","id":111066,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["昔在番禺鬻䇲时，瞽言不敢计从违。","固知国有三空患，又欲民无再榷讥。","箬裹为生尤瘠薄，牙筹所积恐纤微。","公卿文学方矛盾，应待囊封决是非。"],"title":"送李用之察院赴潮州二首  其二"}
