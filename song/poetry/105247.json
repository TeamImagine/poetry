{"author":"杜范","id":105247,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["确荦群山兀海隅，芬川蔚有吉人居。","施仁一念周乡井，称善同声溢里闾。","教子垂芳心有待，荣亲养老意何如。","貤恩漫尔撑门户，肯负当年一束书。"],"title":"挽李处士"}
