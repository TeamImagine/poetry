{"author":"柳宗元","id":10696,"strains":["平仄仄平仄，平平仄平仄。","○仄平平平，○平平仄仄。","平平仄○仄，平仄○仄仄。","仄平仄平○，平仄仄平仄。","仄平平○仄，平仄平仄仄。","平平仄平○，平仄仄○仄。","平平仄平仄，平仄仄平仄。","仄仄仄平平，平平平仄仄。","○平仄仄仄，仄仄仄平仄。"],"paragraphs":["篱落隔烟火，农谈四邻夕。","庭际秋虫鸣，疏麻方寂历。","蚕丝尽输税，机杼空倚壁。","里胥夜经过，鸡黍事筵席。","各言官长峻，文字多督责。","东乡后租期，车毂陷泥泽。","公门少推恕，鞭朴恣狼籍。","努力慎经营，肌肤真可惜。","迎新在此岁，唯恐踵前迹。"],"title":"田家三首 二"}
