{"author":"叶适","id":78420,"strains":["平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["江左诸贤尽凋落，迩来名字未深知。","愿公年德加前辈，救世勋庸莫后时。","国重四维人建立，天还一统道藩篱。","弥纶康济何曾极，自古忠臣不远期。"],"title":"送郑景望二首  其二"}
