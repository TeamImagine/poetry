{"author":"吕定","id":77599,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["海上荒台草树平，登临不尽古人情。","白云万里怀亲舍，红日中天望帝京。","百粤山川秋历落，山城楼阁晚峥嵘。","醉来徙倚栏干曲，听彻西风画角声。"],"title":"登越王台"}
