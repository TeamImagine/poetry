{"author":"杜光庭","id":52083,"strains":["平仄仄仄平，仄平○平平。","仄平○平平，平平仄仄平。","仄仄仄仄平，平仄仄○平。","平仄平仄仄，平平平平平。","○仄平平仄，仄仄平仄平。","仄○○平平，仄平仄仄平。","○仄○平仄，仄仄仄仄平。","平仄仄平平，平仄仄平平。","平平平仄仄，仄平平仄平。","仄仄平平仄，平仄平仄平。"],"paragraphs":["玄者七宝林，十华幷弥罗。","紫烟冠灵晖，云京秀玉阿。","上有福德堂，宫室互参差。","皆是清信士，真仙飞天家。","三界通玄路，五道清不邪。","善缘应根生，累功享福多。","牵对相寻续，大法谅不虚。","无有万年人，皆与劫同徂。","依依欢乐世，发言成咏歌。","此世欢无极，常奈来运何。"],"title":"真人赞六首 三"}
