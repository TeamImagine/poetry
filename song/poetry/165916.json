{"author":"陆文圭","id":165916,"strains":["仄仄仄仄平，仄仄仄○仄。","仄平平平仄，仄仄仄仄仄。","平平仄仄○，仄仄○平仄。","平平仄仄平，仄仄仄平仄。","仄平平仄仄，平仄○仄仄。","平仄平平平，○仄仄仄仄。","○平仄仄平，平平平平仄。","平仄平平平，仄仄平仄仄。","平平平○仄，平平仄仄仄。","仄仄平仄○，仄仄仄仄仄。","仄仄仄平○，仄仄仄仄仄。","平平仄平仄，○仄仄○仄。","仄平平仄仄，仄仄仄平仄。","仄仄平仄○，仄平平仄仄。","平平平平平，平仄平仄仄。","仄仄平○平，平仄仄仄仄。"],"paragraphs":["辙鲋活斗升，莫向肆中索。","已无秋成望，况复岁暮迫。","蓉城一小县，舞袖折旋窄。","针芒万亩青，席卷一川白。","苦肠真食蓼，枵腹思啖柏。","蒙袂嗟饥氓，胠箧畏暴客。","将怀转壑忧，谁任求刍责。","为政推仁心，匹妇无弗获。","登途祗王命，东西固不择。","汉网殊阔疏，挂一直漏百。","但令大纲正，潜使宿弊革。","斯民本同体，难以一膜隔。","发奸虽有术，救急岂无策。","不惮原隰驱，要知闾里厄。","消平蛇龙居，安集鸿雁宅。","庶免愁叹声，谣诵沸广陌。"],"title":"和丁师善韵"}
