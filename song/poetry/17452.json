{"author":"郑樵","id":17452,"strains":["平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["堂后施柴堂上烧，柴门终日似无聊。","蓼虫不解知辛苦，松鹤何能慰寂寥。","述作还惊心力尽，吟哦早觉鬓毛雕。","布衣蔬食随天性，休讶巢由不见尧。"],"title":"题夹漈草堂  其二"}
