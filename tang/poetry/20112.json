{"author":"周贺","id":20112,"strains":["平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["门枕平湖秋景好，水烟松色远相依。","罢官余俸租田种，送客回舟载石归。","离岸游鱼逢浪返，望巢寒鸟逆风飞。","嵩阳旧隐多时别，闭目闲吟忆翠微。"],"title":"送韩评事"}
