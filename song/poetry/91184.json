{"author":"释居简","id":91184,"strains":["平平平平平，平平仄平平。","平平仄平仄，平仄平平平。","仄平仄平仄，仄仄仄仄○。","仄平仄仄仄，平仄仄仄平。","仄○平仄平，平仄平仄平。","仄平仄平仄，仄仄平仄○。","仄仄仄平平，仄仄仄仄平。","平平平仄○，仄平平仄平。","平平仄○平，仄仄平平平。","仄平仄○仄，平仄○平平。","仄平仄仄平，○仄平平平。"],"paragraphs":["吾门开康庄，吾心洞秋旻。","泓澄湛无底，方寸无涯津。","美人隔秋水，数月一合并。","昨宵七月七，游子脚不停。","仰看乌鹊桥，遥盼牛女星。","吁天致私祷，席地罗广庭。","乞巧问天孙，逐物昧己灵。","齐东田野间，语言殊不经。","夫何古犹今，竞作奔奔鹑。","玉霄眇空阔，银汉横青冥。","不须赋解嘲，且复歌闲情。"],"title":"酬子寿谢宫使七夕见寄"}
