{"author":"邵雍","id":124294,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["人言物外有烟霞，物外烟霞岂足夸。","若用校量为乐事，但无忧挠是仙家。","百年光景留难住，十日芳菲去莫遮。","对酒无花非负酒，对花无酒是亏花。"],"title":"对花饮"}
