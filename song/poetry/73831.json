{"author":"赵蕃","id":73831,"strains":["平平仄仄平仄○，仄平平仄○仄平。","平平仄仄仄仄仄，平仄平仄平仄平。","平○仄仄平平仄，平仄仄仄仄仄仄。","仄平仄仄仄平平，仄平平仄平平仄。","平平仄仄平仄○，仄平仄○平平平。","仄平仄仄仄仄仄，平平平仄平平平。","平平仄仄平仄仄，平平仄仄平仄仄。","仄平仄仄仄仄平，仄仄平平平仄仄。","仄○仄仄平○平，仄○仄仄仄仄平。","平平平平仄仄仄，平平仄仄○○平。","仄平平平仄平平，仄仄仄仄○平平。","仄平平仄仄仄平，仄仄仄仄平平○。"],"paragraphs":["诗成要落天地间，太虚明月相往还。","声名或觉四海隘，身乃憔悴穷闭关。","诗中妙理超生死，何但不以彼易此。","我来白下岂徒然，簿书凫鹜非吾事。","陈君一见投纻衣，刺天翼并青冥垂。","楚人不悮玉在璞，山川终用骍之犁。","曾侯愿识今已后，因君示我诗到手。","不惟我辈独识真，异馔珍羞甘众口。","几思插翅飞堕前，漫看璧月缺复圆。","符移催来定不远，挐音不见闻担肩。","世人千金买婵娟，我视弃去如浮烟。","万言杯水世所捐，顾欲赖以无穷传。"],"title":"明叔有语赠赣丞曾幼度次韵简明叔并寄幼度为明叔赋买江天诗"}
