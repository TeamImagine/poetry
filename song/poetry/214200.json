{"author":"陈师道","id":214200,"strains":["仄仄平平仄，平○仄仄平。","仄平平仄仄，仄仄仄平○。","仄仄平平仄，平平仄仄平。","平平○仄仄，平仄仄平○。","仄仄平○仄，平平仄○平。","○平仄仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。"],"paragraphs":["六月鄞江旱，焦劳刺史忧。","戴星趋洞府，踏月叩龙湫。","引咎青章设，为坛古法修。","山川将尔遍，牲币岂吾留。","帝意兹回眷，神聪俯应求。","油云潜感召，灵雨忽滂流。","急势朝翻幕，寒声暮咽沟。","余波平浦屿，翠色蔽田畴。","池阁消残暑，闾阎庆有秋。","邦民无以谢，惟起载途讴。"],"title":"五言贺雨出"}
