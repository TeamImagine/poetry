{"author":"刘摰","id":187083,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["两桨东飞下大梁，樽罍漂泊过重阳。","江湖常恨连年隔，羁旅寜为万里伤。","淮寺月寒芦飏白，楚林霜早菊迎黄。","箧中谏纸余多少，尽写新诗入锦囊。"],"title":"出都二首  其一"}
