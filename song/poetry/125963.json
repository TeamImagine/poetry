{"author":"宋伯仁","id":125963,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["云卧西湖又几年，吟鞍多在酒𬬻边。","定知今古皆春梦，不把功名作宿缘。","芳草满汀山带雨，黄梅落地水连天。","相逢未说江南事，且问何时理钓船。"],"title":"寄楼云卧"}
