{"author":"苏舜钦","id":90357,"strains":["仄仄平仄平，仄仄仄仄仄。","平平仄○仄，仄仄平仄仄。","仄平仄仄平，仄仄平仄仄。","平平仄平平，仄仄仄仄仄。","平○平仄仄，○仄平仄仄。","仄仄○仄○，仄○○仄仄。","仄平平仄平，仄仄仄○○。","仄平仄仄平，仄仄仄平仄。","仄仄○仄平，平平平平仄。"],"paragraphs":["不谓花草稀，实爱菊色好。","先时自封植，坐待秋气老。","类妆翠羽枝，已喜金靥小。","严霜发层英，益见化匠巧。","摇凝光艳落，折恐丛薄少。","一日三四吟，一吟三四遶。","赏专情自迷，美极语难了。","得书所赋诗，烂漫感怀抱。","朗咏偿此心，清尊为之倒。"],"title":"和圣俞庭菊"}
