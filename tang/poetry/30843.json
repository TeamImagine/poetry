{"author":"罗隐","id":30843,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["兽遶朱轮酒满船，郡城萧洒贵池边。","衣同莱子曾分笔，扇似袁宏别有天。","九点好山楼上客，两行高柳雨中烟。","陵阳百姓将何福，社舞村歌又一年。"],"title":"寄池州郑员外"}
