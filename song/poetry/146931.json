{"author":"孙固","id":146931,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["金舆晨动暖风微，比屋欢呼望帝晖。","天喜宴开祈福地，云深香满侍臣衣。","九韶凤舞当双阙，万烛龙趋护六飞。","为与吾民同乐事，月寒犹未下端闱。"],"title":"上元日驾幸太乙宫烧香"}
