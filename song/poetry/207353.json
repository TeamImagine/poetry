{"author":"黄庭坚","id":207353,"strains":["仄仄平仄平平○，仄平平仄仄○○。","仄○仄仄○仄平，○仄仄仄仄○○。","平平平平平仄平，仄平仄平仄仄平。","平仄仄仄仄平平，平仄仄平？仄平。","平仄仄平平平平，平平平平平平○平平。","平平仄平仄仄仄，仄平仄仄仄平仄。"],"paragraphs":["舍后钟梵炉烟长，舍前帘影竹苍苍。","事亲煖席扇枕凉，中有一士鬓苍浪。","同心之言兰麝香，与游者谁似姓杨。","朝发枉渚夕辰阳，怀瑾握瑜秪自伤。","东有浊河西清漳，胡为搔头卢泉思茫汒。","清明在躬不在水，此曹狡狯可心死。"],"title":"次韵答和甫卢泉水三首  其三"}
