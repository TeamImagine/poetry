{"author":"刘克庄","id":115744,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["丙午遭逢瑟改调，先皇记忆忝弓招。","明扬虽曰由师锡，密启端因侍燕朝。","早识武侯比龙凤，晚为公旦序鸱鸮。","吾贫岂是无鸡酒，恨不携将柏下浇。"],"title":"丞相信庵赵公哀诗五首  其五"}
