{"author":"赵抃","id":101420,"strains":["仄仄○平仄，平○仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄平○平。","仄仄○○仄，平平仄仄平。","平平平仄仄，平仄仄○平。","仄仄平平仄，平平仄仄○。","仄平平仄仄，○仄平平平。"],"paragraphs":["彼美庭楠植，基培几十年。","夜来全庇月，晓去薄生烟。","万叶光齐动，双株影共圆。","幽楼疑有鹤，清响为留蝉。","饮对传三雅，琴依按七弦。","河阳花自媚，彭泽柳空眠。","势翳门阑静，阴清几案鲜。","不才逢讼简，吟遶强成篇。"],"title":"庭楠"}
