{"author":"张侃","id":118556,"strains":["平平仄仄平仄平，平平仄仄平仄平。","平平仄仄仄仄仄，仄平平仄仄平○。","平平仄仄平仄仄，仄○仄○仄仄平。","平平仄仄仄平仄，平平仄仄平平平。","平○仄仄平仄仄，仄平平平平仄平。","平平平仄平仄仄，平平平平平仄平。","仄平仄仄仄仄○，仄仄仄仄仄仄平。","平平仄仄平仄仄，○平仄平仄○平。"],"paragraphs":["园林绿暗花事稀，蜂愁蝶怨依夕晖。","天工续续施巧手，眼边无日不芳菲。","须知万物都是假，苦泥实相第二机。","支花附石水清泚，端庄自是萧然姿。","来从鹿苑尘顿洗，暂登萤窗聊发挥。","芳苞攒叶毋乃密，清香徐徐风作围。","我方寂坐息百虑，对此不觉板拄颐。","荒山草木能妩媚，从今细寻莫相违。"],"title":"千叶支子"}
