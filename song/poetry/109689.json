{"author":"阳枋","id":109689,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["羡君底事过时人，一点闲愁不到心。","笑语屡陪桃李酒，诗书曾对竹松林。","已惊别鹤江天远，何事骑鲸岁月侵。","五桂联芳知有日，去寻萧侣碧云深。"],"title":"挽何深甫"}
