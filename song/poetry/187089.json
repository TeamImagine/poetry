{"author":"刘摰","id":187089,"strains":["仄平仄仄仄平平，仄仄平平仄仄平。","仄仄平平仄仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["亥宫驿马岁翩翩，又作离乡路数千。","拔宅今为大去国，出灾休算小行年。","访寻前日停舟地，催迫穷阴舞雪天。","屈指还家已无事，便应调拂武城弦。"],"title":"连年往返水陆万余里今自乡中挈家南来已至江州行彻险阻喜而作诗寄之"}
