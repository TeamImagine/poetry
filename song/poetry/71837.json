{"author":"彭龟年","id":71837,"strains":["仄平仄平平，平仄仄仄仄。","仄平仄仄○，仄仄仄仄○。","平平仄平仄，仄仄仄仄仄。","○仄○仄○，平仄仄平仄。","仄仄平仄仄，仄仄仄平○。","仄平仄仄平，仄○○仄○。","平平仄○仄，仄仄仄平仄。","平○仄平平，○仄仄○仄。","仄仄仄仄平，仄仄平○○。","仄仄仄仄仄，仄○仄平仄。","平○仄仄仄，平仄仄仄仄。","平仄仄仄平，仄仄仄平仄。","平平○仄平，仄仄平仄○。","○平○仄平，仄仄平平仄。"],"paragraphs":["误身利名场，无异一釜甑。","置之水火间，谬以力取胜。","人生具天则，发见亦有证。","如水行地中，投隙即流迸。","但恐人欲纵，勃若一民横。","志师傥自强，万虑当退听。","谁能学禅伯，绝物以求定。","吾闻至人言，当识动中静。","万变不可齐，一念终难正。","口耳固在我，视听复谁令。","须从事上学，宁有物外性。","能用使太平，不用我何病。","斯言闻亦多，究竟终未莹。","从今三𦶟香，愿以公为镜。"],"title":"和向倅韵  其一"}
