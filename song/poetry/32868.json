{"author":"陆游","id":32868,"strains":["平○平平平仄仄，平平仄仄仄平仄。","○平平仄仄平平，仄仄仄平平○仄。","仄平○平平仄仄，平平仄仄平平仄。","仄平平仄仄平平，平仄平平仄平仄。","平平平平仄仄平，仄平仄仄平○平。","仄平仄仄平平仄，○平○仄○○平。","平平平平仄仄仄，仄仄仄平平仄仄。","仄平仄仄平仄平，仄仄○平仄平仄。"],"paragraphs":["春深农家耕未足，原头叱叱两黄犊。","泥融无块水初浑，雨细有痕秧正绿。","绿秧分时风日美，时平未有差科起。","买花西舍喜成婚，持酒东邻贺生子。","谁言农家不入时，小姑画得城中眉。","一双素手无人识，空村相唤看缫丝。","农家农家乐复乐，不比市朝争夺恶。","宦游所得真几何，我已三年废东作。"],"title":"岳池农家"}
