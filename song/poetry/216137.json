{"author":"张耒","id":216137,"strains":["平平仄仄○平平，仄仄仄仄○○平。","平平○仄平仄仄，仄仄仄仄○平平。","○平○仄仄仄仄，仄平平仄平平○。","平平仄○平仄仄，平仄仄仄平平○。","平平平平仄仄仄，平仄仄仄平平○。","平平仄平仄仄仄，平平仄仄○平平。","○○仄仄仄平仄，仄仄仄仄平平平。","仄平仄仄仄平仄，仄仄平仄平平○。","仄平平仄仄仄仄，平仄仄仄平○平。","平平仄仄仄○仄，仄仄仄仄平平平。","○○仄仄平仄仄，平仄仄仄○平○。","仄平仄仄平仄仄，仄仄平仄平○○。"],"paragraphs":["唐衰五季更披猖，社稷反手看兴亡。","山河分裂流战血，积骨被野号豺狼。","中原正朔不出境，九州豪杰争侯王。","生民祸难冤痛极，腥秽上达干穹苍。","真人龙飞万物睹，天命自至谁能当。","灵旗指挥四海一，氛祲殄灭和风翔。","降王赐第奉朝谒，九服效职争梯航。","百年积累到今日，运祚方与乾坤长。","佛宫原庙广孝敬，严致守卫勤烝尝。","阴阴秘寝锁遗像，矗矗画戟罗萧墙。","衣冠具列虚仗俨，龙驾不反遗弓藏。","子孙亿载千万世，永与清洛流汤汤。"],"title":"和陈器之诗四首 朝应天"}
