{"author":"李廌","id":218903,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["陈迹相推今古同，池边倚杖送归鸿。","童山尚接千岩秀，穉树犹传万壑风。","春意物情迷野兴，水光天影共青空。","雍门有泪应承睫，绕墓行吟吊习公。"],"title":"习池诗"}
