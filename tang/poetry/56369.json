{"author":"李白","id":56369,"strains":["仄仄平仄平，○仄仄仄平。","仄仄仄仄仄，仄仄平平平。","平平仄平平，仄仄平仄平。","仄平仄○仄，仄平仄○○。","平○平仄○，平仄平平平。","仄仄平平平，仄仄平仄平。"],"paragraphs":["裂素持作书，将寄万里怀。","眷眷待远信，竟岁无人来。","征鸿务随阳，又不为我栖。","委之在深箧，蠹鱼坏其题。","何如投水中，流落他人开。","不惜他人开，但恐生是非。"],"title":"感兴六首 三"}
