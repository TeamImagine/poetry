{"author":"李白","id":55564,"strains":["平仄仄平仄，仄平平平平。","平仄○仄仄，仄仄平仄平。","平仄平仄仄，仄平仄平平。","平平仄平平，平仄平仄平。","平仄平仄仄，仄平仄平平。","仄平仄仄仄，平仄平仄平。","仄平○平仄，平仄仄平平。"],"paragraphs":["朝弄紫沂海，夕披丹霞裳。","挥手折若木，拂此西日光。","云卧游八极，玉颜已千霜。","飘飘入无倪，稽首祈上皇。","呼我游太素，玉杯赐琼浆。","一餐历万岁，何用还故乡。","永随长风去，天外恣飘扬。"],"title":"古风 四十一"}
