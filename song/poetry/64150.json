{"author":"程洵","id":64150,"strains":["平仄平平仄仄平，平平仄仄仄平平。","平仄平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["妆镜台前酒一卮，风流从古说杨妃。","谁令山鬼欺红粉，却与花王司御衣。","比儗莫嫌鱼共贯，轻狂犹胜燕争飞。","老生无分陪清赏，空想邹枚他夜归。"],"title":"益公得牡丹状如双鱼者以花嫔目之且赋诗俾予属和"}
