{"author":"范祖禹","id":200866,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["风流江左并淮原，王氏衣冠不乏贤。","文似三珠才竞爽，名如群玉气相连。","九秋鸿雁方遵陆，万里骅骝始下鞭。","白髪星郎推雅量，似闻折屐喜成颠。"],"title":"和刘莘老赠王圣美三子侄补试太学聨中高等"}
