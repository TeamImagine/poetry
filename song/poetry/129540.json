{"author":"李曾伯","id":129540,"strains":["仄平平平仄○平，仄仄平仄平○平。","仄平仄仄平仄○，平○仄仄○平平。","平仄平仄平平平，仄平仄仄平平平。","平平仄仄平平平，○○仄仄仄仄平。","仄仄仄仄平仄○，平仄仄仄平平平。","仄平平仄仄仄平，仄仄仄仄平○平。","仄平平仄平平○，仄仄○仄平平平。","平仄仄仄平平平，平○仄仄平○平。","仄平仄仄仄仄平，仄仄仄仄平平平。","仄平平仄○仄平，平仄平仄平仄平。","平仄仄仄平平平，仄平平仄平平平。","仄平平仄平仄平，仄仄仄仄平平平。","仄平平仄平仄平，仄仄仄仄平仄○。","仄仄平仄平平平，平平仄仄○平平。","平仄平仄平平平，仄平仄仄平仄平。","○平○○平仄○，仄平平平仄仄仄平○。"],"paragraphs":["妾家淇园北封君，厥祖慈事宗苍筼。","子孙异代贞节闻，枝分一派从南巡。","千古流落湘江滨，几番雨露敷新荣。","斑斑不改啼红痕，膏煎漆伐悔自矜。","卒以取祸罹斧斤，工巧斲削资它人。","管城夫子出意新，作俑取义何其云。","致之千里充吾庭，命以汤沐虞嫔名。","仿佛太伯之文身，虚中直外圆且明。","不丝不穀不受尘，一笑不用捐千金。","曲眉丰颊从杂陈，虽有多喙无一嗔。","晨夕荐我眠风棂，曲肱时复呼真真。","骨虽非玉肌似冰，蝶梦不到巫山云。","白家蛮素卿自卿，老我祝尔毋忘盟。","以便吾体全吾神，招魂共读离骚经。","推枕同作华胥民，只虞一夜秋气清。","犹筐中扇墙角檠，盍为青奴亦作白头吟。"],"title":"管顺甫以湘竹为青奴儿贶为名湘夫人赋以谢之"}
