{"author":"陆游","id":40587,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["衰疾支离负圣时，犹能采菊傍东篱。","捉衿见肘贫无敌，耸膊成山瘦可知。","百岁光阴半归酒，一生事业略存诗。","不妨举世无同志，会有方来可与期。"],"title":"衰疾"}
