{"author":"李彭","id":233388,"strains":["仄仄平平仄平仄，平平仄仄仄平平。","平平平仄仄平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["弹压诸方化城老，聊同懒瓒恣佳眠。","云随雷下雨归壑，竹引窗间风动烟。","昼静冥捜徒觅句，道安高论愧弥天。","丛林良药今无有，绝影须公为着鞭。"],"title":"奉赠介然"}
