{"author":"章傪","id":232883,"strains":["平仄平仄仄平平，仄○平平仄仄平。","仄○○平平仄○，仄平平仄仄平平。","平平仄仄平平仄，仄仄平平仄仄平。","平仄○平平仄仄，平平平仄仄○○。"],"paragraphs":["吴上江上客亭幽，地占姑苏最上游。","万顷重湖朝夕浪，几声残橹往来舟。","凉生领袖蘋风晚，冷射杯盘桂魄秋。","东道正闲时倒屣，笙歌谁惜一迟留。"],"title":"如归亭"}
