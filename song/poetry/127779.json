{"author":"方岳","id":127779,"strains":["仄仄平平仄平○，平平仄平平仄仄。","仄平仄仄平仄平，仄仄平平平仄仄。","仄仄仄仄○仄平，仄仄仄仄平平平。","仄平仄平仄仄仄，仄仄仄平○仄仄。","仄○平平仄平仄平平，平平仄仄平平平。","○平仄仄仄平仄，平平仄仄平○平。"],"paragraphs":["稻压田塍穑头重，蛟蛇纠蟠扶不动。","得霜欲老晴下镰，卷野秋云堆作陇。","昨日籴米如籴珠，顿落半价多年无。","卖刀买牛政不恶，一字入官妨尔乐。","不如阿婆杀鸡赛田神，阿翁买酒邀田邻。","三杯径醉客归去，茅檐曝背温如春。"],"title":"谕俗"}
