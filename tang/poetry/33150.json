{"author":"韦庄","id":33150,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["器度风标合出尘，桂宫何负一枝新。","成丹始见金无滓，冲斗方知剑有神。","愤气不销头上雪，政声空布海边春。","中兴若继开元事，堪向龙池作近臣。"],"title":"题安定张使君"}
