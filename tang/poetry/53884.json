{"author":"崔颢","id":53884,"strains":["○平平仄仄，平仄仄平平。","仄仄平仄仄，平平平仄平。","平平○仄仄，仄○仄平平。","仄○仄平仄，平平平仄平。","平○仄仄仄，平仄仄平平。","仄仄仄平仄，平○平仄平。"],"paragraphs":["燕郊芳岁晚，残雪冻边城。","四月青草合，辽阳春水生。","胡人正牧马，汉将日征兵。","露重宝刀湿，沙虚金鼓鸣。","寒衣着已尽，春服与谁成。","寄语洛阳使，为传边塞情。"],"title":"辽西作"}
