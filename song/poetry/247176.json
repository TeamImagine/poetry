{"author":"吕本中","id":247176,"strains":["仄平仄平仄平○，仄仄仄平平仄平。","平○仄仄仄平仄，仄仄平平○仄仄。","仄平平仄仄○仄，仄平平平仄仄○。","仄○平仄仄平仄，仄仄平平仄平仄。","平平仄仄仄平平，仄仄平平仄平仄。","仄平○仄仄仄仄，平平仄仄仄平○。","○仄平平仄○仄，仄仄仄平平仄仄。","平平平仄平仄仄，平仄仄平仄○仄。","平平仄仄仄○○，仄仄平平平仄仄。"],"paragraphs":["盛侯少时伟仪观，下笔不休人共欢。","胸中别自有丘壑，万里溪山藏几案。","往来车马闹泥土，盛侯何尝着眼看。","较量今古放同异，抖擞胸襟别真赝。","今朝示我故人诗，老病穷愁得消散。","故人相继在鬼录，君虽独在饱忧患。","且住溪南数间屋，坐稳不忧时节换。","人言丘壑殊不恶，君守一丘只如昨。","文章老健气如虹，不向山岩何处著。"],"title":"盛华彦光丘壑轩"}
