{"author":"袁说友","id":70460,"strains":["仄仄平仄平平平，平平仄仄平平平。","平○仄平仄平仄，平平仄仄平平○。","仄平仄仄仄仄○，○平○仄平○○。","平平仄○仄仄仄，○仄平仄平平平。","平平平平仄○仄，仄仄平○平仄仄。","平○○仄○仄平，仄仄平仄平平仄。","平平仄仄○仄平，仄平平仄平仄○。","仄○平平○平仄，平平仄仄○平平。"],"paragraphs":["老父家住逢家洲，无田可种渔为舟。","春和夏炎网头坐，茫茫不觉秋冬过。","卖鱼日不满百钱，妻儿三口穷相煎。","朝餐已了夕不饱，空手归去芦湾眠。","今朝何人买鲜鲫，直得千钱酬二百。","抛钱帆去了不譍，却谢君子为增益。","嗟嗟莫怨行路人，满江风月侬最亲。","但看渔翁更强健，银刀赤尾长鳞鳞。"],"title":"舟人强以二锾多取渔人之鱼余增百钱与之作渔父行"}
