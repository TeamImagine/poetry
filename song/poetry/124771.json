{"author":"邵雍","id":124771,"strains":["仄平平仄仄平平，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["六翁谁让少年场，老不羞人任意狂。","同向静中观物动，共于闲处看人忙。","天心月满蟾蜍动，水面风微菡萏香。","肯信人间有忧事，新醅正熟景初凉。"],"title":"依韵和王安之少卿六老诗仍见率成七  其三"}
