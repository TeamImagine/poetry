{"author":"方岳","id":127655,"strains":["仄仄仄○仄，平平仄○平。","平平仄平仄，仄仄仄仄○。","平平仄平平，仄仄○平平。","○平平仄平，平仄○平平。","○○平○平，仄仄平平○。","平平平仄平，平仄仄平平。","平仄平平仄，仄仄仄仄平。","仄平仄仄仄，仄平仄平平。","仄仄平仄○，平仄平平平。"],"paragraphs":["老马倦长路，归鸿惬深林。","庐山共江左，久已费越吟。","樵川邈何方，岂解操南音。","三书光范门，香火盟初心。","颇闻丞相嗔，竟欲烦窥临。","宁知新种梅，条{艹拱}雪霜侵。","谁与旋移竹，艺此十亩阴。","所嗟饭不足，未能决投簪。","出处方两难，搔首成孤斟。"],"title":"丐祠不获"}
