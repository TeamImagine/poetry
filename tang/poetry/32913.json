{"author":"杜荀鹤","id":32913,"strains":["平平平仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄平仄平平仄仄，仄平平仄仄平平。"],"paragraphs":["东归还著旧麻衣，争免花前有泪垂。","每岁春光九十日，一生年少几多时。","青云寸禄心耕早，明月仙枝分种迟。","不为感恩酬未得，五湖闲作钓鱼师。"],"title":"出关投孙侍御"}
