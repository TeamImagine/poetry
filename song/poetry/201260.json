{"author":"彭汝砺","id":201260,"strains":["平平仄仄仄，仄平平平仄。","仄仄平仄平，平仄仄平仄。","平平仄○仄，仄仄○平仄。","仄仄仄仄仄，仄平平仄仄。","仄仄平仄仄，仄仄平○仄。","仄○平平仄，仄仄仄仄仄。","仄平平仄仄，○仄平仄平。","仄平平平仄，平仄仄？仄。","平平仄仄仄，平仄平平仄。","仄仄仄平平，仄平平仄仄。"],"paragraphs":["人之与万物，异名而同体。","贵贱何以殊，知与不知尔。","知之莫如学，学莫如修己。","汝学自有得，愿言惟不已。","不已须自到，不到由中止。","请观为田者，日夜服耒耜。","久之田自熟，其入须倍蓰。","至于耕耘废，稂莠败穈芑。","常时不用力，畬获终无几。","予与尔知田，肆言聊及此。"],"title":"送君宜之临城簿二首  其一"}
