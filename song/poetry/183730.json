{"author":"刘攽","id":183730,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄仄平仄仄平。"],"paragraphs":["嗟尔流人亦可悲，白头老叟抱中儿。","不羞远作投荒客，自恨生迟外户时。","鱼失江湖相喣沫，鸟囚笼槛苦啼饥。","乡原日日生荆棘，说似旁人犹涕垂。"],"title":"京北流人"}
