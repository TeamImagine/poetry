{"author":"贺铸","id":213373,"strains":["平仄○○平仄仄，平平平仄平平仄。","仄仄平平仄仄平，仄仄○仄○仄仄。","仄平仄仄平○○，仄○平仄平平平。","仄平仄仄仄平仄，平仄仄平平仄○。","仄仄平平仄平仄，○平仄仄平平仄。","仄○平仄仄平○，仄仄平平仄平仄。","仄仄平平平仄平，平○仄仄仄平平。","平仄○○仄平仄，仄○平仄仄○平。"],"paragraphs":["唐代衣冠高四姓，天宗之亚荥阳郑。","不坠家声五百年，桂籍相望三叶庆。","上人猛谢区中缘，破冠投栉还童颠。","寸灰已灭五经笥，来入辨才无碍禅。","我窃官粮众人后，相逢宛是平生旧。","一闻南国白头吟，万愧西风碧云陋。","老鹤终辞鸡鹜群，谁将断绠绊浮云。","它日传衣度梅岭，解留何语与将军。"],"title":"答僧讷"}
