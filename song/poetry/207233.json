{"author":"黄庭坚","id":207233,"strains":["平平仄平仄仄平，平平仄仄仄平平。","平平平仄仄平仄，平平平仄平平平。","仄平平平仄仄仄，平仄平平仄仄平。","平平○仄平仄仄，仄仄平平仄平仄。","平仄平平仄仄平，平平仄仄平平仄。","仄○平仄仄平平，仄仄平平仄平仄。","○平仄仄仄平平，仄平平平仄仄仄。","仄○平仄仄仄平，仄仄平平仄仄仄。"],"paragraphs":["阳山老藤截玉肪，乌田翠竹避寒光。","罗侯包赠室生白，明于机上之流黄。","愧无征南虿尾手，为写黄门急就章。","罗侯相见无杂语，苦问沩山有无句。","春草肥牛脱鼻绳，菰蒲野鸭还飞去。","故将藤面乞伽陀，愿草惊蛇起风雨。","长诗脱纸落秋河，要知溪工下手处。","却将冰幅展似君，震旦花开第一祖。"],"title":"奉答茂衡惠纸长句"}
