{"author":"曾巩","id":173871,"strains":["平平仄仄平平平，仄平仄平平仄平。","仄平○仄平仄仄，仄仄仄平平仄平。","平平平仄仄平○，仄仄仄平平仄○。","平平仄○平仄仄，仄仄仄平平仄平。","仄平仄仄仄平仄，仄仄平平平仄平。","平平仄仄仄平仄，○○仄仄平平○。","平○仄仄仄平仄，平仄仄仄平平平。","平平平仄仄平仄，平仄仄平平仄平。","平仄仄平仄仄仄，仄仄仄仄平平平。","平平仄仄○平○，仄仄平仄○平平。","仄平仄仄仄平仄，仄仄平仄平○平。","平平○仄平仄仄，平仄○平仄仄○。"],"paragraphs":["桃花染破南山青，汉江此时春水生。","客舟相语人夜起，劲橹乱江群雁声。","之君飘泊动归思，告我举装千里行。","闳材壮思风雨发，绿鬓少年冰雪清。","读书一见若经诵，下笔千言能立成。","精微自得有天质，操行秀出存乡评。","嗟从薄禄困流滞，能诱鄙俗销纷争。","弦歌躬劝士强学，田里堵安人力耕。","嗟予据桉但画诺，遇事缩手方蒙成。","虽知璞玉难强献，欲挂尘榻空含情。","岁寒不变乃知确，物理先否终当亨。","维舟且尽今夕语，明日帆随白鸟轻。"],"title":"送丰稷"}
