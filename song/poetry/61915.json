{"author":"虞俦","id":61915,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄平平平。"],"paragraphs":["纷纷覆雨与翻云，只有吴人不世情。","穷迫每怜长袖舞，别离愁听短歌行。","春波碧草连南浦，朝雨垂杨拂渭城。","丝竹未应陶写得，向来肝胆为渠倾。"],"title":"仲本别去才半月尔瞻恋不啻如隔岁奉此寄怀"}
