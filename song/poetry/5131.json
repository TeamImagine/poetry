{"author":"释正觉","id":5131,"strains":["仄平仄仄仄平平，平仄平平仄仄平。","平仄仄平○仄仄，仄平平仄仄平平。","平平仄仄平平仄，平仄○平仄仄平。","平仄仄平○仄仄，仄平平仄仄平仄。"],"paragraphs":["半毡半幅一羌床，寒淡家风肖老庞。","容易著身藏北斗，等闲开口吸西江。","龛灯梵夹香摇几，茅屋禅蒲雪照窗。","方外友于思对麈，隐人胸次作舂撞。"],"title":"雪晴寄刘殿撰"}
