{"author":"李复","id":212444,"strains":["平平平仄平，平仄仄平仄。","仄仄平仄仄，仄仄平平仄。","平仄仄○仄，仄仄仄平仄。","仄平平仄○，平仄平○仄。","仄平仄平平，平仄仄平仄。","平仄平平平，平平仄平仄。","仄平仄仄平，仄仄平仄仄。","仄平仄平平，仄仄仄○仄。","平仄仄○平，仄仄仄平仄。"],"paragraphs":["渊明才力高，诗语最萧散。","矫首捐末事，阔步探幽远。","初若不相属，再味意方见。","旷然闲寂中，奇趣高蹇𡶴。","众辞肆滂葩，奸怪露舒惨。","雕刻虽云工，真风在平澹。","距今几百年，有作皆愧赧。","予尝跂清尘，忽忽气相感。","安得起从游，绝顶与同览。"],"title":"读陶渊明诗"}
