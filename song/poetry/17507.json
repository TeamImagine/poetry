{"author":"郑樵","id":17507,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["昨夜西风到汉军，塞鸿不敢传殷勤。","几山衰草连天见，何处悲笳异地闻。","犬马有心虽许国，草茅无路可酬君。","微臣一缕申胥泪，不落秦庭落暮云。"],"title":"建炎初秋不得北狩消息作"}
