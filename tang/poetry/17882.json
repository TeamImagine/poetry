{"author":"牛僧孺","id":17882,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["粉署为郎四十春，今来名辈更无人。","休论世上升沉事，且鬬樽前见在身。","珠玉会应成咳唾，山川犹觉露精神。","莫嫌恃酒轻言语，曾把文章谒后尘。"],"title":"席上赠刘梦得"}
