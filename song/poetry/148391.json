{"author":"方回","id":148391,"strains":["平平仄仄仄，平平平仄○。","仄平仄○平，仄仄仄仄平。","仄仄平平平，○平仄仄平。","平平仄仄仄，○仄平仄平。","仄仄○仄平，仄仄仄仄平。","仄仄仄仄仄，平平○平平。","仄平仄仄仄，平仄平平平。","仄仄仄仄仄，○仄○平平。"],"paragraphs":["孤灯阅近史，伤哉宣靖中。","起兵破中原，不在鸭绿东。","乃在江之南，临川一老翁。","文高学本僻，行急名骤穹。","性命了未谙，物务藐弗通。","聚敛改法度，开边兴兵戎。","祐符不坐党，粘斡焉来攻。","朽骨谅已尽，遗祸犹无穷。"],"title":"西斋秋感二十首  其七"}
