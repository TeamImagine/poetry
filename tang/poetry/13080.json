{"author":"孟郊","id":13080,"strains":["仄仄仄平仄，仄平仄平○。","平平仄仄仄，仄○平平平。","平仄仄仄仄，仄○○仄平。","平平平○平，仄仄仄仄平。","仄仄平平仄，仄平平仄平。","仄平平平仄，平仄平仄平。","平仄仄仄仄，仄平仄平平。","平平平仄仄，平仄○○○。"],"paragraphs":["造化绝高处，富春独多观。","山浓翠滴洒，水折珠摧残。","溪镜不隐发，树衣长遇寒。","风猿虚空飞，月狖叫啸酸。","信此神仙路，岂为时俗安。","煮金阴阳火，囚怪星宿坛。","花发我未识，玉生忽藂攒。","蓬莱浮荡漾，非道相从难。"],"title":"送无怀道士游富春山水"}
