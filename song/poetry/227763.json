{"author":"释德洪","id":227763,"strains":["仄平仄仄平仄平，平仄平仄平平仄。","仄○平仄○仄平，仄平平平平仄仄。","仄平仄仄仄仄○，仄平平平平仄仄。","平仄平平仄平平，仄仄平平平仄仄。","平平仄仄仄仄平，平仄平平仄平仄。","平○仄仄仄○平，仄平仄平仄平仄。","平平仄平仄平平，平平仄仄平○仄。","仄平仄仄仄○平，仄仄平平仄平仄。"],"paragraphs":["只今海上青石牛，曾卧天子黄金屋。","下看朱紫如堵墙，上前诸公遭抵触。","眼高四海镜面空，潜山归来巾一幅。","惭愧君家小冯君，自是河东真鸑鷟。","文章五色体自然，秋水精神出眉目。","人间不识但闻名，水非醴泉石非玉。","江南一峰独高寒，时时笑语云间宿。","弟兄出处两相高，故作云巢对山谷。"],"title":"鲁直弟稚川作屋峰顶名云巢"}
