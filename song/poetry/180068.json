{"author":"王安石","id":180068,"strains":["仄平平仄平平仄，仄仄平平仄平仄。","平平仄仄仄仄平，平仄○○仄平仄。","仄平○平仄仄仄，平仄仄仄○仄仄。","仄○○平○仄仄，仄仄仄仄○平仄。","仄平仄平平仄仄，仄仄平平仄平仄。","仄平仄仄仄平平，仄仄平仄○平仄。","平平仄仄仄平仄，平仄○仄平平仄。","平平仄仄○仄平，仄仄仄平平仄仄。","仄平平平平仄仄，仄仄平仄○平仄。","仄平平仄仄仄平，仄仄平平平仄仄。"],"paragraphs":["汴渠西受昆仑水，五月奔湍射黄矢。","高淮夜入忽倒流，埼岸相看欲生嘴。","万樯如山矻不动，嗟我仲子行亦止。","自闻留连且一月，每得问讯犹千里。","老工取河天上落，伏砾邅沙卷无底。","土桥立马望城东，数日知有相逢喜。","墙隅返照媚槐谷，池面过雨苏篁苇。","欣然把手相与闲，所愿此时无一诡。","岂无他忧能老我，付与天地从今始。","闭门为谢载酒人，外慕纷纷吾已矣。"],"title":"示平甫弟"}
