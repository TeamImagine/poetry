{"author":"卫宗武","id":133541,"strains":["平平仄平仄，仄仄仄仄仄。","平仄仄平○，仄平仄平仄。","平平平仄平，平仄平仄仄。","平仄平仄仄，仄仄仄○仄。","平平平仄平，仄仄平○仄。","仄平仄平仄，平平平仄仄。","仄平仄仄平，仄仄平○仄。","仄○仄仄仄，仄平仄仄仄。","平仄平平平，○平平仄仄。","仄平仄平仄，仄仄平仄仄。","仄仄仄仄平，平平平平仄。","仄仄仄平平，仄平平仄仄。","仄仄仄仄平，仄仄仄仄仄。","仄仄仄仄平，仄仄仄仄仄。"],"paragraphs":["寥寥二千载，道统几欲坠。","濂洛暨关中，浚源接洙泗。","乾淳诸大儒，流派何以异。","无极而太极，性命发其秘。","先天而后天，理数稽其至。","四书共群籍，精微穷奥义。","五常与异端，辨析无遗旨。","谓教以渐进，谓功可直遂。","为说虽殊科，其归同一揆。","践修本诚敬，讲贯非口耳。","要在绝己私，浑然循天理。","启钥以抽关，发蒙而警聩。","后进有所宗，绝学得所继。","作者蔑以加，百世或可俟。"],"title":"理学"}
