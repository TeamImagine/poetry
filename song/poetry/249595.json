{"author":"郭印","id":249595,"strains":["仄仄○平仄，平平仄仄平。","仄仄仄平仄，平平仄仄平。","仄仄平仄○，○平平仄平。","仄○仄平仄，仄仄平平平。","平○仄仄平，仄仄○仄○。","平平仄平平，平仄○仄平。","仄仄仄平仄，○平仄○平。","平○仄平平，仄仄仄平平。","仄仄仄仄仄，平平仄平平。","平平平仄仄，仄仄仄平平。","仄仄仄平平，仄仄平仄平。"],"paragraphs":["雁水分携后，悬悬二十秋。","世路少青眼，人生易白头。","况复遭乱离，长怀家国忧。","是中欲倾倒，一面终无由。","君从万里归，访我三日留。","寒灯话平生，尊酒相劝酬。","喜极感今昔，潸然涕将流。","君行驾朱轓，我亦稻粱谋。","努力尽此道，全身早归休。","林泉遵素约，杖屦发清游。","庶几践前言，母俾猿鹤羞。"],"title":"诗别杜安行赴合州守"}
