{"author":"白居易","id":17615,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["亦知数出妨将息，不可端居守寂寥。","病即药窗眠尽日，兴来酒席坐通宵。","贤人易狎须勤饮，姹女难禁莫慢烧。","张道士输白道士，一杯沆[瀣]便逍遥。"],"title":"病中数会张道士见讥以此荅之"}
