{"author":"方岳","id":127288,"strains":["仄仄平平仄仄平，平仄仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["日日言归始得归，归欤好在旧牛衣。","青山未害欠诗屋，白鸟倘能看钓矶。","欲问古人今在否，不知吾道是耶非。","里中父老如相过，应叹艰难带解围。"],"title":"得归"}
