{"author":"吕颐浩","id":229546,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["枫庭累岁玷朝班，老荷宸恩得退闲。","枥马虺隤休入驭，陇禽衰倦合知还。","莫辞敛迹归南亩，幸免移文向北山。","恢复中原乖素愿，梦魂时得到乡关。"],"title":"次石迪功韵  其一"}
