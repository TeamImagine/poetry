{"author":"刘敞","id":174826,"strains":["仄仄平平平仄○，平平仄仄仄平○。","平平平○仄仄仄，○仄仄○平仄平。","平平○平仄平仄，仄仄平仄平仄平。","平平仄平仄仄仄，平仄仄仄平仄平。"],"paragraphs":["积雪冥冥春不淹，流光骤去十之三。","根拳枝折物可念，衣敝履穿吾自堪。","天枢回环错寒燠，地轴开阖差朔南。","乾坤密移世莫测，安得辨士能剧谈。"],"title":"苦雪"}
