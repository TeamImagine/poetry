{"author":"李彭","id":233376,"strains":["平仄平平平仄仄，仄平仄仄仄平平。","平平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["春岸波平汀草深，野航荡桨恣幽寻。","星坛香转来真侣，菌阁钟鸣生道心。","忆昨霓旌归紫府，尚余鸿宝作黄金。","肩吾戏吐烟霞语，缥缈欲仙难陆沈。"],"title":"次妙明观韵"}
