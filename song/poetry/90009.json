{"author":"张方平","id":90009,"strains":["平平仄仄仄，平仄仄平平。","平仄仄平仄，平平平仄平。","平平仄平仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平○仄，？○仄仄平。","平平平仄仄，○仄仄平平。","平仄○平仄，平○仄仄平。"],"paragraphs":["多君贵主子，材识乃名儒。","青海渥漥种，丹山鸾凤雏。","兵家左车后，书法右军无。","拥幄羞纨袴，怀章就隼旟。","亭台烟水阔，楼堞暮云扶。","析木元分冀，滹沱渐近胡。","双觥虽蕴藉，重闭勿须臾。","谁道长城远，今观出上都。"],"title":"送冀州李太傅"}
