{"author":"苏轼","id":194955,"strains":["平仄平平平仄平，平○仄仄○平平。","平平平平仄仄平，平○平仄平平平。","仄仄仄平○○仄仄仄，○仄仄仄平平平。","平平仄仄仄仄仄，仄仄仄仄平平平。","平平平平平仄仄，仄平仄仄平平平。","○平仄仄平仄仄，平平仄仄平平平。","仄平平○仄仄仄，仄仄○仄○平平。","仄平平○平仄仄仄仄，仄仄仄仄仄○平。","平仄仄仄平平仄平仄仄，平平平平○仄平。","平平平平平仄仄，仄平仄仄平平平。","平平平平仄仄仄，○平仄仄平仄平。","平平平仄仄平仄，仄平仄仄平平平。","平平平○仄平仄，平仄仄仄平平○。","平平仄仄○○仄，平○仄平○仄平仄平平平。"],"paragraphs":["江上愁心千叠山，浮空积翠如云烟。","山耶云耶远莫知，烟空云散山依然。","但见两崖苍苍暗绝谷，中有百道飞来泉。","萦林络石隠复见，下赴谷口为奔川。","川平山开林麓断，小桥野店依山前。","行人稍度乔木外，渔舟一叶江吞天。","使君何从得此本，点缀毫末分清妍。","不知人间何处有此境，径欲往买二顷田。","君不见武昌樊口幽绝处，东坡先生留五年。","春风摇江天漠漠，暮云卷雨山娟娟。","丹枫翻鸦伴水宿，长松落雪惊昼眠。","桃花流水在人世，武陵岂必皆神仙。","江山清空我尘土，虽有去路寻无缘。","还君此画三叹息，山中故人应有招我归来篇。"],"title":"书王定国所藏烟江叠嶂图"}
