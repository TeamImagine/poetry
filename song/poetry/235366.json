{"author":"程俱","id":235366,"strains":["平平仄平仄，仄仄○仄仄。","平平仄○○，○仄仄平仄。","平平○仄平，平仄仄平仄。","○平仄平仄，仄仄平仄仄。","○平仄仄仄，仄仄仄平仄。","平平仄平仄，仄仄仄仄仄。","仄平平仄平，仄仄平仄仄。","○平仄仄仄，平仄○仄○。","平平平仄平，○仄仄仄仄。","○平仄平平，平仄○仄仄。","平平仄○仄，仄仄仄平仄。","平平仄平仄，仄仄平仄仄。","仄仄仄平平，平平仄平仄。"],"paragraphs":["嵚崎宝山麓，乱石如鬭兽。","云根尽中空，嘘吸弄昏昼。","兹山颇似之，无乃共灵构。","如何在人境，有此泉石囿。","深岩隐荟翳，竹树两森秀。","坡陀接烟磴，足力恣所究。","恍然天地开，远目千嶂骤。","中营五亩宅，何必封石窌。","桑麻无外求，茶果供日富。","夭条列僮奴，花草更黼绣。","生生所应有，取足谢奔走。","嗟余四方志，老大无一就。","对此寸心惊，无因托圭窦。"],"title":"奉陪知府内翰至卞山有诗五首 朱氏山居"}
