{"author":"高似孙","id":83529,"strains":["平平仄平仄平平，仄仄平平仄仄平。","平仄仄平平仄仄，仄平平平仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["青天肯为蟹飞霜，蟹亦贪诗老更狂。","枫叶已随诗共冷，菊花能为酒先忙。","平生尔雅谁能熟，此去玄经孰敢荒。","剪去吴淞半江水，渔翁不敢叫沧浪。"],"title":"赵嘉父送松江蟹"}
