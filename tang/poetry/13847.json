{"author":"李贺","id":13847,"strains":["仄平平仄○○平，平平平仄平平平。","仄平仄仄平平仄，平平平平平仄仄。","平平仄平仄平仄，平平平平平平仄。","平仄平平平仄平，平平仄仄平○仄。","仄平仄仄平平仄，仄平平仄○平平。"],"paragraphs":["紫皇宫殿重重开，夫人飞入琼瑶台。","绿香绣帐何时歇，青云无光宫水咽。","翩联桂花坠秋月，孤鸾惊啼商丝发。","红壁阑珊悬珮珰，歌台小妓遥相望。","玉蟾滴水鸡人唱，露华兰叶参差光。"],"title":"李夫人歌"}
