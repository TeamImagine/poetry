{"author":"刘才邵","id":250764,"strains":["仄平平○平，平仄仄○仄。","仄平仄平仄，○仄平平仄。","仄○仄平平，平平仄平○。","仄平○平仄，○○平仄仄。","平平仄○平，平仄○平仄。","平○仄平平，平仄仄仄仄。","○平平仄仄，平仄仄仄仄。","○○平仄平，仄仄○仄仄。","仄平平仄平，平仄仄仄仄。","仄平平平仄，仄仄平仄仄。","仄仄仄○平，仄平○仄仄。","仄平平仄仄，仄仄○○仄。","平平平○平，平仄平平仄。"],"paragraphs":["使君机鉴高，圆妙等空有。","一超到真际，论古全无友。","岂更向鸿蒙，勤勤问何叟。","以兹了喧静，三三元一九。","佳哉府中园，松竹当花柳。","于中结圆庐，风月供户牖。","从来廊庙具，朝野注望久。","难从容膝安，广袤横数肘。","定烦帷幄筹，为指逐兽狗。","气吞西江水，吸尽才一口。","坐令世间人，仰之如北斗。","第功高汗马，许复更称首。","方知庵中人，元是经纶手。"],"title":"次韵刘寛夫题进此庵"}
