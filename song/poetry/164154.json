{"author":"仇远","id":164154,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["秋风袅袅雨潇潇，兀兀郊居出市遥。","未欠三杯通大道，且欣九日是明朝。","篱边旧菊犹堪摘，天末新鸿不可招。","莫恨登高无脚力，强搘湘竹造山椒。"],"title":"明朝"}
