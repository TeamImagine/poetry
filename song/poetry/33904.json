{"author":"陆游","id":33904,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["客里逢秋醉似泥，空堂独卧意凄迷。","乱号庭树西风急，斜挂城楼北斗低。","末路敢贪请鹤料，微官久厌驾鸡栖。","平生玉局经行地，拟乞冰衘隐剡溪。"],"title":"双清堂醉卧"}
