{"author":"释子淳","id":220148,"strains":["仄仄平平仄仄平，平平平仄仄平平。","仄平仄平平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["三月安居已半过，虚明心地又如何。","有求宛然成机巧，无作方能不较多。","炉里寒灰香旖旎，岩前枯木叶婆娑。","白头人在千峰上，妙唱新丰一曲歌。"],"title":"偈二十二首  其一一"}
