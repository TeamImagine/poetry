{"author":"贺铸","id":212901,"strains":["平平仄平仄仄仄，仄平平仄平平仄。","平平仄仄仄○○，平仄平平平仄仄。","平平平平仄仄仄，仄仄平仄平平○。","平平平平平仄仄，平平仄平仄平仄。","仄仄平仄平仄仄，平仄平平平仄○，仄平仄平仄平○。","○仄平仄仄平平，仄平仄平平仄平。","仄仄仄仄○仄平，平平平平仄仄平。","仄仄○○仄平仄，平仄仄平平仄仄。"],"paragraphs":["荒园老墙百堵破，北邻刘子南邻贺。","今朝两望不相过，端怯衡阳芒𪨗涴。","吾庖无鱼未必饿，晏饭糠核烦脾磨。","吾床何容凡物坐，书为睡媒即床卧。","彼子刘子何所作，方学商声哦楚些，细君戛琴与之和。","相忘之乐在江湖，最灵者人情不无。","此日可惜难再图，秋风西来莫挽吾。","后日相思几千里，书不尽言徒耗纸。"],"title":"调北邻刘生"}
