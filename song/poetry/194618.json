{"author":"苏轼","id":194618,"strains":["仄平平仄○仄平，平平仄仄○仄仄平平。","平平仄仄仄平仄，仄平平仄仄仄平平平。","仄仄平仄仄平仄，仄平平仄仄仄平平平。","仄仄仄平平仄仄，平仄平仄平平平。","仄平仄仄平仄仄，仄仄仄平平仄平。","平仄仄平仄平仄仄，仄平仄仄○平平。","仄仄仄仄平仄仄仄，平平仄仄○○平。","仄○平平仄○仄，仄仄平仄仄平平仄仄平平。"],"paragraphs":["我家铜剑如赤蛇，君家石砚苍璧椭而漥。","君持我剑向何许，大明宫里玉佩鸣冲牙。","我得君砚亦安用，雪堂窗下尔雅笺虫虾。","二物与人初不异，飘落高下随风花。","蒯缑玉具皆外物，视草草玄无等差。","君不见秦赵城易璧，指图睨柱相矜夸。","又不见二生妾换马，骄鸣啜泣思其家。","不如无情两相与，永以为好譬之桃李与琼华。"],"title":"张近几仲有龙尾子石砚以铜剑易之"}
