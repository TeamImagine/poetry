{"author":"黄公度","id":21446,"strains":["仄仄平平仄仄平，平平平仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一夜晴风吹晓霞，平明联辔踏飞花。","岚光且对圣贤酒，世事仅同蛮触蜗。","簿领迷人春易老，渔樵满地昼无哗。","登临未饱溪山兴，归路星星月照沙。"],"title":"和蔡司法南安之什"}
