{"author":"綦崇礼","id":245048,"strains":["仄○平平仄，平○仄仄平。","仄平平仄仄，仄仄仄平○。","仄仄平平仄，平平仄仄平。","平○平仄仄，仄仄仄平平。","仄仄平平仄，○平仄仄平。","平平平仄仄，仄仄仄平平。","仄仄○平仄，平平仄仄平。","平平○仄仄，平仄仄平平。"],"paragraphs":["扈从官班近，囏难报效微。","又同陪法驾，复共著征衣。","举目江山好，伤心井社非。","何当戎马定，却作故乡归。","负郭田园美，迎霜雉兔肥。","风尘嗟澒洞，梦寐怅依稀。","圣主兴皇祚，群公翊政机。","时平当自劾，还采故山薇。"],"title":"扈从书事"}
