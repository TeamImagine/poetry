{"author":"韩维","id":157890,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["雪尽尘消径露沙，公家池馆似山家。","翠痕满地初生草，红气通林未放花。","匝岸平波清照雁，压城危榭斗回鸦。","自惭白首犹圭组，此地年年赏物华。"],"title":"登湖光亭"}
