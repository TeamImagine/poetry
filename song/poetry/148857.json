{"author":"方回","id":148857,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平仄平仄，平仄平仄仄平平。"],"paragraphs":["夕阳已下月初生，小暑才交雨渐晴。","南北斗杓双向直，乾坤卦位八方明。","古人已往言犹在，末俗何为路未平。","似觉草虫亦多事，为予凄楚和吟声。"],"title":"夜望"}
