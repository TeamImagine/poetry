{"author":"刘一止","id":237600,"strains":["仄平平仄仄，平仄平仄仄。","平平仄平平，仄仄仄平仄。","○平仄○仄，仄仄仄仄仄。","平平仄平平，平仄平仄仄。","仄仄平仄平，平平平仄仄。","仄仄平平○，仄仄仄仄仄。","○平○仄平，仄仄仄平仄。","平仄仄平平，平平仄平仄。"],"paragraphs":["老人年六十，生理常刺促。","归无一棱田，此事乱心曲。","妻孥渺相望，幼稚炯在目。","师今遇龟溪，山水无尽绿。","石壁严宝坊，泉甘宜杞菊。","但恐斋厨空，眼饱不救腹。","并山行径微，草露湿人足。","师访老人家，门前有修竹。"],"title":"独居会稽官舍送僧游龟溪因记寄声弊庐"}
