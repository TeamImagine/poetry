{"author":"王炎","id":69642,"strains":["仄○仄仄平平平，平○平仄平平平。","平平仄仄平仄仄，仄平平仄○平平。","平平仄仄仄仄平，仄仄○仄仄仄平。","仄平仄仄平○平，仄仄仄○仄仄平。","○平○仄仄仄仄，仄○平仄平？？。","仄平平仄仄平仄，平平平仄平平平。","仄平仄仄仄平仄，平仄○仄平平平。","平平仄仄平仄仄，仄仄平仄平平平。","平仄仄仄平仄平，仄仄仄平平仄平。","平仄平平平仄平，仄仄平平平仄○。","○○平仄仄平仄，仄仄平平平仄○。","平平仄仄仄仄平，仄仄仄平○仄○。","平平仄仄平仄仄，仄仄仄仄○平平。","平平仄仄仄平仄，仄仄仄仄平平平。","平平仄仄仄平平，仄仄仄平○仄○。","平平平仄仄仄仄，仄仄平平平仄平。","平平仄仄平仄仄，平平仄平平○平。"],"paragraphs":["我行六六黄山峰，山中瑶草多芳丛。","浮丘笑我无此骨，倏然飞去如孤鸿。","随流逐转水上萍，失地更屈涧底松。","绝怜拄笏频看山，未免举扇一障风。","长沙三岁坐兀兀，洞庭千里来匆匆。","拥衾时作故乡梦，寒鸦无数啼丹枫。","茧丝未办竟何补，强饭空耗桃花红。","巴丘健令工制锦，况有奎壁星罗胸。","明月璀璨堆我前，老眼照开春雾蒙。","西寄华容双鲤鱼，欲挽渊明来社中。","颇闻余事戏毛颖，亦舞玄蛟蒙碧笼。","心虽入俗不受尘，出岫白云行太空。","蒹葭四泽风露冷，有此美德如芙蓉。","寻幽或访墨山寺，吊古可赋章华宫。","何时再揖两凫仙，共唤麹生行偃虹。","无边湖水似少海，一点君山疑小蓬。","城南老树无恙否，烦渠试为呼回翁。"],"title":"用元韵答邓宰兼简华容孟宰"}
