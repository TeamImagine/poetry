{"author":"韩愈","id":10081,"strains":["仄平平平仄，平仄平平仄。","仄平平？平，平仄仄仄仄。","○平仄平平，仄仄仄仄仄。","仄平平平平，仄仄仄平仄。","平平平平平，仄仄平○仄。","平仄仄仄仄，仄平仄平仄。","平平仄仄仄，仄仄平仄仄。"],"paragraphs":["寄书龙城守，君骥何时秣。","峡山逢飓风，雷电助撞捽。","乘潮簸扶胥，近岸指一发。","两岩虽云牢，水石互飞发。","屯门虽云高，亦映波浪没。","余罪不足惜，子生未宜忽。","胡为不忍别，感谢情至骨。"],"title":"赠别元十八协律六首 六"}
