{"author":"黄庭坚","id":207762,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["京尘无处可轩眉，照面淮滨喜自知。","风里麦苗连地起，雨中杨树带烟垂。","故林归计嗟迟暮，久客平生厌别离。","落日江南采蘋去，长歌柳恽洞庭诗。"],"title":"新息渡淮"}
