{"author":"范纯仁","id":184646,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["穰邓相逢已十年，想怀风格镇依然。","身同幻境融都寂，心得玄珠照自圆。","倚锡静眠松下石，煮茶闲试竹间泉。","利名识尽情犹熟，终羡吾师绝世缘。"],"title":"寄香严海仙上人"}
