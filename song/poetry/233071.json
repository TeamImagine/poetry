{"author":"范仲淹","id":233071,"strains":["仄仄平平仄，平平仄仄平。","平○平仄仄，平仄仄平平。","仄仄○平仄，平平平仄平。","平平○仄仄，平仄仄平平。","平仄平○仄，平平仄仄平。","平平平仄仄，仄仄仄平平。","仄仄○平仄，平平仄仄○。","仄平○仄仄，仄仄仄平平。","仄仄○平仄，平平平仄平。","平○○仄仄，平仄仄平平。"],"paragraphs":["蔌蔌楼台外，新辉溢四遐。","云中凋玉叶，星际落榆花。","岳色参差露，松声仿佛加。","风流裁赋苑，清苦读书家。","霜女惭轻格，蟾娥让素华。","孤鸿迷鸟道，万马忆龙沙。","浄拂王恭氅，香滋陆羽茶。","载歌劳郢谢，一奏待锺牙。","几处和梅赏，何人为鬓嗟。","含毫看不足，诗社好生涯。"],"title":"次韵和刘夔判官对雪"}
