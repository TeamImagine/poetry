{"author":"陈宓","id":97087,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["久别何人与砭肓，新诗见寄味偏长。","求仙已得丹升鼎，凿石仍成玉作堂。","暖日松筠香北牖，清风书卷散东床。","静中剩得无穷味，笑看蜂衙早晚忙。"],"title":"次方诗境韵"}
