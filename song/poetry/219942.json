{"author":"晁说之","id":219942,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄仄平。","仄平平仄平平仄，平仄平平仄仄平。"],"paragraphs":["盗贼羌胡逐队行，几家避难到荒城。","也知明日当长至，便望今年可太平。","京国笙歌无寂寞，将军旗鼓耐纵横。","钝庵居士全非钝，先我驱车百感生。"],"title":"冬至前一日至谷熟遇赵子和大夫"}
