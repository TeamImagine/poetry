{"author":"李白","id":56040,"strains":["仄○平平平，仄仄平○仄。","仄平平○仄仄平，平○仄平仄平仄。","○仄仄○○仄○，平平仄仄平平平。","仄平平仄仄仄仄，仄仄仄仄平平平。","平平仄平平仄仄，仄平仄平平仄仄。","仄平仄仄平○平，平仄平平仄○仄。","平仄仄仄仄，平仄平仄平。","平仄○平仄，仄仄○平平。","○平平仄仄平仄，仄仄平平平仄平。","仄平仄仄平，仄仄平仄仄。","仄平平仄仄平平，平仄平○仄平仄。","○仄平平平仄平，○平仄平仄平○。","仄平仄仄平平仄，平仄平平○○平。"],"paragraphs":["尔从咸阳来，问我何劳苦。","沐猴而冠不足言，身骑土牛滞东鲁。","沈弟欲行凝弟留，孤飞一雁秦云秋。","坐来黄叶落四五，北斗已挂西城楼。","丝桐感人弦亦绝，满堂送君皆惜别。","卷帘见月清兴来，疑是山阴夜中雪。","明日斗酒别，惆怅清路尘。","遥望长安日，不见长安人。","长安宫阙九天上，此地曾经为近臣。","一朝复一朝，发白心不改。","屈原憔悴滞江潭，亭伯流离放辽海。","折翮翻飞随转蓬，闻弦坠虚下霜空。","圣朝久弃青云士，他日谁怜张长公。"],"title":"单父东楼秋夜送族弟沈之秦"}
