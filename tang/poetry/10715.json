{"author":"柳宗元","id":10715,"strains":["仄仄仄平仄，仄仄平平平。","仄平仄平仄，仄仄平仄平。","仄仄仄平仄，平仄仄○平。","平平仄平仄，仄仄平○○。","仄平仄平仄，仄仄○平平。","仄仄仄仄平，仄仄仄○平。","仄平仄仄仄，仄仄○○平。","仄仄仄仄仄，仄仄平仄平。","○平仄仄仄，平仄仄仄平。"],"paragraphs":["束带值明后，顾盼流辉光。","一心在陈力，鼎列夸四方。","款款效忠信，恩义皎如霜。","生时亮同体，死没宁分张。","壮躯闭幽隧，猛志填黄肠。","殉死礼所非，况乃用其良。","霸基弊不振，晋楚更张皇。","疾病命固乱，魏氏言有章。","从邪陷厥父，吾欲讨彼狂。"],"title":"咏三良"}
