{"author":"白玉蟾","id":121089,"strains":["仄平仄仄平平平，平仄平平平仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["去年五月风飕飕，人在方瀛山上头。","见我飘然动行色，有诗因尔话离愁。","早知如许归仙速，悔不迟为几日留。","闻道先生归去日，千岩万壑正中秋。"],"title":"挽知宫王月谷三章  其二"}
