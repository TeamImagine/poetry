{"author":"卫宗武","id":133570,"strains":["平平仄仄平，平仄平平平。","仄平仄仄平，平仄仄仄○。","仄平平仄平，仄仄平仄平。","平平仄平平，仄仄平仄平。","平平平仄○，仄平平仄平。","仄平仄○平，仄仄平仄平。","仄平仄平仄，仄仄平仄平。","仄仄平平平，仄仄平仄○。","平平○仄仄，仄仄平平平。","平平仄仄仄，平仄平仄平。","平平○平平，仄仄平仄平。","仄仄仄平平，仄仄平平平。","仄平仄平仄，仄仄平平平。","仄○平○平，仄平平仄平。","仄平平平仄，仄仄平平平。","平平仄仄○，仄仄平平○。"],"paragraphs":["红云逐水流，春事随飞扬。","昔嗟节序移，今苦岁月长。","洊为萧水游，物是人则亡。","西园得逍遥，暂寄风雨床。","栾栾荆棘中，尚余頳紫妆。","晚芳衒鲜妍，婉娩春满堂。","倚栏俯澄碧，浩荡花藕塘。","寿柏虬龙姿，古桂鸿雁行。","幽禽三五弄，髣髴疑宫商。","林园岂不好，惆怅辰匪良。","辰良其何时，世运安有常。","我欲把犁锄，老此桑麻乡。","却虞远城市，物怪尤披猖。","不如依坟垆，结茅千仞冈。","寄玄而栖白，抗志于羲黄。","清泉碧嶂间，殁则于斯藏。"],"title":"寓萧塘皆春堂偶成"}
