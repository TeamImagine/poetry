{"author":"杨万里","id":50036,"strains":["仄平仄仄仄○平仄平平平，仄○平平仄平仄○平平。","平平平平仄，仄平仄仄仄平平平平仄平。","平○仄平平平，仄平平仄平平仄平。","平仄平平平仄，仄仄仄平平平。","仄平平平平平，仄仄平平仄平平。","仄平平平平，仄平平仄平。","仄仄平仄仄，仄平仄仄平平，仄平平平平平。","仄平仄平仄仄，仄平仄平仄平。","仄平平○平仄平，仄仄仄平仄平平。","平仄仄平平平，仄仄平平仄平。","平平仄仄平○平，平仄平仄仄仄平，仄仄仄平平平。","仄平仄平仄仄平，○○平仄仄。","平○仄○平仄仄平，平仄仄平○平。","仄仄仄○平，仄仄仄平平。","平○平平仄平仄，平仄仄仄平平○仄平平平平。"],"paragraphs":["玉虫晕以贯虹兮学林之颠，閴其宵兮圣贤毕参于前。","心超兮千载，忽乎纳自牖兮光寒而静娟。","吾兴视兮何祥，望舒推毂兮辚大圜。","生两仪兮虚白，饰万物兮清妍。","彼何居兮轃兹，挈一规兮破幽偏。","代天兮宣精，{扌厄}欹兮恶盈。","似道兮日损，缩于一晦弦兮，万斯年而求伸。","宅天下兮至晦，镜天下兮至明。","烛吾心中之月兮，贯地纬而洞天经。","吾奉月兮周旋，月踵吾兮后先。","夫君寄我兮三章，招月而与寓目兮，炯笔势之翩翩。","想他日之独立兮，过庭而侍侧。","谁其耳剽于玉振兮，惟此月知其然。","月不予留兮，予亦咏而归。","歌三终兮谢明月，何夕复惠然兮临我于亭乎而。"],"title":"和张钦夫望月词"}
