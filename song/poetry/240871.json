{"author":"周紫芝","id":240871,"strains":["平平仄平仄，仄仄仄仄平。","平○仄仄平，仄仄平平平。","仄仄仄仄仄，平平○仄平。","平仄仄仄平，仄仄○○平。","仄仄平平平，平平平仄平。","仄○仄仄仄，○仄平平平。"],"paragraphs":["人生有荣瘁，否极泰必来。","君看九地春，寸草无余荄。","白首始一遇，蒲轮迎老枚。","祁隐不可招，诩径行当开。","我欲寻卢敖，卢敖安在哉。","但当急洗眼，看子登云台。"],"title":"次韵道卿残腊步游林薮草木渐有生意三首  其三"}
