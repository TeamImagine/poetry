{"author":"叶茵","id":126276,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["万卷藏书抵万金，翛然轩宇绝尘侵。","顺时不作荣枯想，适意元无胜负心。","蒲石疏帘真道院，柏香浄几小丛林。","四时剩有闲风月，醒里寻题醉里吟。"],"title":"次赋顺适堂韵"}
