{"author":"王禹偁","id":177691,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["霖霪为害正忧农，昨日阴云散碧空。","泼剌退滩鱼失水，啁啾高树鸟知风。","洗开霁月婵娟色，放出秋花菡萏红。","劳寄新诗曲相贺，由来灾异系三公。"],"title":"和国子柳博士喜晴见赠"}
