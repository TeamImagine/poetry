{"author":"郑刚中","id":251967,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["望春楼上倚阑时，祗此霜天也自奇。","远水平山浑似画，新寒爱日穏催诗。","不知木叶藏村舍，忽有鸡声过短篱。","闲却主人朝省步，经年端坐看清晖。"],"title":"偶书"}
