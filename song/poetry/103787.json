{"author":"吴泳","id":103787,"strains":["平平仄平仄，仄仄平平平。","仄仄平仄仄，平仄仄平平。","仄平○平仄，平仄仄○○。","仄仄平仄仄，平平仄平平。","仄仄平平仄，○平仄平平。","仄平仄仄仄，仄仄○仄平。","仄○仄平○，仄仄仄仄○。"],"paragraphs":["玄云拖榆塞，白露涂枫林。","靡靡秋未夕，边马已南侵。","子方从军去，川陆迥且深。","虎兕嗥旷野，猩猱啸高岑。","独见金城外，迎人柳阴阴。","主人敬爱客，秉义如断金。","好将少年行，转作节妇吟。"],"title":"送长儿槃赴金陵典斛  其五"}
