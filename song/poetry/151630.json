{"author":"何梦桂","id":151630,"strains":["仄平仄平平，仄仄仄仄仄。","○仄仄仄平，平仄仄平仄。","仄平仄平○，平平仄平仄。","平平仄平平，仄平○仄仄。","平仄平平平，仄仄平仄仄。","仄仄○仄平，平平仄平仄。"],"paragraphs":["惜花急晨游，起坐旦未达。","骑马去踏花，朝雨马蹄滑。","落花委尘泥，花香在罗袜。","猗兰觅余春，牡丹迟未发。","游子何时归，使我幽愤豁。","目断回雁书，遥遥楚天阔。"],"title":"用侄炜之山行韵"}
