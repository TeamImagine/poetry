{"author":"朱熹","id":55739,"strains":["仄仄仄○仄，平平仄平平。","仄平仄平仄，仄仄平平平。","平仄仄仄○，仄仄平平平。","仄平仄平仄，平○仄○平。","○仄平仄平，平平仄平平。","平○仄平仄，仄仄平平平。","仄平仄仄平，仄平○平平。","○平平仄仄，仄仄仄平平。","平仄仄仄仄，仄平仄平平。","仄仄仄仄平，仄仄平平平。","仄平仄仄仄，仄仄○平平。"],"paragraphs":["往者仲长子，高情世无俦。","一朝谢尘躅，卜筑娱清幽。","茅屋八九间，下有良田畴。","后檐果垂实，前庭树相樛。","胜日宾友来，琴觞共舒忧。","言论核幽妙，理乱穷端由。","至今一卷书，凛然昭千秋。","沈侯经济业，夙尚本林丘。","谈笑出幻境，寤言蹑斯游。","仰睇白石岗，俯濯青瑶流。","旷然宇宙外，邈矣将焉求。"],"title":"题沈公雅卜居图"}
