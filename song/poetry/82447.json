{"author":"孙应时","id":82447,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["露门劝学首群公，石室还来复古风。","垂世文章崔蔡右，济时勋业管萧中。","持平愿取乘舟势，纳约先看补衮功。","力巩皇图知有道，先生心事与天通。"],"title":"送别袁公四诗  其二"}
