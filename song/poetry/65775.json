{"author":"陈傅良","id":65775,"strains":["平平平○平，仄仄平仄平。","仄仄平仄仄，仄仄○平平。","仄○仄平仄，平仄仄仄平。","平平仄平平，平仄仄仄○。","平仄仄仄仄，平仄仄平平。","仄仄平○平，仄仄仄仄平。"],"paragraphs":["穷怀卿相忧，老作儿女悲。","百尔皆妄想，一粲看新诗。","短长总归尽，君阅古盛衰。","煌煌五侯家，宽作数世期。","经史或不读，名字亦奚为。","茂对干三阳，静养月一规。"],"title":"和林宗简除夜韵余与宗简皆病余而除夜皆赋诗因反前意"}
