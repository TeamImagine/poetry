{"author":"戴复古","id":93367,"strains":["平平仄平平，平仄○平平。","平仄平仄仄，仄仄仄仄○。","平平仄平仄，平仄○仄平。","仄平平仄仄，仄平仄平平。","平平平仄平，平仄仄仄平。","仄平平仄仄，平仄仄仄平。"],"paragraphs":["穷人不谋欢，元夜如常时。","晴雨均寂寞，蚤与一睡期。","朱门粲灯火，歌舞临酒池。","酒阑欢不足，九街恣游嬉。","前呵惊市人，箫鼓逐后随。","片云头上黑，翻得失意归。"],"title":"元宵雨"}
