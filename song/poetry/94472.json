{"author":"度正","id":94472,"strains":["平平平平仄平平，○平仄仄平仄平仄○。","平平平仄平仄仄，仄平平仄平平平。","平平仄仄平，仄仄平仄平。","平平平仄仄平仄，仄平平仄平平平。","平仄仄，仄平平，平平仄，仄平平。","平仄仄平仄○仄，平仄平仄平平平。","平平平仄平，仄○○平平。","平仄仄仄平仄平平仄仄，○平平仄○平平。","仄仄仄○仄，仄○○仄平。","仄仄仄平平仄平仄○仄，平平仄仄平平平。","仄平平仄平，○平平○○。","平平仄○仄平仄，仄仄平仄平○平。","平仄平平○，平仄平平平。","平平仄平○，仄仄○平平。","平平仄○平，仄仄平平平。","仄平平平○，仄仄平仄○。","仄平平平平，平平仄仄平。","仄平平平○，仄平仄平平。","仄仄○仄平，仄仄○平平。","仄仄平平平，仄仄平仄平。","仄平仄仄平，仄平平平平。","平平平仄平平平，仄仄平平平平平。"],"paragraphs":["维时皇舆驻吴门，三光五岳之气元未分。","锺而为木为杞梓，结而为玉为瑶琨。","先生独得之，表里何粹温。","渊然之学妙今古，浩然之气充乾坤。","探月窟，蹑天根，朝蟠木，夕昆仑。","超轶绝尘有如此，余子瞠若谁追奔。","纷纷何所知，骇叹空云云。","君不见蔡家太师倡绍述，当时流毒并鸡豚。","鲁国抱其学，屹如中岳尊。","又不见秦家太师握和议，群邪噏噏迷天伦。","紫微于是时，横身扶正论。","天公下监世忠义，畀以斯道昌其孙。","胡不游东观，胡不游西昆。","胡为尚婆娑，万里乘朱轓。","依然不磷缁，炯炯超尘昏。","昔尧登彭叟，历佐周与殷。","后来磻溪翁，辛勤晚策勋。","况兹才之难，典刑谅谁存。","玉律回孟陬，瑞气如云屯。","请赋嵩高篇，万口同一言。","愿公上玉堂，愿公登金门。","功成名遂归乡枌，贱子年年开金樽。"],"title":"寿寺丞唐丈"}
