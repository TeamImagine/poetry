{"author":"吴泳","id":103978,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。","平仄平平平仄仄，平平平仄仄平平。"],"paragraphs":["闲居早是宾俦寡，有弟山行访鸟窠。","黄卷渐成迂叟僻，朱颜不似美人酡。","诗因怕事吟偏少，酒为看花饮辄多。","珍重山园芳茗饷，犹胜乡国赵家坡。"],"title":"谢尊固送茶"}
