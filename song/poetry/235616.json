{"author":"程俱","id":235616,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["夫君胸次有天游，笑指沧溟寄一沤。","正使叩舷歌小海，不妨安席咏洪流。","翩翩聊试千金学，刺刺应惭万里侯。","归袖飘然望华阙，独留珠玉照遐幽。"],"title":"傅国华从使辽东已事还朝拙诗送别  其一"}
