{"author":"钱起","id":4411,"strains":["平平仄仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["飞花落絮满河桥，千里伤心送客遥。","不惜芸香染黄绶，惟怜鸿羽下青霄。","云衢有志终骧首，吏道无媒且折腰。","急管繁弦催一醉，颓阳不驻引征镳。"],"title":"送孙十尉温县"}
