{"author":"孔平仲","id":203849,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["以才牵挽自由身，岁暮无家寄海滨。","扰扰满前人一把，纷纷趋事抱千钧。","风掀驼岛波声壮，云倚蓬山雪意新。","回首高城已摇落，菊花羞逼小阳春。"],"title":"寄板桥卞进之主簿"}
