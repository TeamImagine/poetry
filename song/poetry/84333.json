{"author":"赵子觉","id":84333,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["柳影槐阴绿遶村，日长细得话诗情。","迎风紫燕忽双去，隔雨黄鹂又一声。","笔墨生涯成冷淡，笋蔬盘馔易经营。","世间微利真刀蜜，有底驱驰取重轻。"],"title":"书怀"}
