{"author":"鲍溶","id":18991,"strains":["平仄平平平仄平，平平平仄仄平平。","仄平平仄平平仄，平仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["云木疏黄秋满川，茱萸风里一尊前。","几回为客逢佳节，曾见何人再少年。","霜报征衣冷针指，雁惊幽梦泪婵娟。","古来醉乐皆难得，留取穷通付上天。"],"title":"九日与友人登高"}
