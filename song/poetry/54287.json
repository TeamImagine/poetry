{"author":"项安世","id":54287,"strains":["仄平平仄仄仄平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["一杯聊解独醒哗，老眼犹明缠臂花。","煮角沈筒随地俗，赐衣题墨又天涯。","千年菖本须眉古，九蘂戎葵节纛华。","景物向人何所欠，明时不用赋怀沙。"],"title":"午日"}
