{"author":"无可","id":39902,"strains":["○平仄○平，仄仄仄平平。","仄仄仄平仄，平平仄仄平。","仄平○仄仄，仄仄仄平平。","仄仄平平○，平平仄仄平。","平平平仄仄，仄仄仄平平。","仄仄平○仄，平平仄仄平。"],"paragraphs":["将军直禁闱，绣服耀金羁。","羽卫九天静，英豪四塞知。","望云回朔雁，隔水射宫麋。","旧国无归思，秋堂梦战时。","门风荀氏敌，剑艺霍家推。","计日旌旄下，萧萧万马随。"],"title":"寄羽林卢大夫将军"}
