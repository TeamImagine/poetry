{"author":"吕陶","id":186294,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["尝闻县古槐根出，最爱官清马骨髙。","前辈有诗谈事实，今辰此景入风骚。","飞云几处笼山顶，密雨连宵发土膏。","公事稀疏吏归去，不妨欢侍对春醪。"],"title":"过金堂偶记旧诗因赠宇文县宰"}
