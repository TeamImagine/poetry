{"author":"黄庭坚","id":206258,"strains":["仄平仄仄仄，？平仄平平。","平平平平仄，仄仄○平平。","仄平○平平，仄平仄○平。","仄平○仄仄，平仄○平平。","仄平仄平仄，仄仄仄平平。","平平平平仄，平仄仄○平。","平仄平仄仄，仄平平仄平。","仄平平平仄，平平仄仄平。","仄仄平平仄，仄平仄平平。","平平平平仄，平仄仄平平。","仄平○仄仄，平仄仄平平。","平平仄平平，仄仄仄平平。","○仄平平仄，仄平○仄平。","仄平平仄仄，平仄仄平平。","仄仄平仄仄，平平仄平平。","仄仄平仄仄，仄仄仄平平。","仄平仄平仄，平仄仄仄平。","平仄仄平仄，平平仄仄平。","平仄仄仄仄，平平仄仄平。","平平平仄仄，仄仄仄平○。"],"paragraphs":["十年醉锦幄，酴醾照金沙。","敧眠春风底，不去留君家。","是时应门儿，紫兰茁其芽。","只今将弟妹，嬉戏牵羊车。","忽书满窗纸，整整复斜斜。","平生悲欢事，头绪乱如麻。","苟禄无补报，几成来食嗟。","喜君崇名节，青云似有涯。","我梦江湖去，钓船刺芦花。","江滨开园宅，畦蔗莳梨柤。","梦惊如昨日，炊玉困京华。","公来或藜羹，爱我不疵瑕。","深念烦乡里，忍穷禁贷赊。","夜谈帘幕冷，霜月动金蛇。","即是桃李月，春虫语交加。","我亦无酒饮，一室可盘蜗。","要公共文字，朱墨勘舛差。","非复少年日，声名取嫮姱。","诸阮有二妙，能诗定自嘉。","何时来煮餠，蟹眼试官茶。"],"title":"次韵张仲谋过酺池寺斋"}
