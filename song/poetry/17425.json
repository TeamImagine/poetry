{"author":"谢伋","id":17425,"strains":["仄平仄○仄平仄，○○平平仄仄平。","仄仄平平平仄仄，平平○仄仄平平。","仄平仄仄平平仄，仄仄仄仄平平平。","平平○仄仄○仄，平平平仄平平平。","仄平平仄仄仄仄，平平仄○平仄平。","平平平仄仄仄仄，仄平仄仄○平平。","○平平仄仄仄仄，平仄仄仄平平平。","平平平平仄平仄，仄仄仄仄平平平。","仄平平仄平平仄，仄仄平仄平平○。","仄仄仄仄仄平仄，平仄仄仄平平平。","○平平平仄平仄，仄仄仄○平仄平。","仄平仄仄仄平仄，仄仄平仄仄○平。","仄平仄平仄平仄，仄仄仄仄○平平。","平○平平仄仄仄，仄仄仄仄○平平。","平平仄仄○仄仄，仄仄仄仄平平平。","平○仄○平平○，仄平平○平仄平。","平○仄仄仄仄仄，○平仄仄○平平。"],"paragraphs":["拜恩散号在兹地，乘兴真游驾小车。","拥笏朝真香火罢，虚明庭院静无哗。","按图默记金声赋，意气直欲登仙槎。","龙渊三井液膏乳，琼台双阙飞云霞。","玉堂珠阁不可到，山灵勒回因念差。","金壶龙检世已远，五千漆字犹堪夸。","如今丹笔已漫漶，风日暴炙元无遮。","元公丰碑压千柱，择木小隶湮尘沙。","丈人巾屦青松下，道士瓯蚁随倾茶。","谓予读敕见陈请，州帖次第来幽遐。","了知君心弃符竹，不敢复献旌节花。","我今便欲老岩谷，亦不求枣大如瓜。","洗心脱然去尘累，不慕盛丽并纷华。","黄衣青藜或可遇，愿授竹简观聱牙。","人生信是行乐耳，岂复自慁同池蛙。","兹行已占平生胜，后来游观宁复加。","清兴不极尚忘返，长天日暮空咨嗟。"],"title":"恭谒台岳桐柏观纪事"}
