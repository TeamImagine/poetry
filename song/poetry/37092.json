{"author":"陆游","id":37092,"strains":["○仄仄仄平，仄平仄仄○。","仄平仄平仄，仄平仄平平。","平仄仄平仄，平仄仄仄平。","○平○仄仄，仄仄平平平。","仄仄平仄平，仄仄仄平平。","仄平仄平仄，平仄○平平。","平平仄仄平，平仄仄○平。","仄仄仄平平，仄仄平平平。"],"paragraphs":["浸种二月初，插秧四月中。","小舟载秧把，往来疾于鸿。","吴盐雪花白，村酒粥面浓。","长歌相赠答，宛转含豳风。","日暮飞桨归，小市鼓冬冬。","起居问尊老，勤俭教儿童。","何人采此谣，为我告相公。","不必赐民租，但愿常年丰。"],"title":"夏四月渴雨恐害布种代乡邻作插秧歌"}
