{"author":"苏轼","id":194304,"strains":["平平○平平，仄仄平仄平。","平平仄仄○，仄仄平仄○。","平平仄仄平，仄平仄仄平。","仄平仄仄平，仄仄平仄平。","仄平仄仄仄，平仄仄平○。","仄平仄平仄，仄仄平平平。","仄仄平仄平，平平平平平。","仄平仄○仄，平平仄平平。","平平仄仄仄，平仄仄仄○。","平平仄平仄，仄仄○平平。","仄仄仄平平，平平仄平平。","平平仄平仄，仄仄平平平。","仄平仄仄仄，仄仄平仄平。","仄平平平仄，平仄仄仄平。","仄平仄仄仄，仄平仄平平。"],"paragraphs":["春风吹榆林，乱荚飞作堆。","荒园一雨过，戢戢千万栽。","青松种不生，百株望一枚。","一枚已有余，气压千亩槐。","野人易斗粟，云自鲁徂徕。","鲁人不知贵，万灶飞青煤。","束缚同一车，胡为乎来哉。","泫然解其缚，清泉洗浮埃。","枝伤叶尚困，生意未肯回。","山僧老无子，养护如婴孩。","坐待走龙蛇，清阴满南台。","孤根裂山石，直干排风雷。","我今百日客，养此千岁材。","茯苓无消息，双鬓日夜摧。","古今一俯仰，作诗寄余哀。"],"title":"种松得徕字"}
