{"author":"徐珩","id":25701,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["清跸声中玉笋班，五云光里侍天颜。","至尊端拱通明殿，上合来从饭颗山。","旄节行将千骑去，鬓须全未一根斑。","朝回两袖香烟满，应有诗留雉扇间。"],"title":"赠合门潘舍人"}
