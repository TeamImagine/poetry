{"author":"杜甫","id":3280,"strains":["仄仄平平仄，平○仄○平。","仄平平仄仄，平仄仄○平。","仄仄平平仄，平平仄仄平。","平平○仄仄，仄仄仄平平。","平仄平平仄，平平○仄平。","仄平平仄仄，平仄仄平平。","仄仄○○仄，平平仄仄平。","平平○仄仄，仄仄仄平平。","平仄○平仄，○平仄仄平。","平平平○仄，仄仄○○○。"],"paragraphs":["汲黯匡君切，廉颇出将频。","直词才不世，雄略动如神。","政简移风速，诗清立意新。","层城临暇景，绝域望余春。","旗尾蛟龙会，楼头燕雀驯。","地平江动蜀，天阔树浮秦。","帝念深分阃，军须远算缗。","花罗封蛱蝶，瑞锦送麒麟。","辞第输高义，观图忆古人。","征南多兴绪，事业暗相亲。"],"title":"奉和严中丞西城晚眺十韵"}
