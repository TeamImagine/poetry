{"author":"范祖禹","id":200794,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["昔年曾上阁边行，步步凌霞出太清。","鹤驾不归云缥缈，凤箫空断目分明。","秦川错绣孤烟媚，渭水浮银落日横。","惆怅重游今未遂，参差天半望飞甍。"],"title":"望朝元阁"}
