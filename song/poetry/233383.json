{"author":"李彭","id":233383,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["楚波不动晚山青，顾兔西来照我行。","野鸟钩辀如有意，渔歌欸乃亦多情。","湖边倒载思山简，机上回纹念始平。","欲觅澄江如练句，乞灵须向谢宣城。"],"title":"度章水道中戏用城字韵呈驹甫师川"}
