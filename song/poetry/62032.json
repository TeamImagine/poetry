{"author":"虞俦","id":62032,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄仄平仄仄平。","平仄平平平仄仄，仄平平仄仄平平。"],"paragraphs":["金门误喜缀朝班，犹自尘劳债未还。","晓漏惊催门外鹄，春蚕空想管中斑。","群公神遇无全目，老我旁观只汗颜。","安得仙人修月斧，与君携手到中间。"],"title":"丁未礼部贡院监门次张伯子判院韵兼简正甫判院三诗  其一"}
