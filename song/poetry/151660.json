{"author":"何梦桂","id":151660,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["三百余年卧甲兵，天低雨露此生成。","万家都会楼台矗，千顷平湖舸舰轻。","环珮玉堂人楚楚，靓妆珠箔女盈盈。","回头万事俱尘土，惟有湖痕岁岁平。"],"title":"和张按察秋山二首 赋杭州"}
