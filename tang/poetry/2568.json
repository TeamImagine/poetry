{"author":"杜甫","id":2568,"strains":["平仄仄仄仄，平○平仄平。","仄平仄仄○，仄仄仄仄平。","仄仄仄平仄，仄平○仄平。","仄平仄仄仄，仄仄○仄平。","仄仄平平仄，平○仄仄○。","仄平平仄仄，○仄仄仄平。","仄仄○仄仄，仄平仄仄平。","仄平平仄仄，仄仄平仄平。","仄仄仄平平，○平平仄平。","○平○仄仄，仄仄平平平。","平仄仄平平，仄平平仄平。","平平仄仄仄，仄仄仄平平。","仄仄○仄平，仄平仄平平。","平平仄平仄，？仄平仄平。","仄仄仄平仄，仄平仄平平。","仄平仄○仄，仄仄平仄平。","仄仄仄平仄，○平平仄平。","平平平仄仄，？仄仄平平。","平仄平仄仄，仄○平仄平。","仄平平平平，○仄平仄平。","平仄仄仄仄，仄平平仄平。","仄平仄仄仄，仄仄平平平。"],"paragraphs":["纨袴不饿死，儒冠多误身。","丈人试静听，贱子请具陈。","甫昔少年日，早充观国宾。","读书破万卷，下笔如有神。","赋料扬雄敌，诗看子建亲。","李邕求识面，王翰愿卜邻。","自谓颇挺出，立登要路津。","致君尧舜上，再使风俗淳。","此意竟萧条，行歌非隐沦。","骑驴三十载，旅食京华春。","朝扣富儿门，暮随肥马尘。","残杯与冷炙，到处潜悲辛。","主上顷见征，歘然欲求伸。","青冥却垂翅，蹭蹬无纵鳞。","甚愧丈人厚，甚知丈人真。","每于百僚上，猥诵佳句新。","窃效贡公喜，难甘原宪贫。","焉能心怏怏，秪是走踆踆。","今欲东入海，即将西去秦。","尚怜终南山，回首清渭滨。","常拟报一饭，况怀辞大臣。","白鸥没浩荡，万里谁能驯。"],"title":"奉赠韦左丞二十二韵"}
