{"author":"胡仲弓","id":136196,"strains":["仄平仄平平，仄平仄平仄。","平仄○仄仄，仄仄平仄仄。","仄仄仄平平，仄仄仄仄仄。","仄仄仄仄平，仄平仄仄仄。","平平平仄仄，○平仄平仄。","仄平仄仄平，平仄平平仄。","仄平仄仄平，平平仄○仄。","仄平仄○仄，平平仄仄仄。","仄仄平仄平，平仄平○仄。"],"paragraphs":["昔游虎邱山，满天饱风雪。","毡帽骑款段，瘦岭衰草歇。","下马独支筇，十步八九蹶。","石路古木僵，铁花露土骨。","生公何在许，空堂挂明月。","衲僧九十余，持戒常精洁。","讲经石点头，奇哉广长舌。","我来欲参请，云无法可说。","有井无辘轳，归去心如渴。"],"title":"念昔游四首  其三"}
