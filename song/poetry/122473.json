{"author":"周弼","id":122473,"strains":["仄仄○仄○平○，平平仄仄仄仄平。","仄？仄仄仄仄○，仄仄仄平○仄○。","仄平平仄○平仄，仄平仄仄○○仄。","仄○仄仄仄平平，仄仄仄平平仄仄。","仄仄○平仄仄平，仄○平○仄平平。","平平仄仄仄平仄，仄仄平平仄仄平。"],"paragraphs":["若有藏瘗空山中，谁人反闭玉笥峰。","虎潈不得不启封，立石缭之应万重。","不知灵变从何发，爆然夜半横分裂。","但留一线与人窥，未放白云全漏泄。","古木苍藤闭莫开，穴中惟听走风雷。","神仙必有便门出，得见飚轮自往来。"],"title":"禹穴"}
