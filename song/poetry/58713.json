{"author":"陈造","id":58713,"strains":["仄仄平平仄，平平仄平仄。","平平仄平仄，仄平仄平仄。","仄仄○平仄，仄仄仄仄仄。","仄平仄平平，仄仄仄仄仄。","仄平平平仄，○仄平平仄。","仄○平平○，仄仄仄平仄。","仄平仄仄仄，平仄仄仄仄。","仄平平平○，平仄仄仄仄。","平平○仄仄，仄仄仄仄仄。","○仄仄仄平，仄仄仄仄仄。","平仄平仄仄，仄仄仄平仄。","仄○平仄仄，仄仄仄仄仄。"],"paragraphs":["我本扶犂手，为儒父兄意。","全家饱官廪，发肤尽君赐。","一念三稽首，报答迄未议。","向来挹前修，谓可跬步至。","即今频频食，空负堂堂志。","尚当桑榆收，未可弁髦弃。","柰何不自爱，生理冒所忌。","致君荣吾亲，环省已不冀。","余年犹视息，旧学有造诣。","其次在立言，揆予敢辟是。","于世粗有益，就死可无愧。","噬将金玉女，凛凛戒失坠。"],"title":"病起四诗 四论报"}
