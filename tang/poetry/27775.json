{"author":"皮日休","id":27775,"strains":["平平仄仄仄，仄仄平仄仄。","平平仄平平，○仄○平仄。","仄仄平仄仄，仄仄平○仄。","仄仄○仄平，○仄平平仄。","仄仄平平仄，○○仄平仄。","仄仄仄平仄，仄○仄平仄。","仄平○仄平，仄仄仄仄仄。","仄平平仄仄，仄仄仄平仄。","仄仄仄平平，平平仄平仄。","仄仄仄仄仄，平平仄平仄。","仄仄平仄仄，平平仄○仄。","仄平平仄仄，平平仄○○。","仄仄仄仄仄，仄平○仄仄。","仄平仄平仄，平仄仄仄仄。","仄○仄平平，平仄平平仄。","○平仄平仄，平平仄平○。","仄○平仄○，仄平仄平仄。"],"paragraphs":["松门亘五里，彩碧高下绚。","幽人共跻攀，胜事颇清便。","翣翣林上雨，隐隐湖中电。","薜带轻束腰，荷笠低遮面。","湿屦黏烟雾，穿衣落霜霰。","笑次度岩壑，困中遇台殿。","老僧三四人，梵字十数卷。","施稀无夏屋，境僻乏朝膳。","散髪抵泉流，支颐数云片。","坐石忽忘起，扪萝不知倦。","异蝶时似锦，幽禽或如钿。","篥簩还戛刃，栟榈自摇扇。","俗态既斗薮，野情空眷恋。","道人摘芝菌，为予备午馔。","渴兴石榴羹，饥惬胡麻饭。","如何事于役，兹游急于传。","却将尘土衣，一任瀑丝溅。"],"title":"太湖诗 雨中游包山精舍"}
