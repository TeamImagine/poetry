{"author":"孔武仲","id":200516,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻道重湖路未通，悠然身在碧湘中。","﨑岖水国犹千里，牢落春花已半空。","江浪溅寒侵小睡，岳云筛雨响疏篷。","君诗亦说清幽趣，便觉年来气味同。"],"title":"和李时发春日见寄"}
