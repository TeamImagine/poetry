{"author":"贺铸","id":213133,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。"],"paragraphs":["十旬病免谢鸡群，收得闲身付白云。","南浦少留离别赋，北山相待敢移文。","松舟桂楫晓将发，菰叶鲈鱼秋未分。","异日有怀长笑客，西飞燕子一相闻。"],"title":"送李宗古录事谢病南归"}
