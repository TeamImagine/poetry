{"author":"韩维","id":157546,"strains":["平平仄平仄，仄仄仄仄平。","平平仄仄仄，仄仄仄仄平。","仄平仄仄仄，仄平仄仄平。","平平仄平仄，仄仄平○○。","仄平仄平仄，平○平○平。","仄○仄仄仄，平仄平平平。"],"paragraphs":["江湖岂非壮，浩荡不可寻。","安知一斛水，坐得万里心。","植蒲翠节耸，种莲紫实沉。","群鱼不盈寸，泳浅安其深。","主人乐幽事，清兴生中林。","独观物性得，鹏海均牛涔。"],"title":"和原甫盆池种蒲莲畜小鱼"}
