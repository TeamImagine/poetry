{"author":"周紫芝","id":241043,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["道人不爱葛藤禅，参得维摩妙法门。","颇怪后三犹有说，要从全一便归根。","昭文琴在何须鼓，惠子书多亦费言。","闻道山中少来客，炉香清坐与谁论。"],"title":"西谿道人全一堂"}
