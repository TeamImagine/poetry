{"author":"方岳","id":127269,"strains":["平平平仄仄平平，仄平平平仄仄平。","平仄仄平平仄仄，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["春风多可几曾闲，又为平山入醉颜。","流恨不穷江万里，与翁长在月三间。","半清半浊圣贤酒，似有似无烟雨山。","试问黄鹂相识否，绿阴深树自绵蛮。"],"title":"次韵行甫小集平山  其二"}
