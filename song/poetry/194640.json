{"author":"苏轼","id":194640,"strains":["仄平○平○，仄仄平仄平。","平平平○仄，仄平仄平平。","仄仄平平仄，平仄仄平平。","平平平平仄，仄仄仄仄平。","平平平仄平，仄仄平仄平。","平仄○仄平，仄平仄平平。","平平仄平仄，平仄仄平平。","○○仄平仄，仄仄仄平平。"],"paragraphs":["是身如虚空，万物皆我储。","胡为强分别，百金买田庐。","不见袁夫子，神马载尻舆。","游乎无何有，一饭不愿余。","官湖为我池，学舍为我居。","何以遗子孙，此身自籧篨。","薰风暗杨柳，秋水静芙蕖。","应观我知子，不怪子知鱼。"],"title":"赠袁陟"}
