{"author":"方回","id":148064,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平仄平仄，仄平平仄仄平平。"],"paragraphs":["衲朝袷暮午衫单，始觉春归不再寒。","些子幽花三两亩，霎时啼鸟百千般。","世情落落全相背，诗律平平略放宽。","连日饮徒偶焉往，自炊香薤五盘餐。"],"title":"立夏明日行园无客五首  其一"}
