{"author":"李龏","id":120279,"strains":["平平仄仄仄仄平，平仄○○○平平。","平平仄平仄仄平，平平仄平平仄平。","平平仄平○平平，○平仄平仄仄平。","仄仄仄仄平平平，仄平平仄仄平平。","仄平仄平仄平平，仄平平仄○平平。","仄平仄仄平平平，仄平仄仄平平平。"],"paragraphs":["金流石烁草欲枯，炎气熇熇嘘洪𬬻。","兰台兔园避处无，高堂贮冰排玉壶。","珊瑚水晶间犀株，扇车作风转辘轳。","水戏蜡刻鸿鸥凫，大瓜浮绿李沉朱。","碧筒卷香{奭斗}云腴，脍盘堆雪封秋鲈。","美人笑指袁安图，汗珠滴出红罗襦。"],"title":"冰壶饮歌"}
