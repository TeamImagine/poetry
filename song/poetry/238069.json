{"author":"王庭珪","id":238069,"strains":["平平平仄仄平平，平仄平平平仄平。","仄仄平平仄平仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["长江归去又骑驴，依旧青山霜叶枯。","入眼云山有佳句，脱身捶楚亦良图。","轻装但载书千卷，后夜相思天一隅。","乍喜飞鸾离枳棘，莫贪为县落双凫。"],"title":"送裴主簿"}
