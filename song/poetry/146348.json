{"author":"徐仲谋","id":146348,"strains":["平○仄仄平，平仄平平平。","仄仄○仄平，仄仄平平平。","○○平○仄，仄○仄仄平。","平仄仄仄平，○仄仄○平。","仄○仄平平，仄仄平平平。","仄平仄○仄，○平○仄○。","平平平仄仄，仄仄平仄平。","仄仄平仄仄，平仄○仄平。","○平仄仄○，平仄仄平平。","仄平仄仄平，仄平仄平平。","平仄平平仄，仄仄○平平。","平平仄平仄，平仄平平平。","仄仄仄仄仄，仄仄仄○平。","仄平平仄○，平平○仄平。","仄仄平仄仄，平仄平平平。","○仄仄仄仄，○仄平仄仄。","仄仄仄平仄，○仄平平○。","平平仄平仄，平平平仄平。","仄仄仄仄仄，平仄平平平。","平○仄仄平，○仄平平○。"],"paragraphs":["郫县七十年，碁布于郊坰。","景德当道衢，宝塔腾青冥。","其间西禅院，地胜景物灵。","何以使索然，中有大藏经。","自从没官来，卷帙何零丁。","府民纳其直，将迁离梵庭。","奇哉陈氏子，睹此而涕零。","谓寺无九部，何以重佛僧。","如人去五脏，何以主神形。","舍财百万余，赎之俾安宁。","兰若皆修饰，具叶重芬馨。","签函列金玉，堂殿挥丹青。","永以镇福地，实可壮禅扃。","命僧开宝藏，煌煌如日星。","读诵香院里，音响何泠泠。","闻者与见者，如醉而得醒。","岂不获洪福，深远于沧溟。","凡人富金帛，安能延百龄。","唯有好善道，声誉喧雷霆。","高吟二百言，长使郫民听。"],"title":"留题郫县西禅院古调诗"}
