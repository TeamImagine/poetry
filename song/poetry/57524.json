{"author":"梅尧臣","id":57524,"strains":["平仄平平仄，仄仄仄仄平。","平平仄平平，仄平平平平。","仄仄仄仄仄，○平仄平平。","○仄仄仄仄，仄仄○平平。","仄平仄仄仄，仄平仄平平。","○平仄平仄，○仄仄仄平。"],"paragraphs":["秦爱商于地，信美洛水南。","银铅与丹砂，凿山民争贪。","蜀客善制锦，当先务桑蚕。","衣老以及少，使煦如春酣。","摘蔬有笋蕨，钓庖有岩潭。","颇同故乡味，将喜获所谙。"],"title":"送家静寺丞知洛南"}
