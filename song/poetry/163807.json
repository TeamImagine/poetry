{"author":"于石","id":163807,"strains":["平平平仄仄平平，平仄仄平平仄平。","仄仄仄仄平仄仄，平平平仄仄平平。","平平仄仄平平仄，仄仄仄平仄仄平。","仄仄仄仄平仄仄，仄平仄仄仄平平。"],"paragraphs":["松间花外有虚亭，花自向阳松自阴。","水浊不污明月色，人闲方见白云心。","棋边冷眼安危著，笔底放怀长短吟。","世忌独醒还恶醉，浅斟莫使酒杯深。"],"title":"次韵徐则正山居"}
