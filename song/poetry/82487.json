{"author":"孙应时","id":82487,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["寿母重孙始见渠，天教四世保同居。","精神已是千金子，事业应须万卷书。","亲戚满前非落寞，杯盘随分不萧疏。","晬盘先揽文房宝，他日无忧入异闾。"],"title":"侄孙诗"}
