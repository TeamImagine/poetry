{"author":"刘挚","id":187144,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平仄平仄平平仄，仄仄平平仄仄平。"],"paragraphs":["曾伴篮舆入翠微，杪斋终日醉春晖。","亲烹林笋班犀大，旋脍溪鲂白玉肥。","歳月几经鸿北去，风云应有梦南归。","犹令猿鹤无惊怨，闻说频年见锦衣。"],"title":"寄湖北运使孙景修朝议"}
