{"author":"赵蕃","id":76724,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["汉竹初来号令班，不知疆域远长安。","阳升顿使群阴伏，旱极真成上瑞看。","比拟敢言风絮乱，丰登预想麦秋寒。","冰清玉润登临处，不用赋诗名喜欢。"],"title":"贺魏使君雪用何叔信韵"}
