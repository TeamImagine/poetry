{"author":"储光羲","id":54152,"strains":["平平平仄平，平仄平平平。","○仄仄○仄，平平○仄平。","仄仄○平平，○平仄平平。","平○平平仄，仄仄平平○。","仄平仄平平，仄仄仄平平。","平平仄平仄，仄仄仄平○。","仄仄仄平○，平平平仄○。","平平平仄仄，○仄仄平平。","仄仄仄仄平，平平平平平。","平平仄平仄，仄仄平○平。"],"paragraphs":["真人居阆风，时奏清商音。","听者即王母，泠泠和瑟琴。","坐对三花枝，行随五云阴。","天长昆仑小，日久蓬莱深。","上由玉华宫，下视首阳岑。","神州亦清净，要自有浮沈。","恻恻苦哉行，呱呱游子吟。","庐山逢若士，思欲化黄金。","雨雪没太山，谁能无归心。","逍遥在云汉，可以来相寻。"],"title":"升天行贻卢六健"}
