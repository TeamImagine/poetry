{"author":"刘长卿","id":55100,"strains":["平仄仄平仄，仄平○仄平。","○平仄仄仄，平仄平平平。","仄平平仄平平仄，仄仄平平平仄仄。","平仄平平仄仄平，仄○平仄平平仄。","仄仄○○仄仄平，仄平平仄仄平平。","平平仄仄平平仄，平仄平平平仄平。","仄平仄○仄○平，平仄平○○○平。","仄仄平平○仄仄，平平平○仄平平。"],"paragraphs":["常爱武陵郡，羡君将远寻。","空怜世界迫，孤负桃源心。","洛阳遥想桃源隔，野水闲流春自碧。","花下常迷楚客船，洞中时见秦人宅。","落日相看斗酒前，送君南望但依然。","河梁马首随春草，江路猿声愁暮天。","丈人别乘佐分忧，才子趋庭兼胜游。","澧浦荆门行可见，知君诗兴满沧洲。"],"title":"送郭六侍从之武陵郡"}
