{"author":"范成大","id":43178,"strains":["平平平平平仄仄，平仄○平○仄仄。","平平仄仄仄仄仄，仄仄平平仄平仄。","平平平仄仄平平，平平仄○○仄平。","仄○平仄仄平仄，仄仄○仄平平平。","仄仄仄平平仄仄，仄平仄仄平平仄。","仄○仄仄仄平平，仄○平仄○平仄。","平平仄仄仄平平，仄仄平平平○平。","仄平仄仄平○仄，仄平平仄仄○平。","平平仄仄平平仄，仄仄○○仄平仄。","仄平平仄仄平平，仄仄仄平平仄仄。"],"paragraphs":["城头千峰青绕屋，城下滩流三百曲。","谁云偪仄复偪仄，尚有高轩肯来辱。","红梅花下两芳春，春风惠和如主人。","抢攘尘土簿书里，见此缫籍天球温。","厚禄故人车结辙，掉头独泛清溪月。","不从世外得超然，世间谁肯如公决。","生平我亦一沙鸥，苇白芦黄今正秋。","送公使我归思动，破烟冲雨忆扁舟。","明年想见东山起，我亦煎茶石桥水。","道逢蓑笠把渔竿，即是马曹狂掾史。"],"title":"送通守赵积中朝议请祠归天台"}
