{"author":"魏了翁","id":103250,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["人生偶被浮名误，往往贪程不识家。","醉眼乱穿青草屐，狂心长恋碧桃花。","举头大道平如掌，入鬓韶光转似车。","是乃吾忧今赠子，情亲语直字欺斜。"],"title":"余既赋诗坐客请以唐人家花车斜韵同赋醉中作五十六言"}
