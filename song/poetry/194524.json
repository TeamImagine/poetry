{"author":"苏轼","id":194524,"strains":["仄平平平仄仄仄，仄仄平平○仄仄。","平平仄仄仄仄平，仄仄平○仄○仄。","平平仄仄平仄仄，仄仄仄平平仄仄。","仄平仄仄○仄仄，仄仄平平仄○仄。","仄平仄仄平仄平，平仄仄平平仄仄。","平平仄仄○仄仄，平仄平平平仄仄。","仄平仄仄仄平仄，仄○平平平仄仄。","平平仄仄平仄平，○仄平○仄○仄。","仄平平仄平仄平，仄平仄仄仄仄平。","仄○仄仄仄仄仄，平仄仄仄平平平。","仄○仄平仄平仄，○仄平仄平平平。","仄平○仄仄仄仄，平平平仄平平○。","平平仄○仄平仄，平仄仄仄平平平。","平平仄仄平○仄，仄仄平仄平平平。"],"paragraphs":["去年东坡拾瓦砾，自种黄桑三百尺。","今年刈草盖雪堂，日炙风吹面如墨。","平生懒惰今始悔，老大劝农天所直。","沛然例赐三尺雨，造物无心恍难测。","四方上下同一云，甘霔不为龙所隔。","蓬蒿下湿迎晓耒，灯火新凉催夜织。","老夫作罢得甘寝，卧听墙东人响屐。","奔流未已坑谷平，折苇枯荷恣漂溺。","腐儒粗粝支百年，力耕不受众目怜。","破陂漏水不耐旱，人力未至求天全。","会当作塘径千步，横断西北遮山泉。","四邻相率助举杵，人人知我囊无钱。","明年共看决渠雨，饥饱在我宁关天。","谁能伴我田间饮，醉倒惟有支头砖。"],"title":"次韵孔毅父久旱已而甚雨三首  其二"}
