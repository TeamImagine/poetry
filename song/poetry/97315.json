{"author":"陈宓","id":97315,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["笄年逾十便孀居，苦教孤儿共瘁劬。","咸叹邹公如令子，不知冀缺是贤夫。","贫能守志人难及，养不酬心世所吁。","我咏国风长大息，共姜谁谓在今无。"],"title":"挽杨夫人"}
