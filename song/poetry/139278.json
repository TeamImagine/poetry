{"author":"陈著","id":139278,"strains":["平仄平平仄仄平，仄平平仄仄平平。","平平平仄仄平仄，平仄仄平平仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["云旆吹晴踏翠巅，写成诗卷思翻然。","谁知同赋有齐己，人指醉吟为乐天。","意自源头水中涌，语如山色雨余鲜。","尾貂分付归鸿去，欲便寻盟未有缘。"],"title":"次韵前人取别二首  其二"}
