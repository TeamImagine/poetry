{"author":"华镇","id":212099,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["节遇中秋挟日余，哲人来契梦熊时。","神澄晓露珠凝彩，气爽秋风桂有枝。","歌袴始喧清赣曲，使星还照碧湘西。","太平天子方求旧，但指松椿祝寿祺。"],"title":"送湖南提刑安学士  其二"}
