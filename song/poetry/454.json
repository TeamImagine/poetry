{"author":"徐铉","id":454,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["惊蓬偶驻知多幸，断雁重联惬素期。","当户小山如旧识，上墙幽藓最相宜。","清风不去因栽竹，隙地无多也凿池。","更喜良邻有嘉树，绿阴分得近南枝。"],"title":"和萧少卿见庆新居  其二"}
