{"author":"释行海","id":145886,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["茫茫野水接秋天，载去蘋花月一船。","世上岂无闲宇宙，吴中别有好林泉。","田丰绿荠桃晨雨，爨老红萝闭夕烟。","早晚亦归王戴邑，谿房相对鹭鸶眠。"],"title":"送以道上人住常州王潜泉别业"}
