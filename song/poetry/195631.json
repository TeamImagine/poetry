{"author":"苏轼","id":195631,"strains":["仄平仄○平，仄仄仄仄仄。","平○仄仄○，平仄仄平仄。","仄仄仄○仄，仄○平仄仄。","仄仄平平平，○○仄○仄。","平○仄仄仄，平仄仄○仄。","平仄平平仄，仄仄仄仄仄。","平平仄平仄，仄仄平平仄。","平平仄平平，仄仄平仄仄。","○○仄平仄，平仄仄○仄。","仄仄仄仄平，平平仄平仄。"],"paragraphs":["上天不难知，好恶与我一。","方其未定间，人力破阴骘。","小忍待其定，报应真可必。","季氏生而仁，观过见其实。","端如柳下惠，焉往不三黜。","天有时而定，寿考未易毕。","儿孙七男子，次第皆逢吉。","遥知设罗门，独掩悬罄室。","回思十年事，无愧箧中笔。","但愿白发兄，年年作生日。"],"title":"子由生日"}
