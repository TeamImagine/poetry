{"author":"苏轼","id":194243,"strains":["仄仄平平平，平平仄平仄。","平○仄平仄，平仄平仄仄。","平平○平仄，平仄仄平仄。","平平平平仄，平仄仄○仄。","仄仄仄仄○，仄仄平仄仄。","平平平仄仄，仄仄仄平仄。","平仄○平仄，平平仄平仄。","○平平仄平，仄仄仄平仄。"],"paragraphs":["去岁游新堂，春风雪消后。","池中半篙水，池上千尺柳。","佳人如桃李，胡蝶入衫袖。","山川今何许，疆野已分宿。","岁月不可思，驶若船放溜。","繁华真一梦，寂寞两荣朽。","惟有当时月，依然照杯酒。","应怜船上人，坐稳不知漏。"],"title":"和鲜于子骏郓州新堂月夜二首  其一"}
