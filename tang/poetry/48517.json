{"author":"陈元光","id":48517,"strains":["平平○仄仄，平仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，○平仄仄平。","平平平仄仄，仄○仄平平。","仄仄平平仄，平平平仄平。","○平平仄仄，仄仄仄平平。","平仄平平仄，平平仄仄平。"],"paragraphs":["寒猿号岭表，添我哭声哀。","万浦驱潮至，愁连拨不开。","二州诸父老，百里载牲来。","窍竁成堆玉，坊戎未砌阶。","菜芜间半径，金石耀双台。","感怆千秋恨，期消四境埃。","阴扶祈大母，显相赖殊才。","兽舞梁山下，龙眠潮海涯。","三杯酬地杰，一杖陟山回。","环拜诸公罢，拈香奠晚罍。"],"title":"半径庐居语父老"}
