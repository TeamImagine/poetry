{"author":"柴随亨","id":144384,"strains":["平平仄平平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["西风独凭阑干处，可是愁人鬓易华。","老木不生秋后叶，孤灯空结夜来花。","中原落日无归雁，故国青山有去鸦。","欲向清尊消旧恨，路迷行客正思家。"],"title":"偶倚"}
