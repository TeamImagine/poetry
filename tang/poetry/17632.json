{"author":"白居易","id":17632,"strains":["平仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["何处披襟风快哉，一亭临涧四门开。","金章紫绶辞腰去，白石清泉就眼来。","自得所宜还独乐，各行其志莫相咍。","禽鱼出得池笼后，纵有人呼可更回。"],"title":"题新涧亭兼酬寄朝中亲故见赠"}
