{"author":"邹浩","id":220686,"strains":["平平仄仄平平仄，仄仄平平仄平仄。","平平仄仄仄○平，仄仄平平仄平○。","仄平仄仄平平平，仄仄平平平仄平。","平平平仄仄○仄，仄仄平平平仄○。","○平仄平平仄平，仄平○仄仄○平。","○平平仄仄○仄，仄仄平○平仄平。","仄平仄仄仄仄仄，平平仄仄平仄平。","平平平仄仄平仄，仄仄平平平仄平。","平平？仄仄平仄，仄○平仄平○平。","仄○平仄平○平，○○仄平仄平平。"],"paragraphs":["佳人宰木悬秋月，穉子霏霏洒清血。","枯风冷雨暗长天，借使端居亦心折。","问君夙驾今何之，万里关河西复西。","西州平昔但闻语，不意黄尘随绿衣。","将军雅歌飞玉觞，健儿如鼠马如羊。","桁杨生耳卧庭庑，日冀宾僚来畯良。","雪霜肃杀百草死，孤峰袅袅砂碛光。","城头笳鼓咽初晓，梦破衾禂皆异乡。","情钟矧复是君辈，只应矛矟攅中肠。","只应矛矟攅中肠，当思大人在高堂。"],"title":"送陈志仁赴河州司理"}
