{"author":"刘应凤","id":162530,"strains":["平仄平平仄仄平，平平仄仄仄平平。","平仄平仄平仄仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["曾诵先生感寓诗，如今似写我心悲。","西施贫处无盐笑，乌获饥来竖子朝。","不士不农焉用彼，无齐无楚竟何之。","光阴未老人先老，荒草斜阳泣断碑。"],"title":"寄青山"}
