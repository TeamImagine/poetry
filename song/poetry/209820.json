{"author":"秦观","id":209820,"strains":["平平仄平仄，仄平○仄仄。","仄仄仄仄平，仄仄仄○仄。","仄平平平仄，仄仄○平仄。","○平平○平，仄仄仄平仄。","仄平仄平仄，仄仄○仄仄。","仄平仄平平，仄仄平仄仄。","仄仄平○平，仄仄平○仄。","○平仄仄仄，仄仄平仄仄。","仄平○平仄，平○○仄仄。","仄平平仄平，仄仄仄○仄。","平平仄平仄，平仄仄平仄。","平平仄○仄，仄仄平仄仄。","？○平仄○，仄仄仄平仄。","仄仄仄○平，仄仄仄仄仄。"],"paragraphs":["君才出于德，妙高如匠石。","但见广厦成，不见斧斤迹。","厚为诸兄奉，自奉颇云啬。","三生阳亢宗，薄俗有惭色。","汝南古佳郡，月旦评一易。","尔来似扬州，不办龙蜥蜴。","短簿髯参军，喜怒移顷刻。","正平竟获免，实我文举力。","念公当乖隔，忧思如纺绩。","耻为儿女仁，到此泪横臆。","熙朝大烹饪，贤者不家食。","朝为郡县吏，暮作台省客。","矧闻诸法从，久欲荐言责。","去去勿重陈，九万自此击。"],"title":"送裴仲谟"}
