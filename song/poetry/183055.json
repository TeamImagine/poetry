{"author":"刘攽","id":183055,"strains":["仄○仄仄仄，仄仄平仄平。","仄仄平仄仄，平平平仄平。","仄○仄仄仄，仄平平仄平。","仄仄仄平仄，仄仄仄仄平。","平平仄仄仄，仄仄仄平○。","仄平平○○，平仄仄平平。"],"paragraphs":["月从海底出，素景天外来。","解道千里共，斯人安在哉。","洞庭木叶脱，未央帘幕开。","颢气彻霄汉，炯炯不受埃。","群居笑李白，独与影裴回。","愿言常相亲，无使手停杯。"],"title":"次韵以道月中作"}
