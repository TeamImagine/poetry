{"author":"晁公溯","id":21016,"strains":["仄平仄仄平○平，仄平仄仄平平平。","平平仄仄平仄仄，平平仄○平平平。","平平仄仄平平平，仄平仄仄○平平。","○平仄仄平仄仄，○仄仄仄平○○。","平平仄仄平平○，仄仄仄仄平平平。","平平仄○仄仄仄，平仄仄仄○平平。","○平仄仄○仄仄，仄仄平平仄平仄。","平平○仄仄平仄，仄平仄○仄平仄。","平仄仄仄平平平，仄平○○平仄平。","仄平仄仄仄平仄，平仄平仄平平平。"],"paragraphs":["密云卷雨归空山，暮林接翅昏鸦还。","须臾水面明月出，沧江万顷瑠璃寒。","波平汗漫天无风，水光月色相为容。","临流爱此无尽碧，乘月直下沧浪中。","江心石出高崔嵬，水作镜面无停埃。","琉璃万顷忽破碎，知是一苇横江来。","中流与月更媚妩，湛湛无声翠光舞。","飘然长啸顺流下，櫂夫请留恐仙去。","姑令结缆寒沙边，月方正中光入船。","洗杯索酒属明月，今夕之乐宁非天。"],"title":"乐温舟中作"}
