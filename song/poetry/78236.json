{"author":"叶适","id":78236,"strains":["仄仄仄平平仄仄，仄仄仄平○仄仄。","平平仄仄平仄仄，仄平○仄平平仄。","仄平仄仄平仄平，○○仄仄平平平。","仄仄平平○仄仄，仄仄仄仄仄仄○。","仄平仄平仄○仄，仄仄平平仄平仄。","平平平仄○仄○，仄仄平平平仄○。"],"paragraphs":["庆历故家忠惠后，性酷喜文疏嗜酒。","飘风聚雨蛙蚓寂，草玄献颂龙蛇走。","古人道大何不容，回空赐殖同升堂。","若遇韩门亲指画，岂有不在籍湜行。","水心可怜地如掌，读罢君诗一惆怅。","文星今直正莆中，去觅掀天无底浪。"],"title":"伟叔蔡兄来永嘉屡辱投赠于其归也辄奉俚歌为谢兼叙离索"}
