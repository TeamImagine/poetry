{"author":"陈藻","id":78904,"strains":["平平仄仄平，平仄平仄平。","仄仄仄平仄，仄平仄○平。","平平○仄仄，仄仄平平平。","仄平平仄○，仄仄平仄平。","仄仄仄平仄，平平平仄平。","平○平仄平，仄仄平平○。","仄○平仄平，仄仄平平平。","仄仄仄仄仄，仄平平平平。","平仄平仄平，仄仄仄仄○。","平平仄平仄，仄仄平平平。","仄仄仄平仄，平平平仄平。","仄仄平平仄，○平仄平平。","仄仄仄平仄，平平平仄平。","平平仄平仄，仄仄仄○○。","平仄平平仄，仄平仄○○。","仄平仄○仄，平仄平○○。"],"paragraphs":["香山白乐天，香草荆屈平。","释氏定而慧，道家直且清。","儒臣司燮理，至治薰神明。","不然岩谷间，亦作兰茝馨。","郁郁若沉水，茫茫夷岛生。","人从韩寿徒，去就焉知轻。","讵如贤达门，气类全精诚。","鲍肆不肯入，结交皆群英。","男以芳自持，女以烈主盟。","时虽付衰殁，久亦腾褒旌。","自古葬枯骨，阿谁埋令声。","所以芗峦上，遗芬始峥嵘。","一字可为谥，双魂无愧情。","宁馨把仙桂，已在月中行。","迤逦衔鸡舌，笔花对长檠。","紫薇引当坐，红药欢相迎。"],"title":"芗峦"}
