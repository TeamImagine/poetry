{"author":"欧阳詹","id":10503,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["青窗朱户半天开，极目凝神望几回。","晋国颓墉生草树，皇家瑞气在楼台。","千条水入黄河去，万点山从紫塞来。","独恨侍游违长者，不知高意是谁陪。"],"title":"和太原郑中丞登龙兴寺阁"}
