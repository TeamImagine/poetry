{"author":"陈宓","id":97250,"strains":["平平○仄仄，仄平仄○平。","仄仄平仄平，仄仄平平平。","平○仄仄仄，仄○仄平平。","○仄仄仄仄，仄平仄平平。","仄仄平平仄，仄仄仄平平。","仄平仄平仄，仄平○仄平。","仄平仄仄○，○仄平仄平。","仄平仄○仄，仄仄仄平平。"],"paragraphs":["人生重五马，亦须在中州。","若弟虚慕名，不惮南荒陬。","何如贰近郡，责轻俸仍优。","亲老可近侍，取廉不嫌求。","勿信他人语，只足企前修。","我衰又多病，卧家将四秋。","小池有芰荷，迟子来共游。","作诗送行李，勇返勿悠悠。"],"title":"送师道弟调选"}
