{"author":"曾巩","id":173949,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一亩萧然绝世喧，抗怀那肯就笼樊。","功名晚更为余事，灾异初尝出至言。","郡阁已空徐孺榻，里人犹识郑公门。","斯文未丧如繇我，后代当知李仲元。"],"title":"过高士坊"}
