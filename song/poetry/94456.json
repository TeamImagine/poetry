{"author":"度正","id":94456,"strains":["仄平平仄平，仄仄仄仄仄。","仄○仄仄仄，平仄○仄仄。","平○仄平仄，平仄仄平仄。","仄○平仄平，仄○仄平仄。","仄平仄仄仄，平仄平仄仄。","仄平平仄平，仄仄仄平仄。","仄仄仄平平，仄仄仄平仄。"],"paragraphs":["杀麑无戚容，活蚁有德色。","不如未见蚁，生道犹不息。","心如隔窗月，光不见微隙。","不患无发时，却患发无益。","一矜障万善，千悔无一得。","要加持养功，跬步见天则。","宇宙渺无穷，此道足充塞。"],"title":"赋张袁州隠斋三首  其三"}
