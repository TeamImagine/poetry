{"author":"陈造","id":59549,"strains":["平仄平平仄仄平，仄平仄仄仄平仄。","平平仄仄仄平仄，仄仄仄平平仄平。","仄仄平平平仄仄，仄平平仄仄仄平。","仄平仄仄平平仄，平仄平平仄仄平。"],"paragraphs":["连月奔趋祷雨坛，即今积雨厌蒙漫。","苍天信自有时漏，后土不知何日干。","坐想田畴沦沼沚，忍闻升合换罢纨。","纵阳援溺知无术，惭愧身为抚字官。"],"title":"苦雨"}
