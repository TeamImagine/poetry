{"author":"王庭珪","id":238125,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["昔贤曾此卧烟云，鹤怨猿惊几度春。","绿蕙再游今日路，青山如对往年人。","儿童共是窗间客，梦寐犹怀席上尘。","待得遶轩多种竹，等闲来看莫嫌频。"],"title":"题刘端礼达轩"}
