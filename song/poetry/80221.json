{"author":"徐照","id":80221,"strains":["平平仄平仄，仄仄○平平。","平仄平○仄，○平仄仄平。","平平平仄仄，仄仄仄○平。","仄仄仄平仄，平平平仄○。","平平○仄仄，○仄仄平平。","仄仄平平仄，平○仄仄平。","平平○仄仄，仄仄平平平。","仄仄○○仄，平平仄仄平。"],"paragraphs":["开裳坐岩石，静僻胜尘区。","禽落闲庭果，荷侵湿岸蒲。","高情天外远，暑气竹间无。","浅井瓦瓶汲，低床桃簟铺。","江声空槛树，烧影照巢乌。","困睡抛书册，悲吟缺玉壶。","浮生如梦幻，世事任凫卢。","但得过从乐，无嫌此地迂。"],"title":"喜翁卷至"}
