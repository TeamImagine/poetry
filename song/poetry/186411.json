{"author":"吕陶","id":186411,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["东风将暖不鸣条，霁景曈曈薄雾销。","五队绣衣华广陌，一声天跸振层霄。","清尘少拂鸾旗动，紫气长随凤盖飘。","向晚都人相与语，更夸明日似今朝。"],"title":"和彦常舍人元夕扈从二首  其一"}
