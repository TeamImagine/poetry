{"author":"李石","id":20434,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["得得浮家帝里游，西归节物共南州。","群鸥自得水空阔，远客肯因船滞留。","千顷白蘋风掠岸，一年黄菊雨深秋。","醉名未忍成狂率，任脱乌纱笑白头。"],"title":"重阳"}
