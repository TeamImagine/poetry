{"author":"吕南公","id":208753,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["去年三月出京关，汴水东奔不可宽。","今岁此时还逆旅，牡丹开尽未曾看。","春风祇管添须发，世事争来触肺肝。","传语百忧休恣横，已因泉石著南冠。"],"title":"感怀奉呈纯父"}
