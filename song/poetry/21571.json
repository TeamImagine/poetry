{"author":"黄公度","id":21571,"strains":["平仄平平平仄平，仄平仄仄仄平平。","仄平仄仄平仄仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["朱毂常怀蹉跌忧，荜门长苦斗升谋。","此生幸不贫到骨，未死何妨酒入喉。","北里人随春渐老，西郊地与兴俱幽。","凭君更语广文叟，饭足还须醉始休。"],"title":"宋永兄见和春怀再赋仍约秉彝兄寻春西郊"}
