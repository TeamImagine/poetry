{"author":"陆游","id":40446,"strains":["仄仄仄平平，仄仄仄仄仄。","仄仄仄仄平，平仄仄仄仄。","○平平仄仄，仄仄平仄仄。","○平平仄平，平仄仄平仄。","平平平平平，平仄仄○仄。","平平仄仄仄，仄平仄平仄。"],"paragraphs":["老火阻余威，赖此一雨洗。","一雨岂遽凉，凉亦自此始。","陂湖菱芡熟，小市新酒美。","行歌多醉人，欢意溢闾里。","悬知娄丰年，丝谷贱如水。","呼儿具笔牍，作诗识吾喜。"],"title":"秋雨"}
