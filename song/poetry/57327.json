{"author":"梅尧臣","id":57327,"strains":["平仄仄仄仄，仄平仄平平。","○仄仄平平，仄平○仄平。","平仄○仄平，平平仄平平。","仄平仄平仄，平平仄平平。","平平仄平平，仄仄平仄平。","仄平平○仄，仄仄仄平平。","平○仄仄仄，仄○平平平。","平平仄仄仄，仄平平仄平。","仄仄仄仄○，平平○仄平。","平仄平平平，仄仄平仄○。","仄平仄仄仄，平平仄仄○。","○仄仄平仄，平仄平仄平。"],"paragraphs":["溪水日霅霅，弁峰日峨峨。","中有水精宫，此名其谓何。","湖水传玉娘，扬光溯常娥。","昔人美清夜，高楼发微歌。","风流百年余，所历才彦多。","我尝居其下，醉舞或傞傞。","君行贰郡事，结骑黄金珂。","容仪苦白皙，度桥鸣橐驼。","士女夹道看，秋风吹縠罗。","言是公侯家，大体侬弗过。","问侬底未辨，撑船入芰荷。","应莫劝蚕织，生计非杼梭。"],"title":"送周仲章都官通判湖州"}
