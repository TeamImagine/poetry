{"author":"陆文圭","id":165946,"strains":["仄仄仄平○，平平平仄仄。","○平仄仄平，仄仄平平仄。","平仄仄仄仄，平仄平仄仄。","仄平平平仄，平仄平仄仄。","平平仄仄仄，仄○仄平仄。","仄平仄仄仄，仄仄平平仄。","平平平平仄，仄仄仄平仄。","平○仄仄平，平平仄平仄。","仄仄仄平平，仄仄仄平仄。","仄仄平仄平，○平仄平仄。","○仄仄平平，仄仄平仄仄。","仄平仄仄平，仄仄仄仄仄。","仄平仄平平，仄仄平仄仄。","平仄仄平平，仄平平仄仄。","○平○○仄，仄仄仄平仄。","仄仄仄平平，平平仄平仄。"],"paragraphs":["句曲一山县，东西俱百里。","三茅地有灵，出宰多才美。","前有赵与谢，今有程与李。","李为山东望，声价高莫比。","清明一古镜，冷浸玉泉里。","敏哉制锦手，洗却鸣琴耳。","仁心非邀誉，直道不容毁。","慈姁牧细民，谦㧑揖多士。","学馆盛文风，讲席究经旨。","有客东北来，空斋兀书几。","弹铗笑冯驩，下榻惭孺子。","乐虽足一瓢，饱不望四簋。","既为邑之氓，是亦吾所耻。","饥饿欲赒之，馈蒱斯受已。","将归重回首，决去负知己。","冉冉楚山云，悠悠断江水。"],"title":"别李宰"}
