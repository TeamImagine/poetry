{"author":"梅尧臣","id":57743,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["细肋胡羊卧苑沙，长春宫使踏霜羓。","蒺蔾苗尽初蕃息，苜蓿盘空莫叹嗟。","自乏良谋甘更鄙，犹能大嚼快无涯。","磨刀为削朝霞片，时引清杯兴转嘉。"],"title":"江邻几寄羊羓"}
