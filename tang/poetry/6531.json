{"author":"戴叔伦","id":6531,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["乱余城郭怕经过，到处闲门长薜萝。","用世空悲闻道浅，入山偏喜识僧多。","醉归花径云生履，樵罢松岩雪满蓑。","石上幽期春又暮，何时载酒听高歌。"],"title":"寄孟郊"}
