{"author":"李昉","id":848,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。"],"paragraphs":["朝退归来只在家，诗书满架是生涯。","吟成拙句何人和，按得新声没处夸。","夜景最怜蟾影洁，秋空时见雁行斜。","望君偷暇来相访，犹有东篱残菊花。"],"title":"偶书口号寄秘阁侍郎"}
