{"author":"张镃","id":81332,"strains":["仄仄仄平仄仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["羽帔褊褼下赤城，烧松秃兔气尤清。","书成胝手怜心苦，神护頳肩觉担轻。","万笈云签来北阙，一朝宝翰得东明。","明年我欲仙游去，要听岩扃晓诵声。"],"title":"题天台凝真宫陈道士缘化藏经既成求诗还山"}
