{"author":"王维","id":45929,"strains":["仄仄平平平仄平，仄平平仄仄○平。","仄○平仄平平仄，仄仄平平仄仄平。","仄平平仄平平仄，平仄仄平平仄仄。","○平仄仄仄平平，平○仄平○仄仄。","仄平平仄仄○平，仄仄平平仄仄平。","仄仄仄平平仄仄，○○平仄仄平平。"],"paragraphs":["不逐城东游侠儿，隐囊纱帽坐弹棋。","蜀中夫子时开卦，洛下书生解咏诗。","药阑花迳衡门里，时复据梧聊隐几。","屏风误点惑孙郎，团扇草书轻内史。","故园高枕度三春，永日垂帷绝四邻。","自想蔡邕今已老，更将书籍使何人。"],"title":"故人张諲工诗善易卜兼能丹青草隶顷以诗见赠聊获酬之"}
