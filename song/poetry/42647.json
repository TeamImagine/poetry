{"author":"陆游","id":42647,"strains":["平仄平平仄，平平仄仄平。","平平平仄仄，仄仄仄○平。","平仄平平仄，平平仄仄平。","仄○平仄仄，仄仄仄平平。","仄仄○○仄，平平仄仄平。","平平平仄仄，○仄仄平平。","仄仄○平仄，平○仄仄○。","仄平○○仄，仄仄仄平平。","仄仄○平仄，平平仄仄平。","○平仄仄仄，仄仄仄平平。"],"paragraphs":["湖海双归棹，蓬蒿一病翁。","幽居天镜北，别墅石帆东。","云岫翩孤鹤，烟汀渺断鸿。","一从生白发，几见落丹枫。","独立中庭月，欹眠满院蛩。","藜羹晨糁白，葑火夜炉红。","物外缘虽薄，尘中念已空。","放鱼从长者，累塔伴群童。","野寺观冬忏，丛祠祷岁丰。","行歌与坐睡，处处现神通。"],"title":"秋夕排闷十韵"}
