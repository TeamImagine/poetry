{"author":"苏洵","id":113554,"strains":["平平平仄仄平仄，仄仄平平仄平仄。","○平平仄○仄平，仄仄○平平仄仄。","平平○仄仄平仄，仄仄仄平平仄仄。","仄平○○平○平，仄仄平平仄平仄。","平平平仄仄仄仄，仄仄仄○仄平仄。","仄平仄仄平仄平，○仄平平平仄仄。"],"paragraphs":["昆阳城外土非土，战骨多年化墙堵。","当时寻邑驱市人，未必三军皆反虏。","江河填满道流血，始信武成真不误。","杀人应更多长平，薄赋宽征已无补。","英雄争鬭岂得已，盗贼纵横亦何数。","御之失道谁使然，长使哀魂啼夜雨。"],"title":"昆阳城"}
