{"author":"韦应物","id":57068,"strains":["仄平平仄○仄平，平平仄仄平仄平。","仄平平仄平○仄，平平仄仄仄平仄。","○仄仄仄平，平平仄○仄○平。","○仄平平平仄仄，○仄仄平平仄平。","仄仄平平仄平仄，仄平平仄○平仄。","○平仄仄仄仄平，平平仄仄平平仄。","仄仄仄仄平，仄平仄仄○仄平。","仄仄仄平仄仄仄，仄仄仄仄仄仄平。","仄平仄平平仄平。"],"paragraphs":["美人为我弹五弦，尘埃忽静心悄然。","古刀幽磬初相触，千珠贯断落寒玉。","中曲又不喧，徘徊夜长月当轩。","如伴风流萦艳雪，更逐落花飘御园。","独凤寥寥有时隐，碧霄来下听还近。","燕姬有恨楚客愁，言之不尽声能尽。","末曲感我情，解幽释结和乐生。","壮士有仇未得报，拔剑欲去愤已平。","夜寒酒多愁遽明。"],"title":"五弦行"}
