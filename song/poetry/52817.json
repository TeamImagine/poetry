{"author":"李洪","id":52817,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["阡陌经行早布春，承明天语耳亲闻。","诗情本自凌康乐，墨妙何劳法右军。","雪后西岑山竞秀，潮来孤屿浪中分。","萱堂扁榜名仁寿，雁序娱亲羡使君。"],"title":"次韵曾仲躬初入雁荡"}
