{"author":"王之道","id":7445,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["望外青山便到家，冯讙何患出无车。","坐逢石鼎应联句，箧有龙潭敢鬬茶。","樽酒几时同竹叶，功名终日鉴菱花。","君看一雨苏群槁，所至人心乐否耶。"],"title":"和邹进士"}
