{"author":"徐积","id":185619,"strains":["仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄仄平仄仄，平平仄仄仄平平。"],"paragraphs":["洞庭湖口君须过，为我回头吊屈平。","楚国谁曾怜直道，湘江依旧寄冤声。","反骚义命贤扬子，作赋讥伤陋贾生。","若是独醒无不可，荷蓑犹可钓而耕。"],"title":"吊屈平"}
