{"author":"魏了翁","id":102918,"strains":["平仄平平平，平○仄仄仄。","平平仄仄仄，仄仄仄平仄。","仄平平平平，仄仄○仄仄。","平仄平仄平，○平平仄仄。","仄仄仄仄平，仄仄仄○仄。","仄平仄平仄，○仄平仄仄。","仄平仄平仄，平仄仄仄仄。","仄平平仄平，仄平仄仄仄。","平平仄平仄，平仄仄○仄。","仄○仄平平，平平仄平仄。","仄平仄仄仄，仄仄仄平仄。","仄仄仄○仄，仄平平平仄。","仄平平仄平，平仄仄平仄。","仄仄平仄平，平平仄○仄。"],"paragraphs":["天阔山头头，江空石齿齿。","清霜肃宇宙，物物露根柢。","是开明年春，万汇从此始。","人事胡不然，临流方识水。","断岸百尺悬，赤子命如寄。","示人亦真切，犹作秦越视。","我忧不能释，人谓我俗吏。","吏安能俗人，亦人自俗尔。","神天及游衍，忠信在参倚。","是间炯然存，精粗莫非事。","况逢道义友，眷眷不余弃。","至理互相发，俗氛安能滓。","夜寒人欲归，渔火飐清泚。","照我方寸心，悠悠发长喟。"],"title":"约书院诸友过石洞津检校堤役"}
