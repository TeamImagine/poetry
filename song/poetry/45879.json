{"author":"杨万里","id":45879,"strains":["仄仄平平仄仄平，平平仄仄仄平平。","平平平仄平仄仄，仄仄平平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["绝艳元非著粉团，真香亦不在须端。","何曾天上冰玉质，却怕人间霜雪寒。","枝似去年仍转瘦，花于来岁定谁看。","老夫官满梅应熟，齿软犹禁半点酸。"],"title":"怀古堂前小梅渐开四首  其三"}
