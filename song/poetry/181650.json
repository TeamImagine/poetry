{"author":"郑獬","id":181650,"strains":["平平○仄平，仄仄平平平。","仄仄仄仄仄，仄仄○平平。","仄○仄仄仄，仄仄平平平。","仄仄仄仄平，仄仄仄仄○。","平平仄仄仄，仄仄平平平。","仄仄仄仄仄，平○平○平。","平平仄平平，仄仄仄平平。","仄平平平平，仄平平仄平。"],"paragraphs":["轩轩苍角鹰，杀气凌高秋。","一息一万里，独与长风游。","猎骑走霹雳，落臂无虚投。","古冢白鼻狐，立死不得留。","飞霜未杀草，拥翅寒胡愁。","畜力以待奋，仁如林中鸠。","今兹顺天诛，狡穴破奸谋。","美哉青骹姿，识时谁与俦。"],"title":"感秋六首  其六"}
