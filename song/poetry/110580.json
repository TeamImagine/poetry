{"author":"刘克庄","id":110580,"strains":["平平仄仄仄平平，仄仄平平仄仄平。","仄仄仄平仄平仄，仄仄平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["身于七邑最孤寒，每辱黄堂刮眼看。","乍可郡无九年蓄，要令民受一分宽。","公闲去伴种司谏，我懒思寻靖长官。","曾出龙门称弟子，感知惟有寸心丹。"],"title":"送叶尚书奉祠二首  其二"}
