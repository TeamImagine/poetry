{"author":"石介","id":68284,"strains":["仄仄仄平仄，平平仄仄平。","○平仄平仄，平仄平平平。","仄仄仄平仄，平平仄仄○。","○○仄○仄，平仄平平平。","平仄平平仄，○平仄仄○。","平平平仄仄，仄仄仄平平。","仄仄平○仄，平平仄仄平。","仄平仄平仄，平仄仄平平。","仄仄仄平仄，平○仄仄平。","平平仄仄仄，平仄仄平平。"],"paragraphs":["达者创奇制，霜圆断竹寻。","苍筤破云色，萧瑟移风音。","径寸不为短，探幽乃觉深。","中间自空洞，枝干何嵚崟。","投恐成龙去，吹还作凤吟。","棱棱人有节，窍窍物无心。","俭朴他难比，提携力易任。","绝姿古皇道，虚受圣人襟。","或贮谏官草，多收女史箴。","筒兮用可贵，吾不换南金。"],"title":"竹书筒  其二"}
