{"author":"苏轼","id":195684,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["参横斗转欲三更，苦雨终风也解晴。","云散月明谁点缀，天容海色本澄清。","空余鲁叟乘桴意，粗识轩辕奏乐声。","九死南荒吾不恨，兹游奇绝冠平生。"],"title":"六月二十日夜渡海"}
