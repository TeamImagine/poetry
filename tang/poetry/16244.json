{"author":"白居易","id":16244,"strains":["仄仄仄仄仄，平平平仄○。","平平仄仄○，平仄仄平平。","仄仄仄平仄，平平平仄平。","仄○仄仄仄，仄仄仄平平。","仄仄仄平仄，平平平仄平。","仄平平仄仄，仄仄仄○平。","仄仄平平仄，○平仄仄平。","仄○○仄仄，平仄仄平平。"],"paragraphs":["壮岁忽已去，浮荣何足论。","身为百口长，官是一州尊。","不觉白双鬓，徒言朱两轓。","病难施郡政，老未荅君恩。","岁暮别兄弟，年衰无子孙。","惹愁谙世网，治苦赖空门。","擥带知腰瘦，看灯觉眼昏。","不缘衣食系，寻合返丘园。"],"title":"晚岁"}
