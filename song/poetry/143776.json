{"author":"舒岳祥","id":143776,"strains":["仄平○平仄仄平，仄平平○仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄○平仄仄平。"],"paragraphs":["不为吟哦苦苦频，老逢忧患损精神。","见人依约近方省，认字微茫久未真。","漠漠江山浑水墨，冥冥草树隔烟尘。","何人解咒杨枝水，洗浄从前业障因。"],"title":"赋眼昏"}
