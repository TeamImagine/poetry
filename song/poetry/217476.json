{"author":"张耒","id":217476,"strains":["平平仄仄平，平仄仄仄仄。","仄平仄仄仄，仄仄平仄仄。","平平仄仄平，平仄平仄仄。","平平仄○平，仄仄仄平仄。","平平○仄○，仄仄仄仄仄。","仄仄仄平平，平平仄平仄。","○平仄平仄，平仄仄平仄。","仄平○仄平，平○仄○仄。","平平平仄仄，仄仄平平仄。","平平仄仄平，仄仄仄仄仄。","平平仄平仄，仄仄○仄仄。","平平平仄○，仄仄仄平仄。","平平平平平，仄仄平仄仄。","平平平仄平，仄仄平仄仄。","平平仄平仄，仄仄仄平仄。","平平仄平平，平仄仄仄仄。","仄平平仄仄，仄仄仄仄仄。","平平仄平仄，平仄仄平仄。","平平仄平仄，仄仄仄平仄。","平仄仄○仄，仄仄仄仄仄。","○平○仄仄，仄仄仄平仄。","仄仄平○平，○○仄平仄。"],"paragraphs":["秋山晚景凉，幽路转石壁。","稍知步武峻，渐与鸡犬隔。","层崖恃我西，悬瀑垂百尺。","崩腾𢭏重泓，昼夜碎珪璧。","天寒行已深，岭转客暂息。","最爱下山泉，潺潺马蹄侧。","重门敞幽寺，台殿互开辟。","野僧三四人，披衣出迎客。","阴阴修竹静，下有神龙宅。","泓澄一亩泉，黯黯万古色。","翛然改瞻视，异物如不隔。","萧萧毛发疏，伫立动神魄。","云低秋天阴，木落山日夕。","房寒灯火青，夜久人语寂。","通宵淡无梦，起望晓天白。","山川接周韩，清洛去不极。","我无轩冕意，野性自夙昔。","尘埃阻幽好，奔走愧谋食。","偷闲到丘壑，便欲老泉石。","君有在笼鹤，岂愿潜六翮。","将归且复止，既去缓吾策。","寄语山中人，行当蜡双屐。"],"title":"宿凤翅山悬泉寺"}
