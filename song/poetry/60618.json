{"author":"许及之","id":60618,"strains":["仄仄平仄○，平平仄仄平。","仄仄○○仄，平平○平平。","平平仄仄○，○仄平仄平。","仄仄仄仄仄，平平仄○○。","平平仄平仄，仄仄○仄○。","仄仄平平平，平平仄平平。","仄仄平仄仄，平平仄平○。","平平仄○仄，平平仄平○。","平仄仄平○，仄平仄平平。"],"paragraphs":["古井千尺深，而无一寸波。","古桧荫其旁，愔愔长铜柯。","明堂一柱难，如此梁栋何。","匠石久袖手，高岑郁峩峩。","天风一披拂，剑佩相戛磨。","不愿为阿房，千门贮秦娥。","愿作寒士庇，渠渠共婆娑。","吁嗟不相贷，飞轮迫羲和。","谁欤荐轮囷，万牛未为多。"],"title":"陈西老咏桧古风次韵"}
