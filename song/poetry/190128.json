{"author":"黄廉","id":190128,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一钵谁知去住空，前朝遗事寄禅宫。","孤吟盘礴数行墨，古韵萧条四壁风。","游客落帆频上下，荒庭疏树几青红。","有人会得诗中趣，日月由来亦转蓬。"],"title":"石潭院次蟾禅师韵"}
