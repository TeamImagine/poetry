{"author":"李白","id":55917,"strains":["仄仄仄平仄，平平平仄平。","○平平仄仄，仄仄仄平平。","仄仄平平平，平平平平平。","仄平仄仄仄，仄仄平平平。","仄仄平仄平，平平平仄平。","平仄平仄仄，仄仄仄平平。","仄仄平平平，仄平仄仄平。","平平仄仄仄，仄仄平平平。","平仄平仄仄，平平仄平平。","平仄○○平，平平平仄平。","平平仄仄仄，仄仄○平平。","平平仄平平，仄仄平平平。","平平仄仄○，仄仄平平平。","仄○平平平，仄仄○仄平。","平平平仄仄，仄仄仄平○。","仄仄仄○仄，仄平仄仄平。","平平平仄仄，仄仄仄平平。","仄仄平仄仄，仄平平仄平。","平○仄仄仄，平仄仄平平。","？仄平仄仄，平平平仄○。","仄平○仄平，平仄仄平平。","仄仄平平仄，平平仄仄平。","○仄仄仄仄，平平仄平平。","仄○平平仄，仄仄仄平平。"],"paragraphs":["赵得宝符盛，山河功业存。","三千堂上客，出入拥平原。","六国扬清风，英声何喧喧。","大贤茂远业，虎竹光南藩。","错落千丈松，虬龙盘古根。","枝下无俗草，所植唯兰荪。","忆在南阳时，始承国士恩。","公为柱下史，脱绣归田园。","伊昔簪白笔，幽都逐游魂。","持斧冠三军，霜清天北门。","差池宰两邑，鹗立重飞翻。","焚香入兰台，起草多芳言。","夔龙一顾重，矫翼凌翔鹓。","赤县扬雷声，彊项闻至尊。","惊飙颓秀木，迹屈道弥敦。","出牧历三郡，所居猛兽奔。","迁人同卫鹤，谬上懿公轩。","自笑东郭履，侧惭狐白温。","闲吟步竹石，精义忘朝昏。","憔悴成丑士，风云何足论。","狝猴骑土牛，羸马夹双辕。","愿借羲皇景，为人照覆盆。","溟海不振荡，何由纵鹏鲲。","所期玄津白，倜傥假腾骞。"],"title":"赠宣城赵太守悦"}
