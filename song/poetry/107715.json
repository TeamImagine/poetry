{"author":"王迈","id":107715,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["投闲久矣息心兵，台上饥乌又一声。","湖海正须招隠士，朝廷终不赦狂生。","剖开胸腹犹余赤，削尽头衔越样清。","坐看吾宗后来俊，西风再举上鹏程。"],"title":"和宗侄朝望公辅贺生朝韵"}
