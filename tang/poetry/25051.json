{"author":"薛能","id":25051,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["南宫环雉隔嚣尘，况值清斋宿大臣。","城绝鼓钟更点后，雨凉烟树月华新。","檐前漱晓穹苍碧，庭下眠秋沆瀣津。","闻说务闲心更静，此时忧国合求人。"],"title":"上盐铁尚书"}
