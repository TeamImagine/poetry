{"author":"方回","id":148246,"strains":["平平仄仄仄平平，仄仄平平仄仄平。","仄仄仄平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["身轻更觉马蹄轻，倦听昕堂讲鼓声。","示病早能效摩诘，赋归真复继渊明。","食租近郭膏腴足，卜筑依山爽垲成。","疾寄新诗似怜我，弃田捐宅不聊生。"],"title":"次韵汪以南归途见寄"}
