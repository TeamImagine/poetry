{"author":"陈轩","id":190058,"strains":["平平平平仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["浪催鸣舻去呕哑，古岸萧萧感岁华。","雨脚苍茫惊断雁，烟痕蒙密湿栖鸦。","芦花正落汀飞雪，枫叶初丹岸有霞。","渐觉望中山色暝，数星镫火认渔家。"],"title":"桐江夕下"}
