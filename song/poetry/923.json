{"author":"李昉","id":923,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["词笔凌云正后生，安贫守道住神京。","昔年南国无虚誉，今日终朝有令名。","杨柳岸边挥袂去，木兰舟里载书行。","琴堂莫作多时计，碧落方开万里程。"],"title":"新桐庐知县员外端修节行富有才名九霄未展于奋飞百里暂劳于绥抚言之美任即动征桡敢赋恶诗用伸攀送"}
