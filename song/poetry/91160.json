{"author":"释居简","id":91160,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["草木犹知旧姓名，妖狐折胆在先声。","乡来笔下三千字，今日胸中十万兵。","直把文章为小技，横遮江汉隠长城。","油幢坐啸祛锋镝，六合清风白羽生。"],"title":"送方岩出帅平峒寇  其一"}
