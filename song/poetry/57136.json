{"author":"梅尧臣","id":57136,"strains":["平平平仄仄，仄仄仄平仄。","仄○○平平，○仄平平仄。","仄平平○平，平仄平平仄。","仄平平平平，仄仄平平仄。","仄仄平○仄，平平平仄仄。","○平○○仄，仄仄仄仄仄。","○仄仄平平，平平平仄仄。"],"paragraphs":["平生山野性，坐卧爱流水。","适从昭亭来，兴自明河起。","小舟浮轻槎，身入星辰里。","饮牛谁家郎，照鬓谁家子。","隔岸心相望，翻然洲鹊喜。","滩头磷磷石，欲赠畏指毁。","留取自支机，成都无卜士。"],"title":"九月十一日下昭亭舟中"}
