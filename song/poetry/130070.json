{"author":"李昴英","id":130070,"strains":["平平平仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，仄平仄仄仄平平。"],"paragraphs":["征鞍风软踏香尘，又送斯人南海濒。","纠郡正资宾画重，洗冤须放笔头春。","勉期圣处功夫到，肯学世间儿女颦。","五瘴由心今一洗，笑渠辟瘴嚼人频。"],"title":"用人韵送梅纠梁现"}
