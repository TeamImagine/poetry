{"author":"韩淲","id":87184,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["湿云收动碧山空，松叶桐花日影中。","开尽一轩无曲折，扫除三径有幽通。","耘耔不厌农田雨，流憩居多野水风。","解断浮航尘迹少，苇间何地觅渔翁。"],"title":"携秉垓千散步"}
