{"author":"贺铸","id":213179,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寒麦田畴雪糁花，暮潮洲渚水吞沙。","凫鹥长作渔舟伴，桑柘深藏老圃家。","浊酒纵贤谁与醉，青山有价不容赊。","南来学得沧浪唱，却著征衫袖马挝。"],"title":"乌江北道中作"}
