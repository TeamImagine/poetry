{"author":"李新","id":223206,"strains":["仄仄平平仄仄平，仄平仄仄仄平平。","仄仄仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["岁晚随君色色无，嫁时我自有琼琚。","借令值客休扪虱，幸未能诗勿跨驴。","宁与渔樵安旧隐，莫言封禅著新书。","夜寒憎见牛衣泣，起执晨炊触釜鱼。"],"title":"妇嘲"}
