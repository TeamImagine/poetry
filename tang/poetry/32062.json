{"author":"韩偓","id":32062,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄平平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["手风慵展一行书，眼暗休寻九局图。","窗里日光飞野马，案头筠管长蒲庐。","谋身拙为安蛇足，报国危曾捋虎须。","举世可能无默识，未知谁拟试齐竽。"],"title":"安贫"}
