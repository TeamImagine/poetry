{"author":"李宗谔","id":199410,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄仄。","仄仄平平平仄仄，仄平平仄仄平平。"],"paragraphs":["都门祖𫐈绮筵张，举白无由诉羽觞。","石室䌷书勤亦至，金貂换酒醉何妨。","瓮间吏部宁须问，席上车公不可忘。","应念朝来犹眊矂，解酲谁用蔗为浆。"],"title":"劝石集贤饮"}
