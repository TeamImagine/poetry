{"author":"梅尧臣","id":57957,"strains":["平○平仄○，仄平平仄平。","○仄仄仄仄，平平仄○平。","仄仄仄仄仄，仄仄仄仄平。","仄○仄平平，仄仄仄仄平。","○平平平平，仄平仄仄平。","仄仄仄平平，仄仄平仄平。","仄仄仄○平，平仄仄仄平。","仄平仄平平，仄仄仄仄平。"],"paragraphs":["公相为近亲，翰林为故人。","亲旧各贵显，青袍未离身。","六十去作令，岂慕要路津。","又思汉东归，便置漉酒巾。","深希陶渊明，澹然意已真。","食枣齿宜黄，晋俗诚自淳。","尚不顾隋珠，安肯与此邻。","送君识君心，扫迹向世尘。"],"title":"送襄陵李令彦辅"}
