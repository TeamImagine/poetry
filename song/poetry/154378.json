{"author":"董嗣杲","id":154378,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["暮役朝行此可停，临平山色入船青。","烟窑惨淡多逃户，泥井虚圆有废亭。","贫衲施茶营屋小，老渔曝网遶篱腥。","客懐久困飘萧里，风撼枯桐不可听。"],"title":"谢村"}
