{"author":"陆游","id":40125,"strains":["平仄平平仄仄平，平平仄仄仄平平。","仄平仄仄仄平仄，平仄仄平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["村北村南数十家，陂池重复谷谽谺。","荻丛缺处见渔火，蓬户闭时闻纺车。","浅濑水清双立鹭，横林叶尽万栖鸦。","是中佳兴无穷极，懒著青鞋上若耶。"],"title":"初寒示邻曲"}
