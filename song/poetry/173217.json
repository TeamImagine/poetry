{"author":"蔡槃","id":173217,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["买得扁舟系海滨，梅花岭上浪游人。","江山若欲留连客，诗酒何妨报答春。","柳带梳风黄尚浅，草茵铺雨绿将匀。","约君携手同行乐，趁取东郊景物新。"],"title":"约友同游"}
