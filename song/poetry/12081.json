{"author":"胡寅","id":12081,"strains":["平仄平平仄，○平仄仄平。","○平平○仄，平仄仄平平。","○仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄○平。","平仄平平仄，平平仄仄○。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","仄仄○平仄，平平仄仄平。","仄○平仄仄，平仄○平平。","平仄平平仄，平○仄仄平。","仄平平仄仄，仄仄仄○○。"],"paragraphs":["河朔时堪拟，溟南意懒图。","相羊逢胜地，潇洒似精庐。","暝翠千山合，芳红一雨濡。","跳金鱼亦乐，烁石暑全无。","昨梦暌神女，沉疴问鬼臾。","无轮生四角，有愤反三隅。","方羡溪塘满，俄趋岸柳疏。","共欣甘入稻，仍喜脆归蔬。","歌舞还萦座，盘肴不趁虚。","放言庸喋喋，引釂愿徐徐。","有客敦农圃，多忧出赋租。","但教鱼菽具，何必囷仓余。","来卷千锺尽，归乘万窍呼。","御风非数数，爱酒亦如如。"],"title":"和彦冲新凉"}
