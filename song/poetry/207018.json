{"author":"黄庭坚","id":207018,"strains":["平平仄○平，仄仄平仄平。","平仄仄仄仄，平平○仄平。","平平仄仄仄，○仄仄平○。","仄平○平平，仄平○平平。","平平○○仄，仄仄平平平。","仄仄平仄仄，平平平仄平。","平平平仄仄，平仄仄平平。","仄仄仄仄○，平平仄平平。","仄○仄平仄，仄仄仄仄平。","平平仄仄仄，平仄仄平○。","平仄仄平平，平仄○仄平。","仄仄仄平仄，平仄仄平○。","仄仄仄平仄，仄平仄平平。","仄仄仄平仄，仄仄平○平。","仄平仄仄仄，平仄平平平。","仄仄仄仄仄，仄○平仄平。","平仄仄平仄，仄平仄平平。","仄仄仄平仄，仄平○仄平。","仄仄平仄平，平平仄平平。","仄平平仄仄，平仄平○平。","仄平仄仄仄，仄平仄平平。"],"paragraphs":["洪河壮观游，太府佳友朋。","春色挽我出，东风如引绳。","昏昏版筑气，王事始繁兴。","大堤如连山，小堤如冈陵。","增卑更培薄，万杵何登登。","忆昨河失道，平原鱼可罾。","田莱人未复，疮大国方惩。","忽念耒耜闲，为民保丘塍。","百县伐鼛出，夜半废曲肱。","吾侪愧禄廪，游衍事鞍乘。","晁子汉公孙，新去司马丞。","出干大农部，才术见嗟称。","我坐广文舍，七年读书灯。","结发入场屋，肯谓河难凭。","尔来触事短，痴甚霜前蝇。","世味极淡薄，不了人爱憎。","惟得一卮酒，尚能别淄渑。","所以对樽俎，未曾闻斗升。","酌我良已多，狂言恐侵陵。","暮云吞落日，归鸟求其朋。","冷官仆马瘦，及门鼓腾腾。"],"title":"同尧民游灵源庙廖献臣置酒用马陵二字赋诗二首  其二"}
