{"author":"陆游","id":39185,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平平仄，平平仄仄仄平平。","平平仄仄平平仄，仄仄平平仄仄平。"],"paragraphs":["高枕闲看古篆香，世间万事本茫茫。","偶亡塞马宁非福，太察渊鱼恐不祥。","每与诸儿论今古，常思百世业耕桑。","危机正在黄金印，笑杀初心缪激昂。"],"title":"高枕"}
