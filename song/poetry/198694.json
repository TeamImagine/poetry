{"author":"苏辙","id":198694,"strains":["仄仄平仄仄，平○平仄平。","仄仄仄○仄，仄仄平仄平。","仄仄平仄平，仄仄仄平平。","平仄仄平平，仄平仄平平。","平仄平仄平，仄仄平平平。","仄仄仄平仄，仄仄仄○○。","仄仄○仄平，仄仄仄○○。","仄平○平平，平仄平仄平。","平平平仄平，仄仄仄仄平。","仄仄仄仄仄，仄仄仄○平。"],"paragraphs":["口食阳翟粟，身衣阳谷丝。","二物不相即，饱暖常不时。","老史知我穷，一岁一奔驰。","方暑劝脂车，苦寒伺来归。","嗟我垂老年，未免忧寒饥。","老史甚忠信，但恨性重迟。","事我三十年，闵闵不相离。","我门了无求，辛苦终不辞。","平生金石交，至此或已携。","老史未易得，试复养其儿。"],"title":"老史"}
