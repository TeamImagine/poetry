{"author":"傅翕","id":53116,"strains":["平仄仄平仄仄仄○仄仄，仄仄平平平仄平。","仄仄仄○平平仄，平平仄仄仄平平。","仄仄平平仄仄仄，仄平平仄仄平平。","仄仄平平平仄仄，仄平○平平仄平。","仄仄平平平仄仄，○仄平仄仄平平。","仄平仄仄平平仄，仄仄仄仄仄平○。","仄平仄仄平○仄，平○仄仄仄平平。","仄平仄仄平平仄，○仄仄仄仄平平。","平仄仄仄平平仄，仄仄平仄仄平平。","仄平仄平平仄仄，平仄仄平平仄平。","○仄○，仄○仄平平平平。","平平仄仄仄平仄，仄仄平仄仄○仄。"],"paragraphs":["君不见诸法但假空施设，寂静无门为法门。","一切法中心为主，余今不复得心源。","究检心源既不得，岂知诸法并无根。","用此无根心照境，照之分明弥复惛。","即此惛心还自照，正照之理未曾存。","照之与境俱差异，是故智士不能论。","世人往往强分别，无中照见乱精魂。","若能智照亡非照，分别智照复还奔。","诸法本尔谁人作，寂静无寂亦无喧。","故知众生颠倒想，还是众生无上尊。","行路难，路难舍痴而非痴。","飞禽走兽我能伏，只个心贼独难治。"],"title":"行路难二十篇（幷序） 第十三章明寂静无照无得"}
