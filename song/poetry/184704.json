{"author":"范纯仁","id":184704,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["一榜登科二十年，江城偶得共盘筵。","郑公雅喜中都职，梅福曾由邑吏仙。","白首相期情契厚，素风犹待子孙传。","狂歌醉舞形骸外，吾道从来况坦然。"],"title":"和李敷察推即席感旧二首  其二"}
