{"author":"仇远","id":163933,"strains":["仄平平仄平，仄平平平平。","仄平仄平平，平仄仄仄平。","仄仄仄平○，仄仄仄平平。","仄○平平平，仄仄平平平。","仄平仄仄仄，平仄仄仄平。","平平平仄平，○仄仄平平。","○仄○平平，仄平平仄平。"],"paragraphs":["我非章句儒，亦非渔樵徒。","少年逞麤豪，提笔赋两都。","老尚著儒冠，却悔识之无。","既难栖山林，又倦游江湖。","一官仅供口，康济不在吾。","秋风方戒寒，正道日荒芜。","行矣且归耘，寸田聊自娱。"],"title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧  其三"}
