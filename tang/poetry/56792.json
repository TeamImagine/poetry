{"author":"韦应物","id":56792,"strains":["仄仄仄仄平，仄仄仄平平。","仄仄仄平仄，仄仄仄平平。","平仄仄平仄，平平仄平○。","仄平平平平，仄仄仄平平。","仄仄平平仄，仄平平仄平。","平平仄仄平，仄仄仄仄平。","仄平平仄○，仄仄平仄○。","仄仄平平仄，平平平仄平。","仄仄平平仄，仄仄仄平平。","平平仄平平，仄仄仄仄平。"],"paragraphs":["弱志厌众纷，抱素寄精庐。","皦皦仰时彦，闷闷独为愚。","之子亦辞秩，高踪罢驰驱。","忽因西飞禽，赠我以琼琚。","始表仙都集，复言欢乐殊。","人生各有因，契阔不获俱。","一来田野中，日与人事疏。","水木澄秋景，逍遥清赏余。","枉驾怀前诺，引领岂斯须。","无为便高翔，邈矣不可迂。"],"title":"善福精舍荅韩司录清都观会宴见忆"}
