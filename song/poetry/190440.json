{"author":"韦骧","id":190440,"strains":["仄仄平平仄仄平，平平平仄仄平平。","平平仄平平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["宛转溪山邑落深，春归云物易成阴。","莺穿别坞遗新子，花谢前村失旧林。","自厌簿书为滞迹，未应轩冕足关心。","东邻幸有颜明府，清旷襟怀且共吟。"],"title":"和颜长道见寄"}
