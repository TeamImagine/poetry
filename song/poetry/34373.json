{"author":"陆游","id":34373,"strains":["仄平平仄平仄仄，平平仄仄平平仄。","平平平仄平仄平，○仄平平仄○仄。","仄平平仄仄○平，平仄○平○仄平。","仄仄仄平平仄仄，仄平仄仄仄平平。"],"paragraphs":["碧云吞日天欲暮，城西捩柁城东路。","莼羮菰饭香满船，正是江头落帆处。","荻洲渔火远更明，烟水苍茫闻雁声。","不是绿尊能破闷，白头客路若为情。"],"title":"樊江晚泊"}
