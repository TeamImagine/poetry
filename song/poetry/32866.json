{"author":"陆游","id":32866,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["微雨晴时出驿门，乱莺啼处过江村。","挽花醉袖霑余馥，迎日征鞍借小温。","客路一身真吊影，故园万里欲招魂。","鬓毛无色心犹壮，藉草悲歌对酒尊。"],"title":"邻山县道上作"}
