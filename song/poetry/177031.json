{"author":"司马光","id":177031,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["相印东临汶水阳，两看春叶与秋霜。","登山置酒延邹湛，上马回鞭问葛强。","溪竹低垂寒滴翠，露荷相倚净交香。","宵衣深念长城固，肯得从容傲醉乡。"],"title":"奉和始平公忆东平  其一"}
