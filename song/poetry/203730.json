{"author":"孔平仲","id":203730,"strains":["仄仄仄平仄仄平，平平仄仄仄平平。","仄平仄仄平平仄，仄平平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["解纵袅鸱啄凤凰，天心似此亦难详。","但知斩马凭孤剑，岂为摧车避太行。","得者折腰犹下列，失之垂翅合南翔。","不如长揖尘埃去，同老逍遥物外乡。"],"title":"和经父寄张绩  其一"}
