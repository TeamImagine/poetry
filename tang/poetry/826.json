{"author":"不详","id":826,"strains":["平仄平平，仄仄平平。","仄仄平仄，仄仄平平。","平仄仄仄，仄仄仄平。","？仄？平，平平平平。","平仄仄仄，平平○○。","仄仄仄平，仄仄平平。","仄仄平平，平仄仄平。","平仄仄仄，仄仄平平。"],"paragraphs":["惟彼岐阳，德大流光。","载造周室，泽及遐荒。","于铄圣祖，上帝是皇。","迺圣迺神，知微知彰。","新庙奕奕，丰年穰穰。","取彼血膋，以往蒸尝。","黍稷惟馨，笾豆大房。","工祝致告，受福无疆。"],"title":"郊庙歌辞 周宗庙乐舞辞 明德舞"}
