{"author":"洪适","id":28364,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["拙速谁云胜巧迟，新亭结罢得能奇。","细看远水兼天净，可但中秋观月宜。","出郭自欣三径乐，枕流今有几人痴。","巢莲千岁同藏六，一笑泥涂曳尾龟。"],"title":"次韵景卢题龟巢"}
