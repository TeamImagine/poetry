{"author":"项安世","id":53269,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["素娥行处与谁同，玉斧修成几许功。","空里若安丹桂木，云中应有白银宫。","蟾行万里惟三足，兔满千山望一雄。","海阔天宽无处问，看渠朝暮自西东。"],"title":"中秋月"}
