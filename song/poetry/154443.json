{"author":"董嗣杲","id":154443,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["寂寞邮亭紫翠中，有懐不得逺相从。","渡头几发东西棹，西角长鸣上下钟。","江晚燕鸿秋信杳，野凉桑枣绿阴重。","天空水阔云查断，收拾新诗寄兴浓。"],"title":"寄湖口张监渡"}
