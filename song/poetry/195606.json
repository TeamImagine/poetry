{"author":"苏轼","id":195606,"strains":["仄仄○平平仄仄，仄仄仄平平仄仄。","平平仄仄仄平平，仄仄平平平仄仄。","平平平仄平平仄，平平仄仄平平仄。","平○仄仄仄平平，平仄平平仄平仄。","平平仄仄仄平平，仄仄○○仄平平。","○仄仄平平仄仄，仄平平仄仄平平。"],"paragraphs":["瘴雾三年恬不怪，反畏北风生体疥。","朝来缩颈似寒鸦，焰火生薪聊一快。","红波翻屋春风起，先生默坐春风里。","浮空眼缬散云霞，无数心花发桃李。","翛然独觉午窗明，欲觉犹闻醉鼾声。","回首向来萧瑟处，也无风雨也无晴。"],"title":"独觉"}
