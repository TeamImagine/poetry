{"author":"陈造","id":59664,"strains":["仄仄平平仄仄平，仄平仄仄仄平平。","平平平仄平仄仄，平仄平平平仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一昨西风散马蹄，肯如接淅去东齐。","人家炊玉香馥鼻，禾垅如云高过脐。","饮隽不无惊渴虎，醉归同约候鸣鸡。","二卿好客家声在，遮莫茅柴荐韭虀。"],"title":"再赠泽卿商卿道旧三首  其一"}
