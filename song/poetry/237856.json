{"author":"王庭珪","id":237856,"strains":["平仄仄平仄，平○仄平平。","○平○仄仄，仄平仄平平。","仄○平平仄，仄○仄仄平。","仄仄平仄仄，仄平仄平平。","仄平平仄仄，平仄平仄平。","平平仄仄仄，仄仄平平平。","平○仄平仄，平○仄仄平。","平平○仄仄，平仄仄○平。","平平仄仄仄，平○仄平平。","仄○平平仄，平仄平平○。","仄仄仄平仄，仄仄仄平平。","平平仄○仄，仄仄平平平。","仄仄仄仄仄，仄仄平仄平。"],"paragraphs":["飞雨洒檐角，车骑散岩隈。","临池张翠幕，众贤会高台。","坐中蟾宫客，再占北斗魁。","复有南巷阮，少年负英才。","两公俱博雅，胸臆天所开。","明春试殿陛，笔力翻风雷。","胪传姓名出，声闻落九垓。","今宵且尽醉，须覆掌中杯。","朝来得好语，仍闻小人灾。","请观卢溪老，谈笑消奸回。","见敌未尝动，坐令敌倾摧。","庸儿不量力，自倒非人推。","举此卜二友，否极终泰来。"],"title":"题秀光亭壁饯刘世臣刘仲美"}
