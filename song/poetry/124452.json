{"author":"邵雍","id":124452,"strains":["平仄平○平仄平，仄平仄仄仄平平。","平平仄仄平平仄，平仄平平仄仄平。","仄仄仄○平仄仄，○平平仄仄○平。","平平○仄○仄仄，仄仄○平仄仄平。","仄仄平平平仄仄，仄平平仄仄○平。","平平○仄平平○，仄仄平平平仄平。","仄仄仄平平仄仄，仄平平仄仄平平。","仄○仄仄平○仄，仄仄仄平平仄○。","仄仄仄平平仄仄，平平仄仄仄○○。","仄平仄○平平仄，平仄平平仄仄平。"],"paragraphs":["安乐窝中诗一编，自歌自咏自怡然。","陶镕水石闲勋业，铨择风花静事权。","意去乍乘千里马，兴来初上九重天。","忺时更改三两字，醉后吟哦五七篇。","直恐心通云外月，又疑身是洞中仙。","银河汹涌翻晴浪，玉树查牙生紫烟。","万物有情皆可状，百骸无病不能蠲。","命题滥被神相助，得句谬为人所传。","肯让贵家常奏乐，宁惭富室賸收钱。","若条此过知何限，因甚台官独未言。"],"title":"安乐窝中诗一编"}
