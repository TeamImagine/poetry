{"author":"李昌符","id":27393,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["匝岸青芜掩古苔，面山亭树枕潭开。","有时弦管收筵促，无数凫鹥逆浪来。","路入龙祠群木老，风惊渔艇一声回。","人传郭恽多游此，谁见当初泛玉杯。"],"title":"南潭"}
