{"author":"韦应物","id":56864,"strains":["平仄平平平，仄仄○仄平。","仄平仄仄平，仄仄仄平平。","仄仄仄平仄，仄平平仄平。","仄平平仄平，仄仄仄平平。","平仄仄平平，仄○平仄平。","仄平平仄仄，仄仄仄平平。","平仄仄平仄，平仄仄平平。","平平仄平平，平仄○平○。","平平仄仄仄，○仄仄仄平。","仄平平仄仄，仄仄平仄平。"],"paragraphs":["晨起凌严霜，恸哭临素帷。","驾言百里涂，恻怆复何为。","昨者仕公府，属城常载驰。","出门无所忧，返室亦熙熙。","今者掩筠扉，但闻童稚悲。","丈夫须出入，顾尔内无依。","衔恨已酸骨，何况苦寒时。","单车路萧条，回首长逶迟。","飘风忽截野，嘹唳雁起飞。","昔时同往路，独往今讵知。"],"title":"往富平伤怀"}
