{"author":"杨万里","id":49323,"strains":["仄仄仄仄平仄平，仄○仄仄平○平。","平仄平平仄仄仄，仄仄仄○平仄仄。","平○平仄平仄平，平平仄仄平仄平。","仄平仄仄仄平平，平○仄仄平平平。","○仄平平仄平仄，仄仄仄平平○仄。","平平平仄仄仄仄，仄仄仄平仄平仄。"],"paragraphs":["大武尾裔名季狸，目如点漆肤凝脂。","江夏无双字子羽，九月授衣先著絮。","何如苗国孤竹君，排霜傲雪高拂云。","子孙总角遁归根，金相玉质芝兰芬。","三士脂韦与风节，借箸酒池俱胜绝。","先生胸次有皂白，一醉不须向人说。"],"title":"寄朱元晦长句以牛尾狸黄雀冬猫笋伴书"}
