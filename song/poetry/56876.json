{"author":"刘翰","id":56876,"strains":["仄平平平平仄仄，仄仄仄平仄平仄。","平平仄仄仄○平，仄仄平平仄平仄。","平平平仄平仄仄，仄仄平平仄仄平。","平平仄仄仄仄仄，仄仄仄平平仄平。","仄平平仄仄平仄，平○仄仄平平仄。","仄平仄平平仄平，仄仄平平平仄仄。","仄平仄仄平平平，仄平○平平仄平。","平平仄○仄平仄，仄平○仄平平平。"],"paragraphs":["我家江南同野老，自纺落毛采蘋藻。","清风满袖读离骚，半亩幽畦种香草。","门前流水鸣溅溅，日暮归来自刺船。","遥山数叠作媚妩，落日断霞明晚川。","雨余汀草涨新绿，红衣湿尽鸳鸯浴。","采莲女儿何处来，唱我春风湖上曲。","瓮头酒熟方新𥬠，白鱼如银初上钩。","呼儿洗杓醉明月，酒酣更作商声讴。"],"title":"江南曲"}
