{"author":"梅尧臣","id":46337,"strains":["平平仄仄平仄平，平平仄仄平平平。","平平仄仄仄仄仄，仄仄○仄仄仄平。","仄平仄○仄仄仄，平仄仄仄平平平。","仄仄平平平仄仄，平平○仄平○平。","仄平仄仄仄仄仄，平仄仄仄平平平。","平平平平仄平仄，仄仄平○仄仄平。","平平仄平仄平仄，仄平仄仄平仄平。","仄仄平仄仄仄仄，仄仄平仄仄仄平。","仄平仄○仄○仄，仄仄仄仄平平平。","仄平平平仄○仄，平仄仄仄平仄平。"],"paragraphs":["黄昏月暗妖鸟鸣，尨然钝质麤豪声。","凭凶自异立屋角，潜事觜吻欲我惊。","岂知惯闻此丑狡，呼集鬼物夸阴狞。","夕盗鸡雏无畏避，曾遭弹射沉泥坑。","汝今病翼未甚愈，还作旧态侵平明。","阳乌曈曈出东海，照汝宜丧胆与精。","何为世人苦憎汝，汝常盗物资已荣。","傥有弓矢勿污辱，杀此非得去恶名。","养雏四三已相似，眼脑实异鸾皇生。","一朝车轮翅堕地，狐鼠入穴枭党烹。"],"title":"拟韩吏部射训狐"}
