{"author":"温庭筠","id":26236,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["冲尚犹来出范围，肯将经世作风徽。","三台位缺严陵卧，百战功高范蠡归。","自欲一鸣惊鹤寝，不应孤愤学牛衣。","西州未有看棋暇，涧户何由得掩扉。"],"title":"和友人题壁"}
