{"author":"陈与义","id":3194,"strains":["仄平○仄仄，仄仄仄平仄。","仄○仄平仄，○平仄平仄。","仄平仄平仄，仄仄平平仄。","仄○仄仄平，仄仄平仄仄。","○平仄仄仄，仄仄仄仄仄。","仄平平平仄，仄仄仄仄仄。","仄○仄仄仄，仄平仄仄仄。","○仄仄仄○，仄仄仄平仄。","仄仄平仄仄，仄仄仄○仄。","仄平仄○平，仄仄仄仄仄。"],"paragraphs":["爱河漂一世，既溺不能止。","不如淡生活，吟诗北窗里。","肺肝亦何罪，困此毛锥子。","不如友曲生，是子差可喜。","三杯取径醉，万绪散莫起。","奈何刘伶妇，苦语见料理。","不如一觉睡，浩然忘彼己。","三十六策中，此策信高矣。","政使江变酒，誓不涉其涘。","尚须学王通，艺黍供祭祀。"],"title":"诸公和渊明止酒诗因同赋"}
