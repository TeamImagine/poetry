{"author":"张耒","id":216416,"strains":["平平仄仄仄平平，仄仄平平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["高城欲去更徘徊，病眼登临强一开。","风物尽为愁里景，山川疑是梦中来。","此身双鬓何劳白，未老尘心可得灰。","欲把烦愁付杯酒，祇应清梦待尊罍。"],"title":"自海至楚途次寄马全玉八首  其三"}
