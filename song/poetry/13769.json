{"author":"宋祁","id":13769,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["东眺湖波十里平，竹椽疏舍瞰澄瀛。","山花暗落谈经地，水鸟时闻念佛声。","荠树绕天春色晚，彩云垂地夕凉生。","后车官冷曾过此，祗得幽人笑缚缨。"],"title":"题景陵乾明院湖亭"}
