{"author":"曾巩","id":173801,"strains":["仄平平仄○平○，仄平仄仄平仄平。","仄平仄平仄仄仄，仄仄仄仄平平平。","仄平仄平仄平仄，仄仄平仄平平○。","仄平仄仄平平仄，仄仄仄仄平平平。","平平仄仄仄○仄，仄仄平仄○平平。","平平仄仄仄平仄，仄仄平○平平平。","仄平仄仄仄仄仄，仄仄仄仄平○平。","平平仄仄平仄仄，仄仄平仄平○平。","平平平平仄○仄，仄仄仄仄平平平。"],"paragraphs":["众人生死如尘泥，一贤废死千载悲。","汉初董生不大用，厥政自此惭隆姬。","至今董生没虽久，语者为汉常嗟欷。","尹公素志任天下，众亦共望齐皋伊。","文章气节盖当世，尚在功德如豪牦。","安知蔓草蔽原野，雪霰先折青松枝。","百身可赎世岂惜，讣告四至人犹疑。","悲公尚至千载后，况复悲者同其时。","非公生平旧相识，跽向北极陈斯诗。"],"title":"尹师鲁"}
