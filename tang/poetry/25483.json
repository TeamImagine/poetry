{"author":"李群玉","id":25483,"strains":["仄仄仄仄○，平平○平仄。","仄平平仄仄，仄仄仄○仄。","平仄仄平仄，平平仄平仄。","仄平平仄平，仄仄○仄仄。","平平平平仄，仄仄平平仄。","○平仄平平，仄仄仄平仄。","平平仄？仄，仄仄平仄仄。","平平仄○平，仄仄平仄仄。","平平平平仄，平仄仄平仄。","○仄平平平，平平○仄仄。","平平仄仄仄，平仄仄仄仄。","仄○仄○平，平平仄平仄。","仄平平平仄，仄仄平仄仄。","仄仄仄平平，平平仄平仄。","平平仄平○，仄仄平○仄。","？仄平仄平，？平平仄仄。","○平仄仄仄，仄仄仄平仄。","平○平平平，平平仄平仄。"],"paragraphs":["木落楚色深，风高浪花白。","送君飞一叶，鸟逝入空碧。","猗欤白华秀，伤心倚门夕。","不知云涨遥，万里看咫尺。","萧萧青枫岸，去掩江山宅。","离觞有黄花，节物助凄戚。","潇湘入{氵霝}桂，一路萦水石。","烟萝拂行舟，玉濑锵枕席。","多君林泉趣，耽玩日成癖。","长啸凌清晖，襟情当雪涤。","登龙屈指内，飞誉甚籍籍。","未折月中枝，宁随宋都鶂。","曰余吞声地，举足伤瓦砾。","见尔一开颜，温明乃珠璧。","春风到云峤，把酒时相忆。","豆蔻花入船，鹧鸪啼送客。","飏天与瘴海，此去备沿历。","珍重春官英，加餐数刀帛。"],"title":"送魏珪觐省"}
