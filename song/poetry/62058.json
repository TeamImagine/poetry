{"author":"虞俦","id":62058,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["虎踞南山孰敢樵，盗渠名字却深逃。","谁能雪里穷三窟，缚送尊前慰老饕。","试唤玉纤揎碧袖，笑看霜片落金刀。","族庖堪恨无风味，红晕蒸花更藉糟。"],"title":"家书送白额因赋"}
