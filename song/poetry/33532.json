{"author":"陆游","id":33532,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["喔喔鸣鸡促起程，翻翻飞鹭导孤征。","节旄尽落归犹远，带眼频移瘦自惊。","小市萧条黄叶满，断桥零落绿苔生。","居人犹复多愁思，何况天涯倦客情。"],"title":"早行至江原"}
