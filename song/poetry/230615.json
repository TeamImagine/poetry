{"author":"葛胜仲","id":230615,"strains":["平平仄仄仄，仄仄仄仄平。","平平平○仄，？仄平仄平。","仄平仄仄仄，仄仄仄仄平。","平平仄平仄，仄仄仄平平。","平仄仄仄○，仄○平仄平。","平仄仄平○，仄仄仄仄平。","平平仄平仄，仄仄仄仄平。","仄仄仄平仄，平仄○平平。"],"paragraphs":["乾坤一浩荡，小智自窘拘。","低徊裈中虱，龌龊辕下驹。","达人独矫首，抗志在八区。","归来绕荒径，所喜觉迷途。","时读穆满传，乍观山海图。","林木净交荫，所见与道俱。","谁能远羁宦，五斗一丈夫。","筑阁者谁子，无乃柴桑徒。"],"title":"寄题长安谭损之遐观阁"}
