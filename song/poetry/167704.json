{"author":"黄超然","id":167704,"strains":["仄平仄仄仄，仄平○○平。","仄仄仄仄仄，仄仄平平平。","仄平平平平，仄仄平○平。","仄仄平平仄，平仄仄平平。","平平仄○仄，平平平仄平。","仄仄平仄仄，仄仄仄平平。","仄平仄平仄，仄仄仄平平。"],"paragraphs":["不知乃不愠，古人叹难能。","我谓直易事，学道非干名。","本无求知心，愠亦何从生。","所以茅檐下，高枕曲吾肱。","琴书坐中友，云山门外朋。","肺腑欣有得，耳目谅无憎。","愿同子扬子，白首太玄经。"],"title":"古风"}
