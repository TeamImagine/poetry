{"author":"陈舜俞","id":146546,"strains":["仄○仄平，平平仄平。","平平仄仄，平仄○平。","仄仄仄平，○仄仄○。","仄平仄仄，仄仄仄平。","仄○仄仄，仄平？仄。","平平仄仄，仄仄平平。","仄仄平平，○仄仄○。","平仄○平，平仄仄○。","仄平仄○，仄仄仄仄。","平仄仄仄，平仄平仄。","仄仄○仄，仄平仄○。","仄仄○仄，仄平仄仄。","仄○仄平，平仄平仄。","○平仄平，平仄仄仄。"],"paragraphs":["我行楚滨，洪波是涵。","飘风不惠，停舳相衔。","我实有辞，将伯是谗。","越明日作，若怒弗咸。","大吹振荡，厥声唬喊。","龙凭虎借，播谷摇岩。","止莫能维，行不可帆。","谁令其然，维伯所监。","我名有谗，实意以祷。","终使不往，宁弗之报。","泛泛行者，有游有漕。","罔不衣食，或俱幼老。","出其孔艰，仁者攸好。","吹而顺之，毋忽予告。"],"title":"明日北风尤甚不可行再谗"}
