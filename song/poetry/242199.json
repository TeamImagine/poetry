{"author":"李正民","id":242199,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["霜凝鸳瓦晓纤纤，静拥寒炉火屡添。","白堕春醪空有意，青州从事邈难瞻。","幸逢朱博杯盘少，况值曹公禁令严。","瓶汲甘泉聊漱齿，鸱夷应笑若清廉。"],"title":"东海生欲以酒见遗而郡禁方严仆每饮又少作诗谢之"}
