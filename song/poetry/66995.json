{"author":"楼钥","id":66995,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["扶病还朝一秃翁，重来宁免笑何公。","梦魂长是寻云北，归路何时向浙东。","深愿耸身随画鹢，空劳举目送飞鸿。","主人竹所终须到，最忆东轩一枕风。"],"title":"乞出过传法闻伯齐归姚江"}
