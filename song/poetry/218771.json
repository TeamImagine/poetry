{"author":"李廌","id":218771,"strains":["仄平仄平仄，仄仄仄仄平。","平平仄平仄，平○平仄○。","仄平仄平仄，平仄仄仄○。","仄仄仄仄仄，仄仄仄平平。","仄平仄仄仄，平仄仄平○。","平仄仄平平，仄平仄平平。","平仄○仄○，仄仄仄平平。","平平仄平仄，仄仄○仄○。","仄仄平仄平，仄平仄平平。","平平仄仄仄，仄仄○平平。"],"paragraphs":["小虫蠹坚木，自意吻颊刚。","蟠身宅幽窦，心期千岁藏。","尔非虎而翼，何乃巧取将。","剥啄绕树腹，卷舌利钩芒。","一身祸众命，曾未厌饥吭。","流怨入胡琴，美人借余商。","鹈鴂相唯和，次第歇芬芳。","吾生独何事，有喙三尺长。","富岁常苦饥，不能餍糟糠。","宁饥忍效汝，岂复思随阳。"],"title":"啄木鸟"}
