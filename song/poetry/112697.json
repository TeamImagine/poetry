{"author":"李含章","id":112697,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["戛云秋翼健磨天，九万修程孰可肩。","五马幸归乡国路，百城初认钓鱼船。","余霞绮阁方池上，宿霭人家叠嶂前。","多感圣君垂异宠，力思报效向衰年。"],"title":"出典宣城三首  其一"}
