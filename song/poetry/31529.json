{"author":"姜特立","id":31529,"strains":["仄仄平平平仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一榻萧然文字林，闭门十日卧春阴。","园林寒重鶑声寂，风雨时长草色深。","坐念治聋违社酒，遥知搜句搅春心。","莫愁雁鹜分行进，簿领难埋旷士襟。"],"title":"和张时可"}
