{"author":"沈与求","id":250322,"strains":["平平平平平，平仄仄平仄。","仄平仄仄平，仄仄仄仄仄。","平平○仄平，平仄仄平仄。","仄仄○平平，平仄仄平仄。","仄仄平平平，○○仄平仄。","平○仄仄○，平仄仄平仄。","仄仄仄仄平，平仄仄仄仄。","平平平仄平，仄仄平仄仄。","仄仄○○平，平平仄○○。","○仄仄仄平，平平仄平仄。","平平平仄平，仄仄仄平仄。","仄仄仄平平，○平仄平仄。","仄仄仄仄平，平平仄平仄。","仄平仄仄平，仄仄仄平仄。"],"paragraphs":["江南多佳山，骈首闯城郭。","缅怀在坦夷，要使一见廓。","邦侯王事余，幽致到丘壑。","散策占城阴，含睇及民瘼。","爱此郊原平，膴膴富耕获。","飞观儵下临，丹碧荡霄堮。","野色四座浮，胸次潜领略。","千畦云弄黄，岁事初不恶。","斗酒行劳农，欢谣入酺醵。","胜地恶发挥，波神覆为虐。","萧辰谁与娱，一笑寄华酌。","落日耀旍旗，轻飇漾帘幕。","卷白起寿公，歌声渺林薄。","老农止勿狂，嗣岁有真约。"],"title":"奉陪安守登膴原观"}
