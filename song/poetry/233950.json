{"author":"宋京","id":233950,"strains":["平仄仄平平仄平平仄平，仄平仄仄平平平。","仄○平平仄仄仄，仄仄仄仄平平○。","平平平平仄仄仄，仄仄平仄平平平。","平平仄○平仄仄，仄仄仄仄平平平。","仄平仄仄平仄仄，平仄仄仄平平平。","仄平平○仄平仄，平平○仄平平平。","仄仄仄仄仄平仄，仄仄仄仄平平平。","平仄仄平仄仄平，平仄仄仄平仄平。"],"paragraphs":["君不见青阳老人飞下天，口宣至道朝群仙。","地中神人捧玉局，异事秘怪于今传。","龟城坤隅地有穴，俗说西与岷山连。","嵯峨古观森伟像，老柏惨淡含风烟。","令威已去城郭在，人物自改名依然。","亳州宫庭焕星斗，真皇行幸祥符年。","所托得地近京邑，此独隐晦遐方偏。","安得老人洗此心，还我澹泊同古先。"],"title":"玉局"}
