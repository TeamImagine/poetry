{"author":"苏舜钦","id":90480,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["前岁京都吏议諠，劲弓摧翮两连翩。","男儿穷困终归道，世路倾危自有天。","云壑已通尘外意，茅斋仍得日高眠。","寄声吾舅无相念，今作江湖九馆仙。"],"title":"答仲仪见寄"}
