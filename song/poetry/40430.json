{"author":"陆游","id":40430,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["贱士穷愁殆万端，幸随所遇即能安。","乞浆得酒岂嫌薄，卖马僦船常觉宽。","少壮已辜三釜养，飘零敢道一袍单。","饭余扪腹吾真足，苜蓿何妨日满盘。"],"title":"对食作"}
