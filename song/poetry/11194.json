{"author":"朱翌","id":11194,"strains":["仄平平仄仄平平，平仄平平仄仄平。","仄仄平平平仄仄，仄平平仄平平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["十年频望秀而巉，琴筑齐音和阮咸。","砚浴珍材躬试墨，画收名笔旋开缄。","长江流自胸襟出，大艑来如首尾衔。","分手一言君勿忘，他时容我见千岩。"],"title":"湘江亭别程干"}
