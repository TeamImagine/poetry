{"author":"释祖钦","id":141212,"strains":["仄平仄仄，仄仄仄仄。","平平仄仄○平，仄仄平平仄仄。","仄平仄仄，仄仄○平，仄仄○○，仄平仄仄。","仄仄仄仄平，仄平平，仄○仄，仄仄平仄○○○。"],"paragraphs":["有权有实，有照有用。","匆匆夏影将残，飒飒凉飚又动。","四时代谢，日月如流，万法乘除，有无似梦。","独有老赵州，太惺惺，复蒙懂，却道萝卜三斤重。"],"title":"偈颂一百二十三首  其七○"}
