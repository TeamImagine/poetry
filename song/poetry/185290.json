{"author":"李定","id":185290,"strains":["平仄平平仄仄平，平平平仄仄平平。","仄平平仄平平仄，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["青帝行春信自专，精心知向海棠偏。","不霑工部风骚力，犹占句芒造化权。","倚槛半开红朵密，遶池初应翠枝连。","谁人与拔栽琼苑，看与花王鬬后先。"],"title":"海棠"}
