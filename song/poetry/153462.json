{"author":"刘辰翁","id":153462,"strains":["仄仄仄平平，平平仄仄○。","仄○平仄仄，仄仄仄平平。","仄仄平○仄，平平仄仄平。","仄平平仄仄，仄仄仄平平。","仄○平平仄，○平仄仄平。","平平平仄仄，仄仄仄平平。"],"paragraphs":["日出习池游，晴檐水不收。","几回经草暗，一迳带花流。","汩汩何从至，青青自欲浮。","但疑红雨涨，不似御沟愁。","静听鸣金谷，行迷失玉钩。","凌波罗袜润，大是断桥头。"],"title":"春景 暗水流花径"}
