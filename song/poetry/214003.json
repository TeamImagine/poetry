{"author":"陈师道","id":214003,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["三楚风流秀士林，英词从昔动修门。","充庭初识苍龙础，赐醴行霑白兽樽。","已上荐书轻一鹗，更凭诗力化群鲲。","千年辽鹤空城郭，谁见朱公有异孙。"],"title":"和朱智叔鹿鸣席上"}
