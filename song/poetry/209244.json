{"author":"范正民","id":209244,"strains":["仄仄仄平平平仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["历下故人今何在，音书久已隔寒暄。","多年别后纷纷事，何日樽前细细论。","忍见风霜摧羽翮，空教江汉泻词源。","圣朝宽大超前古，即有恩光照覆盆。"],"title":"季颜师颜谪齐州以诗寄之"}
