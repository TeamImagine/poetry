{"author":"萧颖士","id":55187,"strains":["○平平仄仄，仄仄仄平平。","仄仄仄平仄，○平平仄○。","平平平仄仄，仄仄仄平平。","平仄○○仄，仄平平仄○。","仄平平仄仄，平仄仄○平。","平仄仄平仄，仄平平仄平。"],"paragraphs":["扁舟东路远，晓月下江𣸣。","潋滟信潮上，苍茫孤屿分。","林声寒动叶，水汽曙连云。","暾日浪中出，榜歌天际闻。","伯鸾常去国，安道惜离群。","延首剡谿近，咏言怀数君。"],"title":"越江秋曙"}
