{"author":"王安石","id":180076,"strains":["平平仄仄仄，平仄仄平平。","仄仄平仄仄，仄平平仄平。","仄平平○仄，平仄平仄平。","仄平仄○仄，仄平仄仄○。","仄仄仄仄仄，仄平平仄平。","平平平○仄，平仄仄平平。"],"paragraphs":["车螯肉甚美，由美得烹燔。","壳以无味弃，弃之能久存。","予尝怜其肉，柔弱甘咀吞。","又尝怪其壳，有功不见论。","醉客快一啖，散投墙壁根。","宁能为收拾，持用讯医门。"],"title":"车螯二首  其一"}
