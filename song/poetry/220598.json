{"author":"邹浩","id":220598,"strains":["平仄平平平，仄仄平平仄。","平平仄仄仄，平仄仄平仄。","○平仄平仄，平平仄平仄。","仄平○仄平，仄仄平平仄。","平仄平○平，平平平仄仄。","平平仄平仄，仄仄仄平仄。","平平仄仄○，仄仄平○仄。","平平平○○，○平仄仄仄。"],"paragraphs":["洪造初无私，物自生殊异。","丛丛路傍草，枝叶一何悴。","行人或陵践，牛羊肆残毁。","纵能胜疾风，厥害还遭值。","瞻彼山中兰，孤芳常茂遂。","馨香动君子，采撷远而至。","须知得失间，所托惟其地。","呜呼儒衣冠，如何不尚志。"],"title":"路傍草"}
