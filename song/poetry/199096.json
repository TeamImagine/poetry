{"author":"林伯材","id":199096,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谁在红莲阵里行，泠泠飞玉抱山清。","几番人世兴亡梦，千古云涯黯淡声。","春暖藓花随雨到，夜深寒月落溪明。","倦怀一枕清凉地，斗薮尘埃羽翼生。"],"title":"枕流轩"}
