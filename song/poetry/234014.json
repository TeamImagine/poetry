{"author":"张扩","id":234014,"strains":["平平仄平平，平仄平仄仄。","平平平平仄，平仄平仄仄。","平平仄仄平，平仄仄平仄。","仄仄仄平平，平平平仄仄。"],"paragraphs":["吾诗窘时穷，章句羞拙讷。","君诗非吾偶，齐大轻郑忽。","雷门不敢过，西施忌唐突。","政当就阿戎，谈天捜理窟。"],"title":"子温侄用再闻诵新作突过黄初诗作十诗见遗辄勉强次韵  其六"}
