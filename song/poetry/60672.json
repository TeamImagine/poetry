{"author":"许及之","id":60672,"strains":["平平仄仄平仄平，仄○仄仄平○○。","仄平仄○仄平平，平仄仄平仄○仄。","○平仄仄仄○仄，平平○仄仄仄平。","仄○仄仄仄仄平，仄平仄仄仄仄○。","○平仄仄仄仄平，平仄仄仄平○平。","平仄平平仄平平，○仄仄仄仄平平。","○仄平平平仄平，仄仄仄仄平平平。","仄仄仄仄平平平，仄平平仄平仄平。","仄平仄仄仄仄平，仄仄平平仄平平。","仄○仄仄平平平，平平仄○平仄平。"],"paragraphs":["岷峨一线江滥觞，意行万里无留藏。","五湖洞庭洑熊湘，衡岳岿然锁其旁。","离堆砥柱屹相望，湍流横溃不得狂。","挽回断港济绝航，一齐众楚势莫当。","三芝五饵别有方，狂简痼疾滨膏肓。","天遣奔波赴洄湟，回视坎井足跳梁。","三浴薰之惊望洋，一语咽口成周章。","昨夜太白垂光芒，皎然松柏凌雪霜。","向来十袭一瓣香，再拜斯文寿无央。","愿回帝力超羲皇，无怀大庭还我乡。"],"title":"上南轩先生寿"}
