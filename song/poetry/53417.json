{"author":"项安世","id":53417,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","仄仄仄仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["径苔铺翠叶堆黄，生怕人来便踏伤。","病久养成心性懒，闲多衍得岁年长。","己拼故我忘俱尽，忽话当年喜欲狂。","莲荡稻田相对起，镜湖南北好风光。"],"title":"次韵和谢江陵杨县丞投赠四首  其二"}
