{"author":"韩淲","id":87518,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["籍籍春山德养尊，风行水上自成文。","饱谙世故时高枕，强对交情日置樽。","健句如君宁有谓，和篇于我愧无闻。","敢言暑退秋生后，静夜来敲月下门。"],"title":"和周次公韵"}
