{"author":"赵汝腾","id":130218,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["醉墨淋漓天地间，谁知大德不逾闲。","世无孔子今希孔，国有颜渊易铸颜。","多士龙门一乔岳，斯文牛耳两名山。","暮春九曲峰前水，一笑风雩气象还。"],"title":"寄新衡阳徐使君左司山长"}
