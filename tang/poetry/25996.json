{"author":"贾岛","id":25996,"strains":["平平平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["终南云雨连城阙，去路西江白浪头。","滁上郡斋离昨日，鄱阳农事劝今秋。","道心生向前朝寺，文思来因静夜楼。","借问泊帆干谒者，谁人曾听峡猿愁。"],"title":"送饶州张使君"}
