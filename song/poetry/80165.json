{"author":"徐照","id":80165,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，仄平仄仄平平平。","平平仄仄平平仄，平仄平平仄仄平。"],"paragraphs":["杖屦相随步野田，坐临阶石和诗篇。","要看隔水人家菊，试借系门渔父船。","且缓归情知有月，不生酒兴为无钱。","寒来莫问家中事，才得身闲即是仙。"],"title":"同刘孝若野步"}
