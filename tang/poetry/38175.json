{"author":"权彻","id":38175,"strains":["平仄仄仄仄，仄平仄平平。","仄仄仄仄仄，平仄平仄平。","仄○仄平仄，仄仄仄平平。","仄○仄仄仄，仄仄○平平。","仄仄平平仄，平平平仄平。","仄仄仄平仄，仄仄○○平。","仄仄仄平仄，平平○仄平。"],"paragraphs":["苏子卧北海，马翁渡南洲。","迹恨事乃立，功达名遂休。","夜闻羽书至，召募此边州。","铁骑燿楚甲，玉匣横吴钩。","雪厚群山冻，蓬飞荒塞秋。","久戍曷辞苦，数战期封侯。","不学竖儒辈，谈经空白头。"],"title":"题沈黎城"}
