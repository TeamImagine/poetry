{"author":"黎廷瑞","id":165799,"strains":["仄○仄仄○，仄仄平仄仄。","平平○仄仄，平仄仄平仄。","○平仄仄仄，仄仄平仄仄。","仄平仄仄仄，○平仄平仄。","平平仄仄仄，平平仄○仄。","仄仄○仄仄，仄仄仄平仄。","平○仄平仄，仄仄平仄仄。","○平平仄仄，○○仄平仄。","平平仄仄平，仄仄○仄仄。"],"paragraphs":["卸帆月欲堕，泊岸风转急。","惊砂传铁箭，飞霰散琼粒。","重湖太古水，帝遣龙下吸。","潜鳞失故穴，苍黄望舟入。","宁知政坐窘，衾裘尽沾湿。","慌慌中夜起，莽莽百忧集。","披衣视云汉，惨淡天一笠。","颇疑庐阜倒，三叹救何及。","平明笑拥篷，五老犹壁立。"],"title":"夜泊彭蠡风大作"}
