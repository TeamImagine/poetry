{"author":"华岳","id":98926,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["桃李生香花满谿，南州十月尚襜衣。","春从酒瓮榨将出，秋在诗囊带得归。","弓射十分方破的，棋高一着便争机。","劝君莫作等闲看，毫发差殊事已非。"],"title":"小春言怀"}
