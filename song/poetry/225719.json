{"author":"慕容彦逢","id":225719,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["露液无声降自天，清英含味满丘园。","日中垂溜真珠落，风后寒澌杂珮翻。","呈瑞未央曾纪岁，袭芬仪凤亦更元。","广寒应德彰嘉祉，臣子相看眉宇轩。"],"title":"次韵祝通直甘露诗二首  其二"}
