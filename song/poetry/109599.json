{"author":"阳枋","id":109599,"strains":["平平平仄平，平平仄平平。","仄平平仄仄，平仄平仄平。","仄仄仄平平，平仄平平平。","平平平仄○，平平仄仄平。","平平仄平仄，仄仄仄仄平。","仄仄仄平仄，仄平平平平。","平平仄仄○，仄仄○平平。","仄○仄平平，仄仄○仄○。","平仄平仄平，仄仄平仄○。","仄平仄平平，平仄仄○○。","仄仄仄仄仄，○平○平平。","仄仄仄平平，仄仄仄平平。","平平仄仄仄，仄仄仄平平。","仄仄仄平仄，平平平仄平。"],"paragraphs":["浮舟湓浦春，民谣举欣欣。","问民宁底乐，州有贤使君。","帝胄擢清班，江国烦殷勤。","仪型金玉相，肝肠锦绣纹。","周南蔼忠厚，大雅卓不群。","固本屹磐石，理兵无丝棼。","城坚万里长，气壮三边军。","短吟亟搜枯，弄斧当郢斤。","聊此窥一斑，所见谐所闻。","愿公慨神州，边腹久中分。","五岳判地气，三光离天文。","倒竭五湖波，一洗九陵氛。","钟彝勒伟晔，汗史照芳芬。","此烈丈夫耳，循常奚足云。"],"title":"谒九江赵守"}
