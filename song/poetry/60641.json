{"author":"许及之","id":60641,"strains":["平平仄平○，仄仄仄仄仄。","仄平仄仄平，仄平仄○仄。","仄平仄○平，仄仄○仄仄。","仄平平仄仄，○平仄仄仄。","仄○仄平平，平仄平仄仄。","仄平平仄平，平仄仄仄仄。","仄平仄平平，仄仄○仄仄。"],"paragraphs":["明时有何遗，亦复许掇拾。","大言得面陈，小言可封入。","有时效疏愚，岂是当务急。","每蒙天下施，听之恐不及。","退思自生惭，黄卷常在执。","旧田虽甚芜，新井尚可汲。","勉哉竞斯辰，万一如有立。"],"title":"题廨舍壁二首  其一"}
