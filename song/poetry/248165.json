{"author":"陈渊","id":248165,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["霜余宾雁日南征，念子冲寒去我闽。","应向月娥占昨梦，欲扳仙桂赴新春。","平生学海真无底，晚节词锋更有神。","要路争先吾老矣，可无高论蹑平津。"],"title":"送朝宗弟赴试南宫"}
