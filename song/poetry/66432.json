{"author":"楼钥","id":66432,"strains":["平平○平仄，仄仄仄平仄。","仄仄○平平，仄平○仄仄。","仄平仄平仄，仄仄○仄仄。","仄仄仄平平，仄仄仄○仄。","仄仄平平平，仄仄○平仄。","平平平仄仄，仄仄平仄仄。","平平平仄仄，仄仄平仄仄。","仄平平仄○，仄仄平平仄。","仄仄仄仄○，平平仄平仄。","仄仄平平平，平平平仄仄。","平平仄平仄，平平仄平仄。","仄平仄平仄，平平仄平仄。","仄平仄平仄，○平仄平仄。","仄平仄○平，○仄平仄仄。","仄仄平仄○，平平仄○仄。","仄平平平仄，仄仄仄平仄。","仄平平仄○，仄仄仄平仄。","平平仄平仄，仄平○仄仄。","平○○○平，仄仄仄仄仄。","仄仄仄○仄，平仄平仄仄。"],"paragraphs":["秦郎相家子，被服一寒士。","不味膏粱珍，嗜书如嗜芰。","仕途乐平进，欲上行或止。","制使护瀛壖，婉画幕中试。","不避痴儿讥，但欲了官事。","君贤他可及，好善无与比。","公余仍进学，访问无巨细。","片言苟有闻，必欲穷根柢。","一介有可观，穷阎必躬履。","老我甘投闲，衡门人所弃。","惟君异时好，时来访生死。","淡交久而敬，清谈或移晷。","一朝语余别，掺袪不容已。","向来二三公，颇亦同臭味。","去去群欲空，今君又行矣。","欲归投金濑，尚眷甬东水。","结交多老苍，要路有知己。","青毡我家旧，勉旃收上第。","先听传除书，使我喜不寐。","别后未相忘，毋爱书一纸。"],"title":"送秦仲防制干"}
