{"author":"吴晃","id":19150,"strains":["平仄仄平仄，平平仄仄○。","平平仄仄仄，仄仄仄平平。","仄仄平○仄，平平仄仄平。","仄平平仄仄，○仄仄平平。","仄仄平○仄，平平仄○平。","平平仄仄仄，平仄仄○平。"],"paragraphs":["春水潜鳞发，寒潭旧藻疏。","扬鬐顺气后，振鬣上冰初。","戏广怜空洁，浮清媚景虚。","戒贪还避饵，思达每怀书。","湿映流澌薄，狂游触浪余。","终希泮涣泽，为化北溟鱼。"],"title":"鱼上冰"}
