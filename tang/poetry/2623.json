{"author":"杜甫","id":2623,"strains":["平平仄仄仄，平仄平仄平。","仄○仄平仄，平仄仄○平。","○平仄仄仄，平平平仄平。","仄平平仄仄，平仄仄仄平。","仄平仄仄仄，仄仄平仄平。","仄仄平仄平，仄平平仄平。","仄○仄仄平，仄仄仄○○。","仄仄平仄平，仄平仄仄平。","仄平平仄平，仄仄○平平。","仄仄○仄○，平平平○平。","平平平平仄，仄仄○平平。","仄平平仄仄，仄仄仄仄仄。","仄平仄平仄，平平仄仄平。","○仄平仄平，平○仄平平。","仄仄仄平平，仄平平仄平。","仄平仄仄仄，仄仄平平平。","平仄平○平，○平平仄平。","仄仄平平平，仄平仄仄平。","○平仄仄仄，仄仄仄仄○。","仄平仄仄仄，仄仄仄○平。"],"paragraphs":["朝光入瓮牖，尸寝惊敝裘。","起行视天宇，春气渐和柔。","兴来不暇懒，今晨梳我头。","出门无所待，徒步觉自由。","杖藜复恣意，免值公与侯。","晚定崔李交，会心真罕俦。","每过得酒倾，二宅可淹留。","喜结仁里欢，况因令节求。","李生园欲荒，旧竹颇修修。","引客看埽除，随时成献酬。","崔侯初筵色，已畏空尊愁。","未知天下士，至性有此不。","草牙既青出，蜂声亦暖游。","思见农器陈，何当甲兵休。","上古葛天民，不贻黄屋忧。","至今阮籍等，熟醉为身谋。","威凤高其翔，长鲸吞九洲。","地轴为之翻，百川昔乱流。","当歌欲一放，泪下恐莫收。","浊醪有妙理，庶用慰沈浮。"],"title":"晦日寻崔戢李封"}
