{"author":"吴惟信","id":118399,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["僧持咒语下层峦，远客无言自倚栏。","龙带雨归阴洞暗，鹤冲烟入暮松寒。","奔腾瀑布穿云落，断裂碑文刮藓看。","未有因缘来此住，三生石上指空弹。"],"title":"下竺后塔"}
