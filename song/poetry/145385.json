{"author":"马廷鸾","id":145385,"strains":["仄平仄仄仄仄仄，仄仄平平仄仄平。","仄仄仄平平仄仄，平仄仄仄仄平平。","平平仄仄平平仄，平仄平平仄仄仄。","平仄平平仄平仄，仄平平仄仄平平。"],"paragraphs":["舍南舍北水漫漫，乍霁仍阴暖复寒。","石补色天原有漏，泥污后土不曾干。","龙蛇起陆生光怪，鸾凤翀霄怯羽翰。","聊复盘餐饷桑户，可能藜杖过苏端。"],"title":"久雨遣饷王新班"}
