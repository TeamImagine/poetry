{"author":"释道潜","id":203122,"strains":["平平平平平平仄，仄仄平平仄平仄。","平平仄○○○仄，平仄平平平仄仄。","仄平仄仄仄平平，仄仄平平平仄仄。","平平仄仄仄仄平，仄仄平平仄平仄。","平平仄仄平仄平，仄仄仄仄平平仄。","仄平仄○平平平，仄仄平平○仄○。","平平平仄平平仄，仄仄平平仄仄平。"],"paragraphs":["余杭门西山迤逦，屹屹千峰插天起。","穷幽摘胜过三邑，随处云林皆可喜。","迩来杖策到君家，始觉溪山逢骨髓。","争流万壑会目前，竞秀千岩对窗几。","丹枫洗雨秋霁余，白鸟出没岚光里。","主人韵胜无尘埃，翠竹红桃相映栽。","良辰樽俎凭谁共，友月朋云自往来。"],"title":"唐昌王悦道桃竹轩"}
