{"author":"郑刚中","id":252332,"strains":["仄仄平平仄仄平，仄平平平仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄平。"],"paragraphs":["几日春山雨作霖，晓风端为破重阴。","登楼物色浑如画，倚槛情怀未易吟。","万里斜阳鸟飞去，四围烟树客愁深。","个中定有超然法，趺坐端须仔细寻。"],"title":"乍晴"}
