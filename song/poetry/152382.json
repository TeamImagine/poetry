{"author":"方一夔","id":152382,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["披香帘卷几斜晖，别殿承恩似觉稀。","风花影摇阴欲转，露蝉声彻暑犹微。","肉痕浅印丹砂血，手迹新裁白纻衣。","例赐扇纨长弃却，双双羞看彩鸾飞。"],"title":"四时宫词  其二"}
