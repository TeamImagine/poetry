{"author":"长孙佐辅","id":43818,"strains":["仄平○仄仄，仄仄平平仄。","仄仄平仄平，平平仄平仄。","仄平○仄仄，仄仄平仄仄。","仄仄仄平○，平○仄平仄。","平平平仄仄，仄仄平平仄。","仄仄仄平平，平平仄平仄。","仄○平平仄，仄仄仄平仄。","仄仄仄平平，平平仄平仄。","平平仄○仄，仄仄平仄仄。","平仄仄○平，平平仄○？。","平平仄平○，仄仄平平仄。","仄仄平仄平，平平仄仄仄。"],"paragraphs":["结茅苍岭下，自与喧卑隔。","况值雷雨晴，郊原转岑寂。","出门看反照，绕屋残溜滴。","古路绝人行，荒陂响蝼蝈。","篱崩瓜豆蔓，圃壤牛羊迹。","断续古祠鸦，高低远村笛。","喜闻东皋润，欲往未通屐。","杖策试危桥，攀萝瞰苔壁。","邻翁夜相访，缓酌聊跂石。","新月出污尊，浮云在中舃。","常隳腐儒操，谬习经邦画。","有待时未知，非关慕沮溺。"],"title":"山居雨霁即事"}
