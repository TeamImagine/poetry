{"author":"宋庠","id":2556,"strains":["仄仄平平仄，平平平仄○。","仄平平仄仄，仄仄仄平平。","仄仄平平仄，○平仄仄平。","平平平仄仄，平仄仄○○。","仄仄○平○，平○仄仄平。","平平平仄仄，仄仄仄平平。","平仄平平仄，平平仄仄平。","平平平仄仄，仄仄○平平。","仄仄平平○，○平仄仄平。","平○平仄仄，仄平仄平平。"],"paragraphs":["试问山林客，胡然廊庙中。","借筹终不效，数马亦何功。","{穴/叫}窱荀池北，回环汉垒东。","缯云高幕润，瑶草半庭空。","乍失苍门燕，初闻上苑鸿。","凉催珍簟卷，气袭碧帘通。","虬箭天边漏，乌竿物外风。","心倾徒类藿，发短更惊蓬。","自谂非真相，其谁恨秃翁。","婆娑君勿诮，并为主恩隆。"],"title":"枢密东院秋日"}
