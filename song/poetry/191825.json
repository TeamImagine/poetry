{"author":"郭祥正","id":191825,"strains":["平平○平仄平仄，平仄平平平仄仄。","仄平○平平仄平，仄仄仄平○仄仄。","仄平平仄平仄○，仄○平平仄平仄。","仄平仄平仄仄平，仄仄平平仄平仄。","仄平仄仄仄仄平，仄○平平仄平仄。","平平仄仄仄○平，平平平平仄平仄。","平平○仄仄平仄，仄仄平平平仄仄。","仄○平仄仄○平，仄仄平○仄平仄。","仄平仄仄仄平仄，平仄平平仄平仄。","仄平平平仄仄平，平○平仄○平平。","？平仄仄仄仄仄，仄平平仄○平○。","仄平平仄仄平仄，仄仄平仄○平平。","仄平仄仄仄仄仄，仄○仄仄○○○。","仄平平仄仄仄仄，仄平仄仄平平平。","○平平仄仄仄仄，平仄平仄平平平。"],"paragraphs":["秋风吹霜入松柏，虚谷声遥寒刺刺。","月华正高星宿稀，独鹤不鸣觜插翼。","是时夫子为我吟，逸调雄才世无敌。","十年学诗自谓豪，一日逢君有惭色。","恍疑醉梦太帝家，宝藏珠楼不知极。","蟠桃结实九重春，金银琅玕万林直。","须臾收拾到平淡，雨洗高峰增老碧。","又如摩诘画思精，一幅霜绡数拳石。","鬼神怪变露形状，天地英华发胸臆。","我家江南谢朓山，山深流水长潺潺。","猕猴摘果趁不去，白云常在衣裳间。","断无车马送尘土，独与猿鸟期追攀。","一杯有酌醉复醉，万虑不到闲中闲。","欲邀君去咏此景，愿窥巨笔追扬班。","其余功业未足数，天马安得趋尘寰。"],"title":"谢刘察推"}
