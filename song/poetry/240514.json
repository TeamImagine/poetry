{"author":"周紫芝","id":240514,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不见跳珠巳十年，旧游重说固依然。","此生如我岂非梦，到处逢师真是缘。","倦客来看栽药圃，先生昔侍讲经筵。","人间作计无多子，也合归耕种谷田。"],"title":"奉圣山中邂逅忻师相与话十年旧事为之惘然二十一日同游陈侍讲附子园偶作此篇"}
