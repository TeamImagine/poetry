{"author":"洪炎","id":226115,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，平平平仄平平平。"],"paragraphs":["求田问舍转头空，十口无家寄栗蓬。","得失自怜婴世网，是非都欲问天公。","绵绵不解溪边雨，淅淅无情松下风。","赖有诗人排闷作，且吟佳句任穷通。"],"title":"次韵公实感遇"}
