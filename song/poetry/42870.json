{"author":"范成大","id":42870,"strains":["？○仄仄仄，仄仄平仄平。","平○仄平仄，仄仄平仄○。","平平仄平平，仄仄○平平。","仄平仄平○，○平平仄平。","仄平仄仄平，平平仄平平。","仄平平平○，平平平仄平。","仄平仄平仄，仄平仄仄○。","仄仄平平平，仄仄仄平平。","○平仄仄○，仄仄平平○。"],"paragraphs":["枇杷昔所嗜，不问甘与酸。","黄泥裹余核，散掷篱落间。","春风拆勾萌，朴{木敕}如榛菅。","一株独成长，苍然齐屋山。","去年小试花，珑珑犯冰寒。","化成黄金弹，同登桃李盘。","大钧播群物，斡旋不作难。","树老人何堪，挽镜觅朱颜。","颔髭尔许长，大笑欹巾冠。"],"title":"两木  其一"}
