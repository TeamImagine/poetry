{"author":"陆游","id":32835,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["吏退林亭夏日长，乌纱白纻自生凉。","遶檐密叶帷三面，覆水青萍锦一方。","约束蛮僮收药富，催呼稚子晒书忙。","平生幽事还拈起，未觉巴山异故乡。"],"title":"林亭书事二首  其一"}
