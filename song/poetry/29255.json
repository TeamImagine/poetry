{"author":"韩元吉","id":29255,"strains":["平仄仄仄仄，平○仄平平。","平平仄平仄，○仄仄仄平。","仄平○仄平，平平仄平平。","仄仄仄仄仄，平○仄平○。","平平仄仄仄，仄仄平平平。","仄仄仄○仄，仄仄平平平。","平平仄平平，仄仄○平平。","仄仄仄仄平，仄平○仄平。","平平仄仄仄，仄仄平平平。","仄○平平仄，○仄○平平。"],"paragraphs":["挥策度绝壑，撑空见楼台。","丹崖几千仞，中有佛寺开。","老僧如远公，譍门走蒿莱。","下马问所适，褰衣指崔嵬。","飞阑倚石磴，旷荡无纤埃。","坐久意颇惬，爽气生樽罍。","仙棺是何人，蜕骨藏莓苔。","举酒一酌之，慨然兴我怀。","丹砂固未就，白鹤何时来。","不如生前乐，长啸且衔杯。"],"title":"云洞"}
