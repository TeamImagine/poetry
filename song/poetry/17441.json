{"author":"谢伋","id":17441,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["别来无奈岁时催，渴想声猷但指梅。","六逸溪头难角逐，七贤林下曷追陪。","忘怀不觉老将至，揣分争如归去来。","况值元宵增感慨，十年耳冷听倾杯。"],"title":"元夕日承再示梅韵佳作过形褒借辄尔继和自兹当绝笔矣"}
