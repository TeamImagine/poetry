{"author":"丘葵","id":162439,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨后溪虚有断云，绿阴拥出绛榴裙。","一枝强续春余景，数点初收水上纹。","今日高堂会宾客，去时此际避官军。","人生若得长无事，莫遣匆匆别袂分。"],"title":"雨后"}
