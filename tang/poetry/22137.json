{"author":"许浑","id":22137,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["独振儒风遇盛时，紫泥初降世人知。","文章报主非无意，书剑还家素有期。","秋寺卧云移棹晚，暮江乘月落帆迟。","东归自是缘清兴，莫比商山咏紫芝。"],"title":"送陆拾遗东归"}
