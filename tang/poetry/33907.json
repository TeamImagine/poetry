{"author":"徐夤","id":33907,"strains":["仄仄仄平平仄仄，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["行客起看仙掌月，落星斜照浊河泥。","故山远处高飞雁，去马鸣时先早鸡。","关柳不知谁氏种，岳碑犹见圣君题。","𫇴荛十轴僮三尺，岂谓青云便有梯。"],"title":"忆潼关早行"}
