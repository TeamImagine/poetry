{"author":"韩愈","id":10109,"strains":["平平○仄平，仄平仄平平。","○仄平平平，仄仄仄仄○。","平仄仄仄仄，平仄平○平。","平仄平仄仄，？平仄平平。","○仄○仄仄，仄平仄平平。","仄平仄仄平，平平平○平。","仄仄仄平仄，平○仄平平。","仄平平仄平，仄仄仄仄平。","平仄○仄仄，○平仄平平。","平○仄仄仄，仄仄仄○平。","平平仄仄平，仄仄平仄平。","仄○仄仄仄，仄仄仄仄仄。","仄仄仄仄平，仄仄仄平平。","○仄仄仄仄，平平仄平平。","○平仄○仄，仄仄仄仄平。","平仄仄平仄，仄平○平平。","仄平平平仄，○仄仄仄○。","仄仄仄平仄，仄平平○平。"],"paragraphs":["严严王母宫，下维万仙家。","噫欠为飘风，濯手大雨沱。","方朔乃竖子，骄不加禁诃。","偷入雷电室，𫐒輘掉狂车。","王母闻以笑，卫官助呀呀。","不知万万人，生身埋泥沙。","簸顿五山踣，流漂八维蹉。","曰吾儿可憎，奈此狡狯何。","方朔闻不喜，褫身络蛟蛇。","瞻相北斗柄，两手自相挼。","群仙急乃言，百犯庸不科。","向观睥睨处，事在不可赦。","欲不布露言，外口实喧哗。","王母不得已，颜嚬口赍嗟。","颔头可其奏，送以紫玉珂。","方朔不惩创，挟恩更矜夸。","诋欺刘天子，正昼溺殿衙。","一旦不辞诀，摄身凌苍霞。"],"title":"读东方朔杂事"}
