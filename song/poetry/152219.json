{"author":"方一夔","id":152219,"strains":["平平平仄○仄平，仄平仄仄平仄平。","平平仄仄仄平仄，仄仄平仄仄仄平。","仄○仄仄平平仄，平仄○仄平仄仄。","平平仄仄仄仄平，平平仄仄仄平仄。","平平平仄仄平平，平平仄仄○平○。","○○仄仄仄○仄，仄平仄仄平平平。","仄仄平平仄平仄，仄仄平仄○平仄。","仄仄平○仄仄平，○平仄仄平平仄。","平平仄仄仄仄○，仄仄平平仄仄○。","仄平平仄平平仄，仄仄平○仄仄平。","○○仄仄平平仄，仄仄平平仄平仄。","仄平平仄平仄仄，平仄○平仄平仄。"],"paragraphs":["寒厅零落分半毡，雪霜刻栗年复年。","书生事业澹无味，赖有夫子坐我前。","世间好恶纷非是，蛮触相挺人不耻。","嗟君嗜好与世殊，推波独障百川水。","君今何去昔何来，江南欲掉扁舟回。","相思此去杳如梦，日斜独上高高台。","富贵来时未为暮，道旁愚妇从渠觑。","我亦来乘下泽车，看君万里翺翔去。","云萍聚散渺莽中，讲席人惊冀北空。","少陵时作湖山主，一面谁当孔道冲。","相看一醉无何有，笑指春江作春酒。","丈夫何事儿女态，明日长亭一挥手。"],"title":"代履道送王介山"}
