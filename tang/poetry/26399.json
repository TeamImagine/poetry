{"author":"温庭筠","id":26399,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["红花初绽雪花繁，重叠高低满小园。","正见盛时犹怅望，岂堪开处已缤翻。","情为世累诗千首，醉是吾乡酒一樽。","杳杳艳歌春日午，出墙何处隔朱门。"],"title":"杏花"}
