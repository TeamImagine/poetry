{"author":"丘葵","id":162454,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一片闲云自在眠，人依乎地地依天。","六经不朽道吾道，独学无成年又年。","乡里小儿皆富贵，山川大海尽风烟。","乾坤无著吾侪处，子在禅房我亦禅。"],"title":"和吕之寿寄伯章韵"}
