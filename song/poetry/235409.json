{"author":"程俱","id":235409,"strains":["仄平仄仄○平平，仄平仄仄平○平。","○平○仄仄仄仄，仄仄仄仄平○平。","平平仄平平仄仄，仄平平仄平○平。","仄平平○仄仄仄，仄仄仄仄平平平。","平○仄仄平仄仄，仄平仄仄平○平。","平○平仄仄仄仄，仄平○仄平平○。","仄平仄仄平仄仄，仄○仄○平平平。","平平○仄仄平仄，仄仄仄仄平平平。"],"paragraphs":["大江饮酒如浇灰，小江纵酒颠如雷。","扁舟相送不道远，百二十里云帆开。","云亭老人穷不死，故园茅屋荒苍苔。","阖庐城中一亩地，已辨瓮牖锄蒿莱。","吴兴上佐吾党士，十年纵赏西王台。","眉间黄色袨彩服，柁楼长啸春风回。","要须酩酊酬此别，不离万顷添金杯。","明朝相望即湖海，纵有美酒何为哉。"],"title":"同赵奉议离吴兴江仲嘉与其兄仲举送百余里醉中戏作此句一首"}
