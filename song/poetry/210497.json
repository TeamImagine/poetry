{"author":"杨亿","id":210497,"strains":["平仄平平仄仄○，平○仄仄仄○平。","○平仄仄平平仄，仄仄平平仄仄平。","平仄仄○平仄仄，仄平仄○仄○○。","仄平平仄○平仄，仄○平平仄仄○。","○仄仄仄平仄仄，平平仄仄仄平平。","平平仄○○平仄，仄仄平平仄仄平。","仄仄○○仄仄仄，平○仄仄仄平平。","平平仄仄平平仄，平仄平平仄仄平。"],"paragraphs":["西鄙欃枪未扫除，营中慷慨请行初。","三军粒食资心计，一月星邮待捷书。","宣室喜闻延贾谊，茂陵久叹滞相如。","谤言盈箧亲曾见，反间千金计岂疏。","遗爱道傍喧竹马，先声塞外慑穹庐。","冯唐莫叹淹郎署，博望还忻拥使车。","陇右行收万里地，关中坐致九年储。","牙筹羽檄皆吾事，才刃飘飘两有余。"],"title":"郑工部陕西随军转运"}
