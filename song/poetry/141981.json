{"author":"刘黻","id":141981,"strains":["平平仄平平平平，平仄仄仄平仄平。","仄平仄平仄平仄，仄仄？？？平平。","平平仄仄仄仄平，仄仄仄仄平平平。","仄平平平仄平仄，平平仄仄仄○平。","平平仄仄仄平仄，平平仄仄平平平。","仄仄平平仄仄仄，平平仄仄平平平。","平平仄仄仄仄平，仄平平仄平平平。","平平仄平仄仄平，仄平平仄平平平。","仄平仄仄平仄仄，仄仄仄仄平平平。","仄平平仄仄平平，○仄平平仄平平。","仄平○仄平仄仄，平平仄平平仄平。","仄平○平仄仄○，平平平仄平平平。","仄仄平平仄平平，仄平仄仄仄仄平，仄平平仄平○○。"],"paragraphs":["丹湖伟人维南城，胸有老范真甲兵。","挈来庾江镇鱼垒，坐令□□□无惊。","峒獠习鬭不识机，亦以出草为常程。","痛剿根株詟群哄，方知弄梃不如耕。","吾皇诏趣度湘水，溪蛮辟易枭休声。","玉节清风肃九郡，清风肃处春风生。","邦民借寇欲断桥，愿公为我诛鲵鲸。","邦民爱公欲植棠，愿公为我销欃枪。","爱旗猎猎罗道左，竹马截镫儿童争。","我为峒寇特区区，更有西江狡谋成。","蜀危累卵淮破甑，声东击西谁拄撑。","二矛重弓列御屏，衡山云起潇湘清。","指日南城障东南，托天半壁一柱擎，愿摩浯石歌中兴。"],"title":"饯湖南赵提举"}
