{"author":"白居易","id":17444,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["翩翩白马称金羁，领缀银花尾曳丝。","毛色鲜明人尽爱，性灵驯善主偏知。","免将妾换惭来处，试使奴牵欲上时。","不蹶不惊行步稳，最宜山简醉中骑。"],"title":"公垂尚书以白马见寄光洁稳善以诗谢之"}
