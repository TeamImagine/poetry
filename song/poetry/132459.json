{"author":"张矩","id":132459,"strains":["仄仄平平仄仄平，仄平仄仄仄平平。","仄平仄仄仄平仄，平仄仄平平仄平。","仄仄仄平平仄仄，仄平仄仄仄平平。","仄平仄仄仄平仄，仄仄平平平仄平。"],"paragraphs":["尚想溪亭跨鸭头，市嚣到晓不曾休。","角声吹断老梅月，桥影压翻寒苇秋。","三语固知非昔比，十年不到使人愁。","老来着脚茆峰下，相望何殊风马牛。"],"title":"次韵金陵赵民曹水阁即事"}
