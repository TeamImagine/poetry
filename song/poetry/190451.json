{"author":"韦骧","id":190451,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["层基突兀倚晴空，碧嶂回环势复重。","秀色有时侵画隼，苍烟尽日卧乌龙。","严公滩近增幽概，方叟诗存得旧踪。","贤守葺遗殊众好，政闲把酒看千峰。"],"title":"睦州千峰榭二首  其二"}
