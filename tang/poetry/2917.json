{"author":"杜甫","id":2917,"strains":["平平仄平仄仄平，仄仄平仄仄平平。","平○仄仄仄平平，平仄仄仄平平平。","平平○平仄仄平，仄仄仄仄○平平。","仄平平仄平平○，仄仄平平仄仄仄，仄平○仄平○平。","仄仄仄平仄平仄，平平仄仄平平平。","仄平平平平平平，平○仄仄平仄平。"],"paragraphs":["高唐暮冬雪壮哉，旧瘴无复似尘埃。","崖沈谷没白皑皑，江石缺裂青枫摧。","南天三旬苦雾开，赤日照耀从西来。","六龙寒急光裴回，照我衰颜忽落地，口虽吟咏心中哀。","未怪及时少年子，扬眉结义黄金台。","洎乎吾生何飘零，支离委绝同死灰。"],"title":"晚晴"}
