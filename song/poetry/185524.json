{"author":"徐积","id":185524,"strains":["平平仄仄平平平，仄仄平平仄仄平。","仄仄仄平平仄仄，平平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["相逢便吐胸中奇，直道而交与世违。","砚席已逾三载共，鸾凰须约一时飞。","嗟予从事于今僻，似子知音自古稀。","好去上书言得失，买臣犹取虎符归。"],"title":"赠慎叔良  其三"}
