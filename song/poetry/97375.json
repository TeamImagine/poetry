{"author":"高翥","id":97375,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["清波门外放船时，尽日轻寒恋客衣。","花下笑声人共语，柳边樯影燕初飞。","晓风不定棠梨瘦，夜雨相连荠麦肥。","最忆故山春更好，夜来先遣梦魂归。"],"title":"春日湖上"}
