{"author":"王之道","id":7441,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄平平仄平仄，平仄仄仄仄平平。"],"paragraphs":["时来谈笑取侯封，清旷宁容雅志从。","上圣急贤齐舜禹，群公引类迈夔龙。","非材似我十围栎，有用如君千丈松。","邂逅相逢辱倾盖，能令瓦釜配黄钟。"],"title":"和梁宏父二首  其一"}
