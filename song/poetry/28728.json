{"author":"洪适","id":28728,"strains":["平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风翼翔嬉云路轻，合班玉笋直承明。","鳄溪已作思棠雅，龙邸先驰拔薤声。","皂盖朱轓仍敛惠，青帘白舫岂争程。","元戎政欲倾家酿，唤取佳人进曲生。"],"title":"会肇庆章守致语口号"}
