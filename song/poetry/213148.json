{"author":"贺铸","id":213148,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["匹马扁舟寄此身，可怜投老尚迷津。","黄尘是处随游子，明日相逢即故人。","东道琴樽能惜夜，西园花絮欲伤春。","分携后日匆匆去，灯火虹桥梦更频。"],"title":"将发永城留题李氏斋壁"}
