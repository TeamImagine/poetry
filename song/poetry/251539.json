{"author":"王洋","id":251539,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["春来秋去锁烟扉，此境人间不易知。","强遣忧愁须藉酒，巧传消息却因诗。","生缘有累难除药，性本无为不用医。","苦乐从来略相对，乘车须记饭牛时。"],"title":"和知字韵二篇 答解嘲"}
