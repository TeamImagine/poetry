{"author":"释德洪","id":229258,"strains":["仄仄平平平仄仄，仄平仄仄仄平平。","仄平平仄平平仄，仄仄平平平仄平。","仄仄仄平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["不涉春缘正月六，衲僧拾得聚头看。","大家宜著音容想，一笑风吹牙齿寒。","欲问死生口门窄，更分僧俗眼皮寛。","湘山雪尽千岩晓，赠以之中墨未干。"],"title":"南安岩主定光生辰五首  其五"}
