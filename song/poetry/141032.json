{"author":"许月卿","id":141032,"strains":["仄平仄仄仄平平，仄仄平平仄仄平。","仄仄仄仄平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["政须洗耳听新篇，业已扁舟学计然。","洁己庶几堪谏主，力田未必愧逢年。","菑畬之业平心地，金石之交只在天。","舞殿歌台从冷暖，此心如月一婵娟。"],"title":"香潭八首  其八"}
