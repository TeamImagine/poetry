{"author":"黎廷瑞","id":165784,"strains":["平平仄平仄，平平仄平○。","仄仄平仄○，平平仄平平。","平平平仄仄，平仄仄仄平。","仄平平仄平，仄仄平○平。","○平仄○仄，仄仄○平平。"],"paragraphs":["云根得奇草，金芽撷芳鲜。","石鼎生古澜，松风语寒烟。","虽微龙凤制，而得雨露全。","玉尘飞素涛，信美非其天。","临风勿浪啜，侑以离骚篇。"],"title":"陪外舅谨斋洎雅山准轩三吴先生游西园摘新茶汲泉煮之香味殊胜焙者"}
