{"author":"苏辙","id":197542,"strains":["仄仄仄平平，平仄○○仄。","平平平平仄，仄仄仄平仄。","平平仄平仄，仄仄仄○仄。","仄○仄○平，平平仄平仄。","平平仄仄仄，平仄仄仄仄。","平平仄仄平，平平仄平仄。"],"paragraphs":["欲买尔家田，归种三顷稻。","因营山前宅，遂作泗滨老。","奇穷少成事，饱暖未应早。","愿输橐中装，田家近无报。","平生百不遂，今夕一笑倒。","它年数亩宫，悬知迫枯槁。"],"title":"和子瞻自徐移湖将过宋都途中见寄五首  其四"}
