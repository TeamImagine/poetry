{"author":"钱惟演","id":189072,"strains":["平仄仄平平，平平仄仄平。","平平仄仄仄，平仄仄平平。","平仄平平仄，？○仄仄平。","○平平仄仄，仄仄仄平○。","仄○平平仄，平○仄○平。","平○仄平仄，仄仄仄平平。","仄仄平平仄，○平仄仄平。","○平仄仄仄，平仄○○平。"],"paragraphs":["斋洁奉惟馨，瑶台独自升。","楼迷五里雾，坛烛九枝灯。","珠馆来青雀，琁题射玉绳。","疏钟平野阔，古柏夕霏凝。","鹤扇真规月，仙衣可镂冰。","春茶泛云液，晓饭荐兰蒸。","弃药疑洪井，藏书类羽陵。","回瞻太帝室，飞槛更长凭。"],"title":"致斋太一宫"}
