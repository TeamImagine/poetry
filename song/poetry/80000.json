{"author":"张方平","id":80000,"strains":["仄仄平平仄，平○仄仄○。","仄平平仄仄，平仄仄平平。","仄仄平平仄，平平○仄平。","仄平平仄仄，仄仄仄平平。","仄仄平平仄，平平仄○平。","仄○平○仄，仄仄仄平平。","仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["飨帝精禋举，严亲广孝纯。","祢宫增懿典，皇册荐威神。","宝殿斋居肃，琳房献礼陈。","慨瞻清庙几，穆奠紫坛茵。","备乐嘉安曲，鸿仪显相臣。","玉从丹禁出，路俨绣旗新。","瑞霭蒙天仗，祥风入帝宸。","懽呼九州会，庆泽万方均。","有幸逢华旦，无谟翼至仁。","但祈陪百礼，景扈越千春。"],"title":"大礼庆成"}
