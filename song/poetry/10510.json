{"author":"朱松","id":10510,"strains":["平仄仄平仄，平○仄平平。","仄仄仄仄平，仄仄平仄平。","仄仄仄平平，平仄仄仄平。","仄平○仄平，仄仄平○平。","仄平平仄平，仄仄平仄○。","仄平仄仄○，○仄仄仄平。","平平仄仄仄，仄仄仄仄平。","平平仄仄○，仄仄○平平。","仄○仄仄平，○仄仄仄平。","平平仄平仄，仄平仄平平。"],"paragraphs":["岑寂契心赏，栖迟幸身闲。","却扫味道腴，未厌藜藿悭。","久绝子公书，羞访季主关。","肯为空际尘，起此胸中山。","历翁推始生，邂逅杯酒间。","自今半运中，且作尺蠖跧。","萧萧两鬓发，已白不复斑。","功名日以疏，落落难强颜。","譬如坐稳人，正苦步作艰。","夸毗付余子，彼哉谢追攀。"],"title":"谈命"}
