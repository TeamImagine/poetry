{"author":"释契嵩","id":79002,"strains":["仄仄平平平仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["冉冉流年年历新，仲春春日未盈旬。","何为万里青云士，来问双峰白发人。","诗思雅惊含老格，风神清爽惜芳辰。","况闻傲令陶元亮，蜡屐须来与我亲。"],"title":"又次韵奉寄强令"}
