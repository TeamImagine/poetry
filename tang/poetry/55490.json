{"author":"孟浩然","id":55490,"strains":["仄仄○平仄，○平仄仄平。","仄平平仄仄，平仄仄平平。","仄仄平平仄，平平仄仄○。","仄平○仄仄，平仄仄平○。","仄仄平平仄，平平仄仄平。","仄平○仄仄，平仄仄平平。","仄仄平○仄，仄平仄仄平。","仄○平仄仄，○仄仄平平。"],"paragraphs":["八解禅林秀，三明给苑才。","地偏香界远，心净水亭开。","傍险山查立，寻幽石迳回。","瑞花长自下，灵药岂须栽。","碧网交红树，清泉尽绿苔。","戏鱼闻法聚，闲鸟诵经来。","弃象玄应悟，忘言理必该。","静中何所得，吟咏也徒哉。"],"title":"来阇黎新亭作"}
