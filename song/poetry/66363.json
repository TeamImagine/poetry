{"author":"楼钥","id":66363,"strains":["平仄仄○平仄仄仄平仄，仄平仄平平仄仄。","仄仄仄平平仄仄平仄平，仄平○仄平平○。","平○仄平仄仄平平平，平平仄仄平平平。","平○仄仄仄平仄，仄仄平平平仄平。","仄平○仄平仄平，仄仄仄仄平平平。","平平平仄平平平，仄平平平平仄平。","平平仄仄平平平，仄平平仄平平平。","○○平仄仄平○，仄仄○平仄仄平。"],"paragraphs":["君不见王君羽化脱秦厄，故山至今名落翮。","又不见乌程野鹤投氅毛，佞臣称瑞民斯劳。","何如奉林控鹤登青霄，伤然委羽登山椒。","青衣出入洞方杳，紫气氤氲风尚飘。","令君颇似丁令威，鹤驭久去双凫归。","山川良是人民非，一新琳宫还旧规。","黄山父老歌循良，诵君诗句游云房。","更将山石比坚操，百碎犹能彻骨方。"],"title":"黄岩令郑仁叔索委羽洞诗"}
