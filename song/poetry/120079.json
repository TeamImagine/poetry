{"author":"彭耜","id":120079,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["昨释兵符归故里，耳听兵事几番新。","偶逢麾下来犹识，欲说辽阳记不真。","儿觅宝刀坚爱惜，奴吹芦管怨悲辛。","夜来忽作关山梦，万一君王起旧人。"],"title":"将帅"}
