{"author":"邹浩","id":222330,"strains":["平仄平仄平仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["忠义能令金石开，至今凛凛动昭回。","彼苍欲作无穷计，此事欣逢不世才。","浄扫烟霞留健笔，巧分鸾凤过浯台。","亦宜爱日成君志，侧席知名即诏来。"],"title":"勉萧尉秀实别刻磨崖"}
