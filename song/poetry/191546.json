{"author":"冯山","id":191546,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["黄鹤仙音久寂然，嘉陵江上碧峰端。","惟余寂寞烟霞馆，空老阴森桧柏坛。","药灶遶行云彩动，诗牌吟拂玉声寒。","虚无踪迹何须问，自有清名不死丹。"],"title":"和后唐王仁裕舍人留题自然观"}
