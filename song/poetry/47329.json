{"author":"杨万里","id":47329,"strains":["仄平仄仄仄仄○，平平仄仄平仄平。","仄平平○○○仄，仄仄平平平仄○。","平平仄平仄仄仄，平平仄仄平平仄。","仄平仄仄仄平平，仄仄仄平仄平仄。","○平○仄仄仄○，仄仄仄仄平平平。","仄平仄仄平平仄，平仄平平平仄平。","仄平平平平仄仄，平○平仄仄平仄。","仄平仄仄仄仄平，仄仄平平平仄仄。"],"paragraphs":["石湖醉眼小太空，乌纱白纻双鬓蓬。","翰林来从昭回上，满袖天香山水中。","青山半边日欲没，珠宫涌出初圜月。","两仙一棹软琉璃，碎撼广寒桂花雪。","中流浪作凛不回，两手播洒千银堆。","不知浩浩洪流后，曾有兹游奇特来。","古人今人烟一抹，谁煎麟角续弦绝。","一生句里万斛愁，只白秋来千丈发。"],"title":"和石湖居士范至能与周子充夜游石湖松江诗韵"}
