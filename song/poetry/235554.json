{"author":"程俱","id":235554,"strains":["平平○平仄，仄仄仄平平。","仄平○平平，仄仄平仄仄。","平平仄仄○，平仄仄仄平。","平平平平仄，平平平仄平。","○平平平仄，仄仄仄仄平。","○平仄平平，仄仄仄仄平。","平仄仄平仄，平平仄平平。","平平仄仄仄，仄仄平仄平。","平平平平仄，仄仄平平平。","平平仄仄平，仄仄仄仄平。","平平仄仄平，仄仄仄○平。","仄仄○仄仄，平平平仄平。"],"paragraphs":["生儿如班伯，绝业出金华。","恼人如添丁，索抱声哑哑。","人生各有分，豪末不可加。","丹山无凡鷇，寒根无早芽。","如公翔千仞，众鸟不敢哗。","将雏一来仪，美瑞世所夸。","嗟我困冰谷，霜枝郁盘拏。","华颠有二女，尔尔聊自佳。","今年熊罴梦，亦复来贫家。","平生坐著书，每笑括与奢。","篮舆一幅巾，缓步可当车。","傥学长史掾，修真凌景霞。"],"title":"生第三儿"}
