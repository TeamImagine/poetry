{"author":"牟𪩘","id":150341,"strains":["仄仄平平仄仄平，平平仄仄平平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["一别丰仪十载间，新春再见为开颜。","鸡林传去诗如锦，龙节归来鬓未斑。","白日丝纶端可待，平分风月早须还。","此行已满英雄彀，同上烟霞紫禁班。"],"title":"送李仲宾同知"}
