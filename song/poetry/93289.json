{"author":"钱厚","id":93289,"strains":["平平○仄仄○平，仄仄平平仄仄平。","仄仄仄平平仄仄，？平平仄仄平平。","平平○仄平平仄，平仄平平○仄仄。","仄平仄仄仄○平，仄平仄仄○平仄。","仄平○仄○平仄，平仄平平○仄仄。","○平平仄仄平平，仄仄○平平仄仄。","仄平仄仄平平平，平平仄仄仄仄仄。","平平仄仄仄平仄，平仄平平仄仄平。"],"paragraphs":["东风吹雨雨吹花，洗却阴沉放月华。","俗眼总嫌梅太白，嫦娥勾引莫云遮。","云浓更欲催诗句，风急花飞留不住。","使君唤客早评章，趁渠未点苍苔路。","夜阑留月迟春酌，生怕楼头吹画角。","更推银蜡上寒梢，冷艳烧春春未觉。","烛光炯炯花冥冥，花前醉倒唤不醒。","南枝自与北枝语，今夜诗工眼倍清。"],"title":"梅亭"}
