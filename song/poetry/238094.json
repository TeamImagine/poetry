{"author":"王庭珪","id":238094,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["鼓箧同登乐泮年，论文谁复似徐坚。","向来聚散如春梦，此去逢迎应宿缘。","陋巷苦无高马过，新诗时有贾人传。","芒鞋竹杖俱无恙，归日犹堪作地仙。"],"title":"次韵答刘元弼"}
