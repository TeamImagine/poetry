{"author":"林季仲","id":6081,"strains":["平平仄仄平平仄，平仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["梅花笑我无佳句，惭愧诗翁亦姓林。","细看窗前陨秋叶，谁知雪底得春心。","断桥斜径光将夕，淡月疏云趣更深。","何处清香恼行客，江头跋马试教寻。"],"title":"次韵刘敷言咏梅四首  其一"}
