{"author":"杨万里","id":49260,"strains":["平平○○平，仄平仄仄仄。","平平仄仄平平平，平仄平平○仄仄。","平○仄仄平仄平，平平○仄平仄平。","仄仄仄平平仄仄，仄仄仄仄平○平。","仄○平仄仄平仄，平仄仄平仄○仄。","平平平仄仄平平，平平仄仄平平仄。","仄平平平仄仄平，仄仄○仄仄仄平。","平○仄仄仄平仄，仄仄○平仄○仄。","仄仄仄平仄仄平，○平仄仄平仄平。","仄仄仄平平仄平，○仄仄仄仄仄平。"],"paragraphs":["清风迎衣襟，白云捧脚底。","飘然径上庐山头，谁道栖贤三十里。","乡禅引到狮子峰，旃檀喷出香雾浓。","此一瓣香为五老，一笑问我颜犹红。","右看南岳左东海，方丈祝融抹轻黛。","群仙遥劝九霞觞，金盘玉箸鲸鱼脍。","急呼清风与白云，送我更往会列真。","乡禅恐我忽飞去，挽着衣襟复留住。","下视落星石一拳，长江一线湖一涓。","醉掬玉渊亭下泉，磨作墨汁洒醉篇。"],"title":"宿庐山栖贤寺示如清长老"}
