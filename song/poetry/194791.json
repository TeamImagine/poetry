{"author":"苏轼","id":194791,"strains":["仄仄平平仄平仄，○平○仄平平仄。","仄平仄仄仄平仄，仄仄○平仄平仄。","仄平仄仄平平平，平仄○平仄平仄。","仄○平仄仄仄仄，仄○仄平仄仄仄。","仄平仄仄平仄仄，仄平平平仄平仄。","平平○平仄仄仄，仄仄仄仄平平仄。","仄平仄仄仄平平，仄仄平平仄平仄。","仄○平○仄平仄，仄仄平平仄平仄。","仄○仄仄仄平平，仄仄○仄○仄仄。","平平平仄仄平平，仄仄平平仄平仄。"],"paragraphs":["炯炯明珠照双璧，当年三老苏程石。","里人下道避鸠杖，刺史迎门倒凫舄。","我时与子皆儿童，狂走从人觅梨栗。","健如黄犊不可恃，隙过白驹那暇惜。","醴泉寺古垂橘柚，石头山高暗松栎。","诸孙相逢万里外，一笑未解千忧集。","子方得郡古山阳，老手生风谢刀笔。","我正含毫紫微阁，病眼昏花困书檄。","莫教印绶系余年，去扫坟墓当有日。","功成头白早归来，共藉梨花作寒食。"],"title":"送表弟程六知楚州"}
