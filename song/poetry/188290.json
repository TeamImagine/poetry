{"author":"魏野","id":188290,"strains":["平仄仄平平，平平仄仄平。","仄○平仄仄，仄仄仄○平。","平仄平平仄，仄平仄仄平。","仄平平仄仄，平仄仄○平。","平仄○平仄，平平仄仄平。","平平○○仄，仄仄仄○平。"],"paragraphs":["高氏创高亭，亭因地得名。","半空云咫尺，百里镜分明。","襟带山围陕，咽喉地接京。","昼闲多待士，时静少论兵。","锺磬闻莲舍，枪旗见柳营。","吾庐正相望，不似在重城。"],"title":"题高都监新亭"}
