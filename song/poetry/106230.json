{"author":"程公许","id":106230,"strains":["仄仄平仄仄，仄平平仄仄。","平仄仄平平，平仄仄平仄。","平平平仄仄，○平仄○仄。","○平平仄平，仄仄平仄仄。","平平平仄仄，仄仄平平仄。","平平仄仄仄，平仄仄平仄。","○仄仄仄平，仄仄仄仄仄。","平仄○平平，平平仄平仄。","平○仄平○，仄仄仄平仄。","平平○平仄，平○仄平仄。","平仄平仄平，平平仄仄○。","○平仄平仄，仄仄平仄仄。","仄仄平仄○，平○仄仄○。","○仄仄平仄，仄仄平仄仄。","○仄仄平仄，平○仄平仄。","平平仄平仄，仄仄仄○仄。","平仄仄平○，平仄仄平仄。","平○仄仄仄，仄仄平平仄。","平仄○仄平，平平平仄○。","仄平仄平平，仄仄仄仄仄。","平平平仄平，平仄仄仄○。"],"paragraphs":["失脚尘土窄，谒归旬朔暂。","迂径款名山，攀险得幽玩。","平川开霭杳，长江远疏散。","驱车松柏阴，闯户风日淡。","楼居规制古，殿壁丹青暗。","仙翁李八百，曾举陟霄汉。","遗迹古未陈，见我若笑粲。","灵液喷幽喦，枯楠茁新干。","黄冠肃延劳，绿茗劝浇灌。","饥肠殷雷蛰，尘虑忽冰泮。","碑阅唐隶遒，诗为处士叹。","三生学精苦，一日升汗漫。","我岂无宿缘，心犹悯世难。","思见甲兵洗，永息毡毳悍。","王度式金玉，民劳拔涂炭。","翛然一儒腐，不自省疏缓。","强令事驰驱，终觉窘羁绊。","何当脱屣去，托迹烟霞伴。","宫洞吟步虚，丹经严静观。","太初以为邻，巧历那可算。","松风天末来，为我发永叹。"],"title":"过金堂迂路登三学山李八百仙人道场"}
