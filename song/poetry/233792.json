{"author":"王安中","id":233792,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平仄仄仄平。","仄仄平平平仄仄，平平平仄仄平平。"],"paragraphs":["相逢不作白头新，肯复悠悠问大钧。","煮茗坐穷西寺日，哦诗惊动北州春。","吾侪渐可传书种，儿辈当令洗塞尘。","节物峥嵘君遂去，驱蛩终始觅何人。"],"title":"次韵道胜冬日惜别之作"}
