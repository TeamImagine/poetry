{"author":"岳珂","id":105600,"strains":["平○平平平仄仄，仄仄平平仄平仄。","仄○平仄仄平平，仄仄平平○平仄。","平平仄仄平仄平，平仄平平平仄○。","仄仄平平仄仄仄，仄平仄仄○○○。","平平仄○仄平仄，仄仄平平平仄仄。","仄平仄平仄仄○，仄仄○平仄仄仄。","平平平仄仄仄○，○仄平平平仄平。","仄平仄平平仄仄，平仄平仄平平○。","平仄仄平平仄仄仄仄仄，平仄平平仄平仄。","仄平仄仄平仄平，○平仄仄○平平。"],"paragraphs":["山中秋风寒刮席，忽忆无毡泮宫客。","夜长萤火一灯孤，四壁蛩声更幽寂。","文人自古常独清，强挽诗人同此盟。","饭颗山头报卓午，绛纱帐下听三更。","吾侪赋分本无二，老子新来添倦意。","入山四旬未拟回，醉后行歌醒复醉。","平生岩穴不作难，更愿他人同此欢。","广文爱山侬等耳，虽有幽寂无侬闲。","君不见晨招在馆笑在列，楹杙昌苓竞工拙。","倦翁此事都不知，从今对酒看山嬉。"],"title":"奉寄胡教授"}
