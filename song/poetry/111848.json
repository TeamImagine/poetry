{"author":"刘克庄","id":111848,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老别亲朋已动情，可堪玉树离阶庭。","新吟不数苍蝇窍，多病真成碧鹤形。","翁迫崦嵫迟暮景，儿看风雪短长亭。","早归共举屠苏酒，莫爱西湖柳色青。"],"title":"送强浦注籍"}
