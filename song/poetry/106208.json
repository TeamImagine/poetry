{"author":"程公许","id":106208,"strains":["平仄平仄○，仄仄仄平平平。","仄平平平仄仄，仄平平平平平。","平○○平○仄，仄仄仄平○仄。","平平平平○仄，仄平仄平仄仄。","平仄平平仄平，仄仄仄平平平。","仄仄仄平仄仄，平仄仄平仄○。","仄仄平平平仄，？平仄平仄仄。","平仄○平仄○，平平仄平仄仄。","仄平仄平平平平，仄平仄平仄平平。","平○平平仄平仄，仄仄仄平○仄○。","○平平仄仄，○平仄平平平。","○仄平平仄仄仄，仄平平平仄仄仄。","仄平仄平仄○，平平平平仄平。"],"paragraphs":["沧海兮渺弥，杳莫见兮津涯。","愕风涛兮澒洞，问灵皇兮何之。","天苍苍兮正色，水混混兮相接。","何人心兮过险，陡平陆兮震慑。","维水流兮不盈，纵涉险兮心亨。","亦可载兮可溺，毋以弱兮意轻。","兀漏舟兮彭湃，矧维楫兮不戒。","羌左重兮右轻，曾何恃兮弗败。","引余袂兮褰余裳，整余柂兮屹余樯。","舟中人兮乃心一，险可济兮患可防。","乘流兮上下，如平武兮康庄。","思古人兮莫我遌，志尊尧兮慨以慷。","固天命兮有当，繄人谋兮允臧。"],"title":"拟九颂  其七"}
