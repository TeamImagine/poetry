{"author":"吕岩","id":42605,"strains":["仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["玉蘂一枪称绝品，僧家造法极功夫。","兔毛瓯浅香云白，虾眼汤翻细浪俱。","断送睡魔离几席，增添清气入肌肤。","幽丛自落溪岩外，不肯移根入上都。"],"title":"大云寺茶诗"}
