{"author":"梅尧臣","id":35840,"strains":["仄仄仄平平，平仄平仄平。","仄平仄仄仄，仄平仄仄○。","仄仄○仄仄，仄仄○平平。","仄仄仄平平，仄仄仄平平。","仄仄平仄仄，仄平仄平平。","仄仄仄平仄，仄仄仄平○。","仄仄仄仄仄，仄平○仄平。","平平平○仄，平仄仄平平。"],"paragraphs":["国马一何多，来牧郊甸初。","大群几百杂，小群数十驱。","或聚如鬭蚁，或散如惊乌。","或践麦无根，或啮树无肤。","牧卒殊不顾，抱鞭入民墟。","欲酒与之饮，欲食与之𫗦。","日暮卒醉饱，枕鞭当路隅。","茫茫非其土，谁念有官租。"],"title":"逢牧"}
