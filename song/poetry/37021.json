{"author":"陆游","id":37021,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["万里当时寄一官，十年客枕不曾安。","鬼愁滩下扁舟晚，蛇退陂前古驿寒。","昔叹远游生雪鬓，近缘多病学金丹。","功名非复衰翁事，独有江山兴未阑。"],"title":"兀坐颇念游历山水戏作"}
