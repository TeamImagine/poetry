{"author":"冯时行","id":16614,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["池上千岩入晓光，无花草木自吹香。","眼随天霁山山见，心与秋清事事凉。","长啸响惊龙壑静，微吟思入雁云长。","未须摇落增悲慨，新报王师复洛阳。"],"title":"送同年朱元直监税  其三"}
