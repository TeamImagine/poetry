{"author":"李新","id":223209,"strains":["仄仄平平仄仄平，平平仄仄仄平平。","平仄仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["贵口轻翾意自融，鸣柯芥羽逐春风。","猗欤宋氏青云器，师我缁川白髪翁。","沃壤可彰千载义，旧窗空负一生功。","新阡无用栽凡木，待看奇才长碧桐。"],"title":"宋隐君挽词"}
