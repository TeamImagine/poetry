{"author":"苏轼","id":194125,"strains":["仄仄平平仄仄平，仄平仄仄仄平平。","平平仄仄平仄仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["偶对先生尽一樽，醉看万物汹崩奔。","优游共我聊卒岁，肮脏如君合倚门。","只恐掉头难久住，应须倾盖便深论。","固知严胜风流在，又见长身十世孙。"],"title":"和孔君亮郎中见赠"}
