{"author":"刘克庄","id":115327,"strains":["仄平仄仄平平仄，仄仄平平仄仄平。","平仄平平平平仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["乞骸不作凝香守，掩鼻难随逐臭夫。","牛角书堪教村学，鱼羹饭胜食堂厨。","门无喜鹊传朝报，笥有悬鹑拆海图。","常敬渊明归去早，村翁晚始觉迷涂。"],"title":"再和宿囊山三首  其二"}
