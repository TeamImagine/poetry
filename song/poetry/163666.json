{"author":"于石","id":163666,"strains":["仄仄仄仄平，平平仄平平。","平仄仄平平，平仄平仄○。","平平仄平仄，○平仄？平。","平平仄平仄，仄平仄平平。","仄仄仄平仄，仄○○仄平。","平平仄仄仄，平○仄平平。"],"paragraphs":["绝壁两屦云，荒村半桥霜。","孤往欲何之，林下幽径长。","寒梅在何许，临风几徜徉。","谁家断篱外，一枝寄林塘。","水静不摇影，竹深难护香。","无言独倚树，山空月荒凉。"],"title":"探梅分韵得香字"}
