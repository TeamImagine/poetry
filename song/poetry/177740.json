{"author":"王禹偁","id":177740,"strains":["平○仄仄平仄平，平平仄仄○平平。","仄仄仄仄仄平仄，仄○平仄平平平。","平平平平平仄仄，仄平○仄平平仄。","平仄平○○仄平，平平平仄平平仄。","平○仄仄平○仄，仄仄○平○○仄。","平平仄仄○平平，仄仄仄平仄平仄。","仄平平仄仄平○，平平平仄仄平○。","仄仄平平仄仄仄，○平仄仄平平平。","仄仄仄平平仄仄，仄仄○平仄平仄。","○仄平平仄仄平，平仄平平平仄仄。"],"paragraphs":["天王出震寰海清，奎星灿灿昭文明。","诏令郡国贡多士，大张珠网罗群英。","皇情孜孜终不倦，日斜犹御金銮殿。","宫柳低笼三月烟，炉香飞入千人砚。","麻衣皎皎光如雪，一一重瞳亲鉴别。","孤寒得路荷君恩，聚首唯言尽臣节。","小臣踪迹本尘泥，登科曾赋御前题。","屈指方经五六载，如今已上青云梯。","位列谏官无一语，自问将何报明主。","应制非才但泪垂，强作登歌歌舜禹。"],"title":"应制皇帝亲试贡士歌"}
