{"author":"朱松","id":10556,"strains":["仄仄平平平仄平，平平仄仄仄平平。","平平平仄仄平仄，平仄平平平仄平。","平仄仄平平仄仄，平平平仄仄平平。","平平平仄仄平仄，仄仄平平平仄平。"],"paragraphs":["缚屋双峰云一坞，抛来伴我事幽寻。","风花踪迹趣虽各，香火因缘情自深。","浮峡未兴圆泽叹，乘桴还有仲由心。","三山他日记耆旧，凿齿弥天无古今。"],"title":"与求道人同之福唐"}
