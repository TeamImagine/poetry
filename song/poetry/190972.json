{"author":"韦骧","id":190972,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["白玉墀前共得仙，而今邂逅半华颠。","评文我辨异同字，由义君持难易权。","畏简不能成共酌，纾情莫惜寄新篇。","上林春晚归鞭动，意思何如癸巳年。"],"title":"戏呈吴伯固同年"}
