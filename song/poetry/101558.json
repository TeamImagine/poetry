{"author":"赵抃","id":101558,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["东望迢迢百尺台，清风徒念故人来。","幸空讼缿澄心坐，喜得诗筒盥手开。","不觉登高佳节到，未期行旆几时回。","尧山虽与民同乐，阻共车公把酒杯。"],"title":"次韵孔宪重九出巡未回"}
