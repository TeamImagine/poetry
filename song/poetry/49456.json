{"author":"杨万里","id":49456,"strains":["平平仄平平仄平，仄仄平仄仄仄平。","仄平仄平○仄仄，平仄平仄平仄○。","仄平平仄平平仄，仄仄平平○平仄。","仄仄平平仄仄平，平仄○平仄平仄。"],"paragraphs":["山僮问游何许村，莫问何许但出门。","脚根倦时且小歇，山色佳处须细看。","道逢田父遮侬住，说与前头看山去。","寄下君家老瓦盆，它日重游却来取。"],"title":"中涂小歇"}
