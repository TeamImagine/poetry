{"author":"王之道","id":7250,"strains":["平平仄○平平平，仄平仄仄平平平。","平平仄仄仄○仄，平仄平平○仄平。","仄平○平○仄仄，仄平仄○仄平仄。","○平仄仄仄仄平，仄仄○平平仄仄。"],"paragraphs":["寒芦万顷迷西东，夕阳上下江天红。","炊烟几处袅轻碧，知是渔家收钓筒。","老翁长须更广颡，路逢百钱挂藜杖。","三杯酒罢月已高，短棹扁舟还独往。"],"title":"渔村落照"}
