{"author":"李光","id":235990,"strains":["仄○平仄平平平，平仄平仄平平平。","仄平平仄○仄仄，平平仄仄平○平。","平平仄仄仄仄仄，平平仄仄平平○。","平平仄○仄平仄，仄仄○仄平平平。","平仄仄仄平仄仄，平平○仄平仄平。","仄○平仄仄平仄，仄平仄仄平平平。","平平仄仄○平○，仄平○仄平平平。","平平仄平仄仄仄，平平仄仄平仄平。"],"paragraphs":["泰和坊外成家园，花木幽茂泉涓涓。","竹篱茅舍称野逸，平坡细径遥相连。","青松翠竹晚色净，红蕉素槿秋争鲜。","幽禽颉颃树蒙密，古木夭矫藤交纒。","嗟予与子成二老，登山临水追少年。","幕中群彦尽豪俊，小儿亦许依红莲。","焚香隐几如逃禅，一枰胜负聊欣然。","谁云岭南瘴疠地，城西一壑吾欲専。"],"title":"成氏园"}
