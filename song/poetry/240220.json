{"author":"周紫芝","id":240220,"strains":["平平仄○仄，仄仄平平平。","平平仄平仄，平仄平平平。","平平仄平仄，平○○平平。","仄○平平仄，平○平仄平。","平平仄平平，仄仄平平平。","仄仄平仄仄，仄仄平仄平。","平平仄仄○，○平仄平平。","仄平平仄仄，仄仄平平平。","平平平平仄，仄仄平平平。","平平平仄仄，仄仄平平平。","平平仄仄仄，平仄平○○。","平平平仄仄，仄仄平平平。"],"paragraphs":["良辰不浪出，坐久无谁言。","闲携老铃去，旋觅登高樽。","悠然理孤策，徐行当华轩。","步穿鼪鼯径，来过鸡犬村。","炊烟起茅庐，衍沃多平原。","翳翳桑柘密，霭霭禾黍繁。","黄童与白叟，相携负朝暄。","我求方寸地，拟设常关门。","谁知南冈底，近有苏家园。","心知淳朴处，可避喧嚣烦。","归来得好语，高意谁当论。","他年刘子骥，定觅桃花源。"],"title":"九日至苏家园"}
