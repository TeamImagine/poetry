{"author":"邵雍","id":124299,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄平平仄仄平。","平仄平平仄平仄，平平平仄仄平平。"],"paragraphs":["洛城官满振衣裾，尘土何由浼远途。","道在幸逢清日月，眼明应见旧江湖。","知行知止唯贤者，能屈能伸是丈夫。","归去何妨趁残水，三吴还似向时无。"],"title":"代书寄前洛阳簿陆刚叔秘校"}
