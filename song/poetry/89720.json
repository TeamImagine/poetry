{"author":"赵汝譡","id":89720,"strains":["平仄平仄仄，平○仄平平。","仄平仄平仄，平仄平仄平。","平平仄平仄，平仄仄仄○。","仄仄平平平，平仄仄仄平。","仄平仄仄仄，仄仄平平○。","○平平平○，仄仄仄平仄。","平仄仄平仄，平平仄平平。","平平仄○仄，仄仄○平平。"],"paragraphs":["虚馆涵景阔，遐观展幽心。","水云自闲澹，千载宁异今。","潮生泛舟去，栏楯动黝深。","野树开田庐，平绿日半阴。","浙塘似髣髴，久客含沉吟。","颇忻溪庖鲜，笋荔供斟酌。","孤塔忽心晚，林飞羡归禽。","丘樊会当返，即此思投簪。"],"title":"夏日与客饮水云馆"}
