{"author":"袁说友","id":70687,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平平仄，仄平仄仄仄平平。"],"paragraphs":["云高天白夜沉沉，墙外谁家送远砧。","有月林梢鸣翠羽，无风窗下落黄金。","百年已老安仁鬓，三径空怀靖节心。","病眼细书何龃龉，短檠犹得对孤斟。"],"title":"释奠斋宿"}
