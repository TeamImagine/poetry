{"author":"宋太宗","id":112013,"strains":["平○平仄○仄仄，仄仄平平仄平仄。","仄仄○平仄仄平，○平平仄仄平仄。","仄仄仄平平仄仄，平仄○平平仄仄。","仄○仄仄○平平，○○仄仄平平仄。","平平仄，平平仄，○仄平○平平仄。","平仄平平仄仄平，○仄平平平仄仄。","仄仄平平平仄仄，平平平仄仄平仄。","平仄平平仄仄○，仄平平仄平○仄。","仄平平仄平平仄，仄仄平平○平仄。","仄仄平平仄仄平，仄平仄平平平仄。"],"paragraphs":["元正亨庆从此日，万物咸新利贞吉。","送旧迎春一夜来，三元为首众情得。","万汇潜臻俱是泰，玄化昭彰天作盖。","气和玉烛调阴阳，磨砻整顿知明代。","知明代，歌刑政，王道恢张千官盛。","任土陈仪四远来，衣珮锵锵言不尽。","拱极之心文与武，乾坤澄滤焕今古。","丹凤来仪见九重，我朝丕运还难遇。","感通玄贶时无比，五谷精华从兹始。","五色高吞日月明，百川尽归朝宗水。"],"title":"缘识  其四一"}
