{"author":"陆游","id":36763,"strains":["仄仄平平仄仄平，平平仄仄仄平平。","平平仄仄仄仄仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["老觉人间万事非，幽栖幸已脱尘鞿。","残年得饱不啻足，旧友半空谁与归。","开眼不妨成一梦，翦翎何至羡群飞。","龙图老子今安在，把卷灯前泪满衣。"],"title":"开书箧见韩无咎书有感"}
