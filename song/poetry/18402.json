{"author":"吴芾","id":18402,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["鸡声催晓梦惊残，喜得归来卧碧峦。","已是人间三月暮，尚余枕上五更寒。","心安靖退虽无事，身觉衰颓亦鲜欢。","赖有故人时会面，开颜一笑酒杯干。"],"title":"和陈泽民即事二首  其一"}
