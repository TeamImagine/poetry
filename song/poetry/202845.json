{"author":"释道潜","id":202845,"strains":["平平平平平仄仄，平仄平平平仄仄。","仄仄○平平仄平，仄仄平平○仄仄。","平○平平○仄○，平仄仄仄平平仄。","平平平仄仄平仄，仄仄平○仄平仄。","平○仄仄○平平，平平仄仄平平仄。","仄平○平平仄平，仄仄平平仄平仄。","平平平仄仄○仄，仄平平仄平平仄。","○平仄平仄仄仄，仄仄平平仄平仄。","仄仄平平仄仄平，平仄平平仄仄仄。","平平平仄平仄○，仄仄仄平○仄仄。"],"paragraphs":["新开湖边秋梦晓，鸡犬无声人悄悄。","试揭疏篷觇日华，水面残星犹缭绕。","尝闻明珠藏巨浸，光焰一出辉群草。","篙师为我暂停橹，罔象终期入幽讨。","波间宛转兴方豪，依然别恨生怀抱。","故人离群东海头，徇禄摧眉事枯槁。","菰梢蘋末翠犹在，蕙兰憔悴青枫老。","浪游不知岁月徙，旧约无端失天杪。","目羡南鸿两两飞，安得身同羽翰小。","游胥堂在吾必行，一榻数椽应预扫。"],"title":"过新开湖寄李端叔大夫"}
