{"author":"朱熹","id":54971,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["晴烟袅袅弄晨炊，雪屋流澌未觉迟。","拟挈冻醪追胜践，聊穿蜡屐过踈篱。","扫开折竹仍三迳，认得残梅祇数枝。","不耐岁寒心事苦，滔滔欲说定从谁。"],"title":"次韵雪后书事二首  其一"}
