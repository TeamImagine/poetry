{"author":"赵蕃","id":74931,"strains":["平仄平平仄仄平，仄平仄仄仄平平。","仄平平仄平平仄，仄仄仄平平仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["南省新升弟子员，诏来郡国亦详延。","百年涵养期为用，一日选抡非所先。","珍重好营当暑服，丁宁休觅候潮船。","故知同役皆亲友，莫忘书来慰目前。"],"title":"送成父弟赴补试兼属同行亲友"}
