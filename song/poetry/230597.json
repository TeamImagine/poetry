{"author":"罗从彦","id":230597,"strains":["平平仄平仄，平仄平仄仄。","平平仄仄平，仄仄平○仄。","平平仄仄仄，○○仄平仄。","○仄仄平平，仄平○仄仄。","平仄仄平平，○平仄平仄。","平仄○仄平，平平仄仄仄。","平仄仄平平，○仄平仄仄。","平平仄平仄，仄平平仄仄。","仄平仄平仄，仄平仄○仄。","平仄平平平，平仄平仄仄。","平仄平平平，平平平仄仄。","仄仄仄○仄，仄平仄平仄。","仄仄仄仄仄，平○仄平仄。","平平平仄○，仄仄平平仄。","平仄平○平，平平平平仄。","仄平平仄平，平平平仄仄。","仄平仄平平，平仄平仄仄。","仄平平仄仄，仄仄仄平仄。","仄仄仄○平，平仄○○仄。","仄仄○平仄，仄平平仄仄。","平○仄仄平，仄仄仄平仄。","仄仄平仄○，仄仄平平仄。"],"paragraphs":["良工创新第，潇洒侔洞府。","经营未毕工，四面方兴渚。","蛟龙忽夜徙，空中震雷雨。","亲旧贺于门，主人迎孔户。","连唤凤儿来，藏书几多部。","为我张广筵，酬宾酌以旅。","人谓主公贤，敦朴嗤峻宇。","规模出心匠，务卑由乃祖。","欲图久安逸，勿辞暂劳苦。","忠孝阐门家，诗礼光族绪。","居室云苟完，谦冲弥自处。","玉石不分别，鹤鸡谩为侣。","顾予局促辈，乡评少推许。","尝游庄岳间，喜作齐人语。","何幸天相之，幡然交邹鲁。","早年钦大名，驰书聊以序。","比来揖清风，谈笑挥玉麈。","见之名利尽，久侍岂无补。","素志以深酬，青眼犹相与。","默念汤盘颂，未为倾肺腑。","何当惠古风，锦绣施笺楮。","妙曲诚寡和，取则凭柯斧。"],"title":"和张公叙别古风"}
