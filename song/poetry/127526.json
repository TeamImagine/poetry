{"author":"方岳","id":127526,"strains":["平仄平平仄仄平，仄平仄仄仄平平。","平平平仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄仄仄平仄平。"],"paragraphs":["天地中间一叶舟，与鸥等是此生浮。","江淮千里水天碧，南北六朝烟树愁。","浪挟禹功吞巨海，寺骑娲石碍中流。","渔蓑不涉兴亡事，自醉自醒今白头。"],"title":"瓜洲晚渡"}
