{"author":"沈辽","id":189419,"strains":["仄平平平仄仄平，仄平仄平仄仄平。","○平平仄平仄仄，仄平仄仄平○平。","仄平平仄○平平，仄仄仄○平○平。","平平仄平仄仄仄，○平仄仄平○○。","仄仄仄仄平仄平，仄平仄仄仄仄平。","○平仄仄平仄仄，仄仄平仄平○平。","平平平平仄平仄，仄仄平平仄平仄。","仄平平仄平仄仄，仄仄仄平○仄仄。","平仄仄仄仄平平，平平仄仄平平仄。","仄平平平仄仄仄，○仄仄仄平平仄。","仄仄平平○仄仄，仄平仄仄○平仄。","平平仄平仄仄平，平仄平平仄平仄。"],"paragraphs":["道人升天久不回，至今洞门向北开。","当时仙仗人不识，白云缭绕山间来。","闯然初望烧香台，百步九折多苍苔。","仙官委蛇剑佩肃，霓旌羽盖光漼漼。","鹤驭欲下风作媒，雪猿白凤势欲颓。","嵌岩石乳谁敢饮，洞下风水声如雷。","龙车遥遥断消息，数百年来化为石。","六朝人物丘墓坏，白骨尽为泥土蚀。","吾昔已炼九华丹，欣寻二洞穷幽寂。","稚川方求句漏令，长史亦赖旌阳力。","手种青精期可择，未能脱去空羁靮。","篮舆往来不惮勤，搔首山前髪斑白。"],"title":"张公洞下"}
