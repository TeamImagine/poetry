{"author":"王十朋","id":22066,"strains":["仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["喜君直谅更多闻，共惜光阴寸与分。","萤照夜窗才煖席，蝉吟秋树又离群。","尊前忍听阳关曲，江上愁看日暮云。","别后谁能慰牢落，锦囊长带故人文。"],"title":"次韵虞卿送别"}
