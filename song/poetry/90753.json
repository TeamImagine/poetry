{"author":"韩琦","id":90753,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["十年西北保疆垂，只恐非才误委毗。","报国心诚虽慷慨，背时踪迹极孤危。","欲求褒贬明千古，直把穷通托二仪。","多谢高篇远相劳，召南风格本王基。"],"title":"次韵答渭帅王龙图"}
