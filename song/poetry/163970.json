{"author":"仇远","id":163970,"strains":["平平平平仄平仄，○平仄平平仄仄。","平平仄仄仄仄平，仄仄仄平仄平仄。","仄平仄仄○仄平，平○平仄仄仄平。","仄平平仄平仄仄，仄仄仄仄平仄平。","仄平仄仄仄仄仄，○仄仄平平仄仄。","平平平仄平仄平，仄平○仄平平仄。"],"paragraphs":["荆溪滔滔向东注，长桥束之川后怒。","英风飒爽白昼昏，此是孝侯斩蛟处。","客船逆上帆下樯，何如悬水溯吕梁。","百篙攒石双橹健，进退咫尺千丈强。","我来偶值冻雨作，且近孝侯祠下泊。","平生忠孝侯所知，世途更似风波恶。"],"title":"荆溪桥"}
