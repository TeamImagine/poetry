{"author":"李洪","id":52782,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["安石榴开夏已深，动人绛萼绿成阴。","色空喻火宜知戒，伐性如斤莫浪侵。","半吐蹙巾传丽曲，同寻双叶寓欢心。","老来体物辜诗兴，种种霜颠愧玳簪。"],"title":"和叔赐对榴花"}
