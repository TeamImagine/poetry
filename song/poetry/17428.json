{"author":"谢伋","id":17428,"strains":["仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄仄平仄，仄仄仄平平仄平。"],"paragraphs":["婺女光分邻土壤，赤城标建绝纷埃。","丛祠祗事无终古，灵迹相传有自来。","屋上飞烟梧鼎熟，水边迎棹度船回。","大神如在匪徼福，但欲乞灵消祸灾。"],"title":"恭谒灵康祠下二首  其一"}
