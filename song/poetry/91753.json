{"author":"释居简","id":91753,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绝笑诸郎似乃翁，荃翁又自去哦松。","救焚赏必先焦额，欲雨香非后土龙。","征调苦多忘惜日，燮调伤煖不成冬。","吴江短楫华亭月，称副茎虀藐万锺。"],"title":"张荃翁赴浦江丞而丧耦唁荃翁谢获轩见寄  其二"}
