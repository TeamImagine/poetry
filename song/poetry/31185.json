{"author":"洪迈","id":31185,"strains":["平平仄仄仄，平仄仄仄仄。","仄平平平平，仄仄仄仄仄。","仄平平平仄，仄仄○仄仄。","平平仄平仄，平仄仄仄仄。","仄仄○平平，仄仄仄平仄。","仄平仄○仄，平平仄平仄。","平平○仄仄，仄仄仄平仄。","平○平○平，仄仄仄平仄。","平平仄平仄，仄仄仄○仄。","平○仄平仄，仄仄仄仄仄。","仄仄平仄平，仄仄平仄仄。","平平仄仄平，仄仄仄平仄。","平仄仄○平，平平仄仄仄。","○平平仄○，仄仄仄平仄。"],"paragraphs":["条侯得剧孟，吴楚坐可馘。","我知无能为，失此一敌国。","伟哉奇男子，侠气横八极。","书生复何者，肮脏老笔墨。","刺口论安危，事往竟何益。","匹夫啸空野，惊尘一方塞。","区区空有意，浩荡洗锋镝。","何如吴王孙，语辄面浮赤。","交游得朱亥，负贩鄙胶鬲。","腰间铁丝箭，上镞紫塞翮。","笑指蛇豕区，灭此而后食。","诸公未备知，欲荐恨无力。","明日我过君，烹牛啖社客。","当书游侠传，令子姓名白。"],"title":"戏赠吴知伯"}
