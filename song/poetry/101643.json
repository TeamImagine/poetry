{"author":"赵抃","id":101643,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["上方楼殿已幽深，更向诸峰胜处寻。","金摆池鱼惊俗眼，琴调山溜写清音。","红芝九本初无种，翠柏千株自有心。","众羡宫师康且寿，始知功德积来阴。"],"title":"次韵前人题六和寺壁"}
