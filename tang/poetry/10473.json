{"author":"欧阳詹","id":10473,"strains":["平仄仄仄仄，仄平仄平平。","平平平仄平，仄平平平平。","仄仄仄平平，平仄仄仄平。","仄平○仄平，平仄平平平。","平平仄仄○，仄仄平平平。","仄○仄平仄，仄平平仄平。","平平仄平平，仄仄○平平。","仄仄仄○仄，仄平平仄○。","仄平仄平平，仄仄平平平。","平平○平平，仄仄平平平。","仄平仄平仄，仄仄平平○。","仄仄平平○，仄平平仄平。","平○仄平平，仄仄平平平。"],"paragraphs":["风雅不坠地，五言始君先。","希微嘉会章，杳冥河梁篇。","理蔓语无枝，言一意则千。","往来更后人，浇荡醨前源。","倾筐实不收，朴樕华争繁。","大教护微旨，哲人生令孙。","高飙激颓波，坐使横流翻。","昔日越重阻，侧聆沧海传。","逮兹觌清扬，幸睹青琅编。","泠泠中山醇，片片昆丘璠。","一杯有余味，再览增光鲜。","对宝人皆鉴，握鞶良自妍。","吾其告先师，六义今还全。"],"title":"李评事公进示文集因赠之"}
