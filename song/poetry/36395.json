{"author":"陆游","id":36395,"strains":["平平仄仄仄平平，仄仄仄平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["天教老去未全衰，犹欠纵横万首诗。","家近将军觞咏地，身如太史滞留时。","酒翻银浪红螺盏，墨涌玄云紫玉池。","流落不妨风味在，花前醉草写乌丝。"],"title":"醉后作小草因成长句"}
