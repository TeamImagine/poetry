{"author":"赵蕃","id":75133,"strains":["平仄平平仄仄平，仄平仄仄仄平平。","仄平平仄平仄仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["身堕南州已觉赊，五溪从此更天涯。","别肠何止成万转，霜鬓不堪今半加。","颇念客留同此日，绝怜归梦每还家。","公如踵赴仙都约，犹拟颉颃飞佩霞。"],"title":"别晦庵"}
