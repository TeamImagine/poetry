{"author":"仇远","id":164451,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["宦海漂流四十年，老来默默守吾玄。","艰危颇得文章力，嫁娶各随儿女缘。","白饭充肠聊当肉，好书到手不论钱。","闲心懒作邯郸梦，乐取西窗一枕眠。"],"title":"书与士瞻上人十首  其五"}
