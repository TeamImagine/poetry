{"author":"郭祥正","id":191954,"strains":["仄平平仄平仄仄，仄仄平平仄仄仄。","平平仄仄○仄平，平仄仄平平仄平。","平平平仄平仄仄，平仄平平平仄仄。","仄仄平平平仄平，仄仄○○仄平仄。","仄平平仄仄平平，仄仄平平仄仄仄。","○平仄仄平仄仄，仄仄平仄仄平仄。","仄平平仄仄平平，平仄○平平仄平。","平平○仄？仄仄，仄仄平平平仄平。","平平平平平仄仄，仄○○平仄平仄。","仄仄平平仄仄平，仄仄平平仄平仄。","平仄○平平仄平，平平仄仄平仄平。","仄平平仄平仄仄，仄仄平平○平仄。"],"paragraphs":["去年圩破官不救，阙食逋亡十八九。","今年大水如去年，民困适遭何令贤。","贤哉何令能治水，枪木编芦多准拟。","赏罚公平贫富均，赤脚亲临食亡匕。","每趋危垫必身先，往复连宵几百里。","浪头作恶工莫施，一拜能令二龙起。","白龙先去黑龙随，鳞鬣分明皆见之。","须臾浪定埂可御，父老惊嗟咸涕洟。","西门投巫安足比，亦胜乘舆济溱洧。","活我生灵十万家，惠泽阴功浃神理。","天子临轩方用才，时时有诏搜草莱。","请歌何令能治水，愿采斯言献天子。"],"title":"治水谣"}
