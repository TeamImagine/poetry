{"author":"韩偓","id":32063,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["旅舍残春宿雨晴，恍然心地忆咸京。","树头蜂抱花须落，池面鱼吹柳絮行。","禅伏诗魔归净域，酒冲愁阵出奇兵。","两梁免被尘埃污，拂拭朝簪待眼明。"],"title":"残春旅舍"}
