{"author":"邓肃","id":4385,"strains":["仄○平平仄仄仄，平平仄仄平平仄。","仄仄○平仄平○，仄○平平平仄仄。","平平平仄平仄平，仄仄○平仄仄平。","仄平仄仄平平仄，仄仄仄○仄仄平。","仄平仄仄平仄仄，平仄仄平平仄仄。","仄仄平平仄仄平，仄仄平平平仄仄。","仄平平仄仄平平，○平仄仄平仄○。","仄平平仄平平仄，仄○仄仄平仄平。"],"paragraphs":["我顷诗成准敕恶，寒江夜度秋萧索。","曳杖从师得摩尼，洗空愁肠天地廓。","年来狂妄婴逆鳞，去国三秋又出奔。","隔墙后得绨袍旧，一笑唤回逆旅春。","我心不转嗟匪石，方壮两遭天上斥。","处处逢君道价高，万指方袍趋法席。","白云天下妙林泉，看君又作新法缘。","傥能容此无归客，便当结社追白莲。"],"title":"别珠公"}
