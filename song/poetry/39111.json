{"author":"陆游","id":39111,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["终日频添季子裘，经旬不上仲宣楼。","摩挲酒榼虽堪喜，疏索梅花未免愁。","正苦冰生退吟笔，却思雪作润耕畴。","乘除扰扰殊多事，独拥青毡觅睡休。"],"title":"苦寒"}
