{"author":"牟𪩘","id":150260,"strains":["平平仄平仄，平仄平平仄。","平仄仄仄平，仄仄仄平仄。","平平仄仄平，仄仄仄平仄。","平仄平平仄，仄仄仄平仄。","平仄仄仄仄，仄仄仄平仄。","仄仄平平仄，仄仄仄平仄。","平仄平平平，仄仄仄○仄。","仄○○仄仄，平平平仄仄。","○平仄仄平，仄仄仄仄仄。","平平仄○平，仄○平仄仄。","平仄仄平平，仄仄平仄仄。","仄仄仄平平，平仄○平仄。","仄仄平仄仄，平○仄仄仄。","○仄仄平平，仄○仄平仄。","平仄○仄仄，平仄○仄○。","仄平平仄仄，仄仄平仄仄。"],"paragraphs":["君前郡文学，端自吾州始。","坛坫日以高，到处执牛耳。","平生洒落胸，作事故奇伟。","飞上南楼去，坐得数千里。","全楚带五岭，古俗甚丰美。","一昨干戈后，或未识瑚簋。","禾穞生黉宫，学士气如洗。","此行累佩印，良为吾党喜。","三闾屈大夫，四海习凿齿。","堂堂始兴公，亦从韶石起。","何地不生贤，幸勿遐陋视。","着意绚荒余，文物中州比。","况复多蜀客，谁其顾琐尾。","相与噢休之，我颇念桑梓。","垂老犹惜别，何以当马棰。","愿君为广厦，大庇天下士。"],"title":"饯潜冈南提举"}
