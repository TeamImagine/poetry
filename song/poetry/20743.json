{"author":"释师体","id":20743,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["夤缘过夏又经冬，难易当知好恶同。","肚里饥疮无聒扰，堂中生炭满炉红。","挑灰弄火非相许，阔论高谈定不容。","叠足跏趺描不就，眼空烟景振宗风。"],"title":"偈颂十八首  其一三"}
