{"author":"贺铸","id":213014,"strains":["仄平仄仄仄，平平仄平平。","仄仄仄○仄，仄平仄平平。","仄仄仄平仄，○○平仄平。","平平平平平，平仄平仄平。","○○平仄仄，仄仄平平平。","平平仄○仄，仄平平仄平。","平平平平仄，平仄仄平平。","平平平仄平，仄仄平平平。","平仄仄平仄，平平平仄○。","仄仄仄平仄，平平平○平。","平平仄○平，仄平仄仄平。","仄平仄平平，平仄平仄平。","平仄仄平○，仄平仄平平。","平仄仄平仄，平平○平平。","平仄仄平仄，仄平平仄平。","仄仄仄仄仄，平平平仄平。","平平仄仄仄，仄仄平平○。","平平仄仄平，仄仄仄平平。","仄仄仄平仄，平平平仄仄。","仄平仄平仄，仄仄仄平平。"],"paragraphs":["少陵昔避地，幽栖凤皇川。","始愿获其所，赋诗此终焉。","眷彼美林麓，荫膏腴上田。","阳坡饶垂珠，阴谷繁玉延。","长镵勤采㔉，服食攀飞仙。","兵祲夺和气，力耕无善年。","林坰开冰雪，旬浃断庖烟。","呜呼歌七章，暮节西南迁。","环堵久芜没，斯亭名尚传。","茂宰怆怀古，增崇殊过前。","雕甍揭长帘，下容十客筵。","嫩岚隔春丛，清竹鸣夏蝉。","风月有高兴，写之武城弦。","狂客属尪废，驽筋难强鞭。","何暇远登览，但哦鲸海篇。","尚苦八口累，依稀同曩贤。","余龄寄幻境，未断东西缘。","江淮米价平，一舸去悠然。","幸此岁丰乐，浮游吾所便。","异时访陈躅，复使后人怜。"],"title":"寄题栗亭县名嘉亭"}
