{"author":"章谒","id":31224,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["何处狂歌破积愁，携觞共下木兰舟。","绿泉溅石银屏湿，黄鸟逢人玉笛休。","天借烟霞装岛屿，春铺锦绣作汀洲。","一年一电逡巡事，不合花前不醉游。"],"title":"春日经湖上友人别业"}
