{"author":"张明中","id":116565,"strains":["仄平仄仄平仄仄，仄平平平○仄仄。","仄仄平○平仄平，仄仄仄平平仄仄。","仄仄平○平仄平，平平仄仄仄仄平。","仄平仄仄仄○仄，仄平○仄仄平仄。","平平仄仄仄仄平，仄仄平仄仄仄平。","○○仄仄平仄仄，仄仄平平仄仄仄。","平平平仄仄仄平，平平仄仄仄仄平。"],"paragraphs":["黑甜政饱谁剥啄，手提楸枰敲软玉。","浩浩胸中龙虎韬，冷笑局边人射鹄。","粤昔尝闻黄石公，圯桥一卷岂易通。","报韩孺子未传者，秘谋犹有在江夏。","君今寓意在弈棋，计划何止六出奇。","长驱席卷容易取，不羡宣城与别墅。","皇家今欲复土疆，烦公赤手缚鬼章。"],"title":"赠棋客黄尤工象棋"}
