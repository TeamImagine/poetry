{"author":"陈造","id":59466,"strains":["平仄平平仄仄平，平平仄仄仄仄平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["朋旧携持过陋栖，炊香瀹雪鲙拖泥。","酒浇礧磈聊娱老，诗愬酸寒最切题。","种秫集功今有约，对棋销日不嫌迷。","千奴别去平安否，时欲拏舟甓社西。"],"title":"再次韵呈张守  其二"}
