{"author":"宋祁","id":13185,"strains":["平平○仄仄，平仄仄平平。","仄仄平平仄，平仄仄平○。","仄○平仄仄，平平平仄平。","仄平平仄仄，仄仄仄平平。","平平仄仄仄，仄仄○○平。","平平仄平仄，平仄平平平。","平平仄仄仄，平平仄仄平。","仄仄○平○，仄平仄仄平。","平平仄○仄，仄仄平平平。"],"paragraphs":["惊风吹客梦，西落剑南天。","自问何为尔，官牒见婴缠。","遽传非久舍，黎明徒御喧。","俯轮千仞底，仰辔百寻巅。","凭高一以眺，野气正苍然。","崖奔仆僵树，湍躁啼荒泉。","羁禽易去木，奔麕不择阡。","抚物重增叹，去邦邈以绵。","何为久行役，坐使欢心捐。"],"title":"次陕郊"}
