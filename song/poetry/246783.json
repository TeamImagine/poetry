{"author":"吕本中","id":246783,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["橘林经雨未全衰，归路人家已见梅。","风物粗知江左胜，瘴烟新离岭南来。","笔头有眼方知妙，句里忘言始绝埃。","但得一寒无事过，与公还往胜衔杯。"],"title":"和范仲熊舜元游橘园见梅"}
