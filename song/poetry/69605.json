{"author":"王炎","id":69605,"strains":["仄仄平平平仄平，平仄平平平仄平。","平平仄仄仄平仄，仄平仄仄平平平。","平平○仄仄平仄，平仄平平平仄仄。","仄仄仄平平仄平，仄仄平平平仄平。","平平仄仄仄平仄，仄平仄仄平平平。","仄平仄仄○平仄，仄仄平平平仄仄。","仄仄平平仄仄平，仄仄平平○仄平。","平平仄仄平○仄，仄仄仄○○仄仄。"],"paragraphs":["一线金沙泉脉来，官焙初香春未雷。","云龙小餠到天上，露芽濯濯千岩隈。","缣缃空满石渠阁，鸿渐经成方有托。","唤作酪奴真薄夫，雪乳云腴何可无。","哦诗舌本费浇灌，畏遭水厄徒拘拘。","岂知佩印乘轩客，醉饱犠尊羊鼎侧。","要试江山第一泉，紫凤盘旋苍璧圆。","书生品味惟三九，性自嗜茶如嗜酒。"],"title":"次韵韩毅伯谢人惠茶"}
