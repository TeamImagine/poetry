{"author":"胡仲参","id":136933,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["莫向推敲苦用心，闻君病里亦沉吟。","书灯挑尽无人共，药鼎煎残到夜深。","霜后菊花方寂寂，腊前梅事又骎骎。","相看咫尺如千里，几度逢人问信音。"],"title":"问性之病"}
