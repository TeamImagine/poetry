{"author":"元稹","id":14257,"strains":["仄仄平平平，平仄平仄仄。","平平仄仄仄，仄仄平平仄。","平仄○仄平，仄仄平仄仄。","平平平○仄，仄仄仄平仄。","平仄平仄平，平仄平平仄。","仄仄仄仄平，仄平平仄仄。","平仄平仄仄，平仄仄仄仄。","○仄仄○平，平平○仄仄。","平仄平○平，○平仄○仄。"],"paragraphs":["昔在京城心，今在吴楚末。","千山道路险，万里音尘阔。","天上参与商，地上胡与越。","终天升沈异，满地网罗设。","心有无眹环，肠有无绳结。","有结解不开，有环寻不歇。","山岳移可尽，江海塞可绝。","离恨若空虚，穷年思不彻。","生莫强相同，相同会相别。"],"title":"酬乐天赴江州路上见寄三首 一"}
