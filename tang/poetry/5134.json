{"author":"皇甫冉","id":5134,"strains":["仄仄平平仄，○平○仄平。","仄平平仄仄，仄仄仄平平。","仄仄○○仄，○平仄仄平。","○平平仄仄，仄仄仄平平。","仄仄○○仄，平○仄仄○。","平平仄仄仄，仄仄仄平平。"],"paragraphs":["古庙川原迥，重门禁籞连。","海童纷翠盖，羽客事琼筵。","御路分疏柳，离宫出苑田。","兴新无向背，望久辨山川。","物外将遗老，区中誓绝缘。","函关若远近，紫气独依然。"],"title":"登玄元庙"}
