{"author":"张嵲","id":8781,"strains":["平平仄仄仄，仄仄平平仄。","仄仄平平平，仄○仄平仄。","仄平仄平平，仄○仄○仄。","○平仄○平，仄仄○平仄。","平平平仄○，平○平仄仄。","仄仄平仄○，平平仄仄仄。","平平仄仄仄，平平○仄仄。","仄仄仄仄平，平仄○仄○。","平平仄○仄，平仄仄仄仄。","仄仄平仄平，仄仄○平仄。","平仄仄平仄，平仄仄平仄。","仄仄仄○平，仄○仄○仄。","仄仄仄平平，平平仄平仄。"],"paragraphs":["胧胧晓月淡，暠暠晨霜耿。","弃马沙金平，步过草池岭。","仰登上层云，俯降入深井。","回潭冷更清，岭树疏逾整。","蹊荒陈叶深，山回微路永。","雪霰迷远空，岚烟护绝境。","闗门仅可辨，归涂难具省。","设险得地形，戎丑期远屏。","宁辞满衣雪，曛黑到绝顶。","石浅微溜喧，独觉空山静。","形寂寝逾熟，山白梦方醒。","去路望更遥，陟降怯深泞。","婿水碧于蓝，何由放烟艇。"],"title":"斤竹岭"}
