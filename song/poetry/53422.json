{"author":"项安世","id":53422,"strains":["平仄平平仄仄平，平平平仄仄平平。","仄平平仄仄平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["谁唤新霜破晓扉，江神知我向庭闱。","直州千古送人处，一棹横江从此归。","帘额北风情索索，轿窗东日薄晖晖。","树头鹊子能传喜，欲去回头更整衣。"],"title":"直州次韵丁教授送行二首  其一"}
