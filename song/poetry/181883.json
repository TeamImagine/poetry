{"author":"郑獬","id":181883,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["子文三仕去何频，一卧南阳竟没身。","明主自应容直道，皇天何事杀忠臣。","拄天力屈空留草，贯日心存不化尘。","黄壤不知人世事，为君恸哭楚江滨。"],"title":"闻南阳吕谏议长逝"}
