{"author":"陆游","id":40478,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["浴罢纱巾出草堂，一枝瘦杖倚桄榔。","蝉吟古柳声相续，月入幽扉影正方。","频约僧棋秋渐健，稍增书课夜初长。","亦知桑落宜𥬠酒，太息何时办一觞。"],"title":"秋夕"}
