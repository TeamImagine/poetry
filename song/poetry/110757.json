{"author":"刘克庄","id":110757,"strains":["仄仄平仄，仄平仄○。","平平仄○，仄仄仄○。","仄平仄平，平平仄平。","仄○仄○，仄平仄平。","○仄平平，仄平仄平。","平○仄仄，平仄仄平。","仄仄平○，仄仄仄仄。"],"paragraphs":["草木黄落，水云莽苍。","孤舟卸帆，冻雁失行。","昔余远游，沿漓溯湘。","堠长店疏，仆痡马僵。","行李萧然，有诗满囊。","今其老矣，宁志四方。","抚卷追思，历历不忘。"],"title":"题真仁夫画卷"}
