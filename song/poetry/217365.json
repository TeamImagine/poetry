{"author":"张耒","id":217365,"strains":["平○仄平平，仄仄仄仄○。","仄平仄平仄，平仄平仄平。","仄仄平仄仄，○平仄○平。","平平平平仄，平仄仄平平。","平平平○平，平仄平仄平。","仄平平平仄，平仄平平平。","○平仄仄仄，平仄仄平平。","平平仄平仄，仄仄仄平平。"],"paragraphs":["羲和午停车，草木静若萎。","我居倦烦促，谁与开我怀。","出井泉失冷，迎凉幌空开。","翩翩投林羽，饥渴复谁哀。","仁哉林间风，为我时一来。","惜哉为功薄，隆赫安能回。","观涛感巨壑，清啸想高台。","徘徊滞心赏，怅望意悠哉。"],"title":"六月八日苦暑二首  其二"}
