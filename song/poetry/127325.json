{"author":"方岳","id":127325,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["场屋华然采选图，采来喝雉偶成卢。","敢同君子名吾里，不料公卿出此涂。","华表自旌新进士，废人并起躄浮屠。","少年三五时堪笑，差觉今吾非故吾。"],"title":"郡为表弟程起状元坊并为陈人重起省元坊"}
