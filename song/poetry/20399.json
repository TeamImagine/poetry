{"author":"李石","id":20399,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["归路巴人处处逢，巴人舟楫语音同。","雪霜寒谷残年后，云雨阳台昨梦空。","沙水清能延月白，峡林香欲试春红。","饭山虽瘦无奇语，至喜亭中著醉翁。"],"title":"至喜亭"}
