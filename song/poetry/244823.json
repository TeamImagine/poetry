{"author":"李纲","id":244823,"strains":["平仄平平仄仄平，仄平平仄仄平平。","平平仄仄仄平仄，平仄仄平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["江上风光烂不收，一年春物又将休。","鸣鸠乳燕自相得，飞絮落花如许愁。","目极关河天杳杳，身归闽粤兴悠悠。","往来踏遍江南土，已约幽人老一丘。"],"title":"春暮江南道中"}
