{"author":"陈叔度","id":146358,"strains":["仄仄平平○仄仄，平平仄仄平平仄。","平平仄仄仄平平，平平仄平平平仄。","仄仄平平平仄平，平仄仄平平○平。","○平仄仄○平仄，平平仄仄平○平。","仄仄仄平仄仄平，仄仄平平仄仄平。","仄○平平仄平仄，平○仄仄仄平平。","仄仄平平仄平仄，仄○平平平仄仄。","仄平○平仄仄平，仄平平仄平平仄。"],"paragraphs":["绿叶森森迎晓日，双双暗结秋霜实。","乾坤造化借风流，阴灵滑稽为谁匹。","一蒂双葩心两同，风力雨绵神其功。","中官始奏献奇异，祥图瑞牒挥毫锋。","四海万方只一株，缭绕周墙百丈余。","侍从宫娃共争取，攀援棘刺血罗襦。","采得温泉奉金辇，雪莹肌肤红玉暖。","合欢当前此物生，上皇都笑天机浅。"],"title":"双皂荚行"}
