{"author":"赵蕃","id":73863,"strains":["仄仄○仄平仄平，平平仄仄平仄平。","平平仄仄仄○仄，仄平仄仄平○平。","平平平平仄仄仄，平仄平平仄平仄。","仄平平平仄仄○仄仄，仄仄平平仄平仄。"],"paragraphs":["至宝横道惊路人，明珠白璧天不珍。","风饕雪虐雨更打，委珠碎璧同泥尘。","天生人材怨不以，天亦何心及于尔。","不然明珠白璧当爱惜，忍使飘零至于此。"],"title":"风雨兼旬继之以雪作惜梅叹"}
