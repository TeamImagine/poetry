{"author":"释克勤","id":224230,"strains":["仄平仄仄仄，○平仄平仄。","平○仄仄平，仄仄平平仄。","仄仄平平仄平平，仄仄平平仄仄平。","平平仄仄仄平仄，平平仄仄○平平。","仄平仄仄平平平，仄仄仄仄○平平。","仄平仄仄仄仄仄，○平仄仄○○平。","平平仄仄仄平仄，○仄仄平仄仄仄。","仄仄仄仄仄平○，○○仄○平平仄。","○○仄仄仄○平，仄仄平仄平平仄。","仄平平仄仄仄仄，○仄仄平○仄平。","平平平仄仄平平，仄仄平平仄仄平。","仄仄平平仄平仄，仄仄仄平平仄平。"],"paragraphs":["使乎不辱命，临机贵专对。","安禅捋虎须，着着超方外。","不唯明窗下安排，掇向绳床拶崄崖。","拈椎竖拂奋雄辩，金声玉振犹奔雷。","九旬落落提纲宗，衲子济济长趋风。","解粘去缚手段辣，驱耕夺食犹雍容。","秋风忽作要归去，了却武陵一段事。","勃窣理窟乃胸中，行行不患无知己。","临行索我送行篇，要棘蓬与金刚圈。","短歌须要十数丈，长句只消三两言。","金毛狮子解翻身，个是丛林杰出人。","不日孤峰大哮吼，五叶一花天地春。"],"title":"颂"}
