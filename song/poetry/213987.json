{"author":"陈师道","id":213987,"strains":["平平平仄仄平平，仄仄平平仄仄平。","平仄平平仄平仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["中年为吏晚专城，不独身荣府亦荣。","江汉风流见羊杜，相门经术有韦平。","十年一别音书绝，万里相看骨肉情。","今代庞公入城府，定将悬榻与逢迎。"],"title":"寄襄州程大夫"}
