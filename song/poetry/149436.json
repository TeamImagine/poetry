{"author":"方回","id":149436,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["自笑衰颓七十翁，全将拙钝易豪雄。","犹贤乎已思诗苦，不失其驰饮酒恭。","女嫁男婚俱失望，廷胪殿对总书空。","倚楼夜夜看星斗，未了昏钟又晓钟。"],"title":"七十翁吟七言十首  其二"}
