{"author":"徐积","id":186022,"strains":["平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["家住前村芦苇中，一生无事是渔翁。","眼看波浪如平地，身向江湖若断蓬。","小艇醉眠寒夜雨，短帆闲挂夕阳风。","营营市井应相笑，不道锥刀尽是空。"],"title":"渔者  其二"}
