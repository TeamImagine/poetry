{"author":"晏殊","id":243518,"strains":["仄仄平平仄，平平仄仄○。","仄○平仄仄，平仄仄平○。","仄仄平平仄，平平仄仄平。","平平平仄仄，平仄平○○。","仄仄平平仄，平○仄仄平。","平平○仄仄，仄仄仄平平。","仄仄○平仄，平○平仄平。","仄○平仄仄，平○仄平平。","平仄平平仄，平平仄仄平。","平○○仄仄，平仄仄平平。"],"paragraphs":["玉籥秋初半，冰轮岁有期。","苦吟含翰久，清宴下楼迟。","雁怯波光动，蛩愁叶影危。","烘帘频卷押，温酎旋凝澌。","皎外蟾生滴，寒中桂有枝。","星文藏熠燿，露彩见华滋。","苑静疏萤湿，巢空惊鹤移。","渐穿鸣瑟幌，偏鉴读书帷。","蒙谷徒催晓，纤阿莫放亏。","陈王收妙舞，疑待仲宣辞。"],"title":"丙寅中秋咏月"}
