{"author":"方岳","id":127505,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["解颐鼎鼎得匡来，浄洗诗脾万古埃。","何以报君青玉案，谁其醑我紫霞杯。","此生只可夸耕墅，小藁曾经到讲台。","富贵自嫌吟骨瘦，底须雌甲问河魁。"],"title":"次韵章太博迁匠丞不入  其三"}
