{"author":"陆龟蒙","id":28409,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["每值江南日落春，十年诗酒爱逢君。","芙蓉湖上吟船倚，翡翠岩前醉马分。","祗有汀洲连旧业，岂无章疏动遗文。","犹怜未卜佳城处，更𣃁要离冢畔云。"],"title":"严子重以诗游于名胜间旧矣余晚于江南相遇甚乐不幸且没袭美作诗序而吊之其名真不朽矣又何戚其死哉余因息悲而为之和"}
