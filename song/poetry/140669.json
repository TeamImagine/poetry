{"author":"姚勉","id":140669,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["湖干野泊不知更，水国荒寒怆旅情。","一夜奔雷吁可怪，满空寒雨注如倾。","飓风翻海驱潮势，战鼓轰天震地声。","到晓定应三尺雪，短篷忽漏赤暾明。"],"title":"和邹希贤舟中遇风雨"}
