{"author":"韩元吉","id":29224,"strains":["平平平平平，仄○仄仄仄。","平平平仄仄，○仄平仄仄。","仄平仄平仄，仄仄平仄仄。","平平仄平平，仄仄平仄仄。","平平仄仄仄，仄仄○平仄。","○○平仄仄，仄仄仄平仄。","仄仄仄○平，仄仄仄仄仄。","○仄平仄仄，仄仄仄平仄。","○○平平仄，仄仄平仄仄。","平平仄平仄，仄仄平仄仄。","平○平仄平，仄仄仄仄○。","平平平仄仄，平仄平○仄。","平仄仄平平，○仄平仄平。","仄平平平仄，仄仄平仄仄。","平平平平平，平仄仄平仄。","平平仄平仄，仄仄平仄仄。","平平○仄平，平仄平仄仄。","仄平仄平仄，仄仄平平仄。","○仄仄仄仄，平仄仄平仄。","○平仄○○，仄仄仄平仄。"],"paragraphs":["平生毛公诗，训传固已久。","纷纭齐鲁失，浪自开户牖。","至哉一言蔽，可用严墨守。","渊源见云仍，梦泽吞八九。","雕章与棘句，锦绣间琼玖。","嶷如犀始擢，粲若蚌初剖。","肉食乃闻韶，昼日或见斗。","三百篇未忘，七十子何有。","应如摩天刃，要是修月手。","时来岂无用，妙处端不朽。","君看夸夺儿，在后熟顾叟。","喧啾蛩负户，嘈囋蝉荫柳。","谁令口鸣悲，正使心欲呕。","岂无熊罴士，底问牛马走。","岧峣金闺门，豪杰自先后。","而君尚穷滞，履敝衿见肘。","才名三十年，肮脏惊白首。","我惭拜嘉赐，幼妇连虀臼。","相望百里远，曾未共樽酒。","期君颂中兴，步出次山右。"],"title":"毛文仲惠文编"}
