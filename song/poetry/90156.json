{"author":"张方平","id":90156,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["重到金坡二十春，闲思出处一伤神。","略行大地山川遍，再睹青天日月新。","疏籁岂知谐律吕，散材无意入辕轮。","何时却出都门去，静掩岩扉老此身。"],"title":"再入禁林即事"}
