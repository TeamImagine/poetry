{"author":"薛能","id":25090,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["阁临偏险寺当山，独坐西城笑满颜。","四野有歌行路乐，五营无战射堂闲。","鼙和调角秋空外，砧办征衣落照间。","方拟杀身酬圣主，敢于高处恋乡关。"],"title":"题大云寺西阁"}
