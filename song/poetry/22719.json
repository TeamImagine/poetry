{"author":"王十朋","id":22719,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["九日同登古蕺山，眼明天阔兴清闲。","杯传但觉欢无尽，帽落俄惊鬓已斑。","乡思遥驰三径里，秋声近在八松间。","茱萸未许陪朝士，赖有清流数往还。"],"title":"九日登蕺山"}
