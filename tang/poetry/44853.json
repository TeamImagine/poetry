{"author":"冯延巳","id":44853,"strains":["平仄仄，仄平平，平平平仄仄平平。","平平仄仄平○仄，平仄平平○仄平。","平仄仄，仄平平，平○平仄仄平平。","仄平仄仄○平仄，平仄平平平仄平。"],"paragraphs":["双玉斗，百琼壶，佳人欢饮笑喧呼。","麒麟欲画时难偶，鸥鹭何猜兴不孤。","歌婉转，醉模糊，高烧银烛卧流苏。","只销几觉懵腾睡，身外功名任有无。"],"title":"金错刀 一"}
