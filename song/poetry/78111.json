{"author":"许琮","id":78111,"strains":["仄仄平平平仄仄，平平○仄○平仄。","平平平仄平○平，○○仄仄平平平。","仄仄○平仄平仄，平平仄仄平平仄。","仄平平仄○平平，仄平仄仄仄平平。","平仄○仄平平仄，仄仄平平仄○仄。","平仄平平仄仄平，仄○平仄仄平平。"],"paragraphs":["露下花寒香不起，单罗轻薄如秋水。","梧桐声定金铺关，长看对月青天闲。","泪眼看春不知处，杨花化作浮萍去。","可怜环珮参差光，采莲独自艳南塘。","菖薄如剑南塘曲，乱割波文碎空绿。","今夜音书欲寄君，莫教疑杀鲤鱼群。"],"title":"忆远曲"}
