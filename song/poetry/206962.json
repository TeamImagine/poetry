{"author":"黄庭坚","id":206962,"strains":["仄仄平仄平，平平仄仄平。","仄仄仄仄仄，平仄仄平平。","○仄仄平仄，平平平仄平。","平○○仄仄，仄仄○平平。","平平平仄仄，平仄仄仄平。","仄○平平仄，仄平仄仄平。","○○平仄○，仄仄仄○平。","平平仄仄仄，仄仄平仄平。","仄○仄仄○，仄仄平平平。","平○平平仄，仄仄平仄平。"],"paragraphs":["海馔糖蟹肥，江醪白蚁醇。","每恨腹未厌，夸说齿生津。","三岁在河外，霜脐常食新。","朝泥看郭索，暮鼎调酸辛。","趋跄虽入笑，风味极可人。","忆观淮南夜，火攻不及晨。","横行葭苇中，不自贵其身。","谁怜一网尽，大去河伯民。","鼎司费万钱，玉食罗常珍。","吾评扬州贡，此物真绝伦。"],"title":"次韵师厚食蟹"}
