{"author":"陆游","id":36583,"strains":["平仄平平仄仄平，平平仄仄仄平平。","仄平平仄仄平仄，平仄仄平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["家住黄花入麦村，闲将稚子出柴门。","草根萤堕久开阖，云际月行时吐吞。","未分悲忧攻齿发，已将生死付乾坤。","旧书半蠧犹堪读，粝饭藜羮莫更论。"],"title":"夜与儿子出门闲步"}
