{"author":"王迈","id":107515,"strains":["仄仄平平仄，仄平平仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["穀旦街尘浄，满城春意多。","威仪清警跸，卤簿扈銮和。","从骑黄金勒，回班白玉珂。","恩荣谁不羡，报上合如何。"],"title":"冬孟驾出亲享太庙连日雨是朝大霁都人云凡四次如此矣  其二"}
