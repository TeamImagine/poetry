{"author":"白居易","id":17101,"strains":["仄仄○仄仄，平仄仄平平。","仄○仄仄仄，仄仄平平平。","仄仄仄○仄，平平仄平平。","仄平仄仄仄，平仄○平○。","○仄仄平仄，平平仄仄平。","平平仄平仄，平仄仄平平。"],"paragraphs":["七月中气后，金与火交争。","一闻白雪唱，暑退清风生。","碧树未摇落，寒蝉始悲鸣。","夜凉枕簟滑，秋燥衣巾轻。","疏受老慵出，刘桢疾未平。","何人伴公醉，新月上宫城。"],"title":"酬牛相公宫城早秋寓言见示兼呈梦得"}
