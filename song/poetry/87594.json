{"author":"韩淲","id":87594,"strains":["平平仄仄仄平平，平仄平平仄仄平。","仄仄仄平仄仄仄，仄平平仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["茅山从此占西湖，须信高人德不孤。","临水未能忘汝颍，爱山还肯羡匡庐。","眼前孤劲竹尊者，世上浮名松大夫。","浩气已充真乐地，宁论实相与虚无。"],"title":"铅山徐子融茅斋留饮次其韵"}
