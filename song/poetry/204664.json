{"author":"黄裳","id":204664,"strains":["○平平仄仄平平，○仄平平仄仄平。","仄仄○平平仄仄，平平平仄仄平平。","仄平平仄平平○，仄仄平平○仄平。","仄仄平平平仄仄，平平仄仄仄平平。","仄平平平○○仄，仄仄平平仄仄平。"],"paragraphs":["相随山水里徘徊，兴未阑时慎勿催。","草草行厨随步去，匆匆渔艇趁船来。","每逢佳景还含思，偶造幽轩更把杯。","况是同归无世味，何须旁立有莲腮。","荻湾桃坞犹留客，不觉银瓶又耻罍。"],"title":"会江晦叔游湖山"}
