{"author":"彭汝砺","id":201540,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["平林十里看深秋，疏影横斜翠欲流。","日晚小舟维别浦，天寒飞鸟浴沧洲。","傍山畦径村村远，近水轩楹事事幽。","欲赋祇惭非太白，酒卮独觊一朝酬。"],"title":"和马太守五首 寒林"}
