{"author":"陆游","id":34434,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["夜遶中庭百匝行，秋风传漏忽三更。","星辰北拱疏还密，河汉西流纵复横。","惊鹊遶枝栖不稳，冷萤穿竹远犹明。","书生老抱平戎志，有泪如江未敢倾。"],"title":"夜步庭下有感"}
