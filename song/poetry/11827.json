{"author":"胡寅","id":11827,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["圣门功业海同深，大禹犹曾惜寸阴。","知有诗书消永日，不将狐貉愧寒衾。","定心应已观川逝，阔步何须叹陆沉。","闻道北山兰正好，果堪纫佩即幽寻。"],"title":"和汝霖三首  其二"}
