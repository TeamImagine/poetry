{"author":"俞德邻","id":153160,"strains":["平平仄仄平平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平仄仄平。","仄仄平仄平仄仄，仄平平仄仄平平。"],"paragraphs":["车声马迹任营营，芦溆襄羊境最清。","万卷图书双鬓老，五湖烟浪一舟轻。","忘机已信驯鸥狎，洗耳那愁鬭蚁惊。","更喜瓯窭秧水足，倚风扶杖看春耕。"],"title":"赠蒋文学三首  其一"}
