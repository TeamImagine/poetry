{"author":"刘攽","id":183188,"strains":["仄平○○仄平仄，平○仄平平仄仄。","平平○仄仄仄仄，仄平平仄平平仄。","平平平仄仄平仄，平仄仄仄平平仄。","平平仄平仄平仄，平平仄仄平平仄。","平平平平○仄平，仄平平仄仄仄平。","平仄仄平平仄仄仄，平仄仄仄平平平。"],"paragraphs":["古潭苍苍照毛发，龙藏水心波色活。","风雷如在石壁下，有时云雨何仓卒。","今年天旱百昌死，神物亦恐俱埋没。","南人厌龙抱珠睡，骈舟伐鼓探龙窟。","皆言龙惊当上天，九河翻雨石涌泉。","君不见朝来积水上，鱼鳖死尽龙安眠。"],"title":"赤甲竞渡"}
