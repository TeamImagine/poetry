{"author":"夏竦","id":232769,"strains":["平平仄仄仄○平，仄仄平平仄仄平。","平仄平平平仄仄，平平仄仄仄平平。","平平仄仄平○仄，仄仄平平○仄平。","平仄平○○仄仄，平平仄仄仄平○。","平平平仄平平仄，平仄平平仄仄平。","仄仄仄○平仄仄，平平仄○仄平平。","平平仄仄平平仄，仄仄○○仄仄○。","仄仄仄○平仄仄，平平平仄仄平平。","○平平仄平平仄，○仄平平仄仄平。","仄○平平平○仄，○平平仄仄平平。"],"paragraphs":["皇皇至德召和平，茂烈馨香已告成。","祇报元符营紫馆，钦崇上帝荐鸿名。","夤威洁志通三境，宥密真游降九清。","淳耀先期观道秘，休成协吉顺天正。","琼干文彩云幡列，金简荧煌玉字呈。","藻卫导迎扬盛则，灵场陟降极精诚。","绵区率吁民胥悦，篆素铺观古未行。","广乐乍兼箫籁响，仙风微动珮环声。","飏烟层宙祥辉涌，称庆斋闱瑞气生。","道荫符通嘉应集，中宸繁贶永充盈。"],"title":"奉和御制与天下臣庶恭上玉皇大帝天帝圣号"}
