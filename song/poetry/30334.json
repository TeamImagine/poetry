{"author":"李吕","id":30334,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["闲忆当年闯孔门，未能无意觉斯民。","浮名浮利虽关命，多病多愁故恼人。","九十春光浑易老，二三子者莫因循。","老夫耄矣诚堪笑，何惜同来试问津。"],"title":"诗勉粹夫进学兼示诸子"}
