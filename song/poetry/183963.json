{"author":"刘攽","id":183963,"strains":["平仄平○仄，平平仄仄平。","仄平○仄仄，仄仄仄平平。","平仄平○仄，平平仄仄○。","平平平仄仄，仄仄仄平平。","平○平○仄，○平仄仄平。","仄○平○仄，仄仄仄平平。"],"paragraphs":["惟昔宣尼氏，登山俯大东。","隘然轻鲁国，不复梦周公。","洙泗秋毫外，龟蒙聚米中。","浮埃殊扰扰，斗蚁竟匆匆。","游观情应类，临河事不同。","岂将千乘富，一换舞雩风。"],"title":"登东山小鲁"}
