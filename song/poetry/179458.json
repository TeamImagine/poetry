{"author":"苏颂","id":179458,"strains":["平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["高燕初陪听拊髀，清谭仍许奉挥犀。","自知伯起难逋峭，不比淳于善滑稽。","舞奏未终花十八，酒行先困玉东西。","荷公德度容狂简，故敢忘怀去町畦。"],"title":"某奉使过北都奉陪司徒侍中潞国公雅集堂宴会开怀纵谈形于善谑因道魏收有逋峭难为之语人多不知逋峭何谓宋元宪公云事见木经盖梁上小柱名取有折势之义耳文人多用近语而未及此辄借斯语抒为短章以纪一席之事缮写献呈"}
