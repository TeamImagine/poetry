{"author":"曾几","id":249247,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["雨中好竹不难栽，雨后清无一点埃。","政有贤人林下集，何尝俗客洞中来。","稽山老干应相忆，茂苑新梢未遣回。","归去南轩曲肱梦，葱葱郁郁气佳哉。"],"title":"竹轩睡起诗和者既多辄复次韵"}
