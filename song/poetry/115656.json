{"author":"刘克庄","id":115656,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄仄平仄，仄仄平平仄仄平。","仄仄仄仄平仄仄，平平平仄仄平平。"],"paragraphs":["了无杰句似平庵，谩有高年企渭南。","铁汉堂堂才望八，铜人嘿嘿久缄三。","曾传鸿宝枕中诀，厌听狙丘稷下谈。","画史貌予殊不似，清臞安得耳如聃。"],"title":"用厚后弟强甫韵  其三"}
