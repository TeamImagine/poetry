{"author":"王绎","id":68012,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["高上宸居隔紫烟，洞中金阙暗相连。","辅光灶冷留香壤，太素渊清涌玉泉。","后夜龙归云浪湿，未明人起月华鲜。","秋光不老岩前麓，到此偷闲亦自贤。"],"title":"题张公洞"}
