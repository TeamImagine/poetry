{"author":"王灼","id":27483,"strains":["平平平平平，仄仄平平平。","仄仄仄仄仄，仄仄仄仄平。","仄仄平平平，仄仄仄仄○。","○仄仄平平，仄仄平仄○。","仄仄仄仄平，平平平○平。","仄平仄○仄，○平仄平平。"],"paragraphs":["诸公争谈诗，健舌秋河倾。","袖手但兀坐，欲语不敢声。","独喜圆颅师，嗜好与我并。","相见不言他，古律同细评。","爱惜丈八矛，徐攻刘长城。","向人勿浪出，三年戒飞鸣。"],"title":"赠瑄上人  其二"}
