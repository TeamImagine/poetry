{"author":"陈棣","id":18909,"strains":["仄平仄平仄，仄仄平平平。","平平仄仄○，仄仄平平平。","平平仄○仄，仄仄平平平。","平平仄平仄，仄仄仄仄平。","仄平仄平仄，仄仄平仄平。","平平仄平仄，平仄平仄平。","仄○平平平，仄仄仄仄平。","仄仄仄仄平，平○平仄平。"],"paragraphs":["小轩劣容膝，讵敢邀君诗。","君诗亟借重，物趣俱新奇。","檐前列苍翠，槛外潴涟漪。","凭栏作痴兀，欲静忘五綦。","湛然俯明镜，水定心不驰。","微风忽披拂，巾袂俄变移。","缅思东坡公，昔与颍水嬉。","此乐五十年，人间真未知。"],"title":"次韵苏伯言题所居鉴止轩"}
