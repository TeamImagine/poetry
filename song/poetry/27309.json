{"author":"陈天麟","id":27309,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["知君心本在沧洲，故揭寒斋作钓舟。","已遣江湖频入梦，便呼鸥鸟与同游。","浮骖未可追前事，画舫犹堪拟胜流。","笠泽有家归未得，断肠芦叶荻先秋。"],"title":"赵观察作斋名烟艇孙耘老作唐律相邀同赋乃次其韵"}
