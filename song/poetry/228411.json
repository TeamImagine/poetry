{"author":"释德洪","id":228411,"strains":["平仄平平仄仄平，平平仄仄仄平平。","仄平平仄平平仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["欹枕无人梦自惊，回廊广殿午风清。","已浮春露浇诗胆，更炷水沉熏道情。","忧患撼床闻螘鬭，功名殷鬓作蚊声。","欲依浄社陪香火，僻处安排折脚铛。"],"title":"赠僧"}
