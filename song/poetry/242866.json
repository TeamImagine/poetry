{"author":"李纲","id":242866,"strains":["平平仄仄仄，平仄平仄仄。","○仄仄平平，仄仄仄平仄。","○仄仄仄平，平○仄平仄。","仄仄仄仄平，仄仄仄仄仄。","○仄仄○平，仄仄仄平仄。","○平仄仄平，仄平仄平仄。","○平仄仄平，仄仄平平仄。","平○平平仄，平仄平仄仄。","○平仄仄平，平仄平平仄。","平平仄仄仄，仄平仄○仄。"],"paragraphs":["君臣以道合，言出心莫逆。","膏泽下于民，美化施无极。","中世此道衰，言如水投石。","义士以死争，直谏或有益。","折槛制留今，断鞅事存昔。","当车血污轮，伏蒲涕霑席。","昭然贯日诚，屹尔回天力。","谁将丹青手，图此忠义迹。","传之置坐隅，能使懦夫激。","斯人不复见，壮哉古遗直。"],"title":"传画忠义图"}
