{"author":"刘兼","id":37727,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["薄暮疏林宿鸟还，倚楼垂袂复凭栏。","月沈江底珠轮净，云锁峰头玉叶寒。","刘毅暂贫虽壮志，冯唐将老自低颜。","无言独对秋风立，拟把朝簪换钓竿。"],"title":"晚楼寓怀"}
