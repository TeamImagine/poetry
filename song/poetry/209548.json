{"author":"刘弇","id":209548,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄仄平。"],"paragraphs":["鹭袍粉白笔摩秋，余地争看众刃游。","坚壁赖公专细柳，得壶如我愧中流。","仆姑此日先穿札，绿绮何心晓报镠。","恰恰丰隆通蛰户，论功相与副旁求。"],"title":"建州试院次韵和林原叔监试"}
