{"author":"赵希{木路}","id":92629,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["雨歇空阶浄绿苔，西风凉气满楼台。","鸿飞远渚知初到，燕别明年约早来。","秋色祇今同世态，时文何意悮人才。","停云影里频搔首，闲把新吟取次裁。"],"title":"秋怀次韵"}
