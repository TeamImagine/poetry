{"author":"方回","id":148796,"strains":["平平仄仄仄平平，仄仄平平仄仄平。","仄仄平平仄平仄，仄仄仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["登畿稍借隙阴赊，告后谋猷岂不嘉。","未断周妻及何肉，已忘党酒与陶茶。","病躯度日惟凭药，秃鬓经春不识花。","赖有公诗满归橐，定成多宝骇贫家。"],"title":"遁翁赐诗不已复次韵二首  其一"}
