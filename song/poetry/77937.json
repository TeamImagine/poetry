{"author":"王阮","id":77937,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["贝阙岧嶤不可攀，遥分绛节下人间。","起元立道几千岁，择胜栖神第一山。","膏雨应时丰绿野，真风与世养朱颜。","山前老叟非仙骨，怅望丹崖藓篆斑。"],"title":"庐山太平宫一首"}
