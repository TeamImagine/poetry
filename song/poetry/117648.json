{"author":"徐鹿卿","id":117648,"strains":["仄仄平平仄仄平，仄平平仄平平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["蹋雪南征靡惮劳，此公端不为锥刀。","能行所学官无小，苟利于民誉自高。","鞭算何须穷孔穴，荆班且共说风骚。","吏奸民蠹浑闲事，临政先教立脚牢。"],"title":"送游同年赴增城征官  其一"}
