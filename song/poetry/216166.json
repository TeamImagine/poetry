{"author":"张耒","id":216166,"strains":["○平仄平仄○平，平平仄仄平○○。","仄平仄平平仄仄，仄仄仄平平仄平。","仄平仄平仄仄仄，仄仄平平仄平仄。","仄仄仄平平仄平，仄仄仄仄○平仄。","○○平仄平○仄，仄仄仄平平仄仄。","平平仄平仄仄平，平平仄仄○仄平。","仄平平平仄平仄，平平平仄平平平。","平平平平平仄○，仄平平○○平平。","仄平仄仄仄平仄，仄仄平仄平平○。"],"paragraphs":["长安暮冬雪如山，坚冰错落于其间。","八荒一云同惨淡，北海怒回江海翻。","老人此时不复出，闭户燃薪守蓬荜。","忽忆去年淮上舟，有客致酒颇豪逸。","三更堂下霜折木，坐上美人鸣宝瑟。","人生有情亦可怜，明眸皓齿如眼前。","主人金章作尘土，烟飞星散江南天。","知非蘧公时一叹，读书梅叟并萧然。","百年万事费排遣，软语须问东家禅。"],"title":"寒夜拥炉有怀淮上"}
