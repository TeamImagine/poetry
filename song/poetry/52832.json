{"author":"李洪","id":52832,"strains":["仄平平仄平平仄，仄仄平平平仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["隠居慵出人嫌癖，乐静安闲祇自怜。","窗眼白驹催短晷，案头黄卷遣长年。","南枝春信应先透，北陆寒凝势更坚。","地下一阳何日复，千林枯木已欣然。"],"title":"冬至前"}
