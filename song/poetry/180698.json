{"author":"王安石","id":180698,"strains":["平仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["君作新诗故起予，一吟聊复报双鱼。","杖藜高径谁来往，散帙空堂自卷舒。","树外鸟啼催晚种，花间人语趁朝虚。","春风处处堪携手，何事临池苦学书。"],"title":"次韵酬吴彦珍见寄二首  其一"}
