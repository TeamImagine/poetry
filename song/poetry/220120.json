{"author":"彭天益","id":220120,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["此行疑是入天台，云锁岩扉次第开。","未得路通游紫府，且随溪转上丹台。","藤萝映带皆天设，山水潆洄总地裁。","果是仙家遗旧迹，清奇端不让蓬莱。"],"title":"游司空山"}
