{"author":"释正觉","id":5163,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["丛林百丈有清规，特设堂安老病师。","隐几虚心还自照，炷香孤坐绝他思。","妙穷正念空三世，浄洗余昏月一墀。","底意欲从何处问，毗耶居士饱相知。"],"title":"偁上人干造延寿院乞颂"}
