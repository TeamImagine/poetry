{"author":"韦庄","id":33313,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["汧水悠悠去似絣，远山如画翠眉横。","僧寻野渡归吴岳，雁带斜阳入渭城。","边静不收蕃帐马，地贫惟卖陇山鹦。","牧童何处吹羌笛，一曲梅花出塞声。"],"title":"汧阳间"}
