{"author":"苏轼","id":193675,"strains":["平仄仄，平仄平，平平仄仄仄仄平。","仄平○平仄平仄，仄仄平仄平平平。","平平仄仄仄仄平，平仄仄平仄仄平。","○平仄仄仄仄仄，仄仄平仄○平平。","○仄仄仄仄平平，仄平平仄平平平。","仄平平仄仄平仄，仄仄仄仄平平平。","平平仄仄○仄平，平仄平平仄仄平。","仄平平仄仄平仄，○仄仄○平平平。","平平仄仄仄仄平，仄仄仄仄○平平。","平平仄仄平平平，仄仄平仄仄仄平。"],"paragraphs":["东望海，西望湖，山平水远细欲无。","野人疏狂逐渔钓，刺史宽大容歌呼。","君恩饱暖及尔孥，才者不闲拙者娱。","穿巌度岭脚力健，未厌山水相萦纡。","三百六十古精庐，出游无伴篮舆孤。","作诗虽未造藩阈，破闷岂不贤摴蒱。","君才敏赡兼百夫，朝作千篇日未晡。","朅来湖上得佳句，从此不看营丘图。","知君箧椟富有余，莫惜锦绣偿菅蘧。","穷多鬬险谁先逋，赌取名画不用摹。"],"title":"再和"}
