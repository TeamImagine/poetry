{"author":"胡仲弓","id":136700,"strains":["平仄仄平仄，平平仄平平。","仄○○仄仄，仄仄平平平。","平平仄仄仄，○仄○平平。","仄平仄平仄，平○平平○。","仄仄仄平仄，仄仄平平平。","平平平平仄，仄仄○○平。"],"paragraphs":["梁武欲为佛，秦皇欲为仙。","万乘犹不足，要与天齐年。","人生几两屐，过眼如风烟。","此心苦无已，忧患常烹煎。","不见客斯逐，力诋争秦权。","宁知咸阳市，父子更相怜。"],"title":"杂兴  其三"}
