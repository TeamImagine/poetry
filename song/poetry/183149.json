{"author":"刘攽","id":183149,"strains":["仄仄仄平仄，仄平仄平仄。","平平仄仄仄，○仄仄○仄。","平平仄平仄，平仄仄平仄。","仄平仄○○，仄仄平仄仄。","平平○○仄，平仄平平仄。","仄仄仄平平，仄平平仄仄。"],"paragraphs":["竟日鉴寒水，泊舟复新月。","浮光镜上下，空寂照毫发。","华星涌波际，人语自天末。","潜鱼跃相闻，去鸟飞渐没。","明生思虑尽，清入心源豁。","洗耳事诚非，濯缨情愈阔。"],"title":"宿蔡口"}
