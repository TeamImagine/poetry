{"author":"陆游","id":37881,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["身似庞翁不出家，一窗自了淡生涯。","山姜零落初成子，石竹凄凉半吐花。","寒涧挹泉供试墨，堕巢篝火唤煎茶。","掩关本意君知否，两耳衰年不耐哗。"],"title":"秋思四首  其三"}
