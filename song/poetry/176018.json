{"author":"王珪","id":176018,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["诏书初捧下西厢，重棘连催暮钥忙。","绿绣珥貂留帝诏，紫衣铺案拜宸香。","卷如骤雨收声急，笔似飞泉落势长。","十五年前出门下，最荣今日预东堂。"],"title":"呈永叔书事"}
