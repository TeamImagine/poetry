{"author":"周紫芝","id":240801,"strains":["○○平平仄，仄仄仄平仄。","平平平平平，平○仄平仄。","○仄平平仄，○平仄平仄。","仄仄平仄平，平○仄平仄。","仄仄平平平，平平仄平仄。","仄平平仄平，○平仄平仄。","○平仄○仄，仄仄平仄仄。","仄仄仄平平，○平仄平仄。","仄平仄平平，○仄平仄仄。","平平仄仄平，平仄仄仄仄。","平平仄仄○，平平仄平仄。","平平平仄○，平平仄平仄。","○仄仄仄平，平仄平仄仄。","平○平仄平，平仄仄仄仄。","仄平平仄仄，○仄仄平仄。","平平仄仄平，平仄仄仄仄。"],"paragraphs":["鲜鲜凌霜菊，艶艶粲云绮。","团栾双球枝，婆娑照窗几。","颇讶银台俗，深憎泽兰紫。","琐碎悬万铃，金钱坐堪拟。","彼美谁家姝，轩然两仙子。","一登君子堂，衙官列桃李。","殷勤极调护，出斛埋地底。","结草障飞霜，分渠泄流水。","那知病根株，咬啮遭蠧蚁。","人生意外忧，多智亦谩尔。","朝来踏雪泥，呼奴亟移徙。","东株真已萎，西株有生理。","萎者不自持，生者能有几。","君看金谷园，花木亘百里。","忽然奇祸作，过眼尽荆杞。","悠悠可奈何，归步一笑喜。"],"title":"悯白菊两枝作"}
