{"author":"员南溟","id":38294,"strains":["仄仄平平仄，平平仄仄平。","平平平仄仄，平仄○平平。","仄仄平平仄，○平仄仄平。","仄○平仄仄，平仄仄平平。","平仄○平仄，平平仄仄平。","平平○仄仄，平仄○平平。"],"paragraphs":["郁郁贞松树，阴阴在紫宸。","葱茏偏近日，青翠更宜春。","雅韵风来起，轻烟霁后新。","叶深栖语鹤，枝亚拂朝臣。","全节长依地，凌云欲致身。","山苗荫不得，生植荷陶钧。"],"title":"禁中春松"}
