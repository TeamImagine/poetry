{"author":"杨杰","id":186666,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["盘豆苍珉刻旧吟，清风自可涤烦襟。","庭芦邂逅开青眼，泽国归投是素心。","乡梦不知家远近，世涂休问迹升沉。","阳春一曲一樽酒，遮莫秋声四面砧。"],"title":"和李义山盘豆馆藂芦有感"}
