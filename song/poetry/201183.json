{"author":"郑侠","id":201183,"strains":["平平平仄仄平平，仄仄平平仄仄平。","仄平平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["乌鸦蝼蚁有君臣，此义如何易世尘。","欲为无穷宗社计，肯忧如幻死生身。","八千江上奔驰路，十二天南黯淡春。","归到亲闱捧杯酒，始知终是福唐人。"],"title":"次韵张老见赠"}
