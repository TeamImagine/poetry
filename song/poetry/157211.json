{"author":"陈襄","id":157211,"strains":["仄仄平平仄，平平仄仄平。","仄平平○仄，平仄仄平○。","○仄平平仄，平平仄仄○。","平平平仄仄，平○仄○平。","仄仄平平○，仄平平仄平。","平平○仄仄，平仄仄平平。"],"paragraphs":["禊饮开天苑，英游缀士林。","鹿苹常长养，鱼藻遂浮沈。","和气春台暖，恩波曲水深。","追随方外乐，歌吹梦中音。","忽起江湖兴，久无轩冕心。","鶑花应笑我，华髪已盈簪。"],"title":"次韵朱兵部上巳锡宴"}
