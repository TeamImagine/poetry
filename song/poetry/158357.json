{"author":"王镃","id":158357,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["苔痕分路见人家，犬护篱根卧落花。","一片林塘诗境界，四时花果隠生涯。","锄山拣日春栽药，汲水和云夜煮茶。","耕录有文须点看，旋摇松露入朱砂。"],"title":"尹绿坡闲吟所"}
