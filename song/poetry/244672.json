{"author":"李纲","id":244672,"strains":["仄仄平平仄，平平仄仄平。","平平仄平仄，仄仄仄平平。","仄仄仄平仄，仄平平仄平。","平平平仄仄，平仄仄平平。"],"paragraphs":["我脱鲸波险，君罹寇盗惊。","暌离四寒暑，会遇两蓬萍。","访旧半为鬼，问津多阻兵。","衣冠漂荡极，风雨自鸡鸣。"],"title":"钱申伯自海陵避地临汀闻余北归相迓于武平赋诗见意二首  其二"}
