{"author":"周紫芝","id":240228,"strains":["仄平仄平仄平平，平平仄仄仄平平。","平平平仄仄平仄，仄平平仄平平○。","仄平仄？○平仄，仄仄仄平平？平。","平平平仄仄平仄，仄平平仄平平平。","仄平仄仄平仄仄，仄仄平平○仄平。","平平仄仄仄仄仄，仄仄仄平平仄○。","平平仄仄仄平仄，仄仄平平○仄平。","平○仄仄仄平仄，仄仄仄仄○○平。","平平仄仄仄平仄，平平仄仄平○平。","平平仄仄仄仄仄，仄仄仄平平仄平。"],"paragraphs":["去年束书薄游梁，今年下马古滁阳。","滁阳寒食少人出，满城山雨惊淋浪。","闭门客舎颇无事，五白大呼同舎郎。","樽前谁唱醉翁曲，鸟歌花舞催红妆。","竟须薄酒浇永日，肯放羁愁煎客肠。","功名老矣白发出，岁月几何归路长。","江头藉草作寒食，细雨梨花思故乡。","何当秣马候明发，便可一苇横长江。","千村万落鸟呼客，山南岭北花吹香。","仍须戒妇速作黍，会见鹿门归老庞。"],"title":"寒食滁阳阻雨"}
