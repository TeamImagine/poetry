{"author":"张耒","id":217558,"strains":["平仄平平平仄仄，平平仄仄仄○平。","仄仄平平仄平仄，平平仄仄平平平。","平平仄○仄平仄，平仄平平○仄○。","○仄平平平仄仄，平平仄仄仄平○。"],"paragraphs":["春水沄沄何处尽，连樯袅袅似当时。","昨日桥边系船客，南来北去知为谁。","他乡异县各风物，游子居人长别离。","叹息东城修竹寺，尘埃漫灭十年题。"],"title":"泊舟永城西寺下有感"}
