{"author":"贯休","id":40596,"strains":["仄仄仄平平，仄仄平仄平。","仄仄仄仄○，○平仄仄○。","仄仄仄平仄，平平仄平平。","仄○仄平○，仄○○仄平。","○平平平平，仄仄平平平。","平平平仄平，仄仄平仄○。"],"paragraphs":["我有白云琴，朴斲天地精。","俚耳不使闻，虑同众乐听。","指指法仙法，声声圣人声。","一弹四时和，再弹中古清。","庭前梧桐枝，飒飒南风生。","还希师旷怀，见我心不轻。"],"title":"上裴大夫二首 二"}
