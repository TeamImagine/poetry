{"author":"方岳","id":127927,"strains":["仄○平平，仄○平平。","仄平仄仄平平平，平平仄仄仄仄平。","平平平仄平平平，仄○仄仄平平？平平平平。","仄平仄仄○仄平，○平仄○平平平。","平平平平平仄平，仄平仄仄○平平。","平平○仄○平○，仄仄仄仄平平○。","平平○仄○○仄，仄仄仄仄平平平。"],"paragraphs":["大滩嶅嶅，小滩嘈嘈。","石芒荦荦宁容刀，崩洪斗落与石鏖。","风声悲壮波声豪，势如万马之奔、群熊之嗥。","并船欲上牵纤牢，浪头卷过船头高。","篙工翻身齐刺篙，蹈桅倒挂如飞猱。","跻攀分寸相呼号，一落百尺争秋毫。","呜呼行路难如此，若比出俗无波涛。"],"title":"拔滩"}
