{"author":"陈元晋","id":109195,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄仄仄仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["暑涂明发正愁予，伫立风檐气不苏。","拟戴星行方叱驭，谁驱雨至忽随车。","岂怜行道暍欲死，直恐良苗涸且枯。","早觉南来盐米贱，趁墟归去总欢呼。"],"title":"过南安道中  其一"}
