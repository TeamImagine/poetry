{"author":"楼钥","id":66835,"strains":["平仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["书种传来直到今，读书几似孝标淫。","欲君终就九经库，与子平分一片心。","更向漆园穷妙旨，何殊清庙奏遗音。","中郎书籍付王粲，想得知余此意深。"],"title":"以六经左氏传庄子遗伯中弟有诗来谢次韵  其二"}
