{"author":"陈渊","id":248183,"strains":["仄仄平平仄○仄，仄仄平平仄○仄。","○平仄仄仄○平，仄仄平平○平仄。","仄平○仄仄平仄，平仄平平平仄仄。","仄平○仄仄仄平，仄仄○○仄平仄。"],"paragraphs":["未下钤锤墨如漆，已入筛罗白如雪。","从来黑白不相融，吸尽方知了无别。","老龙过我睡初醒，为破云腴同一啜。","舌根回味只自知，放盏相看欲何说。"],"title":"留龙居士试建茶既去辄分送幷颂寄之"}
