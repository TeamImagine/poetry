{"author":"许氏","id":182936,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["明时乐事输诗酒，帝里风光剩占春。","况是白衣重得侣，不堪青旆自招人。","早知玉漏催三鼓，肯把金貂换百巡。","大抵仁人怜气类，不教孤客作囚身。"],"title":"上郑毅夫"}
