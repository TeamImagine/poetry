{"author":"王揆","id":70289,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["地灵山秀景清虚，健羡游人兴有余。","黄叶尽时分叠嶂，白云深处见精庐。","去同灵运低前屐，回与浮丘揽右裾。","自叹尘劳羁鞅甚，林泉高趣苦相疏。"],"title":"游黄山留题"}
