{"author":"彭汝砺","id":201816,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄仄仄仄，仄仄平平仄仄平。"],"paragraphs":["丈室宽闲独病身，一经反复足怡神。","漫从方外论空色，笑与人间共贱贫。","菊有细花浮楚醴，鱼无圆鲫煮吴莼。","初凉愿与厌厌饮，预判荒荒月满巾。"],"title":"问龚深之疾往复  其三"}
