{"author":"释道潜","id":203002,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["六载南官何所营，百篇翻覆见高情。","霜鸥露鹄元非俗，雪竹风松本自清。","俊逸固宜凌鲍照，优游真已逼渊明。","微言会有知君者，谩拟锺嵘试一评。"],"title":"览黄子理诗卷"}
