{"author":"卫宗武","id":133560,"strains":["仄平平仄仄，平仄平平平。","○○仄平仄，仄仄平平平。","平平仄仄○，仄仄平仄平。","仄平仄仄仄，仄仄平仄平。","平平仄平仄，平仄仄仄平。","平○仄平仄，平仄仄仄平。","○○平仄仄，仄平平仄平。"],"paragraphs":["物华来冉冉，天气宜温温。","浪浪但鸣雨，浩浩常浮云。","谁知润泽中，厥有丰美存。","一朝日出杲，绚烂赪紫群。","川原遍涂抹，纷若粉黛陈。","芳菲出枯槁，何异富易贫。","难并惟乐事，昔人尝有云。"],"title":"次韵春  其三"}
