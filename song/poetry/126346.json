{"author":"叶茵","id":126346,"strains":["平平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["居家巧作浮家样，此即人生不系舟。","政恐风波起平地，直教砥柱屹中流。","浪花影动重帘月，潮汛声喧万叶秋。","梦里不知容膝计，翻身栩栩逐轻鸥。"],"title":"舫斋"}
