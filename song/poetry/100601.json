{"author":"郑清之","id":100601,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雨后鸣湍走碧溪，水声秋意恰相宜。","窥蝉螳臂方衷甲，啄蚓鸡群竞济师。","初月挂檐窗未觉，新凉入牖簟先知。","西风早已催征棹，管领莼鲈入梦思。"],"title":"山房秋日即事  其一"}
