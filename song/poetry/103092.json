{"author":"魏了翁","id":103092,"strains":["仄平平仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["只从元日到人日，便觉新年胜故年。","买酒买符酬旧社，宜蚕宜麦祝新田。","般添和气开花柳，嗺送韶华入管弦。","我本田间饭牛者，偶来解后亦犁然。"],"title":"人日约李提刑李参政登蟆颐马上醉书"}
