{"author":"陆游","id":39186,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["初入修门鬓未秋，安期千里接英游。","退归久散前三众，迈往欣逢第一流。","只道升沉方异趣，岂知气类肯相求。","龙钟不得临江别，目断西陵烟雨舟。"],"title":"送施武子通判"}
