{"author":"李洪","id":52629,"strains":["平平仄仄平平平，仄○仄仄平仄平。","平仄仄平仄仄仄，平○仄平○仄平。","仄○平平仄平仄，仄仄仄仄平平平。","○平平仄平○仄，平仄平平仄仄平。","平平平平仄平仄，仄仄仄仄平平平。","仄平仄仄仄平仄，平平仄仄平仄平。","仄平平仄仄仄仄，仄仄仄仄○○平。","仄平仄仄平仄仄，平○仄仄平平平。","平平平仄仄平仄，平平仄仄○仄平。","仄平仄仄平平仄，仄○仄平平仄平。","仄平○仄平仄仄，仄仄仄仄平仄平。","○○平仄仄平仄，仄仄○仄平平平。","仄○仄仄仄仄仄，平平仄平○仄○。","平平平仄仄平仄，仄仄平平仄仄平。","仄仄平仄仄平仄，仄平仄仄平平平。"],"paragraphs":["明皇不识颜平原，我观旧史心慨然。","天宝末年事大错，边将骋兵相盗权。","忽闻渔阳鼓鼙震，二十四郡城无坚。","霓裳惊破西行蜀，妃子仓皇死马前。","常山平原乃昆弟，屹立砥柱摧腥膻。","土门既失陷河朔，天津骂贼须发拳。","嗣皇灵武实草创，独坐鹗立中兴年。","尚书累月家食粥，诸将列屋罗妖妍。","呜呼千载慕廉蔺，曹蜍李志如九泉。","莆阳幕府东嘉客，饱闻裔孙家好贤。","锦囊重睹忠义像，再拜恨不为执鞭。","轻绡盈幅凛生面，髣髴冠剑跻凌烟。","况藏二诰墨色古，吾宗赞皇相业传。","怜君为米走尘土，七十青衫雪满颠。","乃祖精爽跨箕尾，寄书入洛逢飞仙。"],"title":"隆兴改元初余为永嘉监仓时登忠义堂睹颜鲁公像知其裔家是邦今阅一纪沿檄莆中遇军事判官邵即其人也因请观常山平原二像并大历颢会昌嗣二诰为赋长句"}
