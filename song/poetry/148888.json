{"author":"方回","id":148888,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["相从汩没走泥涂，忽又还家半载余。","把盏何由尝我酒，典钱犹忆借君书。","儿孙十辈娱诗老，梅竹千株护野庐。","东望怀人屡搔首，能来相访定何如。"],"title":"次韵仇仁近有怀见寄十首  其一○"}
