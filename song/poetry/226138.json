{"author":"洪炎","id":226138,"strains":["平平仄仄仄，仄平平仄平。","仄仄仄平平，仄仄○仄平。","○平平仄仄，平仄平仄平。","○平仄仄仄，仄仄平仄平。","平平仄平仄，平仄平○平。","仄○仄平仄，仄仄平○平。","平仄○平仄，○平平仄平。","仄平仄仄仄，○仄仄○平。","平平仄平仄，○仄仄仄平。","平平○仄仄，平仄仄仄○。","仄平仄仄仄，○仄仄平平。","平平仄仄平，仄平仄平平。","仄仄○仄仄，○平仄平平。","平平平平仄，平仄仄仄○。","仄仄平仄仄，○仄仄仄平。"],"paragraphs":["南州一炬火，我归无所归。","六月下惊湍，一叶正复敧。","空城何所有，城阙双阖扉。","遗氓四五辈，{目咢}眙虫鸟栖。","潭潭大都府，灰灭余空基。","委重者谁子，汝实凡且卑。","蝼蚁轻民命，泥沙捐国赀。","犬狼肆噬啮，驱逐乃其宜。","胡为使群吠，如恶草蔓滋。","哀哉三万室，锺此百六期。","故居不可识，将是复疑非。","阶前手种花，自怜托根微。","露草相对泣，吟风作悲诗。","人言城门火，鱼祸自靡遗。","我亦无泪哭，且复一解颐。"],"title":"庚戌岁六月四日至洪城旧庐无复尺椽怅然伤怀用丙午岁迁居诗韵"}
