{"author":"陆游","id":42238,"strains":["仄仄仄仄仄，平仄平平○。","平仄仄○仄，仄仄仄平平。","平平仄○平，仄仄仄○平。","平平仄仄仄，仄仄○仄平。","仄平○○平，平仄仄仄平。","平平仄仄仄，仄仄仄仄○。"],"paragraphs":["我老耄已及，终日惟冥行。","邻里少间阔，便若昧平生。","家人每过前，亦或忘其名。","昏昏等作梦，兀兀如病酲。","不知张睢阳，何以记一城。","愚知各自适，得失未易评。"],"title":"书耄"}
