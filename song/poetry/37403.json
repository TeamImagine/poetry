{"author":"陆游","id":37403,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["北窗八尺卧文藤，夜雨生凉洗郁蒸。","袅袅清愁萦断角，悠悠孤梦伴残灯。","羸躯垂老嗟焉往，公论犹存似可凭。","聊向斯文图不朽，未甘粥饭学山僧。"],"title":"夏夜风雨极凉枕上口占"}
