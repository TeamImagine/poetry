{"author":"吴芾","id":18349,"strains":["仄平仄仄仄平平，仄仄平平仄仄平。","仄仄平平仄平仄，仄仄平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["老夫吟咏本非长，僻性年来忽异常。","唯是平生爱风月，致令清夜梦池塘。","正惭遣与非工部，却喜言诗有卜商。","佳句偶从闲里得，片心如到白云乡。"],"title":"和若夫韵二首  其二"}
