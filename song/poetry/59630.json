{"author":"陈造","id":59630,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["橘颂精灵杂远游，如君信是古诗流。","吴门肯问鲈鱼鲙，东武当营燕子楼。","有底挥毫挟风雨，定知贮腹尽阳秋。","即看珥笔鸳鸾右，莫漫江城诧狎鸥。"],"title":"次韵张司户  其一"}
