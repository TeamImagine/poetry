{"author":"陆游","id":39132,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄仄平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["短檠膏涸夜将残，感事怀人兴未阑。","酌酒浅深须自度，围棋成败有傍观。","断粞作饭终年饱，大布裁袍称意宽。","世上闲愁千万斛，不教一点上眉端。"],"title":"冬夜读史有感"}
