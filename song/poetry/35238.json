{"author":"梅尧臣","id":35238,"strains":["平仄仄○平，平平仄平仄。","仄仄平仄平，○仄仄平仄。","仄仄○○平，仄平平仄仄。","平仄仄仄○，平平○仄仄。","平仄仄平平，平平○仄仄。","平仄○平平，平平平仄仄。"],"paragraphs":["秋月满行舟，秋虫响孤岸。","岂独居者愁，当令客心乱。","展转重兴嗟，所嗟时节换。","时节不苦留，川涂行已半。","霜落草根枯，清音从此断。","谁复过江南，哀鸿为我伴。"],"title":"舟中闻蛩"}
