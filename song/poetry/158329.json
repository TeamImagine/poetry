{"author":"柴元彪","id":158329,"strains":["平平仄平仄平仄，仄平仄仄平仄仄。","平平仄仄仄仄仄，仄平平仄○仄仄。","仄平仄仄平仄平，平平仄平仄仄仄。","仄平平仄仄仄仄，平仄仄平仄仄仄。","平仄仄平仄仄平，仄平平仄平平平。","平平仄仄仄平仄，平仄仄仄○仄○。","仄平平平仄仄仄，仄仄平平仄平仄。","仄○仄○平仄○，仄仄仄○平仄仄。","仄平仄仄仄○平，仄仄平○仄仄平。","平仄仄平平仄仄，仄仄仄平平仄平。","平仄仄○仄仄仄，平仄仄平平仄仄。","仄平仄仄平仄平，仄仄平平平仄平。"],"paragraphs":["荆山已童若耶涸，若耶可采山可凿。","金精少皡不敢秘，鉴坏飞就欧冶错。","祝融煽焰千丈芒，玄冥洗光万里烁。","冷侵鸾镜影自舞，泓澈鬼神胆欲落。","圆象曜灵绛气浮，玉台悬处风飕飕。","山人一玩一心骇，毛骨竦竖难𥩟留。","直征千金就我卖，拂拭高堂向人挂。","我行镜中人亦行，我拜镜中人亦拜。","向前试问镜中人，一我何缘有两身。","知是傍人知是我，一笑问君谁假真。","人在镜中亦一笑，惟我与君同一照。","照人照我休照形，照出人心方是明。"],"title":"宝镜吟"}
