{"author":"周紫芝","id":241948,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["畴昔相逢十载余，已惊白雪鬓疏疏。","长鸣本是空群马，入社犹为漏网鱼。","醉到湖边谁共酒，别来江上苦无书。","风流文采今何在，只有倾河泪满裾。"],"title":"吊陈相之侍郎"}
