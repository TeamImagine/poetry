{"author":"梅尧臣","id":57820,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["汉家宫殿荫长槐，嫩色葱葱不染埃。","天仗龙旗穿影去，钩陈豹尾拂枝来。","青虫挂后蜂衔子，素月生时桂并栽。","我意方同杜工部，冷淘唯喜叶新开。"],"title":"和范景仁王景彝殿中杂题三十八首并次韵 宫槐"}
