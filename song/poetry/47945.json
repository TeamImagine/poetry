{"author":"杨万里","id":47945,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["金戺瑶阶日月边，晓风花柳带非烟。","千官剑佩鸣双阙，万国英豪到九天。","玉座忽临黄伞正，御题初出紫衣传。","小臣何幸陪诸老，待罪重来十六年。"],"title":"三月二十六殿试进士待罪集英殿门二首  其一"}
