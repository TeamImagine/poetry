{"author":"欧阳修","id":79633,"strains":["平平平仄平仄○，平平平仄仄仄平。","仄平○仄仄仄仄，仄仄平仄仄仄平。","仄平○仄仄仄仄，仄平平○仄平平仄平。","仄仄平平仄○仄，仄○平仄平平平。","平平仄仄仄平仄，平平仄仄平平平。","仄平仄平平仄仄，仄仄仄仄平仄○。","仄○平平平仄平，○平仄仄仄仄平。","平平仄仄仄仄仄，仄平仄仄仄仄平。","仄平平仄仄仄仄，平平仄仄仄仄平。","平平仄仄平仄仄，仄仄仄仄平平○。","仄平○仄仄平仄，仄仄仄仄○平平。","仄平平仄仄仄仄，仄仄仄仄平平平。","仄平平平仄仄仄，○仄仄仄平平平。","仄平仄仄仄平仄，仄仄仄仄平平平。","仄平仄仄仄平仄，仄平仄仄○平平。","平平仄仄仄仄仄，仄仄平仄平平平。"],"paragraphs":["阴阳乖错辞五行，穷冬山谷暖不冰。","一阳且出在地上，地下谁发万物萌。","太阴当用不用事，盖由奸将不轩亏国刑。","遂令邪风伺间隙，潜中瘟疫于疲氓。","神哉陛下至仁圣，忧勤恳祷通精诚。","圣人与天同一体，意未发口天已听。","忽收寒威还水官，正时肃物凛以清。","寒风得势猎猎走，瓦干霰急落不停。","恍然天地半夜白，群鸡失晓不及鸣。","清晨拜表东上合，郁郁瑞气盈宫庭。","退朝骑马下银阙，马滑不惯行瑶琼。","晚趋宾馆贺太尉，坐觉满路流欢声。","便开西园扫径步，正见玉树花凋零。","小轩却坐对山石，拂拂酒面红烟生。","主人与国共休戚，不惟喜悦将丰登。","须怜铁甲冷彻骨，四十余万屯边兵。"],"title":"晏太慰西园贺雪歌"}
