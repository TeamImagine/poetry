{"author":"韩琦","id":90794,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["唐叔祠推晋域雄，乘春来谒想遗风。","前庭树古圭曾剪，近垅禾新颖未同。","山峻尚存维翰德，泉深长泻及人功。","愚民不识邦君重，岁岁西神酒食丰。"],"title":"晋祠"}
