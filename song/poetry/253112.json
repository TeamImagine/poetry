{"author":"李弥逊","id":253112,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["百计疏慵一味闲，杖藜无日不寻山。","着鞭每到羲皇上，扶履欣同季孟间。","寸步思君劳远梦，七言惊我动衰颜。","定无戛玉酬人句，拙速应胜隔岁还。"],"title":"和舍弟简公序"}
