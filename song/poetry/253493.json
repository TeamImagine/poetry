{"author":"李弥逊","id":253493,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["老去逢时秪自惊，春风三过小长汀。","壮心更事已全白，短髪耐愁犹半青。","酿雨山云昏败屋，唤晴风竹响寒厅。","干戈南北归无路，付与身随水上萍。"],"title":"春阴遣兴"}
