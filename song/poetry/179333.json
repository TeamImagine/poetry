{"author":"苏颂","id":179333,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["传家累世奉遗经，窃禄清朝足代耕。","虽是丹心比葵藿，其如黧貌点冠缨。","时乎易失年加我，来者安知畏后生。","戒饬尔曹惟道术，逢辰须用佐安平。"],"title":"次韵敖侄书怀"}
