{"author":"方岳","id":127390,"strains":["平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。"],"paragraphs":["重阳却喜无风雨，野菊迎人亦自花。","年去年来秋又老，江南江北鬓将华。","离骚如此那无酒，羁旅虽谙不似家。","但得东篱堪种菊，尽容吾子岸乌纱。"],"title":"九日道中"}
