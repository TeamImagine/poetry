{"author":"张镃","id":81907,"strains":["仄○○仄平平仄，○平仄○平平仄。","仄平○仄仄平○，平平仄仄平○仄。","仄平平仄仄平平，平平仄仄平平○。","仄平平仄仄平仄，平仄仄仄？平平。","平平仄仄平平仄，平平平仄平平仄。","仄平平平仄平平，平平仄仄○平仄。","平平仄仄平仄平，平平平○平平平。","平平仄仄平仄仄，仄仄○仄平平平。","平平仄平平仄平，平○仄仄平平平。","仄平仄仄仄平仄，仄仄仄仄平平平。","仄平平仄平平仄，平平仄○平平仄。","平平仄仄仄平平，仄○仄仄○平仄。","仄平平仄平平平，仄平仄平○平平。","平平仄平仄平平，平平仄平仄平平，平平仄平仄平平。","平平仄平平平平，仄平平平○平平。","○平仄仄平平平，仄仄仄仄平平平。"],"paragraphs":["绛衣骑日扶桑上，三精九县开灵贶。","赵梁雍代迹俱空，冯吴寇邓勋相望。","客星何处潜光芒，双台叠𪩘摩穹苍。","钓丝千丈卷烟雨，谁瞰一碧玻璃江。","羊裘坐稳无心动，蒲轮𫄸币知何用。","故人聊为小周旋，君房谬欲相推送。","寥寥岁月今几秋，山寒松吹多飕飗。","春来日暖花气发，极浦浪转鱼龙游。","先生有台人共高，虚庭忍见生蓬蒿。","断碑败壁蠹荒藓，灌木野鸟捐枯巢。","一朝钟梵交云际，檐楹改观辉杉桂。","非关好事取时名，此中耻但称能吏。","却经祠下罗清樽，试歌此诗当招魂。","先生出兮佩兰荪，明玑耀旗驾瑶璠，黄麟道前翠虬奔。","先生去兮山云屯，玉妃金童从缤纷。","吹箫鼓瑟声冥冥，目断暮霭栖遥林。"],"title":"钓台"}
