{"author":"吴芾","id":18332,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["自怜涉世太迂疏，岂料今朝得自如。","老去不知官况好，归来顿觉道心舒。","湖山深处非凡景，松竹阴中有旧庐。","静坐忽闻乌鹊喜，开门还得故人书。"],"title":"和道叟韵"}
