{"author":"韩偓","id":32158,"strains":["平平仄仄平平仄，仄仄平平○仄仄。","仄平○仄仄平平，仄仄仄平平仄仄。","平平○仄仄平平，仄平仄仄○平仄。","仄平平仄仄平平，平平○仄平平仄。"],"paragraphs":["庄南纵步游荒野，独鸟寒烟轻惹惹。","傍山疏雨湿秋花，僻路浅泉浮败果。","樵人相见指惊麏，牧童四散收嘶马。","一壶倾尽未能归，黄昏更望诸峰火。"],"title":"闲步"}
