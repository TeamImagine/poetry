{"author":"李洞","id":35716,"strains":["○仄平平仄仄平，平平○仄仄平平。","平平仄仄平平仄，仄仄平平仄仄平。","平仄仄○平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，○平平○○○平。","○平平○平平仄，仄仄平平仄仄○。"],"paragraphs":["遗挂朱栏锁半寻，清声难买恨黄金。","悬崖接果今何在，浅井窥星影已沉。","归宅叶铺曾睡石，入朝灯照旧啼林。","小山罢遶随湘客，高树休升对岳禽。","天竺省怜伤倍切，亲知宽和思难任。","相门恩重无由报，竟托仙郎日夜吟。"],"title":"和寿中丞伤猿"}
