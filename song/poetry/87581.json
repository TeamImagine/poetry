{"author":"韩淲","id":87581,"strains":["平平平平仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["章泉常为诵清诗，今日山行又见之。","新辟轩窗知雅玩，更拈书帖发佳思。","杯深旨酒留连夜，炉拨寒灰领略时。","信道人间好甥舅，不妨酷似有襟期。"],"title":"昌甫约过施仲益"}
