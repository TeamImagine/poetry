{"author":"张贲","id":28732,"strains":["仄平仄仄仄平平，仄仄平平仄仄平。","仄仄仄平仄仄仄，仄平仄仄仄平平。","平平平仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["凤麟胶尽夜如何，共叹先生剑解多。","几度吊来唯白鹤，此时乘去必青骡。","图中含景随残照，琴里流泉寄逝波。","惆怅真灵又空返，玉书谁授紫微歌。"],"title":"奉和袭美伤开元观顾道士"}
