{"author":"赵嘏","id":24375,"strains":["仄仄平平平仄平，仄平平仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。"],"paragraphs":["靖节何须彭泽逢，菊洲松岛水悠溶。","行人自折门前柳，高鸟不离溪畔峰。","晓渭度檐帆的的，晚原含雨树重重。","轩车过尽无公事，枕上一声长乐钟。"],"title":"题昭应王明府溪亭"}
