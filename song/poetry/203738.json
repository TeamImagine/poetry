{"author":"孔平仲","id":203738,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄平平平仄仄仄，平平仄仄仄平平。"],"paragraphs":["牡丹意态已无穷，况是连房鬭浅红。","晓色竞开双萼上，春光分占一枝中。","娥英窈窕临湘浦，姊妹轻盈倚汉宫。","只为多娇便相妒，芳心相隔不相同。"],"title":"双头牡丹"}
