{"author":"宋祁","id":24630,"strains":["仄仄○平仄，平平仄仄平。","仄平平仄仄，平仄仄○平。","仄仄平平仄，○平仄仄平。","仄平平仄仄，仄仄○平平。","仄仄平平仄，平平仄仄平。","平平仄平仄，平仄仄平平。"],"paragraphs":["一豫凝皇览，千英荐瑞葩。","压枝高下锦，斜蕊浅深霞。","叠采晞阳媚，鲜苞照露斜。","九茎休衒叶，五出浪言花。","郁郁云柯覆，葱葱气瓣嘉。","群心识天意，成数佐皇家。"],"title":"应诏内苑牡丹三首 千叶"}
