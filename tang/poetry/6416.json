{"author":"戴叔伦","id":6416,"strains":["平平○○仄平仄，平仄平平仄平仄。","仄平○仄仄平平，仄仄平平仄平仄。","平○仄仄平平仄，仄仄平○仄○仄。","仄仄平平仄仄平，仄○平平仄平仄。","仄○仄平平仄仄，○仄○○仄○仄。","○平仄仄仄仄平，平仄仄平平仄仄。","仄平仄仄平平仄，仄仄平平平平仄。","仄平仄仄平平平，平仄平平仄平仄。"],"paragraphs":["高楼重重闭明月，肠断仙郎隔年别。","紫箫横笛寂无声，独向瑶窗坐愁绝。","鱼沈雁杳天涯路，始信人间别离苦。","恨满牙床翡翠衾，怨折金钗凤皇股。","井深辘轳嗟绠短，衣带相思日应缓。","将刀斫水水复连，挥刃割情情不断。","落红乱逐东流水，一点芳心为君死。","妾身愿作巫山云，飞入仙郎梦魂里。"],"title":"相思曲"}
