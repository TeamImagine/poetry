{"author":"梅尧臣","id":57705,"strains":["○平平仄平，仄仄仄平仄。","仄○平仄平，平仄平仄仄。","仄仄平平平，○平仄○仄。","○○仄仄平，仄仄平平仄。","仄仄平平平，仄仄仄仄仄。","仄○平○平，仄仄平平仄。","○平仄平平，仄仄仄平仄。","仄平仄仄平，仄仄平平仄。","平平仄○平，仄仄平平仄。"],"paragraphs":["燕山常苦寒，汉使涉穷腊。","路长人马愁，风急沙霰杂。","宿造毡庐开，行逢猎骑合。","献鲜秃发驰，问译华言答。","每食冰生盘，欲饮酒冻榼。","见其酋长时，国礼何勤纳。","中朝厚仁恩，四海望阊阖。","乃知日月光，照必蛮夷匝。","归来易轻裘，赐对延英合。"],"title":"送祖择之学士北使"}
