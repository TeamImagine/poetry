{"author":"韩绛","id":146130,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["非才衰晚玷恩荣，假节西来镇锦城。","远慕文翁兴旧学，窃希何武见诸生。","银袍冉冉朝先圣，玉树森森识众英。","传道喜将师席正，尚称官阀礼为轻。"],"title":"奉酬宋君见诒之作"}
