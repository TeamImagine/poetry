{"author":"方回","id":148207,"strains":["平仄仄仄仄，仄○平仄平。","仄仄仄仄仄，平仄平平平。","平平仄平仄，仄仄平○平。","仄仄平○平，仄平仄仄平。","仄平仄仄仄，仄仄平○平。","仄仄仄仄仄，仄仄○平○。","仄仄仄仄仄，仄仄平平○。","仄仄仄平仄，平平平○平。"],"paragraphs":["贤者傥畏死，世论终不公。","古若不置死，何藉诛妖凶。","荆舒底奸鬼，庙食丘轲同。","举世知其非，嗫嚅不敢攻。","著书斥日录，独一陈了翁。","祸至裂宇宙，板荡中原空。","笔削讨厥罪，乃在乾淳中。","我读四朝史，方知天听聪。"],"title":"览古五首  其四"}
