{"author":"林逋","id":199797,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["黄家庄畔一维舟，总是沿流好宿头。","野兴几多寻竹径，风情些小上茶楼。","遥村雨暗鸣寒犊，浅溆沙平下晚鸥。","更有锦帆荒荡事，茫茫随分起诗愁。"],"title":"黄家庄"}
