{"author":"李子昂","id":38293,"strains":["平仄仄平○，平平仄仄平。","平○平仄仄，平仄仄平平。","仄仄○平仄，平平仄仄○。","平平平仄仄，平仄仄○平。","仄仄平平仄，平平仄仄平。","○平仄○仄，平仄仄平平。","仄仄平平仄，平平仄仄平。","平平○仄仄，平仄○平平。"],"paragraphs":["悬首藁街中，天兵破犬戎。","营收低陇月，旗偃度湟风。","肃杀三边劲，萧条万里空。","元戎咸服罪，余孽尽输忠。","圣理符轩化，仁恩契禹功。","降逾洞庭险，枭拟郅支穷。","已散军容捷，还资庙算通。","今朝观即叙，非与献獒同。"],"title":"西戎即叙"}
