{"author":"陆游","id":37147,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["残暑侵人畏汗霑，清秋乍见月纤纤。","自烧熟火添香兽，旋把寒泉注砚蟾。","佳客误占萤入户，远书空喜鹊鸣檐。","悠然独对清灯卧，谁念柴门老病兼。"],"title":"八月三日骤凉有感"}
