{"author":"释德洪","id":229362,"strains":["平平平平，仄仄平仄。","仄○平平，仄○平仄。","○仄仄平，平平仄仄。","仄仄平○，平平平仄。","仄平仄○，仄仄平仄。","平平平○，仄仄○仄。","仄仄平平，○仄平仄。","平平平平，○仄平仄。","仄平仄平，仄仄平仄。","平平平仄，仄○仄平。","平平平○，平○仄平。","平仄○仄，仄○○○。","仄平仄仄，○仄仄平。","仄仄仄平，○仄平平。","仄平平仄，仄仄仄平。"],"paragraphs":["情根无功，意识无作。","现量圆成，见闻知觉。","如镜受灯，光无坏杂。","烈火焚烧，河流湍逝。","谷风怒号，大地依止。","俱无知思，亦复如是。","此涅槃门，如鼓涂毒。","曹谿挝之，闻者僵仆。","以椎授公，万像惊缩。","光明之语，粲如日星。","精严之行，清如玉冰。","惟不传者，与空相应。","我初学道，如握与拳。","晚乃觉之，如手安然。","有时而用，搏取大千。"],"title":"永嘉真觉大师真赞"}
