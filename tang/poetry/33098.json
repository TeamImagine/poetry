{"author":"韦庄","id":33098,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["悬知回日彩衣荣，仙籍高标第一名。","瑶树带风侵物冷，玉山和雨射人清。","龙翻瀚海波涛壮，鹤出金笼燕雀惊。","不说文章与门地，自然毛骨是公卿。"],"title":"寄薛先辈"}
