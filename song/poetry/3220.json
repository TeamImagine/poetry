{"author":"陈与义","id":3220,"strains":["平平仄仄平，仄平仄平平。","仄平○仄仄，平仄平仄平。","平平仄○仄，仄仄仄平○。","平平仄平仄，仄仄仄仄平。","○平平平仄，仄仄仄仄平。","平仄仄仄平，仄平仄仄平。","平仄仄仄仄，仄仄仄仄平。","仄平仄仄平，平平仄○平。"],"paragraphs":["黄花不负秋，与秋作光辉。","夜霜犹作恶，朝日为解围。","今晨岂重九，节意入幽菲。","孤芳擅天地，众卉亦已微。","殷勤黄金靥，照耀白板扉。","沽酒欲寿花，孔兄与我违。","清坐绝省事，未觉此计非。","夕英岂不腴，骚人自难肥。"],"title":"九日赏菊"}
