{"author":"孙觌","id":238918,"strains":["平平仄仄仄平平，平仄平平仄仄平。","仄仄平仄平仄仄，平平仄仄仄平平。","仄平仄仄平平仄，仄仄平平平仄平。","仄仄平平平平仄，仄平平仄仄平平。"],"paragraphs":["平生惯见有司空，肠断苏州一盼中。","此夜相忘千里月，他年应恨五更风。","坐中不乐无三粲，客里相逢祗两翁。","急雨催诗更萧瑟，小窗寒夜一灯同。"],"title":"何倅利见许出侍儿袭明用前韵赋诗再和  其一"}
