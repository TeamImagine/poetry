{"author":"李石","id":20408,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一官齿发老侵寻，金马当年博陆沉。","樽俎笑谈人不见，玑衡造化我无心。","曾瞻玉鼎三嵎近，便觉朱门百仞深。","忍使王阳行九折，囚山未敢废南音。"],"title":"送虞枢密还朝"}
