{"author":"程长文","id":38952,"strains":["仄平仄仄平平仄，仄仄平平仄平仄。","○平仄仄仄平平，平平仄仄仄○平。","仄仄平平仄仄仄，仄平仄仄仄平平。","平仄平平仄平仄，平平仄仄平平仄。","仄○平平平仄平，平平仄仄平平仄。","平仄平平平仄平，仄平仄仄仄平平。","仄仄平○平仄仄，平平仄仄仄○平。","仄平仄仄平○仄，仄仄平平仄仄平。","仄仄平○平仄仄，平平仄仄仄平平。","○○平仄平平仄，仄仄○平仄平仄。","平平仄仄仄平平，仄仄平平○平仄。","仄仄平○平○平，仄○仄仄仄平平。","平仄仄平平仄仄，平平仄仄仄平平。","○仄平平○仄仄，仄平平仄仄平仄。","仄○仄仄仄平平，仄仄仄平平仄仄。"],"paragraphs":["妾家本住鄱阳曲，一片贞心比孤竹。","当年二八盛容仪，红笺草隶恰如飞。","尽日闲窗刺绣坐，有时极浦采莲归。","谁道居贫守都邑，幽闺寂寞无人识。","海燕朝归衾枕寒，山花夜落阶墀湿。","强暴之男何所为，手持白刃向帘帏。","一命任从刀下死，千金岂受暗中欺。","我心匪石情难转，志夺秋霜意不移。","血溅罗衣终不恨，疮黏锦袖亦何辞。","县僚曾未知情绪，即便教人絷囹圄。","朱唇滴沥独衔冤，玉箸阑干叹非所。","十月寒更堪思人，一闻击柝一伤神。","高髻不梳云已散，蛾眉罢埽月仍新。","三尺严章难可越，百年心事向谁说。","但看洗雪出圜扉，始信白圭无玷缺。"],"title":"狱中书情上使君"}
