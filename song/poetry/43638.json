{"author":"范成大","id":43638,"strains":["仄○平平仄平平，仄仄平平仄平仄。","仄平平平仄平仄，仄仄平平仄平仄。","仄○平仄仄平平，平仄平平仄○仄。","仄仄平平平仄仄，平仄○平平仄仄。","○平仄仄仄平仄，平仄平○○仄仄。","平平平仄仄平平，平仄平平仄平仄。","平平仄仄平平仄，仄仄平平平仄仄。","平平平仄仄平平，平平仄仄平平仄。","仄仄平平仄平仄，仄仄平平○仄仄。","仄平平仄仄○平，仄平？仄平○仄。"],"paragraphs":["我从清湘发源来，直送湘流入营水。","故人亭前合江处，暮夜樯竿矗沙尾。","却从湘口望湘南，城郭山川恍难纪。","万壑千岩诗不遍，惟有苍苔痕屐齿。","三年瘴雾亦奇绝，浮世登临如此几。","湖南山色夹江来，无复瑶𥮾插天起。","坡陀狠石蹲清涨，澹荡光风浮白芷。","骚人魂散若为招，伤心极目春千里。","我亦江南转蓬客，白鸟愁烟思故垒。","远游虽好不如归，一声𫛸鴂花如洗。"],"title":"湘口夜泊南去零陵十里矣营水来自营道过零陵下湘水自桂林之海阳至此与营会合为一江"}
