{"author":"刘应时","id":32431,"strains":["仄仄仄平平，平平仄○仄。","平平平仄平，仄仄仄平仄。","平平平仄仄，平平仄平仄。","平仄平仄平，平平○仄仄。","仄平仄仄平，平平平仄仄。","仄仄仄平○，仄平仄平仄。","仄仄仄仄仄，仄仄平仄平。","仄平平仄仄，仄仄平平平。","仄平仄仄仄，仄○平仄○。","平平仄仄仄，平仄仄○平。","仄平仄仄仄，仄仄平平平。","仄仄仄仄○，仄仄平平平。"],"paragraphs":["霁月耿东南，流光浄如洗。","幽人怀夜光，掬水弄清泚。","春云多态度，蒸缊出山麓。","舒卷无定踪，形容劳远目。","可人古锦囊，多乎斯二者。","造物发天藏，笔端妙陶冶。","我具择法眼，仅得窥一斑。","恨无餐玉法，谩入蓝田山。","别来岁月换，倏如飞鸟过。","升沉不足数，交谊果如何。","夜窗浥露气，策策秋声高。","假寐发永叹，念远心忉忉。"],"title":"寄张武子"}
