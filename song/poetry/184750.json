{"author":"范纯仁","id":184750,"strains":["仄仄○平仄仄平，平平仄仄仄○平。","仄平平仄○平仄，仄仄平平仄仄平。","仄仄平平平仄仄，仄平平仄仄○平。","平平仄仄平平仄，平仄平平仄仄○。","仄仄仄平平仄仄，平平仄仄仄平○。","平平平仄平平○，仄仄平○仄仄平。"],"paragraphs":["暗拙行身足险艰，青云有路敢思攀。","学承诗礼难窥奥，仕偶唐虞乐抱关。","掌谏何能裨衮职，护边无术勒燕山。","风波忽起人情外，瓜李终由自处间。","白发报君嗟已晚，清朝谪宦愧多闲。","夫君年壮才方劭，岂合迂迟与我班。"],"title":"和任夔节推见寄"}
