{"author":"李流谦","id":30588,"strains":["仄仄○平平，仄平仄仄仄。","平平仄仄仄，平仄仄仄仄。","仄仄仄平仄，仄仄仄平仄。","仄仄平仄○，平仄平仄仄。","平平仄○平，仄仄仄仄仄。","仄仄仄仄仄，仄○平仄仄。","○平平平平，仄仄仄○仄。","○仄仄平仄，○仄仄平仄。","平平仄○平，○平仄平仄。"],"paragraphs":["斲月如冰轮，不知几玉斧。","寒光十万里，余影到牖户。","我病欲强出，瘦骨怯风露。","技痒时不禁，窗隙窥皓素。","年年到中秋，此夕日夜数。","酒熟客不至，景胜人或负。","燕鸿初何心，亦作不相遇。","拊几但悲啸，看剑欲狂舞。","幽虫不相干，空阶自言语。"],"title":"中秋月色甚佳病不及观"}
