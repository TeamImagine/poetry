{"author":"刘攽","id":183872,"strains":["平仄平平平仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["江岸青枫连白蘋，片帆如箭射千钧。","风烟何处喧嘘市，箫鼓谁家赛水神。","雁鹜陂湖争就暖，杉松庐舍不知贫。","滞淫何必多离恨，譬似生为泽国人。"],"title":"酬王定国五首  其四"}
