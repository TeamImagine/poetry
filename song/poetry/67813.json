{"author":"滕岑","id":67813,"strains":["仄仄仄平仄仄平，平平平仄仄平平。","仄平平仄仄仄仄，平仄仄平平仄平。","仄仄平平仄平仄，平平平仄仄平平。","平仄仄仄仄仄仄，仄仄仄平平仄平。"],"paragraphs":["一面玉泉三载前，重来云翮已翩然。","笔端何自得许妙，林下不当迍此贤。","作个分明蚁宫梦，胜渠辛苦鸟窠禅。","无盐定自废刻画，索我恶诗何处传。"],"title":"赠何应叔"}
