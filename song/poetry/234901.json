{"author":"何䓕","id":234901,"strains":["平平仄平平，仄仄仄平仄。","仄平平平平，仄仄仄平仄。","平仄仄平仄，平仄○平仄。","平平○平平，仄仄仄平仄。","平平仄平仄，平仄仄平仄。","仄平○仄平，平仄仄平仄。","○平平○仄，仄平平平仄。","平平仄平仄，平仄仄平仄。","平○平仄平，平仄仄平仄。","平平平仄平，仄仄○平仄。","○平平仄○，平仄平仄仄。","仄平仄仄平，仄仄平仄仄。","平仄平仄平，○仄平平仄。","仄○仄仄平，仄平仄平仄。"],"paragraphs":["阿瞒恃奸雄，挟汉令天下。","惜时无英豪，磔裂异肩踝。","终令盗坏土，埏作三台瓦。","虽云当涂高，会有食槽马。","人愚瓦何罪，沦蛰翳梧槚。","锡花封雨苔，鸳彩晦云罅。","当时丹油去，实非谋诸野。","因之好奇士，探琢助挥写。","归参端歙材，坚泽未渠亚。","章侯捐百金，访获从吾诧。","兴亡何复论，徒足增忿骂。","但嗟瓦砾微，亦以材用舍。","徒令瓴甓余，当擅琼瑰价。","士患德不修，不忧老田舍。"],"title":"章序臣得铜雀砚属余作诗"}
