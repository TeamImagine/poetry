{"author":"胡仲弓","id":136419,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","平平平仄平平仄，仄仄平平平仄平。"],"paragraphs":["卧听芭蕉卷雨声，熟梅天气半阴晴。","几年不作云山梦，特地来寻泉石盟。","竹杖芒鞋方得意，桃笙葵扇又关情。","清和时节如寒食，昨日街头人卖饧。"],"title":"卧听"}
