{"author":"郑刚中","id":252348,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["短墙疏竹小园亭，记得东风婺女城。","久酝菖蒲催祓禊，半肥梅子待清明。","桥边沙印骄骢迹，水外花藏醉客声。","年少不知身觧老，曾将豪气与春争。"],"title":"吾乡城外北室宛转皆亭园自北门外南彻浮桥最为游春胜地因清明念之赋此"}
