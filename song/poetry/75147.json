{"author":"赵蕃","id":75147,"strains":["仄仄平平平仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["莫道寒温祇素书，也于朋友见亲疏。","自从一反南昌役，无复能安古寺居。","憔悴直为人所弃，殷勤独肯问何如。","缺然不报非缘懒，疟疠经秋未扫除。"],"title":"得周畏知书病久不报以诗寄之"}
