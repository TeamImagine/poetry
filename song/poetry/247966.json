{"author":"陈渊","id":247966,"strains":["仄平仄仄平，仄仄○平仄。","平○仄仄平，仄仄平○仄。","仄平平仄仄，仄平平仄仄。","仄平平○○，○仄平平仄。","仄仄仄平仄，平仄平仄仄。","平仄仄仄平，仄仄平仄仄。","仄平平仄平，仄仄平仄仄。","○平○平平，平仄○仄仄。","仄平仄仄仄，○平平仄仄。","仄平仄平平，○平○仄仄。"],"paragraphs":["少年翰墨场，自姹穿杨箭。","谁论第一功，不数曹参战。","圣门窥管豹，一斑时许见。","弃捐忧患中，更欲资陶錬。","两邓富文采，端可同席砚。","投璧或未知，贾石谁敢衒。","小栟诗益奇，出语人所羡。","过门遗新篇，无乃思与狷。","我怀古作者，临文频抚卷。","孰能扫千人，期君当八面。"],"title":"次韵酬邓天启"}
