{"author":"萧立之","id":131950,"strains":["仄平仄仄平仄平，平平平平平仄○。","平平仄仄平仄仄，平仄仄仄平平平。","仄平平仄平仄仄，平仄平平平仄○。","仄平仄平仄仄仄，仄仄仄平平仄仄。","平平仄平平○○，仄仄○平仄○平。","○○平仄平平平，平仄○仄平平平。"],"paragraphs":["北风掠地天欲晴，街东街西人不行。","山城早闭灯火静，霜月自照鸱鸦鸣。","一檐梅意春欲动，星斗阑干天宇空。","一生爱梅复欲月，独酌月明花作供。","南楼鼓寒声重迟，醉眼看花越更奇。","牵衣儿女催翁归，翁醉正赋寒梅诗。"],"title":"月下观梅独酌"}
