{"author":"陆游","id":33233,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["断香浮月磬声残，木影如龙布石坛。","偶驾青鸾尘世窄，闲吹玉笛洞天寒。","奇香满院晨炊药，异气穿岩夜浴丹。","却笑飞仙未忘俗，金貂犹著侍中冠。"],"title":"题丈人观道院壁"}
