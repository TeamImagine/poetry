{"author":"王工部","id":208470,"strains":["仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["罢归关令存遗宅，羽驾真人有旧丘。","水石自含仙气爽，烟云常许世人游。","悠悠天道推终始，扰扰尘缨滞去留。","君看一官容易舍，老来栖止占山陬。"],"title":"至楼观作"}
