{"author":"苏辙","id":197498,"strains":["平平仄仄平平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["平生未省为人忙，贫贱安闲气味长。","粗免趋时头似葆，稍能忍事腹如囊。","简书见迫身今老，樽酒闻呼首一昂。","欲挽天河聊自洗，尘埃满面鬓眉黄。"],"title":"次韵王巩自咏"}
