{"author":"陆游","id":36650,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["病卧东斋怕揽衣，年来真与世相违。","横林蠧叶秋先觉，别浦骄云暝不归。","岁月惟须付樽酒，江山竟是属渔矶。","邻翁一夕成今古，愈信人生七十稀。"],"title":"病卧"}
