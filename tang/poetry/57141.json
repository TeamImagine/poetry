{"author":"张谓","id":57141,"strains":["仄仄○平仄，平平仄仄○。","仄○平仄仄，○仄仄平平。","仄仄仄平仄，？平仄仄○。","仄○平仄仄，平仄仄平平。","仄仄平平仄，○○仄仄平。","平平平仄仄，平仄仄平平。"],"paragraphs":["昔喜三身净，今悲万劫长。","不应归北斗，应是向西方。","舍利众生得，袈裟弟子将。","鼠行残药椀，虫网旧绳床。","别起千花塔，空留一草堂。","支公何处在，神理竟茫茫。"],"title":"哭护国上人"}
