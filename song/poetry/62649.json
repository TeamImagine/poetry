{"author":"姚申之","id":62649,"strains":["平仄平仄仄，平仄平仄平。","仄仄平仄仄，仄仄平平平。","平平平○平，平仄平仄○。","平平仄仄平，仄平平平○。","仄平平仄仄，仄仄仄○○。","仄仄平平平，平仄平平○。","平平仄平仄，平平仄○平。","平平○仄○，仄仄○仄平。","仄仄平○仄，仄平仄平平。","仄平平仄○，仄仄○平平。","○仄平平平，平仄平平平。","平平平○平，平平仄平平。","仄仄平仄仄，仄平仄平平。"],"paragraphs":["昆岭烟敛后，虞浦风定时。","一舸飞两𫇛，百媚生涟漪。","霜清寒中人，天宇云陆离。","朝曦忽漏光，野光明荒陂。","潜鱼时一跃，宿鸟意迟迟。","却望西津桥，千尺天投霓。","豪家贵公子，香衾拥屏帏。","安知苍莽中，有境如此奇。","我以饥驱出，气轩复开眉。","褚侯真懿亲，幞被相追随。","长啸开船篷，襟袖风披披。","平生崔嵬胸，轩昂对天池。","有景无句道，径须酒浇之。"],"title":"将至昆山舟中作"}
