{"author":"郑谷","id":31541,"strains":["平平平仄平，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄○平。","仄○平仄仄，平仄仄平平。","仄仄平平仄，平平仄仄平。","平平平仄仄，平仄○平平。","仄仄○平仄，平平仄○平。","平平平仄○，仄仄仄平平。","○仄仄平仄，平平仄仄平。"],"paragraphs":["枯桑河上村，寥落旧田园。","少小曾来此，悲凉不可言。","访邻多指冢，问路半移原。","久歉家僮散，初晴野荠繁。","客帆悬极浦，渔网晒危轩。","苦涩诗盈箧，荒唐酒满尊。","高枝霜果在，幽渚暝禽喧。","远霭笼樵响，微烟起烧痕。","哀荣孤族分，感激外兄恩。","三宿忘归去，圭峰恰对门。"],"title":"访姨兄王斌渭口别墅"}
