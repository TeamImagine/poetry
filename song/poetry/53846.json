{"author":"项安世","id":53846,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["剡剡兰台缀不亭，翩翩鹦鹉健相陵。","少时锋颖先毛遂，晚岁头颅嗣祖能。","杜老壁间留扫马，符王宫里罢栖蝇。","莫欺贫士无檀施，时向文房度一僧。"],"title":"次韵王醇甫藏秃笔三首  其三"}
