{"author":"岑参","id":57263,"strains":["仄仄○平平平仄仄，仄仄○平仄○仄。","仄○仄平○仄仄，仄仄仄平仄平仄。","平平仄仄仄平仄，仄○平平○仄仄。","平平仄平平仄仄，○平仄仄仄○仄。","仄平平平○平平，平平平平平仄仄。"],"paragraphs":["汝不闻秦筝声最苦，五色缠弦十三柱。","怨调慢声如欲语，一曲未终日移午。","红亭水木不知暑，忽弹黄钟和白纻。","清风飒来云不去，闻之酒醒泪如雨。","汝归秦兮弹秦声，秦声悲兮聊送汝。"],"title":"秦筝歌送外甥萧正归京"}
