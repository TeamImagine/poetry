{"author":"文天祥","id":156125,"strains":["平平仄平○仄仄，仄○平平平仄仄。","○平平平仄仄仄，平仄平平仄○仄。","仄平○仄仄仄平，平仄平仄平平平。","平平平仄平平平，○平仄仄仄仄平。","仄平仄平平仄仄，平平○平平仄仄。","仄仄○仄平仄平，○平仄仄平平平。","仄仄平平仄○仄，仄平仄仄平平仄。","仄平仄仄仄○○，平平仄仄○仄平。","仄仄平平平仄仄，平平平仄平平仄。","平平平仄平○平，仄仄仄仄平平平。","平平○平仄平仄，平仄○仄仄平仄。","仄平仄仄平仄平，仄仄仄仄平○平。","仄平仄仄仄仄仄，仄仄平平平仄仄。","平平平平仄平平，仄平平平○仄平。","平平仄仄平仄仄，仄平仄仄仄仄仄。"],"paragraphs":["元丰五年正月日，洛中耆英佳话出。","当时韩公七十九，欢噱赓酬老吟笔。","伟然冠剑照孔鸾，鲐背鸠杖蒲轮安。","韩公而下文宽夫，相高以寿不以官。","洛尘已随流水急，云仍相逢松下石。","顾我行辈真我来，兼謩故事强安排。","约对青山共长久，醉歌要赛滁州守。","愿随后社著深衣，阑风伏雨从是非。","便令携樽西墅去，山花山鸟为歌舞。","招招瑶母来庭闱，拍手共笑偷桃儿。","吾山陂陀白云满，猿鹤司我北门管。","紫霞隔断鸡犬声，下有琥珀滋长龄。","向来福地七十二，此亦清高仙地位。","朝游昆仑暮崆峒，驾风鞭霆迎我公。","丹崖翠壁千万丈，与公上上上上上。"],"title":"生日谢朱约山和来韵"}
