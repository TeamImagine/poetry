{"author":"刘克庄","id":110332,"strains":["仄○平仄平，平仄○平仄。","○○仄仄仄，平仄仄仄仄。","仄○仄平仄，平平平仄仄。","平平仄仄平，仄仄仄○仄。","平平仄平平，平平仄平仄。","平平仄平仄，仄仄○仄仄。","仄平仄仄仄，仄仄平仄仄。","平平仄平平，仄仄平仄仄。","平平仄平仄，仄仄平平仄。","○仄仄仄○，仄仄平平仄。"],"paragraphs":["往闻耆老言，兹洞深无际。","暗中或识路，尘外别有世。","几思绝人事，赍粮穷所诣。","棋终出易迷，炬绝入难继。","孤亭渺云端，于焉小休憩。","凭高眺城阙，扰扰如聚蚋。","尽捐滓秽念，遂有飞举势。","山灵媢清游，雨意来极锐。","蒙蒙湿莎草，浥浥凉松桂。","暝色不可留，怅望崖扉闭。"],"title":"栖霞洞"}
