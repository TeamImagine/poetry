{"author":"刘一止","id":237654,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["梦境清游记昔曾，而今双鬓已鬅鬙。","此生有分寻云水，到处逢人说葛藤。","紫芋波棱真在眼，青鞋布袜未输僧。","会投枯木堂中老，只恐诗情罢不能。"],"title":"寄云门长老持公一首"}
