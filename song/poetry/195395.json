{"author":"苏轼","id":195395,"strains":["仄仄○仄仄，仄平平仄平。","仄仄仄平仄，平平○平平。","仄○仄平仄，平仄仄仄平。","仄仄仄仄仄，仄○仄仄平。","仄仄仄平平，仄仄平平○。","平仄○平平，仄仄仄平平。"],"paragraphs":["子石如琢玉，远烟真削黳。","入我病风手，玄云渰萋萋。","是中有何好，而我喜欲迷。","既似蜡屐阮，又如锻柳嵇。","醉笔得天全，宛宛天投蜺。","多谢中书君，伴我此幽栖。"],"title":"试笔"}
