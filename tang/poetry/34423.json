{"author":"陈子昂","id":34423,"strains":["○平平平仄，仄仄仄平平。","平平平平仄，平仄仄平平。","平仄平仄仄，仄平仄仄○。","平平仄仄仄，仄仄平平平。","仄平平仄仄，仄仄仄平平。","平平○仄仄，平○仄平平。"],"paragraphs":["闻君东山意，宿昔紫芝荣。","沧洲今何在？华髪旅边城。","还汉功既薄，逐胡策未行。","徒嗟白日暮，坐对黄云生。","桂枝芳欲晚，薏苡谤谁明。","无为空自老，含叹负生平。"],"title":"题居延古城赠乔十二知之"}
