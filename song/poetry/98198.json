{"author":"赵汝鐩","id":98198,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄仄。","仄仄平平仄平仄，仄平仄仄仄平平。"],"paragraphs":["上人留我禅房宿，煮笋烹茶语夜阑。","铁马鸣风山牖寂，木鱼敲雪晓廊寒。","真筌但要此心悟，公案休将故纸钻。","若道吾言没滋味，请师且去坐蒲团。"],"title":"宿妙果寺赠洪上人"}
