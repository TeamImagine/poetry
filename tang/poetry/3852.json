{"author":"杜甫","id":3852,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["吹笛秋山风月清，谁家巧作断肠声。","风飘律吕相和切，月傍关山几处明。","胡骑中宵堪北走，武陵一曲想南征。","故园杨柳今摇落，何得愁中曲尽生。"],"title":"吹笛"}
