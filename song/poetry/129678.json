{"author":"李曾伯","id":129678,"strains":["仄仄平平仄仄平，仄平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["历峡浮江万里归，一湖乃尔尼留之。","由吾天籁偶相值，岂汝川灵敢肆欺。","上水虽饶趋下便，北风会有转南时。","浮生只作无心看，何用咨咨咄咄为。"],"title":"阻风固城湖"}
