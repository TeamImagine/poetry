{"author":"梅尧臣","id":57436,"strains":["仄平平仄仄，仄仄仄仄平。","仄仄仄仄平平平，平平仄仄仄仄○。","仄○仄仄仄仄平，○平仄平仄仄平。","仄仄○仄仄仄平，仄仄仄仄平仄平。","○平仄仄仄仄仄，仄平仄仄平仄○。","仄平仄仄平仄仄，仄○仄仄仄仄平。","仄仄○仄仄仄仄，仄仄平仄平平平。","平平仄仄仄仄○，平平仄仄仄仄平。","仄仄仄平平，仄仄平仄平。","仄仄平，仄平平。"],"paragraphs":["我生无所嗜，唯嗜酒与诗。","一日舍此心肠悲，名存贵大不辄思。","甑空釜冷不俛眉，妻孥冻饥数恚之。","但自吟醉与世违，此外万事皆莫知。","王公谒请众去早，既衰愈懒身到迟。","日高倦仆颜色沮，况骑瘦马两耳垂。","厌此劳苦不喜出，唯有文字时能为。","诸公尚恐竭智虑，勤勤劝饮莫我卑。","再拜受公言，窃意公矫时。","只爱诗，谓余痴。"],"title":"依韵和永叔劝饮酒莫吟诗杂言"}
