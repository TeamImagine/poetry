{"author":"吴龙翰","id":155775,"strains":["仄平平仄仄平平，仄平平仄○平平。","○仄仄平平仄仄，仄平仄仄平○平。","平平仄仄平仄平，仄平仄仄平平平。","平○仄平仄仄仄，仄平？仄平平○。","平平仄仄平仄仄，平平平？平平○。","仄平仄仄平平仄，平平○仄○平仄。","○○平平仄仄平，仄仄平平○仄仄。"],"paragraphs":["汉家金屋贮娥眉，六宫何啻三千姬。","中有一姬倾国色，可怜不到君王知。","毛生笔下真少恩，玉颜黑子迷妍媸。","君王按图不入眼，出身逺嫁单于妻。","盈盈泪眼边月照，萧萧愁髩胡风吹。","不忧死作龙城鬼，贞魂长在深宫里。","犹胜男儿未贵时，咫尺金门如万里。"],"title":"昭君怨"}
