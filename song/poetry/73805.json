{"author":"赵蕃","id":73805,"strains":["仄仄平平平仄仄，仄仄平平仄仄仄。","仄平仄仄仄平○，仄仄仄平平仄仄。","仄○仄仄平仄仄，○仄平平仄平仄。","仄平仄仄仄○平，平仄平平仄平仄。","平仄仄平平仄仄仄平平，仄仄仄平平仄仄。","平平平仄仄平平，平仄仄平仄仄仄。"],"paragraphs":["忆昔追随昏复旦，负郭虽赊足忘倦。","别之未觉梦魂疏，但恨有时音信断。","世间变化何不有，深谷宁须问高岸。","我今瘦骨立如山，君亦童头不能乱。","君不见箪瓢自乐保清名，富贵失时多远窜。","千年青史固茫茫，精意所关唯此段。"],"title":"文显和答旦字韵诗再用前韵寄文显"}
