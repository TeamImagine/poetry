{"author":"王之道","id":7202,"strains":["平平仄仄○平仄，仄仄平平仄平仄。","平平仄仄仄仄平，仄仄平平仄○仄。","平平○仄仄仄平，○仄仄仄仄平平。","平平平仄仄平仄，仄○仄仄平○平。","仄平仄仄平平仄，仄平○仄平平平。","仄平仄仄平平平，仄仄平平平仄平。"],"paragraphs":["天怜辙鲋嘘残湿，震奋雷霆起幽蛰。","清风入夜送雨来，大慰焦枯望霓急。","新诗如雨雨未休，相对自可忘为忧。","东皋秋稔想多秫，预期剧饮无论筹。","老蟾宿毕君知否，欲烦更问东家丘。","我今已具西归舟，会见扶桑升赤虬。"],"title":"和江和仲司理喜雨"}
