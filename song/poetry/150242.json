{"author":"牟𪩘","id":150242,"strains":["平仄平平仄，仄仄仄仄平。","○仄仄平仄，平仄平仄平。","平平仄平仄，仄仄仄平平。","平仄仄仄○，仄仄仄仄平。","平平平仄仄，仄仄平仄○。","平平仄仄仄，仄仄仄仄平。","仄平仄平仄，仄仄平仄平。","平○平平仄，平平仄○平。"],"paragraphs":["维昔陶元亮，早岁尚隠沦。","从事建威幕，奔走戎马尘。","宵征亦良苦，我岂恋轩茵。","时运不可回，物态日以新。","悠然彭泽去，渐与乡里亲。","公田半税秫，亦足慰我贫。","有人企高躅，漫仕求所伸。","闽峤虽云远，弦歌遂其真。"],"title":"和赵子俊闲居十首  其三"}
