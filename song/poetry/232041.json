{"author":"李彭","id":232041,"strains":["平平平平平，仄仄平仄仄。","平○仄仄○，仄平仄平仄。","平平○仄仄，仄仄仄仄仄。","平平仄仄仄，平平仄平仄。","仄平平仄平，仄仄仄仄仄。","仄平○仄平，平平仄平仄。","平仄平仄仄，平平仄平仄。","平仄平○平，平仄仄平仄。","平平仄仄仄，平仄仄平仄。","○平平仄仄，仄仄仄平仄。","○仄仄仄平，平平仄平仄。"],"paragraphs":["平生羊荆州，雅意垂不朽。","登临发浩叹，望秋怯蒲柳。","谁知如湛者，自可弊宇宙。","邹郎不领略，甘言发谀口。","奈何千载余，卜筑拟岘首。","我来胜气生，排霄峙山斗。","何暇知许事，谿山揽明秀。","都护贤王孙，为具扫愁帚。","晴岚变晚霭，霞绮粲高牖。","如开摩诘画，妙处落杯酒。","长啸徙倚余，孤鸿没南岫。"],"title":"陪赵传道都护饮拟岘台诗"}
