{"author":"孙因","id":123547,"strains":["平仄平平平仄平，仄平仄仄仄○。","仄仄仄平仄仄平，平平仄平仄○。","仄仄平平仄仄平，平仄仄仄仄仄。","仄平平平仄仄平，平平平平仄平。","平仄仄仄仄仄平，平仄仄平平仄。","仄仄仄平平平平，仄仄○平平仄。","仄平仄○仄仄平，平平平平仄仄。","仄平○仄平仄平，平平仄○仄仄。","仄○仄仄仄平，仄仄仄平平仄。","仄仄仄仄平平，仄仄仄平仄仄。","仄平平平仄仄平，仄平平平平仄。","仄平平平仄平平，仄平平仄平平仄。","仄仄仄平仄仄平，仄仄仄平平平。","平仄平仄仄平仄平，仄平平平仄平。"],"paragraphs":["繄剡藤之为纸兮，品居上者有三。","盖筿簜之变化兮，非藤楮之可参。","在晋而名侧理兮，储郡库以九万。","曰姚黄今最显兮，蒙诗翁之赏谈。","加越石以万杵兮，光色透于金版。","近不数夫杭由兮，远孰称夫池茧。","半山爱其短样兮，东坡耆夫竹展。","薛君封以千户兮，元章用司笔砚。","数其德有五兮，以缜滑而为首。","发墨养笔锋兮，性不蠹而耐久。","惜昌黎之未见兮，姓先生而为楮。","使元舆之及知兮，又何悲剡藤之有。","客曰媺哉越纸兮，有大造于斯文。","然世方好纸而玉兮，又乌知乎此君。"],"title":"越问 越纸"}
