{"author":"张扩","id":234154,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["故人行李剧匆匆，犹向重湖遣信通。","七字论怀如对面，片帆先我渡垂虹。","家田收秫连云外，野蟹供螯入手中。","犹及访君江上去，夜窗灯火耿秋风。"],"title":"景蕃暂如无锡不暇相寻于云间诗来问讯甚殷勤会予续至江上遂及邂逅走笔奉呈"}
