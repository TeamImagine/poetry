{"author":"张耒","id":217791,"strains":["平平平仄仄平平，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["凭高游目快遐瞻，落日孤云与水兼。","万顷泽空供雪意，一枝梅笑破冬严。","擎苍未减飞扬兴，引满何辞斗石添。","杨柳催春兼警客，荒沟照影弄纤纤。"],"title":"十二月十七日移病家居成五长句  其三"}
