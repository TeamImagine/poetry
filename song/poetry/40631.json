{"author":"陆游","id":40631,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["镜里形模日夜衰，三峰师友久睽离。","芝房又失耘锄候，丹剂常思沐浴时。","雷雨未成龙起晚，海天无际鹤归迟。","午窗一钵青精饭，拣得香薪手自炊。"],"title":"有所怀"}
