{"author":"冯山","id":191331,"strains":["平仄平仄○，仄平仄平平。","仄仄平仄平，仄仄平仄○。","仄平仄仄平，仄仄平平平。","仄平仄仄仄，平仄平仄平。","仄平仄平○，仄仄仄仄平。","仄仄仄平仄，仄仄平平平。","仄平仄平仄，平仄平平平。","仄仄○平平，平仄仄○○。","仄平仄仄仄，平仄平平平。","平平仄平仄，仄仄仄仄○。","仄平仄○平，○平仄平平。","仄仄仄仄仄，平仄平平平。","仄仄平仄平，仄平平平平。"],"paragraphs":["天下台府胜，益昌囿佳山。","使者高世才，秀隐林樾间。","仰山复仰人，昔旅无由攀。","辟书就始志，来若游子还。","史公实宾从，与脱簿领艰。","会景驾峰出，碧玉森周环。","栋梁宿云雾，栏槛平江关。","杖屦从公游，萧散万虑闲。","酒随至乐尽，诗到无疵删。","经年若朝夕，语去涕欲潸。","属余省亲闱，看公趣天颜。","此会不可再，鸿鹄方高翾。","八咏风迹存，二江声潺潺。"],"title":"利州漕宇八景 会景亭"}
