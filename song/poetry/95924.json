{"author":"苏泂","id":95924,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["夏云端的似奇峰，忽作颓墙四面红。","坐想微风过荷叶，梦成疏雨滴梧桐。","浮家何计来波上，举扇无因出焙中。","三十余年吟冷语，今年吟到水晶宫。"],"title":"热"}
