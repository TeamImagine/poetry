{"author":"皇甫冉","id":5145,"strains":["仄仄平○平，平平仄平仄。","平平○○仄，平仄平平仄。","平平仄仄平，平仄平平仄。","仄平○仄仄，平仄仄平仄。","平仄仄仄平，仄仄平平仄。","仄仄平○平，○平仄平仄。"],"paragraphs":["坐忆山中人，穷栖事南亩。","烟霞相亲外，墟落今何有。","潘郎作赋年，陶令辞官后。","达生遗自适，良愿固无负。","田取颍水流，树入阳城口。","岁暮忧思盈，离居不堪久。"],"title":"寄刘方平"}
