{"author":"韩琦","id":90855,"strains":["平平仄仄仄平平，仄仄平平仄仄平。","仄平仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄仄平仄仄平平。"],"paragraphs":["谁言智者不兼仁，请看新渠激硙轮。","本为酒材宽物力，更饶春月乐乡民。","阴晴天色将寒食，狂醉人心即蜡宾。","父老他年传故事，可忘修禊起兹辰。"],"title":"上巳会城北新硙"}
