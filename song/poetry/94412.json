{"author":"蔡沈","id":94412,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["悄悄园林世味长，碧云疏散暮天光。","且宽礼乐兴江左，厌听干戈暗洛阳。","梨叶尽时无伏暑，竹阴深处有余凉。","从容领会精微旨，何用区区底事忙。"],"title":"和伯氏用介卿韵惠诗二首  其二"}
