{"author":"王十朋","id":23223,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄平平。"],"paragraphs":["邂逅江湖两白头，公方东驾我西游。","韩张呼酒情虽重，孔李通家好未修。","庆朔诗高魏提点，秋香赋愧范饶州。","驿筒从此相来往，别后何妨却倡酬。"],"title":"途中寄何德献"}
