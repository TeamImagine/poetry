{"author":"秦观","id":209895,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["灵祠真馆閟山隈，形势相高对越台。","莓径翠依屏上转，藕花红绕鉴中开。","鹤衔宝箭排烟去，龙护金书带雨来。","夹道万星攒骑火，满城争看使君回。"],"title":"游龙瑞宫次程公韵"}
