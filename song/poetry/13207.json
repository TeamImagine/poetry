{"author":"宋祁","id":13207,"strains":["仄仄仄平仄，仄平仄仄平。","仄平仄仄仄，仄仄○平平。","平○平仄平，仄仄○仄平。","仄平仄仄仄，仄仄平平平。","仄仄仄○平，平仄仄平平。","仄仄仄平仄，仄仄平平○。","○仄仄平仄，仄平平仄平。"],"paragraphs":["酌酒奉君寿，劝君慎勿辞。","只今举酒罢，已异行觞时。","波澜前后来，日月分寸推。","稚容不耐久，缟领无停缁。","独醒信劳人，兹事定何悲。","假令古无死，昼夜常倭迟。","正恐爽鸠乐，后人非所希。"],"title":"劝酒"}
