{"author":"王令","id":187909,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["身逐南舟去不回，匡庐留滞得徘徊。","峰头夜宿平看斗，岩下朝阴俯听雷。","西顾波涛浮日月，东归天地入尘埃。","何时得遂幽栖志，常把韦编静处开。"],"title":"寄束伯仁"}
