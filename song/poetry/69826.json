{"author":"王炎","id":69826,"strains":["平平仄仄平仄○，○仄平平平仄平。","仄平平仄仄平○，平平仄仄平平平。","仄平仄仄平平仄，仄平仄○平平仄。","○平平仄仄仄平，平仄平平○仄仄。","○平平仄仄平平，仄仄平平平仄平。","仄平平仄平仄仄，平仄平平平仄○。","平平仄仄平平仄，仄仄平○平仄仄。","○平平仄仄平○，仄仄？平平仄仄。"],"paragraphs":["何人唤得滕六应，遗我通宵银海明。","起来无以助清兴，铜瓶煮茗松风鸣。","恍疑拔脚尘寰外，玉田万顷无疆界。","苍官青士亦改容，高下瑶林相映带。","骑鲸人在日华东，晓踏天街无软红。","雪车冰柱堪著语，何止争雄郊岛中。","翩翩鹤氅凌风际，得句摇毫心自喜。","从渠春笋捧金荷，醉倒氍毹贪睡美。"],"title":"用元韵答李郎中"}
