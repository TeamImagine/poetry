{"author":"戴复古","id":93827,"strains":["仄仄仄平仄，仄平平仄平。","仄平平仄仄，仄仄仄平平。","平仄仄仄仄，平平仄仄平。","平平平仄仄，平仄仄平平。"],"paragraphs":["汝祖积阴德，汝翁多读书。","汝生天报施，汝死又何如。","修短有定数，贤愚莫问渠。","冥官闻恸哭，还许再来无。"],"title":"族侄孙子荣之子神童颜老不幸短命而死哭之不足三诗以悼之  其三"}
