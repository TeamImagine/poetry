{"author":"李纲","id":242985,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["吾宗才气世无双，用与时行舍亦藏。","殿陛同瞻龙衮绣，螭坳继染御炉香。","紫荷持槖将清禁，贝叶翻经见宝坊。","仄席正思经济手，伫观趣召侍颙昂。"],"title":"次韵奉酬李似之见赠"}
