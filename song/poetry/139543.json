{"author":"陈著","id":139543,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["绿发红颜玉雪肤，南风吹送上云衢。","平生师友相从去，本色功名一笑图。","庠校元非糊口地，诗书却是护身符。","颓波世事那堪说，要见人闲有丈夫。"],"title":"赠袁杰入越"}
