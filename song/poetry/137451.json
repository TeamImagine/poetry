{"author":"家铉翁","id":137451,"strains":["平平仄仄仄平仄，仄仄平仄平平平。","仄平平仄平○仄，仄仄○仄○平平。","平平平仄平仄仄，仄仄仄平仄平仄。","仄平平仄仄仄仄，仄仄仄仄仄仄平。","仄仄○平仄仄仄，平○平仄仄仄○。","仄平○平仄平仄，仄平仄仄仄平仄平○。"],"paragraphs":["先君曩侍缉熙殿，拜赐天画盈筐箱。","帝书超轶锺王上，不与欧柳论低昂。","孤臣流落滨九死，老眼尚能识偏傍。","旅檐惊见亟再拜，拜起不觉涕泪滂。","几拟从君换此宝，囊空无物可以将。","待归从君乞模本，刻之琬琰永为子孙藏。"],"title":"三山吴履道承出示理皇御书唐人诗恭题其后"}
