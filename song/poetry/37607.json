{"author":"陆游","id":37607,"strains":["仄仄仄○平，仄仄平仄平。","仄仄仄平平，仄平仄仄平。","仄平仄平平，仄仄仄仄平。","仄仄仄仄平，仄仄仄仄平。"],"paragraphs":["老圃发如霜，见客能废锄。","与坐使之年，自云八十余。","老身六朝民，草舍数世居。","力守远祖言，一字不学书。"],"title":"舟中咏落景余清晖轻桡弄溪渚之句盖孟浩然耶溪泛舟诗也因以其句为韵赋诗十首  其三"}
