{"author":"包佶","id":2091,"strains":["仄仄仄平平，平平仄仄平。","平平○仄仄，仄仄仄平○。","平仄平平仄，平平仄仄平。","○平平仄仄，平仄仄平平。","仄仄平平仄，平○仄仄平。","仄平平仄仄，○仄仄平平。","仄仄○平仄，平平仄仄○。","仄平平仄○，平仄仄平平。","仄仄平平仄，○平仄仄平。","仄○平○仄，仄仄仄○平。","仄仄○平仄，○平仄仄平。","仄平○○仄，平仄仄平平。"],"paragraphs":["秘殿掖垣西，书楼苑树齐。","秋烟凝缥帙，晓色上璇题。","门接承明近，池连太液低。","疏钟文马驻，繁叶彩禽栖。","职美纶江綍，荣深组及珪。","九霄偏眷顾，三事早提携。","对案临青玉，窥书捧紫泥。","始欢新遇重，还惜旧游暌。","左宦登吴岫，分家渡越溪。","赋中频叹𫛳，卜处几听鸡。","望阙应多恋，临津不用迷。","柏梁思和曲，朝夕候金闺。"],"title":"奉和常阁老晚秋集贤院即事寄赠徐薛二侍郎"}
