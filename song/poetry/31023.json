{"author":"李流谦","id":31023,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["香案前头自乞归，归心先逐雁西飞。","岂关松菊吾身重，偶托莼鲈此意微。","行乐不妨千骑拥，照人何必万钉围。","儿曹怅惜先生笑，付与醇醪定是非。"],"title":"别费检正二首  其一"}
