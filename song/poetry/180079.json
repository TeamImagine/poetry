{"author":"王安石","id":180079,"strains":["平平平仄平，仄仄平仄仄。","仄○平平平，仄仄平仄仄。","平平仄仄仄，仄仄平平仄。","平○仄平平，平仄仄平仄。","平○仄平仄，仄仄平仄仄。","仄仄平仄平，平平仄平仄。","仄平平平平，仄仄○仄仄。","平平仄○仄，仄仄仄平仄。","平平平平仄，仄仄仄平仄。","仄仄○仄平，平平仄○仄。"],"paragraphs":["甘棠诗所歌，自足夸众果。","爱其凌秋霜，万玉悬磊砢。","园夫盛采摘，市贾争包裹。","车输动盈箱，舟载辄连柁。","朝分不知数，暮在知几颗。","但使甘有余，何伤小而椭。","主人捐千金，饤饾留四坐。","柑椑与橙栗，在口亦云可。","都城纷华地，内热易生火。","问客当此时，蠲烦孰如我。"],"title":"甘棠梨"}
