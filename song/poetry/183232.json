{"author":"刘攽","id":183232,"strains":["平仄仄仄平仄平，平平仄仄○仄平。","平平仄平平仄○，仄○仄平平仄平。","平○平平○仄仄，○仄？仄仄仄平。","平○仄平仄○仄，仄仄平仄平仄平。","仄○○仄平仄仄，平平仄仄平仄平。","仄○平○仄平仄，仄仄仄平平仄平。","平平仄平平仄仄，平平仄仄仄仄平。","平平平○○仄仄，仄仄仄仄平平平。","仄平仄仄仄平仄，仄仄平仄平仄平。","仄○仄仄平仄仄，仄仄仄仄○仄平。"],"paragraphs":["韩干画马名独垂，冰纨数幅横素丝。","诸公赋诗邀我和，我如钝椎逢利锥。","区中才容三万里，正可騕袅一日驰。","朝燕暮吴亦其亚，幸得夷路无絷羁。","此间三马皆国马，瑰资逸态成崛奇。","有如秋空见霜鹘，下睨众禽俱伏雌。","良工苦心为远到，天机要眇潜得之。","区区驽骀浪自负，岂可丑骨包妍皮。","李侯洒笔定超诣，尚有天骥君未知。","宛王母寡今授首，汗血不敢藏贰师。"],"title":"次韵苏子瞻韩干马赠李伯时"}
