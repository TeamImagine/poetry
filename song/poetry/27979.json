{"author":"洪适","id":27979,"strains":["平仄平仄仄，平平仄平平。","平平仄仄平，仄仄平平平。","仄平平仄平，仄仄仄平平。","仄仄仄平平，平平○仄平。","平平平仄平，平平仄平平。","平仄仄仄仄，平平仄平平。","平平平仄仄，仄仄仄平平。"],"paragraphs":["今日良宴会，朋簪故人家。","摇情绿绮琴，度曲渔阳挝。","放歌掀醉髯，晤语粲春葩。","列坐各知心，游扬相齿牙。","芬芳须及时，东扶忽西斜。","胡不厉逸翮，天津问仙槎。","无为甘寂漠，痼疾守烟霞。"],"title":"拟古十三首 今日良宴会"}
