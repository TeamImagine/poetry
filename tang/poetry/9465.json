{"author":"权德舆","id":9465,"strains":["○仄仄仄仄○仄，仄仄平平○仄仄。","仄平平仄仄平平，仄仄○平仄仄平。","仄平平仄○平仄，平仄平平仄仄平。","平仄平平○仄仄，平仄？平仄平仄。","仄仄平平○仄平，平平仄仄仄平平。","仄平平仄平平仄，仄仄平平平仄仄。","仄仄平○仄仄平，平平仄仄平○仄。","仄仄平平平仄平，仄平平○仄平○。","仄仄仄平平仄仄，仄平平仄仄平平。"],"paragraphs":["三五二八月如练，海上天涯应共见。","不知何处玉楼前，乍入深闺玳瑁筵。","露浓香迳和愁坐，风动罗帏照独眠。","初卷珠帘看不足，斜抱箜篌未成曲。","稍映妆台临绮窗，遥知不语泪双双。","此时愁望知何极，万里秋天同一色。","霭霭遥分陌上光，迢迢对此闺中忆。","早晚归来欢䜩同，可怜歌吹月明中。","此夜不堪肠断绝，愿随流影到辽东。"],"title":"秋闺月"}
