{"author":"刘攽","id":183153,"strains":["仄仄仄平仄，仄仄仄平仄。","仄○平平平，仄仄仄○仄。","平仄○平仄，○平平仄仄。","平仄仄平平，仄平仄平仄。","平平仄平仄，平仄○平仄。","○仄仄平○，平平仄仄仄。","仄○平仄平，仄平仄仄仄。","平仄仄仄仄，仄○仄平仄。","平仄仄仄平，仄仄平○仄。","平仄平仄平，仄仄仄○仄。","平平仄平仄，仄仄仄仄仄。","仄仄仄○仄，○仄平平仄。","仄平仄仄○，仄平平仄仄。","平○仄仄○，平仄仄平仄。","仄○仄平平，平平仄平仄。","平平平仄平，仄平仄○仄。"],"paragraphs":["结发仕明世，四十列朝籍。","汉庭殊多贤，向子每叹息。","羁旅间何阔，相逢头已白。","车马故匆匆，复为北州客。","萧条大河渚，疲瘵空城域。","思得爱人长，而君著吏迹。","去思常蔼然，所居不赫赫。","推此化百里，坐当致繁殖。","常服子路言，有志千乘国。","饥馑师旅余，可使义且力。","由来骋骐骥，历险始尽识。","尚恨此中小，颇复拘绳墨。","太平进取难，子云尝执戟。","金张许史间，无所用奇策。","不如课农桑，弦歌树风绩。","无由之武城，赠诗慰相忆。"],"title":"送杨秘丞"}
