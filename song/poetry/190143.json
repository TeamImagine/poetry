{"author":"韦骧","id":190143,"strains":["仄平平仄○平仄，平仄平平仄平○。","仄平平仄仄平平，仄仄仄平仄平仄。","仄平平仄仄平平，仄仄仄平平仄仄。","平平仄仄○平平，仄仄平平仄平仄。","仄○平仄仄平平，平仄平平仄平仄。","仄平仄仄仄仄仄，仄仄仄平○仄仄。","仄○仄平平仄○，仄仄仄平平仄仄。","○平仄仄仄仄平，仄仄仄平平仄仄。"],"paragraphs":["永阳州宅如仙隐，花药妆春有畦畛。","牡丹开处彩为栏，翠幕障风怯风紧。","日高花醒一开筵，酒盏照花花自哂。","东君不负禁林人，猛放滂葩肆钩引。","莫教狂雨妒清欢，狂雨来时似秋槿。","主人爱客令翦送，一朵彩云离玉笋。","饮量恨非千丈陂，欲吸百嘲还噪吻。","殷勤厚意不可酬，谩作短歌羞不敏。"],"title":"州宅牡丹盛开蒙剪栏中奇品见赠仍属为短歌于席上"}
