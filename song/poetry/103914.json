{"author":"吴泳","id":103914,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自卷朝衣濯雁湖，勋名籍籍在黄枢。","时闻走卒称司马，犹有群儿问大苏。","赴陇尺书驰鹤板，起家万石绾麟符。","宵衣炯炯思黄发，正藉元勋出手扶。"],"title":"寿李雁湖  其二"}
