{"author":"张纲","id":245423,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["晏子区区惜敝裘，吾衰亦恋故山幽。","得归更喜诗盈轴，任达宁须酒拍浮。","已纵虚名身外去，肯将俗物眼边留。","只惭老负君恩重，结草他年报未休。"],"title":"再用喜归亭韵"}
