{"author":"赵汝譡","id":89717,"strains":["平○仄仄平，平平平○平。","平平仄平仄，○仄仄仄○。","平仄仄仄仄，仄平○平平。","仄仄仄仄仄，平平仄平平。","平平仄仄仄，平仄○平○。","平仄平○仄，平平仄○仄。","仄平仄仄仄，平仄平○平。","平仄仄仄仄，平平仄平平。","仄仄仄仄仄，平平仄平平。","平平仄平○，平仄仄平平。"],"paragraphs":["湘中十七门，层层居中央。","经营自何代，传是汉定王。","穷力致远士，侧身思咸阳。","地褊乃后绝，炎灵久无光。","今非昔所望，林麓深青苍。","歌舞来其上，军营在其旁。","国人记本始，祠典修烝尝。","嘉节近楚俗，羁怀渺湖乡。","野菊岂不采，含英待秋霜。","风骚企高调，登览独成章。"],"title":"登定王台"}
