{"author":"叶适","id":78182,"strains":["○仄仄○平，平仄平仄仄。","仄仄仄平平，仄仄仄平仄。","仄仄仄平平，仄平○仄平。","平仄仄仄平，平仄平平仄。","仄仄仄平平，仄仄仄○仄。","○平仄仄仄，仄仄平平○。","平平平仄仄，仄仄平仄仄。","平平○○仄，仄仄平仄仄。","平平仄平平，平仄仄仄○。","平平仄○仄，仄仄仄平仄。","平平平仄仄，平仄平平仄。","仄仄仄平平，仄平平仄○。"],"paragraphs":["遗墨固藏神，希圣非立我。","断后辄无前，实右即虚左。","品定赋纤洪，义明分勇懦。","端木语卫文，洙泗皆卿佐。","孔子叙夷齐，后进尚嵬琐。","从来一大事，几作鸿毛荷。","知非言所及，结网鱼受课。","谁持空空质，放纵无不可。","兹门小精庐，荒寂众万过。","欣余二三子，拙力守饥卧。","杨花安得揽，飞去天隅唾。","唯有露垂垂，满畦红药堕。"],"title":"葑门"}
