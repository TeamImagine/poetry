{"author":"章甫","id":64923,"strains":["仄仄平平仄仄仄，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄仄。"],"paragraphs":["行李过门复小留，剧谭同此小窗幽。","三杯酒力客愁破，一夜雨声春事休。","旧燕寻巢元未毁，新鶑出谷自相求。","槐牙准拟供汤餠，初夏重来定到不。"],"title":"送李清宇"}
