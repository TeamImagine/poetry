{"author":"陆游","id":36863,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，平平仄仄仄平平。"],"paragraphs":["少年志欲扫胡尘，至老寜知不少伸。","览镜已悲身潦倒，横戈空觉胆轮囷。","生无鲍叔能知已，死有要离与卜邻。","西望不须揩病眼，长安冠剑几番新。"],"title":"书叹"}
