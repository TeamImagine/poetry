{"author":"陆游","id":41286,"strains":["平仄仄平平仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["归卧已如狐首丘，不妨解剑换吴牛。","扫空身外闲荣辱，阅尽樽前旧辈流。","学道漫希僧坐夏，忧时常愧士防秋。","一年历日开强半，叹息人间岁月遒。"],"title":"即事"}
