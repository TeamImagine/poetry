{"author":"苏辙","id":197916,"strains":["仄仄平平仄，仄仄平○仄。","平平○平○，仄仄平平仄。","平平仄平仄，仄仄平仄仄。","仄平仄仄○，平平仄平仄。","仄○仄平仄，仄仄仄平仄。","仄○仄平○，仄仄仄仄仄。","仄平仄○平，仄仄仄平仄。","仄平仄平○，平仄仄平仄。","仄平仄仄仄，仄仄平仄仄。","平平平平仄，仄仄平仄仄。","仄平○平平，平仄仄○仄。","平○仄平仄，平仄仄仄仄。","仄○仄平平，仄仄仄平仄。","仄平平平○，仄仄○仄仄。","仄平仄平仄，仄仄平仄仄。","○平仄○仄，平仄仄仄仄。","平平平仄平，仄仄平平仄。","平○仄平仄，平仄平仄仄。","仄仄○平平，平平仄平仄。","平平仄平仄，平仄平仄仄。","平○仄平仄，仄仄仄平○。","平平仄平仄，平仄仄平仄。","平平仄平仄，仄仄仄仄仄。","仄平仄平平，平仄仄平仄。","仄平仄仄平，仄仄○仄仄。","平平平平仄，平仄仄仄仄。","仄平○○○，平仄平○仄。","平平平平仄，平仄平仄仄。","平平平仄○，平仄平仄仄。","仄仄仄平○，平平仄平仄。","平○仄平仄，仄仄仄平仄。","平平○仄平，仄仄仄平仄。","平平仄平仄，仄仄仄平仄。","平○○仄○，仄仄仄平仄。"],"paragraphs":["莫发鄡阳市，晓榜彭蠡口。","微风吹人衣，雾绕庐山首。","舟人释篙笑，此是风伯候。","杙舟未及深，飞沙忽狂走。","暗空转车毂，渌水起冈阜。","众帆落高张，断缆已不救。","我舟旧如山，此日亦何有。","老心畏波澜，归卧塞窗牖。","土囊一已发，万窍无不奏。","初疑丘山裂，复恐蛟蜃斗。","鼓锺相轰豗，戈甲互磨叩。","云霓黑旗展，林木万弩彀。","曳柴眩人心，振旅拥军后。","或为羁雌吟，或作苍兕吼。","众音杂呼吸，异出殊圈臼。","中宵变凝冽，飞霰集粉糅。","萧骚蓬响干，晃荡窗光透。","坚凝忽成积，澎湃殊未究。","纻缟铺前洲，琼瑰琢遥岫。","山川莽同色，高下齐一覆。","渊深窜鱼鳖，野旷绝鸣污。","孤舟四邻断，余食数升糗。","寒虀仅盈盎，腊肉不满豆。","敝裘拥衾眠，微火拾薪构。","可怜道路穷，坐使妻子诟。","幽奇虽云极，岑寂顿未觏。","一年行将除，兹岁真浪受。","朝来阴云剥，林表红日漏。","风棱恬已收，江练平不绉。","两桨舞夷犹，连峰吐奇秀。","同行贺安稳，所识问癯瘦。","惊余空自怜，梦觉定真否。","春阳着城邑，屋瓦冻初溜。","艰难当有偿，烂熳醉醇酎。"],"title":"除夜泊彭蠡湖遇大风雪"}
