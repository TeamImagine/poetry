{"author":"高适","id":2311,"strains":["平仄平平仄，仄平仄○平。","平仄仄仄仄，仄平○仄平。","平平仄仄○，仄○○平○。","仄仄仄○仄，○○平仄平。","平仄仄○平，仄仄仄平平。","仄平仄仄仄，仄仄平平平。","平平仄仄平，仄仄仄○平。","仄仄仄平仄，平平○仄平。"],"paragraphs":["东出卢龙塞，浩然客思孤。","亭堠列万里，汉兵犹备胡。","边尘涨北溟，虏骑正南驱。","转鬬岂长策，和亲非远图。","惟昔李将军，按节出皇都。","总戎扫大漠，一战擒单于。","常怀感激心，愿效纵横谟。","倚剑欲谁语，关河空郁纡。"],"title":"塞上"}
