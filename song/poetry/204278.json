{"author":"张商英","id":204278,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["教池天气不胜情，携手聊同陌上行。","洛禊嬉游修故事，楚歌欢笑集村氓。","慕潘珍果盈车掷，挑卓幽琴满座倾。","为报兰亭王逸少，且无今日管弦声。"],"title":"和刘尉赤岸上巳  其一"}
