{"author":"余观复","id":133966,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["日淡风轻养物华，老天将此付诗家。","人情巧似营巢燕，春意忙于赴壑蛇。","寂寞兰亭空有感，凄凉金谷竟谁夸。","绝怜狂甚樊川杜，枉杀吟情豆蔻花。"],"title":"次韵春日"}
