{"author":"王禹偁","id":177365,"strains":["仄仄平平仄仄平，平仄平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["使印星车适旧游，陶潜今日在瀛洲。","科条尽晓三千罪，囹圄应空十二州。","蒨绶有香笼驿马，皇华无暇狎沙鸥。","归来重过姑苏郡，莫忘题名向虎丘。"],"title":"送罗著作两浙按狱"}
