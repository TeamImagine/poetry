{"author":"刘克庄","id":116114,"strains":["平平仄仄平平仄，仄仄平仄仄仄平。","平仄平平仄平仄，仄平仄仄仄平平。","仄平仄仄仄平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["吾夫子喜称遗逸，太史公亦传滑稽。","尧帝杯曾逊巢许，武王粟不饱夷齐。","拾来穗即万锺禄，采下薇堪百瓮虀。","不是狂言大无当，闻之啮缺与王倪。"],"title":"古意"}
