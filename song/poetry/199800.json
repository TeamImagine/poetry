{"author":"林逋","id":199800,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["晓城寒水共萧萧，湿碧吹青路一条。","烟霭浓间出山驿，林萝深里过溪桥。","闲情谩会吟兼画，隠事犹输钓与樵。","多谢孤村人落外，酒旗风急更相招。"],"title":"出泉水驿"}
