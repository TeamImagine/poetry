{"author":"元稹","id":14714,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["州城迥遶拂云堆，镜水稽山满眼来。","四面常时对屏障，一家终日在楼台。","星河似向檐前落，鼓角惊从地底回。","我是玉皇香案吏，谪居犹得住蓬莱。"],"title":"以州宅夸于乐天"}
