{"author":"杜甫","id":2630,"strains":["平平仄平平，仄仄仄平仄。","仄仄平仄仄，平平仄平仄。","仄仄仄○平，○平仄○仄。","仄平仄仄仄，仄仄仄平仄。","平仄仄仄平，仄仄平仄仄。","○仄○仄平，○平仄平仄。","平平平平仄，仄仄○平仄。","平仄仄平平，平平平仄仄。","平平仄平仄，平仄平平仄。","平仄仄平平，平平仄平仄。","仄仄仄仄○，仄平仄平仄。","仄○平平平，仄仄仄仄仄。","平○仄平仄，仄仄平仄仄。","平平仄平仄，平仄○仄仄。","平平仄仄仄，仄仄平○仄。","平平仄仄平，平仄平平仄。","仄仄平平平，仄仄仄仄仄。","平平仄平仄，仄○仄仄仄。","平○仄仄平，仄仄仄平仄。","平○○○平，仄仄仄仄仄。"],"paragraphs":["南风作秋声，杀气薄炎炽。","盛夏鹰隼击，时危异人至。","令弟草中来，苍然请论事。","诏书引上殿，奋舌动天意。","兵法五十家，尔腹为箧笥。","应对如转丸，疏通略文字。","经纶皆新语，足以正神器。","宗庙尚为灰，君臣俱下泪。","崆峒地无轴，青海天轩轾。","西极最疮痍，连山暗烽燧。","帝曰大布衣，藉卿佐元帅。","坐看清流沙，所以子奉使。","归当再前席，适远非历试。","须存武威郡，为画长久利。","孤峰石戴驿，快马金缠辔。","黄羊饫不膻，芦酒多还醉。","踊跃常人情，惨淡苦士志。","安边敌何有，反正计始遂。","吾闻驾鼓车，不合用骐骥。","龙吟回其头，夹辅待所致。"],"title":"送从弟亚赴安西判官"}
