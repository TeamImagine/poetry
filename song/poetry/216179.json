{"author":"张耒","id":216179,"strains":["平○平仄平平平，仄仄○平平仄平。","平平平仄仄仄仄，平仄仄仄平平平。","仄平仄仄仄平仄，仄平仄仄平平平。","○平平仄仄仄仄，○仄平仄平平平。","仄平仄平平仄仄，仄仄仄仄○平平。","仄平平仄仄仄仄，仄仄仄仄平平平。","○平平平平仄仄，仄仄仄仄平平平。","平平仄仄仄仄仄，○仄仄仄平平平。"],"paragraphs":["谁从西域移佳蔬，遍植中原葵苋俱。","清霜严雪冻不死，寒气愈盛方芳敷。","贯金锐箭脱秋竹，剪罗巧带飘华裾。","中含金气抱劲利，穿涤炎热清烦纡。","老人食贫贪易得，大釜日煮和甘腴。","饭炊香白煮餠滑，一饱尽钵无赢余。","空厨萧条烟火冷，可但食客歌无鱼。","男儿五鼎食固美，当念就镬还愁吁。"],"title":"波棱乃自波陵国来盖西域蔬也甚能解面毒予颇嗜之因考本草为作此篇"}
