{"author":"刘弇","id":209518,"strains":["平平平仄仄平平，仄仄平平仄仄平。","平平仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平仄仄仄，平平仄仄仄平平。"],"paragraphs":["箯舆曾约下山颜，白足尘缘等是悭。","贪为水云留物外，劣容纸墨到人间。","银潢一掬愁枯肺，金钥千重想上关。","病客此身似笼鸟，何时毳衲对斓斑。"],"title":"寄兜率悦禅师二首  其二"}
