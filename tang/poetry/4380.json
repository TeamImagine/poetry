{"author":"钱起","id":4380,"strains":["仄仄平平○，平平仄仄○。","平平平仄仄，平仄仄○平。","仄仄仄○仄，平平○仄平。","仄平平○仄，平仄仄平平。","仄仄平平仄，平平仄仄平。","仄平○仄仄，○仄仄平平。","仄仄平平仄，平○仄仄平。","仄平平仄仄，○仄仄平平。"],"paragraphs":["翊圣衔恩重，频年按节行。","安危皆报国，文武不缘名。","受脤乃调鼎，为霖更洗兵。","幕开丞相阁，旗总贰师营。","料敌知无战，安边示有征。","代云横马首，燕雁拂笳声。","去镇关河静，归看日月明。","欲知瞻恋切，迟暮一书生。"],"title":"送王相公赴范阳"}
