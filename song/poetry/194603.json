{"author":"苏轼","id":194603,"strains":["仄仄平平仄仄仄，平平仄仄平平仄。","仄仄平平平仄平，平平仄仄○平仄。","仄平仄仄平仄仄，仄仄平平仄平仄。","仄平仄仄仄平仄，○仄仄平平仄仄。","仄○仄平平仄仄，○仄仄○平仄仄。","仄平平仄仄平平，仄仄平平平仄仄。","平平平仄仄平仄，仄仄○平○仄仄。","仄平仄仄仄平平，平仄平平仄平仄。","仄平仄平○仄仄，仄仄仄平平仄仄。","平○仄仄仄平平，仄仄仄平○仄仄。"],"paragraphs":["露宿风餐六百里，明朝饮马南江水。","未见丰盈犀角儿，先逢玉雪王郎子。","对床欲作连夜语，念汝还须戴星起。","夜来梦见小於菟，犹是髧髦垂两耳。","忆过济南春未动，三子出迎残雪里。","我时移守古河东，酒肉淋漓浑舍喜。","而今憔悴一羸马，逆旅担夫相汝尔。","出城见我定惊嗟，身健穷愁不须耻。","我为乃翁留十日，掣电一欢何足恃。","惟当火急作新诗，一醉两翁胜酒美。"],"title":"将至筠先寄迟适远三犹子"}
