{"author":"释德洪","id":227747,"strains":["平仄仄仄平仄平仄平平，仄仄平平平仄平。","仄仄仄仄○平○，仄仄仄仄平平平。","仄仄仄仄平平平仄仄仄，平平平平平仄仄。","○平平仄平仄仄，仄仄平仄平平仄。","平○平平仄平仄，平平平平平仄仄。","仄平仄仄仄平平，平○平平仄平仄。","仄○平○平仄平，仄平仄平平仄平。","仄○仄仄仄○仄，○仄仄平平仄平。","平○仄平平仄仄，仄仄仄仄平仄仄。","平仄仄仄仄仄○，仄平平平仄仄平。"],"paragraphs":["君不见海门比丘海为家，说法光明生齿牙。","坐令十二缘生浪，幻出定慧青莲华。","又不见佛图澄师气迈往，披拳山川俱在掌。","从来身世无二法，勿作情与无情想。","何如巴邱老居士，声名雷霆喧一世。","迩来趣味等头陀，山中儿嬉杂童稚。","宅相天藏公发之，卷帘万山登睫眉。","粪除得石大如砚，中有傲霜岩桂枝。","婆娑望之花六出，熟视直气终不屈。","言不得意以象传，桂枝馨香石介然。"],"title":"何忠孺家有石如砚以水灌之有枝叶出石间如岩桂状为作此"}
