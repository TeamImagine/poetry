{"author":"欧阳修","id":79167,"strains":["平平平仄平，仄仄平仄仄。","平平仄平仄，仄仄平仄仄。","平仄仄平平，平仄仄平仄。","平平仄仄平，仄平平仄仄。","仄平仄○平，仄仄平平仄。","仄仄仄○平，仄○○仄仄。","平平仄平平，仄仄平仄仄。","仄仄仄平平，平平仄平仄。","平平仄平○，仄仄仄平仄。","平○○平平，仄仄○仄仄。"],"paragraphs":["鸡鸣车马驰，夜半声未已。","皇皇走声利，与日争寸晷。","而我独何为，闲宴奉君子。","京师十二门，四方来万里。","顾吾坐中人，暂聚浮云尔。","念子一扁舟，片帆如鸟起。","文章富千箱，吏禄求斗米。","白玉有时沽，青衫岂须耻。","人生足忧患，合散乃常理。","惟应当欢时，饮酒如饮水。"],"title":"送裴如晦之吴江"}
