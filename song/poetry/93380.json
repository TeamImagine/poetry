{"author":"戴复古","id":93380,"strains":["仄平平，平仄仄，平平仄仄平平仄。","平仄平平仄仄平，仄仄仄平平仄仄。","仄平○平仄平仄，仄平仄仄平○仄。","○仄仄○○仄仄，仄仄○平仄仄仄。","仄仄仄平平仄仄，○平○仄仄平平。","仄仄平平平仄平，仄平仄仄仄平平。"],"paragraphs":["我之居，元在野，平生惯识牛羊者。","今见蒲江出此图，半日不知渠是画。","一犍当前转头立，一犍度浦毛犹湿。","中有一苍骑以牧，{羊古}羜相随数十足。","殿后两枚黄觳觫，分明如活下前坡。","路转南山春草多，耳根只欠牧儿歌。"],"title":"卢申之正字得春郊牧养图二本有楼攻愧先生题诗且征予作  其二"}
