{"author":"欧阳澈","id":10219,"strains":["仄仄平平仄仄平，仄平仄仄仄平平。","仄仄平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["袅娜云容献瑞葩，晓云轻罩认笼纱。","喜施繁艶迎诗客，羞寄清香入酒家。","妙质本能兼五德，芳名今复冠群花。","可怜一种婵娟态，醉倚秋风脸有霞。"],"title":"显道庭中有白鸡冠花烂熳作云容状赋庭中瑞气诗以寄余次韵  其二"}
