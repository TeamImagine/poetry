{"author":"李处权","id":8382,"strains":["平平仄仄仄，平平平仄仄。","仄仄平仄仄，仄仄平仄仄。","仄平仄○仄，○仄仄仄仄。","仄仄平仄○，平仄仄平仄。","平○仄平仄，仄仄平平仄。","平○○平平，平仄○仄仄。","平平仄平仄，○平仄仄仄。","仄平仄仄仄，仄仄平平仄。"],"paragraphs":["身无累则佚，心无营故乐。","舍外而取内，此味初不薄。","使君蚤闻道，观妙契独觉。","不即仍不离，无止亦无作。","庵如大圆镜，万象含虚廓。","檐空看云归，窗静闻雨落。","惟良二千石，分忧得此托。","蕴真惬所寓，俯仰成今昨。"],"title":"题无疵庵"}
