{"author":"张舜民","id":196285,"strains":["仄仄仄平平仄仄，仄仄平仄平平平。","○平仄仄平仄仄，仄平仄○平仄○。","仄○平平平仄仄，仄仄平仄平平○。","仄仄平平仄平仄，仄平仄○平平平。"],"paragraphs":["未解子荆流可枕，冷笑陶令琴无弦。","临流有耳安用洗，续弦得胶还自煎。","不禁巢边黄口闹，不作竿上鲇鱼缘。","但欲移床倚西壁，共师饱听松风眠。"],"title":"题融师松斋"}
