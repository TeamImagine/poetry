{"author":"陆文圭","id":166224,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["暨州美政不三年，江右遗民借二天。","皂盖朱旙新牧守，青原白鹭旧山川。","邦衡奏疏云中有，永叔诗章洛下传。","故里诸孙无恙否，下车第一表先贤。"],"title":"送刘侯之官吉州"}
