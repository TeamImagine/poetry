{"author":"王禹偁","id":177362,"strains":["平平平仄平平仄，仄仄平平仄仄平。","平仄仄平平仄仄，平平仄平仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["乘轺南下兴何长，大半江山是故乡。","蛮府好迎天上使，朝贤不为橐中装。","犀牛出水挨铜柱，飓母扶空卸海樯。","复命丹墀莫经岁，北门西掖待翱翔。"],"title":"送馆中王正言使交趾"}
