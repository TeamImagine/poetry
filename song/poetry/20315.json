{"author":"李石","id":20315,"strains":["平仄仄仄平仄平，仄平仄仄平仄平。","仄平平平仄○仄，平平仄仄平平平。","平平仄仄○平仄，仄仄仄平平仄平。","仄平仄仄仄○仄，仄平仄仄平○平。","平平仄平仄平仄，平仄仄仄平平○。","仄平平平仄平仄，仄仄仄仄平平平。","平○平仄平平仄，仄仄平平仄○仄。","仄平平仄仄平平，仄仄仄平平仄仄。"],"paragraphs":["持节使者来自天，玉皇遣问金碧仙。","蜀山嵯峨九折外，琼楼绛阙迷风烟。","騑騑蹴踏长楸道，喔喔下鸣芝草田。","汉家一瑞恐难致，杀人自要身长年。","麒麟凤凰不知爱，仙物未忍随拘牵。","至今滇昆水含怒，怒迸海脉浮平川。","资中男子文章伯，执笔金銮殿中客。","碧鸡飞去却飞来，此地遂为金马宅。"],"title":"题金马碧鸡神祠"}
