{"author":"范纯仁","id":184863,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["郊原经雨绝纤尘，短麦蒙茸盖垅新。","霜叶妆林成锦段，溪风吹水作龙鳞。","秋山苍翠浓如画，晴日鲜明暖似春。","遍叩禅关止三宿，犹惭高退自由身。"],"title":"龙门秋日上潞公二首  其二"}
