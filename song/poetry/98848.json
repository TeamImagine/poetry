{"author":"华岳","id":98848,"strains":["平平仄仄平仄平，平平仄平平仄○。","仄平○仄仄平仄，仄仄仄仄平平平。","仄○仄仄仄仄仄，仄仄平平○平仄。","仄仄仄平○仄○，平仄平平平仄仄。"],"paragraphs":["浮云扫尽天宇清，千花万花开锦屏。","好风吹皱一池绿，白鸟点破千山青。","客行五里复五里，两眼丹青间红紫。","杖屦不知行路难，人在江南图画里。"],"title":"严陵方市"}
