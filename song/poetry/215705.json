{"author":"张耒","id":215705,"strains":["平平仄仄平平仄，仄○平仄平平仄。","仄平仄平平仄平，平○仄仄仄平○。","平仄平平仄平仄，仄仄平平○仄仄。","平平仄仄仄平平，平仄○平仄○仄。","平平仄仄平平仄，仄仄○平仄○仄。","平仄平平仄○平，平仄仄平平仄仄。","仄仄平平仄仄平，平○仄仄仄○平。","仄平仄仄仄平仄，仄平平仄○○○。"],"paragraphs":["平湖碧玉烟波阔，芰荷风起秋香发。","采莲女儿红粉新，舟中笑语隔烟闻。","高系红裙袖双卷，不惜浮萍沾皓腕。","争先采得隠船篷，多少相欺互相问。","吴儿荡桨来何事，手指荷花示深意。","郎指莲房妾折丝，莲不到头丝不止。","月上潮平四散归，舟轻楫短去如飞。","断肠脉脉两无语，寄情流水传相思。"],"title":"江南曲"}
