{"author":"许景衡","id":230389,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["赵子相逢关塞间，一闻消息破愁颜。","也知念旧心犹在，颇怪题诗寄尚悭。","已分低头从簿领，却因归梦见江山。","俱依风月应长好，谁似先生耐得闲。"],"title":"敏叔除祠曹以诗二首寄之  其二"}
