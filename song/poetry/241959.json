{"author":"周紫芝","id":241959,"strains":["平仄平仄平，平仄仄平仄。","平仄仄仄仄，平○平仄仄。","平平仄仄平，仄平仄平仄。","仄○仄仄仄，平仄仄平平。","仄仄平平仄，仄仄仄仄平。","仄平仄仄○，仄平仄仄平。","平○○○仄，平仄仄仄仄。","平平仄？仄，仄仄仄平平。","仄平平○仄，仄仄○仄仄。","○平仄平仄，仄仄仄仄仄。","仄平仄平仄，平仄平平○。","仄仄仄仄仄，○仄仄仄○。","○○仄仄仄，仄仄平仄仄。","平仄仄仄平，仄仄仄仄仄。","仄仄平平平，平仄平平仄。","仄平仄仄仄，○仄平平平。","平平仄平仄，○平平仄平。","平仄平○仄，仄平平平平。","仄仄仄○仄，○仄平○平。","平平平仄平，仄仄平平仄。","仄仄仄仄仄，仄平平仄○。","仄仄平仄仄，平仄仄○仄。","仄平仄平仄，仄仄仄仄平。"],"paragraphs":["稽首无上尊，为世大慈父。","为悯一切众，流浪诸苦海。","滋无碍辨才，广为众生说。","譬如大火宅，随念得清凉。","又令诸穷子，获此大宝珠。","是真秘密藏，故名妙法华。","非思量分别，而以得解悟。","虽诸大菩萨，有所不能知。","况于声闻众，岂复闻妙义。","如来广开示，一一令悟入。","众生悉皆晓，而况于声闻。","我佛出现世，了此一大缘。","当如佛所说，是最为第一。","今此大比邱，舍所甚爱者。","百炼真黄金，销铄为书写。","具诸大宝贝，更以为庄严。","偷儿甚魁侩，如飞天药叉。","诸所经过处，悉为尸陁林。","大火所藏灭，毫发无遗余。","龙天诸善神，悉力来加护。","究竟不得坏，我今同赞叹。","普告诸佛子，凡所见闻者。","信心自坚固，各各普授持。"],"title":"宗演师金书妙法莲经"}
