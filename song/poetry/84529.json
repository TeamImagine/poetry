{"author":"曹彦约","id":84529,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["笑解龟符指郑乡，应从凤口得书忙。","平生璧水功名志，壮岁锺山姓字香。","恶少何人窥瓮牖，长官无事燕琴堂。","从今我亦南州吏，乞取梅仙已验方。"],"title":"送湖口尉王德高解印东归"}
