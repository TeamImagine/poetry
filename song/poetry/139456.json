{"author":"陈著","id":139456,"strains":["仄仄平平平仄平，平平平仄仄平平。","平平平仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平平仄平。"],"paragraphs":["二十年前尘路忙，如今都住寂寥乡。","梅花时节溪山好，菜粥人家门户香。","否往泰来天外事，早眠晏起枕中方。","案头只有尧夫集，参得透时滋味长。"],"title":"旦起诵邵尧夫诗"}
