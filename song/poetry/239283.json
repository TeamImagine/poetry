{"author":"孙觌","id":239283,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["洲蘂霏红风澹沱，池光铺练月徘徊。","乍惊醉眼生春缬，顿觉诗肠蛰夜雷。","坐看千言供刻烛，自甘百罚耻空罍。","使君处处栽桃李，为报花奴羯鼓催。"],"title":"东坡先生与蒋魏公游最善宣卿侍郎蓄东坡诗文自公始也心慕手追遂入于室某尝赋景坡堂诗宣卿谓余知音者遂标藏之椟中比守吴门治有状玺书褒进待制敷文阁某驰小舟往贺宣卿出诗三章见属句法华妙为一时绝唱有云正索解人那复得其谁知我固无从此真东坡语也辄次韵书于卷末  其三"}
