{"author":"李纲","id":243118,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["朝来鸟雀报新晴，乍喜窗间日影明。","糁径杨花浑寂寞，倚檐冰柱漫峥嵘。","早梅向暖垂垂发，好鸟知时得得鸣。","从此阳光渐舒畅，放回春色满江城。"],"title":"善权即事十首  其一○"}
