{"author":"李吕","id":30323,"strains":["仄仄平平仄平仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["试吏谁云百寮底，长材元是万夫雄。","锥刀垄断焉能较，泾渭区分独至公。","顾我每惭天下拙，辱君见许古人风。","明年还忆蓬蒿径，身在瀛洲雨露中。"],"title":"送陈尉别二首  其二"}
