{"author":"刘禹锡","id":11225,"strains":["仄仄平平仄仄平，仄平仄仄仄平平。","仄平仄仄仄平仄，平仄平平平仄平。","平仄仄平平仄仄，平平平仄仄平平。","仄平平仄仄平仄，仄仄平平平仄平。"],"paragraphs":["静得天和兴自浓，不缘宦达性灵慵。","大鹏六月有闲意，仙鹤千年无躁容。","流辈尽来多叹息，官班高后少过从。","唯应加筑露台上，賸见终南云外峰。"],"title":"和仆射牛相公见示长句"}
