{"author":"王安石","id":180655,"strains":["仄平平仄仄平平，仄仄平平平平平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["漫披陈蠹学经纶，捧檄生平祗为亲。","闻道不先从事早，课功无状取官频。","岂堪置足青冥上，终欲回身寂寞滨。","俯仰谬恩方自歉，惭君将比洛阳人。"],"title":"酬吴季野见寄"}
