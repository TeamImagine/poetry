{"author":"罗与之","id":132710,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["吴王岘畔泛川流，赤壁矶头半日游。","胜地空余豪杰迹，扁舟不载古今愁。","极知风景终无异，莫念天时逝不留。","伤事伤怀长太息，静看江面没浮沤。"],"title":"舟次赤壁"}
