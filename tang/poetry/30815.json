{"author":"罗隐","id":30815,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄平平平仄仄平。","仄仄仄平平仄仄，仄平平仄仄平平。"],"paragraphs":["水云开霁立高亭，依约黎阳对福星。","只见篇章矜镂管，不知勋业柱青冥。","早缘入梦金方砺，晚为传家鼎始铭。","鹤髪四垂烟阁远，此生何处拜仪形。"],"title":"寄酬邺王罗令公五首 四"}
