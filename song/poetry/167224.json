{"author":"宋无","id":167224,"strains":["仄仄平平仄，平○仄仄平。","平平仄○仄，○仄仄○平。","仄仄平○仄，平平仄仄平。","平平平仄仄，仄仄仄平平。","仄仄平平仄，○平仄仄平。","仄平平仄仄，○仄仄平平。","仄○○平仄，○平仄仄平。","仄平平仄仄，平仄仄○平。","仄仄平○仄，○平仄仄平。","平平平仄仄，仄仄仄平○。","平仄平平仄，平平仄仄平。","平平平仄仄，仄仄仄平平。","平仄平平仄，○平仄仄平。","平平平仄仄，平仄仄平平。"],"paragraphs":["玉垒开方面，金汤控上游。","连营骠骑宅，重柝雁行楼。","彊弩虚空发，飞桥日夜浮。","烟生烽燧地，草死虎狼秋。","此处兵威震，当时国步忧。","六年襄郡守，三策荩臣谋。","大将深围陷，长江万里休。","两淮先按堵，孤注独横筹。","破竹才乘势，闻风已置邮。","乾坤机轴转，海岳版图收。","春变山堂柳，波通汴水鸥。","平坡南下马，远渡北来舟。","无复琼花梦，犹余芍药愁。","尘埃何竖子，还拥黑貂裘。"],"title":"扬州即事"}
