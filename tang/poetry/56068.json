{"author":"李白","id":56068,"strains":["仄仄仄仄仄，仄○平仄平。","仄平○平仄，仄仄平○平。","仄仄平仄仄，仄平仄仄平。","平仄○仄仄，平平平仄○。","仄仄平平平，○平平○平。","○仄仄平仄，平○平仄○。","○仄平仄仄，平仄仄平平。"],"paragraphs":["六驳食猛虎，耻从驽马群。","一朝长鸣去，矫若龙行云。","壮士怀远略，志存解世纷。","周粟犹不顾，齐珪安肯分。","抱剑辞高堂，将投崔冠军。","长策扫河洛，宁亲归汝坟。","当令千古后，麟阁著奇勋。"],"title":"送张秀才从军"}
