{"author":"张矩","id":132461,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["兴言陟屺驻征艎，丘水依然亦故乡。","萱草梦寒诗思远，梅花月冷角声长。","暂辞小隠从三聘，况值清时已一阳。","朝籍渐通恩数洽，会看梧槚发幽光。"],"title":"和澄斋刘制干过芜湖渭阳宅有感韵"}
