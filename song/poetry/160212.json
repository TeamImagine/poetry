{"author":"林景熙","id":160212,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["水村烟景隔晴霏，十二阑干在翠微。","一壑暮年闲独倚，半檐秋影澹相依。","柏炉贝叶香犹润，纸帐梅花梦不飞。","会得此中无所住，来来去去总玄机。"],"title":"题海上人栖云楼"}
