{"author":"陈造","id":59479,"strains":["平平平仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["严侯才气旧无朋，晚作江淮肉食僧。","饱对风烟吐膏馥，时因节物动销凝。","君今宛是林和靖，我亦何如杜伯升。","浊酒寒菹共一笑，未妨同剔课诗灯。"],"title":"文炳近岁节感怆作诗宽之"}
