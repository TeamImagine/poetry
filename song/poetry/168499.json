{"author":"文同","id":168499,"strains":["仄平平○平，平仄仄仄平。","仄仄仄仄仄，仄仄○○平。","仄仄仄平仄，平仄平仄平。","仄仄仄仄平，平仄仄仄平。","仄仄平仄仄，平平仄平平。","仄仄平仄平，仄仄平仄平。"],"paragraphs":["览君山中诗，多有赠我篇。","感此意爱厚，使我将潸然。","世态日衰薄，交道君独全。","岂若贱丈夫，心丑貌甚妍。","我已婴组绶，君方傲林泉。","出处虽有殊，所乐同一天。"],"title":"谢王庶轲秀才见赠诸篇"}
