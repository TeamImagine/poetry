{"author":"孔平仲","id":203493,"strains":["仄平仄仄仄，仄仄○平平。","平平仄仄仄，平仄平仄平。","○仄仄仄仄，平仄平○○。","仄平仄仄平，仄仄仄仄平。","仄仄平平平，平平仄平平。","○平平平○，仄仄仄平平。","平仄仄仄仄，平平○平平。","仄仄平平平，○仄平平平。","平平平仄仄，仄仄平○平。","平平平仄仄仄仄，○仄仄仄平平平。"],"paragraphs":["窾枯路傍柳，种插从何年。","枯条不可见，人立何岿然。","轻脆岂耐久，心腹俱空穿。","上无一鸟巢，下系万里船。","想见方浓时，飞花舞青天。","行人多攀折，惨淡驻征鞭。","今也傲突兀，东西过谁怜。","陋质非焦桐，难试朱丝弦。","英华余岁许，白蚁争回旋。","雷公飞火试一照，深处恐有乖龙眠。"],"title":"枯柳"}
