{"author":"释正觉","id":4808,"strains":["平平仄平，仄仄仄平。","仄平平仄，仄仄平平。","仄平仄○○○仄，仄仄仄仄仄仄○。","○仄平平仄仄仄平仄，仄仄平仄仄平平平平。","仄平平仄，仄平平平。","仄仄仄平平仄○仄仄，仄仄平○平平仄平平。","平○○仄平平，平仄仄平平。","仄平平平，仄平平平。","平平仄仄○平平，平○仄仄平平平。","仄仄平平，平平平平。","仄○○平平，平○仄平平。","仄仄平仄仄平仄，仄仄仄仄仄平平。","仄平仄平平仄仄，仄仄仄仄○平○。","仄仄仄平○仄仄，平平仄仄平仄○。"],"paragraphs":["心心智通，佛佛道同。","十方圆满，八面玲珑。","施时也三乘教备，坐处也一切法空。","应供而来有不受之受，度世而出得无功之功。","动而常静，用时弥冲。","处处不乖兮水中夜月，物物斯应兮华上春风。","因缘和合而生，生不可生生。","影生于形，响生于声。","森罗万像从峥嵘，虚空廓落无亏盈。","杳杳冥冥，灵灵明明。","是其中之精，非其外之情。","见本家旷古之佛，得自己广大之经。","湛兮若存无迹像，善恶不我相随行。","物物现成观自在，人人具足常不轻。"],"title":"偈颂二百零五首  其二○七"}
