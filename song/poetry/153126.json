{"author":"俞德邻","id":153126,"strains":["仄平平平仄，平平○仄仄。","仄仄平仄平，仄仄仄平仄。","仄平仄仄平，平仄仄仄仄。","仄平平仄仄，仄仄○仄仄。","平仄平平平，平仄仄仄仄。","平仄仄平平，仄平平仄仄。"],"paragraphs":["昔年居穷巷，门多长者辙。","一病逾十旬，意可雀罗设。","往来问死生，多谢迹不绝。","贩夫逢仆隶，慰问犹切切。","嗟我何人斯，才薄德又劣。","何以报诸公，寸心常激烈。"],"title":"病中谢亲友四首  其一"}
