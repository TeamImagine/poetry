{"author":"裘万顷","id":85268,"strains":["仄平平仄仄○仄，仄○仄仄平平平。","平平平平仄仄仄，仄仄仄○○○平。","平平仄仄仄仄仄，仄仄仄○平仄平。","仄平仄仄平仄仄，仄仄平仄平平平。"],"paragraphs":["梦魂惊断渺难续，卧听竹里风泠泠。","寒蛩争鸣遶四壁，缺月半堕横疏棂。","平生细字发欲白，午夜短檠灯尚青。","稻粱作计吾不愿，愿学沧海鸿飞冥。"],"title":"竹斋述事"}
