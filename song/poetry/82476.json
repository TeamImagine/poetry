{"author":"孙应时","id":82476,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","平仄平平平平仄，平平平仄仄平平。"],"paragraphs":["好辞绝妙过邯郸，开卷清风起坐间。","想见襟怀濯冰雪，如闻吟啸满云山。","离亭剑阁千峰碧，归梦莱衣五彩斑。","尊酒相逢更何许，秋帆回首下牢关。"],"title":"答剑门朱宰和益昌夜泊韵"}
