{"author":"李若水","id":6938,"strains":["仄仄仄仄仄，○平仄平仄。","○仄仄平仄，仄仄仄仄仄。","平仄平仄仄，平仄平仄仄。","仄仄仄平仄，平平仄平仄。","平平仄○仄，平平平仄仄。","平仄仄平平，○仄平平仄。","平仄仄平平，仄仄平仄仄。","仄仄仄平仄，平平仄平仄。"],"paragraphs":["我拙畏吏事，观书度晨夕。","过眼辄成诵，掩卷不再历。","荒怪探禹穴，幽邈窥孔壁。","俯首滞铜印，朋侪屡贻责。","皇朝采疏逖，庞洪流庆泽。","英俊蔼云趋，参隶金门籍。","而我老红尘，弃置谁复惜。","径欲赋归欤，吴门晦声迹。"],"title":"言志"}
