{"author":"释文珦","id":134077,"strains":["○平平仄仄，平平仄平仄。","仄仄仄平平，平平仄仄仄。","仄仄○平平，○仄○仄仄。","平仄平平仄，仄仄仄○仄。","仄仄仄仄平，仄仄仄○仄。","仄仄平仄平，仄仄平平仄。","平平仄仄○，平○仄平仄。","平平仄平仄，仄仄仄平仄。","仄平平仄○，仄仄平平仄。","○仄仄平平，平○平仄仄。"],"paragraphs":["闲人无所管，扶藜散幽步。","古路绝游尘，霜林叶自雨。","坐石听流泉，颇得空寂趣。","云外巢居子，邂逅两相遇。","语久各忘还，见月出深树。","彼此无滞情，忽散同烟雾。","归来夜已深，山衣浥清露。","隤然竟终夕，不复脱芒屦。","铁钟惊梦回，斗转东方曙。","重欲见巢居，云深无觅处。"],"title":"游兴  其二"}
