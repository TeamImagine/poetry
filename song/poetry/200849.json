{"author":"范祖禹","id":200849,"strains":["仄仄平平仄，平平仄仄平。","○平平仄仄，仄○仄平平。","平仄平平仄，平平仄仄平。","平平平仄仄，仄仄仄平平。","仄仄平平仄，平○仄仄平。","平平平仄仄，仄仄仄○平。","平仄○平仄，平平仄仄平。","仄○平仄仄，平仄仄平平。","平仄○○仄，○平仄仄平。","仄平平仄仄，平仄仄平平。"],"paragraphs":["圣志探渊学，皇慈示至仁。","论经穷古训，锡燕比嘉宾。","天醴尧觞举，箫韶舜乐陈。","隆恩均近辅，赐札下严宸。","洒墨星辰烂，飞毫日月新。","聪明钦作后，气志俨如神。","龙马观牺迹，延陵识圣真。","受藏辉蔀屋，荣遇极儒绅。","方讲三王治，思还四海淳。","顾惭愚陋识，何所补涓尘。"],"title":"谢赐御书诗五言十韵"}
