{"author":"陈长方","id":20213,"strains":["平平平平仄仄平，平平平仄平平平。","平平仄仄仄平仄，平平仄仄平平平。","仄仄仄仄仄平仄，平仄平平仄平平。","仄仄仄仄平○仄，仄○○仄仄○平。","○平平仄平仄仄，平平仄○平○○。","○平仄仄仄仄仄，平仄仄仄平平平。","仄平仄仄仄平仄，仄仄平仄○○平。","仄平平○平仄平，○平仄仄平平平。","○平仄仄仄仄仄，平平平仄○平平。","仄平○仄平平仄，○平仄仄○○平。","平○仄仄仄仄仄，仄平平仄平平平。","仄○平仄仄○仄，仄仄平○仄仄平。"],"paragraphs":["文皇光明大式围，招来群策常低眉。","恩流动植到肌骨，民心与作邦家基。","岁月日逝阅天宝，桩撞家居恣纤儿。","妇后一日投三子，内间更纳寿王妃。","三纲俱紊今若此，渔阳叛将来犹迟。","骑骡入蜀事惨恻，灵武即位尤堪悲。","五郎父子较名义，直与安史分毫厘。","若非贞观基局牢，分披已作周东西。","临淮电击亦漫尔，汾阳韬略将何为。","后来更出颜元辈，深词大刻中兴碑。","艰难不少念厥祖，坐蒙前福仍夸毗。","鉴观陈迹动叹息，愿上文王圣德诗。"],"title":"读张文潜黄鲁直中兴颂有作"}
