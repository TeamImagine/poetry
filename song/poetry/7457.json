{"author":"王之道","id":7457,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["高车西去忽逾旬，坐想登临得句频。","杨柳阴交山径晚，酴醾香满驿亭春。","吟余扫壁时挥翰，醉里投床任吐茵。","闻说归来欢喜甚，故人相遇是诗人。"],"title":"和孔纯老按属邑二首  其一"}
