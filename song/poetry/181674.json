{"author":"郑獬","id":181674,"strains":["平平仄仄仄，仄平平平平。","仄平仄仄平，仄仄平平平。","仄仄仄平仄，仄○仄仄平。","仄仄仄平平，仄仄平○平。","○平仄平仄，平平仄○平。","平平仄仄○，仄平仄平平。","平仄○平平，仄平平○平。","仄平平仄仄，仄仄仄仄平。","仄仄○○平，仄仄平仄平。","平平仄仄仄，仄平平仄平。","仄仄平平仄，○○平仄平。","仄平○○仄，仄仄平平平。","仄仄仄仄仄，仄仄平平平。","平仄平平○，仄平仄平平。"],"paragraphs":["鸣珂晓日动，画旗春风斜。","马蹄碧玉砧，踏破黄金沙。","夹路尽高柳，屹如绀璧遮。","草软藉游人，树暖啼娇鸦。","长湖畜元气，飞亭插苍霞。","开樽适逸调，笑言醉方哗。","人意重于春，酒香浓胜花。","所嗟无壮士，挽住白日车。","上马横驮归，不省归到家。","淮阳有此境，足为天下夸。","要路谙机阱，{犭斤}{犭斤}争齿牙。","愿公且留镇，所得欢无涯。","卷袖倒大白，秀发欹乌纱。","时与东风期，一来赏春花。"],"title":"陪程太师宴柳湖归"}
