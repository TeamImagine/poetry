{"author":"苏辙","id":198415,"strains":["平仄平平仄仄平，平平平仄仄平平。","仄平仄仄仄平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["寒食今年客汝南，余樽倾泻亦醺酣。","道人久厌世间浊，僧舍犹存肉食惭。","花折园夫时送客，饧留孙女尚分甘。","欲游紫极谁为伴，长揖孤松对不谈。"],"title":"寒食二首  其一"}
