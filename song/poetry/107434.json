{"author":"王迈","id":107434,"strains":["仄平平仄仄，○仄○平仄。","仄平仄平仄，仄仄平平仄。","平平平仄仄，仄平平仄仄。","仄仄仄仄平，仄平仄仄仄。","平仄仄仄平，仄仄平仄仄。","仄平平仄平，仄平仄仄仄。","仄仄平仄平，平仄平仄仄。","仄平仄平平，仄仄仄仄仄。"],"paragraphs":["五常之有信，犹土相生植。","四端有诸己，体用归于实。","先生于实地，外方而内直。","硬作铁脊梁，许身卫社稷。","神授五字符，得大坚固力。","不为声色摇，不为利害怵。","所以坚固堂，山立而玉色。","愿言爱精神，自寿以寿国。"],"title":"坚固堂"}
