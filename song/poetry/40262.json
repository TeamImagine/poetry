{"author":"陆游","id":40262,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["筮遇风山第六爻，翛然尽谢俗间交。","谋生旧买云三顷，托宿新分鹤半巢。","露下丹芽生药垄，月明金粉落松梢。","眉间喜动君知否，借得丹经手自抄。"],"title":"道室"}
