{"author":"张侃","id":118492,"strains":["平平仄○平，仄仄仄仄平。","仄仄仄平平，仄平平仄平。","仄仄平仄仄，仄仄平平平。","仄仄仄仄仄，仄仄仄仄平。","○○仄平平，仄仄平仄平。","平平○仄仄，平仄仄○平。","平平仄平○，平○仄平平。","平仄仄平仄，仄仄平仄平。","仄○○仄仄，仄平平仄○。","平平仄仄仄，仄仄仄平平。","仄仄仄○平，平平○仄平。","平平平平平，平平平仄平。"],"paragraphs":["生男愿封侯，嫁女在比邻。","此是古人言，最知天理真。","世远人亦伪，嫁娶来城闉。","岁序罕聚首，浩渺不计春。","当其出门时，错落车百轮。","笙箫填孔道，珠翠委泥尘。","堂开牡丹屏，盘横水精鳞。","徒取眼前富，未问身后贫。","女娇鲜礼法，薄夫贻所亲。","民家女及嫁，择对走踆踆。","一旦有其家，昕昏如主宾。","谁图朱陈村，宜为尧舜民。"],"title":"朱陈嫁娶图"}
