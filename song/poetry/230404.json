{"author":"许景衡","id":230404,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["试问何时得异材，斗杓插子近旬来。","文星已作人间瑞，阳气方从地底回。","何有摩挲话铜狄，要看清浅半蓬莱。","斯民再岁蒙休泽，多少欢声入寿杯。"],"title":"王经国生辰"}
