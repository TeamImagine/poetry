{"author":"苏轼","id":193814,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["二八佳人细马驮，十千美酒渭城歌。","帘前柳絮惊春晚，头上花枝奈老何。","露湿醉巾香掩冉，月明归路影婆娑。","绿珠吹笛何时见，欲把斜红插皂罗。"],"title":"李钤辖坐上分题戴花"}
