{"author":"方回","id":149526,"strains":["平平仄平平，仄仄平仄仄。","仄仄仄仄仄，平仄○仄仄。","仄仄仄仄仄，仄仄仄仄仄。","仄仄平仄○，仄仄仄平仄。","平平平平仄，仄仄平平○。","平仄仄平平，○仄平平仄。","仄仄仄平仄，平仄仄平仄。","仄○仄仄平，平○仄平仄。"],"paragraphs":["风高紫兰摧，雪近黄菊槁。","物理有代谢，焉得长美好。","古圣毓庶物，必欲使寿老。","不幸凶短折，岂若保终考。","庄生强齐物，妄谓彭聃夭。","龟鹤动千龄，难与蜉蝣道。","什袭夜光璧，谁忍碎兹宝。","我评菊与兰，终胜百凡草。"],"title":"杂兴十二首  其四"}
