{"author":"宋庠","id":2255,"strains":["仄平仄平仄，仄仄○○平。","仄平仄平仄，仄仄平平平。","平平仄平仄，仄仄平平平。","仄平仄仄仄，仄仄○平○。","平平平仄平，○平平平平。","平仄仄平仄，仄平仄平平。","平平仄仄仄，仄○平平平。","平平平仄平，平仄仄平平。","仄仄平仄平，平平平仄平。","仄仄仄平仄，平平仄平平。","仄平仄仄平，仄仄仄仄平。","平平仄仄仄，○仄○平平。"],"paragraphs":["汉家候神馆，奉诏穰沈灾。","解缨就斋幕，恍若跻蓬莱。","云罗絓朝舄，露掌承仙杯。","众真拱象帝，宝宇正崔嵬。","炉烟薰太虚，重阴为之开。","单枕不成寐，俗魂自惊猜。","心迷坐忘术，万虑无根来。","天鸡殊未鸣，霜雁有余哀。","借问麋鹿姿，云胡尘国台。","构极谢隆栋，裨山劣纤埃。","上惭稷契名，下愧丙魏才。","惟余止足戒，临路空徘徊。"],"title":"奉诏止雨宿斋建隆观"}
