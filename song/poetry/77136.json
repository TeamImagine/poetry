{"author":"马之纯","id":77136,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["此柳栽从蜀郡移，宫中诸柳不能垂。","祗缘草木根灵异，非是乾坤雨露私。","轻似行云清似水，软于吹絮细于丝。","风流可爱如何比，最是风生月上时。"],"title":"灵和殿前蜀柳"}
