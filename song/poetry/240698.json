{"author":"周紫芝","id":240698,"strains":["平平平仄仄，平仄仄仄仄。","仄平平平平，仄仄仄仄仄。","平平仄仄平，平平仄平仄。","平平仄仄平，仄仄仄仄仄。","平平？仄仄，仄仄仄仄仄。","仄平仄平仄，仄仄○仄仄。","仄平平仄平，仄仄平仄仄。","仄仄○○平，仄平仄○仄。"],"paragraphs":["人生殊用舍，初不系失得。","念君垂天鹏，未作六月息。","佳人绝代姿，蛾眉本倾国。","人皆倚市门，孰乃有国色。","风云倘复遇，富贵或见逼。","一朝得天骥，遂可空冀北。","况今登俊良，百吏归黜陟。","洗眼看横飞，故山勿轻忆。"],"title":"王彦猷用色字韵见贻和答"}
