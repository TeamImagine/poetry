{"author":"周紫芝","id":241661,"strains":["平○仄平○，平仄仄仄仄。","仄平仄平平，仄仄仄平仄。","平平仄仄○，仄仄平仄仄。","平○平仄平，○仄平平仄。","○平○平平，仄仄○平仄。","平平平仄仄，仄仄平仄仄。","平○仄仄平，仄仄平仄仄。","○平仄平平，仄仄仄平仄。","平平仄平仄，○仄仄平仄。","仄仄仄平平，仄○平仄仄。"],"paragraphs":["乌衣说诸王，人物世足数。","至今有云来，眼色照天宇。","谁知静秀中，有志良未吐。","时从云梦胸，喷作秋江雨。","中郎骑生驹，世亦号文虎。","才高公自出，步骤真接武。","名当在户前，意岂甘哙伍。","三年隶工曹，一舸辅江浦。","风流各云散，相见定何许。","臭味苦无多，酒行君竟举。"],"title":"席间分韵送王季共得浦字"}
