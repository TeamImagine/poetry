{"author":"赵汝鐩","id":97966,"strains":["平仄平平平仄仄，仄平仄平仄○仄。","仄仄仄仄平○平，平平仄仄仄仄仄。","仄平仄仄平仄平，仄平仄平仄仄平。","平平平○仄仄仄，平仄仄○○○○。","平○平仄仄平仄，仄仄仄○仄平仄。","仄平仄仄仄平平，平仄平平平仄仄。"],"paragraphs":["春气熏陶蚕动纸，采桑女儿哄如市。","昼饲夜𫗪时分盘，扃门谢客谨俗忌。","雪团落架抽茧丝，小姑缲车妇织机。","全家勤劳各有望，翁媪处分将裁衣。","官输私负索交至，尺寸不留但箱篚。","我身不煖煖他人，终日茅檐愁冻死。"],"title":"耕织叹二首  其二"}
