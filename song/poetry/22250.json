{"author":"王十朋","id":22250,"strains":["平仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。"],"paragraphs":["年少如君种种堪，文场世事两俱谙。","何忧晁错不高第，未怕杜陵无好男。","况有田园足耕养，好穷水陆奉肥甘。","更须猛割闺房爱，来与荀卿共赋蚕。"],"title":"大年和诗再用韵"}
