{"author":"严羽","id":119110,"strains":["平仄仄平平○仄仄平平，仄平仄仄○○平。","仄平仄仄仄平仄，仄仄○○仄平仄。","平仄仄平平仄仄平仄平，仄仄○平平仄平。","仄平平仄平仄仄，仄仄平平仄平仄。","仄仄平平仄仄平，平平仄仄平平○。","仄○仄仄平仄仄，仄仄平仄平平平。","○平平平平仄仄，仄仄仄仄仄仄仄。","平仄○平仄仄平，○平仄仄○平仄。","○平平仄仄平平，仄仄平平仄仄平。","平平仄仄平平仄，仄仄平平平仄平。","仄平仄仄平平仄，仄仄平○仄平仄。","仄仄平平仄仄○，平平仄仄平平仄。","仄平仄仄仄平○，平仄平○仄仄平。","平仄平平○仄仄，○○平仄仄平平。"],"paragraphs":["君不见邯郸轻薄少年儿，鬭鸡走狗长相随。","忽然失意向杯酒，拔剑相看死何有。","君不见关西大姓多侠徒，结客如云倾五都。","一朝金尽人事改，昨日交朋竟谁在。","我笑悠悠世上人，须臾反复非情亲。","拂衣便欲沧海去，但许明月随吾身。","张侯为人心事好，使我一见喜欲倒。","交友如君未易逢，相逢恨不相知早。","相知虽早亦何为，气豁神倾在一时。","君知海内刘玄德，我识弘农皇甫规。","昨来赠我琼瑶作，把酒高吟意寥廓。","色动曹刘侧耳听，魂归万古开冥漠。","故人一别两何如，无限风期记素书。","千里神交如咫尺，相思谁道隔江湖。"],"title":"寄赠张南卿兼答文篇之贶时南卿在鄱阳"}
