{"author":"强至","id":182604,"strains":["平仄平平仄仄平，平平仄仄仄平平。","平平仄仄平平仄，平仄仄仄仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["韦杜风光掠眼明，南山秀色入重城。","林端衮衮晴烟起，冰底溅溅乱水鸣。","载酒小舟聊晚泊，隔花幽鸟忽春声。","汉唐壮观今何在，惟有新蒲细草生。"],"title":"春日兴庆池上作"}
