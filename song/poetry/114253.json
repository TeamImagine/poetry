{"author":"刘克庄","id":114253,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["恩放归田又数期，少犹迂阔况衰迟。","日非夸父追能及，山岂愚公力可移。","前席虚怀何日报，细旃密启有天知。","太阳所烛皆萌达，不照墙阴藿与葵。"],"title":"初秋感事三首  其三"}
