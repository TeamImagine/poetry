{"author":"韦应物","id":56754,"strains":["平平仄仄仄，仄仄平仄平。","平平○仄仄，平仄？平平。","仄○○仄仄，平仄平仄平。","仄平平仄仄，平仄仄平平。","仄仄平仄仄，○平平仄平。","仄仄仄平仄，平平仄平平。","平平平仄仄，○仄仄○平。","仄仄平平仄，仄仄平仄平。"],"paragraphs":["居藩久不乐，遇子聊一欣。","英声颇籍甚，交辟迺时珍。","绣衣过旧里，骢马辉四邻。","敬恭尊郡守，笺简具州民。","谬忝诚所愧，思怀方见申。","置榻宿清夜，加笾宴良辰。","遵涂还盛府，行舫遶长津。","自有贤方伯，得此文翰宾。"],"title":"送陆侍御还越"}
