{"author":"张耒","id":217524,"strains":["仄仄○平平，○平仄平仄。","仄仄仄○仄，平平平○仄。","平平平仄仄，仄仄仄平仄。","平平○平仄，仄仄仄平仄。","平平平仄仄，仄仄平平仄。","平平仄平仄，平仄仄平仄。","平平仄平仄，仄仄仄仄仄。","仄仄仄仄平，平仄仄平仄。"],"paragraphs":["苣甲如刀圭，蒌蒿未生叶。","紫芥绿如指，芜菁苗过茁。","先生家四壁，食案稍罗列。","芬芳芼姜芥，每彻有余啜。","公侯烹五鼎，一饱厨流血。","神官计功罪，沉魄受阴杀。","先生饱扪腹，万事致琐屑。","载览损益篇，终古守斯说。"],"title":"春蔬"}
