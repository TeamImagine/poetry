{"author":"戴复古","id":94026,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["闻君卧病知何病，医者难从脉上寻。","自是读书多损气，或缘忧国重惊心。","饱参妙理床头易，细写幽怀膝上琴。","蛇影无疑自无恙，此方何止直千金。"],"title":"简陈叔方问病"}
