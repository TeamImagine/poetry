{"author":"舒岳祥","id":143806,"strains":["平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄仄。","平仄平平平仄仄，平平平仄仄平平。"],"paragraphs":["幽幽丛薄无尘到，渺渺菅茅有露零。","松曲似腰元自直，潭澄如眼向谁青。","千愁淟涊那能浣，万事凄迷不欲醒。","阴晦终逢开霁日，宫槐移影度阶蓂。"],"title":"自和前韵答达善  其二"}
