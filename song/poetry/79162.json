{"author":"欧阳修","id":79162,"strains":["平仄平平○，仄仄仄仄仄。","平平仄仄○，仄仄平仄仄。","平平仄○仄，仄仄平仄仄。","平平仄平平，仄仄平仄仄。","仄平平仄○，仄仄仄仄仄。","仄仄仄平平，仄平平仄仄。","平○仄仄仄，仄仄平仄仄。","仄平平平平，平仄平仄仄。"],"paragraphs":["清夜虽云长，白日亦易晚。","循环百刻中，势若丸走坂。","盈亏自相补，得失何足算。","餐霞可延年，饮酒诚自损。","未知辛苦长，孰若适意短。","二者一何偷，百年皆不免。","颜回不著述，后世存愈远。","圣贤非虚名，惟善为可勉。"],"title":"感兴五首  其三"}
