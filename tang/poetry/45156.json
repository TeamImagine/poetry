{"author":"赵冬曦","id":45156,"strains":["平仄平平仄，平○仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","平仄平○仄，平平仄仄○。","仄平平仄仄，平仄仄○○。"],"paragraphs":["谁道零陵守，东过此地游。","友僚同省阁，昆弟接荆州。","我逐江潭雁，君随海上鸥。","屡伤神气阻，久别鬓毛秋。","疑岭春应遍，阳台雨欲收。","主人情未尽，高驾少淹留。"],"title":"奉荅燕公"}
