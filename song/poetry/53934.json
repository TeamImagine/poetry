{"author":"项安世","id":53934,"strains":["仄仄仄仄仄，仄平平仄平。","仄○仄平平，仄仄○平平。","○平仄平仄，仄仄平平○。","仄仄○仄平，仄仄仄仄平。","平平仄平仄，仄仄仄仄平。","仄平仄平仄，○仄平仄平。","仄仄仄仄平，平平○仄平。","平平平仄平，仄仄平仄平。","仄平仄平仄，○仄仄平平。"],"paragraphs":["好客汉内史，著书蒙漆园。","肯从一先生，共访三神山。","行循古塘上，步入青林间。","不见荷筿人，但与二子言。","非干海风引，意足我自还。","古来剡溪上，兴尽明月天。","亦有好事人，稽山回酒船。","兹游虽不逢，赖古多此贤。","作诗解严郑，相视各欣然。"],"title":"与郑检法庄贤良往三山访陆提举不值"}
