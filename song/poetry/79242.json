{"author":"欧阳修","id":79242,"strains":["仄平仄仄平平仄，平仄平平仄平仄。","仄平仄仄仄平平，仄仄仄平平仄仄。","仄仄平平仄○仄，仄平平○仄仄仄。","平平仄仄仄平平，仄仄平○平仄仄。"],"paragraphs":["颍阳道士青霞客，来似浮云去无迹。","夜朝北斗太清坛，不道姓名人不识。","我有龙团古苍璧，九龙泉深一百尺。","凭君汲井试烹之，不是人间香味色。"],"title":"送龙茶与许道人"}
