{"author":"韩琦","id":90778,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["一落粗官伍哙曹，清流甘分绝英髦。","建牙恩有丘山重，捍塞功无尺寸高。","许国壮心轻蹈死，殄戎豪气入横刀。","只期名遂扁舟去，掉臂江湖掷锦袍。"],"title":"次韵答留台春卿侍郎以加节见寄二首  其一"}
