{"author":"胡仲弓","id":136201,"strains":["平仄仄平仄，仄平仄仄仄。","平平仄仄仄，仄仄平仄仄。","仄平仄仄平，仄仄仄平仄。","○平仄平平，仄仄仄平仄。","仄仄平○○，仄平平仄仄。","平○仄仄平，仄仄仄○仄。","仄平○平平，仄仄仄○仄。","仄平仄仄平，平平仄平仄。"],"paragraphs":["溪急水摇石，野僧蹑石度。","寒流漾笠影，历险无窘步。","仆夫后岭来，木末迹樵路。","苍茫盼精蓝，惨淡没烟雾。","忆昔山中行，顾瞻歌陟岵。","今犹梦见之，觉乃忘其故。","画师从何知，展玩失毫素。","怅然渺予怀，江乡碧云暮。"],"title":"僧过涧图"}
