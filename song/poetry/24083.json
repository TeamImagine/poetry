{"author":"宋祁","id":24083,"strains":["仄仄平○仄，平平仄○平。","平平平仄仄，平仄仄平平。","仄仄平平仄，平平仄仄平。","仄○平○仄，仄仄仄平平。","仄仄平平仄，平平仄○平。","平平平仄仄，○仄仄平平。"],"paragraphs":["节去欢犹在，宾来赏更延。","悠扬初短日，凄紧乍寒天。","霁沼元非涨，秋花自少妍。","蚁留新献酎，蕙续不残烟。","戏𫚢冲余藻，游龟避折莲。","流芳真可惜，从此遂凋年。"],"title":"十日宴江渎亭"}
