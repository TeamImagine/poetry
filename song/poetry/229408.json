{"author":"释德洪","id":229408,"strains":["平平仄仄，平仄仄仄。","平平仄平，平仄仄仄。","○仄仄平，仄仄仄仄。","仄仄仄仄，仄仄仄仄。","○仄平平平平，○平仄仄？○。","○仄平平仄，○仄仄平仄。","仄仄仄平仄○，仄○仄仄平仄。","仄仄仄平平仄，仄平仄仄仄仄。"],"paragraphs":["平生脊骨，生铁铸就。","关门理鉏，揎起两手。","禅者见之，立不敢久。","问未及答，已欲返走。","如老黄龙机锋，如英邵武□叟。","如雪峰之崄，如百丈之寿。","末后报慈寺中，笑中打个筋斗。","试问是何宗旨，代云合取狗口。"],"title":"云盖生日三月初七报慈僧持真求赞"}
