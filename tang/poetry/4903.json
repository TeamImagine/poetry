{"author":"韩翃","id":4903,"strains":["仄仄仄平平，平平仄仄平。","○平仄平○，平仄仄平平。","仄仄平平仄，○平仄仄平。","仄平平仄仄，○仄仄平○。","平仄平平仄，平平仄仄○。","仄平平仄仄，仄仄仄平平。"],"paragraphs":["五马渭桥东，连嘶逐晓风。","当年紫髯将，他日黑头公。","不异金吾宠，兼齐玉帐雄。","闭营春雪下，吹角暮山空。","香麝松阴里，寒猿黛色中。","郡斋多赏事，好与故人同。"],"title":"送李中丞赴商州"}
