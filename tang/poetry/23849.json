{"author":"苏味道","id":23849,"strains":["平仄仄平平，平平仄仄平。","仄平平仄仄，平仄仄平平。","平仄平仄仄，平平仄仄平。","平○仄仄仄，仄仄仄平平。","仄仄平平仄，平○○仄平。","仄平○仄仄，平仄仄平平。","平仄平○仄，平平仄○平。","平平仄仄仄，平仄仄平平。"],"paragraphs":["江路一悠哉，滔滔九派来。","远潭昏似雾，前浦沸成雷。","鳞介多潜育，渔商几溯洄。","风摇蜀柹下，日照楚萍开。","近漱湓城曲，斜吹蠡泽隈。","锡龟犹入贡，浮兽罢为灾。","津吏挥桡疾，邮童整传催。","归心讵可问，为视落潮回。"],"title":"九江口南济北接蕲春南与浔阳岸"}
