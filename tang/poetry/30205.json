{"author":"方干","id":30205,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["八月萧条九月时，沙蝉海燕各分飞。","杯盂未称尝生酒，砧杵先催试熟衣。","泉漱玉声冲石窦，橘垂朱实压荆扉。","无过纵有家山思，印绶留连争得归。"],"title":"秋晚林中寄宾幕"}
