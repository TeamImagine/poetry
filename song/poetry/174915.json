{"author":"刘敞","id":174915,"strains":["平○○仄平仄平，仄仄仄平平仄平。","平平仄平仄平仄，仄仄仄仄平平平。","仄仄仄平○仄仄，仄平平仄平仄平。","平仄仄平仄平仄，○平仄仄平平○。","平平○仄仄○仄，仄仄仄仄平平平。","平平仄○仄仄仄，仄平○仄平平平。"],"paragraphs":["高冠长剑非一贤，子独困穷情可怜。","差池早为后曹掾，坎砢复就东山眠。","昔者结交期白首，迩来倾盖凡几年。","穷辙决江竟寥阔，缊袍共敝无由缘。","人生如处不如意，自古富贵皆由天。","天门九重不可问，咄嗟拊髀心拳拳。"],"title":"寄杨彦文"}
