{"author":"吴则礼","id":223644,"strains":["仄平平仄仄仄仄，仄仄○平平仄平。","仄平仄平仄平仄，○平仄仄平仄平。","仄平仄仄平平仄，仄仄仄仄平平平。","平平仄仄仄仄仄，平平仄○平平平。"],"paragraphs":["饱知阿隐有妙处，未负从来丘壑谋。","径呼管城办能事，长江贴贴仍晚秋。","白头故作西河梦，独遣老眼酬南州。","边笳牧马岂不好，平安火过消人忧。"],"title":"题锺隐简寂观图"}
