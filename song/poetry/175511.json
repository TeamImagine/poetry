{"author":"刘敞","id":175511,"strains":["仄平○仄仄，仄仄仄平平。","平仄平平仄，○平仄仄平。","平平平仄仄，平仄仄平平。","仄仄平平平，○平仄仄平。","○平仄○仄，仄仄仄○平。","仄仄平平仄，平平仄仄平。"],"paragraphs":["九河乘积雨，大水出平原。","无复金堤固，空惊漏泽翻。","蛟龙移窟宅，鱼鳖害黎元。","直想昆仑圻，兼疑渤澥浑。","三山屡漂荡，百谷互并吞。","大惧彝伦斁，谁能谒帝阍。"],"title":"闻德州河决"}
