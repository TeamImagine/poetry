{"author":"李纲","id":245005,"strains":["平平仄仄，仄仄仄仄。","平○仄仄，平仄○仄。","仄平仄平，仄仄仄仄。","平平仄平，仄仄平仄。","平平平仄，仄平平仄。","平仄平平，仄平仄仄。","平仄平仄，平仄平平。","平仄仄仄，仄○仄平。","平仄平仄，仄平平仄。","仄平○仄，仄仄平仄。","平仄仄平，仄平仄平。","平平仄仄，仄○仄○。","平仄仄平，○仄平仄。","平仄○平，仄仄仄仄。","仄平仄仄，平仄仄平。","仄平平仄，仄平仄平。"],"paragraphs":["英英策府，十八学士。","森如骥𫘧，才德兼备。","太宗御之，六辔耳耳。","嘶风𥬞云，一日千里。","丹青之妙，写于缣素。","千载风流，遇之旦暮。","于穆渊圣，天纵多能。","游戏翰墨，识其姓名。","人物图绘，及兹宸藻。","是为三绝，万世之宝。","沙漠苦寒，翠华未还。","伤心北顾，喟其涕澘。","安得杰才，如彼诸子。","扶翊中微，国势振起。","岂无赵卒，为御以归。","老臣衰疾，跂而望之。"],"title":"渊圣皇帝题十八学士颂"}
