{"author":"曾由基","id":109555,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["故山荏苒失归期，颜尚如丹鬓已丝。","忆昔师门传拙赋，迄今客路懒工诗。","不伤迟暮无豪举，却喜聪明减旧时。","便把蜗庐题退隠，何时买得草堂基。"],"title":"偶作  其二"}
