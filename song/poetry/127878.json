{"author":"方岳","id":127878,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["暄风已惬绿阴凉，小簟初横六尺床。","如宇宙宽容膝地，与尘埃隔及肩墙。","鸟乌声乐樱桃熟，田舍人忙麦饭香。","留得壁间双不借，尚堪鉏水共移秧。"],"title":"山中  其五"}
