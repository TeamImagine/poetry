{"author":"刘一止","id":237651,"strains":["平平平仄仄平平，仄平平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["岩前红药媚深幽，更为余春一笑留。","畴昔邹枚俱倦客，而今陶谢得同游。","真香雨裛来无尽，妆艳风熏喜欲浮。","未羡木奴千户比，主人原是醉乡侯。"],"title":"次韵维心赴次律赏芍药一首"}
