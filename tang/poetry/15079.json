{"author":"白居易","id":15079,"strains":["○仄仄仄平平仄，平平○仄○平仄。","平仄仄仄平平○，平仄仄平平仄平。","平仄平平仄平仄，仄仄平平仄平仄。","仄平仄仄仄平平，仄仄平平仄仄○。","平平仄仄○○仄，○仄平平仄仄平。","仄仄平，仄平仄，仄仄仄平仄平仄。","平仄平仄仄仄仄，平仄平仄平仄仄。","仄○平仄仄平平，平仄仄仄仄仄仄。","平平仄平平平平仄仄仄，仄平○平平仄仄。"],"paragraphs":["欧冶子死千年后，精灵暗授张鸦九。","鸦九铸剑吴山中，天与日时神借功。","金铁腾精火翻焰，踊跃求为镆鎁剑。","剑成未试十余年，有客持金买一观。","谁知闭匣长思用，三尺青蛇不肯蟠。","客有心，剑无口，客代剑言告鸦九。","君勿矜我玉可切，君勿夸我钟可刜。","不如持我决浮云，无令漫漫蔽白日。","为君使无私之光及万物，蛰虫昭苏萌草出。"],"title":"新乐府 鸦九剑\t思决壅也"}
