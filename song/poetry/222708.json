{"author":"毛滂","id":222708,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平平，仄仄平平仄仄平。"],"paragraphs":["翠辇遥窥日角丰，阳光浮喜散云同。","海山不动双龙矫，天信频颁一鹤通。","胡越照临清景内，唐虞消息笑声中。","六街鼓舞谁能强，三尺儿童识帝功。"],"title":"上元夜"}
