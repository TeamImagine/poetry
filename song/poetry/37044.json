{"author":"陆游","id":37044,"strains":["仄仄仄平平仄仄，仄平仄仄仄平平。","仄平平仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄仄平仄，仄仄仄平仄仄平。"],"paragraphs":["老子即今双白鬓，镜湖自古几青山。","半窗萝月独欹枕，满院松风常掩关。","天地许寛谁碍汝，琴尊是处可开颜。","将行亦莫买春草，幸有一笻相伴闲。"],"title":"闲趣"}
