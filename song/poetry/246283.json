{"author":"吕本中","id":246283,"strains":["仄平平平仄平仄，仄平仄○平仄仄。","仄仄仄仄平平平，仄仄平平仄平仄。","平平仄仄仄仄平，平○平平仄仄○。","平仄平○仄仄平，仄仄平仄平仄平。","平平仄仄仄仄平，仄仄仄○平仄平。","仄平平○平仄平，平仄平平○仄○。"],"paragraphs":["老松搀天四无壁，小庵不劳容一室。","野竹入户芭蕉肥，下有无言病摩诘。","文殊妙对亦未真，身如浮云那得亲。","惊倒同行问话人，彼上人者何所云。","龙眠好事笔有神，不避世间狐兔群。","扫渠胸中千斛尘，多口阿师闻不闻。"],"title":"题李伯时维摩画像图"}
