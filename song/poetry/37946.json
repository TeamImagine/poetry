{"author":"陆游","id":37946,"strains":["平仄○仄平，仄仄平仄○。","仄仄平仄仄，平仄平平平。","仄平仄平平，仄平仄平平。","仄平仄仄仄，仄仄平○平。","平平仄仄平，平平○仄平。","平平仄平仄，平○平仄平。"],"paragraphs":["风雨从北来，万木皆怒号。","入夜殊未止，声乱秋江涛。","渺然老书生，白头卧蓬蒿。","闭门不敢出，裂面风如刀。","邻人闵我寒，墙头过浊醪。","时哉一昏醉，新橙宜蟹螯。"],"title":"风雨"}
