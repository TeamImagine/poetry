{"author":"周紫芝","id":241266,"strains":["仄平平仄平平平，平○仄○平平平。","仄平平仄○平仄，仄平平仄平平平。","仄○仄仄仄仄仄，仄仄仄仄○平平。","平平平仄仄○仄，仄仄仄仄平平平。","○平仄仄仄平仄，仄平平仄平平平。","平平仄仄？仄仄，仄仄平平平仄平。","平平仄仄仄平仄，平平仄仄平平平。","平平仄仄仄仄仄，仄仄仄仄平平平。"],"paragraphs":["老翁肠断江南村，谁将楚些招归魂。","月明常忆看花处，断桥流水天黄昏。","一行作吏此事废，日涉漫记柴桑园。","天怜羁客老且病，玉琢妙语清而温。","当时饱吃惠州饭，十年来负蛮乡暾。","花飞白雪飓欲起，瘴湿黄茅人闭门。","为公复诵海南句，寒窗掩卷凄无言。","伤心起酹玉局老，夜半独沥鸱夷樽。"],"title":"次韵蔡仲平梅花用玉局海南韵"}
