{"author":"赵庚夫","id":98398,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["节旄昨下九疑山，图画仙真上界还。","巡历半经三管地，笑谈尽伏五溪蛮。","受恩人拜祠堂下，留墨神呵古洞间。","早晚归班论边琐，有书时遣扣柴关。"],"title":"寄广右方提刑"}
