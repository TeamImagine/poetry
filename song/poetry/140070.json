{"author":"王奕","id":140070,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["此是长江第一关，孤峰矫首耸遐观。","人今人古兴亡事，帆去帆来上下澜。","庙有神明司地险，舟藏鬼蜮过门难。","吾侪出处凭天道，浪自舂撞意自宽。"],"title":"和叠山小姑海门第一关诗"}
