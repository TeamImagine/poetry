{"author":"苏辙","id":197877,"strains":["仄平仄仄仄平仄，仄仄平平平仄平。","平仄仄平平仄仄，平平仄仄仄平平。","平平平仄平平仄，仄仄平平平平平。","仄仄平平平仄仄，仄平平仄仄平平。"],"paragraphs":["少年漂泊马光禄，末路骞腾朱会稽。","儒术远追齐稷下，文词近比汉京西。","平生碑版无容继，此日铭诗谁为题。","试数庐陵门下士，十年零落晓星低。"],"title":"曾子固舍人挽词"}
