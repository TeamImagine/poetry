{"author":"殷尧藩","id":19222,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["长空鸟尽将军死，无复中原入马蹄。","身向九泉还属汉，功超诸将合封齐。","荒凉古庙惟松柏，咫尺长陵又鹿麋。","此日深怜萧相国，竟无一语到金闺。"],"title":"韩信庙"}
