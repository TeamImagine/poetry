{"author":"尤袤","id":51094,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["二年无德及斯民，独喜从游得此君。","囊乏一钱穷到骨，胸蟠千古气凌云。","论交却恨相逢晚，别袂真成不忍分。","后夜相思眇空阔，尺书应许雁知闻。"],"title":"别林景思"}
