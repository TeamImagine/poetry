{"author":"种放","id":177904,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["离离江草与江花，往事洲边叹复嗟。","汉傅有才终去国，楚臣无罪亦沈沙。","凄凉野浦寒飞雁，牢落汀祠晚聚鸦。","无限清忠沉浪底，滔滔千顷属渔家。"],"title":"潇湘感事"}
