{"author":"文天祥","id":156476,"strains":["平平仄仄仄，平仄平仄仄。","平仄平仄仄，仄仄平仄仄。","仄仄仄平平，仄仄平仄仄。","仄仄仄平平，平平仄平仄。","仄仄平仄仄，○平仄平仄。","平平仄仄○，平仄仄平仄。","平仄仄仄平，平平平仄仄。","仄仄平仄平，仄仄仄仄仄。"],"paragraphs":["神龙荡失水，驯扰终未得。","威凤虽在薮，肯顾鸡鹜食。","所以古之人，受变心不易。","亳鼎已迁周，西山竟肌瘠。","豫子身自漆，长弘血成碧。","何尝怨废兴，而或二心迹。","坚白不在缁，羔裘良自惜。","此谊公素明，俗见或未识。"],"title":"送行中斋三首  其二"}
