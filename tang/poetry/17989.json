{"author":"牟融","id":17989,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["朔风猎猎惨寒沙，关月寥寥咽暮笳。","放逐一心终去国，驱驰千里未还家。","青蝇点玉原非病，沧海遗珠世所嗟。","直道未容淹屈久，暂劳踪迹寄天涯。"],"title":"寄永平友人 二"}
