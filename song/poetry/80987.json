{"author":"张镃","id":80987,"strains":["平平仄仄平○仄，仄仄○平平仄仄。","平平仄仄平仄平，仄○平平仄平仄。","仄平仄仄平平仄，仄仄平平仄平仄。","平平平仄仄平平，仄仄平平仄○仄。","仄平○仄○平仄，仄仄平平平仄仄。","仄平仄仄仄仄平，仄仄平平○仄仄。","仄○平仄平平仄，平仄平平仄平仄。","仄○仄仄仄平平，平仄平平仄平仄。"],"paragraphs":["潘侯两鬓光如月，尽日看山常拄笏。","经营菽水才有余，赴调无心况干谒。","少年习气秋来发，较艺文场肆猖獗。","扬沙风起昼昏冥，点漆归来似泥淈。","我生正欠封侯骨，砚破编残徒矻矻。","与君发愿绣佛前，绮语机心回朴讷。","内观灵府穷丹阙，虚室生明照毛发。","却将目力写新诗，岩电千年不埋没。"],"title":"茂洪赴漕试归苦目疾"}
