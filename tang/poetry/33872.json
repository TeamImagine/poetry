{"author":"徐夤","id":33872,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["梦断纱窗半夜雷，别君花落又花开。","渔阳路远书难寄，衡岳山高月不来。","玄燕有情穿绣户，灵龟无应祝金杯。","人生若得长相对，萤火生烟草化灰。"],"title":"梦断"}
