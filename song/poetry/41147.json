{"author":"陆游","id":41147,"strains":["平仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["围坐团栾且勿哗，饭余共举此瓯茶。","粗知道义死无憾，已迫耄期生有涯。","小圃花光还满眼，高城漏鼓不停挝。","闲人一笑真当勉，小榼何妨问酒家。"],"title":"啜茶示儿辈"}
