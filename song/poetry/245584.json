{"author":"王澧","id":245584,"strains":["平仄平平仄仄平，仄平仄仄仄平平。","平平仄仄平平仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["肤使中心若饮冰，合江宴集更思清。","凉风轻拂来幽户，暑雨乍收新霁晴。","萧洒虚亭迎野色，玲珑远水漱溪声。","公余自得高吟赏，还辔雍容带月行。"],"title":"和周通老合江亭"}
