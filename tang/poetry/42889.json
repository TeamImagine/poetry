{"author":"水神","id":42889,"strains":["仄平平仄○仄平，○平平平仄平。","仄平平仄平仄平，平？平平平平。","○平平平仄仄平，○平平平○平。","仄仄仄平平平平，平平仄平○平。","平平仄仄平平平，仄平平平仄平。","○仄仄平仄仄平，仄平平平仄平。","平仄仄平○平平，仄平○平仄平。","仄平平平平平平，仄平平平仄平○平。","平平平平平平仄平平，仄仄平仄平平平平。","仄仄仄平平平○，仄仄仄平平平平。","平平仄仄平仄平仄平，仄平平仄平仄仄○平。","仄仄平平仄○平仄仄，仄平仄平平○平仄平。","仄平平平仄仄平平仄○仄仄，平○仄平仄平平仄仄平平。","○仄仄平平仄平，仄平平平平平。","平平仄仄平平平平，平平平仄平平○平。","仄仄平平平仄仄，平仄平平平仄○○。"],"paragraphs":["凤鶱鶱以降瑞兮，患山鸡之杂飞。","玉温温以呈器兮，因碔砆之争辉。","当侯门之四辟兮，墐嘉谟之重扉。","既瑞器而无庸兮，宜昏暗之相微。","徒刳石以为舟兮，顾沿流而志违。","将刻木而作羽兮，与超腾之理非。","矜孑孑于空江兮，靡群援之可依。","血淋淋而滂流兮，顾江鱼之腹而将归。","西风萧萧兮湘水悠悠，白芷芳歇兮江蓠秋。","日晼晼兮川云收，櫂四起兮悲风幽。","羁魂汨没兮我名永浮，碧波虽涸兮厥誉长流。","向使甘言盛行于曩昔，岂今日居君王之座头。","是知贪名徇禄而随世磨灭者，虽正寝之死乎无得与吾俦。","当鼎足之嘉会兮，获周旋于君侯。","雕盘玉豆兮罗珍羞，金卮琼斝兮方献酬。","敢写心兮歌一曲，无诮余持杯以淹留。"],"title":"霅溪夜宴诗 九"}
