{"author":"喻良能","id":51705,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["西风细逐桂枝生，秋月圆从屋角明。","欢伯向人端有意，素娥于客亦多情。","试吟飞鹊南枝句，更听春蚕食叶声。","从此涂山添胜事，四翁相遇四难并。"],"title":"八月十五日夜试院玩月呈叶判官徐教授蔡主簿"}
