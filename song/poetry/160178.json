{"author":"林景熙","id":160178,"strains":["平平仄仄平，平平仄仄仄。","仄平仄仄平，仄仄仄○仄。","仄平仄平平，仄仄仄平仄。","仄○平仄平，仄平○平仄。","平平仄平平，仄仄平仄仄。","仄仄？仄仄，仄仄仄仄仄。","仄○仄仄平，平仄仄平仄。"],"paragraphs":["高人谢世纷，诛茅在绝壁。","十年不下山，旧路掩深棘。","出门复踟蹰，触步有崩石。","下临千仞渊，毒鳞正纷籍。","腥风鼓洪涛，石齿鸣咋咋。","失势倘一落，万绠那可及。","不如息我躯，猿鹤与朝夕。"],"title":"寄四明陈楙阳"}
