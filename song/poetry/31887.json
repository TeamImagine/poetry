{"author":"姜特立","id":31887,"strains":["仄平○仄仄，仄仄平仄仄。","○平仄平仄，仄仄平仄仄。","仄仄○仄平，○○仄平仄。","仄平仄仄仄，仄仄平○仄。","平仄仄仄平，平平仄平仄。","平仄平仄平，平平仄平仄。"],"paragraphs":["少年鉴止水，自喜颜色好。","如今对明镜，但觉增老丑。","老丑将奈何，行当就枯朽。","古来圣与达，阅世谁长久。","仙药不可求，红颜复何有。","嵇阮真可人，沉冥一杯酒。"],"title":"对镜"}
