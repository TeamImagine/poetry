{"author":"白居易","id":16920,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五十八翁方有后，静思堪喜亦堪嗟。","一珠甚小还惭蚌，八子虽多不羡鸦。","秋月晚生丹桂实，春风新长紫兰芽。","持杯祝愿无他语，慎勿顽愚似汝爷。"],"title":"予与微之老而无子发于言叹著在诗篇今年冬各有一子戏作二什一以相贺一以自嘲 二"}
