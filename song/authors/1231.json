{"name":"王晳","id":1231,"desc":"王晳，字微之（《刘忠肃集》卷一九《九月十日赵韩王园同舍饯送王微之晳出守汝州即席次春韵》），太原（今属山西）人（《宋元学案补遗》卷一○）。仁宗皇祐元年（一○四九），以著作佐郎知耀州富平县（《金石萃编》卷一三三《唐李太尉祠堂记》）。至和中为太常博士（《玉海》卷四○）。尝知汝州（《刘忠肃集》卷一九）、卫州（《东坡外制集》卷上《王晳知卫州制》）、池州（《舆地纪胜》卷二二）。为江南东路转运使，迁刑部郎中（《韩南阳集》卷一七《江南东路转运使尚书祠部郎中充集贤校理王晳可尚书刑部郎中制》）。神宗熙宁中转兵部郎中，提点醴泉观（《续会稽掇英集》卷二）。哲宗元祐元年（一○八七），判登闻检院（《续资治通鉴长编》卷三九一）。有《春秋皇纲论》五卷传世。又有《春秋通义》十二卷、《异义》十二卷（《玉海》）、《孙子注》三卷（袁本《郡斋读书志》卷三下），皆佚。"}
