{"author":"子兰","id":40464,"strains":["平仄○平仄，仄仄○平仄。","仄平○仄平，平○平平仄。","仄仄仄平平，平仄平平平。","仄仄仄仄仄，仄仄仄○平。","仄仄仄平仄，仄仄仄平平。","○平平仄平，平○平仄平。"],"paragraphs":["游客长城下，饮马长城窟。","马嘶闻水腥，为浸征人骨。","岂不是流泉，终不成潺湲。","洗尽骨上土，不洗骨中冤。","骨若比流水，四海有还魂。","空流呜咽声，声中疑是言。"],"title":"饮马长城窟"}
