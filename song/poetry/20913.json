{"author":"晁公溯","id":20913,"strains":["仄平仄平仄，平仄仄仄平。","仄平仄仄仄，仄仄仄仄○。","仄○仄仄平，平仄仄仄平。","仄仄仄○仄，仄仄仄平平。","平平○平平，仄仄仄仄平。","○○平仄仄，仄仄仄○平。","仄○仄仄○，平仄○平平。","仄平仄平仄，平○平仄平。","仄平平平○，仄平平仄平。","仄平平平仄，平平平平平。"],"paragraphs":["普贤大开士，神足靡不周。","世人妄指此，象驭昔所留。","愿观百亿身，奔走数十州。","见者喜称快，不见默怀羞。","纷纷相矜夸，隠晦盖有由。","正如官肆赦，尽出系中囚。","岂其得预闻，皆可除愆尤。","一方每惊动，千乘时往游。","返为斯民劳，实贻开士忧。","我师寒山子，丰干非同流。"],"title":"望峨嵋山作"}
