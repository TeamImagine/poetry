{"author":"王灼","id":27491,"strains":["仄平平平○，仄仄平平○。","平平仄平平，仄仄仄仄平。","仄仄平平仄，仄仄平平平。","仄平仄平仄，仄仄平仄平。","仄平平平○，仄仄仄仄平。","平仄仄○仄，仄平仄○平。","○○仄仄仄，平○平仄平。"],"paragraphs":["久修头陀行，但欠僧伽衣。","胡为走红尘，涴面不忍挥。","忽觉东州梦，又指西山归。","九峰富泉石，百里环翠微。","买山吾无钱，亦解守钓矶。","儿女苦牵挽，此身陷重围。","临分一太息，山中音信稀。"],"title":"送杨道者永觉"}
