{"author":"孟郊","id":13001,"strains":["仄平仄平平，仄仄○仄平。","仄仄平平平，仄仄平平平。","仄平平平仄，平平仄平平。","仄仄平仄平，仄仄平仄平。","平仄平平仄，仄仄仄仄平。","平仄平○仄，仄仄平仄平。","仄仄仄平仄，平○仄平平。","○平仄平仄，平仄平○平。"],"paragraphs":["一身遶千山，远作行路人。","未遂东吴归，暂出西京尘。","仲宣荆州客，今余竟陵宾。","往迹虽不同，托意皆有因。","商岭莓苔滑，石坂上下频。","江汉沙泥洁，永日光景新。","独泪起残夜，孤吟望初晨。","驱驰竟何事，章句依深仁。"],"title":"自商行谒复州卢使君虔"}
