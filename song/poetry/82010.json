{"author":"孙应时","id":82010,"strains":["平仄仄平仄，仄仄仄仄平。","仄平平仄平，仄仄平仄平。","仄仄平仄平，平仄平平平。","仄平仄平平，仄仄仄仄平。","平仄仄仄仄，仄仄平○平。","平○平平仄，○仄仄平平。","○平仄平仄，平仄仄仄平。","平平仄平平，仄○仄仄平。"],"paragraphs":["松柏有佳色，矫矫涧谷涯。","要经鸾凤栖，岂怨人迹遐。","匠石初未逢，千岁甘枯槎。","万牛送明堂，亦不以自夸。","奇物固落落，念此毋叹嗟。","君看蒿蓬茂，正足供鸣蛙。","深根忍霜雪，生意日已嘉。","终然拔青云，勿虑岁月赊。"],"title":"毗陵龚君以崈见投古风思致不凡依韵答之  其二"}
