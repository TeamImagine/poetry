{"author":"廖行之","id":65541,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["典衣无策渐朝衫，早计君毋笑拊骖。","未辨墙头仍瓮下，空哦斗北与箕南。","蒲萄不作凉州想，庚癸犹酬褐父谈。","折简更招花下饮，可能离坐亦容参。"],"title":"觅酒于宋伯潜"}
