{"author":"阎防","id":5386,"strains":["○仄仄平仄，仄平仄平仄。","仄仄平平平，平○仄平仄。","平○平仄仄，仄仄仄○仄。","平平平仄平，仄仄○仄仄。","平○仄平仄，平仄仄仄仄。","平仄平平平，仄仄平仄仄。","仄平仄平仄，仄仄平仄仄。","仄仄平平平，仄平○仄仄。"],"paragraphs":["浪迹弃人世，远山自幽独。","始傍巢由踪，吾其获心曲。","荒庭何所有，老树半空腹。","秋蜩鸣北林，暮鸟穿我屋。","栖迟乐遵渚，恬旷寡所欲。","开卦推盈虚，散帙攻节目。","养闲度人事，达命知止足。","不学东周儒，俟时劳伐辐。"],"title":"百丈谿新理茅茨读书"}
