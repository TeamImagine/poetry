{"author":"苏舜钦","id":90521,"strains":["平平仄平仄，平仄仄○平。","平仄平平仄，平○仄仄平。","平平平仄仄，平仄仄平平。","仄仄仄平仄，平平○仄○。","仄平平仄仄，仄仄仄平平。","仄仄平○仄，平平○仄平。","仄平平仄仄，平仄仄平平。","仄仄平平仄，平平仄仄○。","仄平平仄仄，仄仄仄平平。","仄仄仄仄仄，平平○○平。","仄平平仄仄，○仄仄○平。","○仄○平仄，平平仄仄○。","平平○仄仄，仄仄仄平平。","仄仄平平仄，平平平仄平。","平平○仄仄，仄仄仄平平。","平仄平平仄，平平○仄○。"],"paragraphs":["曾携旧书卷，来宿古禅林。","方外求知性，诗中得赏音。","炉开山夜静，门掩雪天阴。","杌上一寒砚，灯前三苦吟。","韵强颜汗落，句切鬓丝侵。","玉就还重琢，河穷更远寻。","穴争探乳虎，沙独拣良金。","字稳天星转，篇终海月沈。","唱酬同记录，得失暗规箴。","木铎不徇路，薰风难和琴。","半生谁引手，中道比分襟。","分野三吴阔，年华二纪深。","师方传祖印，我欲谢朝簪。","岭外烟岚地，湖边云水心。","情悰张翰鲙，梦想陆机禽。","松下莓苔石，何年重访临。"],"title":"寄守坚觉初二僧"}
