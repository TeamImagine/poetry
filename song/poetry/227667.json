{"author":"释德洪","id":227667,"strains":["仄平仄平平仄仄，平平平仄仄平仄。","仄平仄平仄仄仄，仄平仄平平仄仄。","○平平平平○平，平平仄仄○仄平。","平平平仄仄仄仄，仄仄仄平○仄平。","○平仄仄仄仄仄，仄○仄仄仄平仄。","仄平仄仄平○平，仄平○仄平平仄。","仄平○仄仄仄平，平仄平平平仄平。","平平平仄仄仄仄，仄仄平平仄仄平。","平○仄仄平平仄，平仄平平仄平○。","平平平仄平仄平，平平仄平仄○仄。","仄平平平平仄仄，○○仄仄平平仄。","仄平○仄○仄平，仄仄平平平仄平。"],"paragraphs":["上皇御天功最盛，生民温饱卧安枕。","醉凭艶姬一笑适，薄夫议之无乃甚。","长安遮天胡骑尘，潼关战血深没人。","哥舒臣贼不足惜，要脔国忠如脍鳞。","苍黄去国食不暇，马嵬赐死谢天下。","反身罪己成汤心，奈何犹有讥之者。","取非其子又遽匆，灵武君臣无怍容。","何须呜咽让衮服，自控归鞍八尺龙。","谁磨石壁湘江上，揩拭云烟溅惊浪。","龙蛇飞动忠义词，颜元色庄俨相向。","与君来游秋满眼，闲行古寺西风晚。","道人兴废了不知，但见游人来读碑。"],"title":"同景庄游浯溪读中兴碑"}
