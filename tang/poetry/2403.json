{"author":"高适","id":2403,"strains":["平仄平仄平，平平平仄仄。","仄○仄仄仄，平仄仄平仄。","仄仄平平平，平平仄平仄。","○平平仄仄，仄仄仄平仄。","平仄平仄平，平平仄平仄。","○平仄○仄，仄仄平平仄。","平仄仄仄平，平平仄○仄。","仄平○仄仄，平仄仄平仄。","平仄平仄平，平平○平仄。"],"paragraphs":["秋日登滑台，台高秋已暮。","独行既未惬，怀土怅无趣。","晋宋何萧条，羌胡散驰骛。","当时无战略，此地即边戍。","兵革徒自勤，山河孰云固。","乘闲喜临眺，感物伤游寓。","惆怅落日前，飘飖远帆处。","北风吹万里，南雁不知数。","归意方浩然，云沙更回互。"],"title":"自淇涉黄河途中作十三首 六"}
