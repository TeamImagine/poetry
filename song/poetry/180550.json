{"author":"王安石","id":180550,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["萧条行路欲华颠，回首山林尚渺然。","三釜祇知为养急，五浆非敢在人先。","文章满世吾谁慕，行义如君众所传。","宜有至言来助我，可能空寄好诗篇。"],"title":"酬郑闳中"}
