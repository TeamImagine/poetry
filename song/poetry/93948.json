{"author":"戴复古","id":93948,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["不能成佛不能仙，虚度人间六十年。","镜里姿容虽老矣，酒边意气尚飘然。","安排玉白花红句，趁办橙黄橘绿天。","无柰秋风动归兴，明朝问讯下江船。"],"title":"万安江上"}
