{"author":"刘禹锡","id":11143,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["昨日看成送鹤诗，高笼提出白云司。","朱门乍入应迷路，玉树容栖莫拣枝。","双舞庭中花落处，数声池上月明时。","三山碧海不归去，且向人间呈羽仪。"],"title":"和乐天送鹤上裴相公别鹤之作"}
