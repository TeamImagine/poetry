{"author":"文同","id":168480,"strains":["平平仄平平，平仄平○仄。","平平仄平仄，平仄仄○仄。","○平平平平，平仄平仄仄。","仄仄仄平平，平平平仄仄。","○○仄平仄，平仄仄平仄。","仄仄平仄平，平仄平平仄。","平平仄平仄，仄仄仄仄仄。","仄平仄平平，仄仄仄仄仄。","平平仄平？，平仄○平仄。","仄仄仄平平，平○仄平仄。"],"paragraphs":["盘盘翠城山，君在城中住。","溪流第萦转，冈势复回互。","苍林无春冬，啼鸟常旦暮。","漠漠岭头云，霏霏岩底雾。","中间列亭榭，佳景实天付。","物象皆自然，人巧谁能寓。","浮生欲何事，有此即乐处。","况君弟兄贤，信道各已固。","诗书诲儿侄，觞豆燕逢遇。","敢问彼簪裾，何如此巾屦。"],"title":"王会之秀才山亭"}
