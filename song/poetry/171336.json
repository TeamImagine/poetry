{"author":"易士达","id":171336,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["古径萦迂碧藓深，瘦藤得得叩丛林。","雪浮茗枕陪僧话，风度松窗奏法音。","断壁剔虫伤古画，拂尘挥兔断清吟。","留衣尚有重来约，一笑何妨载酒寻。"],"title":"和李润父资圣寺壁间韵"}
