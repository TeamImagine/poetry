{"author":"范成大","id":44099,"strains":["平平平仄仄平平，仄仄平平仄仄平。","平仄仄平平仄仄，平平平仄仄仄平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["荒园萧瑟懒追随，舞燕啼鶑各自私。","窗下日长多得睡，尊前花老不供诗。","吾衰久矣双蓬鬓，归去来兮一钓丝。","想见篱东春涨动，小舟无伴柳丝垂。"],"title":"春晚"}
