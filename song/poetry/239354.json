{"author":"孙觌","id":239354,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["学省追攀四十年，故人重见两皤然。","艰难共出兴戎后，奄忽安知弃我先。","北道改辕谁解剑，西州无路相鸣鞭。","伤心一梦成今古，忍看麒麟卧冢边。"],"title":"吴汉逸挽词二首  其二"}
