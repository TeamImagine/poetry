{"author":"洪咨夔","id":99865,"strains":["仄仄仄仄平平平，平仄仄仄平仄平。","平平平仄仄平仄，平仄仄仄平仄平。","仄平平仄仄仄仄，平平平仄○仄平。","平○○仄仄○仄，仄仄仄仄平平平。","平平平平仄○仄，仄仄仄仄仄仄○。","平平仄仄仄仄仄，仄仄仄仄平平平。","平平平平仄仄仄，仄平○仄○○平。","平平○平？平仄，仄仄平仄平平平。","仄平仄仄仄仄仄，仄仄平○平平平。","仄平平平仄平仄，仄仄平仄平平平。","仄平仄仄平仄仄，○仄仄仄平平平。","平平平仄仄仄仄，○○仄○○平平。"],"paragraphs":["白气一抹蚩尤旗，南斗北斗天两垂。","西方荧惑耀芒角，初月吐魄来食之。","去年天象已可骇，今年天象更可疑。","春王正月暨三月，黑气几度摩晨曦。","铜盘亭亭惨且淡，铁钹拍拍合复离。","沙盆贮水静照影，眼乱两日讙童儿。","移时妖氛渐引却，赤光如血铺庭墀。","家无占书矒休咎，但效嫠妇颦双眉。","昨朝忽见邸状报，诏答丞相辞公师。","首言金乌效祥瑞，变我愁蹙成愉怡。","玉堂学士天下选，王治有象非吾欺。","东淮西蜀狗鼠贼，看折尺棰从头笞。"],"title":"天象"}
