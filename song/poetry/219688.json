{"author":"晁说之","id":219688,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["重阳风雨每凄凄，物色今年得所期。","赐第好贤多骥子，三山酌酒过鹅儿。","红楼尚想吹箫夕，碧树今夸出日枝。","我与韩公殊辈行，门阑感旧泪俱垂。"],"title":"九日宴李德充中大家次韩三十六丈韵作"}
