{"author":"李群玉","id":25563,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["仙翁归卧翠微岑，一夜西风月峡深。","松迳定知芳草合，玉书应念素尘侵。","闲云不系东西影，野鹤宁知去住心。","兰浦苍苍春欲暮，落花流水怨离琴。"],"title":"奉和张舍人送秦炼师归岑公山"}
