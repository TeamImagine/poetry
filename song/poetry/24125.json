{"author":"宋祁","id":24125,"strains":["平平平仄仄，平仄仄平平。","仄仄○平仄，平平仄仄○。","仄平平仄仄，平仄仄平平。","平仄平平仄，平平仄仄平。","仄平○仄仄，平仄仄○平。","○仄平○仄，平平仄仄平。","仄平平仄仄，平仄仄平平。","仄仄○平仄，平平仄仄平。"],"paragraphs":["城闉聊属眺，千古恨悠悠。","夏享空台毁，韩亡故社留。","庙祠旌颍凤，溪水识巢牛。","春色依林动，晨烟傍戍浮。","庌驺闲自集，田鹤叫相求。","町筿沿缘密，川葭靃靡柔。","栎墟迷郑鄙，騩路隔轩游。","感昔如吾辈，曾经几斛愁。"],"title":"怀古眺望"}
