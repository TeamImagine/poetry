{"author":"葛胜仲","id":230907,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["观名计利了非真，何似江湖习隐沦。","户小但期茶当酒，家贫那有蜡充薪。","五花自喜风翻簟，一角人看雨垫巾。","上界神仙多护短，不辞长作葛天民。"],"title":"幽居书怀六首  其三"}
