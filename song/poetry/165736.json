{"author":"黎廷瑞","id":165736,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["老树荒城噪暮鸦，凄凉节气满天涯。","绝怜多病相疏酒，又是重阳不在家。","浮世光阴易红叶，秋篱晚节复黄花。","闭关宁负登高兴，莫遣西风戏孟嘉。"],"title":"九日浮梁有约登高者以病不赴"}
