{"author":"伍乔","id":36579,"strains":["仄仄平平仄仄平，平平仄仄仄平仄。","仄平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["远岫当轩列翠光，高僧一衲万缘忘。","碧松影里地长润，白藕花中水亦香。","云自雨前生净石，鹤于钟后宿长廊。","游人恋此吟终日，盛暑楼台早有凉。"],"title":"游西禅"}
