{"author":"张景修","id":196625,"strains":["平平仄平仄仄平，仄平○仄平仄○。","平平仄平仄仄平，仄仄仄平平仄平。","仄平○平仄平平，仄仄仄仄平仄平。","仄平○仄仄仄平，仄○平仄仄平平。","仄平仄仄平平平，平仄仄○平平平。","平平平仄平仄平，仄平仄仄仄○平。","平平平平平仄平，平平仄仄平仄平。","仄平仄仄平仄平，仄仄仄仄仄○平。","平平○平仄仄平，仄平○仄仄○平。","○平仄仄仄平仄，仄平仄仄平平平。"],"paragraphs":["黄金满籯富有余，一经教子金不如。","君家有儿不肯娱，口诵七经随卷舒。","渥洼从来产龙驹，鸑鷟乃是真凤雏。","一朝过我父子俱，自称穷苦世为儒。","雪窗夜映孙康书，春陇昼荷兒宽锄。","翻然西入天子都，出门慷慨曳长裾。","神童之科今有无，谈经射策皆壮夫。","古来取士凡数涂，但愿一一令吹竽。","甘罗相秦理不诬，世人看取掌中珠。","折腰未便赋归欤，待君释褐还乡闾。"],"title":"送朱天锡童子"}
