{"author":"廖行之","id":65505,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄平平平仄平仄，平平平仄仄平平。"],"paragraphs":["乱蝉声里夕阳村，野寺荒凉竹映门。","汩汩溪流新过雨，芃芃禾稼已平原。","老僧不省论诗句，初月犹能共酒樽。","莫为奔驰起归兴，东西南北一乾坤。"],"title":"宿白湖即事"}
