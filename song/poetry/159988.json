{"author":"林景熙","id":159988,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["相隔云江有梦寻，篇诗寄旧重兼金。","山林未遂鹿麋性，风雨空愁葵藿心。","老气十年看剑在，秋声一夜入灯深。","铜槃消息无人问，寂寞西楼待雁音。"],"title":"答柴主簿二首  其一"}
