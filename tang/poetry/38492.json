{"author":"无名氏","id":38492,"strains":["仄平平仄仄，平仄仄平平。","平仄平平仄，平平仄仄平。","平平平仄仄，仄仄仄仄○。","仄仄平○仄，平平仄仄○。","平平平仄仄，仄仄仄平平。","仄仄平平仄，平平仄仄平。"],"paragraphs":["九皋霜气劲，翔隼下初晴。","风动闲云卷，星驰白草平。","棱棱方厉疾，肃肃自纵横。","掠地秋毫迥，投身逸翮轻。","高墉全失影，逐雀作飞声。","薄暮寒郊外，悠悠万里情。"],"title":"霜隼下晴皋"}
