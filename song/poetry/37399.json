{"author":"陆游","id":37399,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄仄平平仄平。","仄仄平平仄平仄，平平仄仄仄平平。"],"paragraphs":["凶年已度麦方秋，学道从来幸寡求。","荷锸自随身若寄，漉篱可卖饭何忧。","邻翁濒死复相见，村市小凉时独游。","不怕归时又侵夜，新添略彴跨清沟。"],"title":"麦熟市米价减邻里病者亦皆愈欣然有赋"}
