{"author":"曾丰","id":72542,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","仄仄仄平仄平仄，仄平平仄仄平平。"],"paragraphs":["少陵入蜀倚严公，捧檄非无米可舂。","懒教纤腰舞杨柳，来游上幕看芙蓉。","十连岂吝回青顾，千户犹疑羡素封。","忝是故人恨无力，一樽时复略从容。"],"title":"陈伯英侍郎子也广帅辟入幕既至参差帅别思所以处未定间余载酒相过"}
