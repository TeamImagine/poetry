{"author":"苏轼","id":194844,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["密云今日破郊西，疏雨翛翛未作泥。","要及清闲同笑语，行看衰病费扶携。","花前白酒倾云液，户外青骢响月题。","不用临风苦挥泪，君家自与竹林齐。"],"title":"次韵刘贡父省上"}
