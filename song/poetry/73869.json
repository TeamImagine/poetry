{"author":"赵蕃","id":73869,"strains":["仄平仄仄仄仄○，仄仄仄平○仄仄。","平平仄○仄平平，平仄平平○平仄。","平平平仄○仄仄，仄平仄平平仄仄。","仄○仄仄仄平○，仄仄仄平平仄仄。","○平？平仄仄仄，仄仄仄平平仄仄。","平平仄仄平平仄，仄仄仄仄平平仄。"],"paragraphs":["北风动地木欲折，雨既不成当作雪。","黄昏侧听到鸡鸣，才有飘萧兴骚屑。","虽然风力犹未止，雨耶雪耶知孰是。","几将被褐出门看，不待足前成辟易。","迟明迺知雪未就，雨亦甚微风独吼。","晨炊未暇询无有，亟令问讯邻家酒。"],"title":"初十日早起"}
