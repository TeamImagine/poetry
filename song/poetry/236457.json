{"author":"释妙喜","id":236457,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["非湛非摇此法源，当机莫厌假名存。","直须过量英灵汉，方入无边广大门。","万境交罗元不二，六窗昼夜未尝昏。","翻思庞老事无别，掷剑挥空岂有痕。"],"title":"和觉禅师赋六湛堂"}
