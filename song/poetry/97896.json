{"author":"徐文卿","id":97896,"strains":["仄仄平平仄仄平，仄平平仄仄平平。","仄平仄仄平仄仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["夜半诗坛喜解围，楚天云淡玉绳低。","撞钟自得兴不浅，泣鬼初成人未知。","踏月过桥惊鹤睡，犯霜对语伴乌啼。","萧条此意欣重见，绝胜围红醉玉卮。"],"title":"庐陵刘氏以仲立于枕上和余韵夜半得诗句敲门唤余余摄衣而起相对语于野航桥上殊为胜绝因再用韵"}
