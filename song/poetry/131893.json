{"author":"萧立之","id":131893,"strains":["仄平仄平平仄仄，平平平平仄平仄。","平平仄仄平平平，仄仄平平○仄仄。","仄平平仄平平平，平平仄仄平仄平。","仄平仄平仄仄仄，仄仄仄仄平平平。","平平仄仄平仄仄，仄○仄○平仄仄。","○平仄仄仄平平，仄仄仄平○仄仄。"],"paragraphs":["濯枝雨干溪水碧，西南天高月斜白。","谁家醉竹生莓墙，一本风烟三十尺。","去时箫鼓红梅灯，青秧白水蝌蚪鸣。","梦寻北湖弄素月，一叶醉度琉璃城。","残编断砚烟雨湿，短衣小冠尘土涩。","回头不敢望前程，九十九峰如笋立。"],"title":"郴幕得告归桂东"}
