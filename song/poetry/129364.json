{"author":"李曾伯","id":129364,"strains":["仄仄平平仄仄平，仄平平仄仄平平。","仄平平仄仄平仄，仄仄平平平仄平。","仄仄平平平仄仄，平仄仄仄仄平平。","仄平仄仄平平仄，仄仄平平仄仄平。"],"paragraphs":["足迹初来剑北州，试登危栈瞰江流。","万山西接地穷处，一水东归天尽头。","欲访殽函无健马，相忘楚汉付轻鸥。","丈夫要了中原事，未分持竿老钓舟。"],"title":"利州登栈道"}
