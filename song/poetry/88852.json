{"author":"林迪","id":88852,"strains":["仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["食菜曾饕三百囷，种花重看一番新。","洞仙旧赏轮无迹，工部高吟笔有神。","叠雪雅宜歌白雪，送春仍欲买青春。","向来伪帖今冰释，从此嘉名遍广轮。"],"title":"去夏孙从之示玉蘂佳篇时过未敢赓和今年此花盛开辄次严韵并以新刻辩证为献"}
