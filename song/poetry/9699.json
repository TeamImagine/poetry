{"author":"释慧空","id":9699,"strains":["仄仄仄仄仄，○仄平○仄。","平仄仄○○，○平平仄仄。","仄平仄仄仄，仄仄仄仄仄。","仄平平仄平，○仄仄○仄。","平平○仄平，仄仄平仄仄。","平平仄平仄，仄仄○○仄。","平平仄仄平，仄仄平平仄。","平平仄平平，仄仄平平仄。"],"paragraphs":["古佛大塔广，量廓虚空界。","凡圣位其中，如光无杂坏。","出生与入灭，一一得自在。","众生迷本心，当处自留碍。","良哉空印师，火后灵骨在。","凭谁密安置，有子如行辈。","山为碧玉环，水作青罗带。","巍巍镇巍巍，永下诸天拜。"],"title":"送行上人归塔慧力空印和尚灵骨于西山"}
