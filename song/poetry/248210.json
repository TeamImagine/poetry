{"author":"赵鼎","id":248210,"strains":["仄仄平仄仄，平平仄○仄。","平平仄○仄，仄仄平平仄。","平平仄仄平，平仄仄平仄。","仄仄仄平仄，仄仄仄平仄。","仄仄仄平平，平仄平平仄。","平平仄仄○，仄仄平平○。","仄平仄平仄，仄仄平平○。","平仄仄平平，平平平仄仄。","仄仄平仄○，仄○平平仄。","平○平仄平，仄仄平平仄。","仄仄平仄平，仄平平仄仄。","平仄仄平平，仄仄仄○仄。","平平仄平平，○平平仄仄。"],"paragraphs":["夕照衔半壁，烟霏淡横练。","呼风挂帆席，晚著淮东岸。","波流荡伏龟，山脚插秋汉。","白塔欻飞动，绀宇锁华焕。","小阁候潮平，微径依山转。","云林杳霭间，历历皆奇观。","十年客京洛，每抱辕驹叹。","何意顿萧然，朝来舟出汴。","眼界霄壤分，骨相仙凡换。","鲈从秋后肥，米到淮南贱。","幸脱兵火余，苦为尘网绊。","沧海寄余龄，去此不难办。","招邀谪仙人，骑鲸游汗漫。"],"title":"龟山寺诗"}
