{"author":"韩驹","id":237117,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["人间异物费元功，水与银河一线通。","谁掷两杯浮浅绿，忽逢丫髻插残红。","澷夸造物偏江北，疑有遗民聚海东。","天子不收祥瑞奏，坐忧芳质朽泥中。"],"title":"和者既多花已成实矣复作一首"}
