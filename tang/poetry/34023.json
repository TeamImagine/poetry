{"author":"苏颋","id":34023,"strains":["仄仄平平仄，平平○仄仄。","仄平○平平，平仄仄平仄。","平仄平平仄，○平仄平仄。","平○平仄仄，○仄平平仄。","仄仄仄平平，平平仄仄平。","平平仄仄平？仄，仄○平○仄仄平。","○仄平平○仄仄，仄平平仄仄平平。","仄平仄仄平平仄，仄仄仄平平仄仄。","平仄平平平仄平，平平仄仄平仄平。","平平平仄仄仄仄，平仄平平○仄平。","仄仄仄平平仄平，平平仄仄平平仄。","平○仄仄○平仄，仄仄平平平仄仄。","平○平平仄仄平，平平仄仄仄平平。","仄平仄仄平平仄，仄仄平平仄仄平。"],"paragraphs":["壮丽天之府，神明王者宅。","大君乘飞龙，登彼复怀昔。","圆阙朱光焰，横山翠微积。","河汧流作表，县聚开成陌。","即旧在皇家，维新具物华。","云连所上居恒属，日更时中望不斜。","三月沧池摇积水，万年青树缀新花。","暴嬴国此尝图霸，霸业后仁先以诈。","东破诸侯西入秦，咸阳北阪南渭津。","诗书焚𦶟散学士，高阁奢逾娇美人。","事往覆辀经远喻，春还按跸凭高赋。","戎观爱力深惟省，越厌陈方何足务。","清吹遥遥发帝台，宸文耿耿照天回。","伯夷位事愚臣忝，喜奏声成凤鸟来。"],"title":"奉和圣制春台望应制"}
