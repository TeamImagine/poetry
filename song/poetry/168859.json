{"author":"文同","id":168859,"strains":["平○仄仄仄仄平，平平○平仄平仄。","平平仄○仄平仄，仄仄仄○平仄仄。","平平平仄○仄平，仄仄仄仄平仄平。","仄平平仄仄仄仄，平仄仄仄平平平。"],"paragraphs":["霜重水落岸有冰，江豚乘寒弄晴日。","摇波拍浪乍群起，尾厚喙长鬐鬣赤。","鱼人清晓横巨舟，一举大网凡数头。","想君盘箸已厌足，何不略遣来陵州。"],"title":"史少讷见许江豚未得以诗戏"}
