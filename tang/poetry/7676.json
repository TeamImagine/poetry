{"author":"司空曙","id":7676,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["欲就东林寄一身，尚怜儿女未成人。","柴门客去残阳在，药圃虫喧秋雨频。","近水方同梅市隐，曝衣多笑阮家贫。","深山兰若何时到，羡与闲云作四邻。"],"title":"闲园即事寄暕公"}
