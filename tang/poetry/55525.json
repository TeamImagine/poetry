{"author":"李白","id":55525,"strains":["平平仄仄平，仄仄平平仄。","平平平○平，平仄仄平仄。","仄平仄仄平，仄平平平平。","平平仄仄仄，仄仄平平平。","平平○平平，仄仄平仄平。","仄仄平仄仄，平平仄平平。","○○平仄仄，仄仄仄○○。"],"paragraphs":["蟾蜍薄太清，蚀此瑶台月。","圆光亏中天，金魄遂沦没。","䗖蝀入紫微，大明夷朝晖。","浮云隔两曜，万象昏阴霏。","萧萧长门宫，昔是今已非。","桂蠹花不实，天霜下严威。","沈叹终永夕，感我涕沾衣。"],"title":"古风 二"}
