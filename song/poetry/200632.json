{"author":"孔武仲","id":200632,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["绛阙横霄瑞霭重，千官拜表未央宫。","琤𪻐玉佩侵寒漏，缥缈炉烟压晓风。","汉历敢期随日永，尧龄共祝与天同。","贱生亦与华封祝，遥望清光斗极中。"],"title":"至日拜表"}
