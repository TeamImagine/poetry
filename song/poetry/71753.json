{"author":"钱闻诗","id":71753,"strains":["仄平平平平，仄仄平平平。","仄平平仄平，仄仄平仄平。","平仄仄仄平，仄仄平仄平。","○平平平仄，仄仄仄仄平。","仄仄平仄仄，仄平仄仄平。","仄仄仄仄平，仄仄仄仄平。","仄平仄平平，仄仄仄仄平。","仄仄仄平平，仄仄仄仄平。","仄仄仄仄平，平仄平平平。","仄○仄仄平，仄仄平○平。","仄平平仄平，仄仄平仄平。"],"paragraphs":["懿哉周濂溪，昔揽星江符。","四时花卉多，独以莲自娱。","公见太极初，学业周孔徒。","如何心清浄，爱与释氏俱。","理是吾即尔，理非尔异吾。","理与爱适同，彼释我自儒。","只疑牡丹时，贵客笑我愚。","又恐菊花开，隠士斥我迂。","彼此一是非，能问庄生无。","坐看万朵红，翠盖争相扶。","晚凉微雨来，乱落明月珠。"],"title":"爱莲堂"}
