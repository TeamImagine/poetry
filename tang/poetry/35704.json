{"author":"李洞","id":35704,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["寺门和鹤倚香杉，月吐秋光到思嚵。","将法传来穿泱漭，把诗吟去入嵌岩。","糢糊书卷烟岚滴，狼籍衣裳瀑布缄。","不断清风牙底嚼，无因内殿得名衔。"],"title":"赠可上人"}
