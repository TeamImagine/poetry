{"author":"郎士元","id":5053,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["闻君作尉向江潭，吴越风烟到自谙。","客路寻常随竹影，人家大底傍山岚。","缘溪花木偏宜远，避地衣冠尽向南。","惟有夜猿啼海树，思乡望国意难堪。"],"title":"盖少府新除江南尉问风俗"}
