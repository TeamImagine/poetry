{"author":"宋祁","id":13911,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["西南新月玉成钩，奕奕神光渡饮牛。","素彩低浮承露掌，清香不散曝衣楼。","天边华幄催云卷，星外横桥伴客愁。","莫使银河到沧海，人间沟水易东流。"],"title":"七夕  其二"}
