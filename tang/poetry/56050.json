{"author":"李白","id":56050,"strains":["平仄仄平平，○平平仄平。","仄平平平仄，仄仄仄平平。","平仄平○仄，平平平仄平。","平平仄平仄，仄仄仄○○。","仄仄平平仄，○平仄仄○。","仄平平仄仄，仄仄仄○○。"],"paragraphs":["天马白银鞍，亲承明主欢。","鬬鸡金宫里，射雁碧云端。","堂上罗中贵，歌锺清夜阑。","何言谪南国，拂剑坐长叹。","赵璧为谁点，隋珠枉被弹。","圣朝多雨露，莫厌此行难。"],"title":"送窦司马贬宜春"}
