{"author":"方回","id":148357,"strains":["仄仄平仄仄，平仄仄平仄。","平平平仄仄，仄仄平仄仄。","平平仄仄平，仄仄仄仄仄。","○平仄仄仄，仄平仄仄仄。","平仄仄○○，○仄仄仄仄。","仄○平平平，仄平仄仄仄。","仄仄仄仄平，仄仄仄仄仄。","平平仄平平，仄仄仄仄仄。","仄仄仄仄○，仄平平仄仄。","平○仄仄仄，仄仄仄仄仄。"],"paragraphs":["落笔知学力，开口见心事。","吾尝持此说，以阅天下士。","杨侯老病躯，斗胆傲一世。","王公敢唾骂，圣贤自位置。","贫至典深衣，犹抱禹稷志。","立论无今人，作诗有古意。","半夜起醉歌，达旦不肯寐。","佯狂未为非，贾祸亦可畏。","筑屋五百间，誓言恢讲肄。","何如觅皂角，浣濯暑服腻。"],"title":"戏简杨华父"}
