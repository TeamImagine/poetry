{"author":"苏辙","id":198749,"strains":["平平仄仄平平平，仄平仄仄○○平，平仄仄平平仄平。","仄仄平平仄仄平，仄仄仄仄仄仄平。","仄平仄○平平○，仄仄○○仄○平。","仄平仄平仄仄平，仄平仄仄平平平。","○平仄仄平平○，仄仄仄仄○平平，平平仄○仄平平。","仄仄仄平平平○，仄仄平仄平平平。","仄仄平仄仄平平，仄平仄○仄仄平。","仄仄○仄平平平，仄平仄仄仄仄平。"],"paragraphs":["于公决狱多阴功，自知有子当三公，高作里门车马通。","定国精明有父风，饮酒一石耳目聪。","汉家宰相仍侯封，左右中兴始且终。","我家读书自我翁，耻言法律羞兵戎。","中年出入黄门中，智巧不足称愚忠，虽云寡过亦无功。","不忮不求心粗空，举世知我惟天工。","恃此知不累儿童，作门不庳亦不隆。","陋巷正与颜生同，势家笑唾傥见容。"],"title":"新作南门"}
