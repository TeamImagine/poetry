{"author":"强至","id":182744,"strains":["平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄仄平。","仄平仄仄平平仄，仄仄平平仄仄平。"],"paragraphs":["何术可留枝上锦，谁人能换鬓边丝。","不堪有限余春日，更值无聊足病时。","久判浮名唯念酒，肯因闲事辄忘诗。","雨频未拂金明柳，空听蓬莱唱旧辞。"],"title":"三月五日病中对雨作"}
