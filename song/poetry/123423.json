{"author":"李涛","id":123423,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["清敏当年宰宝唐，至今遗爱在甘棠。","税苗有例分三等，吏卒无因下六乡。","时异事殊民尚忆，人亡政息事堪伤。","如今白纳重催吏，也坐先生对越堂。"],"title":"寄范税院倚衡"}
