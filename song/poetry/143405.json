{"author":"舒岳祥","id":143405,"strains":["仄仄平平平，平平○仄○。","仄仄平平平，平○仄平仄。","平仄仄平平，○平平仄仄。","平平平仄○，○平仄平仄。","平平仄平平，平仄平仄仄。","仄平○平平，仄○○仄○。"],"paragraphs":["雨久成淫昏，新晴如改过。","渐向东皋耕，还思北窗卧。","昏眼喜天晴，观书惊字大。","流泉无淈泥，轻风不扬堁。","归途未须忙，差谷聊避破。","小园迟能来，早茶看落磨。"],"title":"闻鸠有作喜为晴兆也是日开霁又喜其占之有验再赋之以贻达善季辨天色难保惟快作诗为应耳"}
