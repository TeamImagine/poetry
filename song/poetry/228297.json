{"author":"释德洪","id":228297,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["灯外佳眠试冷斋，欲成归梦暗惊回。","一轩秋色侵衣重，半夜波声拍枕来。","江国潮平人独令，海山家在意徘徊。","倚藤明日秦淮上，看子风帆十幅开。"],"title":"送宗上人归南泉"}
