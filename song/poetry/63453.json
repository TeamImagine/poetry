{"author":"周孚","id":63453,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["小雨催春杏半红，转头庭户已秋风。","刘桢昔病虽差愈，侯喜今诗竟未工。","瘦马羸僮还自笑，绿尊黄菊定谁同。","十年塞耳人间语，剩欲从公一破聋。"],"title":"寄仲微杜丈"}
