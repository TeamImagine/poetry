{"author":"陈棣","id":18916,"strains":["平仄平平平，平仄平平仄。","平平仄仄平，仄仄仄仄仄。","平平平仄平，平平○仄仄。","平○○仄仄，仄仄仄平仄。","仄○平仄平，仄仄平平仄。","平平仄平平，仄仄仄仄仄。","仄仄仄平平，○平平仄仄。","平平仄仄平，仄平平仄仄。","仄平平仄平，仄○○仄仄。","平仄仄仄平，仄平平仄仄。"],"paragraphs":["麟阁仙蓬莱，兰省星躔次。","瞻之已足荣，到者亦未易。","惟公名德尊，飞声从早岁。","青钱中妙选，岂止一科第。","果闻超卓姿，遍历清华地。","青藜照雠书，赤管供奏议。","视典昔常游，观耕尝入侍。","熙朝百度新，一麾烦卧治。","欲知天眷隆，御屏题姓氏。","公岂久外人，趣装宜早计。"],"title":"沈德和使君生辰四首  其二"}
