{"author":"韦应物","id":56775,"strains":["平平○仄仄，仄仄平仄平。","仄仄平平仄，平平平○平。","平平仄仄仄，平仄仄仄平。","平平仄仄仄，平仄仄平平。","仄仄平○仄，平平平仄平。","平平仄仄仄，平仄仄平平。","仄仄平平仄，平平仄平平。","平○仄平仄，仄仄平仄平。"],"paragraphs":["开门临广陌，旭旦车驾喧。","不见同心友，徘徊忧且烦。","都城二十里，居在艮与坤。","人生所各务，乖阔累朝昏。","湛湛樽中酒，青青芳树园。","缄情未及发，先此枉玙璠。","迈世超高躅，寻流得真源。","明当策疲马，与子同笑言。"],"title":"酬李儋"}
