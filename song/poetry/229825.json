{"author":"苏过","id":229825,"strains":["○仄平仄仄，平平平仄平。","平平仄仄仄，平平○仄平。","仄仄平仄仄，平平仄○平。","平平仄仄平，平仄○平平。","○仄仄○○，仄平仄仄平。","平平平平仄，仄仄平平○。","仄仄平仄仄，仄平平仄平。","平平仄平仄，仄仄平仄平。"],"paragraphs":["正直神所予，诚存邪自闲。","斋坛夜寂寞，天风吹佩环。","想像鸾鹤驾，云霞隘空山。","翩跹款帝闉，群驭相追攀。","屏息百虑空，凛然夜气还。","心灰尘埃境，迹寓冲虚间。","益守清净化，俗情开昧顽。","无声颂文德，庶几窥一班。"],"title":"叶守奉诏祠神霄二首  其二"}
