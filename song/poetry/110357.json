{"author":"刘克庄","id":110357,"strains":["平平平仄○，平仄平○平。","○平平仄平，仄仄仄平平。","仄平仄平仄，仄仄平平平。","平平仄仄仄，平仄仄仄○。","仄仄仄平仄，仄仄仄仄○。","平仄仄仄仄，仄仄仄仄平。","平○仄仄平，仄仄○○平。","平仄仄仄平，仄仄平仄平。","仄仄仄仄仄，仄平仄平平。","平仄仄仄仄，平仄○平平。"],"paragraphs":["风于天地间，惟桂尤其雄。","将由岩窍多，或是地形穹。","不知起何处，但觉来无穷。","浮埃晦白昼，奇响激半空。","一怒动旬浃，小亦数日中。","城堞凛欲压，况此半亩宫。","尝闻古至人，御气犹轻鸿。","刘季晚可怜，击筑悲沛丰。","我老断恐怖，视身等枯蓬。","飘掷付大块，奚必分西东。"],"title":"风"}
