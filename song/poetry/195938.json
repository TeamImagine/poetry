{"author":"苏轼","id":195938,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","仄仄平平仄平仄，平平平仄仄平平。"],"paragraphs":["千年谁复继夷齐，凛凛霜筠此鬬奇。","要识苍龙联蜺意，拟容丹凤宿凰枝。","扶持有伴雪应怕，裁剪无人风自吹。","莫遣骚人说连理，君看高节孰如雌。"],"title":"次韵陈时发太博双竹"}
