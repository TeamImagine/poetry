{"author":"白居易","id":15176,"strains":["平仄仄平仄，仄仄仄平平。","仄仄仄仄仄，仄○仄仄平。","仄仄平○仄，平仄仄仄平。","平平仄平仄，平仄平平平。","仄平平仄仄，仄仄仄平平。","平平仄仄平，仄仄仄仄平。","平仄仄○平，平仄仄平平。","平○仄○仄，仄仄仄平仄。","平平平平平，○仄仄仄平。","平平仄○仄，○仄平平平。","仄仄平平仄，平仄仄平平。"],"paragraphs":["饥止一箪食，渴止一壶浆。","出入止一马，寝兴止一床。","此外无长物，于我有若亡。","胡然不知足，名利心遑遑。","念兹弥懒放，积习遂为常。","经旬不出门，竟日不下堂。","同病者张生，贫僻住延康。","慵中每相忆，此意未能忘。","迢迢青槐街，相去八九坊。","秋来未相见，应有新诗章。","早晚来同宿，天气转清凉。"],"title":"寄张十八"}
