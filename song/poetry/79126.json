{"author":"欧阳修","id":79126,"strains":["○平仄○仄，仄平平仄平。","仄仄平○○，平平仄○平。","仄仄平仄仄，平仄仄平平。","仄仄仄平仄，平平仄平平。","仄○平平平，平仄仄仄平。","仄仄仄平平，仄仄○平平。","平平仄仄仄，○○○仄平。","平仄仄○○，仄平仄平○。","仄平仄平平，平平仄○平。","平平仄平平，平仄仄平○。","仄仄仄平仄，仄平平○平。","平平○仄仄，仄仄○仄平。"],"paragraphs":["污池以其下，众流之所钟。","尺水无长澜，蛟龙岂其容。","顾予诚鄙薄，群俊枉高踪。","得一不为少，虽多肯辞丰。","譬如登圆坛，罗列璧与琮。","又若飨钧天，左右间笙镛。","文章烂照耀，应和相撞舂。","而予处其间，眩晁不知从。","退之亦尝云，青蒿倚长松。","新阳发群枯，生意渐丰茸。","暮雪浩方积，醁醅寒更浓。","毋言轻此乐，此乐难屡逢。"],"title":"人日聚星堂燕集探韵得丰字"}
