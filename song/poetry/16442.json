{"author":"冯时行","id":16442,"strains":["平平仄平仄，平仄平平平。","仄平仄平仄，仄仄○平平。","仄平仄平仄，仄仄平仄平。","仄仄平仄仄，平平○平平。","仄平○仄平，平平仄平平。","平平平仄仄，仄仄平○平。","仄○平仄仄，仄仄平平平。","仄仄仄平仄，平平仄平平。","仄平仄仄○，仄仄○平平。","平平仄仄仄，仄平仄平○。","平平○仄仄，仄仄平？平。","平平仄仄仄，平仄仄仄○。","仄平仄仄仄，平平仄平平。","仄仄○仄○，平平仄平平。"],"paragraphs":["泠泠接吾耳，尘尔非真精。","大音寂无响，瓦砾如雷鸣。","古今滞迷妄，溜溜尘所萦。","落叶随水去，颠风吹残英。","道人了本源，超然契无生。","销镕天所假，浩荡还空明。","视听非耳目，况复求音声。","竹木閟渔社，衡茅落初营。","杖藜候晚收，曳履看春耕。","无为万物逝，不言四时行。","情尘泯绝处，大地皆{音巠}韺。","渊明出醉语，能与此理并。","见之偶一笑，呼儿署南荣。","莫作如是观，吾轩本无名。"],"title":"题郭信可琴中趣轩"}
