{"author":"郭祥正","id":192262,"strains":["仄仄平仄仄，仄平平仄平。","仄平平仄仄，仄仄平平平。","平仄仄平仄，平平仄仄平。","仄仄仄仄平，平仄仄仄平。","仄仄仄仄仄，仄平平仄仄。","仄平仄仄平，仄平平仄○。","仄○仄仄平，平平仄平平。","仄平仄仄平，平仄平平平。","○平仄仄仄，仄仄○平平。"],"paragraphs":["我欲招魏子，小山尝白醪。","月华虽未满，已觉秋风高。","何物佑樽酌，肥鲈并蟹螯。","一饮洗百忧，轩冕稍可逃。","此语未及发，辱君先见要。","乃知志趣同，盍簪皆俊僚。","亦应唤舞娥，红云欲飞飘。","不然避谤伤，谈话倾渔樵。","期归一酩酊，世事如芭蕉。"],"title":"答魏掾招饮"}
