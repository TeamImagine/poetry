{"author":"彭汝砺","id":201722,"strains":["仄仄平平仄仄平，仄平仄仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["涉汴浮淮即渡江，一春饱满看沧浪。","临溪高柳为谁绿，隔浦幽花还自香。","暖日鱼儿浮密藻，轻风燕子语危樯。","遥知景物烦酬唱，到日诗成几百章。"],"title":"简振道判官"}
