{"author":"赵鼎臣","id":226820,"strains":["平○仄仄仄仄仄，仄仄平平仄平仄。","仄○仄仄仄○平，仄仄仄平平仄仄。","平平仄仄平平仄，仄仄仄仄平平仄。","仄平仄仄仄平平，仄仄平平仄○○。","仄平平仄○平平，仄仄平平仄平仄。","平平仄仄仄平平，仄仄仄平○仄仄。","○平仄○仄平平，仄仄平平平○仄。","仄平仄仄○仄平，仄仄平平仄平仄。","仄平仄○○平平，平仄平平仄○仄。","平平仄仄仄平平，仄仄平平○平仄。","仄平仄仄仄○仄，仄仄仄平仄仄仄。"],"paragraphs":["诗如病疥歇复发，最忌春花与秋月。","袖中缩手苦禁之，技痒不堪时一掣。","雕肝琢肾神何苦，故令眼乱心愁绝。","我生酒外百无能，病不持杯被磨折。","暗香浮动正黄昏，独坐悲歌唾壶缺。","粗官岂合赋梅花，冷撰不惭中允热。","更烦属和骋妍词，句怯虽殊才调别。","见轮学斲三十年，十指淋漓漫流血。","忽逢匠扁过吾前，心悟微言口难说。","冥搜角逐遂经旬，不觉纷纷堕香雪。","尚堪火急醉其旁，卜夜直须令晓彻。"],"title":"蔡兴兵曹谢曾秀才见和梅花诗复此韵为谢"}
