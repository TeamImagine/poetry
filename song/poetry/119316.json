{"author":"林希逸","id":119316,"strains":["仄平仄仄仄平平，仄仄平仄仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["事师如父理云然，到底难忘讲席前。","身在必忧惟忌日，义存虽死似生年。","亲祠执奠疑容见，浅学孤恩枕膝传。","长愧后生香一瓣，玉楼十二抵三千。"],"title":"乐轩远日之祀岩尹方兄赋以七言用韵一首"}
