{"author":"吕温","id":11687,"strains":["仄平平仄○，仄仄仄平平。","仄仄平平仄，平○仄仄平。","仄平平仄仄，仄仄仄○平。","仄仄平平仄，○○仄仄平。","平○仄平仄，平仄仄平平。","仄仄○平仄，平○仄○平。"],"paragraphs":["筑坛登上将，膝席委前筹。","虏灭南侵迹，朝分北顾忧。","抗旌回广漠，抚剑动旄头。","坐见黄云暮，行看白草秋。","山横旧秦塞，河绕古灵州。","戍守如无事，惟应猎骑游。"],"title":"奉送范司空赴朔方"}
