{"author":"蒲寿宬","id":154946,"strains":["平平仄平○，平仄仄○仄。","仄仄仄仄平，平仄平仄仄。","仄仄仄仄平，仄平平平仄。","平○平平仄，平仄○仄仄。","仄仄平仄平，平平仄平仄。","仄平仄仄仄，仄仄仄平仄。","平仄平平○，平平仄平仄。","平仄平仄平，平平仄平仄。","仄仄仄仄仄，平仄仄仄仄。","仄平仄○平，仄仄平仄仄。","仄仄仄仄平，平平仄平仄。","仄仄平平平，平平仄平仄。","仄平平平平，○仄平仄仄。","平平仄平仄，平仄仄仄仄。","仄平仄平平，仄仄○仄仄。","平仄平仄○，平平仄平仄。"],"paragraphs":["平生托游从，林野乃其趣。","出处偶不同，清浊良已忤。","解组浣我尘，叩门为君诉。","方殷岐黄事，何日当展晤。","欲漱岩下泉，蛩驉念同路。","黙携照胆镜，历历见情愫。","韦𫖒谁为驱，千林泻悬布。","初挂冰一帘，晶晶滴珠露。","弄电不辍笑，轰谷激电怒。","玉虬擘重崖，白昼云雪互。","震掉若弗容，俄然脱沉痼。","寂寂霜林钟，茫茫虎溪渡。","草堂香山基，兴废今几度。","诛茅讵为晚，千古一旦暮。","与君共兹图，濯濯如振鹭。","登眺晨百回，畴能局髙步。"],"title":"题瀑布图后"}
