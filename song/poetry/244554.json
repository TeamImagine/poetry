{"author":"李纲","id":244554,"strains":["仄仄平平平仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["三黜先生今得归，更携稚子访慈帏。","病牛卧垅心衰矣，脱兔投林天悯之。","万里往来环转蚁，一生谤誉舌扬箕。","著书欲赴当时约，须待江南事定时。"],"title":"萧懋德秀才自临江遣人致书海上遇于归途赋诗寄之二首  其一"}
