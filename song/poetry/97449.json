{"author":"高翥","id":97449,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄平平平。"],"paragraphs":["相逢便拜十年兄，自此交游得尽情。","草纸抄书传遁甲，竹筒沽酒命添丁。","他时结屋期来往，今日登门隔死生。","从此苕溪明月夜，小舟不复为君停。"],"title":"挽章朋举"}
