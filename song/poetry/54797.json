{"author":"朱熹","id":54797,"strains":["仄平○○平，仄仄平平平。","仄仄平仄平，仄仄平平平。","平平平平仄，仄仄平仄平。","仄仄仄平平，平平仄平平。","仄○仄仄仄，仄仄平○平。","仄仄平平平，仄平仄仄平。","平平平仄仄，仄仄仄仄平。","仄平仄仄平，仄仄平平平。","仄○仄仄仄，仄仄平平平。","仄平仄平仄，仄仄仄仄平。","平平仄平○，仄仄仄平平。","平平仄平仄，仄仄○平○。","仄仄仄仄仄，○仄平平平。","○仄○平仄，仄仄平平平。"],"paragraphs":["朔风吹空林，眇眇无因依。","但有西北云，冉冉东南飞。","须臾层阴合，惨淡周八维。","冻雨不流渊，飞花舞妍姿。","翳空乍灭没，散影还参差。","万点随飘零，百嘉潜润滋。","徘徊瞻咏久，默识造化机。","上寒下必温，欲积无根基。","渐看谷树变，稍觉丛篁低。","皓然遂同色，宇宙乃尔奇。","繁华改新观，凛冽忘前悲。","摛章愧佳友，伫立迎寒吹。","感此节物好，叹息今何时。","当念长江北，铁马纷交驰。"],"title":"次韵刘彦采观雪之句"}
