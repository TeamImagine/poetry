{"author":"张耒","id":215995,"strains":["仄○平仄平，平仄平仄仄。","平平仄平平，平仄仄平仄。","仄仄仄平平，平平仄平○。","平平平仄平，平仄仄平仄。","仄平仄平仄，平仄仄平仄。","仄平仄仄仄，仄仄仄平仄。","平平仄仄仄，仄仄平仄仄。","仄平平平仄，仄仄平平仄。","平仄仄仄仄，平仄平○仄。","○仄平仄平，平平仄平仄。"],"paragraphs":["我行陈许郊，千里平若掌。","居民杂荆榛，耕少地多旷。","野兔乍跳奔，惊鸢或高飏。","乔林多疾风，寒涧有余涨。","棘篱蔽茅屋，鸡犬入村巷。","主人扫土榻，秣马具朝饷。","童儿汲土井，败饭堆瓦盎。","勿悲为生陋，自足无他望。","嗟予走薄宦，奔走年将壮。","长抱羁旅愁，何时税归鞅。"],"title":"西华道中"}
