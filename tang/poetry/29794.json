{"author":"李咸用","id":29794,"strains":["仄仄○平仄，平平仄仄平。","仄平平仄仄，仄仄仄○平。","仄仄平平○，○平仄仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","平仄平○仄，平平仄仄○。","仄平平仄仄，仄仄仄平○。","平仄○○仄，平平仄平○。","平平平仄？，平仄仄○○。","仄仄平平仄，平○仄仄平。","○平平○仄，平仄仄平平。"],"paragraphs":["六出凝阴气，同云指上天。","结时风乍急，集处霰长先。","草穗翘祥燕，陂桩吐白莲。","犬狂南陌上，竹醉小池前。","樵径花黏履，渔舟玉帖舷。","阵经旸谷薄，势想朔方偏。","楼面光摇锡，篱头晓列钱。","石苔青鹿卧，殿网素蛾穿。","嘶马应思塞，蹲乌似为燕。","童痴为兽捏，僧爱用茶煎。","念物希周穆，含毫愧惠连。","吟阑余兴逸，还忆剡溪船。"],"title":"雪十二韵"}
