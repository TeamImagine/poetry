{"author":"王阮","id":77818,"strains":["仄平仄平平，仄仄仄仄仄。","平平平仄平，仄仄仄仄仄。","平平仄平仄，仄仄仄平仄。","平平仄仄平，仄仄仄仄仄。","仄平○仄平，仄○○仄仄。","仄仄○仄平，仄仄仄仄仄。","平○平○仄，仄仄仄仄仄。","○○仄仄仄，仄仄仄平仄。","○平平仄○，仄仄平仄仄。","平平仄平仄，仄仄仄仄仄。","仄平平平平，平平仄仄仄。","平平仄仄平，○仄平○仄。","仄平仄平平，仄平仄平仄。","平平仄仄平，仄仄○仄仄。"],"paragraphs":["大江固茫茫，一苇即可越。","乡来江与蕲，孰使我辈隔。","温温李夫子，粲粲谪仙格。","萧然一竹关，白眼谢俗客。","蚤充观国宾，百中应百发。","我玉空自良，彼怒辄反掇。","归叹儒冠误，尽把气习撤。","收藏万丈焰，不受一夫决。","累然驽马中，倍觉骐骥别。","嗟余偶倾盖，辱许共映雪。","快哉平生心，清风濯执热。","今惟仄席秋，正采乡评月。","岂无识真人，达君此奇节。","春雷震一声，指日看甲拆。"],"title":"次韵酬李周翰一首"}
