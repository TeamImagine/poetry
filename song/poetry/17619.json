{"author":"葛立方","id":17619,"strains":["仄仄平仄仄仄平，仄平仄仄仄平平。","平平仄仄仄仄仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["太学虀盐怆语离，半周甲子定何之。","霜空过雁我宴坐，云路看鸿君赋诗。","鄙吝政忧陈仲举，谈谐喜值庾元规。","东邻更有程居士，鼎足论文妙一时。"],"title":"次韵程天游叙旧"}
