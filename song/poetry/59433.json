{"author":"陈造","id":59433,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄仄仄仄，平仄平平仄仄平。"],"paragraphs":["铅墨才为一饱谋，还因跋疐赋休休。","南州习俗难驯扰，北客迂疏易悔尤。","世味辰星今落落，归心风旆正悠悠。","知非况自五十九，为问衰翁底更求。"],"title":"再次韵二首  其一"}
