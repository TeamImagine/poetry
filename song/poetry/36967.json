{"author":"陆游","id":36967,"strains":["仄仄仄平仄，平平平仄平。","平平平仄仄，平仄仄仄平。","仄仄平平仄，平平仄仄平。","仄平平仄仄，平仄仄平平。"],"paragraphs":["太傅读书处，秋风曾问途。","江如青弋险，山似白盐孤。","路尽还登岭，林开忽见湖。","草堂无复识，流涕想规模。"],"title":"舍北望牛头山山有延胜寺先太傅书堂在焉六年前尝泛小江往游寺焚于睦冦书堂无复存矣"}
