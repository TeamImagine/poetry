{"author":"李纲","id":243083,"strains":["仄仄平平仄仄平，仄平仄仄仄平平。","平平平仄平平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["意气相期会面前，谪官邂逅两萧然。","谁怜兰省鹓鸾友，去作桂林山水仙。","直道事人宁免黜，拙谋于我欲争先。","寛恩下逮宜非久，来买梁谿二顷田。"],"title":"送李泰发吏部赴官阳朔  其一"}
