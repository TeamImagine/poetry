{"author":"陈宓","id":97009,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄平，平平仄仄仄平平。"],"paragraphs":["五年前具一扁舟，四岁枯干水绝流。","今日重将篷竹理，暇朝聊作芰荷游。","十分清浪堪飞棹，廿里长沟足下钩。","七袠有亲颠欲华，人生舍此更何求。"],"title":"南园小船"}
