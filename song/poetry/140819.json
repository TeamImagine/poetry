{"author":"姚勉","id":140819,"strains":["仄平○仄平平仄，仄仄平平仄平仄。","仄平平仄仄仄平，仄仄平平仄平仄。","仄平仄仄仄平平，仄仄仄平平仄平。","仄平仄仄平仄仄，平仄○平仄仄○。"],"paragraphs":["翠烟深樾江村雨，蜀魄催春劝归去。","劝春春去劝未休，客子伤春惨心绪。","只今蜀土锦城荒，蜀客望西悲故乡。","故乡蜀客归不得，何况当时蜀帝王。"],"title":"禽言十咏 不如归去"}
