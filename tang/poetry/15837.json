{"author":"白居易","id":15837,"strains":["仄仄平平仄，平平仄仄平。","仄平○仄仄，平仄仄平平。","平仄平平仄，平平仄仄平。","仄○平仄仄，仄仄仄平○。","仄仄平平仄，平平仄仄平。","仄平平仄仄，平仄仄○平。"],"paragraphs":["柳影繁初合，莺声涩渐稀。","早梅迎夏结，残絮送春飞。","西日韶光尽，南风暑气微。","展张新小簟，熨帖旧生衣。","绿蚁杯香嫩，红丝脍缕肥。","故园无此味，何必苦思归。"],"title":"春末夏初闲游江郭二首 二"}
