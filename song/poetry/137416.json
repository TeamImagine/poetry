{"author":"家坤翁","id":137416,"strains":["仄仄平平平仄平，仄平平仄仄平平。","平平仄仄仄平仄，平仄平平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["忆昔诗豪为写真，至今光景尚如新。","亭中客鬓几人老，山下灵根千岁春。","倏歘相逢皆召杜，舂容莫逆少雷陈。","我来随分重知见，似与夫君夙有因。"],"title":"次曾南丰韵"}
