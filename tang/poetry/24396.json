{"author":"赵嘏","id":24396,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄仄平平仄平。"],"paragraphs":["目断兰台空望归，锦衾香冷梦来稀。","书中自报刀头约，天上三看破镜飞。","孤浪谩疑红脸笑，轻云忽似舞罗衣。","遥知不语坐相忆，寂寞洞房寒烛微。"],"title":"洞庭寄所思"}
