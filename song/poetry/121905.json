{"author":"白玉蟾","id":121905,"strains":["仄仄平○平平平，仄平平仄平平○。","仄平平仄仄平平，仄仄仄平平仄平。","平平仄仄仄平平，仄仄仄平平○平。","仄仄平平仄仄仄，仄仄仄仄平平平。","仄仄○平仄平仄，平平仄仄仄平仄。","仄仄仄平○仄仄，仄仄○平平仄仄。","仄平平仄仄仄平，○仄仄平仄平仄。","仄平平平仄仄平，仄仄平平仄平仄。","仄仄仄仄平仄平，？？平平仄平仄。","仄平平仄仄平平，仄仄仄平平仄仄。","仄平仄仄平平平，仄仄平仄平平平。","仄仄平平平仄平，仄仄平平仄仄○。","平仄仄仄仄仄，仄○平仄平平仄。","仄仄仄仄平仄，仄○仄仄仄仄仄。","仄仄仄○平，平平仄○平。","平○仄平仄○仄，平仄○平○仄○。","仄平仄仄○平平，仄仄仄仄平平平。","平平○仄○仄仄，仄平仄仄仄仄仄。","仄平仄仄仄平平，仄仄平平仄仄○。","平平平○仄平仄，平平平仄平○仄。","平平仄仄仄○○，平平仄仄仄平平。","平平仄仄平平仄，仄仄平平平仄仄。","仄○平仄○仄平，仄平仄仄平平平。","平○仄仄平平平，仄平平仄仄○平。"],"paragraphs":["柳眼偷看梅花飞，百花头上东风吹。","壑源春到不知时，霹历一声惊晓枝。","枝头未敢展枪旗，吐玉缀金先献奇。","雀舌含春不解语，只有晓露晨烟知。","带露和烟摘归去，蒸来细捣几千杵。","捏作月团三百片，火候调匀文与武。","碾边飞絮卷玉尘，磨下落珠散金缕。","首山黄铜铸小铛，活火新泉自烹煮。","蟹眼已没鱼眼浮，壵壵松声送风雨。","定州红玉琢花甆，瑞雪满瓯浮白乳。","绿云入口生香风，满口兰芷香无穷。","两腋飕飕毛窍通，洗尽枯肠万事空。","君不见孟谏议，送茶惊起卢仝睡。","又不见白居易，馈茶唤醒禹锡醉。","陆羽作茶经，曹晖作茶铭。","文正范公对茶笑，纱帽笼头煎石铫。","素虚见雨如丹砂，点作满盏菖蒲花。","东坡深得煎水法，酒阑往往觅一呷。","赵州梦里见南泉，爱结焚香瀹茗缘。","吾侪烹茶有滋味，华池神水先调试。","丹田一亩自栽培，金翁姹女采归来。","天炉地鼎依时节，炼作黄芽烹白雪。","味如甘露胜醍醐，服之顿觉沉疴苏。","身轻便欲登天衢，不知天上有茶无。"],"title":"茶歌"}
