{"author":"李光","id":236132,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["逐客新年偶叹嗟，海南风物异中华。","溪边赤足多蛮女，门外青帘尽酒家。","庭院秋深时有燕，园林春半已无花。","堆盘荔子如冰雪，惟此堪将北地夸。"],"title":"丙寅元日偶出见桃李已离披海南风土之异不无感叹独追维三伏中荔支之胜又江浙所不及也因并见于诗"}
