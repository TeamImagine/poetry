{"author":"徐冲渊","id":73001,"strains":["仄仄仄仄平，○平仄仄平。","平仄平仄平，仄仄平平平。","仄仄平仄仄，仄仄平平平。","仄平仄○仄，仄平仄平平。","仄平平仄平，平仄平平平。","平平仄仄仄，平平仄平平。","仄○仄仄平，平平仄平平。"],"paragraphs":["水落石涧鸣，中含太古音。","安得微妙人，写入朱弦琴。","六月天不雨，赤日云无阴。","道人憩其侧，脱巾卧青林。","好风松上来，聊复披吾襟。","朱炎拆厚地，晴岚冒高岑。","愿分一勺泉，为民作甘霖。"],"title":"清音亭憩暑"}
