{"author":"史弥宁","id":109314,"strains":["仄平仄仄仄仄仄，平仄平平平仄平。","仄仄仄平平仄仄，平平仄仄仄平平。","平平仄仄仄平仄，平仄仄平平仄平。","仄仄平平仄平仄，平平仄仄仄平平。"],"paragraphs":["去城不隔五七里，云窦谁镵能怪奇。","石屋尽头天罅坼，林柯缺处日光垂。","山禽上下有余乐，仙鼠往来无倦时。","惜许千岩旧游所，摩挲藓壁欠渠诗。"],"title":"按图志去城而南有岩曰金紫昔萧千岩擅一世诗声乾道间尝寓家郡之西湖意其必有题咏镵之崖壁一日访之则了无所睹方重为此岩太息而别乘示似佳篇勉之著语以纪其胜赋五十六字"}
