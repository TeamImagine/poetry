{"author":"韩元吉","id":29399,"strains":["平仄平平仄仄平，仄平平仄仄平平。","仄平仄平平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["金殿春风策隽贤，上林弧矢更争先。","不辞老懦聊推毂，要见飞腾总着鞭。","勋业肇端登凤沼，词章接武侍甘泉。","明年贡籍还增倍，定作东州盛事传。"],"title":"鹿鸣宴"}
