{"author":"郭祥正","id":191879,"strains":["仄平仄仄仄平仄，仄仄平平仄平仄。","平平仄仄平仄平，○平平仄平平仄。","平平仄仄平平平，平平仄仄平平平。","平仄仄仄仄仄仄，平平仄仄平平平。","仄平○仄仄，仄仄平平平。","？仄仄仄仄，○平仄平平。","平平仄仄平平平，○平仄仄仄○平。","仄平仄仄仄平仄，平仄○仄○平平。","仄○仄平仄平仄，平平仄仄仄仄仄。","平平仄仄平平○，平仄平仄仄仄○平平。"],"paragraphs":["去年六月梓山里，与子披襟弄泉水。","高谈直出尧舜前，长林为我清风起。","金船满满倾醇醪，吴娥玉指拈樱桃。","君令劝我尽百盏，肝肠但觉翻江涛。","醉来骑白鹿，大笑还青山。","倏忽岁月往，思君鬓成斑。","今朝邂逅芜江头，论心握手忘离忧。","暂时会合复言别，安得弹剑从之游。","我闻紫微荐君策，男儿事业岂易得。","金门慎勿闲经过，为奏天下弊穴如蜂窠。"],"title":"送钱贤良"}
