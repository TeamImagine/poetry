{"author":"释祖钦","id":141260,"strains":["平平仄仄，平仄平平。","平平仄仄，仄仄平平。","仄仄平平仄○，平平仄仄平平。","平○○，平仄仄，○平仄仄仄，平仄仄仄，平仄平仄，平仄平平。","仄仄仄平平仄仄，仄平平仄仄平平。"],"paragraphs":["春风荡荡，春日熙熙。","花开笑面，柳展欢眉。","处处呢喃紫燕，声声𪾢睆黄鹂。","麻三斤，干屎橛，庭前柏树子，遮里见得，全理全事，无是无非。","坐断集云峰顶上，大家齐贺太平时。"],"title":"偈颂一百二十三首  其一一八"}
