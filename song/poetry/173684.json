{"author":"黄庶","id":173684,"strains":["平平仄平平，平○仄平仄。","平○仄平平，仄仄平平仄。","仄仄仄平平，平平仄平仄。","仄仄仄仄仄，平仄平平仄。","平仄平仄仄，仄平仄○仄。","○平○平仄，仄仄仄平仄。","○平○仄仄，仄仄平平仄。","平平仄平仄，仄仄仄平仄。","仄平平仄平，平仄仄平仄。","仄仄仄平平，仄平平仄仄。"],"paragraphs":["人情岁时登，乡县自无讼。","公庭破莓苔，日苦黥徒送。","幕府隠诗书，黄堂卧梁栋。","几字署纸尾，朝夕宁倥偬。","尘土安止足，性情适吟讽。","收心观无始，静卧悯群动。","劳生懵出处，欲把清风鞚。","青山自无价，夜夜有归梦。","但知陶潜卑，宁识贾生恸。","夜雨诵君诗，一杯齐费用。"],"title":"次韵和真长幕中偶书"}
