{"author":"李白","id":55740,"strains":["平平仄仄平平平，仄平仄仄平平平。","平平○仄平平平，仄仄平平仄仄仄仄平。","平○仄仄平仄仄，仄平平平平仄仄。","平平仄平仄平平，仄○平平仄仄平平平。","○平仄仄平平平，平○仄仄平平平。","仄平仄仄平仄仄，仄平○○仄平仄。","仄仄仄仄平平○，仄仄平平仄○仄。"],"paragraphs":["高堂粉壁图蓬瀛，烛前一见沧洲清。","洪波汹涌山峥嵘，皎若丹丘隔海望赤城。","光中乍喜岚气灭，谓逢山阴晴后雪。","回溪碧流寂无喧，又如秦人月下窥花源。","了然不觉清心魂，祗将叠嶂鸣秋猿。","与君对此欢未歇，放歌行吟达明发。","却顾海客扬云帆，便欲因之向溟渤。"],"title":"同族弟金城尉叔卿烛照山水壁画歌"}
