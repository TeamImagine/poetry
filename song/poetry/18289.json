{"author":"吴芾","id":18289,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老合休官况七旬，我非辞富欲居贫。","也知光景无多日，更觉筋骸不逮人。","岂谓九重恩未替，复颁一札意犹亲。","囊封再上终期允，已对苍穹誓此身。"],"title":"乞身不获再和"}
