{"author":"梅尧臣","id":35813,"strains":["仄仄仄平平，平平仄仄仄。","仄仄仄仄平，平平平仄仄。","仄仄平平平，平平仄仄仄。","仄？平仄平，平仄平○仄。","平仄仄平平，平仄仄仄仄。","平平仄仄平，○仄仄平仄。","仄○○仄仄，仄仄仄仄仄。","仄平平平仄，仄仄○仄仄。","平平仄平仄，平仄仄○仄。","平○平仄平，平平仄平仄。","平仄平仄○，仄仄○仄仄。","仄仄平仄仄，平平平仄仄。","仄仄平平仄，仄仄仄仄仄。","平平○仄平，平仄仄○仄。"],"paragraphs":["我昔吏桐乡，穷山使屡蹑。","路险独后来，心危常自怯。","下顾云容容，前溪未可涉。","半崕风飒然，惊鸟争堕叶。","修蔓不知名，丹实坼在荚。","林端野鼠飞，缘挽一何捷。","马行闻虎气，竖耳鼻息嗋。","遂投山家宿，骇汗衣尚浃。","归来抚童仆，前事语妻妾。","吾妻常有言，艰勤壮时业。","安慕终日间，笑媚看妇靥。","自是甘努力，于今无所慑。","老大官虽暇，失偶泪满睫。","书之空自知，城上鼓三叠。"],"title":"初冬夜坐忆桐城山行"}
