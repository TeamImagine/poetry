{"author":"陆文圭","id":166027,"strains":["平平仄仄仄仄平，仄平仄仄平○平。","平平仄仄平仄仄，仄仄仄平平仄平。","仄○仄仄仄○仄，平○仄仄平平平。","平○平仄仄平仄，仄平仄仄平平平。","仄平○仄平○平，平仄平平仄仄平。","仄平仄仄仄仄仄，○仄平平仄仄平。","平平仄仄仄平仄，平仄平平○○仄。","仄平仄仄仄平仄，○仄平平仄平仄。","仄平○仄仄○平，平○仄仄○○○。","平平仄仄仄平仄，仄仄平仄平平平。"],"paragraphs":["儒科一废四十年，甲寅诏下初兴贤。","鸡窗夜半同起舞，竟让祖生先着鞭。","去乘𫘧駬首燕路，归骑赤鲤游琴川。","川中疑有古文学，子游故里今依然。","采芹思乐弦且歌，官况虽清奈冷何。","省台衮衮岂足羡，燕雀喧啾入网罗。","残春积雨困花柳，天气昏昏如中酒。","怕逢北客问新事，更恨东人夺佳友。","暮年离别意鲜欢，追思得失空长叹。","诗成写寄掩关卧，梦逐飞絮黏征鞍。"],"title":"送黄子高常熟教授"}
