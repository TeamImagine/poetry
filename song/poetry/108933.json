{"author":"曾梦选","id":108933,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["象州销黯又钦州，道路何辞作远游。","投北谁怜新逐客，落南不减旧编修。","江山在处犹加护，廊庙诸公底著羞。","天定从来人可胜，著书消日海西头。"],"title":"送胡季昭谪象州"}
