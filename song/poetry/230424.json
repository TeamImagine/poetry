{"author":"许景衡","id":230424,"strains":["仄平仄仄仄平平，仄仄平平仄仄仄。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["使君遗爱在甘棠，故老于今尚未忘。","椎钝自嗟生太晚，风流犹及见诸郎。","鸣琴暂肯留山县，飞舄还同指帝乡。","回首楼前江上月，夜来无故照离觞。"],"title":"送为章"}
