{"author":"白玉蟾","id":122050,"strains":["○平○仄平平平，仄平仄仄平平仄。","仄平仄仄仄平○，○仄平平平仄仄。","仄仄平平平仄仄，仄平仄仄○平仄。","仄○仄仄仄平平，○仄平平仄平仄。","仄仄仄仄？平○，平平仄仄平平仄。","平平仄仄平平仄，仄仄○○仄仄仄。","平仄平仄仄平平，仄仄平平平仄仄。","仄平仄仄平平平，仄平平○仄平仄。","平平仄仄平仄仄，仄仄平平平仄仄。","平平平仄仄平平，仄仄平平仄平仄。","仄平○仄仄仄平，仄仄平仄仄平仄。","○○○仄仄平平，仄仄仄仄平仄仄。","仄仄平平仄仄平，平○平仄○○仄。","平○仄仄平仄仄，仄仄平平仄平仄。","仄仄○平仄仄平，仄平平仄平平仄。","仄平仄仄仄平平，仄仄平平仄平仄。","仄平仄仄平仄平，平平仄○仄平仄。","仄○仄仄平平平，平平仄仄仄平仄。","○平仄仄仄平平，平平仄仄平平仄。","仄仄平○平仄平，平平仄平平仄仄。","仄平○仄仄平平，仄平平仄平○仄。","仄仄平平平仄仄，○仄仄平平仄仄。"],"paragraphs":["缘溪深入桃花坞，紫霞隠隠幽禽语。","九层峭壁刬春空，三级鸣泉飞暮雨。","落日衔山红影湿，冷云抱石苍崖古。","激回涧底散冰花，喷上松梢雪飘缕。","点点溅湿嫦娥衣，潭潭下有扶桑府。","朝来似展朝天带，夜半如闻捣药杵。","寒入山骨吼千雷，派出银河轰万鼓。","广寒殿上银蟾飞，水晶宫中玉龙舞。","琼英斧碎非月老，瀑布天成非织女。","初疑鱼鳖谒龙门，复恐星辰会牛渚。","欲寻当下点额蛟，但见天上拖肠鼠。","溶溶浸此一潭霜，滴滴结冻千岁乳。","月照神珠洒翠麟，风吹天粟沾苍虎。","瑶虹界碧翻地轴，铁马盘涡卷天宇。","谷草凝烟色净明，野猿悲露声清苦。","绿苔锁迳阻清游，白鹤凌霄唤冲举。","紫元景曜神府君，仙灵咏其洞天主。","画屏幻出金芙蓉，仙杯琢就石鹦鹉。","当时此地蔡寻真，青鸾一去今何许。","锦阁凭空银海寒，宸书丽天丹凤翥。","竹炉烧起紫旃檀，古琴呜咽鸣中吕。","曲罢萧萧天籁动，长笑一声朝帝所。"],"title":"三级泉"}
