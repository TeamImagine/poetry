{"author":"周孚","id":63542,"strains":["仄仄仄仄仄，平平仄平平。","平平○仄平，仄仄仄仄平。","平○仄仄平，仄仄平平平。","仄仄仄平仄，仄仄仄平平。","平平平仄平，仄仄仄仄平。","仄仄仄仄仄，仄平仄平○。","仄仄仄平仄，仄平○仄平。","仄仄仄仄平，仄仄平仄平。","仄平平平平，仄仄○仄平。","仄平平仄平，仄仄平○平。"],"paragraphs":["力学世不售，甘心委埃尘。","悠悠长夜台，一往不愿晨。","虽过贾谊年，竟似黔娄贫。","施施者谁子，佩玉拖朝绅。","交游能几何，又复失此人。","妙语不可继，老怀向谁亲。","忆昔共艰厄，我躯犹子身。","右毂忽尔摧，此去良苦辛。","岂无堂堂交，政恐难与仁。","载歌黄鸟诗，老泪淋衣巾。"],"title":"哭彦康次德裕韵"}
