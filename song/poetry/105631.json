{"author":"岳珂","id":105631,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["鼓钟不合飨鶢鶋，人事何因到野庐。","玉节金台新贵字，宝章琰刻故交书。","葛冠道士重温卷，芝砌郎君亦下车。","忽忆苏州风雨夕，空山落叶昔何如。"],"title":"予老病倦烦入山两月颇得静中趣良月六日赵南仲端明朱子明户部曾编摩忽皆专介王囦衜诸人亦来而东老侄自石门至阁皂刘道士又以诗卷为贽戏成"}
