{"author":"释智圆","id":221337,"strains":["仄仄平平平，仄仄仄平平。","仄仄平仄平，平平平仄平。","仄仄仄仄平，仄仄平平平。","仄平平平○，平仄仄平平。","平平平仄仄，仄○仄仄○。","平平仄○平，平仄平平平。","仄○仄平○，仄仄○平平。"],"paragraphs":["早玩台衡宗，佛理既研精。","晚读周孔书，人伦由着明。","达本与饰躬，志在求同声。","击蒙虽云劳，来学苦无成。","杨雄玄尚白，仲尼道不行。","青山梦中归，华髪年来生。","唯当照真空，万事从营营。"],"title":"讲堂书事"}
