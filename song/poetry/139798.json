{"author":"陈著","id":139798,"strains":["仄仄平平仄○仄，平仄平平平仄仄。","仄平平仄仄仄仄，平仄平平○仄仄。","平平平平仄平平，平平仄仄平平平。","平平平仄仄仄平，平平平仄平平平。","○平平仄平平仄，仄仄平平平仄仄。","平平仄仄仄平平，○仄平仄平平仄。","平平仄仄仄平平，○○仄仄平仄平。","平○平仄仄仄仄，仄仄○仄平平平。"],"paragraphs":["大地山河属司马，云阙岧峣都洛下。","夕阳亭上已卖国，无与东门长啸者。","铜驼荆榛不成春，华林转眼为樵薪。","连墙枯骨若有声，啾啾知是清谈臣。","中原虽远江东近，典午偏安姑莫问。","苻坚百万卷淝波，犹有安石能强晋。","嗟今玉辇竟蒙尘，将相受辱甘帼巾。","求如西晋已觖望，万世遗笑无人秦。"],"title":"再次前韵"}
