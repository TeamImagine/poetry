{"author":"楼钥","id":66301,"strains":["仄平仄平仄平平，平平仄仄平平平。","平○仄仄仄仄仄，仄平仄仄仄平仄。","○○仄平仄○仄，仄仄○仄平○仄。","平○○平仄仄平，仄○仄○○平平。","仄平平平仄○仄，仄○○仄○平平。","平平仄仄仄平仄，平平○仄平平仄。","仄○平○仄仄平，平○○平平仄仄。","仄仄仄平平仄仄，平仄平○平仄○。","平平平○○仄仄，仄仄仄平平仄仄。","平平仄仄仄○平，仄平仄仄○○仄。","仄○仄仄仄仄平，仄仄○平仄仄仄。","平平仄仄○仄仄，仄仄平平仄平仄。","平仄仄仄仄○仄，○○平仄平平仄。"],"paragraphs":["绿杨几枝插平沙，柔梢袅袅随风斜。","红绡去地不及尺，锦袍壮士斫鬃射。","横磨箭锋满分靶，一箭正截红绡下。","前骑长缨拖绣球，后骑射中如星流。","绣球飞{石昆}最难射，十中三四称为优。","元丰策士集英殿，金门应奉人方倦。","日长因过卫士班，飞骑如云人马健。","驾幸宝津知有日，穷景驰驱欣纵观。","龙眠胸中空万马，骇目洞心千万变。","追图大槩写当时，至今想象如亲见。","静中似有叱咤声，墨淡犹疑锦绣眩。","闲窗抚卷三太息，五纪胡尘暗畿甸。","安得士马有如此，长驱为决单于战。"],"title":"题龙眠画骑射拖球戏"}
