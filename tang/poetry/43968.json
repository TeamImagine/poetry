{"author":"孙鲂","id":43968,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["未发先愁有一朝，如今零落更魂销。","青丛别后无多色，红线穿来已半焦。","蓄恨绮罗犹眷眷，薄情蜂蝶去飘飘。","明年虽道还期在，争奈凭栏乍寂寥。"],"title":"牡丹落后有作"}
