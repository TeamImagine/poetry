{"author":"强至","id":182369,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["新持手版苕溪掾，应恨浮名别故乡。","泽国几瞻飞雁序，春风自入坠鳣堂。","坐曹未改平生好，开卷能如往日忙。","龙首主人监郡乐，定蒙宾礼考文章。"],"title":"寄湖掾杨浩然"}
