{"author":"傅察","id":254198,"strains":["仄仄平平仄，平平仄仄平。","平平平仄仄，仄仄仄平○。","仄仄平平仄，平平仄○平。","仄平平仄仄，仄仄仄平○。","仄仄平平仄，平平仄仄○。","平○仄平○，仄仄仄○平。","仄仄平平仄，平平仄仄平。","平平平仄仄，仄仄仄平平。"],"paragraphs":["缥缈千层外，萦纡一径通。","飞甍明落日，巨栋挂斜虹。","赏眺资公退，招邀得调同。","九天开浩荡，万象入牢笼。","水色连晴碧，云容借晚空。","清乘庾公兴，快挹楚王风。","弁侧金罍倒，楼昏画角终。","明朝车马客，陡觉厌尘红。"],"title":"清微亭分韵得空字"}
