{"author":"方岳","id":127632,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["同谒翘材话直前，别才信宿讣惊传。","等之百世无今日，杀我三良不半年。","公与朝端清到底，人言次相直如弦。","奏篇共上寥阳殿，未必精忠隔九泉。"],"title":"悼祭酒徐仁伯  其二"}
