{"author":"张嵲","id":9066,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["萧萧筿簜拥荒冈，却忆江皋草色长。","暖景暄风似春日，黄茅白苇是殊方。","孤村默默无谁语，万事悠悠有底忙。","独立寺门归鸟尽，重山复岭又苍苍。"],"title":"新春有感"}
