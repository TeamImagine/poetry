{"author":"贯休","id":41204,"strains":["○平平仄仄平平，仄仄平平仄仄平。","平仄平平平仄仄，仄○仄仄仄平平。","平○仄仄平平仄，仄仄平平仄仄平。","仄仄仄平平仄○，平平平？仄平平。","平○仄仄平平仄，仄仄○平仄○平。","仄仄○平平仄仄，仄平○仄仄平平。","平平平仄平平仄，○仄○平仄仄○。","仄仄平平平仄仄，仄平平仄仄○平。","平平仄仄平平仄，仄仄平平○仄平。","仄仄平平平仄仄，平平平仄仄平平。","仄平仄仄平平仄，平仄平○仄仄平。","平仄平平平仄仄，○平平仄仄○平。","平平仄仄平平仄，平仄平○仄仄平。","仄仄仄平○仄仄，平平平仄仄○平。","平○仄仄平平仄，平仄平平仄仄平。","仄仄仄仄○仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄○平。","平平仄仄平平仄，仄仄平平仄仄○。","仄仄○平平仄仄，仄○○○仄平平。"],"paragraphs":["三衢蜂虿陷城池，八咏龙韬整武貔。","才谕危亡书半幅，便思父母泪双垂。","戈收甲束投仁境，汗浃魂飘拜虎旗。","死地再生知德重，精兵连譀觉山移。","人和美叶祯祥出，阵善深为典教推。","仗信输诚方始是，执俘折馘欲何为。","清威严令无纤{土盍}，长路深山不拾遗。","七邑恩波歌浩渺，一方云物自鲜奇。","天文仰视同诸掌，剑术无前更数谁。","战马闲眠汀草远，秋鼙干揭岳霞隳。","义为土地精灵伏，仁作金汤铁石卑。","龚遂刘宽同煦妪，张飞关羽太驱驰。","笙歌席上偏怜客，刀剑林中亦念诗。","縠渚美为长饮水，金山高作受降碑。","时犹草草秋方尽，陈是堂堂孰敢窥。","宠渥岂唯分节钺，勋庸须勒上锺彝。","神资天赞谁堪比，名遂功成自不知。","卷箔倚阑云欲雪，拥罏倾榼酒如饴。","扶尧社稷常忧老，到郭汾阳亦未迟。","释子沾恩无以报，只将葑菲贺阶墀。"],"title":"贺郑使君"}
