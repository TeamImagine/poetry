{"author":"黄裳","id":204636,"strains":["仄仄平平仄仄平，仄平平仄仄平平。","平平平仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["二百余人领此州，去思谁更有碑楼。","浮名浮利果何在，潮去潮来空自流。","照万事时惟是道，赏三山处最宜秋。","使君籍上寻同姓，只许旌旄独自游。"],"title":"长乐闲赋  其二"}
