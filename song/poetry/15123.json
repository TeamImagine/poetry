{"author":"刘子翚","id":15123,"strains":["○平平平○仄仄，平平仄仄平平仄。","平平仄仄仄平平，平平仄○平平仄。","平平平平仄平仄，平平仄仄平平仄。","仄平仄仄平仄平，仄仄平平仄○仄。","平平○仄平○仄，仄仄平平仄平仄。","平○仄○仄平平，仄仄平○平仄仄。","平平仄平仄仄仄，平仄○平平○仄。","平平仄仄仄平○，平仄平平平仄仄。","仄平仄仄平平○，仄平○平平仄平。","仄平仄仄○仄仄，仄仄○平仄○仄。"],"paragraphs":["空原悲风吹苜蓿，胡儿饮马桑干曲。","谁家女子在毡城，呜呜夜看星河哭。","黄金为闺玉为宇，平生不出人稀睹。","父怜母惜呼小名，择对华门未轻许。","干戈漂荡身如寄，绿鬓朱颜反为累。","朝从猎骑草边游，暮逐戎王沙上醉。","西邻小姑亦被虏，贫贱思家心更苦。","随身只有嫁时衣，生死同为泉下土。","出门有路归无期，不归长愁归亦悲。","女身软弱难自主，壮士从姑不如女。"],"title":"怨女曲"}
