{"author":"刘敞","id":174796,"strains":["仄仄仄仄○，平平平平仄。","仄平平○仄，平仄平仄仄。","仄仄仄仄○，仄平仄仄仄。","○平仄○仄，仄仄仄○仄。","平平仄平平，○仄平仄仄。","平仄平仄仄，仄○仄仄仄。"],"paragraphs":["会短别日长，愁多欢情少。","古来人间世，于道同扰扰。","我髪日已苍，我颜日已槁。","离忧固如此，四十未应老。","谁能跨浮云，相与成莽眇。","吾子心莫逆，庶当悟意表。"],"title":"寄隐直"}
