{"author":"王十朋","id":25088,"strains":["仄仄平平仄仄平，仄平仄平仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["记得公归自汴京，了然目为小生青。","行能致远由推毂，到即成渠荷建瓴。","松柏岁寒知节操，芝兰室迩化芬馨。","白圭三复成陈迹，感德伤怀涕泗零。"],"title":"次韵表叔贾元范见寄二首  其二"}
