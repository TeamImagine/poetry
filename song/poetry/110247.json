{"author":"刘克庄","id":110247,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["暂游不得久婆娑，柰此龙江景物何。","天势去随帆际尽，海声来傍枕边多。","昏窗微见灯明屿，霁阁遥看日浴波。","定有后人寻旧迹，已留小篆识山阿。"],"title":"海口三首  其一"}
