{"author":"林景清","id":172747,"strains":["平平仄仄平仄仄，仄○平平平仄仄。","○仄仄仄平平平，仄○仄仄仄仄仄。","平○平仄仄仄平，平平仄仄平平平。","平平平仄平仄仄，平○仄仄平仄平。","○平○仄平仄仄，平平平仄仄○仄。","仄平仄仄○仄仄，仄仄○平仄平仄。","平平仄仄仄仄平，平平平仄仄仄平。","仄平○平仄平仄，平仄仄仄○平平。"],"paragraphs":["山风不动云四寂，万顷波涛生素壁。","三峡夜怒摇星河，九溟昼沸卷霹雳。","谁将江海一笔吞，华阳入砚玄波翻。","灵鳌东转坤轴动，惊浪出没蛟与鼋。","毫端分寸千万里，人心之险亦如此。","老僧阅世如阅画，面壁凝然悟玄理。","嗟余老作汗漫游，寒光飞动六月秋。","乃知瞿唐在平陆，安得竹叶吹成舟。"],"title":"毘陵太平院壁间画山水熟视之有飞动势殆仙笔也"}
