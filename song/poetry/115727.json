{"author":"刘克庄","id":115727,"strains":["仄仄仄平仄平仄，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["落笔昔传九天上，诛茅今老万山中。","殷勤封内种花令，物色畦间拾穗翁。","道是单传曾雪立，元来一字耻雷同。","语君此事须商榷，唐律尤难似古风。"],"title":"和兴化赵令君二首  其一"}
