{"author":"朱淑真","id":245618,"strains":["平仄平平仄仄平，平平平仄仄平平。","平平仄仄平仄仄，平仄平平平仄平。","仄仄仄仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["春到休论旧日情，风光还是一番新。","莺花有恨偏供我，桃李无言祇恼人。","粉泪洗干清瘦面，带围宽尽小腰身。","东君负我春三月，我负东君三月春。"],"title":"问春古律"}
