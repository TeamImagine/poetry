{"author":"周繇","id":29171,"strains":["平平平仄平，仄仄仄平○。","仄仄仄平仄，平平仄仄平。","平平平仄仄，平○仄平○。","仄仄平平仄，○平仄仄平。","仄平平仄仄，平仄仄平平。","○仄○平仄，○平仄仄平。"],"paragraphs":["匡庐千万峰，影匝郡城中。","忽佩虎符去，遥疑鸟道通。","烟霞时满郭，波浪暮连空。","树翳楼台月，帆飞鼓角风。","郡斋多岳客，乡户半渔翁。","王事行春外，题诗寄远公。"],"title":"送江州薛尚书"}
