{"author":"苏辙","id":197077,"strains":["仄仄平平仄，平平○仄平。","○平仄平仄，仄仄仄○平。","仄仄平平仄，平平仄仄平。","平平仄平仄，○仄仄平平。","仄仄平○仄，平平仄仄平。","仄○平仄仄，平仄仄平平。"],"paragraphs":["故国多贤俊，登科并弟兄。","重来旧游处，两见近题名。","冉冉须堪把，骎骎岁可惊。","孤辕已南向，疋马复西征。","入峡猿应苦，还荆雁已鸣。","喜从元帅幕，官职渐峥嵘。"],"title":"送张师道杨寿祺二同年"}
