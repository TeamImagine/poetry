{"author":"郑侠","id":201181,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["叠石梁空太守贤，一年功力倍千年。","惠从今日流终古，智是当时决九川。","有竞轮蹄何杂沓，无情风月亦流连。","红灯焰焰三更市，从此吴江不直钱。"],"title":"和英州太守何智翁次韵冯仲礼麻江桥  其一"}
