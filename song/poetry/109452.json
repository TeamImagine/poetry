{"author":"史弥宁","id":109452,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["莫讶灵均苦费词，骚章炳炳日星垂。","身虽楚泽有遗恨，名与湘流无尽期。","一笑底关渔父事，此心惟有洛阳知。","是非付与群鸥判，不上先生吊古诗。"],"title":"吊湘累"}
