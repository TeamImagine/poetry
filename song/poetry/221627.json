{"author":"释智圆","id":221627,"strains":["平平仄平平，仄平仄平平。","平平平仄平，仄仄仄平平。","仄仄仄平仄，仄仄○○○。","仄仄仄平平，仄仄仄平平。","平仄仄平仄，仄仄仄○平。","平平仄仄仄，平○○仄平。","○仄平仄平，○仄仄平平。","平平仄仄平，仄仄仄平○。","平平仄平仄，平仄仄平平。","仄平○仄仄，平仄仄仄平。","平平仄仄仄，仄仄平平平。","平平○仄平，仄仄仄平平。"],"paragraphs":["君居武康山，昔年我曾游。","崎岖松径寒，冷落竹房秋。","握手既欢笑，拂榻且相留。","一驻十旬余，旦夕乐清幽。","因话净名事，涤砚勉操修。","蛮香𦶟古篆，山茶分越瓯。","看雪同拥炉，乘月共浮舟。","喻心指太虚，视世类浮沤。","明春我归去，湖上隐林丘。","杜门过五载，脾疾日少瘳。","闲宵坐月下，往事来心头。","书之将寄君，路远水悠悠。"],"title":"代书寄奉蟾上人"}
