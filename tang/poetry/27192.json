{"author":"刘损","id":27192,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["宝钗分股合无缘，鱼在深渊日在天。","得意紫鸾休舞镜，断踪青鸟罢衔笺。","金杯倒覆难收水，玉轸倾攲懒续弦。","从此蘼芜山下过，祗应将泪比黄泉。"],"title":"愤惋诗三首 一"}
