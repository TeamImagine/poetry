{"author":"谢逸","id":226585,"strains":["仄平仄仄平平仄，平仄仄○○仄仄。","仄平仄仄仄仄平，平仄仄仄平平仄。","仄平仄仄仄○平，仄仄平平平仄仄。","仄平仄仄仄仄仄，平仄平平仄仄仄。"],"paragraphs":["谪仙独立风埃外，函丈席间藏法界。","食前不愧孟子讥，容膝尚笑陶生隘。","若知北斗可藏身，定是须弥堪纳芥。","不容广坐九百万，谁信维摩室本大。"],"title":"丈轩诗"}
