{"author":"韩琦","id":101151,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["危亭初起俯清浔，只得当轩几醉吟。","一日乡园伤骤别，四年宫阙动归心。","檐前好竹今成筿，波下修鳞旧种针。","鸥识再来尤不惧，向人驯狎似家禽。"],"title":"再题狎鸥亭"}
