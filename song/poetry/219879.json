{"author":"晁说之","id":219879,"strains":["仄仄平平平仄平，仄平仄仄仄平平。","仄平平仄平平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万斛无多宁贮愁，不如留着寸心忧。","怕闻天假渔阳骑，莫话春迷炀帝楼。","出去暂能欣绿野，归来还是梦沧洲。","何人解赏鹪鹩赋，岂但工夫在句头。"],"title":"和出郭"}
