{"author":"白居易","id":16075,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["亲宾相贺问何如，服色恩光尽反初。","头白喜抛黄草峡，眼明惊拆紫泥书。","便留朱绂还铃阁，却著青袍侍玉除。","无奈娇痴三岁女，绕腰啼哭觅金鱼。"],"title":"初除尚书郎脱刺史绯"}
