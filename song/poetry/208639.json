{"author":"吕南公","id":208639,"strains":["平平平平平仄仄，平平仄仄平仄仄。","平平平仄仄仄仄，仄仄平○○仄仄。","仄平仄○仄仄平，仄平○仄平仄仄。","平平仄仄平仄仄，仄仄平平平○仄。","仄平平仄仄仄平，仄平平仄平仄平。","平○仄仄仄仄平，仄仄平仄平仄○。"],"paragraphs":["非灾非祥何所出，回天转地成慌惚。","蓬莱金曜急食昴，矫矫霜虹横贯日。","帝尊万乘勿致威，大兵如火无所施。","擒龙扼虎无所克，手引存亡才顷刻。","事无今古用则灵，用时天下毛发惊。","能将义勇发至诚，壮士之胆君勿轻。"],"title":"壮士胆歌"}
