{"author":"朱翌","id":11004,"strains":["仄平仄平仄，平仄○平平。","仄仄仄仄仄，仄仄平平平。","仄平○平仄，仄仄仄仄平。","仄平平仄平，平仄平仄平。","仄平平仄平，仄仄平仄平。","平仄仄仄仄，仄平平仄平。","仄仄仄平仄，仄仄仄仄平。","仄仄仄仄平，平仄仄平平。","仄仄仄仄平，○仄仄仄平。","平平仄平仄，平平仄平平。","平平仄○仄，仄仄○平平。","仄平仄平平，仄仄平平平。","平平仄仄平，○仄仄平平。","平平仄仄仄，仄仄平仄平。","仄仄平仄平，仄仄平平平。"],"paragraphs":["北风撼坤轴，飞雪封高崖。","万草坐冻死，不复存根荄。","蔚然苍山底，有此紫玉钗。","本无尘土侵，宁畏霜霰埋。","偶为樵牧知，遂与薇蕨偕。","坚瘦故耐久，苦森终怒俳。","未免一时出，肯事众口谐。","可以寄乐天，时供八关斋。","可以送庾郎，三九代食鲑。","朱门厌燖煼，嘉蔬日谁差。","飞觞失行次，可口相推排。","尔来走缾罂，遂费登山鞋。","文昌列宿光，骑省后人佳。","居官乃退步，养气能实骸。","一箸须子同，苦硬求吾侪。"],"title":"送山芥与徐稚山"}
