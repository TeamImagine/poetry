{"author":"彭汝砺","id":201472,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄仄平平仄平。","平仄仄平平仄仄，仄平平仄仄平平。"],"paragraphs":["当年置酒岘山亭，公作新诗我载赓。","疾病尚怜忧似醉，文章还看美如英。","伤哉无复老莱戏，久矣不闻韶乐声。","饥鹄欲飞嗟已老，谬烦江汉借修程。"],"title":"和侯利建运使朝请"}
