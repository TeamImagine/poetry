{"author":"李兼","id":94699,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["千帆东下势连樯，控带河山自一方。","塞角凄风营戍远，野花湿雨墓田荒。","落霞孤鹜江干阔，去马来牛岁月长。","老我声名无一遂，征衫蓝缕鬓苍苍。"],"title":"回次采石"}
