{"author":"林亦之","id":64512,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["隔浦娟娟古佛庐，几回欲去更踟躇。","欲夸柳氏元和脚，要问隋僧智果书。","见说交情多隽达，每惭识面尚生疏。","山头红叶知无限，可许闲人暂寓居。"],"title":"寄精严谷堂老宿二十年欲访谷堂观笔法因循去未得偶逢水西客沉吟久之因寄此诗"}
