{"author":"姚镛","id":118442,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["一生贫乐鬓成丝，前辈风流及见之。","道外无营偏爱画，静中有趣只吟诗。","云生茅屋湖山近，秋满荒园橘柚垂。","见说地幽人罕到，自同妻子种江蓠。"],"title":"寄刘敏叔"}
