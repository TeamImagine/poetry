{"author":"李山甫","id":29625,"strains":["○仄平平仄仄平，○平平仄仄平平。","平平仄仄平○仄，仄仄平平平仄平。","平仄平平平仄仄，平○平○仄平平。","平○仄仄仄平仄，仄仄平平仄仄○。","仄仄仄○平仄仄，平平仄平仄平平。","仄平○仄平平○，仄仄○○仄仄○。"],"paragraphs":["担锡归来竹绕谿，过津曾笑鲁儒迷。","端居味道尘劳息，扣寂眠云心境齐。","还似村家无宠禄，时将邻叟话幽栖。","山衣毳烂唯添野，石井源清不贮泥。","祖意岂从年腊得，松枝肯为雪霜低。","晚天吟望秋光重，雨阵横空蔽断霓。"],"title":"迁居清谿和刘书记见示"}
