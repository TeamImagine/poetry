{"author":"董嗣杲","id":154760,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["翠叶层敷楚茝苗，谁将绮石养清标。","幽姿晴待光风转，熏草寒禁艳雪消。","一干数蕤香不足，重栽百亩魄难招。","零陵虽是名堪托，无事因花忆晋朝。"],"title":"蕙花"}
