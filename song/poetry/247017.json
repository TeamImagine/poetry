{"author":"吕本中","id":247017,"strains":["平仄仄平仄，仄平仄仄平。","平平仄仄仄，仄仄仄平平。","仄仄○仄仄，平平平仄○。","仄平仄仄仄，仄仄平○平。","平平仄平○，仄仄仄○平。","平仄仄平仄，仄仄平○○。","平仄仄仄仄，仄仄平仄○。","○平仄平仄，平仄○平平。"],"paragraphs":["松桂在荆棘，所趋故不同。","虽云被剪伐，所至仰清风。","念子行古道，箪瓢生屡空。","我来则已病，不复能从容。","平生务躬行，圣处久收功。","坚坐想颜子，欲往吾其从。","丹旐忽已远，暮霭千万重。","论文一尊酒，坚坐更谁逢。"],"title":"教授郑国材挽词"}
