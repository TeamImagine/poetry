{"author":"陆游","id":39545,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["齿豁头童尽耐嘲，即今烂饭用匙抄。","朱门漫设千杯酒，青壁宁无一把茅。","偶尔作官羞问马，颓然对客但称猫。","此身定向山中死，不用磨钱掷卦爻。"],"title":"初归杂咏七首  其二"}
