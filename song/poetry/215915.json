{"author":"张耒","id":215915,"strains":["○平仄仄平，平仄仄平平。","平仄平○仄，平平平仄○。","仄仄仄平仄，仄仄平仄平。","仄平仄平平，平仄仄仄平。","○平仄平仄，○仄仄仄○。","仄平平平平，仄仄仄仄平。","平○仄平○，仄仄仄平平。","仄平仄仄仄，仄仄平○平。"],"paragraphs":["闲坊远市声，终日掩衡门。","惟有风中叶，萧骚终日闻。","午枕不成寐，起坐无与言。","喜开故人书，珍药幸见存。","其方受仙圣，其效未易论。","岂惟蠲沉疴，庶可辅本根。","珍重复珍重，厥价万玙璠。","永年未可冀，庶保无夭昏。"],"title":"秋日喜杨介吉老寄药"}
