{"author":"刘摰","id":187098,"strains":["仄平○仄仄？？，平仄平○仄仄○。","平仄○平平仄仄，仄平平仄仄平平。","平平平仄平平仄，仄仄平平仄仄平。","平仄○平仄平仄，平平平仄仄平平。"],"paragraphs":["世人行止两匆匆，公独荣亲禄隐中。","清职正同香案吏，旷怀都似漆园翁。","南陵兰茂晨羞洁，内鼎丹灵老颊红。","虽喜论心慰迁客，区区安足识冥鸿。"],"title":"赠南岳董少卿二首  其二"}
