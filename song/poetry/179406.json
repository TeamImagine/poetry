{"author":"苏颂","id":179406,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["五年班缀望夔龙，曾托帡幪庇雨风。","末路自矜黄发老，平时曾识黑头公。","升沈不改交情见，出处虽殊趣舍同。","谩叩芜音答高唱，终惭下管应清宫。"],"title":"和门下侍郎东台夜直见寄"}
