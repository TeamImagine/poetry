{"author":"王安石","id":180635,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["君作新台拟岘山，羊公千载得追攀。","歌锺殷地登临处，花木移春指顾间。","城似大堤来宛宛，溪如清汉落潺潺。","时平不比征吴日，缓带尤宜向此闲。"],"title":"为裴使君赋拟岘台"}
