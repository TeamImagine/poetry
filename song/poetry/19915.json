{"author":"史浩","id":19915,"strains":["仄○平平○仄仄，仄平仄仄平平仄。","○平平仄仄平平，仄○○仄平○仄。","仄平平仄仄○仄，仄仄平○平仄○。","仄平○仄仄平仄，仄仄平平平仄仄。","平平仄仄仄仄仄，平仄平平平仄仄。","仄○○仄平仄平，平平仄仄平平仄。","仄平仄仄平○仄，仄仄仄平平仄仄。","仄平仄仄仄平平，仄仄○平仄仄平。"],"paragraphs":["见了黄梅留一宿，此风久矣无人续。","相逢谁许问寒暄，个中且自龟藏六。","寿师严冷面如铁，背负真乘腰不折。","有时禅定出尘表，兀坐蒲团头满雪。","平生俗物不挂目，终日翻经聊自足。","不离当处常湛然，波澄倒影千山绿。","迩来邂逅文中虎，一幅水藤为下语。","我今欲赞没因由，只把茶瓯对赵州。"],"title":"适过宝奎寿居仁师出示王判院偈真隠老子走笔次韵"}
