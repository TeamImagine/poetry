{"author":"吴芾","id":18337,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["男子升沉自有时，莫轻感慨叹稽迟。","古来常患才难得，道在宁忧世不知。","会际亨嘉膺昼接，且将粗粝疗朝饥。","他年富贵君何虑，造物于人岂有私。"],"title":"和李光祖  其三"}
