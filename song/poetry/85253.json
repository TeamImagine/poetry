{"author":"裘万顷","id":85253,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["竹迳当年手自开，只今无处著莓苔。","绝怜此地过从少，赖有高人时复来。","篱下久霜犹有菊，水边近腊正多梅。","我云眷眷三年别，君莫匆匆一夕回。"],"title":"次光伯韵"}
