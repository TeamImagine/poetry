{"author":"艾可叔","id":158254,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["舟在中流进退难，发虽种种此心丹。","死为元亮终书晋，生是留侯本事韩。","贫贱不忧知有道，乱离最幸是无官。","岁寒谁似东篱菊，禁得投簪日日看。"],"title":"江南归附后不仕述怀"}
