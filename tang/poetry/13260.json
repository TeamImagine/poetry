{"author":"张籍","id":13260,"strains":["仄平○仄平平仄，仄仄○○平仄仄。","仄平仄仄仄仄平，仄平仄仄仄○平。","仄仄○○仄平仄，平仄仄仄平平平。","平○仄仄仄仄○，平平仄仄平平仄。","平○仄仄仄仄○，仄仄平仄仄平平。"],"paragraphs":["古钗堕井无颜色，百尺泥中今复得。","凤凰宛转有古仪，欲为首饰不称时。","女伴传看不知主，罗袖拂拭生光辉。","兰膏已尽股半折，雕文刻样无年月。","虽离井底入匣中，不用还与坠时同。"],"title":"古钗叹"}
