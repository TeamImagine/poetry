{"author":"赵蕃","id":73623,"strains":["仄平平平仄，仄仄仄平平。","平平仄平○，仄仄仄仄○。","平平仄仄仄，平平平仄平。","○平仄平平，平平仄平平。","仄平仄仄平，仄仄平仄平。","平平仄平仄，仄仄平平平。","平仄仄平仄，仄平平仄○。","平仄平平仄，平○仄平平。","仄仄○仄平，仄平仄平平。","仄仄仄仄平，仄仄平仄平。","仄仄平平仄，仄仄仄仄平。","仄平仄平平，仄仄仄平平。"],"paragraphs":["玉谿佳山水，不减阆州南。","新居助幽深，所欠万竹参。","徐郎亦好事，知公幽趣耽。","过溪买龙雏，云根破烟岚。","地形择便宜，土壤泉亦甘。","春雷一番笋，要戒园翁馋。","邻里约来往，要须开径三。","风月无常主，平分未为贪。","定有王子猷，造门不舆蓝。","啸咏忘主宾，用意端不凡。","政尔功名迫，此事未易谭。","待公幅巾归，我亦脱青衫。"],"title":"徐提干为沈运使种竹于上饶新居昭礼有诗蕃同作"}
