{"author":"萧德藻","id":30185,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["复此经过三十年，唯应岩石故依然。","城南老树朽为土，檐外稚松青拂天。","枕上功名祗扰扰，指端变化又玄玄。","刀圭乞与起衰病，稽首秋空一剑仙。"],"title":"吕公洞"}
