{"author":"欧阳修","id":79114,"strains":["仄平仄仄仄，仄平平仄○。","○平仄仄平，○仄仄平平。","平平平仄○，平仄平平○。","○平仄平平，○仄仄仄平。","仄仄仄仄平，平平仄○○。","平平仄平仄，○仄平平平。","仄仄平仄平，仄仄仄平平。","仄仄仄平平，仄仄仄平平。","仄平仄仄平，仄仄仄平平。","平仄仄○仄，平平仄○○。","仄仄仄○平，仄仄仄平○。"],"paragraphs":["古人不可见，古人琴可弹。","弹为古曲声，如与古人言。","琴声虽可听，琴意谁能论。","横琴置床头，当午曝背眠。","梦见一丈夫，严严古衣冠。","登床取之坐，调作南风弦。","一奏风雨来，再鼓变云烟。","鸟兽尽嘤鸣，草木亦滋蕃。","乃知太古时，未远可追还。","方彼梦中乐，心知口难传。","既觉失其人，起坐涕汍澜。"],"title":"弹琴效贾岛体"}
