{"author":"罗邺","id":30444,"strains":["平仄平平仄仄平，平平仄仄仄平平。","平平平仄仄平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["[乌]焰才沈桂魄生，霜阶拥褐暂吟行。","闲思江市白醪满，静忆僧窗绿绮横。","尘土自怜长失计，云帆尤觉有归情。","几多怅望无穷事，空画炉灰坐到明。"],"title":"冬日旅怀"}
