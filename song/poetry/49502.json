{"author":"杨万里","id":49502,"strains":["平平仄仄平仄平，仄平仄仄仄仄平。","仄平仄平仄仄平，平平平平仄仄○。","平平仄平仄仄仄，平○仄平○仄仄。","平平仄仄仄○平，仄仄仄平平仄仄。","平平○○仄○平，仄仄仄平仄平平。","仄仄平○仄仄平，平仄○仄仄？平。","○平仄仄平平仄，平平仄平仄平仄。","仄平仄仄平○平，平平平平○平仄。","仄平仄平平○平，仄平○仄平平平。","仄平平平仄平仄，仄仄平仄平平平。","仄平平平平仄仄，平○平平仄平仄。"],"paragraphs":["风林露圃天欲霜，柿红栗紫橘弄黄。","老夫忍馋不忍尝，丁宁笾人莫取将。","朝来栗姬羽化去，逋其木奴三百户。","乌椑士子散如烟，检校不知渠去处。","山僮相传皂衣郎，字曰季狸氏奇章。","上树千回一霎强，连夜剽掠积廼仓。","并吞又向黎侯国，罗人救黎遂禽获。","白茅面缚来献俘，玄端貂裘瓠肥白。","解骖荐渠登相门，立谈封作糟丘君。","旁招披绵拉通印，日侍尊俎嬉平园。","玉肌生憎粗手削，须防东坡诵冤著。"],"title":"偶生得牛尾狸献诸丞相益公侑以长句"}
