{"author":"杜荀鹤","id":32861,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["此院重来事事乖，半欹茅屋草侵堦。","啄生鸦忆啼松枿，接果猿思啸石崖。","壁上尘黏蒲叶扇，床前苔烂笋皮鞋。","分明记得谈空日，不向秋风更怆怀。"],"title":"题宗上人旧院"}
