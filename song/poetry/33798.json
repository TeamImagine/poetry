{"author":"陆游","id":33798,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["吾生真是一枯蓬，行遍人间路未穷。","暂听朝鸡双阙下，又骑羸马万山中。","重裘不敌晨霜力，老木争号夜谷风。","切勿重寻散关梦，朱颜改尽壮图空。"],"title":"宿仙霞岭下"}
