{"author":"洪咨夔","id":99873,"strains":["仄仄仄平平，平仄仄平仄。","平平仄仄仄，平仄平仄仄。","仄仄仄仄平，仄仄仄平仄。","仄平仄平平，仄仄仄平仄。","仄平平仄平，○仄仄平仄。","仄仄○平仄，仄平仄平仄。","仄仄仄平平，仄仄平仄仄。","平仄仄平仄，仄仄平平仄。","仄仄仄○○，仄仄仄○仄。","仄仄仄仄仄，仄仄仄平仄。","仄仄平○仄，仄仄仄平仄。","仄仄仄仄平，平平仄平仄。"],"paragraphs":["造化有真机，寒暑不停轴。","秋风促络纬，春雨鸣播谷。","一气臂屈伸，万事手翻覆。","得牛或贻灾，失马讵非福。","七侯梁冀诛，三妹国忠族。","鼎贵正酣豢，旁窥已鱼肉。","自古圣贤徒，不耻贫贱辱。","忠信以为宝，岂弟而干禄。","但信命行藏，不计得迟速。","泰极必有否，剥烂乃为复。","一理无间断，九卦要精熟。","梦起独忘言，窗前数丛菊。"],"title":"续梦"}
