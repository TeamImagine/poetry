{"author":"白居易","id":15883,"strains":["平平仄仄平平仄，平仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["新年三五东林夕，星汉迢迢钟梵迟。","花县当君行乐夜，松房是我坐禅时。","忽看月满还相忆，始叹春来自不知。","不觉定中微念起，明朝更问雁门师。"],"title":"正月十五日夜东林寺学禅偶怀蓝田杨主簿因呈智禅师"}
