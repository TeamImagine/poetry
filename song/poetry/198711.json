{"author":"苏辙","id":198711,"strains":["平平平仄平，平仄平仄平。","平平平仄平，仄仄平仄平。","平○仄仄仄，仄仄仄平平。","平仄仄仄平，○仄仄平平。","平平仄○平，仄仄平仄平。","平○平仄○，仄仄平仄平。","平仄仄仄仄，仄仄平平平。","平平仄平仄，平○仄平○。","仄平仄仄仄，仄平平仄○。","仄仄仄平平，仄平仄○平。"],"paragraphs":["吾庐虽不华，粗有南北堂。","通廊开十窗，爽气来四方。","风长日气远，六月有余凉。","儿女避不居，留此奉爷娘。","爷娘发如丝，不耐寒暑伤。","单衣蕉葛轻，软饭菘芥香。","无客恣卧起，有客罗壶觞。","今年得风痹，摩膏沃椒汤。","念终舍此去，故山松柏苍。","此地亦何为，岁时但烝尝。"],"title":"北堂"}
