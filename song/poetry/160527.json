{"author":"黄庚","id":160527,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["凉入虚堂睡思浓，夜深剪尽烛花红。","光摇珠箔梧桐月，香透纱厨茉莉风。","欹枕觉来人不寐，撚须吟罢句难工。","小蛮问我诗成未，诗在池塘草梦中。"],"title":"凉夜即事"}
