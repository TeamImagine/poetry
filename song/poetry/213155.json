{"author":"贺铸","id":213155,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，平仄仄平平仄平。"],"paragraphs":["声迹相闻忽此逢，杖藜萧散一相从。","平生诗酒真吾事，何处江山不尔容。","芳草自生南北路，孤云难系往来踪。","异时荒戍长回首，风送石城楼上钟。"],"title":"答孙休兼简清凉和上人二首  其一"}
