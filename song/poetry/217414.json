{"author":"张耒","id":217414,"strains":["仄平平仄仄，仄○仄平平。","仄平仄平平，平仄○平平。","平平仄平平，平仄平仄平。","仄仄平仄平，仄平平平平。","仄平仄○平，平仄平仄平。","平平仄仄仄，平○仄仄平。","平平仄仄○，仄平仄○平。","仄平平平○，仄仄平平平。"],"paragraphs":["世无英霸器，俚叟诵诗书。","不能静丘民，安用称唐虞。","堂堂赞皇公，龙变谁可拘。","邂逅逢可人，奋身为谋谟。","草书救深州，元翼终就屠。","谁能叱邸吏，奸将立改图。","天方去大和，拔公去其都。","十年奇才论，独智羞群愚。"],"title":"感遇二十五首  其四"}
