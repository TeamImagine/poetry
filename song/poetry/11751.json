{"author":"胡寅","id":11751,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["手遮西日到疏山，忽得昏鸦敛翅间。","未暇拈香参佛祖，且须幞被扣禅关。","月林散影参差静，风磬传音窈渺闲。","拟买一廛通水竹，杖藜他日寄疏顽。"],"title":"过疏山题一览亭梁谿公所书也二首  其一"}
