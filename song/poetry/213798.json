{"author":"陈师道","id":213798,"strains":["仄仄○平仄平仄，平平仄平平仄仄。","平○平仄仄平平，仄仄平平仄平仄。","平平仄仄仄仄仄，平仄平平仄平仄。","仄仄平平仄仄平，仄仄平平平仄仄。"],"paragraphs":["野火烧原雉昏雊，黄尘涨天牛乱鬭。","江间无日不风波，老去何时脱奔走。","诗书满腹不及口，遮日宁须钓竿手。","愧尔茅檐炙背人，仰目青天搔白首。"],"title":"舟中二首  其二"}
