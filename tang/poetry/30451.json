{"author":"罗邺","id":30451,"strains":["仄仄平平平仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["满袖归来天桂香，紫泥重降旧书堂。","自怜苇带同巢许，不驾蒲轮佐禹汤。","怪石尽含千古秀，奇花多吐四时芳。","何人更肯追高躅，唯有樵童戏藓床。"],"title":"费拾遗书堂"}
