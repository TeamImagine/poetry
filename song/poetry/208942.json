{"author":"毕仲游","id":208942,"strains":["平平仄○平，○仄平仄平。","平○仄仄仄，仄仄○平平。","平平仄仄仄，仄仄仄平○。","○平○仄平，仄仄仄仄平。","仄平仄平仄，平仄平平平。","仄○平仄仄，仄仄平仄平。","○平仄仄仄，平仄平平平。","仄仄仄仄仄，○仄平仄平。"],"paragraphs":["春风雪中来，吹我堂上茵。","斑衣次命服，左右如卿云。","芳樽洗复酌，再拜属吾亲。","亲年如大家，四子十二孙。","子孙亦何事，忠孝而能文。","请看今世愿，不必辞贱贫。","三牲苦易得，轩冕祇荣身。","愿以五百岁，献母为一春。"],"title":"佳辰"}
