{"author":"陆游","id":36386,"strains":["平平仄仄平平平，平平仄仄平平平。","平平仄仄平仄○，○平平平仄○平。","仄仄○仄仄仄平，仄平仄仄平平平。","仄仄仄仄平仄平，仄仄仄仄平平平。","平平仄平仄仄平仄平仄，仄仄仄平平仄仄。","平平仄仄平仄平，仄仄仄平平仄仄。"],"paragraphs":["天孙独处河之湄，龙梭夜织冰蚕丝。","机头剪落光陆离，骑鲸仙人醉题诗。","字大如斗健欲飞，利刀猛斫生蛟螭。","墨渇字燥尤怪奇，百鬽潜影神灵悲。","呜呼束云作笔兮海为砚，激水上腾龙野战。","乾坤震荡人始惊，笔未落时谁得见。"],"title":"观苏沧浪草书绢圗歌"}
