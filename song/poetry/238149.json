{"author":"王庭珪","id":238149,"strains":["仄仄平平仄仄平，平平平仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["解赋新篇忆帝台，行宫楼殿亦巍哉。","应曾身作壶中客，记得春从天上来。","雉扇齐开香雾绕，龙墀暖赴晓班催。","君王神武多余暇，彩胜金花似旧裁。"],"title":"和李巽伯少卿新年忆行在二首  其一"}
