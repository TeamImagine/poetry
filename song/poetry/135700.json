{"author":"蔡襄","id":135700,"strains":["平仄平仄仄，平平平仄平。","平平仄平仄，平平仄仄平。","仄仄仄仄仄，平仄仄平平。","平平仄仄仄，仄仄平平平。","仄平仄○仄，仄仄平平平。","平平仄仄仄，仄仄平平平。","仄平仄平○，平平仄仄仄。","仄○仄平仄，平仄仄仄平。","仄平平仄仄，仄仄仄仄○。","平○仄仄仄，仄仄仄仄平。","平仄仄仄仄，仄平○仄平。","平仄仄仄仄，仄平○仄平。","仄平仄平○，仄○平仄平。","仄平仄仄仄，仄仄○平○。","平平○平仄，平平仄平平。","仄○仄仄仄，仄仄平○平。","仄仄仄仄平，平平仄平平。","仄仄仄○平，平平平仄平。","平平平仄仄，平平仄平平。","仄仄平仄仄，平平仄平平。","仄仄平仄仄，仄仄仄○平。","仄仄仄平仄，平仄平平平。"],"paragraphs":["名第同一籍，家园连七闽。","何为别眉宇，于今十四春。","昔子补一尉，扶病走风尘。","归来解组绂，宴处颐精神。","架书括遗逸，瓮酎涵清醇。","东阡与北陌，候问通殷勤。","或言疾良愈，呼卢气益振。","或传近诗句，平淡与古邻。","语之天下事，塞耳不复闻。","宁当决引去，道固有屈伸。","嗟予仰尺禄，对雠中秘文。","天子误采拔，指名填诤臣。","力微责任重，百虑加一身。","列章乞便郡，赐告迎慈亲。","穷冬过梨岭，山蹊出幽榛。","俯深下坎井，斗起攀苍旻。","水石啮晚沙，霜风变朝皴。","粲粲涧中花，孤芳能自珍。","班班云上鸟，朝鸣亦求群。","岁晏时节动，天遥客愁新。","去子无跬步，笑语绝燕秦。","作此欲招隠，翻愧林泉人。"],"title":"迁阳道中奉寄杨正臣同年"}
