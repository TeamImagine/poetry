{"author":"韩淲","id":86546,"strains":["仄平仄仄平平仄，仄仄仄平仄平仄。","平○仄仄平○平，仄仄○○○仄仄。","仄仄平平平仄仄，仄平平平平仄仄。","平平○仄○仄平，仄仄○平平平仄。"],"paragraphs":["雪窗有第名寒绿，坠绪旁搜善能续。","人间此味甘如饴，采撷行吟应自足。","肯羡西湖多厦屋，只为南湖生杞菊。","春风闲煮折脚铛，不信从前祇苏陆。"],"title":"寒绿张尧臣以道之居"}
