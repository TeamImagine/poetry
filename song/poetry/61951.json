{"author":"虞俦","id":61951,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["浩荡春风吹客愁，谁教杨柳系行舟。","燕然有约终须到，淮水无情只漫流。","蝶弄风光还草草，雁传消息底悠悠。","梨花寒食无多日，且傍南山作胜游。"],"title":"使北宿留盱眙"}
