{"author":"廖行之","id":65568,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["老懒渠能更倔强，邻墙可恋瓮头香。","卷舒自我聊全璧，非笑从人亦大方。","日永游丝随望远，春深乳燕趁晴忙。","闲来不入邯郸梦，未厌区区白首郎。"],"title":"次韵酬宋伯潜三首  其三"}
