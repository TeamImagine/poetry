{"author":"张耒","id":215770,"strains":["仄仄仄仄平，平平平仄平。","○平仄○仄，仄仄仄仄○。","仄仄平平仄，平平平仄平。","仄平平仄仄，平仄仄仄平。","仄仄平仄平，○○仄平平。","仄平仄平仄，仄仄仄仄平。"],"paragraphs":["陆子不可招，寥寥风月魂。","空堂掩遗像，幸此配老禅。","举世人浇薄，云谁知子贤。","竟陵樵牧地，陈迹岂复存。","我欲歌子诗，三叹抚无弦。","瓦登荐秋菊，酌此石井泉。"],"title":"题陆羽祠堂兼寄李援援有诗殊佳二首  其一"}
