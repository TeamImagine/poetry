{"author":"郑刚中","id":252284,"strains":["平仄平平平仄平，平仄仄平平仄平。","平平仄平仄○仄，仄仄仄仄平平平。","平平仄仄仄平仄，仄仄平仄平仄平。","○平仄仄仄平仄，平仄仄仄平仄平。","○平仄仄仄平仄，仄仄仄仄平仄平。","平仄○平仄平仄，仄仄仄○平仄仄。","仄平仄仄仄平仄，仄仄平仄○仄平。","平仄平平仄平仄，仄平平仄平平平。"],"paragraphs":["桃歇冬花蕉叶干，寒到广东真是寒。","山斋竹椅冷如水，欲以荐坐无蒲团。","邻翁未必藉华罽，顾此流落心所怜。","临溪汲水下蓝碧，为染吉贝包木绵。","长针引线作方衲，软暖厚薄无一偏。","虽是凝尘少来客，瘦骨整衣身独便。","领君此意觉温甚，我亦虚坐其敢安。","家世穷愁岂今日，广文之老先无毡。"],"title":"有客致木绵椅坐为山斋之用"}
