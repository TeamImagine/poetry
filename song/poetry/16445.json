{"author":"冯时行","id":16445,"strains":["平仄平平平，○仄仄平平。","仄平平平仄，仄仄平平平。","仄仄○平仄，平平仄平平。","仄仄仄仄仄，仄仄平平平。","仄仄仄平平，仄仄平平仄。","仄平平平仄，○仄平平平。","平仄平仄仄，仄仄平仄○。","平平仄仄仄，仄仄平平平。","平平仄平仄，仄仄平平仄。","○平仄○仄，仄平平仄平。","○○仄平仄，仄仄仄仄平。","平平仄平仄，仄仄仄仄平。","仄平平仄仄，仄仄平○平。","平仄平仄平，仄仄仄平平。"],"paragraphs":["孤月流高天，分影遍千江。","我来无人境，亦复窥幽窗。","好客如佳月，开门辄𪭢𪭢。","月到客亦到，不隔山{山凶}谾。","把手入茅庐，笑语钟新撞。","一鸣惊人友，更挟飞凫双。","连璧光照眼，老我心所降。","呼童洗瓦盏，竹叶倾山缸。","清谿漱鸣玉，老树森高幢。","更招二三子，放怀山水邦。","分题得佳句，一字鼎可扛。","男儿树勋德，出手便可桩。","愿移诗句力，挽俗还纯厖。","惟予心已灰，庶几鹿门庞。"],"title":"同郭师圣司空仲容探韵得江字"}
