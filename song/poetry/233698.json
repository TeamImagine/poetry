{"author":"王安中","id":233698,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["云车初近紫坛阴，报享星光照羽林。","万乘欲祠琳馆邃，九衢先雨玉花深。","海山出日迎天步，花木催春悦圣心。","帝与来牟兴嗣岁，三农呼舞仰君临。"],"title":"进和御制喜雪诗  其二"}
