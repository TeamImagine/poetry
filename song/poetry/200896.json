{"author":"范祖禹","id":200896,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["雨冷𫄨衣初觉单，清秋寓直玉堂寒。","蒙蒙宿雾昏𫛛鹊，猎猎光风转蕙兰。","藓积书筠尘不落，云生砚水墨无干。","十年曾向伊川卧，长忆闲中梦寐安。"],"title":"翰林寓直"}
