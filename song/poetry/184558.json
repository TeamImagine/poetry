{"author":"范纯仁","id":184558,"strains":["仄平○平平，仄仄仄平仄。","平平平平平，仄仄仄平仄。","仄仄平仄平，平仄平仄仄。","平平仄仄平，○○仄仄仄。","平平仄平平，平仄仄平仄。","平平仄仄仄，平仄平仄仄。","平仄仄平平，○平仄平仄。","平平○平仄，○○仄平仄。","仄仄仄平平，仄仄平仄仄。","仄平仄平平，仄仄平仄仄。","仄仄平平平，仄仄仄平仄。","平○仄平○，仄仄仄平仄。","仄仄仄仄仄，平仄仄平仄。","仄仄仄○仄，平平仄平○。"],"paragraphs":["宦游鲜宁居，未定即奔走。","逾年官岷峨，较昔已云久。","所喜风物繁，联职多旧友。","平生道义心，相期各白首。","公余事招寻，谈笑共尊酒。","时方积雨歇，凉气生户牖。","红蘂照平池，苍烟羃高柳。","清欢正萧散，离思已纷纠。","后遇复何乡，此乐能再不。","念初抚遐氓，力薄颜亦厚。","饱历风波危，仅脱虎狼口。","何当挂尘冠，杖屦醉林薮。","俯仰适所愿，荣利亦何有。","世故浩难必，逍遥慕庄叟。"],"title":"同成都尹吴仲庶运判韩持正会饮"}
