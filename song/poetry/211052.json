{"author":"释行肇","id":211052,"strains":["仄平仄平平，仄仄平平平。","平平仄仄平，仄仄○○平。","平平仄仄仄，仄仄仄仄平。","平平仄仄○，仄仄仄仄平。","仄平仄○仄，仄平仄平平。","平仄仄仄仄，平仄仄仄平。","○○仄○平，仄仄平仄平。"],"paragraphs":["蛰鳞伺新春，望极融融归。","惊禽别旧巢，念远迟迟飞。","吁君腹至业，岁故志独违。","心弦世寡听，意鉴古亦稀。","出关自荷箧，入秦扣谁扉。","埃目若忽失，风雨远渐微。","将看吐虹章，冷射仙掌辉。"],"title":"送从律师西游"}
