{"author":"钱珝","id":35092,"strains":["仄仄平平仄仄平，仄平平仄仄平平。","仄平仄仄平平仄，平仄平平平仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["洒洒滩声晚霁时，客亭风袖半披垂。","野云行止谁相待，明月襟怀祗自知。","无伴偶吟溪上路，有花偷笑腊前枝。","牵情景物潜惆怅，忽似伤春远别离。"],"title":"客舍寓怀"}
