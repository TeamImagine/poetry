{"author":"袁燮","id":77175,"strains":["平仄平平，仄仄平仄。","平平○平，仄平仄仄。","平仄平仄，仄平○仄。","平仄仄○，○仄仄仄。","仄平仄平，平仄平平。","仄仄仄平，仄仄仄平。","仄平平仄，平平○○。","○仄仄平，仄仄平仄。","仄○平平，平仄仄平。","仄仄平仄，仄平平平。","平平○仄，平仄○仄。","仄仄仄仄，平平○仄。","仄仄平仄，平仄平仄。","仄仄仄仄，仄平仄仄。","平仄仄平，平平仄仄。","平仄平平，平仄平仄。","平仄仄仄，平仄仄仄。","仄仄○平，○仄仄仄。","仄○仄仄，平平仄仄。","仄仄平仄，平平仄仄。","仄○仄平，平仄仄平。","仄仄平平，仄仄仄○。","仄仄○仄，仄平仄仄。","平平仄仄，平平○仄。","仄平仄○，平仄平仄。","平仄平仄，平○仄仄。","仄仄平平，仄仄○仄。","仄仄仄仄，仄仄仄仄。","平平平平，仄平仄平。","仄仄○仄，平仄平平。","平平平平，仄○平仄。","仄仄○○，○○仄仄。","仄仄仄仄，平○○平。","仄仄平仄，○平仄平。","仄仄平平，平仄仄平。","仄仄平○，仄仄仄平。","仄仄仄仄，平仄仄仄。","平仄仄仄，○仄平仄。","平仄仄仄，仄仄仄仄。","仄仄平平，平平仄仄。"],"paragraphs":["维此江壖，控扼之所。","居安思危，可无备御。","维彼强狡，巧于乘隙。","萌蘗弗除，其欲罔极。","孰堪制之，维汝弓兵。","猛虎在山，百兽震惊。","勇无坚敌，谋无遗虑。","如彼猎师，靡逸狐兔。","亦如农夫，稂莠是芟。","寇盗斯戢，善良斯安。","吾民膏血，为汝衣食。","可不念此，为民除慝。","国用方窘，于汝常给。","可不念此，竭诚报国。","无或徇私，贪求肆虐。","无或荒嬉，酣饮蒱博。","强汝志气，精汝武艺。","习汝行陈，昭汝果毅。","我闻在昔，元勋茂烈。","发迹弧矢，登坛授钺。","反观此身，均一丈夫。","彼既能然，我岂不如。","黾勉从事，不辞险阻。","风餐露宿，含辛茹苦。","汝身则劳，民获安堵。","肝胆忠义，神其福汝。","我作营房，亦既劳止。","用集尔众，缓急有备。","营房之居，义均弟兄。","务在和睦，毋或纷争。","营房之居，法如军旅。","什伍相长，其传自古。","以大总小，先正其身。","以小承大，期于率循。","我筑斯亭，名曰劝功。","尔有勤劳，是奖是崇。","尔或有罪，吾不汝贷。","鞭扑斥逐，其耻为大。","凡尔有众，各敬尔德。","习此歌诗，持循罔失。"],"title":"丁未之冬营房告成有亭翼然名之曰劝功且为歌训迪有众"}
