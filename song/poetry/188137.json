{"author":"王令","id":188137,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["豁豁虚堂巧架成，地平相与远山平。","横岩积翠檐边出，度陇浮苍瓦上生。","春入壶觞分蜀井，风回谈笑落芜城。","谢公已去人怀想，向此还留召伯名。"],"title":"平山堂"}
