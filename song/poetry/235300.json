{"author":"程俱","id":235300,"strains":["仄平平平仄，平仄平平平。","平平仄平仄，仄仄平平平。","仄仄仄平仄，○平平仄平。","○平仄平仄，仄仄仄仄平。","平仄平仄平，平○仄平平。","仄○○平仄，仄仄仄仄○。","平○仄○仄，仄仄平平○。","仄平仄平○，仄仄平○平。","仄平平仄仄，○○○仄平。","仄仄仄平仄，○平仄平平。","平平仄？仄，仄仄平平○。","平平平平仄，仄仄仄仄○。","平平仄平仄，仄仄仄仄平。","仄平平平仄，平平仄平平。","仄○仄○仄，仄○平平平。","平平平仄仄，仄仄平平平。","平平仄仄仄，仄○○平平。","平仄仄仄仄，平平仄仄平。","平平仄仄仄，平平平仄仄。","平平仄仄仄，仄仄仄平平。","仄○○仄仄，仄仄平平平。","平平仄平仄，？仄仄仄平。","仄平○仄仄，仄仄仄仄平。","○平仄平仄，平仄仄仄平。","仄平仄平仄，仄平平仄平。","平平仄○仄，平仄仄仄平。"],"paragraphs":["昔年京江夜，飞梦投云山。","仍追谪仙老，啸咏层崖巅。","左盼俯无地，苍峦生紫烟。","当时赋幽赏，妙境竟莫宣。","今我来自东，扶桡漾荆川。","饱闻张公洞，怪绝骇所传。","聊从二三子，一结青山缘。","北灵敞奇观，下瞩壶中天。","恍然惊昨梦，了了堕我前。","仄径缭危栈，重扃护灵渊。","奇礓互圾倚，侧洞时钩穿。","初疑天台聚，纳此一室间。","夸娥运神化，不隘亦不颠。","又疑清都客，翩然下云𫐌。","幢旄俨行立，导从森蝉联。","丹梯香雾湿，玉室珠璎悬。","撑虚一柱屹，戴重三能骞。","铅灶久已冷，青骡那可鞭。","香坛望八景，东晨开五便。","坡陀忽度险，宛转漫无边。","或深如列厦，或迮才容肩。","高跻乍扪顶，偊步欲垫泉。","不知行远近，一步目九迁。","噫嘻此天设，端在太古先。","恨无少陵手，写之黄绢篇。","聊书梦中梦，投笔一粲然。"],"title":"张公洞"}
