{"author":"葛胜仲","id":230747,"strains":["平平平仄平平平，○仄平平仄○仄。","仄仄平平平仄○，平平仄仄平○仄。","仄仄平平仄平仄，仄○仄仄平平仄。","平平仄○仄平平，仄仄仄平平仄仄。","○平仄仄仄平仄，仄仄仄平平仄仄。","仄平平仄仄平平，○仄平平仄平仄。","平平○仄仄平仄，仄仄平平平○仄。","平平仄仄○○平，平平仄仄平○仄。"],"paragraphs":["吾庐新筑薰风堂，其下方池手亲掘。","畚插初无邻里相，垠隅那有波澜阔。","旱涸俄惊拆龟兆，灌输未免翻龙骨。","街南大浸卷滔滔，巷北小渠来汨汨。","胶杯忽觉水痕涨，抱瓮免嗟人力竭。","已怜红芰浃枯荄，更喜頳鳞救濡沫。","幽居胜事快先睹，上客高轩为轻出。","蛟龙好在且泥蟠，他年岂复池中物。"],"title":"新池水涸股引于前溪辱道祖来观"}
