{"author":"朱松","id":10778,"strains":["平平仄平平，仄平仄平○。","○平仄平仄，平平仄平平。","仄平平仄仄，平仄仄仄平。","仄仄仄仄平，○仄仄仄平。","平○仄平平，仄仄平平平。","仄○仄平平，仄仄○平平。","仄平仄平平，平平平仄平。","○○平仄仄，仄仄平平平。","平平仄平平，平平仄仄平。","仄平○○平，仄仄平平平。"],"paragraphs":["宵寒卧增裯，昼寒起增衣。","如何负暄乐，高堂日辉辉。","引光扉尽辟，追影榻屡移。","妙趣久乃酣，瞑目潜自知。","初如拥红炉，冻粟消顽肌。","渐如饮醇醪，暖力中融怡。","欠伸百骸舒，爬搔随意为。","颇回骄佚气，顿改寒酸姿。","熏然沐慈仁，天恩岂予私。","愿披横空云，四海同熙熙。"],"title":"负暄"}
