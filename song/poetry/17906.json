{"author":"吴芾","id":17906,"strains":["仄仄平平平仄仄，仄平仄仄平平仄。","平平仄仄仄平平，平仄○平仄平仄。","平平平仄仄平平，仄仄仄平平仄仄。","平平平仄仄平平，仄仄平平平仄仄。","仄平仄仄仄平平，仄仄○平仄平仄。","仄仄仄仄仄平平，平○平○仄平仄。","仄平○仄仄平平，○仄平平平仄仄。","仄平仄仄仄平平，仄仄平平仄平仄。","平平仄仄仄仄○，平仄平平平仄仄。","仄平仄仄仄○○，平仄○平○仄仄。","平仄仄仄仄平平，平仄平平仄平仄。","平○仄仄仄仄平，平仄平平平仄仄。","仄平仄仄仄平平，仄仄仄平○仄仄。","平平仄仄仄仄平，仄仄仄平平仄仄。","仄平仄仄仄平平，仄仄平平仄平仄。"],"paragraphs":["卜得幽居山绕屋，四围景物何纷郁。","门前掩映百垂杨，墙里回环万修竹。","风来花气竞薰人，日出鸟声浑满谷。","檐前花树尽堪攀，砌下清泉常可掬。","暮年得此复何求，但闭柴荆理松菊。","客至草草具杯盘，随分烹炮荐鱼肉。","野人颇厌近腥膻，长苦春蔬餐不足。","固知竹箭已抽萌，玉箸琼簪破苔绿。","非君好事远寄将，安得今朝充我腹。","礼勤意厚已难当，仍出长篇相付嘱。","嗟予朴拙岂知诗，祇觉珠玑照双目。","朝吟夕咏自忘疲，虽欲安眠眠不熟。","起来烂煮饱枯肠，尽却韭葅并豆粥。","人生嗜好固不同，此味定知人共欲。","第惭作报乏琼瑶，恶语虽多漫盈牍。"],"title":"又和谢良辅惠箭笋"}
