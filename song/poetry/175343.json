{"author":"刘敞","id":175343,"strains":["平平平仄仄平平，平仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["孤城西北起高楼，天半昆仑入寸眸。","碧树参差见平圃，屯云重叠辨轩丘。","百年礼乐逢休运，千里江山极胜游。","那似鲍昭空写恨，不为王粲独销忧。"],"title":"临昆亭"}
