{"author":"白居易","id":15142,"strains":["仄仄○仄平，○平平仄仄。","○平仄平仄，仄仄平○仄。","仄仄平仄○，平平平仄仄。","仄平平○仄，仄仄平仄仄。","仄仄仄仄平，仄仄平平仄。","平○仄平仄，平仄仄平仄。","仄○仄平仄，仄仄平平仄。","平仄仄○仄，平平平仄仄。","平平平仄仄，○仄仄○仄。"],"paragraphs":["早岁从旅游，颇谙时俗意。","中年忝班列，备见朝廷事。","作客诚已难，为臣尤不易。","况余方且介，举动多忤累。","直道速我尤，诡遇非吾志。","胸中十年内，消尽浩然气。","自从返田亩，顿觉无忧愧。","蟠木用难施，浮云心易遂。","悠悠身与世，从此两相弃。"],"title":"适意二首 二"}
