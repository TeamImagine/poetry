{"author":"赵蕃","id":75015,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["诗卷方欣见管斑，酒杯已复动离颜。","余当火伞朱冠际，君政清虚爽气间。","逸兴飘飘难并驾，好风发发待吹还。","如舟可使长身久，有竹悬知不用关。"],"title":"吴仲权相别诗云欲少留桃川山中昨日同在伯怀之作诗约在伯同赋以寄并属徐季纯于去非"}
