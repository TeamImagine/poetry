{"author":"张耒","id":216437,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["天光不动晚云垂，芳草初长衬马蹄。","新月已生飞鸟外，落霞更在夕阳西。","花开有客时携酒，门冷无车出畏泥。","修禊洛滨期一醉，天津春浪绿浮堤。"],"title":"和周廉彦"}
