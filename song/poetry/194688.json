{"author":"苏轼","id":194688,"strains":["平仄仄仄平，仄平平仄仄。","○○平仄仄，仄仄平平仄。","仄○仄平仄，仄仄平仄仄。","仄平平平仄，仄仄平仄仄。","平平仄仄平，仄仄仄平仄。","○平仄仄仄，平仄仄○仄。"],"paragraphs":["谿石琢马肝，剡藤开玉版。","嘘嘘云雾出，奕奕龙蛇绾。","此中有何好，秀色纷满眼。","故人归天禄，古漆窥蠹简。","隃麋给尚方，老手擅编刬。","分余幸见及，流落一叹赧。"],"title":"孙莘老寄墨四首  其二"}
