{"author":"王建","id":7939,"strains":["平平仄平平仄仄，仄平平平平仄仄。","平平平○仄平平，○平仄仄○平平。","仄仄平平平仄仄，平平平仄仄平平。","平平○仄○仄仄，仄仄平平平仄仄。","平平仄仄仄平平，○仄○平仄平仄。","○平仄仄仄平○，平仄平平○仄平。","仄平○仄平仄仄，仄平仄仄仄平平。","平平平平平仄仄，仄平平平仄平仄。"],"paragraphs":["凉州四边沙皓皓，汉家无人开旧道。","边头州县尽胡兵，将军别筑防秋城。","万里人家皆已没，年年旌节发西京。","多来中国收妇女，一半生男为汉语。","蕃人旧日不耕犂，相学如今种禾黍。","驱羊亦著锦为衣，为惜毡裘防鬬时。","养蚕缫茧成匹帛，那堪绕帐作旌旗。","城头山鸡鸣角角，洛阳家家学胡乐。"],"title":"凉州行"}
