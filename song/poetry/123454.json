{"author":"史嵩之","id":123454,"strains":["仄仄平平仄仄平，平平平仄仄平平。","平平平仄仄仄仄，仄仄平平平仄平。","平仄仄平平仄仄，平平平仄仄平平。","仄平平仄平平仄，平仄平平平仄平。"],"paragraphs":["一片瑶光万里开，停杯追忆谪仙才。","寻常明月不易见，如此中秋能几来。","零落故人非白社，登临何地不瑶台。","欲招黄鹤临风去，为问霓裳安在哉。"],"title":"中秋对月"}
