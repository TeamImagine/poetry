{"author":"苏颂","id":179153,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["玉岭名都古越疆，监州今用上台郎。","溪山绝胜神仙宅，弦诵相闻礼义乡。","龙焙枪旗争早晚，刺桐花叶候灾穰。","朝廷恤远频颁诏，更倚贤能慰一方。"],"title":"送句都官倅建阳"}
