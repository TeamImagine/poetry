{"author":"周紫芝","id":241405,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["风条无叶自萧骚，玉立修篁不受凋。","咫尺蓬瀛横雪观，依稀丝竹度云韶。","天怜人老悲双鬓，官似僧闲占一寮。","日日杖藜摩饱腹，未知何以答清朝。"],"title":"实录院与道山隔墙堂后修竹仆饮余必曳杖婆娑其下时闻奉常阅乐之声故诗中有云韶之语"}
