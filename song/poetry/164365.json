{"author":"仇远","id":164365,"strains":["平仄平仄仄，平仄仄仄平。","仄仄○仄平，仄仄平平平。","平平仄○仄，平仄平仄○。","平仄仄平仄，○○仄平仄。","平平平仄平，仄仄仄仄仄。","平平平仄平，仄平仄仄仄。","平平仄平仄，仄仄平平仄。"],"paragraphs":["肠结锥可解，眉皱熨可伸。","独不禁子规，日日啼春心。","春风醉行客，门外芳草深。","芳草已无路，行行又何处。","东园花柳多，贱妾不复顾。","秋胡夫不夫，买臣妇不妇。","人心匪金石，悔不随郎去。"],"title":"相随曲"}
