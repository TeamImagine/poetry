{"author":"释居简","id":91210,"strains":["平仄○仄仄平平，平仄○平○仄平。","仄仄平平平仄仄，平平仄仄仄仄仄。","○平仄仄平平仄，仄仄○平仄仄○。","平仄仄平○仄仄，平平平仄仄平平。"],"paragraphs":["藂拍苍柄顶春寒，诗史题名胜得仙。","剪出鳞皴仍节节，何曾拥肿到便便。","更无曲处连黄壤，只欠横枝架老禅。","来岁子鱼分树艺，檐前清影赋联绵。"],"title":"移棕榈次蓬山兄韵"}
