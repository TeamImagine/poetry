{"author":"方回","id":148864,"strains":["平平仄仄仄，仄仄仄仄○。","平平仄仄平，平仄○○平。","仄仄仄平仄，仄仄○○平。","平平仄仄仄，仄平○平平。","平平仄仄仄，仄平平仄○。","仄仄仄仄仄，仄仄平仄平。","平仄仄仄仄，仄仄平仄平。","仄平平仄平，仄○平平平。"],"paragraphs":["幽林响欲滴，夜色始欲分。","扶桑定已红，星象收其文。","尚复有飞鼠，扑击空中蚊。","须臾两灭迹，寂然藏纷纭。","邻烟气稍上，谷禽声渐闻。","七月入伏末，未减炎暑熏。","皇后漏雨意，似闵黎庶勤。","此心谁予知，坐看南山云。"],"title":"坐看南山云二首  其二"}
