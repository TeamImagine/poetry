{"author":"周紫芝","id":241559,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["圣学渊源贯九邱，雍容元祀得迟留。","明庭未款宸心肃，云驭先回晓月浮。","三礼秩宗归大圣，一言悟主付千秋。","已通爟火亲祠事，更有何人敢告猷。"],"title":"恭和御制郊祀喜晴诗"}
