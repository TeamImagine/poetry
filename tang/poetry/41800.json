{"author":"齐己","id":41800,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，平仄平平仄仄平。","平仄仄平平仄仄，平平平仄仄平平。"],"paragraphs":["搜新编旧与谁评，自向无声认有声。","已觉爱来多废道，可堪传去更沽名。","风松韵里忘形坐，霜月光中共影行。","还胜御沟寒夜水，狂吟冲尹甚伤情。"],"title":"叙怀寄高推官"}
