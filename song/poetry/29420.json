{"author":"韩元吉","id":29420,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["莫嫌鞭马踏春泥，茶鼎诗囊偶共携。","山色雨深看更好，湖光烟接望还迷。","连天花絮飞将尽，夹道蒲荷长欲齐。","官事得闲须洗眼，蓬壶只在帝城西。"],"title":"雨中同伯恭至湖上"}
