{"author":"项安世","id":53328,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["堂堂云梦接天开，荜路规模亦壮哉。","自是边城多古意，那堪秋日更荒台。","诸侯聚散群鸡宿，百代兴亡一雁来。","一举使君三大白，奈何胸次郁崔嵬。"],"title":"秋日陪使君饮章华台"}
