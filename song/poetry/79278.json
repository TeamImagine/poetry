{"author":"欧阳修","id":79278,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["经年都洛与君交，共许诗中思最豪。","旧社更谁能拥鼻，新秋有客独登高。","径兰欲谢悲零露，篱菊空开乏冻醪。","纵使河阳花满县，亦应留滞感潘毛。"],"title":"和应之同年兄秋日雨中登广爱寺阁寄梅圣俞"}
