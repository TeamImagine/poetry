{"author":"陆文圭","id":166021,"strains":["平平仄仄平仄平，仄平平仄○仄平。","平○平平仄仄仄，仄仄○平仄仄平。","仄平平仄仄平○，仄仄仄仄平平平。","平仄仄平仄平仄，平平仄○平○平。","平平平仄仄平仄，仄仄○平仄○仄。","仄○仄仄仄平平，平仄仄平平仄仄。"],"paragraphs":["惊吾学问非少年，羡君功业当壮年。","曾闻鸡声共起舞，老我输君独着鞭。","腊寒枯柳不堪折，欲别未别心茫然。","关塞黑风虎方啸，江湖白浪龙正眠。","洪都西统数千里，俊乂如林足驱使。","好将旧榻拂尘埃，佳客可能无孺子。"],"title":"送马伯亨西省郎中"}
