{"author":"周孚","id":63432,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["匆匆别后已经年，堂下新篁又长鞭。","何日来成渼陂集，只今空寄陕郊篇。","封丘正自妨吾乐，畏垒谁能识子贤。","俱坐先秦古书累，吾侪流落本非天。"],"title":"次韵苏庭藻见寄庭藻所居号竹堂"}
