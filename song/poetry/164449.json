{"author":"仇远","id":164449,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["懒学羊裘汉子陵，亦非解印晋渊明。","好山好水恒相对，浮利浮名不愿争。","诗酒每寻朋友共，山园都付子孙耕。","野心直与闲云似，却笑孤云出岫轻。"],"title":"书与士瞻上人十首  其三"}
