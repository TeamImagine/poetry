{"author":"吴芾","id":18153,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["夏旱连秋又及冬，大田高下总成空。","千仓已失三农望，一雨欣闻百里同。","青入平畴看麦秀，绿回枯沼喜泉通。","从今得免填沟壑，皆谢天公惠困穷。"],"title":"喜入冬初七八得雨"}
