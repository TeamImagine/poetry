{"author":"齐己","id":41793,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["陵州棋子浣花笺，深愧携来自锦州。","海蚌琢成星落落，吴绫隐出雁翩翩。","留防桂苑题诗客，惜寄桃源敌手仙。","捧受不堪思出处，七千余里剑门前。"],"title":"谢人惠十色花笺幷棋子"}
