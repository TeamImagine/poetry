{"author":"吕本中","id":246763,"strains":["仄仄○平仄○仄，仄仄平平仄平仄。","平平仄仄○○平，仄仄平平仄平仄。","○○平仄平平○，仄仄仄仄平平○。","平平仄仄仄平○，平平仄平仄仄平。","仄平平仄仄仄平，仄仄仄仄○仄○。","平仄仄仄平平平，仄平仄仄仄平○。","仄平仄仄○仄平，○平仄平平仄平。","仄平仄仄平仄平，仄平仄平仄仄平。","平仄仄仄平平平，仄平仄仄平仄○。","平仄平仄平平平，仄平仄仄平平平。","仄仄仄平平仄平，仄仄平仄平平○。","仄平平平○仄仄，仄平仄仄平平○。"],"paragraphs":["五月行人汗如雨，意绪昏昏杂尘土。","浯溪一见中兴碑，便有清风濯烦暑。","中兴之业诚艰难，敢作汉武周宣看。","纷然大历上元间，文恬武嬉主则孱。","但知追咎一禄山，袖手不作如旁观。","天亦未使庸夫干，故生李郭在人间。","一时节士张许颜，其谁不知唐已安。","道州落笔风雨寒，鲁公大书镇百蛮。","诃叱水怪摧神奸，有臣若此亡所叹。","而不能使君心还，我来转岭逾千盘。","对此凛然清肺肝，想见群小遭讥弹。","尔曹何心犹诞谩，至今怒髪常冲冠。"],"title":"浯溪"}
