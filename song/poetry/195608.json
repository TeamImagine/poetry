{"author":"苏轼","id":195608,"strains":["平平仄仄仄，仄仄平平平。","仄仄仄仄平，仄仄平平平。","仄仄○仄仄，仄○平平平。","仄仄仄仄平，仄仄仄仄平。","仄平仄仄仄，平仄平平平。","平平仄平仄，仄仄○平○。","平仄仄平仄，平平仄平平。","平平仄平仄，仄仄仄仄平。","仄仄仄仄○，平仄仄仄平。","平平平仄仄，○仄平平平。"],"paragraphs":["安眠海自运，浩浩朝黄宫。","日出露未晞，郁郁蒙霜松。","老栉从我久，齿疏含清风。","一洗耳目明，习习万窍通。","少年苦嗜睡，朝谒常匆匆。","爬搔未云足，已困冠巾重。","何异服辕马，沙尘满风鬃。","雕鞍响珂月，实与杻械同。","解放不可期，枯柳岂易逢。","谁能书此乐，献与腰金翁。"],"title":"谪居三适三首 旦起理发"}
