{"author":"王安石","id":180099,"strains":["○平平平仄仄平，平平仄仄○仄仄。","平平仄仄平仄平，仄仄平平仄○仄。","平仄○○仄仄仄，仄平仄仄平平仄。","仄平仄仄○平平，仄仄仄平平仄仄。","平平仄仄平平仄，平仄平○仄平仄。","仄平仄仄仄平平，仄仄○平仄平仄。","平平平仄○仄仄，平仄平平仄平仄。","仄平仄平平○平，仄平平平仄平仄。"],"paragraphs":["折杨黄华笑者多，阳春白雪和者少。","知音四海无几人，况乃区区郢中小。","千载相传始欲慕，一时独唱谁能晓。","古心以此分冥冥，俚耳至今徒扰扰。","朱楼碧瓦何年有，榱桷连空欲惊矫。","郢人烂漫醉浮云，郢女参差蹑飞鸟。","丘墟余响难再得，栏槛兹名复谁表。","我来欲歌声更吞，石城寒江暮云绕。"],"title":"寄题郢州白雪楼"}
