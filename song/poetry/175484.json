{"author":"刘敞","id":175484,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，○平仄○平。","平平○○仄，仄仄仄平平。","平仄平平○，平平○仄平。","仄○平仄仄，仄仄仄平平。"],"paragraphs":["婉婉丹山凤，飘飘万里飞。","识时翻羽翼，览德下光辉。","逸势凌云起，和声遂吹微。","层霄犹降顾，治世独知归。","缯缴初无虑，梧桐正可依。","愿分阿阁地，永谢楚狂讥。"],"title":"凤览德辉"}
