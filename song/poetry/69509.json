{"author":"王炎","id":69509,"strains":["平平平仄仄仄平，仄平○仄○平平。","平平仄仄○仄仄，仄平仄仄？平平。","平平平仄仄平仄，仄平仄仄平平○。","平平仄仄平仄仄，仄仄仄平平仄平。","○平平仄仄仄仄，平平仄仄平平平。","平平仄仄平仄仄，仄仄仄仄○平平。","平平仄仄平仄仄，○平仄仄平平平。","仄○仄仄仄平仄，仄平仄仄平平平。","平平仄平仄仄仄，平平平仄平平平。"],"paragraphs":["青都仙子玉炼颜，五云深处乘青鸾。","桃花欲实王母老，桂花半落嫦娥寒。","芝英琼蘂薄滋味，绛霄倒景窥人间。","风微水麝香可掬，雨定海榴红欲燃。","中州风物亦自好，翩然万里来云𫐌。","潭潭院落春不老，别有日月藏壶天。","狻猊不动烟缕直，吹笙伐鼓开宾筵。","九重紫诰照环佩，两儿绿绶扶金船。","南山可平海可竭，高堂欢乐无穷年。"],"title":"贺吴继仲母氏生日"}
