{"author":"苏轼","id":194247,"strains":["平平仄平仄，仄仄仄平○。","仄仄平○仄，平平仄仄平。","平○仄平仄，平○仄平平。","仄仄○平仄，平平仄仄平。","平平仄仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平○仄仄○。","仄平平仄仄，平仄仄○平。","仄仄○平仄，平平仄仄平。"],"paragraphs":["归舟转河曲，稍见楚山苍。","候吏来迎客，吴音已带乡。","言从谢康乐，先献鲁灵光。","已击三千里，何须四十强。","风流半刺史，清绝校书郎。","到郡诗成集，寻溪水溅裳。","芒鞋随采药，茧纸记流觞。","海静蛟鼍出，山空草木长。","宦游无远近，民事要更尝。","愿子传家法，他年请尚方。"],"title":"次韵子由送赵{山几}归觐钱塘遂赴永嘉"}
