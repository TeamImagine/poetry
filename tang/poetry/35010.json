{"author":"徐夤","id":35010,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["分影由来恨不同，绿窗孤馆两何穷。","荧煌短焰长疑暗，零落残花旋委空。","几处隔帘愁夜雨，谁家当户怯秋风。","莫言明灭无多事，曾比人生一世中。"],"title":"咏灯"}
