{"author":"韩淲","id":87478,"strains":["仄仄平平仄仄平，仄平平仄仄平平。","平平仄仄平平仄，仄平平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。"],"paragraphs":["检点归装有句无，一楼晴日照阶除。","提瓶洗盏犹堪醉，破研摇毫亦可书。","江水东流挟湖海，家山西上接匡庐。","轩然握手春风里，刎颈从来笑耳余。"],"title":"答行甫"}
