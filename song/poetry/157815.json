{"author":"韩维","id":157815,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雷激霆奔夜复晨，天街流潦没车轮。","清风皎日收无迹，妖蜧顽蛟亦有神。","洊至已惊占习坎，汨陈深恐败彝伦。","苍生可念非吾力，漏屋颓垣不庇身。"],"title":"和六弟苦雨"}
