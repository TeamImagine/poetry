{"author":"周文璞","id":94738,"strains":["仄仄仄平仄，○平平平平。","平仄仄平仄，仄平仄平平。","平平平仄仄，平平仄平平。","○平仄仄平，仄仄○仄平。","平平仄平平，平平○平平。","仄仄平平仄，仄○平平仄。","平平仄平平，○仄仄平平。","平○仄仄平，平仄仄仄平。"],"paragraphs":["古寺閟岑郁，空梁悬斋鱼。","神坐既欹仄，德容亦饥虚。","先生贫有命，山僧乐无余。","长安满市花，匹马吟九衢。","寥寥北邙山，而谁噫荒墟。","岂有先生者，不如山僧欤。","盲风振苕华，重露落芙蕖。","何当醉尉归，方坐钓水隅。"],"title":"濑上怀古"}
