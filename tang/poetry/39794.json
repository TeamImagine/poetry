{"author":"清江","id":39794,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["破虏功成百战场，天书新拜汉中郎。","映门旌斾春风起，对客弦歌白日长。","阶下鬬鸡花乍发，营南试马柳初黄。","由来吴楚多同调，感激逢君共异乡。"],"title":"赠淮西贾兵马使"}
