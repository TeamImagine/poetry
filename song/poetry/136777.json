{"author":"胡仲弓","id":136777,"strains":["仄仄平平仄仄平，仄平平仄仄仄平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["住在壶中小有天，故山猿鹤作忘年。","云归每失碁盘石，人去不生丹灶烟。","肯信玉华空有洞，自贪黄粟便无仙。","我来立尽斜阳暮，犹撚吟髭风月边。"],"title":"和瞻甫韵"}
