{"author":"虞俦","id":62186,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平仄仄仄平。"],"paragraphs":["领邑西来物物违，只应松竹旧相知。","宽心雨意浓如酒，满眼秋怀总是诗。","惭愧不才劳抚字，平生何意羡轻肥。","飘然傥遂归田赋，食蘗毋忘在莒时。"],"title":"卧病枕上再用韵  其二"}
