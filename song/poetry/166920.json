{"author":"徐瑞","id":166920,"strains":["平平仄仄平仄仄，平仄平平平仄平。","仄平平仄仄仄仄，○仄仄平平仄平。","仄仄平平平仄仄，平平仄仄平平平。","仄平仄仄○平仄，仄仄平平仄仄平。"],"paragraphs":["吾生汩汩何所就，祇送流光添鬓丝。","起寻诸老已半鬼，回首十年无百诗。","刻意文章终害道，无心世路任多岐。","便须擘画三千岁，不住青城即武夷。"],"title":"余自戊子至丁酉十年之间诗不及百首而困穷流落之状历历可见虽然政使岁得百首亦不过流连光景而已焉攸用感叹之余赋此自警"}
