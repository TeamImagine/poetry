{"author":"田锡","id":112195,"strains":["仄仄○平仄，仄平平○仄。","仄平仄平平，仄仄平平仄。","仄仄仄仄平，仄仄平平平。","平○平仄仄，仄仄平平仄。","平平仄平平，仄仄平○仄。","平平○仄平，仄仄○○平。","平平仄平仄，仄平平仄平。","平平平仄仄，平平仄○仄。","仄仄平平平，○仄平平仄。","○仄平平平，仄平平仄平。","平平仄平仄，平仄平平平。","平平平仄仄，仄仄平平仄。","仄仄仄平平，平平仄○仄。"],"paragraphs":["忆昔长安道，与君初相识。","密云满天来，不见南山色。","美酒斗十千，一醉情欢然。","胸中云梦泽，眼底高阳客。","狂呼月华人，抚弄云和瑟。","挥鞭过渭川，馆第相留连。","朝帘杏花露，暮楼杨柳烟。","流辉今六稔，交情益相审。","忽忽披君文，如截机头锦。","过本生天涯，散金常破家。","东方上书志，高欲凌丹霞。","安能常戚促，雀啄秋田粟。","海路与天遥，鸾皇好相逐。"],"title":"赠朱玄进士"}
