{"author":"张明中","id":116575,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["旧说花王称洛苏，洛苏还识此花无。","紫绡层出黄金蕊，粉面仍看白玉肤。","带雨含情挥泪重，迎风无力欲人扶。","不堪老大浑无味，妒见渠侬美且都。"],"title":"小亭前白牡丹"}
