{"author":"徐侨","id":88775,"strains":["仄仄仄平仄仄仄，仄仄平平仄仄平。","仄仄仄平平仄仄，仄平仄仄仄平平。","仄仄平平平仄○，平平仄仄仄平平。","仄平平仄仄仄仄，平仄平平仄仄平。"],"paragraphs":["拟乞四明幕下客，忽得严陵阙两年。","造物故怜贫已甚，去家不费一篙船。","世事低昂吾有分，人生出处亦关天。","钓台高士不可尚，赢得桐江在眼前。"],"title":"得严陵推官"}
