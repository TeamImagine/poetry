{"author":"仇远","id":164466,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["登览欣逢胜日闲，苍松九里费跻攀。","行过绿水尽头路，步入白云生处山。","猿鸟尚能知异境，仙凡原不隔重关。","几时拂袖逃尘网，野衲村樵共往还。"],"title":"游天竺二首  其二"}
