{"author":"苏轼","id":195757,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["横空初不跨鹏鳌，但觉胡床步步高。","一枕昼眠春有梦，扁舟夜渡海无涛。","归来又见颠茶陆，多病仍逢止酒陶。","笑说南荒底处所，祇今榕叶下庭皋。"],"title":"次韵江晦叔兼呈器之"}
