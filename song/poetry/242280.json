{"author":"李正民","id":242280,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["旧结茅茨阅十春，忆曾扪虱话酸辛。","当年巳讶霜髭老，今日何辞酒盏频。","得俊东床人似玉，颂功槐府笔挥银。","从今稳步青云上，聊慰投闲物外人。"],"title":"和平叔  其一"}
