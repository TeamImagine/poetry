{"author":"方回","id":147484,"strains":["平平仄平平，平平仄平平。","仄平仄平平，仄仄平平平。","仄仄仄仄平，仄仄仄仄平。","平平平平平，仄仄平仄平。","平○仄平平，平仄仄仄平。","仄仄仄平仄，平平仄平平。","平仄平仄仄，平平仄平平。","平平平仄仄，仄平平仄平。"],"paragraphs":["吾家一何奇，奇峰照南窗。","是为紫阳山，万木青枞枞。","上有出岫云，下有见底江。","江清云无心，伴此眉宇厖。","诗思忽飞来，时有白鸟双。","落日澹秋色，寒沟度枯杠。","归欤书屋夜，昏灯剔幽釭。","怀人良未远，遁翁生是邦。"],"title":"秋晚杂书三十首  其一八"}
