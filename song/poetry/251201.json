{"author":"王洋","id":251201,"strains":["平平仄仄仄○平，仄平仄仄平平平。","平平仄仄平仄平，仄平○○平仄平。","仄○平仄平○平，平仄平平仄仄平。","平平平仄仄仄仄，仄平仄平平仄仄。","仄平○仄仄○仄，仄平平仄仄仄仄。","仄平仄仄○仄平，仄平仄仄平平平。","仄平○仄仄平仄，仄仄平平？○仄。","仄平平仄仄仄平，仄仄平平平仄仄。","平平仄平仄仄平，平平平仄平平平。","平平仄仄仄平仄，仄仄○平仄仄平。","仄平仄仄仄平平，仄仄仄仄平平平。","平平仄仄仄仄仄，仄仄○平仄仄平。","平平仄仄平仄仄，仄仄平平仄平仄。","仄仄仄仄平○平，仄仄平平仄○仄。","○○仄仄仄仄○，平平仄仄平平平。","○○仄仄平仄仄，仄仄仄平平平平。","平仄平平仄仄平，平平仄仄平仄○。","仄平仄仄○平仄，平仄仄平平仄仄。","仄平平仄仄仄○，仄平仄仄平平○。","仄平仄仄仄平仄，仄仄仄仄平平平。","仄平仄平仄平仄，仄平平仄仄仄仄。","仄仄○平仄仄平，平仄平平仄平仄。","平平仄仄平仄平，仄仄平仄○平平。","仄平仄仄仄平仄，平平仄仄○平平。","平平仄仄平平仄，仄仄仄平平仄仄。","平仄○○仄仄平，平仄○平仄平仄。","仄○仄仄平仄平，平平仄仄平平平。","仄平仄○平仄仄，平仄仄仄平仄仄。","平平仄仄仄平平，○平仄仄平平仄。","仄平平○平○仄，平仄○平仄平仄。","仄平仄平仄平仄，仄仄平平平仄仄。"],"paragraphs":["人年八十百虑昏，丈人耳目方聪明。","他人到此筋力疲，丈人胜如年少时。","老中强健闲中忙，经卷丹炉肘后方。","金书千轴造理窟，赤城七篇谈坐忘。","我年三十始相识，丈人年已几六十。","往来出处三十年，体无作用神安然。","静窥了不见根底，我谓君心秪如此。","那知能事有别肠，笔下风光穷妙理。","龟溪道人古衲师，心辞声利常无为。","晨钟粥钵半炉火，午日茶瓯一局棋。","一朝共语小窗前，袖出小卷含风烟。","为言老路手作此，画出王郎访戴船。","明朝见我微笑语，漏泄丹青奈缁侣。","别有一段壶中天，果若知音定分付。","轻轻一轴数尺长，奇峰突兀烟茫茫。","其间细屑千万状，领略试为哦新章。","初画寒林宿鸟惊，山蹊渐晓人渐行。","四僧趁饭分先后，人立渡头沙岸口。","一舟闲泊石岸中，一舟半渡凌云空。","两舟一钓一垂网，上有雁落芦花风。","两桥近山转清绝，客携笻杖半卼臲。","定是当年鹤氅翁，神气飘飘犯寒雪。","山腰佛寺楼阁明，下有茅店临沙汀。","刹竿挺立照山影，风幡髣髴闻谈僧。","纷然万象争奇怪，缩地便移他境界。","才薄其如此画何，强写娇容捧心态。","昔闻大令驰笔锋，天门未借西南风。","众工索钱阳好语，吴起果被公叔沮。","翩然拂袖返田庐，将军妙手今为几。","乃知胸中千顷碧，来自传家万金直。","丈人丈人有余墨，莫惜逢场时戏剧。"],"title":"路居士山水歌"}
