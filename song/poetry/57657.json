{"author":"梅尧臣","id":57657,"strains":["○仄○仄仄，仄平仄平平。","平平仄平仄，仄仄平仄平。","○仄仄○平，仄平平仄○。","平平平仄平，仄平仄○平。","仄平仄平仄，○平仄平平。","仄平仄平仄，平仄仄仄平。","仄平仄平平，平仄仄仄平。"],"paragraphs":["相见三十载，喜君始成名。","新袍照江绿，白发憎鉴明。","临水必观鱼，独伤鱼命轻。","朝为渊底游，暮为釜中烹。","彼方路艰远，其民亦天氓。","馁之则为盗，非是恶厥生。","捕多勿夸能，能在不犯兵。"],"title":"送万州武宁段尉"}
