{"author":"晁说之","id":219394,"strains":["仄仄平仄仄，平平仄仄平。","仄平仄仄○，仄仄○仄平。","仄平平平仄，仄仄○仄平。","平平仄仄仄，平仄○仄平。","平平平仄平，平仄平平平。","平平仄平平，平仄平平平。","平平平仄平，平仄仄平平。","平平仄仄平，仄仄平仄平。","仄仄仄仄仄，仄仄○平平。"],"paragraphs":["北斗垂几尺，东京路几千。","大江复几深，腊尾难放船。","岂无雕胡饭，疾病相后先。","波涛日夜起，高枕相与眠。","春风明日来，为我添华颠。","沅湘盛春风，兰茝为人妍。","沅湘无故人，耕钓异云烟。","沅湘有故人，避地于我前。","彼美媚学子，共讲中庸篇。"],"title":"将为枝江之行"}
