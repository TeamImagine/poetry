{"author":"释文珦","id":134141,"strains":["仄仄仄平仄，平仄○○平。","平平仄平平，仄仄平平平。","平仄仄○○，平仄平仄平。","○平仄平仄，仄平仄○平。","平仄仄仄○，平平仄○○。","仄仄平仄仄，仄平仄○平。","平○仄平仄，仄仄仄平仄。","仄仄平平仄，仄平仄平平。","仄仄仄平仄，○仄平平平。","平○仄平仄，○○仄平平。"],"paragraphs":["富贵有何好，祇以劳其形。","吾居在山林，四体常安宁。","寒缉沼中荷，饥𣃁松下苓。","苍苔没幽径，白云度疏棂。","明月石上看，清风枕间听。","灭惑生智焰，破尘出空经。","真如寐而寤，亦若醉而醒。","此外非吾事，视之等浮萍。","誓不出篱户，期以终颓龄。","君如不吾信，重当问山灵。"],"title":"山居答客问"}
