{"author":"戴昺","id":117746,"strains":["仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["去年已作填沟计，谁料今年见有秋。","天意乘除元自定，人生伏腊谩多忧。","满盆淅玉休论价，成斛量金不计筹。","最是野夫懽喜处，春风百瓮遶床头。"],"title":"喜有秋"}
