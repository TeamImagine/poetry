{"author":"冉居常","id":172442,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["缥缈飞楼压旧城，年年来听峡猿吟。","衣裳惯见秋风冷，梦寐常愁塞日阴。","霜露园林千古事，波涛鸥鹭一生心。","祗应庾信频飘泊，正坐江关缘分深。"],"title":"到夔州"}
