{"author":"陆游","id":37285,"strains":["仄平仄仄仄，仄平仄平平。","平平仄仄仄，仄仄平平平。","仄仄仄仄仄，仄仄平仄平。","仄仄平仄○，仄仄仄仄平。","平平仄仄仄，仄平仄平平。","仄平平仄平，仄○仄仄平。"],"paragraphs":["士生始志学，固为圣人徒。","人人可稷卨，世世皆唐虞。","仰事与俯育，治道无绝殊。","孔孟之所传，世俗顾谓迂。","申韩尚刻薄，老庄竞虚无。","尔车非不良，盍行九轨途。"],"title":"岁暮感怀十首以余年谅无几休日怆已迫为韵  其四"}
