{"author":"文天祥","id":156512,"strains":["仄仄仄仄平平○，平平仄仄平平平。","仄平○平仄仄平，平平仄仄○平平。","仄平仄仄平仄平，○平仄仄平平○，平仄仄仄仄仄平。","仄平平仄仄仄平，仄平仄仄○仄平。","平平仄平平平仄平，？平仄平仄平平。"],"paragraphs":["有妹有妹家流离，良人去后携诸儿。","北风吹沙塞草凄，穷猿惨淡将安归。","去年哭母南海湄，三男一女同歔欷，惟汝不在割我肌。","汝家零落母不知，母知岂有瞑目时。","呜呼再歌兮歌孔悲，鹡鸰在原我何为。"],"title":"六歌  其二"}
