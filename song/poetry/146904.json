{"author":"石牧之","id":146904,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["越绝江东第一州，邦人相庆得贤侯。","已知和气先春到，伫听欢谣混海流。","去醉湖山无贺老，坐吟风月揖浮丘。","此行定奉丁宁诏，更老归来侍冕旒。"],"title":"送程给事知越州"}
