{"author":"张方平","id":90110,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["溪堂月榭几分杯，暂住三峰约便回。","斋榻忽留青竹去，庭除不待玉棺来。","人间如幻宁同恨，天上修文亦用才。","碧秀烟云无限好，此生勿复望崔嵬。"],"title":"闻郭诚思解化"}
