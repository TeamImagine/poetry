{"author":"王之道","id":7228,"strains":["○平仄仄○平○，仄平仄○○平平。","○平仄仄平仄仄，平平仄仄○平平。","平平仄仄仄平仄，仄仄平平仄平仄。","○平○仄平平平，仄平仄仄平平平。","仄平平仄仄仄仄，平仄平平仄平仄。"],"paragraphs":["号啼莫怪妻儿疏，麦秋恰了偿官租。","嘘嚅湿沫鱼在陆，伤时令我思唐虞。","平生学易有何说，大要丰财贵知节。","相扶相吊来流亡，问言豆叶何时黄。","远哉天道所不晓，人比前年孰多少。"],"title":"按麦行和魏定父韵"}
