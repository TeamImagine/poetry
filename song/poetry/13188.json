{"author":"宋祁","id":13188,"strains":["仄仄仄仄平，仄仄平仄仄。","仄平仄平平，仄仄平仄仄。","平平仄平仄，仄仄平仄仄。","仄仄平平平，仄仄仄平仄。","○平平平仄，平平仄平仄。","仄平仄仄仄，平平仄平仄。","仄平仄平平，仄仄仄平仄。","平○平仄平，仄平仄平仄。","平仄仄仄平，仄仄○平仄。"],"paragraphs":["有客款我庐，念我衰暮齿。","自言上真书，有药名不死。","黄金乃能化，白发安足治。","谓我刀圭余，已足度年纪。","驱还扶桑面，黄昏付蒙泛。","主人诡谢客，吾生本尘滓。","少来诵诗书，不识怪神理。","惊闻河汉言，浩然弗知涘。","今也病未能，异日从吾子。"],"title":"杂咏三首  其一"}
