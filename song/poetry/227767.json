{"author":"释德洪","id":227767,"strains":["仄平平仄○，仄仄平平仄。","平平仄平平，仄仄平平仄。","仄平○平平，仄仄仄仄仄。","仄平平仄平，平仄仄平仄。","平平仄平○，仄仄仄平仄。","仄平仄平平，平平○平仄。","仄仄仄平○，平仄仄平仄。","仄平仄○仄，仄平仄○仄。","平平仄平平，平平仄平仄。","仄仄仄平平，○平平仄仄。"],"paragraphs":["我寻流水行，忽入霜华谷。","山阴见幽人，目带湖山绿。","语温如春风，韵秀自拔俗。","暗惊枯木堂，栖此一枝玉。","遥知夜窗深，雪响乱修竹。","宝书掩残红，佳眠正清熟。","逸想在西兴，清梦不容逐。","觉来念行处，小诗欲收录。","诗成写乌丝，银钩夺人目。","棐几著牙籖，兴来还自读。"],"title":"石霜见东吴诚上人"}
