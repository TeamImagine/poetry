{"author":"薛季宣","id":63083,"strains":["仄仄仄仄平，仄平○○平。","仄仄仄仄平，○平仄平平。","平平仄仄平，○平○平平。","仄仄平仄○，平平仄仄平。","平平仄仄仄，仄仄○平平。","平平仄平仄，○仄○平平。","平平仄平平，平平仄平平。","平平仄平平，平仄平○平。","仄○平仄○，仄平仄平平。","平仄平仄平，平仄仄仄平。","仄平仄仄平，○平仄仄平。","平平仄平仄，仄仄平○平。","仄平○平平，仄仄平○平。","平平仄平平，仄仄仄仄平。","平平○仄仄，仄仄平平平。","平仄仄仄仄，仄仄平仄○。"],"paragraphs":["冷火不再然，事成难重言。","我苦不惮烦，兴言念丘园。","丘园未得归，行田县西原。","暑雨霑我衣，莱芜绊我辕。","熊罴百万众，未易轻营屯。","东征到洪道，折柳临津门。","峨峨凤皇台，墟吴际荒村。","南湖湛沦漪，{氵晶}渺波澜翻。","路回溪谷间，子规叫烦冤。","流血良自悲，谁念望帝魂。","不羞五斗腰，折支别驾尊。","松门故乡类，去路驰且奔。","羽书如流星，万室崇屏藩。","荒凉旧村甿，亿兆不一存。","哀声听杜宇，侧耳心昏昏。","山泽久已竭，职死何足论。"],"title":"被命行田未半而羽书至造砦者万别驾其逼方甚继复有闻"}
