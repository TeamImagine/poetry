{"author":"韦应物","id":56609,"strains":["仄仄○平仄，仄平平仄平。","平平仄仄平，平仄仄平平。","仄仄仄平仄，仄平仄平平。","仄仄仄平仄，平平仄仄平。","仄平平仄仄，仄平平仄平。","平平仄平仄，平仄平仄平。","平仄○平仄，仄仄○平平。","平平○平仄，仄仄平仄平。"],"paragraphs":["绝岸临西野，旷然尘事遥。","清川下逦迤，茅栋上岧峣。","玩月爱佳夕，望山属清朝。","俯砌视归翼，开襟纳远飙。","等陶辞小秩，效朱方负樵。","闲游忽无累，心迹随景超。","明世重才彦，雨露降丹霄。","群公正云集，独予忻寂寥。"],"title":"沣上西斋寄诸友"}
