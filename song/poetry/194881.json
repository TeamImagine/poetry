{"author":"苏轼","id":194881,"strains":["仄平仄仄平○平，平平仄平平平平。","平○仄仄平仄仄，仄仄○平仄仄平。","平平仄仄平平仄，仄仄仄平平仄仄。","仄○仄仄仄平○，仄仄平平仄平仄。","平平仄仄仄平平，仄仄平平仄仄平。","平仄仄○平仄仄，平平平仄仄平平。","仄仄平平平○仄，平平仄仄平○仄。","平平仄仄仄平平，平仄平平仄平仄。"],"paragraphs":["世人只数曹将军，谁知虎头非痴人。","腰间大羽何足道，颊上三毛自有神。","平生狎侮诸公子，戏著幼舆巌石里。","故教世世作黄冠，布袜青鞋弄云水。","千年鼻祖守关门，一念还为李耳孙。","香火旧缘何日尽，丹青余习至今存。","五十之年初过二，衰颜记我今如此。","他时要指集贤人，知是香山老居士。"],"title":"赠李道士"}
