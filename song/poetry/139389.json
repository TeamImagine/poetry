{"author":"陈著","id":139389,"strains":["仄平平仄仄平平，平仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["两冈衔口水流唇，茅屋三间松四邻。","花影落池尘外境，鸟声喜客静中春。","生涯已付桑林旧，活句还随菜酒新。","滋味悠长有兄弟，不知山外更何人。"],"title":"梅山弟池边醉吟"}
