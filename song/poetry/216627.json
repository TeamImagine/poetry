{"author":"张耒","id":216627,"strains":["平○仄仄平平仄，○仄平平仄仄平。","○仄仄平平仄仄，平平平仄仄○○。","平平平仄平平仄，仄仄平平○仄平。","仄仄仄平○仄仄，○○平仄仄平平。","平平平仄平○仄，仄仄仄平○仄平。","仄○平平仄平仄，平平平仄仄平平。"],"paragraphs":["支离卧病逢佳节，漂泊西游寄洛城。","重帽畏风惟益睡，青筇扶步不禁行。","红飘残萼知风急，绿满新枝听鸟声。","不见贾生遗宅处，空传金谷旧园名。","悲歌身世惊将老，怅望古今空复情。","笑看家人竞时节，争持新火照清明。"],"title":"清明卧病有感二首  其一"}
