{"author":"郭印","id":250113,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["怪来齿发日凋疏，坐阅春秋六十余。","鬓雪难消休把镜，眼花易发废观书。","身边赖有三田实，世上须知一梦虚。","只办此心赢造化，浮沤起灭不关渠。"],"title":"老境"}
