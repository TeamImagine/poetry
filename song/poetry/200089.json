{"author":"刘筠","id":200089,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["利觜由来得擅场，尽迁豪富入咸阳。","属车夜出迷云雨，峻令朝行剧虎狼。","前殿建旗凌紫极，东门立石见扶桑。","从臣嘉颂徒虚美，不柰卢生谶国亡。"],"title":"始皇"}
