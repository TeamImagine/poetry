{"author":"王安石","id":180499,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["区区随传换冬春，夜半悬崖托此身。","岂慕王尊能许国，直缘毛义欲私亲。","施为已坏生平学，梦想犹归寂寞滨。","风月一歌劳者事，能明吾意可无人。"],"title":"度麾岭寄莘老"}
