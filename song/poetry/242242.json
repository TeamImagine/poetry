{"author":"李正民","id":242242,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["宣室君王欲受厘，斯民将见少休期。","闲中把卷空遮眼，乱后操心甚累棋。","邮置未传殷浩信，筠筒先寄乐天诗。","壶中日月公应惜，拼醉樽前十様眉。"],"title":"次韵叶舍人  其一"}
