{"author":"杨万里","id":48024,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["淡墨题名冠子衿，一星州县叹浮沈。","向来寄我南楼赋，不减古人东武吟。","几阁文书聊韫玉，兰台笔札即䌷金。","李家兄弟鹓鸾侣，一日双飞入上林。"],"title":"送李伯珍主管西归"}
