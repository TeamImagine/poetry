{"author":"李复","id":212753,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["古制虽存事一新，奇峰时作火云升。","凭风高栋能虚爽，欲雨炎天故郁蒸。","适意浮沉多野果，热中咀嚼喜清冰。","别裁伪体亲风雅，若比阴铿岂敢膺。"],"title":"再和叔弼暑饮"}
