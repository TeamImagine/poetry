{"author":"李流谦","id":30577,"strains":["仄平平平平，仄仄仄平平。","仄平仄仄平，平平平平平。","平平仄平平，仄仄仄仄平。","平平平平仄，仄仄仄仄平。","平○仄仄平，仄○仄仄平。","仄仄○平平，平○仄平平。","仄平仄仄仄，仄仄平平平。","仄仄平仄○，平仄平仄○。","仄平仄平仄，平仄平仄平。"],"paragraphs":["凤巢无鸺鹠，虎穴不生狸。","巽岩四十年，名声儿童知。","黄流出昆仑，笔力子似之。","严兵鏖残敌，往往辄偃麾。","廉颇用赵人，战胜地有宜。","一吸空湖江，兹行定英奇。","事功出邂逅，道德为根基。","傥践钟鼎盟，毋爽藜藿期。","请因问安际，订我言是非。"],"title":"送李仲信"}
