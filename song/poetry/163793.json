{"author":"于石","id":163793,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄平平。","仄仄平平仄平仄，平平仄仄仄平平。"],"paragraphs":["草堂何必仿卢鸿，水色苍茫山色浓。","待月轩窗留客话，隔篱灯火起邻舂。","虫鸣终夕如相语，燕去知时不苟容。","一片吟情渺何许，西风吹入乱云重。"],"title":"秋思  其二"}
