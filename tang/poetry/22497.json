{"author":"李商隐","id":22497,"strains":["仄仄平平仄，平○仄仄平。","平平平仄仄，仄仄仄平平。","仄仄平平仄，平平仄○平。","○平○仄仄，仄仄仄○平。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平仄仄仄，平仄仄○○。"],"paragraphs":["晓用云添句，寒将雪命篇。","良辰多自感，作者岂皆然。","熟寝初同鹤，含嘶欲并蝉。","题诗长不展，得处定应偏。","南浦无穷树，西楼不住烟。","改成人寂寂，寄与路绵绵。","星势寒垂地，河声晓上天。","夫君自有恨，聊借此中传。"],"title":"谢先辈防记念拙诗甚多异日偶有此寄"}
