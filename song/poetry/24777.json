{"author":"丁天锡","id":24777,"strains":["平仄平平平仄平，仄平仄仄○○平。","平仄平平仄平仄，仄平平仄平平○。","平平仄仄平平仄，仄仄平平平仄仄。","仄仄平平仄仄平，仄仄○平仄平仄。","○平平仄平仄平，仄平仄仄平仄○。","平仄平平仄平仄，平平仄仄○仄平。"],"paragraphs":["高馆含秋溪水平，白云一榻临空清。","云影天光入怀抱，玉楼银阙无人行。","滔滔活水源头落，却笑奔流争万壑。","雪照梅檐坐月明，露泻荷盘见鱼跃。","长安车马多富儿，汗流浃背尘满衣。","谁识君心有真乐，沙头白鸟犹忘机。"],"title":"澄心轩"}
