{"author":"张说","id":34576,"strains":["平仄仄平仄，平平平仄○。","仄平平仄仄，仄仄仄平仄。","平平仄平仄，平仄○仄仄。","仄仄仄仄○，平平平仄○。","平仄平仄仄，平平仄仄仄。","平平仄仄平，仄仄○平仄。","仄仄○平仄，平○平仄仄。","仄仄平平平，平仄平平仄。","平仄平仄仄，平平仄仄仄。","仄仄平仄平，平仄平平仄。"],"paragraphs":["山郡不沟郭，荒居无翳壅。","爱人忠主利，善守闭为勇。","苟非小勤瘁，安得期逸宠。","版筑恐土疏，襄城嫌役重。","藩栅聊可固，筠篁近易奉。","差池截浦沙，缭绕缘隈垅。","矗似长云亘，森如高戟耸。","预绝豺狼忧，知免牛羊恐。","闾里宽矫步，榛丛恣踏踵。","始果游处心，终日成闲拱。"],"title":"岳州行郡竹篱"}
