{"author":"郭祥正","id":192670,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["西望长安路几千，此亭更在赏心边。","黄芦正耐风霜老，白鹭相将羽翼鲜。","城竦鳌身山匝地，舟排笋柱水连天。","龙吟一曲斜阳下，况是史君开别筵。"],"title":"题金陵白鹭亭呈府公安中尚书二首  其二"}
