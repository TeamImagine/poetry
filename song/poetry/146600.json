{"author":"陈舜俞","id":146600,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["自怜随分有仙踪，曾宿金庭第九重。","谁谓谪官真俗吏，还登庐阜最高峰。","坐头平揖千岩月，枕底微闻二寺钟。","归去林泉缘更熟，定应春梦却过从。"],"title":"峰顶院"}
