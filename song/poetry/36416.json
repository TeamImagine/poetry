{"author":"陆游","id":36416,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["索米官仓例坐愚，东方未可戏侏儒。","行藏要付他年看，富贵真堪一笑无。","等死不过賖岁月，长闲勿更问妻孥。","狂豪尽道非平昔，老胆轮囷尚满躯。"],"title":"郊居二首  其二"}
