{"author":"杨亿","id":210834,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["蘅皋驻马独依依，寄恨微波带减围。","泪迹不成双玉箸，身轻谁赋六铢衣。","穿针静夜星榆出，摆手清晨雪絮飞。","目断风帘旧巢燕，新看先傍杏梁归。"],"title":"洛意"}
