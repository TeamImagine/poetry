{"author":"王灼","id":27546,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平仄仄仄仄平仄，仄仄平平平仄平。","平仄仄平平仄仄，仄平仄仄平平平。"],"paragraphs":["九重无路扣天阍，万里何时返荜门。","岁晚浓愁催白发，夜来只影落寒樽。","谁令兴发水云国，独忆春归花柳村。","知有笔端三昧力，试将些语为招魂。"],"title":"次韵任元受除夕"}
