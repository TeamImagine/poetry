{"author":"刘克庄","id":114053,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["京师渠敢泄边机，北耗传讹果是非。","不见红旗加露布，颇传黄屋尚宵衣。","南风不竞师将老，春水方生虏必归。","何日灵台真偃伯，更无一点战尘飞。"],"title":"北耗"}
