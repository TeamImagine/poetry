{"author":"张耒","id":215742,"strains":["仄平仄仄平，仄仄平平仄。","仄平仄仄仄，仄仄○○仄。","平平平平仄，平仄仄仄仄。","平平仄平平，平仄仄平仄。","平平仄平平，？仄平仄仄。","仄平平仄仄，平仄仄平仄。","平平仄仄仄，平仄仄平仄。","平平仄○平，仄仄平平仄。","平平平平○，平仄仄平仄。","平平平仄仄，仄仄仄平仄。","仄平平仄仄，平仄仄平仄。","○平仄平仄，仄仄平仄○。","平平仄平仄，仄仄平平○。","仄仄○仄平，平仄○平仄。"],"paragraphs":["远公不出山，坐受天龙供。","地祇敢爱宝，木石亲输送。","岩岩千年屋，山立屹不动。","风云宿修梁，星斗近华栋。","亭亭碧香炉，薝卜时自涌。","五云严拥卫，天乐下鸾凤。","神池閟宝象，光怪发岩洞。","谁能陟其巅，手揽湖龙鞚。","东堂黄金藏，龙像俨环拱。","萧条亡国辇，拙朴昔谁用。","扫堂为一睡，清极乃无梦。","思归戒晨发，结束勤仆从。","鸿钟振林莽，月落朝岚重。","再往堕渺茫，猿鹤应嘲讽。"],"title":"神运殿望香炉天池等峰晚宿官厅明日早发"}
