{"author":"宋之问","id":23223,"strains":["仄平仄平仄，平○仄仄仄。","仄平仄仄平，平仄○平仄。","平平平仄仄，○仄平平仄。","平仄仄平平，平平仄○仄。","仄仄平平仄，平平仄平仄。","平平仄平平，平仄仄平仄。","仄○平○仄，平平仄平仄。","仄仄仄仄平，仄平平平仄。","仄仄仄平仄，平平仄平仄。","平仄仄仄平，平仄○仄仄。","平平仄仄仄，仄仄平仄仄。","仄○平平○，平仄平仄仄。","平平仄平仄，仄仄○平仄。","○仄仄仄平，平平仄平仄。","仄仄○仄仄，平○平平仄。"],"paragraphs":["谪居窜炎壑，孤帆淼不系。","别家万里余，流目三春际。","猿啼山馆晓，虹饮江皋霁。","湘岸竹泉幽，衡峰石囷闭。","岭嶂穷攀越，风涛极沿济。","吾师在韶阳，欣此得躬诣。","洗虑宾空寂，焚香结精誓。","愿以有漏躯，聿薰无生慧。","物用益冲旷，心源日闲细。","伊我获此途，游道回晚计。","宗师信舍法，摈落文史艺。","坐禅罗浮中，寻异穷海裔。","何辞御魑魅，自可乘炎疠。","回首望旧乡，云林浩亏蔽。","不作离别苦，归期多年岁。"],"title":"自衡阳至韶州谒能禅师"}
