{"author":"释德洪","id":227989,"strains":["仄仄平平平，平平平仄平。","平○平仄○，仄仄○仄仄。","平平平平仄，仄仄平平平。","平平○仄平，平仄仄仄平。","平平仄平仄，平仄平平○。","仄平平仄平，平仄仄仄平。","平平仄平仄，仄仄○平平。","仄仄○平仄，仄仄平仄平。","平平仄平仄，仄仄仄仄○。","○平平仄平，平仄平平平。","仄平仄仄仄，仄仄平平平。","仄平平仄平，平平○仄○。","仄○平平仄，平平○仄○。","仄仄平仄仄，仄平平仄平。","仄仄仄仄仄，？？仄○○。","仄平平仄仄，平仄○平平。"],"paragraphs":["世路惊风波，山林知岁寒。","君看争夺中，忽觉深渺漫。","归来湘西寺，兀坐依蒲团。","摩挲折脚铛，规以稳处安。","湘山亦多态，扶杖时游观。","偶逢林下人，班草一笑懽。","霜风水痕落，岁月难遮拦。","但觉颔髭白，不复知岁残。","堪公故园旧，义胆见急难。","相逢开肺怀，倾倒无余殚。","所居隔聚落，日喜成媻媻。","作诗夸我贤，宁知如玉冠。","遂分湘山翠，茅檐相对看。","往事都莫理，有求真祸端。","饭罢口挂壁，□□发长叹。","暮寒因有雪，炉暖且檀栾。"],"title":"和堪维那移居"}
