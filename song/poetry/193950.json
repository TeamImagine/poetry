{"author":"苏轼","id":193950,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["莫负黄花九日期，人生穷达可无时。","十年且就三都赋，万户终轻千首诗。","天静伤鸿犹戢翼，月明惊鹊未安枝。","君看六月河无水，万斛龙骧到自迟。"],"title":"杭州牡丹开时仆犹在常润周令作诗见寄次其韵复次一首送赴阙  其二"}
