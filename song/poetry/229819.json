{"author":"苏过","id":229819,"strains":["平仄仄仄仄，仄○仄平○。","仄平仄平平，仄仄平仄平。","仄仄平平仄，仄平平仄平。","仄平仄仄平，仄仄仄仄平。","仄仄仄仄仄，？？？？平。","仄平平仄仄，仄仄平仄○。","仄仄平平平，仄平平仄平。","平平仄○仄，平仄平仄平。","仄平○仄平，仄仄仄仄○。","仄平平仄仄，仄仄仄仄○。"],"paragraphs":["春事已稍稍，雪泥阻游观。","壮心本无多，老境嗟易阑。","念子功名士，早嫌怀与安。","弃𦈡事远游，肯待齿髪残。","世事属餍耳，□□□□餐。","急流成一快，勇退人独难。","慎守林泉幽，莫辞松桂寒。","余龄付空寂，粗免非意干。","愿同王翰邻，未暇贡禹弹。","秕糠身外物，况复子所叹。"],"title":"和范信中雪诗二首  其一"}
