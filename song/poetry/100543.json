{"author":"郑清之","id":100543,"strains":["仄仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["石鼎煎茶午梦醒，羊肠怕听绕车声。","剡舟忽至惊安道，汉使新招别子卿。","交谊从君知绝俗，凋年如我最关情。","鸾凰先路为时瑞，肯卜筵篿诉独清。"],"title":"送林教授行  其二"}
