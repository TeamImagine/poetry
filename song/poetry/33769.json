{"author":"陆游","id":33769,"strains":["○平仄仄平平平，○平仄仄平仄仄。","平○仄仄仄仄平，仄仄平平仄平仄。","平平仄仄平仄平，平平平平仄仄平。","仄平○仄○仄仄，仄平○仄○？平。","仄平仄仄○仄仄，仄仄○平仄平仄。","平平仄仄仄平平，○仄平平平仄仄。","仄平？仄平平平，仄仄仄仄平平平。","仄○仄平仄仄仄，平平○○平平仄。"],"paragraphs":["从军昔戍南山边，传烽直照东骆谷。","军中罢战壮士闲，细草平郊恣驰逐。","洮州骏马金络头，梁州球场日打球。","玉杯传酒和鹿血，女真降虏弹箜篌。","大呼拔帜思野战，杀气当年赤浮面。","南游蜀道已低摧，犹据胡床飞百箭。","岂知蹭蹬还江边，病臂不复能开弦。","夜闻雁声起太息，来时应过桑干碛。"],"title":"冬夜闻雁有感"}
