{"author":"李复","id":212532,"strains":["仄平平仄平，仄仄仄仄仄。","平平仄仄平，仄仄平仄仄。","○○○仄平，仄仄仄平仄。","平平仄仄○，仄仄仄平仄。","仄仄仄仄仄，仄平仄仄仄。","仄仄仄○平，仄仄仄仄仄。","仄仄仄仄平，仄平仄平仄。","仄仄仄○仄，平平○仄仄。","平平仄○仄，平仄仄平仄。","仄平仄平仄，仄平仄仄仄。","平平仄仄平，仄仄○仄仄。","仄仄仄仄○，仄仄平仄仄。"],"paragraphs":["柿垂黄尚微，枣熟赤可剥。","新梨接亦成，实大何磊落。","累累如碧罂，器宇极恢廓。","悬枝细恐折，植竹仰撑托。","露下色渐变，逼霜味不酢。","采摘置中筵，气压百果弱。","忆昔壮少时，酒酣病痟作。","取食不论数，甘寒胜发药。","今嗟老且病，滋味意雕索。","对之未能忘，欲探引复却。","晴檐午景暄，尚或思咀嚼。","齿朽啮亦难，把玩时自噱。"],"title":"梨"}
