{"author":"强至","id":182556,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["秋早津亭一笑歌，红妆晚景落清波。","重来霜后攀疏柳，更向风前数败荷。","物理盛时能有几，人生乐处亦无多。","不知当日樽前曲，却傍谁边敛翠娥。"],"title":"初秋与赵无愧小饮下关河亭季秋送客复至其间偶成短句"}
