{"author":"杨万里","id":48610,"strains":["仄仄平仄平平仄，仄平仄仄仄仄仄。","平仄仄平平仄平，仄平仄仄平仄平。","○仄仄平○仄仄，仄平平仄平仄仄。","仄平仄仄平，仄仄仄仄平。","仄平平仄仄仄仄，平平平仄平○○。","仄仄仄仄仄，平平仄平仄。","仄仄平○平，仄仄平仄仄。","平平仄仄仄仄平，平平仄仄平仄平。","仄平仄平仄平仄，仄仄仄平平仄○。","平仄平平仄仄平，仄平仄仄平○平。","仄平仄仄仄仄仄，仄仄仄平平仄仄。"],"paragraphs":["雪白芦菔非芦菔，吃来自是辣底玉。","花叶蔓菁非蔓菁，吃来自是甜底冰。","三馆宰夫传食籍，野人蔬谱渠不识。","用酰不用酸，用盐不用咸。","盐酰之外别有味，姜牙枨子仍相参。","不甑亦不釜，非蒸亦非煮。","坏尽蔬中腴，乃以烟火故。","霜根雪叶细缕来，瓷瓶夕羃朝即开。","贵人我知不官样，肉食我知无骨相。","祗合南溪嚼菜根，一尊径醉溪中云。","此诗莫读恐咽杀，要读此诗先捉舌。"],"title":"春菜"}
