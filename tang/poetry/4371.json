{"author":"钱起","id":4371,"strains":["仄平平仄仄，平仄仄平平。","仄仄平平仄，平平仄仄○。","平平仄仄仄，仄仄仄平平。","平仄平平仄，平平仄仄平。","平○仄仄仄，平仄仄平平。","仄仄仄平仄，平平平仄平。","平平平仄仄，○仄仄○○。"],"paragraphs":["入门花柳暗，知是近臣居。","大隐心何远，高风物自疏。","翛然静者事，宛得上皇余。","鸡犬偷仙药，儿童授道书。","清吟送客后，微月上城初。","彩笔有新咏，文星垂太虚。","承恩金殿宿，应荐马相如。"],"title":"过王舍人宅"}
