{"author":"韩驹","id":237166,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["时人会傍高门走，独肯来游翰墨场。","已有哲兄如叔度，定知吾子胜文强。","长淮白浪摇春枕，故国青山接夜航。","乞得功名归遗母，未应深羡绿衣郎。"],"title":"送黄若虚下第归湖南"}
