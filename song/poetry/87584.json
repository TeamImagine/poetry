{"author":"韩淲","id":87584,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["满城歌舞事元宵，溪外苍山雪乍销。","红日渐迟花信动，银蟾初上烛光摇。","幽人自笑居空谷，游子从教往丽谯。","一盏青灯对编简，旧欢如梦壮心凋。"],"title":"灯夕颇盛郡中相招不能往也"}
