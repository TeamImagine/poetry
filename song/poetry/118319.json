{"author":"吴惟信","id":118319,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。"],"paragraphs":["弟兄惆怅各分飞，说着何曾不泪垂。","且道十年无一信，是谁千里最相思。","采薇犹记相思处，煮豆浑忘共泣时。","莫把诗名沉塞北，归来故国看梅枝。"],"title":"寄合淝兄"}
