{"author":"晁补之","id":214592,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["蜀客高词诧割鲜，直吞云梦气仍全。","自怜单阏穷为赋，不向元和共得仙。","嘉论一朝倾盖合，新诗半夜叩关传。","西窗却话巴山事，它日相逢忆此年。"],"title":"次韵金乡宰韩宗恕寺丞见赠三首  其二"}
