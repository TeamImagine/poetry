{"author":"吕祐之","id":112591,"strains":["平仄平平仄仄平，平平平仄仄平○。","仄平平仄平平仄，平仄平平仄○平。","仄仄平平平仄仄，平平平仄仄平平。","平平仄仄平平仄，仄仄平○仄仄平。","平仄仄平○仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["高会蓬瀛振德音，崇贤同庆湛恩深。","瑞融云露飞宸翰，荣下烟霄饰禁林。","凤藻瓖奇清击石，龙文模琢丽雕金。","辞臣喜适逢时愿，睿眷殊敦好士心。","华照北门张组绣，秘逾东序敌球琳。","玉堂宴罢尤知幸，御榜天章岂易寻。"],"title":"禁林䜩会之什"}
