{"author":"杜荀鹤","id":32898,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["先生高兴似樵渔，水鸟山猿一处居。","石径可行苔色厚，钓竿时斫竹丛疏。","欺春祗爱和醅酒，讳老犹看夹注书。","莫道无金空有寿，有金无寿欲何如。"],"title":"戏题王处士书斋"}
