{"author":"苏辙","id":197111,"strains":["仄仄仄平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["岁月潜消日里冰，依然来见佛堂灯。","此身已自非前我，问法何妨似旧僧。","洒面飞泉时点点，压池苍石尚层层。","遥知近爱金山好，江水煎茶日几升。"],"title":"游净因院寄琏禅师"}
