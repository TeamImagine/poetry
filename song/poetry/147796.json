{"author":"方回","id":147796,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄仄。","仄仄仄平平仄仄，仄平仄仄仄平平。"],"paragraphs":["万重云外一蘧庐，想见降龙长者居。","溪上过桥谁觅路，峰头飞锡已凌虚。","汉台列像焉知许，陶岫吟归孰起予。","傥憩夜炉煨芋处，可能更读邺侯书。"],"title":"次韵寄题堪上人云外轩"}
