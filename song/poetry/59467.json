{"author":"陈造","id":59467,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平仄仄仄平。"],"paragraphs":["猰犬妖狐合故栖，函关底限一丸泥。","幄中已办吞青海，甲外宁惟馘白题。","犂老上庭烦指顾，笞中行背问颠迷。","提封旧物渠须计，一候鞮汗更向西。"],"title":"闻盱眙北使信感事再次韵"}
