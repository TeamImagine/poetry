{"author":"魏了翁","id":102980,"strains":["平○平平仄平仄，平仄平平仄平仄。","○○仄仄平平平，平仄平○○仄仄。","平平平仄平平平，平仄○平仄平仄。","○平○仄平平平，仄仄仄平仄平仄。","仄平平仄平平平，仄仄○平平仄仄。","平平平○平仄平，仄仄平平仄平仄。","仄平仄仄平平平，平仄平平仄平仄。","仄平仄仄仄平○，仄平平平仄平仄。","平平仄仄○？平，仄仄平平○平仄。","○平○仄仄平平，平仄平平仄平仄。"],"paragraphs":["谁将明星贴天宇，州国宫垣象官府。","更将四七随天旋，常以昏中殷四序。","迢迢河汉冲秋旻，前有苍龙履玄武。","牵牛正向西南来，左右两旗北河鼓。","鼓星之侧为天桴，鼓上三星为织女。","何年人号天女孙，便把牛郎拟夫妇。","不知此是天关梁，河汉之津有常度。","晦明伏见莫非教，肯为文人给嘲侮。","班曹庾谢犹讆言，世上儿曹更堪数。","临风三诵大东诗，须信词章有今古。"],"title":"七夕南定楼饮同官"}
