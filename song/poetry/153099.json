{"author":"俞德邻","id":153099,"strains":["平平仄平仄，平仄○平平。","平平仄仄仄，平仄○仄平。","仄仄仄仄仄，仄仄平○○。","仄仄平仄仄，平平仄仄平。","平平仄仄仄，仄仄平平平。","平平仄仄仄，平仄仄仄○。","仄仄仄仄平，仄仄平仄平。","○○平仄仄，平仄平仄平。","仄○仄平仄，○平仄平平。","仄仄○仄○，仄仄平仄○。"],"paragraphs":["人生念何事，方寸缠忧端。","忧端日澒洞，胡不思自安。","富贵等电露，变灭无留观。","百亩虽已隘，朝耕夕复还。","秋风穑宝实，十口无饥寒。","何为苦役役，而欲事所难。","所以沮溺徒，不受名利干。","行藏随用舍，千载师孔颜。","作劳有余暇，柴门昼常关。","斗酒且自劳，此外无足叹。"],"title":"课仆诣田所偶用渊明庚戌岁九月中于西田获早稻韵"}
