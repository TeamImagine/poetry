{"author":"李白","id":55968,"strains":["平○仄平平，仄仄仄仄仄。","平平仄平仄，仄平平平仄。","平平仄平平，○仄仄平仄。","？平仄仄仄，仄仄仄平仄。","平仄仄○平，仄平仄平仄。","仄○仄平仄，平仄平平仄。","仄仄平仄○，平平平平仄。","○○仄仄○，仄仄平平仄。"],"paragraphs":["扬帆借天风，水驿苦不缓。","平明及西塞，已先投沙伴。","回峦引群峰，横蹙楚山断。","砯冲万壑会，震沓百川满。","龙怪潜溟波，俟时救炎旱。","我行望雷雨，安得霑枯散。","鸟去天路长，人愁春光短。","空将泽畔吟，寄尔江南管。"],"title":"流夜郎至西塞驿寄裴隐"}
