{"author":"仇远","id":163974,"strains":["平平仄平仄仄仄，仄平仄仄平仄仄。","平平平仄仄平平，平仄平平仄○仄。","仄仄○平○仄平，仄平平仄平平仄。","平平平平仄仄仄，○○平平平仄仄。","平平仄仄仄仄仄平仄，○○仄平平仄仄○仄仄平平仄。","仄平仄平○仄仄平平，仄仄平平○仄仄。","平平平仄仄平平，平仄平平仄○仄。","仄○仄仄仄仄仄，仄仄仄平○仄仄。","仄平仄仄仄平仄，仄仄○平平仄仄。","○平仄仄仄仄平，平仄平平平仄仄。","仄平仄仄平平平，仄平仄仄平平平。","平仄○仄仄平仄，平仄平平平平平仄平仄○。","平平仄平平仄仄，平平仄仄○○仄。","平○仄仄仄○平，仄仄平平仄仄仄平平仄仄。"],"paragraphs":["坡翁昔年五十二，翰林侍读为学士。","溪翁年德与坡同，官职胡为未相似。","我道闲人胜贵人，傥来轩冕溪云比。","翁今田园濑水上，颇胜求田阳羡里。","翁今有弟夜雨对床乐，颇胜卯君怀远驿中有感秋风起。","有时笔床茶灶泛洮湖，柳外梅边从徙倚。","诗筒经卷静工夫，光景流连一弹指。","不论众醉与独醒，不问此非并彼是。","客来不必及时事，有酒且斟无即止。","从今笑傲五百年，铜狄铜𫘞皆敝屣。","小山老桂敷秋香，下弦月照西风凉。","今夕如此好风月，胡不招邀坡翁霞佩同颉颃。","翁今放舟何所适，新诗漫表长相忆。","舟中不可久留兮，盍早归来共赋碧云餐白石。"],"title":"寄南仲"}
