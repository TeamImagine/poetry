{"author":"强至","id":182494,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["城里丛林一唾捐，收身微笑寄湖边。","此生直欲看山老，不住真为出世贤。","野屐懒穿双露脚，云裘嫌重右披肩。","人间万事都无著，独与风骚有爱缘。"],"title":"承天元长老弃本寺寄浄慈以诗戏之"}
