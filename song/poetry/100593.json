{"author":"郑清之","id":100593,"strains":["平仄平平平仄平，平○仄仄仄平平。","平平仄仄平平仄，仄仄仄平仄仄平。","平仄平○平仄○，平平仄仄仄平○。","仄○仄仄平平仄，仄仄平平仄仄仄。"],"paragraphs":["西望岷峨天一方，谁教地险绝遐荒。","皇风已喜浑无外，国势那须别有疆。","黄鹤盘空飞不过，金牛拔地去何长。","汉庭四海皆臣妾，一曲歌风未忍忘。"],"title":"奉题蜀邸五云西岷峨保障"}
