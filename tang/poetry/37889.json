{"author":"陆弘休","id":37889,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["新春蘂绽訾家洲，信是南方最胜游。","酒满百分殊不怕，人添一岁更堪愁。","莺声暗逐歌声艳，花态还随舞态羞。","莫惜今朝同酩酊，任他龟鹤与蜉蝣。"],"title":"和訾家洲宴游"}
