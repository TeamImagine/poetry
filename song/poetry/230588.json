{"author":"罗从彦","id":230588,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["平时仰止在高山，要以亭名乐内颜。","颠倒一生浑是梦，寻思百计不如闲。","心斋肯与尘污染，陋巷宁容俗往还。","坚守箪瓢心不改，恐流乞祭向墦间。"],"title":"颜乐亭用陈默堂韵"}
