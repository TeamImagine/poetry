{"author":"李纲","id":243120,"strains":["仄平平仄平仄仄，平平仄仄平平平。","平平平仄仄仄仄，○仄平仄平平平。","平平仄仄仄平仄，平平仄仄平仄平。","仄平仄仄仄○仄，仄仄仄○平○平。","平平仄仄仄仄仄，平仄仄仄平平平。","○平仄仄仄平仄，平仄仄仄平平平。","平平仄○仄平仄，仄仄○仄平平仄。","○平仄○仄平仄，仄平仄仄平○平。","平○平仄仄仄仄，仄仄仄平平仄○。","平平仄仄仄仄仄，平平平仄平平平。","平○仄仄仄仄仄，○仄平仄平平○。"],"paragraphs":["朔风飞雪何漫漫，群山大半埋云端。","蓝田丘壑不易得，更把云雪妆林峦。","茅斋竹屋架岩𪩘，轩楹面势随所安。","素华淅沥洒空翠，逼耳似闻声正干。","层崖冻沍石欲裂，飞瀑不碍双流湍。","长松落落有生意，连臂下饮惟玄猿。","椒园柳浪眇安在，髣髴犹认芙蓉沜。","乘危跨蹇者谁子，竦肩缩袖何其寒。","祇应诗句独有得，不减灞桥风雪间。","幽人一去久寂寞，寒藤滋蔓谁能删。","生绡数幅写绝景，空有图画今人看。"],"title":"题成士瑴所藏辋川雪图"}
