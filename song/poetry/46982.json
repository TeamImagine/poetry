{"author":"梅尧臣","id":46982,"strains":["仄仄平平仄平平，平平仄仄仄平平。","平平仄仄仄平仄，仄仄仄平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["四和还如九酘醅，更醇更美未嫌来。","相逢莫作两般眼，一饮不辞三百杯。","嵇阮当时无俗虑，山王虽贵亦能陪。","如今世态尤堪薄，只把官资满眼堆。"],"title":"依韵四和正仲"}
