{"author":"王安石","id":179935,"strains":["平平仄○仄，仄仄仄平○。","仄○仄平平，仄仄仄平平。","仄平平仄○，仄仄平平平。","平平仄仄仄，仄仄仄○平。","平平仄仄仄，仄仄平平平。","仄仄仄平平，仄平○仄平。","仄仄仄仄仄，○平仄平平。","仄仄平平平，仄仄○仄○。","仄平仄平平，○仄仄平平。","仄仄平仄平，仄仄平平平。","平平仄平仄，平仄仄○平。","平平仄仄仄，平仄仄○○。"],"paragraphs":["虚名误长者，邂逅肯经过。","所操十余篇，浩荡决江河。","侧身朝市间，乐少悲惭多。","文章旧所好，久已废吟哦。","开编喜有得，一读瘳沉疴。","裹饭北城阴，永怀从晤歌。","又欲及岁晚，空堂扫丝窠。","稍出平生言，道艺相琢磨。","忽随雁南飞，当此叶辞柯。","去去梨岭高，想见青坡陀。","黄花一杯酒，为寿乐如何。","微诗等瓦砾，持用报隋和。"],"title":"送石赓归宁"}
