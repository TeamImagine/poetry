{"author":"郭受","id":5591,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄仄平仄，平仄平平仄仄平。","平仄仄平平仄仄，平平仄仄仄平平。"],"paragraphs":["新诗海内流传久，旧德朝中属望劳。","郡邑地卑饶雾雨，江湖天阔足风涛。","松花酒熟傍看醉，莲叶舟轻自学操。","春兴不知凡几首，衡阳纸价顿能高。"],"title":"寄杜员外"}
