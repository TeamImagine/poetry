{"author":"真山民","id":143282,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["节遇中和景渐暄，自摩倦眼望前村。","雕锼花柳春无迹，沐浴山川雨有恩。","忆昔踏青终日醉，如今垂白几人存。","未应便作衰翁看，藉草犹堪倒一樽。"],"title":"奉和颇动游兴呈云耕叔祖"}
