{"author":"张耒","id":217471,"strains":["仄仄仄仄仄，仄平○仄平。","平平平仄仄，平仄○平平。","平○平仄仄，仄仄平平平。","仄仄仄仄平，仄○○仄平。","平平○仄仄，平仄仄平平。","仄○仄平平，平仄仄平平。","仄平仄平仄，平平○仄平。","○平仄平平，仄仄平仄平。","平仄仄平平，仄仄仄仄○。"],"paragraphs":["北下四望岭，两山中旷平。","萦纡蟠迳术，迤靡分沟塍。","林间樵汲路，垅外牛羊鸣。","落景急晚舂，浅泥闻耦耕。","余红犹落落，高绿或亭亭。","柳间见衡门，欹屋尚峥嵘。","主人掩关去，春芜空复青。","论文挈儿曹，得句怀友生。","安得辋川翁，画此十幅屏。"],"title":"步下四望亭至东坡柳迳访邠老不遇"}
