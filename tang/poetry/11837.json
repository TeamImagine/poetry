{"author":"孟郊","id":11837,"strains":["平平仄○仄，仄仄仄仄平。","仄平○○仄，○仄仄平平。","仄仄平平平，平平仄○平。","仄平仄平平，仄仄平平平。","○仄仄仄仄，平平仄○平。","仄平平仄仄，○仄平仄○。"],"paragraphs":["河梁莫相遇，草草不复言。","汉家正离乱，王粲别荆蛮。","野泽何萧条，悲风振空山。","举头是星辰，念我何时还。","亲爱久别散，形神各离迁。","未为生死诀，长在心目间。"],"title":"感怀 七"}
