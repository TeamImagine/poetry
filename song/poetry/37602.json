{"author":"陆游","id":37602,"strains":["仄平平○仄，平仄平仄仄。","平平仄仄○，仄仄仄仄仄。","仄平平平仄，仄平仄平仄。","仄○平仄仄，仄仄平平仄。","仄仄○仄平，仄仄仄○仄。","平平仄仄仄，仄仄○仄仄。","仄○仄○平，平仄平仄仄。","仄平平平仄，○仄仄平仄。","平平平○仄，仄仄仄平仄。","仄平平平平，平仄仄平仄。","仄平仄平平，仄仄平仄仄。","平平仄○仄，仄平○仄仄。","仄平仄仄仄，平仄平平仄。","仄○仄平仄，仄仄仄平仄。","平仄仄平仄，○仄平仄仄。"],"paragraphs":["叔高初过我，风度何玉立。","超然众客中，可慕不待揖。","入都多宾友，伯高数来集。","质如琮璧润，气等芝兰袭。","晚乃过仲高，午日晒行笠。","匆匆遽别去，怅望空怏悒。","有如此三高，青紫何足拾。","岂无知之者，相视莫维絷。","穷鱼虽相悯，可愧吐微湿。","亦知尊公贤，何止盖乡邑。","向风每拳拳，识面真汲汲。","秋风忽闻讣，执书叹以泣。","造门不自决，追悔今何及。","又闻着书富，手泽溢巾笈。","哀毁要无益，遗稿勤缀缉。"],"title":"哭杜府君"}
