{"author":"沈辽","id":189438,"strains":["平平仄仄平平仄，仄平平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["秋来当砌看金钱，不为流年怅白颠。","已向沧洲逢九日，更欣髙士贶新篇。","牛山谁见沾衣客，篱下空怀采菊贤。","遥望白衣犹未至，不妨细雨竹窗前。"],"title":"酬杨髙士"}
