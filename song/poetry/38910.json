{"author":"陆游","id":38910,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["天公息我半生劳，寄傲江湖亦足豪。","淡尽月痕知夜艾，飘残桐叶喜秋高。","读书时亦挂牛角，对酒正须持蟹螯。","纵有故人终自绝，安能从汝望绨袍。"],"title":"秋晓书感"}
