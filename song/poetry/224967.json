{"author":"饶节","id":224967,"strains":["仄平○平仄平仄，仄仄仄仄仄仄平。","○平仄仄仄平仄，平平○仄平仄○。","仄平平平仄平仄，仄平仄仄平仄仄。","仄平仄仄平仄○，仄仄平平平仄仄。","平平平○仄仄仄，仄平仄仄○平仄。","平平○仄○平仄，仄仄仄平仄○仄。","平平平仄仄平平，仄平仄仄仄平○。","平○仄仄平仄仄，仄平○平平仄平。","平平平平仄仄仄，仄仄平平仄平仄。","平仄平平仄仄平，平仄平平仄○仄。"],"paragraphs":["谢安中年不堪别，况我与子本末同。","临川古郡著名数，麻姑且在邦域中。","与君同方复同术，十年共度虀盐日。","一身烂漫天地中，万里风霜今白发。","南山之封木拱矣，此身万事相终始。","何知迟暮犹羁旅，夜语对床辄三起。","君今先著祖生鞭，我穷未办买山钱。","君行启我方寸乱，抱琴长歌声彻天。","西风萧萧木脱叶，表里家山落眉睫。","为语淮南大小山，虽在侯门不弹铗。"],"title":"送傅仲默登第归麻姑"}
