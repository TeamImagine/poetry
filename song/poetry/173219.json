{"author":"蔡槃","id":173219,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["数株杨柳种多年，今日方维胜客船。","扫石共看山色坐，枕书同听雨声眠。","溪羹旋煮莼丝滑，野饭新炊白玉圆。","不管归心忙似箭，强留吟过菊花天。"],"title":"郑介道见访"}
