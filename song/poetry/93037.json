{"author":"刘宰","id":93037,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["瓮牖篝灯一笑同，地炉烧火愧家风。","论财以义轻浮俗，论道归儒识至公。","行异于时方易沮，理趋于数要深穷。","老来狂斐君无诮，他石犹堪付玉工。"],"title":"再韵谢张持甫过访二首  其一"}
