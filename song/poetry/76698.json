{"author":"赵蕃","id":76698,"strains":["仄仄平平仄仄平，仄平平仄仄平平。","仄平仄仄仄仄仄，平仄平平平仄平。","平仄仄仄平仄仄，仄平平仄仄平平。","仄平仄仄平平仄，仄仄仄平仄仄平。"],"paragraphs":["蔓菊伶俜不自持，细香仍著野风吹。","少年踊跃岂复梦，明日萧条休更悲。","潭水解令胡广寿，夕英何补屈原饥。","我今漫学浔阳隠，晚立寄怀空有诗。"],"title":"菊"}
