{"author":"程俱","id":235613,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["节物惊心两鬓华，东篱空绕未开花。","百年将半仕三已，五亩就荒天一涯。","岂有白衣来剥啄，亦从乌帽自欹斜。","真成独坐空搔首，门柳萧萧噪暮鸦。"],"title":"九日写怀"}
