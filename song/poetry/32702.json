{"author":"陆游","id":32702,"strains":["仄平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["满林春笋生无数，竟日鸬鹚来百回。","衣上尘埃真一洗，酒边怀抱得频开。","池鱼往者忧奇祸，社栎终然幸散材。","世事纷纷心本懒，闭门岂独畏嫌猜。"],"title":"家园小酌二首  其二"}
