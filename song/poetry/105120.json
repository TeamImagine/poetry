{"author":"杜范","id":105120,"strains":["仄仄平仄○，平仄平仄仄。","○平平平仄，仄仄仄平仄。","平平仄平仄，○仄平仄仄。","平平平仄平，仄平平仄仄。","平○仄平仄，平平仄平仄。","仄平仄仄平，仄仄平平仄。","仄平仄平○，仄仄平平仄。","仄仄平仄○，仄仄平仄仄。","仄仄仄仄仄，仄平平仄仄。","平○仄仄仄，仄仄平仄仄。"],"paragraphs":["草草春又过，凄晦风雨夕。","三年乌伤梦，不断一区宅。","台山在何许，空有尘满屐。","英英江夏公，老龙蟠古泽。","寻胜著幽宇，搜奇列佳石。","可斋不出门，亦复为渠役。","酒酣对崔嵬，寸管凌千尺。","念我萧寺中，远赠烦走力。","隠几读妙句，缅怀宾主席。","何当谢吏网，足蹑堂上客。"],"title":"和刘会之野堂韵"}
