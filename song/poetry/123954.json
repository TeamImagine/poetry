{"author":"王柏","id":123954,"strains":["仄仄平平仄仄平，平平仄仄仄平平。","平平平仄平平仄，平仄平平平仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["苍翠雄盘一古村，新楼面面纳乾坤。","阴晴朝暮天容变，开阖荣枯春意存。","万壑精神融宝鉴，千峰气势拱端门。","松楸冉冉白云下，一盏寒泉罔极恩。"],"title":"题康湖伟观"}
