{"author":"释德洪","id":227834,"strains":["仄仄仄仄仄，仄○平仄仄。","平平仄平仄，仄仄仄仄仄。","仄仄仄平仄，○仄平平仄。","平平仄仄平，仄仄平平○。","仄○平仄仄，仄仄平仄仄。","仄平仄平平，仄仄○仄仄。","仄仄？仄平，○仄平平仄。","仄○平仄仄，仄仄平平仄。"],"paragraphs":["我昔度瘴海，夜浪光熳熳。","经旬困掀簸，饮食借日旦。","动辄值墙壁，更觉归心懒。","平生百念灰，但有身为患。","卧看生与死，两者无可拣。","那知故园山，秀色长在眼。","爱此□洌崖，中有山房瞰。","会当持老齿，嚼此无沙饭。"],"title":"次韵"}
