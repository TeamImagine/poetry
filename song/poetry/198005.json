{"author":"苏辙","id":198005,"strains":["仄仄平平仄仄平，平平仄仄仄平平。","平平仄仄仄仄仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["懊恼河冰散复生，徂年近已失峥嵘。","身留短舫厌厌睡，目送飞鸿一一轻。","引纤低徊疑上坂，打凌辛苦甚攻城。","东风怜我归心速，稍变杨梢百里迎。"],"title":"河冰复结复次前韵"}
