{"author":"赵蕃","id":73310,"strains":["仄仄仄仄仄，仄平平仄平。","平平仄仄仄，仄仄仄平平。","仄仄平平仄，平平仄仄平。","平平仄仄仄，平仄仄平平。"],"paragraphs":["下水有放溜，溯流多哭滩。","人能等迟速，事岂病艰难。","返照千山赤，春风两鬓寒。","生平惯行役，无复漫悲酸。"],"title":"闰月二十日离玉山八月到余干易舟又二日抵鄱阳城追集途中所作得诗十有二首  其四"}
