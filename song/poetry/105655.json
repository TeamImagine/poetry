{"author":"岳珂","id":105655,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平平仄，平平仄仄仄平平。"],"paragraphs":["昨朝华宴想清欢，今日床头未整冠。","已恨酒肠孤夜醉，更惊病骨怯春寒。","多情条脱参差是，一抹琵琶错杂弹。","老眼眵昏正无绪，炉芗烬冷对蒲团。"],"title":"病中未能访邓德载督参大监戏赠二首  其一"}
