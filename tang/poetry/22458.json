{"author":"李商隐","id":22458,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["玉山高与阆风齐，玉水清流不贮泥。","何处更求回日驭，此中兼有上天梯。","珠容百斛龙休睡，桐拂千寻凤要栖。","闻道神仙有才子，赤箫吹罢好相携。"],"title":"玉山"}
