{"author":"傅察","id":3045,"strains":["仄仄平平仄仄平，平仄仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["不但蠲烦起醉仙，能令古莽失多眠。","春风乍拂千岩上，晓雨初沾百草前。","绛缕缝囊包紫璧，玉尘凝碗照清烟。","今人嗤点前人拙，未肯须依古法煎。"],"title":"次韵烹茶四首  其三"}
