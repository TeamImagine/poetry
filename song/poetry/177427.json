{"author":"王禹偁","id":177427,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["预忧囊瘿病龙钟，乞得仙方便有功。","纵免项如樗里子，也应头似夏黄公。","西晖亭下峰峦碧，南静川中木叶红。","尽是贰车堪醉处，春来唯恐酒樽空。"],"title":"翰林毕学士寄示医瘿药方因题四韵兼简两制诸知"}
