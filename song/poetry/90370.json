{"author":"苏舜钦","id":90370,"strains":["平○仄仄仄，平平仄平平。","○○仄仄仄，平仄仄仄平。","平平仄平仄，仄仄仄仄平。","仄平仄平平，仄仄平○○。","仄仄仄仄仄，仄仄○平平。","平仄仄仄○，平仄仄○平。","平平仄仄仄，仄仄仄仄平。","平仄仄仄仄，仄仄平仄平。"],"paragraphs":["阴暗必有鬼，高明者惟天。","鉴应未始忽，冥理有后先。","奸凶喜欺罔，放意快目前。","虎狼嚼生人，自适甘且鲜。","烈士共剑起，忿发如危弦。","人理已不胜，神报岂泯然。","惊呼彻上帝，洒血透九泉。","扪舌不敢语，咄咄徒自怜。"],"title":"苦调"}
