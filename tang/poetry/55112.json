{"author":"颜真卿","id":55112,"strains":["平仄平平平，仄平平仄仄。","仄平仄○仄，仄仄平仄仄。","平仄仄平平，仄平仄平仄。","平平仄平仄，平仄仄平仄。","仄仄平仄平，仄平仄平仄。","仄平仄仄仄，仄仄平平仄。","仄仄仄仄平，○平仄平仄。","平平仄仄仄，○仄平仄仄。","仄仄仄平○，仄平平平仄。","平平仄平仄，仄仄仄○仄。","平仄？仄○，平平仄○仄。"],"paragraphs":["秋意西山多，别岑萦左次。","缮亭历三癸，趾趾邻什寺。","元化隐灵踪，始君启高致。","诛榛养翘楚，鞭草理芳穗。","俯砌披水容，逼天扫峰翠。","境新耳目换，物远风尘异。","倚石忘世情，援云得真意。","嘉林幸勿剪，禅侣欣可庇。","卫法大臣过，佐游群英萃。","龙池护清激，虎节到深邃。","徒想嵊顶期，于今没遗记。"],"title":"赠僧皎然"}
