{"author":"晁补之","id":214420,"strains":["平仄仄平平仄平，平仄仄平平仄平。","仄○平平平仄仄，仄仄仄仄平平平。","仄仄平平仄平仄，仄平仄仄仄平平。","仄仄仄平平仄平，平平平仄仄平○。","仄平○仄仄仄仄，仄平平仄仄平○。","仄平仄仄仄仄仄，仄仄仄平平仄平。"],"paragraphs":["鼷鼠食牛牛不知，牛不愿骍而愿犂。","虎噫来风皮见藉，兔狡宅月肩遭胹。","欲兆幽烽二龙死，独微晋泽一蛇悲。","失马吉凶方聚门，亡羊臧谷未宣分。","沐猴冠带去始惬，木鸡风雨漠何闻。","不须皎皎吠蜀狗，阮子与猪同酒樽。"],"title":"拟乐府十二辰歌"}
