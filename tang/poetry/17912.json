{"author":"陈翥","id":17912,"strains":["仄平平仄仄，仄仄仄○平。","仄仄平平仄，平平仄仄平。","仄平○仄仄，仄仄仄平平。","仄仄○平仄，平平仄仄平。","平○平仄仄，平仄仄平平。","平仄平平仄，○○仄仄平。"],"paragraphs":["曲江晴望好，近接梵王家。","十亩开金地，千林发杏花。","映云犹误雪，煦日欲成霞。","紫陌传香远，红泉落影斜。","园中春尚早，亭上路非赊。","芳景堪游处，其如惜物华。"],"title":"曲江亭望慈恩寺杏园花发"}
