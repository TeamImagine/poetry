{"author":"龚日章","id":92676,"strains":["平平仄平平，仄仄平仄仄。","平平平平平，平仄平仄仄。","仄仄仄平平，仄平仄平仄。","仄平平仄平，平仄平平仄。","仄平仄？仄，平○平仄仄。","仄平仄仄仄，平平仄平仄。","平仄平仄平，仄○仄平仄。","仄仄○平平，平平仄○仄。","平仄仄○平，仄仄仄平仄。","仄平平仄平，仄平○平仄。"],"paragraphs":["攀萝访山扉，极目穷海表。","峰疑庐山高，岩若盘谷杳。","药臼历穷凹，石楼迫天小。","水帘云顶飞，丹叶天涯渺。","古峒匝蝴蝶，闲庭喧百鸟。","诵声杂石溜，炊烟出林杪。","藜烛虽未辉，翠屏自环绕。","内乐屏纷华，天机蔑胶扰。","虀盐比膏粱，所得孰多少。","会须携竹炉，一鸣听鸡晓。"],"title":"次林千之赠水帘洞黄秀才韵"}
