{"author":"杨希元","id":185296,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["三春行乐盛刀州，况是春光欲尽头。","使节在郊观似堵，香轮争道去如流。","正逢铃阁多闲日，肯对花时负胜游。","会得公心惜欢意，欲归犹自尽迟留。"],"title":"和吴中复游海云寺"}
