{"author":"陈傅良","id":65809,"strains":["仄平仄○平，平仄仄仄仄。","平平仄仄平，仄仄仄仄仄。","平平○仄平，仄仄仄平仄。","平○仄仄平，平仄仄平仄。","仄平仄○仄，平仄仄○仄。","仄平仄仄仄，仄仄○○仄。","仄平仄仄仄，平仄仄平仄。","○平○仄仄，仄仄仄平仄。","仄平仄平仄，平仄仄仄仄。","仄仄仄○○，仄平○仄仄。","仄仄○仄仄，仄平○平仄。","仄仄仄平仄，平平仄平仄。"],"paragraphs":["稻粱不难谋，轩冕亦易得。","胡为抱膝翁，恻恻复恻恻。","秋风堕碧梧，凤鸟去无迹。","愁吟草际蛩，儿女泪盈臆。","忽然一长啸，孤响起空寂。","令人识雅颂，一唱三叹息。","室庐在路傍，耕凿在民籍。","行人听笑语，稚子共眠食。","读书果何罪，须发又半白。","此意太劳劳，此身长抑抑。","抱膝且不可，出门更何适。","但勿问门外，蓬蒿若干尺。"],"title":"寄题陈同甫抱膝亭"}
