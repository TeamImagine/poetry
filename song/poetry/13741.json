{"author":"宋祁","id":13741,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["上都频见岁华阴，偃息由来本茂林。","醉若有乡须裂地，吏如逢隠即投簪。","衔无窭数知容冗，病似支离亦挫针。","况自疏家兄弟约，他年擉鳖故溪浔。"],"title":"自咏  其二"}
