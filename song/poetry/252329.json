{"author":"郑刚中","id":252329,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["湘西岳麓法华台，四十年中又再来。","惟石与松如雅故，问僧幷寺已尘埃。","区区独恨恩难报，负负无言志已颓。","退宿道相愁不寝，四檐春雨杂惊雷。"],"title":"登岳麓法华台岳麓兵火后寺已两创惟台为旧物当时住持邻道者物故二十年矣"}
