{"author":"周紫芝","id":241625,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄仄平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["黄鹄摩霄未易知，倦飞寒雀本来卑。","颇惭陶令归田早，政坐穰侯见事迟。","偶有酒供鸜鹆舞，苦无人唱鹧鸪词。","秋来湖上山方好，食蛤重为汗漫期。"],"title":"次韵陈簿席上见和"}
