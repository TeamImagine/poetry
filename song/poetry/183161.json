{"author":"刘攽","id":183161,"strains":["平平仄○平，平○仄仄仄。","平平○平仄，仄仄○平仄。","仄仄仄平仄，平平平仄仄。","○平仄平仄，平仄平仄仄。","仄仄仄平仄，仄平平仄仄。","仄平仄平平，仄仄仄仄仄。","仄平仄仄仄，仄仄平平仄。","仄平仄平平，○仄平仄仄。","○仄仄仄平，平仄平平仄。","平平平仄○，平仄平平仄。","仄平平仄仄，仄仄平○仄。","平○平仄平，仄仄仄平仄。","仄○仄平○，平仄仄平仄。","仄平仄仄○，仄仄○平仄。"],"paragraphs":["清源注长波，萦回十里内。","泓澄鉴群物，杂细分毛介。","旱岁未尝减，隆冬方可爱。","传云五龙旧，疑有神物在。","惜此去人近，久随荆棘废。","赏心一朝同，版筑四面会。","凿池两汉集，抗榭群山对。","种花渐成蹊，栽竹俄自倍。","荷芰入四邻，鸥鸟盈千辈。","鱼游明镜中，人语红尘外。","眷兹仁智乐，况乃登临最。","沧浪欢濯缨，药饵劝飞盖。","讼闲固材胜，神逸自形泰。","愿言载笔间，屡得从公迈。"],"title":"新作西池呈王守"}
