{"author":"强至","id":182431,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["字人亡状序宜愆，何意天心独不然。","甘澍未尝差十日，丰储应使足三年。","井庐但觉涂歌溢，水旱宁忧牒讼煎。","自是化工苏百谷，误褒多谢邑中贤。"],"title":"粹中先辈以甘雨时降兆为丰岁过形雅什猥推凉德辄次元韵以答来贶"}
