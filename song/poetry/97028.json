{"author":"陈宓","id":97028,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["双莲价重百隋侯，闻道飞觞日夜浮。","那得此花开凤沼，依前盛事占鳌头。","直如晁董同时对，清似夷齐并臂游。","快诵君诗惊倦眼，和篇虽拙敢迟留。"],"title":"谢黄斋长送双莲和其韵"}
