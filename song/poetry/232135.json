{"author":"李彭","id":232135,"strains":["平○仄平平，○平仄平仄。","平平平仄平，仄仄平仄仄。","仄平平仄仄，仄平仄○仄。","平仄○平平，仄仄○仄仄。"],"paragraphs":["谁其妙丹青，将军独曹霸。","能开生面姿，拂绢貎照夜。","伟哉千载后，万金不当价。","吾欲评斯文，善学如善画。"],"title":"予与谢幼槃董瞿老诸人往在临川甚昵幼槃已在鬼录后五年复与瞿老会宿于星渚是夕大风雨因诵苏州谁知风雨夜复此对床眠之句归赋十章以寄  其五"}
