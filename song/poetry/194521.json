{"author":"苏轼","id":194521,"strains":["平平仄平仄，仄仄仄仄仄。","平○仄平仄，仄仄仄平仄。","平仄仄仄平，平仄仄平仄。","仄仄仄仄平，○仄○仄仄。","平平仄平仄，仄仄仄仄仄。","仄○平仄平，平仄仄○仄。","平平仄仄仄，仄仄平仄仄。","平平平平仄，平仄仄仄仄。","平平仄仄平，仄仄仄仄仄。","平平仄平仄，○仄平平仄。"],"paragraphs":["周诗记荼苦，茗饮出近世。","初缘厌粱肉，假此雪昏滞。","嗟我五亩园，桑麦苦蒙翳。","不令寸地闲，更乞茶子蓺。","饥寒未知免，已作太饱计。","庶将通有无，农末不相戾。","春来冻地裂，紫笋森已锐。","牛羊烦呵叱，筐筥未敢睨。","江南老道人，齿发日夜逝。","他年雪堂品，空记桃花裔。"],"title":"问大冶长老乞桃花茶栽东坡"}
