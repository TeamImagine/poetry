{"author":"宋祁","id":24089,"strains":["仄仄○平仄，平平○仄平。","○平仄平仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄仄平仄，平平仄仄平。","仄平平仄○，平仄仄平平。","仄仄○平仄，平○仄仄平。","仄平平仄仄，○仄仄平平。","仄仄平平仄，平平仄仄平。","平平○○仄，仄仄仄平平。","仄仄○○仄，平平仄仄平。","仄平平仄仄，仄仄平平平。"],"paragraphs":["玉署凝严处，朱栏封殖恩。","其谁赏高节，祗自保孤根。","密干青杠矗，危梢翠纛翻。","故林兹地隔，新实几时繁。","细籁供风枕，斜阴叠月轩。","雀惊冲叶堕，蝉静抱枝喧。","戴氏当年谱，梁王自古园。","对容金马客，深在玉堂门。","本以萧萧擢，还由冉冉存。","烟能留暝色，粉解记春痕。","拾箨题吟墨，披丛爽醉魂。","爱君同省树，不敢为人言。"],"title":"玉堂北栏丛竹"}
