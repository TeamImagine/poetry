{"author":"王洋","id":251507,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["飘零何处是通津，陆有飞蓬水有蘋。","赋禀但随升斗禄，姓名常后百千人。","趋炎未肯施先足，耐冷何须便曲身。","祗有鸣埙恐难继，此心端欲避芳尘。"],"title":"次蘋字韵即事"}
