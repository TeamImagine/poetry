{"author":"晁说之","id":219623,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平平仄平。","平仄平平平仄仄，平平仄仄仄平平。"],"paragraphs":["西城别袂望东城，勇发征车却怯行。","朋肯声前金阙恨，胡卢歌里玉关情。","莺啼有意因风断，山影无垠为月横。","人世分携吾可那，千锺不醉在天明。"],"title":"席上别诸公"}
