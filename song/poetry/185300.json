{"author":"孙觉","id":185300,"strains":["平仄平平平，仄仄平仄平。","仄平平○平，仄仄仄仄平。","仄平仄○仄，仄仄平平平。","平仄仄○仄，平平平仄平。","平平仄平平，仄仄平平平。","仄仄平仄仄，仄仄平平平。","仄仄仄仄平，平平仄平平。","平平仄平仄，仄平平仄○。","仄○仄仄○，平平仄平平。","仄仄仄平仄，平仄仄平平。"],"paragraphs":["淮海无林邱，旷泽千里平。","一渠闲防潴，物色故不清。","老僧喜穿筑，北户延朱甍。","檐楯斗杓落，帘帏河汉倾。","平湖杳无涯，湛湛春波生。","结缆嗟已晚，不见芙蓉城。","尚想紫芡盘，明珠出新烹。","平生有微尚，一舟聊寄行。","遇胜辄偃蹇，霜须刷澄明。","可待齿牙豁，归欤谢浮荣。"],"title":"题召伯斗野亭"}
