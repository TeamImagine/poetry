{"author":"朱熹","id":55093,"strains":["仄平仄仄平仄○，仄仄平仄平○平。","平平仄仄平仄仄，仄仄仄仄平平平。","平仄仄仄○仄仄，？仄仄仄平平平。","○平仄仄仄仄仄，平平仄仄平平平。","仄平平仄仄仄仄，仄仄仄仄平平平。","平平仄仄仄仄仄，平平仄仄平平平。","○平仄仄○仄仄，仄仄仄仄平○平。","平平仄？仄平仄，仄仄○仄平平平。","平平平平仄仄仄，仄仄仄仄平平平。","仄仄平平仄仄平仄仄，仄仄平仄平○平。"],"paragraphs":["古人一去心不传，举世谁复知其天。","奔趋嗜欲名利境，浩荡势若飘风旋。","嗟予慨此其已久，矧复痼疾霾云烟。","禅关夜扣手剥啄，丹经昼诵心精专。","十年齐楚得失里，醉醒梦觉今超然。","迷心昧性哂竺学，贪生惜死悲方仙。","如何懒惰行不力，日月逝矣羲和鞭。","祇今已□远玄象，羡子正似方来川。","何忧功名与事业，但要溥博而渊泉。","不见君家鼻祖开圣学，照耀今古书三篇。"],"title":"奉答景仁老兄赠别之句"}
