{"author":"杨万里","id":49790,"strains":["平平仄仄平仄平，平平仄平仄仄平。","○平平仄仄○仄，平平平仄平○平。","仄平平仄仄○仄，仄平平平仄平仄。","仄平平仄仄平仄，仄○仄○平平仄。","仄平仄仄仄平平，平仄平平仄仄平。","平平平仄仄仄平，仄平平仄平平平。"],"paragraphs":["梅郎绛节朝玉台，朝游五城暮九垓。","遗民香火答遗爱，何年祠屋荒苍苔。","剑津诗客子张子，住持仙坛判山水。","上书台斗大居士，作缘水漕皇华使。","二台并檄孔家兄，经始新祠不日成。","西山南浦作贺宾，野梅官柳俱驩声。"],"title":"寄题张县尉敬之南昌官寺重新子真祠堂"}
