{"author":"仇远","id":164093,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["新岁连朝喜遇晴，宜人宜谷最关情。","郊原尚觉春光薄，市井先传米价平。","趁暖飞虫生灭易，向阳征雁去留轻。","北门冷掾无公事，闲看官梅野柳争。"],"title":"喜晴"}
