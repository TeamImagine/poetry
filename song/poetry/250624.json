{"author":"沈与求","id":250624,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["欲识枢星纪诞弥，天人端命抚昌期。","声函万岁腾欢颂，节应千秋举庆仪。","金箧赐龄辉碧简，珠囊荐寿肃丹墀。","何须更效南山祝，艮岳连云自不移。"],"title":"天宁节致语口号"}
