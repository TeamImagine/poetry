{"author":"王令","id":188118,"strains":["平平平仄仄，平仄仄平平。","仄仄平平仄，平平仄仄平。","平平平仄仄，？仄仄仄平。","仄仄平○仄，平平仄仄平。","仄○平○仄，仄○仄平平。","仄仄平平仄，平平○仄平。","仄平○仄平，仄仄仄平平。","○仄平平仄，平平仄仄平。","平○仄○仄，平仄仄平平。","仄仄平○仄，平平仄仄○。","平平平仄仄，平仄仄平平。","仄仄平平？，平平仄仄平。","平○仄平仄，平仄仄平○。"],"paragraphs":["西南无尽望，吞恐罄吴郊。","海近私凭蓄，天低不敢包。","蛟龙宜自宅，螾蛭莫令巢。","远浦才分点，归樯略认梢。","水乘潮更阔，地过底宜坳。","鸟绝烟维断，风凌浪脊交。","大桥横作书，别岸缺成爻。","吟恐诗无气，图忧笔费抄。","归输范蠡得，官许季鹰抛。","去忆心应系，归夸口定劳。","穷何须蹈海，来好卜编茅。","著户生同隐，居民钓自庖。","沧浪未容濯，鱼枻夜停敲。"],"title":"太湖"}
