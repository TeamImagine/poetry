{"author":"喻良能","id":51748,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["世事年来已饱更，百年今夕两分平。","窗间蜡炬偎人煖，缾里梅花照眼明。","瓦屋三间聊足喜，鬓霜千丈总堪惊。","明朝同上西山望，应有江湖春水生。"],"title":"戊子除夕追和陈简斋除夜一首"}
