{"author":"方干","id":30168,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄仄平仄仄平。","仄仄平平平仄仄，平平平仄仄平平。"],"paragraphs":["坐看孤峭却劳神，还是微吟到日曛。","松鹤认名呼得下，沙蝉飞处听犹闻。","夜阑亦似深山月，雨后唯关满屋云。","便此逍遥应不易，朱衣红斾未容君。"],"title":"题长洲陈明府小亭"}
