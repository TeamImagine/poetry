{"author":"方回","id":148967,"strains":["仄仄仄平仄，仄平仄平平。","平仄仄仄平，仄仄仄仄平。","仄仄仄仄仄，平平仄平平。","仄仄仄仄仄，仄仄仄仄平。","仄平仄仄仄，平仄平平○。","平仄仄平仄，仄仄平平平。","平仄仄平仄，仄仄仄仄平。","仄平仄仄仄，○平仄平○。","仄仄仄平仄，仄平平○○。","平平仄平仄，仄○平仄平。","平平仄平仄，仄仄平○平。","仄平平仄仄，仄仄平仄平。","平仄仄○平，仄○○仄平。","仄仄仄平仄，仄仄平平平。","仄平仄仄仄，平仄○仄平。","平仄仄仄仄，平仄平平平。","仄仄仄仄平，仄○○平平。","仄仄仄仄仄，平仄仄仄仄。","平仄仄平仄，仄平仄平○。","仄平仄平仄，仄仄平仄○。","仄○仄平平，仄仄平仄○。","○平仄仄仄，平平平仄平。","平○仄平仄，仄仄平平平。","仄仄平仄仄，仄平○○平。"],"paragraphs":["荦确莳籼米，浅清钓鯈鱼。","兹事不在多，克俭即有余。","俯仰六十载，山城八迁居。","忆昔罢阃幕，始有此屋庐。","鞠躬畚瓦砾，流汗薅茅苴。","前后列花果，左右环图书。","谁令厕朝士，又驾太守车。","大兵革宇宙，乘时沸猱狙。","𣃁掘坏畦径，抉偷夷庭除。","厨荒败炊爨，室空移贮储。","归来问邻旧，死徙徒欷歔。","募工淘秽井，课仆通污渠。","旋理短檠灯，复荷长柄锄。","倏忽九寒暑，出入无馿舆。","忍贫不肯仕，人谓回也愚。","今岁事大谬，群贼屠郊墟。","古树伐作薪，野茹挑为蔬。","淡食已数月，穷乃至此欤。","筋力既衰劣，鬓毛苦凋疏。","以今较畴昔，百事皆弗如。","弗如又何嗟，不系天命且。","柴荆永日闭，池亭秋霁初。","朝看白云起，暮对丹霞舒。","独坐心自赏，是身如空虚。"],"title":"孚舟亭独坐"}
