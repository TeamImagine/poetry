{"author":"李正民","id":242232,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平平平平仄仄平。","仄仄平平平仄仄，仄平仄仄仄平平。"],"paragraphs":["少时占毕共辛勤，晚岁飘零寂寞滨。","未分尘埃蒙琬琰，岂容蹭蹬老麒麟。","文因饱学多多辨，诗为穷愁日日新。","五十专城虽不晚，汉廷诏令要词臣。"],"title":"送元叔守建昌  其二"}
