{"author":"陈著","id":139603,"strains":["仄平平平平，仄平仄平仄。","○○仄仄平，平仄平仄仄。","平仄仄仄平，仄仄仄平仄。","平○仄仄仄，仄平○平仄。","仄仄平仄平，平仄仄平仄。","仄平平平平，仄仄平仄仄。","仄平仄○仄，平平仄平仄。"],"paragraphs":["一山逶迤来，结崖俯寒碧。","传闻控鲤仙，垂钓山下石。","前事不必穷，要是古奇迹。","山中好事者，筑亭占清特。","数本潇洒花，松竹共幽閴。","我来西风晴，一洗尘土昔。","出门复回首，山前有归翼。"],"title":"题宁国府泾县琴高堂"}
