{"author":"殷寅","id":5468,"strains":["仄仄仄○平，平平仄平仄。","平仄平仄仄，平仄○平仄。","仄仄○平平，平平仄平仄。","仄平平平仄，平仄仄平仄。","平仄仄平平，仄平平仄仄。","仄平仄仄仄，仄仄平平仄。","平○平平平，平平仄平仄。","仄平平仄○，仄仄仄平仄。","平平仄仄平，仄仄○平○。","平仄○平仄，平平仄平仄。","平仄平仄仄，仄○仄平仄。"],"paragraphs":["别业在徴山，登高望畿甸。","严令天地肃，城阙如何见。","蔼蔼王侯门，华轩日游衒。","幸逢休明代，山虏尚交战。","投策去园林，率名皆拜选。","圣君性则哲，济济多英彦。","裴楷能清通，山涛急推荐。","𫍲才甘自屏，薄伎忝余眷。","虽承国士恩，尚乏中人援。","畴昔相知者，今兹秉天宪。","朱绂何赫赫，绣衣复葱蒨。"],"title":"铨试后徴山别业寄源侍御"}
