{"author":"杨万里","id":49663,"strains":["平平仄仄仄平仄，平平仄平仄平仄。","仄平仄仄仄平平，平仄平平仄平仄。","平平仄仄仄平平，平平仄仄仄仄○。","仄○○仄仄仄仄，平仄仄平平仄仄。","仄平平仄仄○平，仄仄仄平仄平仄。"],"paragraphs":["仙家有药世无比，能干水银作银子。","老夫却把水晶环，镕作南溪一溪水。","闲随穉子作儿嬉，金沙玉砾磊细陂。","水从陂上泻涧底，椎碎水晶声满耳。","忽然流下片苍苔，一朵碧云影千里。"],"title":"南溪细陂"}
