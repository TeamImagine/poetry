{"author":"史浩","id":19591,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["翼轸腾光万代尊，地灵人杰萃侯门。","紫芝秀宇尘无染，黄宪澄波挠不浑。","泥湿丹书双彩凤，香凝画戟两朱轮。","生朝有客成飘泊，犹寄巢莲碧玉樽。"],"title":"上平江守徐侍郎生日  其一"}
