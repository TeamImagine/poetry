{"author":"方干","id":30260,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["郭里人家如掌上，檐前树木映窗棂。","烟霞若接天台地，分野应侵婺女星。","驿路古今通北阙，仙溪日夜入东溟。","彩衣才子多吟啸，公退时时见画屏。"],"title":"和剡县陈明府登县楼"}
