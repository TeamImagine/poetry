{"author":"叶茵","id":126170,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["爱向其中舣短篷，眼前景物总玲珑。","神仙窟宅垂杨里，图画溪山落照中。","甚是繁华输侠少，也须幽胜属衰翁。","世间风月无如此，卖鹤来谋地一弓。"],"title":"霅城"}
