{"author":"胡仲弓","id":136783,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄平平。","仄仄仄平平仄仄，平平平仄仄平平。"],"paragraphs":["几年待漏趣朝班，乞得闲身返故山。","公论尽归恩怨外，清谈不落是非间。","屠龙肯信无高手，画虎虽成亦强颜。","马革裹尸徒自壮，争如投老得生还。"],"title":"和刘后村杂兴  其二"}
