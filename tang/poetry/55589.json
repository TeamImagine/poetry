{"author":"李白","id":55589,"strains":["仄平仄平平平，平平仄平平仄。","仄平平平仄仄平，仄仄平平仄○仄。","仄仄○平仄，○平仄平仄。","平平仄仄仄平平仄，仄平仄仄仄仄平平平。","平平仄平仄平仄，仄平平仄平仄平。","平仄平仄仄，平仄平仄平。","仄仄仄仄仄，仄仄○平仄平平。","平平仄平平，平平仄仄平仄平。","仄仄平仄仄，○平○仄平。","仄平平仄仄平仄，仄平仄仄仄平仄平。"],"paragraphs":["去年战桑干源，今年战葱河道。","洗兵条支海上波，放马天山雪中草。","万里长征战，三军尽衰老。","匈奴以杀戮为耕作，古来唯见白骨黄沙田。","秦家筑城避胡处，汉家还有烽火然。","烽火然不息，征战无已时。","野战格鬬死，败马号鸣向天悲。","乌鸢啄人肠，衔飞上挂枯树枝。","士卒涂草莽，将军空尔为。","乃知兵者是凶器，圣人不得已而用之。"],"title":"战城南"}
