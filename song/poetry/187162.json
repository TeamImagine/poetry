{"author":"刘挚","id":187162,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["大夫才业帝都俞，清洁寒冰在玉壶。","流马阜财求八使，铸龙班节重三吴。","海门晓日迎飞鹢，笠泽秋风趁鲙鲈。","亦欲东游闻米贱，行台还可庇疏愚。"],"title":"送许敏修使二浙二首  其一"}
