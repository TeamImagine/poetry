{"author":"陈傅良","id":66088,"strains":["平仄仄平平仄仄，仄平仄仄仄平平。","平平平仄平平仄，平仄平平仄仄仄。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["今岁仅余今夜月，此舟三泊此江沂。","遭逢明主还遗恨，惭愧先生独见几。","泗水列侯多不免，湘山四皓竟安归。","汉家故旧尝枚数，孰与东南一钓矶。"],"title":"泊钓台滩下"}
