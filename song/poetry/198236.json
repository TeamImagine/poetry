{"author":"苏辙","id":198236,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["壮年得疾势能支，不废霜螯左手持。","渐喜一杯留好客，未应五斗似当时。","口中舌在时闻句，雪里心安不问师。","去卧淮阳从病守，功名他日许君期。"],"title":"次韵张君病起二首  其一"}
