{"author":"贯休","id":41220,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["夫差昏暗霸图倾，千古凄凉地不灵。","妖艳恩余宫露浊，忠臣心苦海山青。","萧条陵陇侵寒水，仿佛楼台出杳冥。","此是前车况非远，六朝何更不惺惺。"],"title":"经吴宫"}
