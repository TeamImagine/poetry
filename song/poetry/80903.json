{"author":"张镃","id":80903,"strains":["仄○仄平仄，仄仄平仄仄。","平仄平仄平，仄仄仄仄仄。","平○仄仄仄，仄仄仄平仄。","仄平仄仄仄，○仄仄平仄。","仄平仄平平，仄仄平平仄。","仄平仄○仄，仄○平仄仄。"],"paragraphs":["照乘复垂棘，固足为国宝。","朝有宣力贤，爱惜莫草草。","成汤昔在上，剪发救枯稿。","念民有念己，顷刻动穹昊。","太宗疗功臣，亦本为民保。","断须疾其愈，大胜琮璧祷。"],"title":"杂兴  其三六"}
