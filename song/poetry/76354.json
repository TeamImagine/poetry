{"author":"赵蕃","id":76354,"strains":["平仄平平仄，平平仄平平。","仄平平平平，仄仄平仄平。","平仄平仄仄，仄仄平仄仄。","仄平平仄○，仄仄平平平。","○平仄平平，平仄仄○平。","○平仄仄仄，平仄仄仄平。","仄平仄○仄，仄仄平仄平。","平平仄平平，仄仄仄仄平。","仄○仄○○，仄仄仄仄平。","仄平平仄○，平仄平仄平。","仄平仄仄仄，仄仄平仄平。","平平仄仄○，仄仄平仄平。","平平仄仄仄，仄仄平平平。","仄○仄○平，仄仄平仄○。","仄平仄○○，平仄仄仄平。","仄○平平平，仄仄仄仄平。","仄仄平平平，○仄平平仄。","仄平○仄仄，仄仄仄仄○。","平平仄○仄，仄仄平平○。","仄○仄○平，仄仄平○○。","仄仄仄平仄，仄仄平仄○。","仄平仄平平，平仄○仄平。","仄平仄平○，仄平仄平平。","○平仄○仄，仄仄○仄平。","○平仄平平，仄仄仄仄平。","仄仄平仄仄，仄平仄仄平。","平○平仄仄，仄平仄○平。","平平平仄仄，○仄仄仄仄。","平平仄仄仄，仄仄仄仄○。","平平仄平○，平仄平平平。"],"paragraphs":["桑落黄而陨，于飞雁翺翔。","岂无同心人，滞彼天一方。","刘氏贤父子，好古俱志彊。","向来文墨盟，许我由升堂。","三孙子荆家，人物妙过江。","当时载酒地，朝暮一玉光。","几年断行迹，老柳知在亡。","苕溪到荆溪，一苇可以杭。","定应数相过，我顾不得双。","属谋吴会行，秋疟冬尚僵。","迨今病小愈，又值天雨霜。","饥寒苦见驱，此役殊未央。","苕溪道所见，有宅非他扬。","我犹识其门，寂寞罗可张。","会成整衣冠，床下拜老庞。","退从阿戎谈，麈秃饭不尝。","独说孙之居，更下荆溪傍。","慨兹如许别，肯惮一水长。","孤篷不难溯，物色因鸣榔。","傥闻苇间音，躧履斯迎将。","剡曲笑徒反，竹隠聊与当。","古人有成言，居必思择乡。","我今落殊县，绝交类嵇康。","论文得重与，近作期倒囊。","从游不徒然，会合况莫常。","匪但鸡黍约，要资药石良。","针砭苟不靳，我何惧膏肓。","痿盲于起视，顷刻未始忘。","阴风忽动地，暮色自远苍。","归寻短灯檠，依旧平生窗。"],"title":"有怀二首  其一"}
