{"author":"王之望","id":16965,"strains":["仄仄平平仄仄平，仄平仄仄仄平仄。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["离索堪惊岁月忙，少城遗爱未曾忘。","西园尚记英游并，南浦空嗟别恨长。","壮志且窥勋业镜，高情休忆水云乡。","玉关柝静边烽息，汉殿归称万岁觞。"],"title":"和制帅"}
