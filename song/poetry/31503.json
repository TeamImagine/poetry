{"author":"姜特立","id":31503,"strains":["仄仄平平仄仄平，平平平仄仄仄平。","平平仄仄平平仄，平仄仄平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["辇路云开雨脚踈，君王游乐万几余。","沧波不尽烟中景，清唱忽来江上渔。","此日丹青须立本，何人词赋似相如。","小臣赓载无他语，但咏山河壮帝居。"],"title":"恭和御制玉津园诗"}
