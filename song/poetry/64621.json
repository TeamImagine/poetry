{"author":"朱涣","id":64621,"strains":["平仄仄○仄，仄仄仄平仄。","○○仄仄平，仄仄平仄仄。","仄○平仄仄，仄仄仄仄仄。","仄仄仄平平，平仄仄○仄。","平仄平仄平，仄○平仄平。","仄平仄仄仄，仄仄○平平。","仄仄仄平平，仄仄○平仄。","仄平仄○平，仄仄平仄仄。"],"paragraphs":["明月满庭树，与子步清影。","参横北斗低，共此良夜永。","一从明月缺，子即与我别。","两桨泛西江，摇荡万顷雪。","明月今复圆，子行阿那边。","爱而不可见，望望空凄然。","愿子理归舟，复向长安道。","快来我庭前，趁此明月好。"],"title":"明月满庭树招马道士"}
