{"author":"韦骧","id":191123,"strains":["仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["拙句惭先刻，佳章幸继游。","褒题逾八字，传咏入中州。","舍馆仍增丽，时炎倏变秋。","悠悠想清思，长似建溪流。"],"title":"去冬留题管节堂世美朝请今夏按部过之为诗见贲辄次韵奉和"}
