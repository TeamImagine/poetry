{"author":"陆游","id":36109,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["饱食何曾补县官，潺湲阁上倚阑干。","水纹靴皱风初紧，花色鞓红露未干。","薄酒愁边供醉醒，故人梦里话悲欢。","孤城正在山穷处，过社今朝尚尔寒。"],"title":"潺湲阁小立"}
