{"author":"陆游","id":40562,"strains":["仄仄平平仄仄平，仄平仄仄仄平平。","平平仄仄仄仄仄，仄仄平平平仄平。","仄仄平平仄仄仄，平平平仄仄平平。","仄平仄仄平平仄，平仄平平仄仄平。"],"paragraphs":["耄岁谁知困不苏，每虞黠鬼笑狂图。","陶公老去但浊酒，管老归来惟白襦。","不逐儿童觅兼味，且随邻曲了残租。","细思自有欣然处，高谢人间九折途。"],"title":"刈获后书事二首  其二"}
