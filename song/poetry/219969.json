{"author":"晁说之","id":219969,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄○○○。","平平仄仄平仄仄，平仄平平仄仄平。","平平仄仄○平平，仄仄平平仄仄平。","仄仄平平平仄仄，仄平仄○仄平平。","仄平仄仄仄平仄，仄仄○○仄仄○。","○仄平平○仄仄，平平仄仄仄○平。"],"paragraphs":["火德孝严嗟掠虚，祝融江面怒心余。","千寻赤尾干尧历，百仞红鳞灭禹书。","丙穴烘天谁得及，丁翁奔日更难如。","文昌右辖知几早，无妄之灾不我居。","平生易象论孤虚，富贵功名不愿余。","政府频垂忧国泪，梵宫独看竺干书。","众惊赤壁复焚尔，自擅三禅早晏如。","回首焚躯并溺骨，何为不早傍禅居。"],"title":"和许嵩老江上舟灾"}
