{"author":"曾丰","id":72138,"strains":["仄○仄平平，平仄仄平仄。","平平平仄平，平仄仄平仄。","平○仄平○，仄仄仄平仄。","仄平平仄平，平仄平仄仄。","平○仄仄平，仄平仄平仄。","仄平平平平，仄仄仄仄仄。","平平仄平○，仄仄仄○仄。","平平平平平，仄仄平仄仄。","平仄仄平平，平平仄平仄。","平平平平平，仄仄仄平仄。","○仄平仄平，仄仄仄平仄。","仄○平仄平，仄仄平仄仄。","仄仄仄平仄，仄仄平仄仄。","平仄仄仄平，平平仄○仄。"],"paragraphs":["素闻岭南风，今假岭南馆。","穷秋余夏蒸，初腊借春暖。","披衣汗流衣，握简汗流简。","似登头痛山，而坐身热坂。","谁其善解纷，荔枝杂龙眼。","满盘随情堆，入手信意拣。","强餐饱为期，一澡得三浣。","疑吞玄冰丸，复咽飞雪散。","猗欤两清姿，南多北何罕。","天曾无全功，地固有偏产。","犹记初客闽，厌饫腹频坦。","一离余十年，口与南味断。","渴者易为饮，志得而意满。","儿辈舌太饶，平章味长短。"],"title":"五羊食荔枝龙眼"}
