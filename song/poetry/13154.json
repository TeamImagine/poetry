{"author":"宋祁","id":13154,"strains":["仄平仄平仄，仄仄仄平平。","仄仄平○仄，仄仄平平平。","仄仄仄平仄，仄仄仄平平。","仄仄仄平仄，平平仄平平。","仄平仄平仄，仄仄平平平。","仄平仄仄仄，仄仄仄仄平。","平仄仄平仄，仄平○仄平。","平仄仄平仄，仄仄平○平。","仄平仄仄仄，仄仄○平平。","平仄○仄仄，仄仄平仄平。"],"paragraphs":["昔承上庠乏，莳竹北堂轩。","饬吏勤浸灌，冉冉荣孤根。","日晏到官下，对赏忘尘喧。","海月影宵戺，天风籁晨颠。","去年主人斥，负谤为淮藩。","后来异好尚，欲诿不敢宣。","何幸觏时哲，乃加封殖恩。","千里走书驿，语竹遥相存。","不才好冷局，异日期归旋。","千万屏剪伐，勿令孤愿言。"],"title":"正言田学士况书言上庠祭酒厅北轩予所种竹滋茂"}
