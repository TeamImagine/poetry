{"author":"苏轼","id":195934,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["少年过了未衰颜，正在悲欢季孟间。","细雨溟蒙湖上寺，东风摇荡酒中山。","千金用尽终须老，百计寻思不似闲。","醉里下楼知早晚，喧喧扶路笑歌还。"],"title":"题西湖楼"}
