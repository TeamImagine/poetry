{"author":"乐雷发","id":145745,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["陆续城边按部归，梅花随处扑征騑。","溪山有助吟题遍，狱市无冤讼牒稀。","竹屋听猿眠碎月，莎庭引鹤步斜晖。","莫嫌瘴雾侵湘客，满路风霜冷枲衣。"],"title":"呈广西张提刑"}
