{"author":"刘攽","id":183966,"strains":["仄仄仄○仄，平平平仄○。","平平仄仄仄，仄仄仄○平。","仄仄○平仄，平平○仄平。","平平平仄仄，平仄仄平平。","仄仄仄平仄，仄平平仄○。","仄○平仄仄，平仄仄平平。"],"paragraphs":["去国一回首，凭高因肆观。","清川会灞涘，白日丽长安。","魏阙中天直，南山并海寒。","楼居云缥缈，城象斗阑干。","即事感能赋，有情知永叹。","不劳歌倚瑟，凄怆指邯郸。"],"title":"灞涘望长安"}
