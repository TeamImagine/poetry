{"author":"皎然","id":40297,"strains":["仄仄平仄○，平平仄平平。","仄平○平仄，仄平平仄平。","平仄仄平平，仄仄平仄平。","仄平平平仄，○仄平平平。","仄仄仄仄仄，平平平仄平。","○○仄平仄，○仄仄平平。"],"paragraphs":["日出天地正，煌煌辟晨曦。","六龙驱群动，古今无尽时。","夸父亦何愚，竞走先自疲。","饮干咸池水，折尽扶桑枝。","渴死化爝火，嗟嗟徒尔为。","空留邓林在，折尽令人嗤。"],"title":"效古"}
