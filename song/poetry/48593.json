{"author":"杨万里","id":48593,"strains":["仄平仄仄平○平，仄仄平仄平平平。","仄仄仄平仄平平，仄平○仄仄平平。","仄平仄平仄仄平，仄○仄仄仄平○。","平○仄仄仄，平仄仄仄平。","仄仄仄平仄，仄仄平平仄。","仄平仄仄仄平平，仄平○平平仄仄。","仄平平仄平仄仄，仄平平仄仄平平。","仄平仄平仄平仄，仄仄仄仄仄仄仄。"],"paragraphs":["蜜蜂不食人间仓，玉露为酒花为粮。","作蜜不忙采花忙，蜜成犹带百花香。","蜜成万蜂不敢尝，要输蜜国供蜂王。","蜂王未及享，人已割蜜房。","老蜜已成蜡，嫩蜜方成蜜。","蜜房蜡片割无余，老饕更来搜我室。","老蜂无味祗有滓，幼蜂初化未成儿。","老饕火攻不知止，既毁我室取我子。"],"title":"蜂儿"}
