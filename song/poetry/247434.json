{"author":"吕本中","id":247434,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄平平仄，平仄平平仄仄平。"],"paragraphs":["络绎萧萧遍里门，支机嘉事自天孙。","七襄晓织怜花谱，百室春梭餍夕餐。","谁检吴绫俭岁月，犹飞楚縠照军屯。","掺掺女手还持作，佳丽江南第一论。"],"title":"渡莺湖至溪上即事  其二"}
