{"author":"陆游","id":33111,"strains":["仄仄仄平仄，仄仄平仄平。","仄平仄平平，仄仄○平平。","仄平平平仄，平仄平○平。","平平○仄平，平仄○仄平。","平平○平仄，仄仄平平平。","仄平仄平仄，仄仄仄仄○。","○仄平○平，平平○平平。","平平仄平仄，仄仄○○平。","○○平平平，仄平平仄平。","仄仄仄平仄，仄仄平平平。"],"paragraphs":["畏暑不巾袜，步月搘短笻。","瘦身发鬅鬙，顾影如孤松。","径幽萤开阖，池涨鱼𪡋喁。","飞泉穿北垣，珠玉相撞舂。","东湖更奇绝，百亩银初镕。","但能抱琴往，绝恨欠鹤从。","重露倾荷盘，微风堕芙蓉。","欢言美清夜，缥渺吹疏钟。","空中飞仙人，粲然冰雪容。","笑我老尘世，不记瑶台逢。"],"title":"月下作二首  其二"}
