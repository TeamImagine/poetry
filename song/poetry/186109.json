{"author":"罗适","id":186109,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["金庭福地竟如何，当日山前异事多。","子晋高风传世表，仙翁遗迹在岩阿。","三清路远须由学，九转功成岂怕魔。","我有玉符真诀在，黄衣谁肯远相过。"],"title":"游天台桐柏观二首  其二"}
