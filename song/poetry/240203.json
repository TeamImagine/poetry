{"author":"周紫芝","id":240203,"strains":["仄平平平仄○仄，仄仄平平平仄仄。","仄仄平平仄仄平，仄仄平○仄○仄。","仄仄平平○仄平，平平仄仄平平平。","仄平平仄○仄仄，仄仄平平○仄仄。","平平仄仄仄平平，仄仄平平仄平仄。","仄仄平平仄平仄，平仄平○仄平仄。","平平仄仄仄○平，仄仄平平仄○仄。","平平仄仄平○平，仄仄○平仄仄平。","仄○仄仄？平仄，平仄平仄○平平。","○平仄仄平仄仄，仄仄仄○平仄仄。"],"paragraphs":["翰林门生两苍璧，似是天人人不识。","学得黄初五字诗，不作人间万钱食。","晚向江头看药栏，花前一笑聊开颜。","自言千载司玉局，尚记桥山分省宿。","今朝玉乳打团龙，昨夜新诗刻红烛。","我识风流李元礼，人物流中有泾渭。","平生漫刺不浪持，晚得龙门略相似。","诗成袖手初相羊，便识从来锦作肠。","梦回却诵矞云句，仿佛官焙闻余香。","从今下客牛马走，问字不妨时载酒。"],"title":"次韵端叔题余所藏山谷茶诗尾"}
