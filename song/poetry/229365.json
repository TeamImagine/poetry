{"author":"释德洪","id":229365,"strains":["平平○平，平仄仄仄。","○仄仄仄，仄仄仄仄。","○平仄平，平平仄仄。","仄平平仄，仄仄平仄。","仄仄平仄，○仄平仄。","平平仄仄，仄平平仄。","仄仄仄仄，平平仄仄。","平仄仄平，仄仄仄仄。","仄平仄仄，仄仄仄仄。","平平平平，仄仄平平。","仄○平仄，平平平平。","仄仄平仄，○平仄平。"],"paragraphs":["森森禅林，公特秀出。","轻世急道，不可跂及。","遗风至今，秋霜烈日。","我初瞻像，再拜稽首。","一室严冷，如虎方吼。","嗟余寡助，乃生公后。","忍视大法，陵夷末运。","奴婢小人，利欲迫窘。","冀公一咤，脑破胆陨。","呜呼公乎，再见无由。","冗攘方炽，何时云休。","愿起公死，从之以游。"],"title":"赤眼禅师画像赞"}
