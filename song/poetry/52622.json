{"author":"李洪","id":52622,"strains":["平平平○仄○仄，平平仄仄平○仄。","平平平平平仄平，仄平仄○平平仄。","仄平仄仄仄○平，平平仄○○仄仄。","仄平平平平平平，仄仄平平平仄仄。","○平仄仄○平平，仄仄平平仄平仄。","仄平仄仄平平平，仄仄仄平仄平仄。","仄○仄仄平仄平，仄仄仄平平平仄。","平平仄仄仄平平，仄仄平平仄○仄。","平平仄仄仄仄平，仄仄平平仄平仄。","平○仄仄仄平平，仄仄平仄仄平仄。","平平仄平○仄仄，仄仄平平仄平仄。","平仄仄仄仄平平，仄○仄仄仄仄仄。","平平仄仄仄平平，仄仄平平平仄仄。","○平仄仄仄平仄，○仄平平平仄仄。","平平仄仄平仄平，仄仄平平仄仄仄。"],"paragraphs":["前年吴兴雪三尺，街头十日无行迹。","南山千峰蟠玉虬，太湖万顷镕银色。","腐儒冻死但长哦，男呻女吟空四壁。","去年强邻窥淮淝，铁马成群来塞北。","将军授钺横雕戈，雪满弓韬对勍敌。","捷书夜到甘泉宫，玉靶角弓自天锡。","已观积甲熊耳齐，坐觉洗兵天河窄。","今年腊尽寓东瓯，地接炎方少三白。","梅梢柳眼漏泄春，笋茁兰芽遽堪摘。","冬深未省见冰霜，挟纩无施况狐腋。","朝来北风吹石裂，海气岚烟乱山碧。","遐想瑞叶舞层霄，剪裁不费造化力。","丰年一饱戴君恩，比屋千家消疠疫。","长江远近要舒发，深恐阳骄无宿麦。","徒披鹤氅怀兔园，速遣祥霙慰北客。"],"title":"忆雪歌"}
