{"author":"师严","id":159403,"strains":["○平平仄仄，平平仄平平。","仄平仄仄仄，仄仄平仄平。","平平仄仄仄，仄仄仄仄平。","仄仄平○仄，仄仄○○平。","平平仄○平，仄仄平仄平。","平平仄仄仄，仄仄平平平。","平平○仄仄，仄仄平平平。","平平平仄仄，仄仄仄仄平。","仄平仄○仄，平仄○仄平。","仄平○仄平，仄平仄仄○。"],"paragraphs":["长江天设险，荆州国西门。","幕前杖斧钺，赫赫齐晋尊。","熊罴在掌握，百万不敢喧。","固列崖峤立，动色虹蜺翻。","虽云上将猷，亦是明主恩。","高秋鼓角壮，惨淡伤精魂。","山南正困厄，血肉连川原。","由来多垒辱，岂不在大藩。","既同事王室，于义如弟晜。","朂哉从简书，恤邻古所敦。"],"title":"大阅"}
