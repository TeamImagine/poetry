{"author":"慧净","id":39657,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，仄仄仄平平。","平平平仄仄，平仄仄○平。","仄平平仄仄，仄○仄平平。","平平仄仄仄，仄仄仄○○。","○平仄仄仄，仄仄仄平○。","平平仄仄仄，仄仄仄平○。","平平仄仄仄，平平仄仄平。"],"paragraphs":["鹫岭光前选，祇园表昔恭。","哲人崇踵武，弘道会群龙。","高座登莲叶，麈尾振霜松。","尘飞扬雅梵，风度引疏钟。","静言澄义海，发论上词锋。","心虚道易合，迹广席难重。","和风动淑气，丽日启时雍。","高才掞雅什，顾己滥朋从。","因兹仰积善，灵华庶可逢。"],"title":"和琳法师初春法集之作"}
