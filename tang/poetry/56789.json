{"author":"韦应物","id":56789,"strains":["平仄仄平仄，平仄仄○平。","仄平平仄仄，平仄仄平平。","仄仄仄平仄，平平平仄平。","仄仄平○仄，平平平仄平。","仄平○○仄，平仄仄仄平。","仄平仄平仄，平平平仄平。","平仄平仄仄，仄仄平平平。"],"paragraphs":["晨坐枉琼藻，知子返中林。","澹然山景晏，泉谷响幽禽。","髣髴谢尘迹，逍遥舒道心。","顾我腰间绶，端为华发侵。","簿书劳应对，篇翰旷不寻。","薄田失锄耨，生苗安可任。","徒令惭所问，想望东山岑。"],"title":"荅冯鲁秀才"}
