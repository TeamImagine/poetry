{"author":"武元衡","id":8991,"strains":["平仄仄○○，平平○○平。","仄平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。","平○平平仄，平平仄仄平。","平平仄○仄，平仄仄平平。"],"paragraphs":["休沐限中禁，家山传胜游。","露寒潘省夜，木落庾园秋。","兰菊回幽步，壶觞洽旧俦。","位高天禄阁，词异畔牢愁。","孤思琴先觉，驰晖水竞流。","明朝不相见，清祀在圜丘。"],"title":"闻相公三兄小园置宴以元衡寓直因寄上兼呈中书三兄"}
