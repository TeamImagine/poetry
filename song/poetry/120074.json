{"author":"彭耜","id":120074,"strains":["仄仄平平仄仄平，平平平仄仄平平。","仄平仄平仄平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["倦入承明听履声，朱轓今复压专城。","荡胸碧华供吟兴，照眼清洢洗宦情。","鲈鲙何惭高士洁，琴龟不减昔贤清。","未应更葺东山墅，出处方关世重轻。"],"title":"知州  其五"}
