{"author":"杜柬之","id":171755,"strains":["平平仄仄仄，仄仄平平平。","○仄仄○仄，○平平仄○。","仄仄平仄仄，仄仄平平平。","○平仄仄仄，仄仄平平平。","仄仄平仄平，仄仄平平平。","平平仄平仄，仄仄平○平。","平○仄平仄，平○仄仄平。","平平平仄平，仄仄○平平。","仄仄平平仄，仄平平仄平。"],"paragraphs":["樨梧殖岁首，擢起青琅玕。","其叶大如掌，其阴匀若摊。","弱干寻丈展，气已风云干。","期之四五载，定足容栖鸾。","我老无定居，僦屋蜗螺跧。","平生辋川宅，面势胸中盘。","何当遂诛茆，规庭十步宽。","非无松柏坚，未易苍龙抟。","种此南窗下，醉眠风雨寒。"],"title":"云安玉虚观南轩感事二首  其一"}
