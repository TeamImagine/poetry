{"author":"李之仪","id":205759,"strains":["平平仄仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["涔涔一夜雨，皎皎百年心。","岁路无多日，僧床有剩衾。","长卿空涤器，季子漫多金。","赖有绨袍旧，春风定可寻。"],"title":"同赵德麟宿长河堰僧房德麟适相送至此且约明春再相会有诗见及次其韵"}
