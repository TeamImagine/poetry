{"author":"杜甫","id":2965,"strains":["仄仄平仄仄平平，仄平仄仄平仄仄。","平平仄平平平仄，仄仄仄仄平仄仄。","仄仄仄仄平平平，仄平仄仄平平仄。","仄平仄仄仄仄仄，仄○仄仄○○仄。","平仄仄平平仄平，仄平仄仄平平仄。","仄仄平平仄仄仄，平仄平仄平平仄。","仄仄仄仄平平平，仄仄仄仄仄平仄。","仄仄平仄仄平仄，平平仄仄平仄仄。","平平平仄仄仄○，仄○仄仄○仄仄。","仄平仄平仄仄平，仄仄平仄平仄平。","平平平仄仄平仄，平仄仄仄平平平。","仄仄仄平○仄仄，平平仄仄○平平。","仄平仄平仄仄仄，平仄仄仄平平平。","平仄○仄仄仄仄，平平○平仄仄仄。","平平平仄仄仄仄，？仄平仄○平平。","仄平平仄平仄仄，仄平仄仄平平仄。","平平仄○平仄平，仄仄仄仄平平仄。","仄仄平平仄平仄，仄平仄仄仄仄仄。","平仄○平平仄平，仄仄平○平平仄。","仄仄仄平平仄仄，平平仄仄平平仄。","平仄仄仄平平平，仄平仄仄平仄仄。","仄平仄平平仄平，仄平仄仄平平平。","仄平平仄仄平仄，仄仄仄仄○平平。"],"paragraphs":["久客多枉友朋书，素书一月凡一束。","虚名但蒙寒温问，泛爱不救沟壑辱。","齿落未是无心人，舌存耻作穷途哭。","道州手札适复至，纸长要自三过读。","盈把那须沧海珠，入怀本倚昆山玉。","拨弃潭州百斛酒，芜没潇岸千株菊。","使我昼立烦儿孙，令我夜坐费灯烛。","忆子初尉永嘉去，红颜白面花映肉。","军符侯印取岂迟，紫燕𫘧耳行甚速。","圣朝尚飞战鬬尘，济世宜引英俊人。","黎元愁痛会苏息，夷狄跋扈徒逡巡。","授钺筑坛闻意旨，颓纲漏网期弥纶。","郭钦上书见大计，刘毅答诏惊群臣。","他日更仆语不浅，明公论兵气益振。","倾壶箫管黑白发，儛剑霜雪吹青春。","宴筵曾语苏季子，后来杰出云孙比。","茅斋定王城郭门，药物楚老渔商市。","市北肩舆每联袂，郭南抱瓮亦隐几。","无数将军西第成，早作丞相东山起。","鸟雀苦肥秋粟菽，蛟龙欲蛰寒沙水。","天下鼓角何时休，阵前部曲终日死。","附书与裴因示苏，此生已愧须人扶。","致君尧舜付公等，早据要路思捐躯。"],"title":"暮秋枉裴道州手札率尔遣兴寄近呈苏涣侍御"}
