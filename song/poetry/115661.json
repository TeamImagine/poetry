{"author":"刘克庄","id":115661,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平仄平仄，平平平仄仄平平。"],"paragraphs":["临池苫盖钓鱼庵，却笑温生起水南。","林下休官谁见一，岁寒取友不过三。","点黄岂有眉间喜，坚白都无舌本谈。","柱下首阳孰工拙，东方元未识夷聃。"],"title":"用厚后弟强甫韵  其八"}
