{"author":"韩琦","id":90775,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["祈雪经冬未应人，岁除方喜六花匀。","解苏民望终为腊，要入时宜不在春。","欲使休祥同节贺，更教生物及年新。","明朝元会排天仗，万玉相辉拜紫宸。"],"title":"壬辰岁除喜雪"}
