{"author":"袁说友","id":70431,"strains":["仄平仄仄平平仄，平仄○平仄平仄。","仄平仄仄仄仄平，仄仄○平平仄仄。","平平平仄平仄平，平仄仄仄平○平。","仄平仄仄仄平仄，仄仄平仄○平平。","平平仄仄○平仄，平仄平平平仄仄。","仄平平仄仄○平，仄仄平仄平仄仄。"],"paragraphs":["去年短櫂孤山阁，寻得横斜在篱落。","带花饮酒六七人，醉傍钱塘城下泊。","今年江上花恼时，无处告诉狂如痴。","一枝的皪对无语，独把诗酒相羁縻。","平生百念轻于发，惟有梅花心未歇。","只愁花谢老相催，老尽头白花又发。"],"title":"江行有惠梅花者因忆杜少陵云江上被花恼不彻无处告诉只颠狂遂借此意而吟"}
