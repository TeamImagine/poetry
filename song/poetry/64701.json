{"author":"章甫","id":64701,"strains":["仄平仄仄仄，仄仄仄平仄。","平平平仄平，仄仄仄平仄。","平平仄平仄，平仄仄平仄。","平○仄平仄，仄仄仄○仄。","仄平仄仄仄，平平仄平仄。","○仄平仄仄，仄仄平平仄。","仄平○仄仄，平平仄平仄。","平平仄平○，仄仄仄平仄。"],"paragraphs":["古人不可见，古物亦无几。","今朝双眼明，乃识汉时洗。","规模简而质，仿佛古君子。","年深土销蚀，薄处仅如纸。","篆名可意逆，依稀辨双鲤。","传宝今几代，是阅人多矣。","我生颇好古，摩挲不能已。","悠然起遐思，俗物一何鄙。"],"title":"古洗"}
