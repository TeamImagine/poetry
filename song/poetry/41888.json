{"author":"陆游","id":41888,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["我比严光胜一筹，不教俗眼识羊裘。","沧波万顷江湖晚，渔唱一声天地秋。","饮酒何尝能作病，登楼是处可消忧。","名山海内知何限，准拟从今更烂游。"],"title":"初秋骤凉"}
