{"author":"吕本中","id":246598,"strains":["平平仄○平，仄仄仄仄仄。","仄平仄仄平，仄仄○平仄。","平平仄平平，仄仄仄平仄。","仄平平平仄，平仄仄○仄。","平平仄平平，仄仄仄平仄。","仄平平平仄，平仄仄仄仄。","平平仄仄仄，仄仄平仄仄。","平平仄仄仄，平仄仄○仄。"],"paragraphs":["渊明在柴桑，意亦惮远役。","岂无好事人，助子了耕植。","还家赋归来，破自悔平昔。","向时经由地，风雨晦行迹。","欣然倚南窗，谓此可容膝。","孰知刘檀辈，生有五鼎食。","流风未遽远，此士真有力。","伤哉谢太傅，辛苦至折屐。"],"title":"出顺天门归阳翟二首  其二"}
