{"author":"释永颐","id":108986,"strains":["平仄平，平仄平。","仄平平仄仄平仄，仄仄仄仄平仄平。","仄仄平○平仄仄，平○平仄仄平仄。","仄平仄仄平仄仄，○仄平平○仄仄。","平仄平，平仄平。","仄仄仄仄仄仄平，仄平仄仄平○○。"],"paragraphs":["山乐官，山乐官。","尔为灵凤典音乐，想尔废职来考槃。","莫厌山中多寂寞，山中无事忘忧乐。","晓窗睡起春昼静，听尔幽情如有托。","山乐官，山乐官。","纵令致汝百鸟前，此声此曲终难传。"],"title":"山乐官寄野斋"}
