{"author":"王迈","id":107769,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["屈贾文章蚤善鸣，长杨制诰晚尤精。","天仙一念堕尘世，属籍千年谁老成。","贺表明明规宝庆，谏箴字字砭端平。","不堪耆旧凋零尽，泪到南塘觉尽倾。"],"title":"挽赵南塘尚书汝谈二首  其一"}
