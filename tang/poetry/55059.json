{"author":"刘长卿","id":55059,"strains":["平平仄仄仄平平，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["迢迢此恨杳无涯，楚泽嵩丘千里赊。","岐路别时惊一叶，云林归处忆三花。","秋天苍翠寒飞雁，古堞萧条晚噪鸦。","他日山中逢胜事，桃源洞里几人家。"],"title":"送常十九归嵩少故林"}
