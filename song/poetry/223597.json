{"author":"吴则礼","id":223597,"strains":["平仄平仄仄，平平仄平平。","仄平仄仄仄，平仄仄仄平。","仄仄仄平仄，？仄平平平。","仄仄仄平○，平平○平平。","仄平仄平仄，仄仄仄○平。","平平仄仄平，仄平平仄平。","平平○仄仄，仄仄平平平。","仄○仄平平，仄仄仄仄平。","仄仄平仄仄，○○平平平。","仄○平平平，仄仄仄平平。","平仄平平平，仄平仄平平。","○平仄平仄，仄仄○仄平。","仄○平○平，仄仄平平平。","仄仄仄仄仄，仄仄○平平。","平平仄仄平，仄仄平平平。","仄仄仄仄仄，平仄仄仄平。","平平平仄平，平仄○平仄。","仄仄仄平仄，平○仄平平。","仄仄仄平平，仄仄仄仄○。","平平平仄平，仄仄平仄平。","平仄平仄仄，仄仄○仄平。","平平仄平仄，仄仄平平平。"],"paragraphs":["知子廊庙器，诛茅楚江边。","缅怀靖节意，心远地自偏。","绿髪走关塞，蹭蹬成华颠。","老益抱孤操，冥鸿正翩翩。","草堂足幽趣，茗饮共留连。","新诗出锦囊，火齐堆我前。","芙蕖颇秀发，灼灼初争妍。","解衣俯方塘，泼泼鲔与鳣。","屋角升赤日，长空随飞鸢。","羽扇无停挥，聒耳惮鸣蝉。","蛮簟敷龙牙，曲肱偶欹眠。","轻风洒梁栋，爽气回九天。","壁间湖滩图，百仞悬惊泉。","讵复畏执热，况若闻潺湲。","时延遁世人，坐鼓薫风弦。","得意委万类，高轶象帝先。","惟兹霜露零，黄菊输金钿。","白眼望河汉，云收月娟娟。","浊酒可消忧，况乃数击鲜。","聊持鱼枕蕉，脱屣秋水壖。","商略周八极，落落遗简编。","谁言厌羁旅，便欲终残年。"],"title":"过欧阳元老草堂"}
