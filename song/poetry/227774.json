{"author":"释德洪","id":227774,"strains":["平仄平平仄平仄，平平平仄○○平。","平○○仄仄平平，仄仄平平平仄仄。","平○仄仄平仄平，仄平仄○平平仄。","仄平仄仄仄平仄，平○仄仄平平仄。","仄平○仄仄○平，仄平仄○○平仄。","仄平仄仄仄平平，仄平仄仄平平仄。","平平仄仄平平平，仄仄○○平仄仄。","平平仄仄仄平平，仄平仄仄平平仄。"],"paragraphs":["萧寺霜晴日初吐，曦光烟翠横深坞。","经行迟立望吴山，气势飞翔争入楚。","山中有客冰雪姿，十年不听吴邦鼓。","忽然曳杖出山去，安禅后夜知何处。","石龛看月莫降龙，栗林暮过应冲虎。","此生聚散等浮云，可怜俯仰成今古。","吴江一色成瑠璃，有寺正临江上住。","他年法眼照人天，赠诗记取南州祖。"],"title":"次韵超然送照上人归东吴"}
