{"author":"孔武仲","id":200732,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["晨光先到帝王州，别殿珠帘不上钩。","万岁声齐山献寿，九门朝退海分流。","参差雉尾回丹陛，杳远鸡声下禁楼。","年少曾来奏词赋，钧天却记梦中游。"],"title":"十二月十六日后殿朝谒"}
