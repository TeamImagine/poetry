{"author":"毛滂","id":222665,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["参军肯自笑苍颜，花趁篮舆簇玉盘。","賸取必知丛蝶恨，款行聊许路人看。","娟娟静静春情好，淡淡浓浓妆色残。","已遣小蛮歌送酒，故教乱插竹皮冠。"],"title":"访郑叔详回得花满盘作短诗以寄"}
