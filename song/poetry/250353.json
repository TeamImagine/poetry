{"author":"沈与求","id":250353,"strains":["仄平仄○○平仄，平仄平平仄平仄。","○○仄仄仄平平，仄仄平平平仄仄。","仄平仄仄仄平平，仄平仄仄平平平。","平平○平仄平仄，仄仄仄平平仄平。","平仄○平○○仄，平仄平平仄平仄。","平平平仄仄仄平，仄仄仄○○仄仄。","仄平○仄仄平平，平平仄仄平○平。","仄○仄平平仄仄，平平仄仄○平仄。"],"paragraphs":["八驺尽屏如萦策，微步招寻老宾客。","离离草色乱沟塍，脚底春风随蜡屐。","蛰龙昨夜起洄潭，忽雷闪电飞千岩。","朝来遗珠落怀袖，复见国风歌二南。","公洗膏肓砭传癖，词伯儒宗蚤扬历。","诗成聊复贮锦囊，副在久应藏石室。","只今漂泊客烟村，高哦七字哀王孙。","有如此言公不食，东山那得留安石。"],"title":"次韵葛鲁卿送示近作一通二首  其一"}
