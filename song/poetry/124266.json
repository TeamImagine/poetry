{"author":"邵雍","id":124266,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["雪消冰泮渌盈沟，翡翠鸳鸯得志秋。","长恨远山遮不断，又疑别浦去难留。","遶堤杨柳轻轻拂，近岸新蒲细细抽。","满眼烟波杳无际，三吴特地送孤舟。"],"title":"春水短吟"}
