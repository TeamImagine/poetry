{"author":"方回","id":150080,"strains":["平仄平平仄仄平，仄平平仄仄平平。","平平仄仄平仄仄，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["科第官资异昔年，束书聊憩玉山前。","师生讲暇皋比地，兄弟吟高雁字天。","虚谷宗生双鬓秃，秋崖家学一灯传。","向来晦静相逢处，诸老犹应有断编。"],"title":"送方仲和信州学正二首  其二"}
