{"author":"李复","id":212717,"strains":["平平仄仄仄平平，平仄平仄仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["闲原渺渺散疏襟，风舞渊潜自乐生。","春到云山惟杖履，日长天地独柴荆。","百年虽健犹亲药，一饭无多懒问耕。","常羡子乔仙驭远，笑悲沧海世人情。"],"title":"郊居"}
