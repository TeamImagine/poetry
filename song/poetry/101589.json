{"author":"赵抃","id":101589,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["炎曦禾稼猛于烧，试问灵龟兆已焦。","雨意几时随气协，雷威何日胜氛妖。","汉朝八使烦敦遣，周室三公重燮调。","有祷愿将明德荐，芳馨何必在兰椒。"],"title":"次韵周源屯田祷雨二首  其二"}
