{"author":"沈辽","id":189471,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","仄平仄平平仄仄，仄平仄平仄平平。","平平仄仄平平仄，仄仄平平仄仄平。"],"paragraphs":["海舶不来官事闲，朝云夕雨看西山。","强从委吏心虽易，欲避宵人势亦难。","卧探古书聊自适，醉攀庭柯幸怡颜。","因寻旧友清欢意，犹有榴裙数处斑。"],"title":"次韵酬公夫二首  其二"}
