{"author":"宋庠","id":2262,"strains":["平仄仄平仄，平平平仄平。","平平仄仄仄，仄仄平平○。","平平仄平仄，仄仄平仄平。","仄仄仄仄仄，平平平仄○。","平平仄平仄，仄○仄平平。","平仄仄平仄，平平仄仄平。","仄仄仄仄平，仄仄仄仄平。","平仄仄平仄，平仄平平平。","平平仄仄仄，仄仄平仄平。","○平平仄仄，？仄仄平平。","？仄仄平仄，平平仄平平。","平仄仄平仄，平平仄平平。","仄仄仄仄仄，仄平平仄平。","平平平仄仄，平仄仄平平。","平平平仄仄，仄仄平仄○。","平平仄平仄，平平○平平。","平平仄平仄，仄仄仄平平。","平平仄平仄，仄仄仄平平。","平仄仄平仄，仄平平仄平。","○平仄平仄，仄仄仄平平。"],"paragraphs":["秋律荡华序，浓云生夕阴。","群芳伴雨泣，百窍随风吟。","衰萤灭遥径，倦翼翔故林。","暗隙湿已逗，孤灯青欲沈。","愁人此遥夜，万虑集幽衿。","欢绪未盈尺，忧端已越寻。","借问所以然，出处谬素心。","家世本丘壑，才具非璆琳。","灵根夙已殒，野服良所钦。","搴芝幽涧畔，擉鳖故溪浔。","擉尔滥官牒，今焉旅华簪。","兄弟见羁鞅，交朋赖幽箴。","尔讲坏壁简，我攀群玉岑。","严枚交逸藻，潘陆嗣清音。","群才方构厦，短绠徒汲深。","狂迷顿缨鹿，踉跄乘轩禽。","归来翳编翟，况乃贯愁霖。","求薪动逾桂，鬻赋靡酬金。","原病固为累，朔饥非所任。","犹欣共姜被，岁宴乐愔愔。"],"title":"雨夜秋兴示仲氏子京"}
