{"author":"苏颋","id":34066,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["蜀王望蜀旧台前，九日分明见一川。","北料乡关方自此，南辞城郭复依然。","青松系马攒岩畔，黄菊留人籍道边。","自昔登临湮灭尽，独闻忠孝两能传。"],"title":"九月九日望蜀台"}
