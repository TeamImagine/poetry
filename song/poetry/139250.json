{"author":"陈著","id":139250,"strains":["仄平仄仄仄平平，仄仄平平仄平平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["举头又是菊花天，走遍山林命苟全。","忍赋庚寅伤乱世，漫书甲子记流年。","陶篱一醉虚抛久，萧寺重游梦觉然。","今是何时成此会，教人平地说神仙。"],"title":"九月十日醵饮丹山"}
