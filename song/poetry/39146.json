{"author":"陆游","id":39146,"strains":["平仄平平平仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["侯印从来非所图，赤丁子亦不容呼。","著低怯对新棋敌，量减愁逢旧酒徒。","生世岂能常役役，酣歌且复和呜呜。","扁舟到处皆吾境，莫问桐江与镜湖。"],"title":"遣兴二首  其一"}
