{"author":"刘攽","id":183249,"strains":["仄平平平仄仄平，平平平仄平仄平。","平平仄平仄仄仄，平仄仄仄平仄平。","平平仄平平仄仄，仄平仄仄平平平。","仄平仄平仄○仄，平平仄仄平仄仄。"],"paragraphs":["北山移文那尔为，淮阳招隠殊未归。","流泉涨溪可厉渡，修竹饱雨添旧围。","鸣禽作巢皆有托，白云抱石初无机。","主人已知战胜乐，溪童未老情庶几。"],"title":"陈和叔贺兰溪所居近有信来言水竹事戏赠"}
