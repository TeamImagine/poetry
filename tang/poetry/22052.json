{"author":"许浑","id":22052,"strains":["平仄平平仄仄平，平平平仄仄平平。","平平平仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["垂钓京江欲白头，江鱼堪钓却西游。","刘伶台下稻花晚，韩信庙前枫叶秋。","淮月未明先倚槛，海云初起更维舟。","河桥有酒无人醉，独上高城望庾楼。"],"title":"淮阴阻风寄呈楚州韦中丞"}
