{"author":"刘克庄","id":111370,"strains":["仄平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["故交岁晚各西东，解后斯人慰老穷。","莫把冠巾浼澄观，更添须发恼林公。","强牵谢客为禅客，闲伴涪翁作钓翁。","行矣余方有公事，异时傥肯访山中。"],"title":"题倪上人诗卷"}
