{"author":"周必大","id":50461,"strains":["平仄仄仄仄，平平平仄平。","仄○仄仄仄，仄○平平平。","仄○仄平仄，仄仄○平平。","平平仄仄仄，仄仄平仄平。","平仄仄平仄，平平○平平。","仄仄仄平平，仄仄仄仄平。","仄仄仄平仄，仄仄平仄平。","仄仄平仄仄，仄平仄○仄。","仄仄平平平，平平平仄平。","仄平仄仄仄，仄仄仄仄平。","仄仄平仄平，仄平仄平平。","仄仄仄平仄，仄仄平仄平。","仄○仄平仄，平仄平平平。","仄○仄仄仄，仄仄仄仄平。","○平○平仄，仄平仄平平。"],"paragraphs":["诗可弄万象，棋能消百忧。","苦吟复苦战，已过心休休。","自从识夫子，十阅长安秋。","奇才揜众俊，博物包九流。","游戏亦臻极，他人叹无由。","脚踏软红尘，手把大白浮。","每坐客常屈，有社谁敢投。","此事聊复尔，壮怀许闻不。","杀虏卢龙沟，镌羌西海头。","六奇蕴秘策，凿壁那可偷。","稍见壶子机，已惊季咸俦。","遂盗祖师法，敢与神秀侔。","岂如念贫绩，明许余光求。","故将绣段赠，不责玉案酬。","从今空囊富，免为杜陵羞。"],"title":"兵部王仲行尚书惠诗叙近日直舍隔壁论诗说棋之戏次韵为谢尚书近录旧诗一篇为赠故并及之"}
