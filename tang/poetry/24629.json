{"author":"姚鹄","id":24629,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["多此欢情泛鹢舟，桂枝同折塞同游。","声喧岛上巢松鹤，影落杯中过水鸥。","送日暮钟交戍岭，叫云寒角动城楼。","酒酣笑语秋风里，谁道槐花更起愁。"],"title":"和徐先辈秋日游泾州南亭呈三二同年"}
