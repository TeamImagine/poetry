{"author":"周紫芝","id":240170,"strains":["仄平仄仄○仄平，仄平仄仄仄仄平。","平平仄平仄平仄，平平仄仄平平平。","平平仄仄仄平仄，○平仄仄平平平。","平平平平平仄仄，仄仄○平平仄仄。","平平○仄仄平平，仄仄平平平仄仄。","仄平仄仄平平平，仄仄仄平○仄仄。","平○仄仄仄○平，仄仄仄平平仄仄。","平仄仄平平仄仄平仄平，平平○仄平平平。","仄平仄仄仄平仄，平平仄仄平平○。","平平仄平仄仄仄，平仄仄平平仄平。","平平？平○平仄，仄平仄仄仄仄仄。","平平仄○仄○平，仄仄平平仄平仄。"],"paragraphs":["郑侯好客如郑庄，客常满座酒满觞。","春来洛城被花恼，千金一醉姚家黄。","殷勤置酒急招唤，更来古寺窥红妆。","春风微寒春雨细，秉烛看花花已睡。","春光骀荡与妖妍，夜色侵凌增娬媚。","卧枝不起终无言，脸泪欲垂如有意。","樽中有酒客当歌，我醉欲眠人未起。","君不见春来雨急风屡颠，危芳堕地无余妍。","扫花恐被落红笑，持杯欲倩何人传。","愁多满怀乐事少，人自惜花天不怜。","烹羊炰羔且为乐，酒酣耳热亦不恶。","明朝有兴却重来，莫遣残红抱青萼。"],"title":"和郑文昌雨中看花之作"}
