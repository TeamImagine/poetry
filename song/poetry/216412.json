{"author":"张耒","id":216412,"strains":["平平平仄仄平平，仄仄平平仄仄平。","仄仄平平平仄仄，仄平仄仄平平平。","平平仄仄平平仄，仄仄仄平平仄平。","平仄平平仄平仄，平平仄仄仄平平。"],"paragraphs":["苍烟乔木古台荒，下见蓬瀛六月凉。","过雨谁知非峡女，好风应是为襄王。","欢来未放流年老，事去却寻陈迹伤。","飘泊南游未能返，兴来回首独凄凉。"],"title":"蓬瀛台二首  其二"}
