{"author":"李纲","id":242466,"strains":["平平仄仄仄平仄，平仄仄平平仄仄。","平仄○平仄仄平，仄平○仄平仄平。","仄平仄仄平平仄，仄仄○平平仄仄。","仄○○仄○平平，平仄平平仄仄○。"],"paragraphs":["周家柱史本吾祖，唐室谪仙尤所许。","垂世空余道德经，傲时且以诗酒名。","我今去作龙津客，学道吟诗真自适。","也胜骑马听朝鸡，晴压尘埃雨压泥。"],"title":"短歌"}
