{"author":"杜甫","id":2585,"strains":["平平平仄平平仄，平仄○平仄平仄。","平仄平平仄仄仄，平平仄仄平平仄。","平平仄仄平仄平，仄仄仄仄平○平。","仄平○○仄平仄，仄平仄仄○平平。"],"paragraphs":["檐前甘菊移时晚，青蘂重阳不堪摘。","明日萧条醉尽醒，残花烂熳开何益。","篱边野外多众芳，采撷细琐升中堂。","念兹空长大枝叶，结根失所缠风霜。"],"title":"叹庭前甘菊花"}
