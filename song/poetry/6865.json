{"author":"郝某","id":6865,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["呼舟入境陟崔嵬，今日登临慰昔怀。","览胜凌虚缘绝磴，凭高索句付磨崖。","松声夜落千年洞，山势晴连万里淮。","仙迹空遗丹井在，宦尘行叹老筋骸。"],"title":"宣和癸卯登浮光山"}
