{"author":"高适","id":2322,"strains":["仄仄平仄平，平平仄平仄。","平平仄仄仄，平仄平○仄。","平仄平仄平，平○仄平仄。","平平仄平○，平仄平平仄。","仄仄仄平仄，平平仄平仄。","平平仄平仄，仄仄平平○。","○仄仄○平，平平仄平仄。"],"paragraphs":["适远登蓟丘，兹晨独搔屑。","贤交不可见，吾愿终难说。","迢递千里游，羇离十年别。","才华仰清兴，功业嗟芳节。","旷荡阻云海，萧条带风雪。","逢时事多谬，失路心弥折。","行矣勿重陈，怀君但愁绝。"],"title":"蓟门不遇王之[涣]郭密之因以留赠"}
