{"author":"贾岛","id":26054,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["满庭花木半新栽，石自平湖远岸来。","笋迸邻家还长竹，地经山雨几层苔。","井当深夜泉微上，阁入高秋户尽开。","行背曲江谁到此，琴书锁著未朝回。"],"title":"田将军书院"}
