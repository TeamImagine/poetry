{"author":"杨巨源","id":9749,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雪满中庭月映林，谢家幽赏在瑶琴。","楚妃波浪天南远，蔡女烟沙漠北深。","顾盼何曾因误曲，殷勤终是感知音。","若将雅调开诗兴，未抵丘迟一片心。"],"title":"冬夜陪丘侍御先辈听崔校书弹琴"}
