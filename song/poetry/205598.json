{"author":"李之仪","id":205598,"strains":["平平仄仄平，仄平仄平平。","平仄仄平平，仄仄仄平平。","○平仄平平，平平平仄平。","仄平仄平平，仄平仄平平。","仄仄仄仄仄，平平○平平。","仄仄仄仄○，仄平仄平平。","仄平仄仄仄，仄仄仄仄仄。","仄仄仄仄平，仄仄平仄平。"],"paragraphs":["无儿晚读书，得之两河场。","何待少陵诗，闪闪已生光。","深山秀兰芽，无人方自香。","未央锁千门，可知曼修廊。","俯仰要自得，牺樽浪青黄。","恶木热亦荫，盗泉渴须尝。","果能夺固有，利害置两傍。","匪我亦匪人，用托宁见伤。"],"title":"次韵子瞻古风诗二首  其一"}
