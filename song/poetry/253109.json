{"author":"李弥逊","id":253109,"strains":["仄仄平平仄仄平，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["不到锺山二十年，江邉独立思茫然。","故园如梦南归客，明日好风东去船。","白鹭一双轻照水，青鸦万点远漫天。","何须痛饮排孤闷，一酌清甘胜酒泉。"],"title":"晚泊江口令小舟汲江心水烹叶玙云谷碎冰散步岸浒顾望踌躇飘然有物外趣因成小诗云"}
