{"author":"释德洪","id":228109,"strains":["仄仄平○仄，平平○仄平。","平○仄平仄，仄仄仄平平。","仄仄平平仄，平平仄仄平。","平平仄平仄，○仄仄平平。","仄仄平平仄，平○仄仄平。","仄平平仄仄，平仄仄平平。","仄仄平平○，○○仄仄平。","仄平平仄仄，仄仄仄平平。","平仄平平仄，平平仄○平。","平平平仄仄，平○仄○平。","仄仄平平仄，平○仄仄平。","仄平平仄仄，平仄仄平平。","仄仄平平仄，平平仄仄平。","平平仄仄仄，平○仄平平。"],"paragraphs":["节序春将半，风光过上旬。","人间识英物，地上见麒麟。","冻雨晴还暗，非烟夜达晨。","懽声动湘楚，和气满簪绅。","孝友疑无比，恢疏亦绝伦。","一身浑是德，终日不违仁。","梦已游青禁，行当侍紫宸。","立朝知大体，博古见全醇。","诗妙终联鼎，文高类过秦。","公廉清似玉，刚正凛如神。","幕下名流集，堂中绮宴陈。","贯珠歌白雪，浮蚁皱红鳞。","自幸承颜旧，仍容造膝频。","何时渡弱水，同看十洲春。"],"title":"阎资钦提举生辰"}
