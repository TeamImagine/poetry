{"author":"李颀","id":53986,"strains":["平平仄仄平平平，仄仄平平平仄平。","仄平平仄平平仄，平○平平平仄平。","仄平仄仄平平仄，仄○平平仄平仄。","平平仄仄平仄○，平仄平平仄平仄。","平平仄仄仄平平，仄仄○平仄仄平。","○仄平平仄平仄，○平仄仄仄平平。"],"paragraphs":["都门柳色朝朝新，念尔今为江上人。","穆陵关带清风远，彭蠡湖连芳草春。","泊舟借问西林寺，晓听猿声在山翠。","浔阳北望鸿雁回，湓水东流客心醉。","须知圣代举贤良，不使遗才滞一方。","应见鄱阳虎符守，思归共指白云乡。"],"title":"送从弟游江淮兼谒鄱阳刘太守"}
