{"author":"陈希烈","id":45748,"strains":["仄仄平平仄，○平仄仄平。","仄平平仄仄，平平仄平○。","仄仄平平仄，平平仄仄○。","平○平仄仄，平仄仄平平。","仄仄平平仄，平平仄仄平。","平平仄平仄，○仄仄平平。"],"paragraphs":["上巳迂龙驾，中流泛羽觞。","酒因朝太子，诗为乐贤王。","锦缆方舟渡，琼筵大乐张。","风摇垂柳色，花发异林香。","野老歌无事，朝臣饮岁芳。","皇情被群物，中外洽恩光。"],"title":"奉和圣制三月三日"}
