{"author":"陆游","id":34454,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["秋稼连云饱不疑，宁期一败莫支持。","雨如梅子初黄日，水似桃花欲动时。","正昼蚊虫驱不去，终宵蛙黾怒何为。","凶年气象堪流涕，禾把纷纷满竹篱。"],"title":"雨中遣怀"}
