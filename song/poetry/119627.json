{"author":"林希逸","id":119627,"strains":["仄平平平平平仄，仄平仄仄平平仄。","仄平○仄仄平平，平平仄仄平仄仄。","平○仄仄仄平平，平仄平平平仄仄。","平平仄仄仄平平，仄仄仄平仄平仄。","仄平○仄仄仄平，仄平平仄平平仄。","仄平平仄仄仄平，平平平仄平平仄。","平平○平仄○平，仄平仄平仄平仄。"],"paragraphs":["紫霞焚香青霞哭，此诗此事谁堪录。","二公如此讼君冤，身虽掇祸名不辱。","天留老眼见时平，君既生还丁已戮。","仙无点铁救君贫，佛却有篦刮君目。","令君看破玉管书，养生聊借君平卜。","纵谈风骨妙入神，江湖诸老争推毂。","君能相人我相君，岂无武襄与英六。"],"title":"赠月溪孙相士"}
