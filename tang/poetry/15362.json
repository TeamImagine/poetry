{"author":"白居易","id":15362,"strains":["平平仄仄仄，平仄○平仄。","平仄平仄平，平仄平平仄。","平平平仄仄，仄仄平仄仄。","仄平平○平，仄仄仄平仄。","仄仄平仄仄，平仄平平仄。","仄仄仄仄平，仄平平仄仄。","平平仄平仄，仄仄平仄仄。","平平仄仄平，平平平○仄。"],"paragraphs":["南山雪未尽，阴岭留残白。","西涧冰已消，春溜含新碧。","东风来几日，蛰动萌草坼。","潜知阳和功，一日不虚掷。","爱此天气暖，来拂溪边石。","一坐欲忘归，暮禽声啧啧。","蓬蒿隔桑枣，隐映烟火夕。","归来问夜餐，家人烹荠麦。"],"title":"溪中早春"}
