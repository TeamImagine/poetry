{"author":"王炎","id":70043,"strains":["平平○仄平，仄仄仄平仄。","仄仄仄仄仄，仄○仄○仄。","仄平平仄平，平仄平平仄。","平仄仄仄平，仄仄平仄仄。","仄仄平仄平，平仄○○仄。","平○仄仄仄，仄仄仄平仄。","仄仄仄平仄，平○仄平仄。","仄平仄仄仄，仄平仄仄仄。","平平仄平平，仄仄仄仄仄。","○仄仄仄平，平平仄平仄。"],"paragraphs":["青山横白云，野色极潇洒。","见者必属目，宝相在其下。","此翁强健时，门外无车马。","夫岂固绝交，欲与无可者。","独我时扣关，辞色颇相假。","玄禅到佛祖，妙句近风雅。","万事已陈迹，哀思泪盈把。","即之不复见，去之不忍舍。","优婆塞何为，酌水日奠斝。","三径草易荒，悲风遶松槚。"],"title":"追念将使叔"}
