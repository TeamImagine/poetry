{"author":"陈造","id":58591,"strains":["平仄平仄平，平仄平仄仄。","平平平平仄，平平仄平仄。","仄仄平平平，仄仄平仄仄。","平平平平○，仄仄平仄仄。","平平仄○平，平仄仄平仄。","仄平仄仄○，平仄仄平仄。","○平平平○，仄仄仄平仄。","○仄仄平仄，仄平仄平仄。","仄平○平平，仄仄仄仄仄。","仄仄平仄○，平平仄○仄。","仄平平仄平，平○仄平仄。","平平平仄○，平仄仄仄仄。","平平平仄仄，仄仄仄○仄。","平仄平仄仄，仄仄仄仄仄。","仄平仄平○，平仄平仄仄。","仄平○○仄，仄仄仄仄仄。","仄仄仄仄仄，仄平仄平仄。","仄仄仄平仄，平仄平仄仄。","仄平仄○仄，仄仄仄仄仄。","仄平○平平，仄仄平仄仄。","仄平仄仄平，○仄仄○仄。"],"paragraphs":["皇泽泉及濒，戎索均帝阙。","边屯笳箫地，弯弓睨胡月。","万旅皆金缯，不待持阀阅。","于时江流澌，极目云阁雪。","嬉嬉忘其寒，恩宠自稠叠。","使星照海徼，天意不虚设。","劳勤需摩拊，勇怯要旌别。","除器有良楛，扣阍许陈列。","古来分君忧，下敢谢薄劣。","叱驭陵九折，摧锋取三捷。","况公经世才，翻浪海鲸掣。","夷吾吾目中，江左伫茂烈。","汾阳唐柱石，守器未应缺。","衔命兹小试，鼓勇士眦裂。","指挥用诸将，他日须此杰。","圣君中兴主，诏语一见决。","治具有罅漏，讵容惜扪舌。","兆眹贵先识，沉默真小节。","鄙夫百僚底，欲隠尚不屑。","几登王公门，面丑辞易竭。","向公又一鸣，当复笑燕说。"],"title":"次韵袁宪阅兵许浦"}
