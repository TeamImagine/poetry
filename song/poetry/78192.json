{"author":"叶适","id":78192,"strains":["仄平仄平仄，仄仄仄平仄。","平平仄平仄，仄仄平仄仄。","仄平平仄平，仄仄○仄仄。","仄平平仄平，仄仄仄平仄。","仄仄平仄平，仄仄平仄平。","平平仄仄仄，仄仄平仄仄。","平平仄仄仄，仄平仄○仄。","平仄平平平，平仄仄○仄。","○平仄仄仄，仄仄平仄仄。","平平仄仄平，平仄仄平仄。","平平仄平仄，仄仄仄平仄。","平平仄平平，仄仄仄仄仄。"],"paragraphs":["浣花炫春澨，濯锦绚晴浦。","成都信繁会，此水工媚妩。","岂无濠上亭，蹙步难仰俯。","誓言违市朝，卜宅近幽阻。","沃沃葵苋畦，焰焰棠杏坞。","朝曦湿浅濑，暮色生远渚。","循涯咏未厌，引流络其圃。","蘋荇依篱樊，凫雁宿庭户。","长松百里外，物象争渺莽。","时平乏隠沦，蓑笠自歌舞。","岷江志东向，激射走吴楚。","胡为滞淫之，习坎圣所许。"],"title":"奉赋德修西充大夫成都新园咏归堂二首  其一"}
