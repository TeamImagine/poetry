{"author":"陈轩","id":190059,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["土狭山高更夹溪，登临缭绕与云齐。","时时仰视天如练，往往穷川径似梯。","石凿龛岩茅作屋，泉喷墝埆稻分畦。","居人不信王畿地，千里平盘载马蹄。"],"title":"建昌军"}
