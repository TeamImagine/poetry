{"author":"皮日休","id":27957,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["香蔓蒙茏覆昔邪，桂烟杉露湿袈裟。","石盆换水捞松叶，竹径穿床避笋芽。","藜杖移时挑细药，铜缾尽日灌幽花。","支公谩道怜神骏，不及今朝种一麻。"],"title":"重玄寺元达年逾八十好种名药凡所植者多至自天台四明包山句曲丛翠纷糅各可指名余奇而访之因题二章 二"}
