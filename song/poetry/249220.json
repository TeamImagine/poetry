{"author":"曾几","id":249220,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄仄仄仄，平仄平平平仄平。","仄仄仄平平仄仄，仄平平仄仄平平。"],"paragraphs":["句芒整辔浃辰间，雪片相随大可观。","挑菜园林有余润，烧灯庭院不胜寒。","柳条弄色政尔好，梅蘂飘香殊未阑。","便似落花飞絮去，直疑春事并衰残。"],"title":"上元日大雪"}
