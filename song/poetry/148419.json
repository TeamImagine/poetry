{"author":"方回","id":148419,"strains":["仄仄平平平仄仄，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["七载专城闲五载，赖逢此地足娱宾。","高凭远眺最佳处，□饮能吟凡几人。","晚辈渐催前辈老，来时岂料去时贫。","是身朽腐心无愧，他日谁能踵后尘。"],"title":"别秀亭五首  其二"}
