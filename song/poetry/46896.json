{"author":"梅尧臣","id":46896,"strains":["平平平仄平，平仄平平平。","仄仄平仄平，仄仄平仄平。","平仄平平仄，平平仄仄○。","仄仄仄仄仄，平平仄仄平。","平平仄仄平，平仄平仄平。","平平仄仄平，平仄平仄平。","仄平平平仄，仄仄仄平平。","仄平平仄仄，仄仄仄仄平。"],"paragraphs":["南冈新路平，东岭新亭成。","岭上松万株，岭下泉一泓。","松未龙鳞老，泉曾虎迹行。","虎去岂不渴，松今岂不生。","泉无百尺绳，安见甘与清。","松无百岁人，安见千丈荣。","道人能喻道，莫使世人惊。","我来开醉眼，不似阮步兵。"],"title":"和真上人万松亭虎窥泉"}
