{"author":"吴可","id":215595,"strains":["平平仄仄平，仄平仄仄平。","平平仄平平，平仄仄仄○。","平仄平平平，仄仄平仄○。","平平仄平仄，仄平仄仄平。","仄仄仄平仄，仄平仄仄○。","仄仄平平仄，平平仄仄平。","仄○仄平仄，仄○平平平。","仄○仄平平，仄平○仄○。","仄平仄仄仄，仄仄仄仄平。","平平仄平仄，○仄平平平。","仄平仄仄仄，平仄仄仄平。","○○仄仄仄，仄仄平平平。","平○仄平仄，仄仄仄○平。","○平平仄仄，平平仄平平。","平仄仄仄平，平仄○平平。","平仄仄平仄，○○仄○平。","○平仄平仄，平仄平平平。","仄仄仄平仄，仄仄仄仄平。","仄○○仄平，平平平仄平。"],"paragraphs":["连侯爱画鱼，李侯爱画山。","诗情动幽怀，摹写不少闲。","骚雅移丹青，妙寄云水间。","翻然欲登涉，试寻芷与兰。","我不一音解，早年便挂冠。","养拙颓檐下，任真亦足欢。","敌骑践江浙，少长奔荆蛮。","却行虎狼区，益知行路难。","乱来战未息，老去食转艰。","前年治南亩，颇喜人牛安。","力耕日以广，心事日以宽。","行当遂野性，策杖寻江干。","云深几茅屋，柳映一柴关。","扁舟鸣拨剌，危亭秀孱颜。","安得两玉人，邻曲相追攀。","真赏会心处，应当谢毫端。","长哦洗兵马，随意罗杯盘。","伯雅要倾倒，莫厌数往还。","愿如三径松，余生同岁寒。"],"title":"送李四清"}
