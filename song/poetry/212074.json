{"author":"华镇","id":212074,"strains":["平平平仄仄平平，仄仄平平仄仄仄。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["芳荆堂下两枝长，一本朝来产此旁。","敢谓他年当似骥，且期今日得如冈。","顾余已免重占虺，闻子还思待弄璋。","多谢见贻真锦绣，归时应得衒吾乡。"],"title":"元丰六年正月二十九日季壬生徐元立以诗来贺用韵酬之"}
