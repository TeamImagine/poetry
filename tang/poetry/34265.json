{"author":"骆宾王","id":34265,"strains":["仄仄平○○，平平仄仄○。","平平平仄仄，平仄仄○平。","仄仄平平仄，平平仄仄○。","平平平仄仄，平仄仄平平。","仄仄○○仄，平平仄仄平。","平○平仄仄，平仄仄平平。","平仄平平仄，○平仄仄平。","平○仄仄仄，平仄仄平平。"],"paragraphs":["虏地寒胶折，边城夜柝闻。","兵符关帝阙，天策动将军。","塞静胡笳彻，沙明楚练分。","风旗翻翼影，霜剑转龙文。","白羽摇如月，青山断若云。","烟疏疑卷幔，尘灭似销氛。","投笔怀班业，临戎想顾勋。","还应雪汉耻，持此报明君。"],"title":"宿温城望军营"}
