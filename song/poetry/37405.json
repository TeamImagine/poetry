{"author":"陆游","id":37405,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["白首躬耕遇洊饥，江南自笑欲畴依。","凌烟勋业无人许，濯锦园林有梦归。","心似游僧思远适，身如败将陷重围。","客来彊欲相宽释，每说人生七十稀。"],"title":"思蜀"}
