{"author":"李纲","id":242801,"strains":["平平仄仄平○平，平○平仄仄○平。","○平○仄仄平仄，仄仄仄仄平平平。","仄平平仄平平仄，仄平平仄○平仄。","仄○仄仄仄平平，仄平平仄平平平。","仄平仄仄仄平仄，仄○○仄○平平。","仄仄○平仄平仄，○仄平平平仄仄。","平平仄仄平平平，仄仄平平平仄仄。"],"paragraphs":["金鞍玉勒连钱骢，车如流水马如龙。","遗簪堕珥碎珠翠，蜜炬夜入蓬莱宫。","曲江宫殿春蒲柳，玉盘犀箸传纤手。","坐中绰约尽天人，锦茵云幕清无尘。","赐名大国动光彩，马嵬回首空啼痕。","我欲题诗吊千古，丧国亡家皆此路。","嫣然一笑倾人城，皓齿明眸真女虎。"],"title":"次韵虢国夫人夜游图"}
