{"author":"顾逢","id":138024,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["此山虽小众山尊，半近吴城半近村。","一壑风烟龙窟宅，满堂巾盔佛儿孙。","生公说法台空在，陆羽煎茶井不存。","唤起幽人无限意，塔铃独语到黄昏。"],"title":"题虎邱"}
