{"author":"吴芾","id":17809,"strains":["仄仄仄平平，平仄仄平平。","仄仄仄平仄，仄仄仄平平。","平平平仄仄，仄仄平平平。","平仄仄平仄，仄仄平平平。","平平平仄仄，仄仄平仄平。","平仄仄○仄，○仄平仄平。","平仄○平平，平仄○平平。","仄平仄平仄，平仄仄仄平。","仄平平仄仄，仄仄平平平。"],"paragraphs":["老眼日昏昏，华发日萧萧。","不死竟何待，理合葬荒郊。","荒郊何所有，四面俱岧峣。","荣木望秋落，亦已成枯条。","青松为我夕，白石为我朝。","仍幸二亲墓，相去无几何。","今得从之游，欢喜如还家。","我心既欢喜，安用挽者歌。","有人来奠我，但问山之阿。"],"title":"和陶挽歌词三首  其三"}
