{"author":"王炎","id":69267,"strains":["仄平平平仄平平，平仄仄仄平平平平○平。","仄平仄仄平，○仄仄平平○。","仄平仄平平，仄平仄仄。","平平平仄平，平平平仄。","平仄仄仄平平平，○仄仄平仄。","平仄平平平，仄平○○。","平仄平平平，仄仄仄平平。","平仄平仄平○平平。","平平平仄仄平平，平平○仄仄平。","仄仄平平平平，仄平平平仄仄。","平平仄仄仄平，仄仄平仄。","仄仄仄仄平平平平仄，平平平仄平平平平仄。","仄仄平平平仄○仄仄，仄平平仄平仄仄平平。","仄平仄仄平仄仄仄仄平平，平仄仄平平平平仄平。","仄仄仄平○○平仄仄仄平。"],"paragraphs":["艾之西兮汨之原，山石划断兮穹巅而崭岩。","瀑流下注兮，其上绝而为亹。","有蛟有龙兮，伏而不怒。","雷鸣崖下兮，穷年风雨。","谁斧凿此云根兮，遗予以罍洗。","松有樛枝兮，屋之深深。","苔藓斑斓兮，织缋以为茵。","觞酒于上兮听潺湲。","西峰衔日半规兮，徘徊犹未忍旋。","予欲縆朱丝兮，节清音而度曲。","招玄鹤使舞兮，醉予醽醁。","有玉韫椟兮幽人之轴，秋兰之珮兮芙蓉之服。","瘦石寒泉兮矢其弗告，四墉无隙兮𪩘崿青青。","白云漠漠兮截洞口以为扃，轮鞅莫来兮无伤我清。","不执券而兼并兮莫予与争。"],"title":"鸣水洞辞"}
