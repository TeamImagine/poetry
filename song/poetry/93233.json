{"author":"刘宰","id":93233,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平平仄，仄平平仄仄平平。"],"paragraphs":["祥烟霁日丽重闱，尚记升堂拜母时。","楚楚宾朋环绮席，翩翩仙子奉瑶卮。","五花天上疏恩宠，九秩人间仰寿祺。","盛事只今难仿佛，送车千乘拥灵輀。"],"title":"挽杨真州母夫人二首  其二"}
