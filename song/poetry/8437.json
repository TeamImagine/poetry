{"author":"李处权","id":8437,"strains":["平平仄平仄，仄仄仄仄平。","仄平平仄仄，平仄仄仄平。","平○仄仄仄，仄仄仄仄平。","○平仄平平，○仄○仄仄。","平平仄○○，仄平仄○○。","平○仄仄平，仄平仄平平。","仄平平仄仄，仄○仄○平。","仄仄仄平仄，仄平平仄平。"],"paragraphs":["清风泛寒露，夜久气转凉。","恍然幽梦觉，明月及我床。","披衣起独坐，爱此数尺光。","兴来御桐君，正始其可忘。","山高既峩峩，水流亦汤汤。","方当志获麟，故宜鄙求凰。","永怀嵇叔夜，复思蔡中郎。","妙处与心会，乐哉殊未央。"],"title":"月夜鼓琴"}
