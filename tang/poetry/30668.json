{"author":"罗隐","id":30668,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["怒声汹汹势悠悠，罗刹江边地欲浮。","漫道往来存大信，也知反复向平流。","任抛巨浸疑无底，猛过西陵只有头。","至竟朝昏谁主掌，好骑赪鲤问阳侯。"],"title":"钱塘江潮"}
