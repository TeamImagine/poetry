{"author":"罗升","id":165100,"strains":["平平平仄平，仄仄仄平仄。","平平仄平仄，仄仄仄○仄。","仄平仄平仄，仄仄平仄仄。","平平仄平平，平仄平仄仄。","平平仄平仄，平仄仄平仄。","仄平仄平仄，平仄仄仄仄。"],"paragraphs":["方招东渚魂，又送北阡窆。","交游亦余几，日觉眼中欠。","向来所憎者，一一皆可念。","忧愁鬓先霜，形影吾自厌。","春华已零落，秋木岂阳艳。","缅怀郢人质，徒挂季子剑。"],"title":"有念"}
