{"author":"王镃","id":158559,"strains":["平平仄平○，仄仄平平平。","○平○仄仄，仄仄平○平。","平平仄平仄，仄仄○平平。","○平仄平仄，平仄平○○。","平平仄仄仄，平仄平平平。","仄仄仄仄仄，仄平平仄平。","平平平平平，平平仄平平。","平平仄平仄，仄仄平平平。","平仄平仄仄，仄仄平平○。","平平○仄○，平仄平平平。","仄平平○仄，仄仄平平平。","仄仄平仄仄，仄仄○平平。","平仄仄仄平平仄仄平仄，仄平平仄仄平平。"],"paragraphs":["唐时吕岩叟，换骨成神仙。","遗丹传老树，变化延其年。","丹香忽融液，散入苍崖巅。","长生孕灵草，茎叶何鲜鲜。","枯根挂碧落，吞吐流虚烟。","不受水土力，不随寒暑迁。","谁能登云梯，移来此檐边。","凡花与群木，丽质徒娟娟。","彭泽虽爱菊，两院荒金钱。","濂溪空爱荷，开落秋风前。","峭峰山中客，道眼明先天。","一线同寿眼，万古长绵延。","君不见祖龙痴欲采为药，海山何处驾楼船。"],"title":"长生草为叶峭峰赋"}
