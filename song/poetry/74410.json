{"author":"赵蕃","id":74410,"strains":["仄仄仄平平，平平仄仄平。","仄平平仄仄，仄仄仄平平。","仄仄仄平仄，平平平仄平。","仄平平仄仄，平仄仄平平。"],"paragraphs":["璧月俨中悬，村空听悄然。","借床依树阁，辍棹上滩船。","物外我怀趣，区中公了缘。","异时殊出处，安否要诗传。"],"title":"次韵莫令因迓使者同泛舟至漂神已而误焉问宿临江锺氏之阁二首  其二"}
