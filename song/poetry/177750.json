{"author":"王禹偁","id":177750,"strains":["平平○仄平○仄，仄仄平平仄平○。","仄平仄仄仄平平，平仄仄平平仄仄。","仄平仄仄平仄平，平仄平平平仄○。","平平平仄仄平平，仄仄平平仄平仄。","仄平平仄○平平，平平○仄平平平。","平平仄仄仄平仄，仄仄平平仄平仄。","仄○仄仄仄平平，仄平仄仄平平平。","仄仄平平仄仄仄，仄仄仄平平仄仄。","仄平仄平仄平仄，平仄仄平○仄仄。","平平仄仄○平○，仄仄仄平仄平仄。","仄平○仄仄平平，仄仄平仄平平仄。","平平仄仄仄平仄，仄○○仄○平仄。","仄○仄仄仄平平，仄仄平平仄平仄。","仄○仄仄○平平，平平平仄平仄平。","平平仄仄仄仄仄，平平平仄平平○。","平平仄仄○平仄，仄仄○平仄平仄。"],"paragraphs":["商山三月花如火，草树青葱雨初过。","柳条渐软蝶双飞，桑叶尚多蚕一卧。","薄情野水流不回，无力春云慵欲堕。","团团榆荚是谁抛，漠漠游丝向人亸。","可怜花木间岚光，花前正好飞觥觞。","冯君夙驾一何速，捧檄银坑按辛谷。","转输昨日又移文，小甿诉牒何纷纭。","见说南山六百里，跙尽马蹄摧屐齿。","是何屈于不知己，冲斗太阿教补履。","龙无尺水且蟠泥，骥困盐车但垂耳。","片言折狱亦胡为，必也无讼方君子。","吾徒事业本稽古，得行其志当刑措。","画衣画地免烦苛，抵璧捐金返淳素。","未行此道且营营，营营为禄聊代耕。","残春小别不足念，为君高唱南山行。","南山一月期回首，莫诉临歧数卮酒。"],"title":"赋得南山行送冯中允之辛谷冶按狱"}
