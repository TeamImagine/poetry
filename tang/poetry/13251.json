{"author":"张籍","id":13251,"strains":["仄平平平仄平仄，平仄平平○仄仄。","平○仄平仄仄仄，○仄平平仄平仄。","仄仄平平仄○仄，平平平平○仄仄。","平平仄仄平仄仄，平○仄仄○仄仄。"],"paragraphs":["老农家贫在山住，耕种山田三四亩。","苗疏税多不得食，输入官仓化为土。","岁暮锄犂傍空室，呼儿登山收橡实。","西江贾客珠百斛，船中养犬长食肉。"],"title":"野老歌"}
