{"author":"王昌龄","id":54342,"strains":["○平仄仄平，平仄仄○仄。","仄平平平仄，仄仄平仄仄。","平仄平仄平，平仄平平仄。","○平○平仄，平仄平仄仄。","平平平○平，仄仄仄仄仄。","平仄平仄平，平平仄平仄。","平仄平仄平，仄仄平仄仄。","平仄仄仄仄，平平平平仄。","仄仄平仄平，平仄平仄仄。","仄平○平仄，平仄○仄仄。"],"paragraphs":["相逢楚水寒，舟在洞庭驿。","具陈江波事，不异沦弃迹。","杉上秋雨声，悲切蒹葭夕。","弹琴收余响，来送千里客。","平明孤帆心，岁晚济代策。","时在身未充，潇湘不盈画。","湖小洲渚联，澹淡烟景碧。","鱼鳖自有性，龟龙无能易。","谴黜同所安，风土任所适。","闭门观玄化，携手遗损益。"],"title":"岳阳别李十七越宾"}
