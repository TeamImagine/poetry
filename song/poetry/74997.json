{"author":"赵蕃","id":74997,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["乍惊风色扫群阴，旋见朝光上远林。","李径桃蹊愁欲寂，麦畦桑亩秀何深。","未云晨出因迎客，自喜山行不废吟。","春晚得晴如此少，寄声鸠辈且停音。"],"title":"三月十六日郊行"}
