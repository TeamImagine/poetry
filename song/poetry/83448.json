{"author":"陈文蔚","id":83448,"strains":["仄仄仄平平仄仄，仄平平仄仄平平。","平平仄仄平平仄，仄仄仄平平仄平。","平仄平平仄仄仄，平平仄仄仄平平。","平平仄仄平平仄，仄仄平平平仄平。"],"paragraphs":["药裹屡蒙扶病亲，一番书至一情真。","人言莫急晨昏奉，我叹尚为萍梗身。","栖隠重曾定要约，章泉一见话悲辛。","吴笺况拜殷勤赐，且续新诗为缕陈。"],"title":"谢昌甫以诗惠药笺"}
