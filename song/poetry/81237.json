{"author":"张镃","id":81237,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄仄平。"],"paragraphs":["人间一事最幽奇，病醉皆非半睡时。","经纸屏低心正惬，木绵衾暖足慵移。","蘧蘧蝶梦萦孤枕，呃呃鸡声过短篱。","无奈冲寒早朝客，不知疏拙是便宜。"],"title":"晓寝喜成"}
