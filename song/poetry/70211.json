{"author":"崔敦诗","id":70211,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["一鸣当日众俱惊，曾掞天庭赋太清。","宦路喜君方晚遇，文场推我是虚声。","短材漫饱支离粟，藻思宜粲沆瀣英。","近喜和光成莫逆，嘉名洋溢鲁诸生。"],"title":"和甄监簿述怀"}
