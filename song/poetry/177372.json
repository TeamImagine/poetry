{"author":"王禹偁","id":177372,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平平仄平平。"],"paragraphs":["演纶多暇每封章，暂去颁条道更光。","郡吏好排红粉妓，史君曾是紫微郎。","楼台有月新诗出，囹圄无人绿草长。","地接清淮足佳致，水村烟坞似鱼乡。"],"title":"和陈州田舍人留别  其三"}
