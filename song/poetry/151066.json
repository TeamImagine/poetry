{"author":"杨公远","id":151066,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["钟鼎箪瓢信宿缘，且将闲逸度余年。","诗敲雪月风花夜，画卷江湖烟雨天。","三尺焦桐方外友，一泓老砚郭边田。","自惭野趣无拘束，敢和清吟一十篇。"],"title":"借虚谷太博狂吟十诗韵书怀并呈太博  其一"}
