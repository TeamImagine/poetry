{"author":"释居简","id":91494,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["见说姚家与魏家，紫琼黄玉剪纷葩。","亭亭贵重推名辈，岁岁清明赏大花。","日褪晓晴连影好，露添夜冷并枝斜。","一从娄舞霓裳遍，憔悴春风怨物华。"],"title":"酬寒泉牡丹"}
