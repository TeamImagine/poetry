{"author":"李若水","id":7022,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["先生学业自无双，当代闻人共叹降。","文采羡君高楚梦，诗声笑我类吴江。","槐花过雨金堆砌，山色经秋碧满窗。","一幅珠玑照尘眼，龙文端信笔能扛。"],"title":"次韵李元量见赠"}
