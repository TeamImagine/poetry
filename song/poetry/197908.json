{"author":"苏辙","id":197908,"strains":["仄平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["宦游欲学林间鹊，每到新年旋叠巢。","蓬箬笼船聊似屋，渔樵把臂便成交。","不妨袖里携诗卷，尚可床头置药包。","古史欲成身愈困，客来未免答讥嘲。"],"title":"乘小舟出筠江二首  其二"}
