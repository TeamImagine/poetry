{"author":"姚合","id":19908,"strains":["仄平平仄仄，平仄仄○平。","仄仄平平仄，平平仄仄平。","平平平○仄，仄仄仄○○。","仄仄平平仄，平平仄仄平。","仄平平○仄，平仄仄平平。","仄仄平平仄，○平仄仄○。"],"paragraphs":["直庐仙掖近，春气曙犹寒。","隐隐银河在，丁丁玉漏残。","微风飘更切，万籁杂应难。","凤阁明初启，鸡人唱渐阑。","静宜来禁里，清是下云端。","我识朝天路，从容自整冠。"],"title":"西掖寓直春晓闻残漏"}
