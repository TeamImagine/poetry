{"author":"杜甫","id":2633,"strains":["仄仄仄仄平，仄仄平仄平。","仄○平○仄，仄仄仄仄平。","仄仄仄平仄，平平平仄平。","○平仄仄○，仄仄平仄平。","平仄平仄仄，平仄仄平○。","平○仄○仄，仄仄平仄平。","仄平平仄仄，仄仄仄仄平。","仄平仄平仄，○仄○○平。","仄平仄仄仄，仄仄○仄平。","仄平平仄仄，仄仄仄仄○。","仄仄平平平，平平平仄平。","仄○仄仄仄，仄仄平平平。","仄○平平平，仄仄平仄平。","仄平仄平仄，平仄仄平平。","平仄仄平仄，○平仄○平。","仄○仄仄仄，仄仄平仄平。","○仄仄○平，○仄仄平平。","仄平仄仄仄，仄仄平平平。","仄○仄平仄，仄仄平仄平。","仄○仄仄平，平平仄仄平。","平仄平○仄，仄仄仄平平。","仄平仄仄平，平仄平仄○。","平○仄仄平，平仄○仄平。"],"paragraphs":["忆昔避贼初，北走经险艰。","夜深彭衙道，月照白水山。","尽室久徒步，逢人多厚颜。","参差谷鸟吟，不见游子还。","痴女饥𫜪我，啼畏虎狼闻。","怀中掩其口，反侧声愈嗔。","小儿强解事，故索苦李餐。","一旬半雷雨，泥泞相牵攀。","既无御雨备，径滑衣又寒。","有时经契阔，竟日数里间。","野果充糇粮，卑枝成屋椽。","早行石上水，暮宿天边烟。","少留周家洼，欲出芦子关。","故人有孙宰，高义薄曾云。","延客已曛黑，张灯启重门。","煖汤濯我足，剪纸招我魂。","从此出妻孥，相视涕阑干。","众雏烂熳睡，唤起霑盘餐。","誓将与夫子，永结为弟昆。","遂空所坐堂，安居奉我欢。","谁肯艰难际，豁达露心肝。","别来岁月周，胡羯仍构患。","何当有翅翎，飞去堕尔前。"],"title":"彭衙行"}
