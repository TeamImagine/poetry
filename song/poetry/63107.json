{"author":"薛季宣","id":63107,"strains":["平平平仄平，仄平平仄平。","平平○○平，平仄仄平○。","平平仄○○，平平仄平平。","仄仄？平平，平平仄平平。","仄平仄平仄，平平仄平仄。","○平仄平仄，平平仄○平。","○仄仄平○，○平仄平平。","平○平仄平，仄仄平仄平。","平平仄平平，仄仄仄仄平。","平平仄仄仄，○○仄○平。","平平仄平仄，平平仄平平。","仄仄仄平平，平平仄仄平。","仄平平平仄，○平○仄○。"],"paragraphs":["男儿多负心，女心良易知。","琴音和且谐，何以得淫思。","文君慕相如，殷勤夜于飞。","不惜鹔鹴裘，愁成远山眉。","茂陵独何事，为颦效东施。","兴言念畴昔，卿红恍如玑。","弹作白头吟，深心写琴诗。","郎听弦上声，妾志终不移。","清商感人情，两意亦以非。","文君获所愿，相如悟沈迷。","宁能已消渴，琴台遂同归。","妾欲理丝桐，丝桐亮以悲。","谓言无终极，当非长别离。"],"title":"怨歌行"}
