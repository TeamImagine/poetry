{"author":"慕容彦逢","id":225685,"strains":["仄平平仄仄，平仄仄平仄。","仄平仄仄○，仄仄仄○仄。","○○仄平平，平○仄平仄。","○仄平仄仄，平平仄平仄。","仄平仄平仄，平仄平仄仄。","仄仄仄平平，○平仄平仄。","○○平○平，仄○平仄仄。","平仄平仄平，仄平平仄仄。"],"paragraphs":["上人真法器，根性宿明悟。","阅书一再过，覆诵绝遗误。","教乘浩无涯，秋毫析纷互。","援证穷理窟，辞源百川注。","晓堂列圆顶，瞻仰祛未晤。","执热濯清风，中痟饮甘露。","莹如壶中冰，洁如机上素。","鳞角虽出群，豹文方隠雾。"],"title":"赠明智大师"}
