{"author":"许棐","id":116870,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["自从楼阁罢烧灯，未有今朝一日晴。","暖拆葑边冰翼破，寒留山顶雪痕轻。","娇骢已印寻芳迹，小妓新翻鬻唱声。","每个旗亭商一醉，也应排日到清明。"],"title":"元夕后湖上作"}
