{"author":"翁卷","id":80385,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["一拂清风一袖云，紫阳容貌鹤精神。","诗因道进言辞别，丹得师传火候真。","庐岳峰前吟瀑布，浑仪图上礼星辰。","我来暂作闲人歇，多谢仙翁相访频。"],"title":"赠陈管辖"}
