{"author":"毛珝","id":120798,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平仄仄仄平。"],"paragraphs":["学道先须学忍贫，缊袍蔬食当华珍。","抠衣所欠参前辈，开卷犹欣见古人。","暗坐雨窗心似月，冷眠雪屋气如春。","向来酷意耽吟事，今亦相忘越与秦。"],"title":"学道"}
