{"author":"韩琦","id":90949,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["岑寂禅扉启昼关，公余为会一开颜。","高台面垒包平野，老柏参天碍远山。","花去春丛蝴蝶乱，雨匀朝圃桔槹闲。","徘徊轩槛何时下，直待前枝倦鹊还。"],"title":"登广教院阁"}
