{"author":"陈长方","id":20197,"strains":["仄平平平仄平仄，仄仄仄仄平平平。","仄仄仄平仄平仄，平仄仄仄平平平。","平平平平仄平仄，○○仄仄平平平。","平平平仄仄平仄，平○仄仄仄平仄。","平平仄仄仄仄平，仄仄平平平仄仄。","平平平仄平平平，仄平仄仄○平平。","平仄平○仄仄仄，仄仄仄仄○平平。","仄平平平仄平仄，平○仄平仄○仄。","○平平仄○平平，平仄○平○仄仄。","平平仄仄平平○，平平仄仄平平平。","仄平平仄平仄仄，仄仄仄平平仄平。","仄平平○仄○仄，平平仄平平仄仄。","仄仄○仄仄仄平，仄仄平平仄仄仄。","平平平平平平平，仄平仄平平平○。","平平仄仄仄○仄，仄仄仄仄平平平。"],"paragraphs":["德宗贪功失君德，四海力欲干戈平。","但喜马公窘田悦，滔俊角出飞秋鹰。","绵绵延延到希烈，乘间索赋无时停。","泾师门外一朝起，舟中敌国又朱泚。","仓忙出走幸奉天，大器倾移翻手尔。","西平忠武根于天，奋身一旅当无前。","东猘西虺致首尾，屹立左右相周旋。","马鸣萧萧向都鄙，师行引绳士如水。","传呼齐道相公来，谈笑王城藏袖里。","包戈卧鼓含元廷，青天洗出妖祲清。","远坊穷巷鸡与犬，寂寂不惊刁斗声。","德宗胸中暗如墨，怀光效忠终反侧。","海内汹涌等沸羹，不有西平那复国。","嗟乎西平诚功高，景钟太常书勋劳。","为臣尔尔乃其职，慎勿满假矜贤豪。"],"title":"李西平画像赞"}
