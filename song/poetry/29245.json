{"author":"韩元吉","id":29245,"strains":["平平仄平平，仄仄仄平仄。","平平平平平，平仄○仄仄。","平平仄平仄，仄仄仄仄○。","平平平仄仄，仄仄仄平仄。","仄平平平仄，仄仄仄平仄。","仄仄仄仄平，平平仄平仄。","平平仄平仄，平仄平仄○。","仄平仄平○，仄仄○○○。"],"paragraphs":["诗人固多穷，饮水但饥卧。","谁能趋权门，残冷分涕唾。","争名与驰利，到眼不一过。","居然流俗罪，我尔乃同坐。","得为荀郎吊，失作蒯生贺。","却笑货殖翁，高谈六雄破。","愁来挹黄奶，悲至邀白堕。","感时忽秋吟，蟋蟀正相和。"],"title":"次韵祐父秋怀"}
