{"author":"陶梦桂","id":104853,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["不待吹嘘送上天，凌云意气自飘然。","长江秋色将征旆，半夜霜威袭客毡。","淝水功名须尔力，斜川风月了吾年。","师门念旧如相问，为道衰颓怕着鞭。"],"title":"送范之侄谒留守别先生"}
