{"author":"楼钥","id":67508,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["花若开时定自开，芳心深靓不容催。","主人又有新诗出，佳客应寻旧雨来。","楼上已闻香扑鼻，堂前尽放酒盈杯。","高烧银烛照花睡，更到更深亦愿陪。"],"title":"客目中次韵  其二"}
