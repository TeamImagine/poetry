{"author":"虞俦","id":61949,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["九日登高作胜游，使君携客此迟留。","天连楚观风吹帽，木落淮山菊满头。","何处台前犹戏马，几人江上不惊鸥。","年来只有身穷健，莫把茱萸浪自愁。"],"title":"吴守置酒壮观为登高之集因赋数语"}
