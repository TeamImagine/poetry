{"author":"释元肇","id":117320,"strains":["平仄平平平仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平仄。","平平仄仄平平仄，仄仄平平平仄平。"],"paragraphs":["黄鹤楼前鹦鹉洲，高持麾节去悠悠。","功名自古无双地，人物当今第一流。","句里可逢崔颢者，樽前还得祢生不。","思君日夜廑西望，欲买浔阳江上舟。"],"title":"寄鄂渚印知府"}
