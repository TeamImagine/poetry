{"author":"赵鼎","id":248322,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["孤帆薄暮转清溪，空翠回环望眼迷。","梦想莫知家远近，羁游将遍浙东西。","归来分合投闲散，老去情犹惜解携。","明月深林有乌鹊，悲鸣未许一枝栖。"],"title":"又泊兰溪亭"}
