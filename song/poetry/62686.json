{"author":"薛季宣","id":62686,"strains":["平平仄平仄，仄仄平仄仄。","平仄仄平平，平平仄平仄。","平平平仄仄，平仄平仄仄。","仄仄仄平仄，平平○仄仄。","平平平仄平，平仄仄○仄。","平平仄平仄，平○○平仄。","○平仄平平，仄仄仄平仄。","仄仄平平平，平平○仄仄。"],"paragraphs":["渔家在何许，踳駮岩下石。","花树几株芳，湖山数峰碧。","窊樽亭遂古，双阙天自辟。","锦绣入茨舍，藤萝封筀栅。","吾为江上游，形苦世间役。","心驰定沙步，舟行过檐隙。","浪翁底镌铭，太尉此居宅。","岂若斯人徒，风云相主客。"],"title":"石门渔舍"}
