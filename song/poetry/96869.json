{"author":"陈宓","id":96869,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["开轩但觉快心眸，百载云烟霭未收。","谁谓昔人成迈往，每于遗墨见风流。","看中猛势骧龙虎，藏处寒光射斗牛。","白璧一双犹莫报，受君此惠等山丘。"],"title":"谢东园主人惠蔡公草书"}
