{"author":"曾几","id":249184,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["一觞相属费招呼，况复吾宗揽辔初。","春雨春风俱作恶，溪南溪北顿成疏。","刻残红蜡君哦句，挑尽青灯我读书。","细故乖违犹似此，功名不必问何如。"],"title":"郑深道饯曾宏甫台州之行见招风雨不能度溪桥作此赠宏甫"}
