{"author":"李曾伯","id":129423,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["始焉来此学分弓，定计初筵画诺中。","击楫少能思祖逖，同舟多赖有娄公。","老怀不奈周南滞，佳客今成冀北空。","天上故人如见问，为言憔悴已成翁。"],"title":"甲辰送淮东黎漕趋朝  其二"}
