{"author":"裴相如","id":171617,"strains":["平○○仄仄仄平，仄仄仄仄平平平。","平平仄仄仄仄○，○平仄仄平平平。","平平仄仄仄平仄，平平仄仄○平平。","平平仄○仄仄仄，平仄仄○平平平。","平○仄仄仄仄仄，仄仄平仄平平平。","平平仄仄仄平仄，仄平○仄○平平。"],"paragraphs":["人间三十六洞天，各有邃道通神仙。","兹山九锁路曲折，中开五洞栖云烟。","东游大涤望天柱，西登石室观飞泉。","穷幽讨胜足未倦，明月忽堕青崖颠。","山中道士借一榻，夜半猿鹤惊人眠。","明朝又复出山去，白云回首空凄然。"],"title":"游洞霄山"}
