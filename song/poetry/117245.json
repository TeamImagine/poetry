{"author":"释元肇","id":117245,"strains":["平仄平仄平，仄仄平仄平。","仄仄平平平，平平仄平平。","平平○仄仄，仄仄仄平平。","仄仄仄平仄，仄仄仄仄平。","仄仄平仄仄，○仄○仄仄。","？平平平仄，仄平仄○平。","仄平仄平仄，仄仄平平平。","平○仄仄仄，仄仄仄仄平。","平仄仄仄仄，仄仄仄仄平。","平平仄平平，平仄仄仄平。","平平仄平仄，仄平仄平平。","仄仄平仄平，仄仄平仄平。","仄仄平仄仄，仄仄仄○平。","仄仄仄仄平，平仄仄平平。"],"paragraphs":["蛛螫包祸心，满腹皆素丝。","补缀曾无功，贪伤不知疲。","谁云禁网密，施设近茅茨。","旦暮待游蚋，所得亦已卑。","蝎虎夸捷巧，缘壁行跂跂。","蛜蝛青蝇辈，苦遭暗中窥。","失身在蛛网，竟日秋檐垂。","蛛犹惧蝎绐，睥睨不敢为。","蛛网既已裂，蝎命不亦危。","嗟哉复嗟哉，诚大黠小痴。","纷纷事争夺，复何异于斯。","我闵为解粘，蝎去何所知。","但令嬉饱日，莫忘倒县时。","感彼两物情，成此一篇诗。"],"title":"二虫诗"}
