{"author":"聂夷中","id":29191,"strains":["仄仄仄仄仄，仄仄○仄平。","仄仄○平仄，平平仄平平。","仄仄仄仄仄，仄仄仄仄平。","仄仄平平仄，仄仄仄平平。","仄仄平仄仄，仄仄平○平。","平仄仄仄平，平仄仄平平。"],"paragraphs":["日月似有事，一夜行一周。","草木犹须老，人生得无愁。","一饮解百结，再饮破百忧。","白发欺贫贱，不入醉人头。","我愿东海水，尽向杯中流。","安得阮步兵，同入醉乡游。"],"title":"饮酒乐"}
