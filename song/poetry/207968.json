{"author":"黄庭坚","id":207968,"strains":["仄平平仄平仄仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["洞天名籍知第几，洞口诸峰苍翠堆。","雕虎啸风斤斧去，飞廉吹雨晓烟回。","日晴圭角升云气，月冷明珠割蚌胎。","种玉田中饱春笋，仙人忆得早归来。"],"title":"次韵和台源诸篇九首 群玉峰"}
