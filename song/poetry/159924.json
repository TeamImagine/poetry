{"author":"林景熙","id":159924,"strains":["仄○仄仄○，仄仄平仄仄。","仄平平仄仄，仄仄仄仄仄。","仄仄平仄平，仄仄平平仄。","仄仄仄仄平，平平仄平仄。","○仄仄○平，仄仄仄仄仄。","○仄仄仄平，仄平平平○。","平平仄仄平，平仄仄平平。","平平仄○仄，仄仄仄仄平。","○仄仄仄○，仄仄平仄○。"],"paragraphs":["箧中出故衣，络纬声四壁。","昔年慈母线，一一手所历。","眷眷游子心，恻恻虚堂夕。","逝水不返流，孤云杳无迹。","空令揽衣人，一线泪一滴。","衣弊柰有时，母恩无穷期。","终怜寸草心，何以报春晖。","朝寒纵砭骨，念此不忍披。","且复返所藏，永寄霜露思。"],"title":"故衣"}
