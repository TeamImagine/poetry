{"author":"白居易","id":17479,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["每因斋戒断荤腥，渐觉尘劳染爱轻。","六贼定知无气色，三尸应恨少恩情。","酒魔降伏终须尽，诗债填还亦欲平。","从此始堪为弟子，竺干师是古先生。"],"title":"斋戒"}
