{"author":"王炎","id":69805,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["帘箔风清乳燕飞，绿阴遶殿覆铜池。","九衢达宦争驰毂，群玉诗翁独下帷。","凤餠正当分赐后，牙签又近曝书时。","管城写出琳琅句，付与神灵为护持。"],"title":"次韵杨秘监馆中即事"}
