{"author":"李处权","id":8592,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["月离于毕俾滂沱，兆及丰年喜欲歌。","任有泥涂甘曵尾，更无波浪敢凭河。","老来酒量难酬酢，闲里诗情好琢磨。","晏子方观久而敬，人间炙手又张罗。"],"title":"赴端礼之招道中偶成"}
