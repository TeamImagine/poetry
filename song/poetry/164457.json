{"author":"仇远","id":164457,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["万家大县旧留都，一派中江入太湖。","缩项鱼肥人鲙玉，长腰米贵客量珠。","府分南北寒芜合，桥直东西夜市无。","却是旗亭浮蚁美，杖头能费几青蚨。"],"title":"题溧阳市"}
