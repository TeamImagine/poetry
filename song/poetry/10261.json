{"author":"欧阳澈","id":10261,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["凭高因赋遏云篇，曵屣狂歌放昔贤。","未遂相如荣驷马，且寻师正傲清泉。","悲吟玉未经三献，羞涩囊空乏一钱。","典却春衣常独酌，从教邸主笑鸢肩。"],"title":"过巴川"}
