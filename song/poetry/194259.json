{"author":"苏轼","id":194259,"strains":["仄仄仄平平仄平，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["我醉欲眠君罢休，已教从事到青州。","鬓霜饶我三千丈，诗律输君一百筹。","闻道郎君闭东阁，且容老子上南楼。","相逢不用忙归去，明日黄花蝶也愁。"],"title":"九日次韵王巩"}
