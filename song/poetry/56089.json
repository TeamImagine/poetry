{"author":"黄铢","id":56089,"strains":["仄平仄仄仄，仄仄平平平。","仄平仄仄仄，仄平平仄平。","平平仄仄仄，仄仄平平平。","平平○仄○，仄平○仄平。","平平仄仄仄，仄仄平平平。","平平仄平平，仄平仄平平。","○平仄○仄，仄仄仄仄○。","平平○平平，仄仄平平平。","平平仄仄仄，仄仄平平平。","平平仄平仄，仄平平平○。","平平仄仄仄，仄仄平平平。","○○仄平仄，平平○仄平。"],"paragraphs":["故人久已别，出拥朱辕轓。","昨尝枉札素，谓言寻里门。","云胡不践诺，使我心烦冤。","天门深九重，叫阍闻有言。","狺狺猛犬吠，曀曀黄霾昏。","何由一褰开，豁然见乾坤。","沈忧谅难寤，掩默孰与论。","秋风吹层波，落叶何翩翻。","林端月照夜，谷口云迷村。","谁同紫芝友，桂枝谁攀援。","江蓠老已尽，况复芳兰荪。","应当虎符恋，茕茕劳梦魂。"],"title":"寄南康使君仲晦五十二兄"}
