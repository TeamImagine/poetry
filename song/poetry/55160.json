{"author":"朱熹","id":55160,"strains":["仄仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平平平仄仄，平仄仄平平。"],"paragraphs":["鼎足炉边坐，陶然共一樽。","道心元自胜，世味不须论。","安稳三更睡，清明一气存。","虽无康乐句，聊尔慰营魂。"],"title":"十一月二十六日宿萍乡西三十余里黄花渡口客舍稍明洁有宋亨伯题诗亦颇不俗因录而和之"}
