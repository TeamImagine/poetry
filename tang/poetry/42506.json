{"author":"吕岩","id":42506,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["结交常与道情深，日日随他出又沈。","若要自通云外鹤，直须勤炼水中金。","丹成只恐乾坤窄，饵了宁忧疾患侵。","未去瑶台犹混世，不妨杯酒喜闲吟。"],"title":"七言 三十七"}
