{"author":"林季仲","id":6019,"strains":["平仄平平仄仄○，仄平○仄平平平。","仄平仄仄平仄仄，仄仄平仄平平平。","平平仄仄仄仄仄，仄平平仄平平平。","仄平仄仄仄平仄，仄仄平仄平仄平。","○平仄仄仄仄仄，仄仄平平平○平。","平○仄仄平平仄，仄仄平仄○平平。","平平仄仄平仄仄，平仄平仄平平平。","○平仄平仄仄仄，仄平仄仄平平平。","平仄仄平仄仄○，仄平仄仄平平○。","仄平仄仄仄平仄，仄平仄仄平平平。","平○平仄平仄仄，平平仄平平平平。","○平仄仄平仄仄，仄仄仄仄平平平。","平平仄仄仄平仄，○平仄仄平平平。","仄平仄仄仄仄仄，○仄平平仄仄平。","平平仄仄仄仄平，平平平平平仄平。","平平平平仄平仄，仄仄○平平仄平。"],"paragraphs":["江汉滔滔去不回，几人留得诗名来。","要须洗以千斛水，莫令胸臆生纤埃。","清狂我爱李太白，乱之鸥鹭谁嫌猜。","一生事业在杯酒，富贵于我何有哉。","长安市上唤不醒，醉眼徐为君王开。","挥毫散雾金銮殿，气使权幸如奴儓。","风骚独步千载上，鞭挞扬马咍邹枚。","长流夜郎得不死，定知造物须怜才。","文采至今独未泯，耳孙气象何崔嵬。","寤言世士少风骨，慨然力欲扶衰颓。","刊传家集流海内，廉顽立懦兹为媒。","分颁亦及蓬荜士，使者踏破阶前苔。","神交不待读终卷，骑鲸恍惚来瑶台。","气酣日落酒不足，更挽天河注玉杯。","呜呼俗隘直可哀，吾非斯人谁与陪。","朝游蓬莱夕方丈，去去相随翔九垓。"],"title":"谢李端明惠李翰林集"}
