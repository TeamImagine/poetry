{"author":"朱熹","id":55042,"strains":["仄仄平仄仄，仄平平仄仄。","平○仄平平，平仄仄仄平。","仄平仄仄平平仄，仄仄仄平○仄仄。","平平○○仄仄○，仄平仄平平仄○。","仄平○○仄平仄，平仄○平○仄仄。","○平仄仄平仄平，平平仄仄○平平。","平平平平平仄仄，平平仄平仄平仄。","仄平仄仄仄○平，仄平平仄平平平。"],"paragraphs":["执手何草草，送君千里道。","君行入修门，披胆谒至尊。","问君此去谈何事，袖有谏书三万字。","明堂封禅不要论，智名勇功非所敦。","愿言中兴圣天子，修政攘夷从此始。","深仁大义天与通，农桑万里长春风。","朝纲清夷军律举，边屯不惊卧哮虎。","一朝决策向中原，着鞭宁许他人先。"],"title":"送张彦辅赴阙"}
