{"author":"陈造","id":58588,"strains":["平平仄平平，平仄仄平仄。","平平仄平仄，○仄仄○仄。","平○仄仄仄，仄平仄○仄。","平平仄仄仄，仄○平仄仄。","平平仄○平，仄仄仄平仄。","仄仄仄平仄，○平仄平仄。","平平平仄仄，平仄仄平仄。","仄平仄平仄，仄○平仄仄。","仄仄仄仄平，仄仄平仄仄。","仄○平仄仄，仄仄平仄仄。","平仄仄平仄，仄平平仄仄。","平仄仄仄仄，平仄平仄仄。","平仄仄仄仄，平平仄平仄。","仄平仄仄平，仄仄仄平仄。"],"paragraphs":["墙围护风烟，檐影纳红绿。","城西百弓地，论价指和玉。","沧浪取具体，辋川俨遗躅。","年时得小憩，振衣休汗足。","山灵不留人，定复厌枨触。","坐想散花女，深堂伴金粟。","今年桃李月，僮马几装束。","竟成梦魂到，永叹春事促。","此亦志愿违，世有谿壑欲。","似闻偕六逸，碧酒仍艳曲。","风鹤羽人下，露花妃子浴。","诗卷肯属我，为洗颜面俗。","元亮晚耒耜，弥明旧符箓。","可须白月前，熠熠度萤烛。"],"title":"次诸公诗韵"}
