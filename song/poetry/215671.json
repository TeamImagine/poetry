{"author":"张耒","id":215671,"strains":["仄平平，仄○仄。","仄○仄平平仄仄，平仄仄平平仄仄。","仄平仄仄平平平，仄○仄仄仄平平。","平平仄仄仄平○，仄仄仄○平仄平。","仄平平平仄仄仄，仄平○仄平仄平。","仄平仄平仄平仄，仄平平仄平平仄。","仄平平仄仄平○，仄仄仄平平仄平。","仄平仄仄平仄仄，仄平仄平○仄仄。","平平○仄平仄平，平平仄平平仄仄。"],"paragraphs":["牧牛儿，远陂牧。","远陂牧牛芳草绿，儿怒掉鞭牛不触。","涧边古柳南风清，麦深蔽日野田平。","乌犍砺角逐春行，老牸卧噍饥不鸣。","犊儿跳梁没草去，隔林应母时一声。","老翁念儿自携饷，出门先上冈头望。","日斜风雨湿蓑衣，拍手唱歌寻伴归。","远村放牧风日薄，近村牧牛泥水恶。","珠玑燕赵儿不知，儿生但知牛背乐。"],"title":"牧牛儿"}
