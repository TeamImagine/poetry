{"author":"释正觉","id":5119,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["横溪一径两山分，深翠茏葱竹日昏。","流水漱冰寒有骨，闲云敛霁雪无根。","应容野毳来投饭，不管春眠往扣门。","窗几薰炉摇篆字，龟床麈语对清温。"],"title":"上元后二日过谦师庵"}
