{"author":"赵文","id":158632,"strains":["○○仄仄○平平，平平仄仄○平平。","仄平平仄○仄平，仄平平平仄平平。","仄平仄仄平仄平，仄平○仄仄仄平。","平平平平○○平，仄平仄平平仄○。","仄平平仄仄仄平，平平仄平平仄平。","仄仄平仄平平平，平平仄仄平仄○。","仄仄平仄平仄仄，平平仄仄平仄平。","仄平仄仄平平平，○平平仄平平平。","仄平仄仄仄仄平，仄○仄仄平平平。"],"paragraphs":["泥行郭索其神全，枯枝独抱吟风仙。","细腰追逐相后先，画眉双栖鬭婵娟。","一鸣一止俱自然，老猴如鬼踞石边。","游蜂何为过其前，水禽伺鱼双眼穿。","久而无得倦欲眠，鸜之鹆之高树巅。","俯视螳臂为垂涎，之虫不作名利牵。","饮啄之外何所便，人生扰扰真可怜。","笑谈对面森戈鋋，王侯蝼蚁俱埃烟。","大年未可笑小年，世间唯有虫能天。"],"title":"题画虫鸟"}
