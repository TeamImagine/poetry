{"author":"刘摰","id":187064,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["屈指中秋六晓昏，大堤丛竹见霜筠。","未干醉月题笺墨，随蹑还家走马尘。","抚景敢嗟经历倦，轩眉频喜笑言亲。","明年各是东归客，羊酪莼羮万里人。"],"title":"将至监利先寄王令"}
