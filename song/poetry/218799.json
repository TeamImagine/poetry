{"author":"李廌","id":218799,"strains":["平平○仄平○仄，仄平仄仄仄平仄。","平仄仄仄平仄平，平仄仄平平仄仄。","平平仄平平仄仄，仄仄平平平仄仄。","？平仄平○平平，平仄平平○仄仄。","仄平仄○○仄仄，平○仄仄平仄仄。","○平仄仄仄仄平，仄仄仄平平仄仄。"],"paragraphs":["臣门如市心如水，汉宫解识尚书履。","形若槁木心死灰，东郭子綦初隠几。","明珠走盘丸走坂，性不迁迁常止止。","蚍蜉战声如雷霆，渠自纷纷相我尔。","达人大观观万有，区中狭隘真一眯。","磨坚涅白自古然，不必饮牛憎洗耳。"],"title":"秦觏少章寄寂斋"}
