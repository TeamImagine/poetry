{"author":"李山甫","id":29614,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["吟近秋光思不穷，酷探骚雅愧无功。","茫然心苦千篇拙，瞑坐神凝万象空。","月上开襟当北户，竹边回首揖西风。","知音频有新诗赠，白雪纷纷落郢中。"],"title":"答刘书记见赠"}
