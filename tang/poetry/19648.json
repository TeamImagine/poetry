{"author":"姚合","id":19648,"strains":["平仄平平仄，平平仄仄平。","○○平仄仄，平仄仄平平。","仄仄平平仄，平平仄仄平。","平平仄平仄，平仄仄平平。","○仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄○平仄仄，平仄仄平平。"],"paragraphs":["毛女峰前郡，烟霞气转清。","庭分灵掌影，窗度瀑泉声。","藓迳人稀到，松斋药自生。","常飡亦芝术，闲客是公卿。","看水逢仙鹤，登楼见帝城。","养生非酒病，难隐是诗名。","省署尝连步，江皋欲独耕。","偶题无六义，聊以达微诚。"],"title":"寄华州李中丞"}
