{"author":"陈造","id":58604,"strains":["平○平仄平，仄平仄平仄。","平平仄○仄，仄仄仄仄仄。","平平仄仄仄，平仄仄○仄。","仄平平平仄，仄仄仄仄仄。","仄平平平平，平仄仄平仄。","仄平仄○仄，仄仄仄平仄。","平○仄平仄，仄平平仄仄。","平平仄仄平，仄仄平平仄。","仄仄仄仄平，平仄仄平仄。","仄平仄平仄，仄仄○仄仄。","仄○平仄○，平仄平仄仄。","仄仄平平平，仄仄仄○仄。"],"paragraphs":["人间声利场，疾驰不知反。","营营计毫末，一益昧百损。","徐侯大雅士，探道自其本。","策勋虚明地，外累不待遣。","出能同光尘，归念寄萧散。","著亭得胜处，竹茂水清浅。","亭中视亭外，畏涂尘眯眼。","翛然得此心，万化无余蕴。","老我尚问津，人与室俱远。","向来卜邻计，欲舞叹袖短。","会当寻此盟，蔬饭同茗椀。","洒落无何游，共阅世沈湎。"],"title":"寄题徐虞卿醒心亭"}
