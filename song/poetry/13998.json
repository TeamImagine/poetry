{"author":"宋祁","id":13998,"strains":["仄平平仄仄平平，仄仄平平仄仄平。","仄仄仄平仄仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["异时仙阁对三休，顿首辞荣动邃旒。","疏广故僚供祖帐，鸱夷尽室付归舟。","谢阶生玉怀欢宴，燕壁图山代远游。","新句渐高尘累少，紫微岩曲要相求。"],"title":"和致政燕侍郎舟中寄晏尚书"}
