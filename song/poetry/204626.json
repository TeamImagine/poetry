{"author":"黄裳","id":204626,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["九卿遗俗各寻宗，君自南来喜更浓。","无类已闻诗礼教，有行还守子男封。","胸中道在何嫌酒，弦上声清只爱松。","行听老农无一累，晓炊如玉稻新舂。"],"title":"送方子元赴固始"}
