{"author":"萧立之","id":131933,"strains":["平○仄平平仄平，仄平平仄平平平。","平平平仄仄○○，仄仄仄仄平平平。","平平平平平仄仄，仄平仄○仄仄仄。","平平○仄平平平，仄仄平平仄平仄。","仄平平平仄仄平，○平仄仄？平平。","仄平仄仄平仄平，仄仄仄仄平平平。","○平仄平平仄仄，仄平平平平仄仄。","○平仄仄仄平平，仄仄平平平仄仄。"],"paragraphs":["人间四时秋最清，九秋之水寒潭明。","先生奇骨二难并，十指忽忽风涛生。","麻姑山前书满屋，读书夜长跋见烛。","汪汪陂度牛医儿，未抵寒潭一泓玉。","我家崖前十丈冰，敲冰夜作玻瓈声。","爱君有此秋一潭，璧月下照琉璃城。","从来负舟须积水，置杯坳堂安足拟。","期君渺渺泛天津，万斛龙骧才一苇。"],"title":"赋陈新伯秋潭"}
