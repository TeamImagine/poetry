{"author":"邹浩","id":222284,"strains":["仄仄平平仄仄平，仄平平仄仄平平。","仄平仄仄平平仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["此地凭熊几使君，敬公名姓独超群。","不因健笔曾推美，纵使忘形岂得闻。","词翰莫窥真体要，江山犹带旧风云。","我来访古惟高义，追想区区只自勤。"],"title":"敬超先  其一"}
