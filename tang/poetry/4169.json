{"author":"钱起","id":4169,"strains":["平仄平仄仄，平平仄平平。","仄平平平平，平仄仄平平。","仄仄平仄仄，平平仄仄平。","平平仄仄仄，平仄平○平。","仄仄仄平仄，平平平仄平。","仄平仄平仄，○仄平平平。","平仄○平仄，仄平仄平平。","仄○○平仄，仄仄○平平。","平平仄平仄，仄仄平平平。","仄仄仄平仄，平平仄仄平。","平○仄仄平，仄仄仄○○。","○平仄○仄，平平仄平平。"],"paragraphs":["蟠木无匠伯，终年弃山樊。","苦心非良知，安得入君门。","忽忝英达顾，宁窥造化恩。","萤光起腐草，云翼腾沈鲲。","片石世何用，良工心所存。","一叨尉京甸，三省惭黎元。","贤尹正趋府，仆夫俨归轩。","眼中县胥色，耳里苍生言。","居人散山水，即景真桃源。","鹿聚入田迳，鸡鸣隔岭村。","飡和俗久清，到邑政空论。","且嘉讼庭寂，前阶满芳荪。"],"title":"初黄绶赴蓝田县作"}
