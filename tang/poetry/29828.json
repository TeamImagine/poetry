{"author":"李咸用","id":29828,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["岳麓云深麦雨秋，满倾杯酒对湘流。","沙边细柳牵行色，水面轻烟画别愁。","敢待傅岩成好梦，任从磻石挂纤钩。","镜机冲漠非吾事，自要青云识五侯。"],"title":"夏日别余秀才"}
