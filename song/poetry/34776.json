{"author":"陆游","id":34776,"strains":["仄平仄仄仄平平，平仄平平仄仄平。","平仄平平仄平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["十年短櫂乐沧波，强著朝衫弃钓蓑。","才薄何堪试冯翊，恩深犹许对延和。","空墙烟柳遥迎马，辇路春泥欲溅𫖇。","莫恨此身衰病去，同时朝士久无多。"],"title":"延和殿退朝口号二首、  其二"}
