{"author":"宋庠","id":2735,"strains":["仄仄平平仄仄平，仄平平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["十里甘泉卤簿新，即时天借雪清尘。","光含九陌疑无暝，花拂千旗旋作春。","夹路彩楼偏著粉，中天峣阙更成银。","绛驺案仗传呼盛，宁似梁王不悦辰。"],"title":"和中丞晏尚书乘舆宿殿致斋日巡仗遇雪"}
