{"author":"周紫芝","id":240191,"strains":["仄平仄仄平，平仄仄仄仄。","仄仄平仄仄，平仄平仄仄。","仄平平平仄，平仄仄平仄。","仄仄仄仄平，平平仄平仄。","○仄平仄平，○仄平仄仄。","仄平平平平，○仄仄平仄。"],"paragraphs":["昔年嗜酒人，常恐不到口。","卧瓮宁免贼，窥窦真若狗。","幸兹身无事，家复有名酒。","竹亦不待寻，清阴到窗牖。","长啸风满襟，相劝杯在手。","不知平生欢，重复有兹否。"],"title":"次卿与余终日坐竹间以何人有酒身无事谁家多竹门可款为韵余得上七字  其四"}
