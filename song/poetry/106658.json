{"author":"程公许","id":106658,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["使君文采郁卿云，声利场中三沐薰。","茧纸昼闲临晋帖，鱼膏夜永课皇坟。","劭农恳恻车频驻，吊古凄凉酒易醺。","笑我坐窗甘独冷，吟情强半被愁分。"],"title":"和程使君劳农仙云山拜扬子云像蒋丞相坟"}
