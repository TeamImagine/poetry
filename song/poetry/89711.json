{"author":"赵汝譡","id":89711,"strains":["仄平仄仄仄，仄仄平平平。","仄平○平○，仄仄平平仄。","平仄仄仄仄，平平仄平平。","仄仄仄仄仄，平平仄平○。","仄平仄仄平，○仄平仄○。","平平仄仄仄，平仄平平平。"],"paragraphs":["雾开辨石色，日出还溪光。","午炊苍林间，暮宿寒沙傍。","山径叶自下，泠然若飘霜。","鸟雀静四野，田家已冬藏。","我车独未停，王命严所将。","瞻云惧霰集，明复逾崇冈。"],"title":"溪次"}
