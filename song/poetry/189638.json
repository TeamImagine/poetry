{"author":"沈辽","id":189638,"strains":["平平平仄平仄平，仄仄仄仄○平平。","○平平仄仄仄仄，仄仄平仄平○○。","○平仄仄仄仄仄，仄仄○仄平平平。","平平仄仄仄平仄，仄平仄仄平平平。","平仄仄○仄平仄，仄○仄仄平○平。","平平仄平仄○仄，平平仄仄平平平。","仄平仄仄仄○仄，○仄仄仄平○平。","○○仄仄仄仄仄，仄○仄仄○平平。","平平仄仄仄仄仄，仄仄平仄平平平。","仄仄仄仄仄平仄，仄仄仄仄○平○。","平平平平仄仄仄，仄仄平仄平平平。","仄平仄仄仄仄仄，仄仄仄○平平平。"],"paragraphs":["潇湘山水穷欲偏，最后乃得禅僧岩。","禅僧成道久已化，独有崖崿青巉巉。","降身入洞不甚险，突兀三室谁雕劖。","东西有道若蛇窦，白云羃羃门无缄。","持火旁行不知际，七穿八窍遥相衔。","涓涓乳泉白如雪，由来此地殊仙凡。","主人引我复深入，行指岰穴尤嵌岩。","中间石鼓有异响，击拊想可参韶咸。","吾身久病苦下湿，复畏神怪来邀搀。","直趣出洞上南𪩘，豁若巨海张云帆。","山花斓斑出竹杪，亦有禽鸟声諵諵。","欲还未可复小驻，日脚已过东冈杉。"],"title":"禅僧岩"}
