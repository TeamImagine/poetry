{"author":"周南","id":85064,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["勾吴霸业竟谁成，留得崇丘岁一登。","玉雁已随黄壤尽，铁花空向碧潭凝。","空中有塔掀铃语，台上无僧唤石应。","踏尽苍苔春老去，但余落日与寒藤。"],"title":"过虎丘  其一"}
