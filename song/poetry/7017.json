{"author":"李若水","id":7017,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄仄平平仄平。","平仄平平仄平仄，仄平仄仄仄平平。"],"paragraphs":["纷纷儿辈只轻肥，不爱笼烟小黛眉。","唯有幽人负高韵，为怜奇物直新诗。","尘埃不染溪山梦，冠盖政妨麋鹿姿。","何日茅檐列千嶂，倚藜细看碧参差。"],"title":"次韵倪巨济诗换怪石"}
