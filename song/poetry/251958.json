{"author":"郑刚中","id":251958,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["合倚金华步石渠，丹砂宁驻葛洪车。","有成用底三年政，必葺聊成一日居。","簿令优游闲制锦，籖牌盘礴饱观书。","后来令尹须留意，莫道前人托宿庐。"],"title":"题洪州新建张令寄斋"}
