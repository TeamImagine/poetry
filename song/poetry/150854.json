{"author":"钱舜选","id":150854,"strains":["平平仄仄平仄仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["年来百懒惟便静，幽事相关亦有时。","窗上纸因晴日补，槛边花趁小春移。","夜先休息关门早，晓不趋承出户迟。","消遣余生只如此，好怀正不要人知。"],"title":"闲居"}
