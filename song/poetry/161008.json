{"author":"戴表元","id":161008,"strains":["平仄平仄平，仄仄平仄仄。","平仄平○平，平平仄○仄。","平平仄平平，平仄平仄仄。","○○仄平平，仄仄仄平仄。","平平仄仄仄，平仄仄仄仄。","○平平平平，仄仄平平仄。","平平仄平仄，平仄仄仄仄。"],"paragraphs":["何物非可怜，聿向翁户设。","翁好诗更佳，萧然得三绝。","他家少年丛，徒尔歌舞热。","正如阅优场，未久意先辍。","翁今一室老，高卧百念灭。","汤炉松林风，纸帐梅花雪。","时时有佳客，文字送日月。"],"title":"阆风舒先生客居棠溪袁仲素家见示竹帘诗戏作问答二首  其二"}
