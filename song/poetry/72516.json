{"author":"曾丰","id":72516,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["落霞未厌我来频，一度来观一度新。","出没无时鸥弄暖，飞鸣不禁鹊思春。","物华几换江如故，沙界常空世自尘。","料得西山仙隠辈，且怜且笑倚栏人。"],"title":"登滕王阁"}
