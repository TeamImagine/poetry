{"author":"释道潜","id":203210,"strains":["平仄仄平平，平平仄平平。","仄平仄仄仄，仄仄平平平。","平平仄平平，○仄平仄平。","仄平仄仄仄，○○平平平。","平○仄平仄，○仄平仄平。","平平仄仄平，仄仄平平平。","平平仄仄仄，仄仄仄仄仄。","仄仄仄平仄，仄○仄平平。","平○仄仄仄，○仄○仄平。","仄平平平平，仄仄平仄平。","○平仄仄仄，○仄平○平。","平平○平平，仄仄仄仄平。","○平平○仄，平平平仄○。","○平仄仄仄，○仄平仄平。","平平平仄平，平仄平平平。","平仄仄○○，仄平仄平平。","平○仄平仄，平仄○仄平。","平平仄仄平，平平仄平平。","仄○仄仄仄，○○仄平平。"],"paragraphs":["江左有豪英，超骧世无伦。","妙龄已述作，识造穷天人。","儒林老先生，相与为友宾。","客来叩治乱，亹亹披霜筠。","波澜与枝叶，犹足夸后尘。","青衫入仕初，十手争扶轮。","孤嘲可敌众，志郁不得信。","造物念流落，荐收付洪钧。","干将不许就，中昼如有神。","七年投炎荒，日与山鬼邻。","妻孥各异土，相望同参辰。","秋风吹黄茅，八月瘴雾新。","回车婴重疠，惸惸无与亲。","中原尚杳隔，坟陇怀棘薪。","凄凉浯水头，魂逝归无因。","精爽竟了了，挽章见情真。","流传到京阙，悲读闻缙绅。","斯人傥不亡，光华国之珍。","彼苍未易晓，三叹鼻酸辛。"],"title":"哭少游学士  其一"}
