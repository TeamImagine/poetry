{"author":"苏轼","id":193704,"strains":["平平仄平仄，仄平○仄仄。","平平仄平仄，仄仄平平仄。","平平仄○仄，仄仄仄○仄。","仄平平仄平，○仄仄平仄。","仄平平平仄，仄仄仄仄仄。","平平仄仄仄，仄仄平仄仄。","仄仄平仄仄，平仄平○仄。","平平仄平仄，平仄仄○仄。","平平○仄平，仄仄仄仄仄。"],"paragraphs":["多君贵公子，爱山如爱色。","心随叶舟去，梦绕千山碧。","新诗到中路，令我喜折屐。","古来轩冕徒，操舍两悲栗。","数朝辞簪笏，两脚得暂赤。","归来不入府，却走湖上宅。","宠辱吾久忘，宁畏官长诘。","飘然便归去，谁在子思侧。","君能从我游，出郭及未黑。"],"title":"自径山回得吕察推诗用其韵招之宿湖上"}
