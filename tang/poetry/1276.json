{"author":"白居易","id":1276,"strains":["平平仄仄仄，平平仄仄平。","仄仄仄平仄，平仄仄平平。","仄仄平仄仄，仄仄平○平。","仄平仄仄○，仄仄平仄平。","仄○仄仄仄，仄平仄仄平。","平平仄○仄，仄仄仄平平。","仄○平仄平，平平？平平。","平○仄平仄，平仄平平平。","仄平○平仄，平平平仄平。","平平仄仄仄，平平平仄平。"],"paragraphs":["炎炎者烈火，营营者小蝇。","火不热真玉，蝇不点清冰。","此茍无所受，彼莫能相仍。","乃知物性中，各有能不能。","古称怨报死，则人有所惩。","惩淫或应可，在道未为弘。","譬如蜩鷃徒，啾啾啅龙鹏。","宜当委之去，寥廓高飞腾。","岂能泥尘下，区区酬怨憎。","胡为作自苦，吞悲仍抚膺。"],"title":"相和歌辞 反白头吟"}
