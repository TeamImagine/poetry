{"author":"余靖","id":24932,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["芝函新命直仙蓬，又见岷山叱驭忠。","玉佩晓班辞日下，水牛秋粟转褒中。","花时井邑蚕丛富，徼外人家栈道通。","奇技刺文频诏约，此行应更变民风。"],"title":"送杨学士益州路转运"}
