{"author":"方回","id":149450,"strains":["仄○仄平仄，平平仄平○。","平仄仄平平，平平仄○平。","仄仄仄平仄，仄平平仄平。","○仄○平仄，仄仄平仄平。","平平仄○仄，平平平仄平。","仄平仄仄仄，仄仄平仄平。","仄仄仄平仄，平仄平仄平。","仄平仄仄平，仄○仄平平。"],"paragraphs":["昔闻老莱子，希年奉慈亲。","佯作小儿啼，斓斑彩衣身。","事有异天壤，予生何不辰。","三岁丧吾父，万里南海滨。","先君四难弟，今皆为古人。","五房伯仲十，独予登七旬。","道路谩奔走，灯火徒苦辛。","此诗比蓼莪，一吟一伤神。"],"title":"七十翁吟五言古体十首  其二"}
