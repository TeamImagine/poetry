{"author":"梅尧臣","id":35459,"strains":["仄仄仄仄平平平，平平平平仄○平。","平平仄平平平仄，平平仄仄平仄平。","仄仄平平平仄仄，仄仄仄仄仄仄平。","仄平○仄平仄仄，平平○仄仄仄平。","仄平仄仄仄平仄，仄平仄仄○○平。","仄平平仄仄平仄，平仄平仄平平平。","○平仄仄仄仄仄，仄仄平仄平○平。","仄仄平仄仄仄仄，仄平仄仄平仄平。","仄仄仄仄仄平仄，仄仄仄仄平平○。","仄平仄仄仄平仄，平平仄仄平仄平。","平平仄○仄○仄，仄仄仄平平平平。","仄平○仄仄平仄，仄仄仄仄平平平。","平平平仄仄平仄，仄○仄仄平平平。","仄○仄仄平平仄，平仄仄仄平○平。","仄平仄仄平仄仄，仄仄平仄○仄平。","仄平○仄仄平仄，平仄仄仄平仄平。","仄仄平平仄平仄，平仄仄仄平平平。","平仄平平仄仄仄，仄○仄仄仄平○。","仄○平仄仄仄仄，○仄平仄平平平。","仄仄仄○平仄仄，仄○仄仄平平○。"],"paragraphs":["往日送子春风前，春风酣酣杏正妍。","今来送归秋风后，秋风摵摵沙满川。","马鬣斜倾毛瑟缩，驭吏噤唫足后先。","弊裘吹裂寒入骨，枯株磨戛火欲燃。","忽逢古寺出岩腹，与君下马相留连。","殿堂高下就山势，松柏森耸侵云巅。","长廊落叶卷若扫，丈室垂幔翻如褰。","像塑神母乳九子，抱携抚玩皆可怜。","却令远客自生念，欲见幼稚心烦煎。","拥炉对坐日昏黑，龛灯共借僧榻眠。","虽然覆衣冷如铁，不及在家贫无毡。","曲肱难寐要天晓，两股冻痹仍筋挛。","桹桹残夜木鱼响，起看昴毕倾西躔。","怒号斗息东方白，童仆整肃吾将还。","老僧扫壁持笔砚，请予强此题岁年。","出门并辔至山店，茅屋揭尽余尺椽。","又据胡床一谈笑，君不解饮聊开筵。","程次都无五百里，箧中可乏一囊钱。","拂衣频起畏日昃，应恐慈母心悬悬。","顾我便当江海去，却思此地何由缘。"],"title":"送师厚归南阳会天大风遂宿高阳山寺明日同至姜店"}
