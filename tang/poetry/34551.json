{"author":"张说","id":34551,"strains":["仄仄仄平○，平○仄平仄。","平平仄仄仄，平仄平平仄。","仄平仄平仄，仄○平平仄。","○仄○仄平，○平仄仄仄。","仄仄平平仄，平平仄平仄。","○仄仄平平，平平仄平仄。"],"paragraphs":["汉郡接胡庭，幽幷对烽垒。","旌旗按部曲，文武惟卿士。","薛公善筹画，李相威边鄙。","中冀分两河，长城各万里。","藉马黄花塞，搜兵白狼水。","胜敌在安人，为君汗青史。"],"title":"送李侍郎迥秀薛长史季昶同赋得水字"}
