{"author":"孙觌","id":238922,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["饮痛琼艘百柁空，参横斗挂月当中。","不愁马上衣沾露，且看尊前帻堕风。","未办清歌娱醉客，莫将强韵压衰翁。","为欢冷淡君应笑，注瓦倾银一体同。"],"title":"迎薫堂小集袭明用前韵再和  其一"}
