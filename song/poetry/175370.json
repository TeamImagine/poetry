{"author":"刘敞","id":175370,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["汲黯廉平汉主知，淮阳移病苦情羸。","偃藩政事应无及，伏阁精神定未衰。","天欲期人身必乏，帝疑飞将数多奇。","何当半夜开宣室，独使雍容对受厘。"],"title":"闻范饶州移疾"}
