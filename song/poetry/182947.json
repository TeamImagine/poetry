{"author":"刘攽","id":182947,"strains":["平仄平仄平，平平仄平仄。","平平仄平平，仄仄平仄仄。","仄仄平仄平，平仄仄○仄。","平仄仄○平，仄平平仄仄。","平平平平仄，平仄仄仄仄。","平仄仄仄平，○平平仄仄。","仄平平平仄，仄仄平平仄。","仄平仄平平，仄仄○仄仄。","仄仄平平平，平仄仄仄仄。","平○平仄平，○平仄平仄。"],"paragraphs":["寒日流短明，凉风起秋色。","嗷嗷雁晨翔，悄悄蛩夜织。","节物悲旅人，天地亦行客。","心事已如翁，但知头未白。","黄公青云气，畴昔振六翮。","成纪独不侯，长沙尝远谪。","卖瓜青门外，种豆南山侧。","浩歌写穷愁，我预闻损益。","外事来无涯，开口笑不得。","惟当林下游，相存度阡陌。"],"title":"读黄寺丞十月十三日寄原甫诗因同作"}
