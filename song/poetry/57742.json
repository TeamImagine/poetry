{"author":"梅尧臣","id":57742,"strains":["仄仄仄，平仄平，仄仄仄平平仄平。","平平平仄○平仄，仄平平仄平仄平。","平平仄仄仄仄仄，仄仄仄仄平平平。","平○仄平平平仄，仄平仄仄仄仄平。","仄仄平平仄○仄，仄平仄平平仄平。","平○平仄平仄仄，仄仄仄平平○○。","仄平平平仄平仄，仄仄仄○平仄平。","平○平仄仄平仄，平仄仄平平仄平。"],"paragraphs":["暮契出，朝契归，出入未尝逢日晖。","雄雌曾不离锺室，百年刓弊知者稀。","时移世异不改易，俗眼厌旧君前非。","君王万年千年寿，独怜古器与众违。","昨日霜华厚如雪，百官冻靴朝紫微。","吴王偷就温漏火，始一识之增叹唏。","不知逢逢六街鼓，自此发号通帝闱。","人间锺鼓有多少，多少乱鸣谁肯讥。"],"title":"吴冲卿鼓契"}
