{"author":"刘攽","id":183190,"strains":["平平○○仄仄仄，平平仄○仄平仄。","平平仄仄平仄仄，仄仄仄平仄平仄。","仄平仄平仄仄平，仄平仄仄平仄仄。","平平平仄仄平仄，仄仄仄平平仄仄。","平平仄仄仄平平，○仄平平平仄平。","平仄平平仄○仄，仄仄○仄仄平平。","平平仄平仄仄仄，仄仄平仄平○平。","仄仄平平仄平仄，仄平平仄○○平。","仄平平仄○？仄，仄平平○平仄平。","平平平仄平平仄，平平仄仄平平平。","仄平平平仄仄仄，○仄平平仄仄平。","仄平仄仄仄仄仄，仄平平仄平平平。","仄平仄仄仄仄仄，平仄平仄平仄平。","○平仄仄仄仄仄，仄平平仄仄○○。","仄○仄仄平平仄○仄，仄仄仄仄平仄仄平仄平。"],"paragraphs":["朱门深沈十二戟，高槐蔽庭有佳色。","今时督府雄汉魏，鲁国太山四千石。","读书作文五十年，齿牙脱落头半白。","平生心事竟何许，衮衮簿书为报国。","吾衰不复梦周公，闻道家丘居在东。","垂老才为少司寇，杀一正卯那为功。","诗书误身既可信，却忆扛鼎之重瞳。","宰割山河一何壮，指麾天地如回风。","背关怀楚更龌龊，沐猴而冠涂遂穷。","区区诸老为城守，头胪晓入旌旗红。","鲁人之皋乃自昔，犹复弦歌一亩宫。","圣贤万事尽有命，世人何用夸材雄。","府丞久吏掾史健，时雨霑足年谷丰。","深居闭合不复出，曲肱甘寝日正中。","昔闻汲黯淮阳亦如此，乃不及舞文巧诋为诈忠。"],"title":"在郡作"}
