{"author":"沈辽","id":189564,"strains":["平仄仄仄仄，○平仄平平。","平平仄仄仄，平平仄平平。","平平仄仄仄，平仄平平平。","仄仄仄仄平，平仄○○平。","平仄仄平仄，平平仄平平。","平仄仄平仄，平平仄平平。","仄仄平仄仄，平○仄平平。","平平平仄仄，仄仄仄平平。"],"paragraphs":["仙客饵赤箭，其根乃天麻。","延年不复老，飞身混烟霞。","文升蚤得道，山下多灵芽。","世士所购求，金玉如泥沙。","吾昔负羸疾，衰龄畏风邪。","筋骨困连卷，跳偏竟何嗟。","履道知我欲，囊封寄山家。","呼奴为煮食，惜已鬓毛华。"],"title":"谢履道天麻"}
