{"author":"虞俦","id":62135,"strains":["仄平平仄仄平平，平仄平平仄仄平。","平平平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["岿然坛宇俯清流，须信规摹跨别州。","端为苴茅崇屏翰，要知束楚贵绸缪。","治聋有酒烦分馈，宰肉何人叹滞留。","天欲吾公安社稷，未宜小试羡三休。"],"title":"巩使君一新社稷坛宇次汪倅韵"}
