{"author":"刘克庄","id":109982,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["先儒绪业有师承，非谓闻风便服膺。","康节易传于隠者，濂溪学得自高僧。","众宗虚誉相贤圣，独守遗编当友朋。","门掩荒村人扫迹，空钞小字对孤灯。"],"title":"先儒"}
