{"author":"林希逸","id":119409,"strains":["平仄平仄平，仄平○仄仄。","仄平平○平，仄○仄○仄。","平仄仄平平，平仄仄○仄。","仄平平仄平，平仄仄○仄。","平平仄仄平，仄仄平仄仄。","平平仄仄平，○平仄仄仄。","平仄仄平平，平仄平平仄。","平平平仄平，平仄○○仄。","仄仄仄仄平，仄平平仄仄。","平平平仄平，平平仄平仄。","仄平仄仄平，仄仄仄平仄。"],"paragraphs":["伊昔营此窗，眼前颇有趣。","往来多胜流，必和壁间句。","人事一凄凉，窗亦不如故。","旧诗无一存，谁复闯其户。","新来改作之，好景欣再遇。","清溪漾浅流，长松列古路。","高下见青山，浓淡云来去。","西斋平远名，移以扁其处。","我闼纳八荒，令人心领悟。","星垂平野诗，云征远游赋。","倚栏拍手歌，百盏吸琼露。"],"title":"题平远轩"}
