{"author":"李流谦","id":30689,"strains":["平平仄仄○平平，平平平仄平平○。","平○仄仄仄平仄，仄平平仄仄仄平。","仄平仄仄仄平仄，平平平平平仄仄。","仄平平仄仄仄仄，平仄仄○仄仄仄。","平平○仄仄仄平，仄仄平平仄仄平。","平平仄仄仄平仄，仄平仄仄平平平。","仄平平仄○仄仄，仄仄○平平仄仄。","仄平仄仄仄平平，平仄仄平平仄仄。","仄平仄平平仄仄，○仄○平平仄仄。","平平平仄仄仄平，仄仄平平仄平仄。","仄平○仄仄○平，仄平○仄平平平。","平平仄仄平平仄，○仄平平仄仄平。"],"paragraphs":["东州十刹如西州，东州幽爽西喧湫。","登临在在有佳处，我来无事得纵游。","望川致爽两奇特，云烟流通东与北。","一为清淑一旷远，清者发兴远快目。","城西三刹跨一牛，五百云堂老比丘。","捐金乐施到樵牧，不知愿力何年修。","邓家名笔难再得，苦爱雍熙之两壁。","贵人摸拓不曾休，真是化身千百亿。","府公玉皇香案吏，帆薄三山风辄止。","来苏疲瘵十万家，卷缩灵河一杯里。","野人冠服裹狙猿，曳裾更欲之何门。","惭无杜老惊人句，空负陈蕃解榻恩。"],"title":"东州行上费检正"}
