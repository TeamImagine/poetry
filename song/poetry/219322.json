{"author":"晁说之","id":219322,"strains":["平平平平平，仄仄仄平平。","仄仄仄仄○，仄仄平平平。","平仄仄平○，仄仄平平○。","平平仄平仄，仄仄平仄平。","仄仄平仄仄，仄仄仄仄平。","平仄仄○平，○仄仄○○。","平平仄仄仄，○仄平平平。","仄平平平○，仄仄平仄平。","平平○仄仄，仄仄○平平。","仄仄仄平仄，仄○仄平平。"],"paragraphs":["秋风虽云高，不到建章宫。","巨丽发妙思，翰墨争豪雄。","移子范舟兴，入此潘庐中。","诗成到谁手，茧面丝发翁。","岂不怜此老，气薾志亦穷。","聊以壮观之，行潦落长虹。","低头谩漠北，攘臂徒辽东。","自娱蓬蒿兴，敢傍珪璧丛。","清时难但已，有感如霜钟。","慎莫视苏子，是更得家风。"],"title":"谢程致道监丞以秋夜直舍二诗相视并简苏在廷少监"}
