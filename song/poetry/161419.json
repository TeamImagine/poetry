{"author":"陈普","id":161419,"strains":["仄平仄仄仄，仄○仄平平。","仄平仄仄仄，平仄○平○。","平仄仄平仄，仄○仄平平。","仄仄○○仄，平平仄仄平。","仄平仄平仄，仄平仄平平。","平仄○仄仄，平仄平平○。","仄平仄仄平，平平仄平平。","○平平仄仄，平仄平平平。","仄平仄平仄，仄仄平仄平。","仄平平平平，仄仄仄○平。","仄○仄○仄，○平仄平平。","平平仄仄平，○仄仄平平。"],"paragraphs":["共工昔暴怒，触折不周山。","此枢太室上，飘落三江间。","枢纽一飞播，满空悉颠翻。","北斗堕其柄，文昌失厥官。","彗星化为跖，搏人以为餐。","天狗行地上，头戴方山冠。","武夷有巨人，方持钓鱼竿。","中宵投袂起，容貌何桓桓。","欲扶紫薇坦，坐使天下安。","复逢驩兜来，被发据其关。","拂衣返空翠，弹琴弄潺湲。","烟霞别一天，回首谢髦蛮。"],"title":"拟古  其六"}
