{"author":"章粲","id":139982,"strains":["平平仄平○，仄仄○仄仄。","平平仄仄仄，平平仄仄仄。","仄仄○平平，仄仄仄仄仄。","仄仄仄平平，平平仄平仄。","平○平仄平，仄仄平平仄。","平平仄仄平，仄仄仄仄仄。","○仄仄○平，平仄仄平仄。","○平○○平，平平平仄仄。","平平仄平仄，平平仄仄○。","平平平平仄，平仄平平仄。"],"paragraphs":["人生白驹过，世态苍狗变。","纷纷慕跖𫏋，寥寥志务卞。","赫赫王侯居，翕翕富贵恋。","翠盖拥游云，朱鞍曜惊电。","金张财力豪，许史名声衒。","滔滔利欲波，卓卓见所见。","长揖万乘君，玄发谢朝弁。","行人相叹咨，群公遥祖饯。","高风振朝野，流光照史传。","嗟嗟绅緌士，来者宜知劝。"],"title":"咏二疏"}
