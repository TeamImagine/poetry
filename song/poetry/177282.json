{"author":"王禹偁","id":177282,"strains":["平平仄仄仄，平仄仄仄平。","平平仄仄仄，仄仄平平平。","仄仄仄平仄，○仄○平平。","仄仄仄仄仄，平仄仄平平。","平平仄平仄，平仄仄平○。","仄仄仄仄平，平平○仄平。","平仄仄平平，平仄仄平平。","○○平仄平，仄仄○平平。"],"paragraphs":["山云百日雨，山水十丈波。","田畴与道路，一夕成江河。","巨石大于瓮，吹转如蓬窠。","夏旱既损麦，秋潦复无禾。","津梁尽倾坏，商贩绝经过。","斗米二百金，吾生将奈何。","安敢比夷齐，愚圣不同科。","应如元鲁山，饿死深山阿。"],"title":"秋霖二首  其二"}
