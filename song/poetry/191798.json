{"author":"郭祥正","id":191798,"strains":["平平仄○平平仄，？平○仄平平仄。","平平平平平仄○，平仄平平平仄仄。","仄○仄仄平平平，仄仄仄仄仄平平。","仄仄平平仄仄平仄仄，仄平仄仄平平平。","平平仄平仄，平仄仄平仄。","仄平○仄平仄平平平，平仄平平平仄○。","平平○平平平仄，平仄仄平平仄仄。","仄仄仄平仄平仄，平仄○○平仄仄。","○○平仄平仄平，仄平平仄平平平。","仄平仄仄仄平仄，仄仄仄仄平平平。","平平平平仄平仄，仄仄平平仄平仄。","○仄平平平仄平，仄平平平○平仄。","平平平仄平○仄，平仄平平○平仄。","仄○仄仄仄平平，仄仄平平仄平仄。","仄平仄，仄仄平，仄平仄仄平平平。","平平仄仄仄平仄，○○仄仄平○平。","平平仄仄仄仄仄，平仄仄仄平○○。","平平仄仄○平仄，仄仄○平平仄平。","○平○，仄仄仄仄仄，平仄仄仄平。","仄仄平仄仄仄仄，仄平仄仄仄平平。","平平平仄仄仄仄，仄仄仄仄仄仄平。"],"paragraphs":["平湖万顷浮青玉，嫦娥更揽寒光浴。","天高星稀鱼雁沈，风静云消丝管逐。","试听郭子今宵歌，对月不饮奈愁何。","上尽高山万丈之绝顶，侧身可以攀明河。","明河洗君耳，明月照君面。","暂来空洞无物逍遥乡，安用声名夸海县。","前年从军梅山下，林黑只忧偏弩射。","去岁点夫大河北，黄土吹衣无昼夜。","劳劳功业安在哉，出林之木风先摧。","有言不得见天子，卷舌却出金门来。","流光差池鬓垂雪，幸对南山值佳节。","更在桓公游处游，自纾悲歌更清越。","登高何必须重九，零落黄花污浓酒。","岂如桂子散秋香，采露金人举纤手。","举纤手，饮未休，月轮忽转西山头。","明年此会定南北，沈思使我增离忧。","荆榛满眼世路恶，恩忘水覆终难收。","田文昔日三千客，去住如今均一丘。","噫吁嚱，达亦不足恃，穷亦不足羞。","但愿明月照我酒，古来秉烛供遨游。","因谁为谢北海若，酩酊不辨马与牛。"],"title":"中秋登白纻山呈同游苏寺丞"}
