{"author":"周紫芝","id":240749,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["细雨愁云特地晴，重来水秀复山明。","江风吹面沧波动，岚气侵衣翠润生。","南浦落帆催画角，丽谯残照满双旌。","未知九日齐山会，樽酒何人与共倾。"],"title":"二十三日雨霁再陪徐使君登秋浦楼"}
