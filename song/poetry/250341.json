{"author":"沈与求","id":250341,"strains":["仄平仄仄平○平，平○仄仄○平平。","平平仄仄仄仄仄，○○仄○平平平。","平仄平○仄○仄，平仄仄仄平仄平。","平○仄平平仄仄，平平平仄平仄平。","平平仄仄○仄仄，平仄仄○平仄平。","仄平○平仄平仄，仄仄仄仄平平平。","平平平平仄仄仄，仄平仄仄仄仄○。","平○仄仄仄平仄，仄平仄仄平平平。","平平仄平仄仄仄，仄平仄仄平仄平。","平平仄仄仄平仄，仄仄○仄平仄平。","仄平仄仄平仄仄，仄仄○仄○○平。","仄平仄平平仄仄，仄仄仄仄平平平。","平平仄平仄○仄，平平仄仄平○平。","仄○仄仄平○仄，仄仄仄仄平平平。","平仄仄仄仄仄仄，平平平仄平平平。","平仄仄○○仄仄，平仄仄仄平○平。","仄仄仄○仄仄仄，仄仄仄仄平平平。"],"paragraphs":["去年十月冬犹温，单衣晓出钱塘门。","携孥仅脱饿虎口，更吟楚些招惊魂。","儿女争从乱离苦，咿哑遶膝多语言。","舟行畏涂侵夜泊，孤灯明灭何处村。","萧萧细雨疏苇响，风力渐摇枯柳根。","失声号寒泣龙具，促櫂傍险争前奔。","还家依然四壁立，故衾败絮那忍论。","无衣岂暇具裘褐，海图坼裂波涛翻。","天公戏人亦太虐，雪花径尺连上元。","今年十月事羁宦，两脚如旧身大存。","纸窗寂历风竹啸，古木中夜号空园。","旅人不眠毛骨冷，抚事念往多烦冤。","吾侪小人不论数，豺狼满目哀王孙。","似闻易水寒堕指，北望大漠烟云昏。","安得壮士驭八骏，沙虫猿鹤俱腾骞。","归欤莫如中土乐，天子孝友朝廷尊。","坐令铁衣扫虮虱，四海挟纩怀君恩。"],"title":"戊申初寒偶作"}
