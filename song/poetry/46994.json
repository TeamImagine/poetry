{"author":"梅尧臣","id":46994,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄平仄平平仄仄，仄平仄仄仄平平。"],"paragraphs":["难开密叶不因寒，谁翦鹅儿短羽攒。","犹是去年惊目艳，不知从此几人观。","重重好蕊重重惜，日日攀枝日日残。","我为病衰方止酒，愿携茶具作清欢。"],"title":"依韵和吴正仲闻重梅已开见招"}
