{"author":"顾况","id":5686,"strains":["？平平平，平仄仄平。","仄仄○平，平平平仄。","仄平仄仄，平平平平。","○仄仄仄，平仄平平。","仄平○仄，平仄平平。","仄仄○仄，平仄仄？。","平仄平仄，仄仄仄平。","平仄仄仄，仄○平平。","仄仄仄仄，？仄平仄。","平平仄仄，仄仄仄平。","仄仄平平，仄仄仄平仄平。"],"paragraphs":["囝生闽方，闽吏得之。","乃绝其阳，为臧为获。","致金满屋，为髠为钳。","如视草木，天道无知。","我罹其毒，神道无知。","彼受其福，郎罢别囝。","吾悔生汝，及汝既生。","人劝不举，不从人言。","果获是苦，囝别郎罢。","心催血下，隔地绝天。","及至黄泉，不得在郎罢前。"],"title":"上古之什补亡训传十三章"}
