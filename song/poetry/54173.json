{"author":"项安世","id":54173,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["千年把号趁朝班，犹著青衫候晓关。","冷甚高僧禅榻畔，清于寒露玉壶间。","文章奇古源西汉，诗律精深祖后山。","师友平生能几许，又随征雁看湘鬟。"],"title":"送孙司户秩满东归考试鄂渚二首  其一"}
