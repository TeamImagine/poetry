{"author":"邵棠","id":8290,"strains":["仄仄平平平仄平，平平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["上苑啼莺春事休，吴中山水暂淹留。","黄梅时候千门雨，老麦郊墟一望秋。","村熟香醪清入脭，庭存修竹旧封侯。","数声牛笛长亭暮，试把羁情问马周。"],"title":"苕溪道中"}
