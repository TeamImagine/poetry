{"author":"刘弇","id":209529,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["瞥去门阑两换春，标规仍惬此来亲。","能将官况为余事，别有阳和到后尘。","衮衮何妨流水淡，纷纷谁数白头新。","拟论一报归恩地，愧我犹为栾棘人。"],"title":"赠吴伯玉二首  其二"}
