{"author":"白居易","id":16598,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["朝从思益峰游后，晚到楞伽寺歇时。","照水姿容虽已老，上山筋力未全衰。","行逢禅客多相问，坐倚渔舟一自思。","犹去悬车十五载，休官非早亦非迟。"],"title":"自思益寺次楞伽寺作"}
