{"author":"刘攽","id":183126,"strains":["○仄○仄仄，仄仄仄仄仄。","平○仄○仄，仄仄仄平仄。","仄仄仄○仄，仄平平平仄。","○仄仄仄平，仄平平平仄。","仄平仄仄平，平○仄仄仄。","仄平仄平平，平仄平仄仄。","平平仄平仄，仄仄○平仄。","仄○平仄○，平仄平仄仄。","平平平平○，仄仄平仄仄。","○平仄平平，仄仄仄○仄。"],"paragraphs":["从仕如博弈，百万系一掷。","君看大司马，二十好颜色。","与子昔献赋，共登东堂籍。","留滞向十年，尚为诸侯客。","我愚数亦奇，连蹇不自惜。","念君复何为，无乃玄尚白。","时平弃奇节，幕府鲜筹画。","譬如埘{土桀}间，安用鸾鹄翼。","高秋江湖深，莽莽烟水碧。","轻舟犯蛟鼍，勉子慎行役。"],"title":"送张七和州判官"}
