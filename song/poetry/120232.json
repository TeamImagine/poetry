{"author":"李龏","id":120232,"strains":["平平仄仄平平仄，仄仄平平仄平仄。","仄平仄仄仄平平，仄平仄仄平平仄。","仄仄○平仄仄平，○平仄平平平平。","平平平仄平平仄，平仄平平平仄平。","平平平平仄○仄，仄仄○平仄平仄。","平平仄仄仄平○，平平仄平仄平仄。"],"paragraphs":["男儿懒种南山豆，短褐踆踆走京口。","一枝彩笔度阳春，五年不饮乌程酒。","杳眇长堤断马蹄，吟诗岂为黄金悲。","菖蒲花老枫香谢，头上惊霜添暗丝。","红云无光日将暮，半幅离情卷幽素。","迷魂细雨扑寒空，秦淮鲤鱼撇波去。"],"title":"答江无极"}
