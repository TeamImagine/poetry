{"author":"刘牧","id":113910,"strains":["仄仄○平仄，平平仄仄○。","平平仄平仄，平仄仄平○。","仄仄平平仄，平平仄仄平。","平平仄仄仄，平仄仄○平。","○仄平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","○仄平○仄，平平仄仄平。","平平仄平仄，○仄仄平平。"],"paragraphs":["谏纸空箱后，高牙拂断霓。","还符翠洲梦，来见石门题。","架竹生新径，诛茅得旧蹊。","阴崖走别洞，阳岭带回溪。","吟桂人非隠，逢花客自迷。","虚中存纳受，绝壁阻攀跻。","地远饶征戍，君来息鼓鼙。","吏闲眠麂鹿，民乐戏凫鹥。","胜事时相遇，芳樽手屡携。","清风与诗句，留与昔贤齐。"],"title":"次韵经略吴及石门洞"}
