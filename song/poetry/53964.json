{"author":"项安世","id":53964,"strains":["平平平○平仄仄仄仄○，仄○仄平仄仄仄○平。","平平仄仄仄平仄，平仄仄平平仄○。","平平仄仄平仄仄，仄平仄仄平仄平。","平仄平平平仄仄仄，仄平平仄仄仄仄。","仄○仄平仄平仄，仄仄仄○仄仄仄仄平平平。","仄平仄仄仄○○，仄仄仄仄平平平。","仄平仄仄仄仄仄，仄仄仄仄平平平。","平平仄仄仄平仄，仄平仄仄平平平。","仄平仄仄平仄仄，仄平仄○○仄平。","仄平仄仄仄平仄，仄仄仄平平仄平。","仄○仄仄仄仄仄，仄仄仄仄○平平。","平平仄仄仄○仄，仄仄仄○平○平。","平平平平仄仄仄，平仄○仄平平○。","平平平仄仄平仄，仄仄仄仄平平平。","平平平平○仄仄，仄仄仄仄平平平。","仄平○平仄平仄，平仄仄仄平平平。","仄平平仄仄仄仄，平仄仄○○平平。"],"paragraphs":["吾尝言封侯万里不直钱，不如洛阳负郭二顷田。","清风午枕睡初熟，明月一瓯吾自煎。","门前{禾罢}{禾亚}新酒熟，丈夫肯受儿女怜。","非不知鸣钟与鼎食，雨蓑风笠性所便。","有如北人事鞍马，不信世间乃有万斛之楼船。","老农对我忽三叹，此事乐矣今无年。","忍饥死待一啜菽，又见赤日悬青天。","高田尺寸破龟兆，下田杪忽生针毡。","{风夕}风抒水干七泽，火云炽空炮百川。","掘残草实到黄壤，踏尽藕根倾碧圆。","得钱买饭不及夕，岂复一饱期安眠。","田家活计遽如许，苦语一听双潸然。","天河谁能挽壮士，甘露更忍谈高禅。","纷纷官吏走香火，往往聚落无炊烟。","云雷虚无空霹雳，老稚失喜真狂颠。","欲赓噫嘻颂祈谷，安得好语来愁边。","我诗穷悴不足录，晴日叫号如饥鸢。"],"title":"次韵江陵曹令祈雨"}
