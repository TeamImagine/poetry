{"author":"陈造","id":59642,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["襟袂犹缁客路尘，攀追强踏帝城春。","落身穷僻才全璧，敌己游从半佩银。","枉却近臣开荐口，颇尝内地著痴人。","君看捉笔青灯夜，得句欢呼聒四邻。"],"title":"再次韵赠俞德瑞  其三"}
