{"author":"刘禹锡","id":11113,"strains":["仄仄平平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["昔日居邻招屈亭，枫林橘树鹧鸪声。","一辞御苑青门去，十见蛮江白芷生。","自此曾沾宣室召，如今又守阖闾城。","何人万里能相忆，同舍仙郎与外兄。"],"title":"酬朗州崔员外与任十四兄侍御同过鄙人旧居见怀之什时守吴郡"}
