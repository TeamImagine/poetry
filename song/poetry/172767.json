{"author":"高昌","id":172767,"strains":["平平仄仄仄平平，仄仄平平仄仄平。","平仄平平平仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["霜旄行郡试寻幽，一曲围垣遶县周。","山色迎人来黛嵋，河声惊梦撼黄流。","禹门水迥乡关月，济庙烟连草树秋。","遥指天南嵩洛近，烟云何处望神州。"],"title":"登洪庆观河亭"}
