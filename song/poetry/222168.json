{"author":"释重显","id":222168,"strains":["○平○仄平平仄，仄仄平平仄平仄。","平○仄仄仄○平，平仄平平仄平仄。","仄平仄仄平○仄，仄仄○平仄平仄。","平仄平平仄仄平，仄平仄仄平平仄。","平仄平，平仄平，平平仄仄平○平。"],"paragraphs":["当时临际辞黄蘗，或指河南或河北。","英禅此日下中峰，机案曾焚笑仍则。","九包一角惭称瑞，导月观星亦非意。","争以韶阳振古风，半途未肯还希冀。","归去来，归去来，飞泉浩浩声如雷。"],"title":"歌寄留英禅德"}
