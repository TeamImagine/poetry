{"author":"王建","id":8098,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。"],"paragraphs":["旌旗坐镇蜀江雄，帝命重开旧合崇。","褒贬唐书天历上，捧持尧日庆云中。","孤情迥出鸾皇远，健思潜搜海岳空。","长得萧何为国相，自西流水尽朝宗。"],"title":"上武元衡相公"}
