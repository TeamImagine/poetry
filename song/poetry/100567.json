{"author":"郑清之","id":100567,"strains":["仄仄平平平，仄仄○平仄。","仄仄平仄平，平平仄平仄。","平平仄仄平，仄仄平平仄。","平仄平平平，平仄仄平仄。","平○仄平仄，平平仄平仄。","仄平○平平，平仄平仄仄。","平平仄仄○，仄仄平仄仄。","仄平仄平平，仄○仄平仄。","仄平○仄平，仄仄仄平仄。","仄平仄仄平，仄仄仄平仄。","仄仄仄仄仄，平仄仄平仄。","平平仄○平，仄平仄平○。"],"paragraphs":["在昔昌黎公，序赠张童子。","独出超等夷，芳名驾青史。","君门蔼世勋，夐轶西平李。","宗社方同休，彪炳见孩稚。","天庭插犀角，星眸炯秋水。","诵书如焦琴，高下涵角祉。","朱门共骇听，洗此筝笛耳。","老翁欲笞儿，眼看拾青紫。","一朝闻九关，赉予出周篚。","我朝晏与杨，炳炳贵名起。","愿子志远大，勤学踵前轨。","家尊我相知，作诗赠归骑。"],"title":"孟童子中异科而还来访余于行都赐第辄赠以诗"}
