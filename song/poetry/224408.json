{"author":"洪朋","id":224408,"strains":["仄仄仄○平仄仄，平仄平平仄仄仄。","仄平平仄仄○○，仄平仄平仄○仄。","平仄仄仄仄平平，平仄仄○仄平仄。","仄平○平平仄○，平平仄平仄平仄。","平平○仄仄平平，仄仄平平平仄仄。","仄○仄仄仄平平，仄仄平平仄仄仄。","平仄平平仄仄平，仄仄○平仄○仄。"],"paragraphs":["万窍怒号天籁作，灯照无眠夜寂寞。","发函伸纸数行空，永怀渭阳涕横落。","书奉万里马胡蛮，人在四禅怖魔阁。","荔枝滩头栏楯深，千峰剑攒上寥廓。","松根更有道人俱，想见庞眉无住着。","未应老懒废书眠，许我新诗大不恶。","何日金鸡放赦回，拭泪论文恍如昨。"],"title":"得戎州书"}
