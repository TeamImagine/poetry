{"author":"白居易","id":16538,"strains":["平仄平平仄，平平仄仄平。","仄平平○仄，仄仄仄平平。","平仄平平仄，平平仄仄平。","平平仄仄仄，○仄仄平平。","仄仄平平仄，○平仄仄平。","平平仄仄仄，平仄仄○平。","仄仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。","仄平○仄仄，仄仄仄平平。","平仄平平仄，平平仄仄平。","仄平平仄仄，平仄仄○○。"],"paragraphs":["娃馆松江北，稽城浙水东。","屈君为长吏，伴我作衰翁。","旌斾知非远，烟云望不通。","忙多对酒榼，兴少阅诗筒。","淡白秋来日，疏凉雨后风。","余霞数片绮，新月一张弓。","影满衰桐树，香凋晚蕙丛。","饥啼春谷鸟，寒怨络丝虫。","览镜头虽白，听歌耳未聋。","老愁从此遣，醉笑与谁同。","清旦方堆案，黄昏始退公。","可怜朝暮景，销在两衙中。"],"title":"秋寄微之十二韵"}
