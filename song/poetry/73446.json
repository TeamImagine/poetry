{"author":"赵蕃","id":73446,"strains":["平平仄平平，仄仄平仄仄。","平仄仄平○，仄仄仄○仄。","平平仄平平，仄仄平平仄。","平仄仄仄○，平平仄平仄。","平平○仄平，○仄○平仄。","仄仄仄平平，平平仄平仄。"],"paragraphs":["甥官楚西南，舅住天尺五。","安否候何如，岁月旷如许。","阿兄有书来，报道安舆举。","东阁故莫留，西湖要为主。","寥寥和靖君，遗迹堕榛莽。","咫尺到梅花，追随怅修阻。"],"title":"寄主管舅二首  其二"}
