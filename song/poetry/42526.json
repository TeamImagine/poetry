{"author":"陆游","id":42526,"strains":["仄仄平平仄仄平，仄平平仄仄平平。","平平仄仄平平仄，平仄平仄仄仄平。","平仄平平平仄仄，仄平仄仄仄仄平。","仄平仄仄平平仄，仄仄平平仄仄平。"],"paragraphs":["五十年来住镜湖，白头仍是一臞儒。","朝眠每恨妨书课，秋获先令入酒逋。","江路伶俜形吊影，草庵寂默我忘吾。","雨窗忽有高谈兴，筮叟医翁亦可呼。"],"title":"秋兴四首  其三"}
