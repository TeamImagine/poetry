{"author":"杨亿","id":210789,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["琼楼十二玉梯斜，乾鹊南飞转斗车。","有客郢中歌白雪，几人天上醉流霞。","金吾缇骑章台陌，素女繁弦太帝家。","秦痔未痊齐阁掩，梦回宫树已啼鸦。"],"title":"灯夕寄献内翰虢略公"}
