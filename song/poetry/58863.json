{"author":"陈造","id":58863,"strains":["仄仄○仄仄，○仄仄仄仄。","仄仄仄仄仄，仄仄仄平仄。","仄仄仄仄平，平仄仄仄仄。","仄仄○平平，仄仄仄仄仄。","平平仄平平，仄仄仄平仄。","平仄平仄仄，平仄仄仄仄。","仄○○仄仄，仄仄平仄仄。","平仄仄平仄，平仄仄平仄。"],"paragraphs":["酷暑如酷吏，顷刻不可对。","万口噤不息，束湿底多罪。","况我七十翁，形劣气已惫。","懑若堕丹书，孰者我牍背。","微风忽鸣秋，遽喜又无害。","天岂刍狗我，生死置度外。","会看三日雨，怛悼推所爱。","甘泽洽嘉谷，生意亦萧艾。"],"title":"立秋日"}
