{"author":"徐照","id":80164,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["每到斋门敲始应，池禽双戏动清波。","爱闲却道无官好，住僻如嫌有客多。","字学晋碑终日写，诗成唐体要人磨。","山民百事今全懒，祇合烟江著短莎。"],"title":"酬赠徐玑"}
