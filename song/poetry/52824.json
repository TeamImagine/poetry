{"author":"李洪","id":52824,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["别日江梅半透春，梨花开后独愁人。","欲将芳草萋萋恨，寄向沧江六六鳞。","两处吟当看雪夜，数篇抄值落花晨。","未输谢客池塘梦，千里赓酬句要新。"],"title":"子都录示近作成白体一首奉寄"}
