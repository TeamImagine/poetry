{"author":"刘敞","id":175336,"strains":["平平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["蓬蒿一亩亦蘧庐，终岁纷纷三徙居。","客耳欣沾颍川水，儿谣积厌武昌鱼。","宁知代舍悲长铗，忽幸侯门埽敝裾。","虽信师金讥数昧，未甘莱子勤捐书。"],"title":"离陈州先寄颍上龙图"}
