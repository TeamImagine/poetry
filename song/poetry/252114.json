{"author":"郑刚中","id":252114,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["雪消残腊净无尘，官柳溪梅欲试新。","星籥暗移惊客梦，帝阍髙启际昌辰。","补天炼石曾无计，却日挥戈正在人。","莫效儿曹念刚卯，酒杯书卷足相亲。"],"title":"和吴清叟吴江岁晚书怀"}
