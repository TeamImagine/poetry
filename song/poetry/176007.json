{"author":"王珪","id":176007,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["岁华相逐走燕尘，此夕覉怀暂一申。","把手岂辞三处酒，别家看作二年人。","因逢塞雁惊来信，却忆江梅赠去春。","莫向天涯忧白髪，东风犹与到关新。"],"title":"靴淀除夕之会呈王原叔给事燕唐卿谏议"}
