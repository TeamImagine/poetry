{"author":"姚镛","id":118458,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["万山环拱祝融尊，紫盖前趋若骏奔。","火德中天扶日月，炎方一柱镇乾坤。","久无执贽来侯牧，空有穹碑立庙门。","北望中原青一发，凄其四岳正尘昏。"],"title":"题衡岳"}
