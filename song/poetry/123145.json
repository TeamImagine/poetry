{"author":"吴潜","id":123145,"strains":["平仄平平仄仄平，仄平仄仄仄平平。","平平平仄平仄仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["雷使巡行遍五方，夹秋不怕旱为殃。","人闲祥瑞三伏雨，枕上吟哦终夕凉。","已卜晚青催出穗，且将早赤急舂粮。","有司不损应言损，随分蠲租助盖藏。"],"title":"喜雨二首  其一"}
