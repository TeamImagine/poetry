{"author":"楼钥","id":66767,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["旧游曾记梦中身，一日重来白发新。","行尽杉松三十里，看来楼阁几由旬。","狎鸥亭外波澜阔，宿鹭池边草木春。","自笑赋归如许久，始来此地作闲人。"],"title":"同王原庆知道游天童"}
