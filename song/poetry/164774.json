{"author":"谢翱","id":164774,"strains":["平平仄平平，平平仄仄仄。","平平仄仄仄，仄仄仄平仄。","平平仄仄仄，平平仄平仄。","○仄仄○平，仄仄平仄仄。","○平仄仄平，仄仄仄仄仄。","平仄平○平，仄仄平○仄。"],"paragraphs":["麸桃弄朝烟，含虫炼百杵。","山人入药箓，捣日月逢午。","甘酸杂众味，能生玉池乳。","颇忆越吟人，性静无所苦。","中年白髪生，寄以润肺腑。","为谢山中人，愿结山中侣。"],"title":"谢子静寄端午药煎"}
