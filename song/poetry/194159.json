{"author":"苏轼","id":194159,"strains":["平平仄平仄，平仄平○仄。","仄仄仄平平，平平仄平仄。","平平仄平仄，平仄平平仄。","仄仄平平平，仄平○仄仄。","平平平○仄，仄仄平仄仄。","平平仄平仄，仄仄仄平仄。","平仄平仄平，平平平平仄。","平平仄○仄，平仄仄平仄。","仄平平仄○，仄仄仄仄仄。","平平仄平仄，仄仄仄仄仄。","平平○仄仄，仄仄仄平仄。","平平平平仄，仄仄仄仄○。","平仄仄仄平，平仄○仄仄。","平平○仄仄，平仄仄仄仄。","仄平仄仄仄，仄仄仄平仄。","○平仄仄仄，仄仄平仄○。"],"paragraphs":["郊原雨初足，风日清且好。","病守亦欣然，肩舆白门道。","荒田咽蛩蚓，村巷悬梨枣。","下有幽人居，闭门空雀噪。","西风高正厉，落叶纷可扫。","孤童卧斜日，病马放秋草。","墟里通有无，垣墙任摧倒。","君家本冠盖，丝竹闹邻保。","脱身声利中，道德自濯澡。","躬耕抱羸疾，奉养百岁老。","诗书膏吻颊，菽水媚翁媪。","饥寒天随子，杞菊自撷芼。","慈孝董邵南，鸡狗相乳抱。","吾生如寄耳，归计失不早。","故山岂敢忘，但恐迫华皓。","从君好种秫，斗酒时自劳。"],"title":"过云龙山人张天骥"}
