{"author":"强至","id":182441,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["墙边几树玉参差，照眼幽花冷自宜。","香阵晚交风破蕊，粉花朝湿雪融枝。","故人消息从谁寄，造物生成似我迟。","且慰蹉跎尽诗兴，江楼闲笛不须吹。"],"title":"梅"}
