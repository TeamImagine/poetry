{"author":"刘鉴","id":131245,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["破荒玉雪粲烟村，倚竹无言独断魂。","三弄直须琴对越，一寒安用酒温存。","家风巢许堪同社，心事夷齐可共论。","应出缤纷几红紫，一枝开处自乾坤。"],"title":"梅四首  其二"}
