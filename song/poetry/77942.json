{"author":"巩丰","id":77942,"strains":["仄○平仄仄平平，仄仄○平仄仄平。","平平仄仄仄○仄，仄仄仄平平仄平。","平仄仄平平仄仄，平○平仄仄平平。","○平仄仄平平仄，仄仄平平仄仄平。"],"paragraphs":["旅中多得早朝晴，野润衣襟苦未清。","时时数点雨犹落，隠隠一声雷不惊。","山入夏来差觉老，花从春去久无情。","长汀又涉来时路，麦陇桑村小问程。"],"title":"离建"}
