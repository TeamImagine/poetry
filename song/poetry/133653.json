{"author":"卫宗武","id":133653,"strains":["平仄平仄平，仄仄仄平仄。","仄仄仄仄平，仄平仄仄仄。","仄平仄平平，仄仄平仄仄。","平平仄平平，仄仄仄仄仄。","平平仄平仄，仄平仄平仄。","平平仄仄仄，仄仄○○仄。","平仄平平○，平○平○仄。","仄平○平平，仄仄平仄仄。","平仄平平平，平平仄仄仄。","○平仄平平，平仄仄平仄。","仄仄○仄平，仄仄○平仄。","平仄平仄平，平平仄平仄。"],"paragraphs":["无子虽可悲，有子未为喜。","断以释子言，莫非假合耳。","杜陵咏为麟，瑞物能有几。","昌黎谓之枭，恶德乃类是。","无之恐无后，有之亦为累。","苟非弗克肖，曷若听其逝。","颜路之亡回，宣尼之丧鲤。","此皆长而贤，痛甚于幼死。","夷甫虽尝云，情钟在我辈。","过哀亦奚为，安有复生理。","子夏空失明，季札号知礼。","吾友方盛年，何忧乏良嗣。"],"title":"慰张石山幼子亡"}
