{"author":"魏了翁","id":102993,"strains":["平平仄仄平仄平，仄仄平仄○平平。","仄平平仄仄仄仄，仄平平仄○○平。","仄平平仄仄仄平，平平平仄平仄平。","平平仄仄仄仄平，○平平仄仄仄○。","仄仄仄○平仄仄，仄仄仄平平仄仄。","仄平平仄仄平平，平平仄○仄仄仄。","平○平○仄仄平，平平仄平○仄平。","仄平仄仄平平平，仄平仄仄仄仄平。","仄平平仄仄平仄，仄仄仄平平仄仄。","○平仄仄平平仄，仄仄平平平仄仄。","平平仄仄平仄仄，平仄平平仄平仄。","平平○仄仄平仄，仄仄仄平仄平仄。"],"paragraphs":["何年误认䝙作熊，力小知薄当戎冲。","级夷蕃拔牖户破，至今风色长如冬。","去年推毂以授公，单车飞度双剑峰。","风棱荦荦胆气雄，临淮军垒足迹重。","夜起揽衣瞻井络，铸铁不知经几错。","朅来谈笑上纹楸，龟头局中虎口著。","谁将舆柴误战尘，天戈一挥如砥平。","濯征𤞤狁威蛮荆，捷书夜上白玉京。","考成轩户适兹日，一吐十年胸怫郁。","看诗又觉饶余力，要殄余忧宽旰食。","书生喜极还太息，天下忧端尚非一。","经营分表竟何益，盍护本根保成𪟝。"],"title":"次韵赵制置制胜轩诗"}
