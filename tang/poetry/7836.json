{"author":"崔峒","id":7836,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平仄仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["数年湖上谢浮名，竹杖纱巾遂性情。","云外有时逢寺宿，日西无事傍江行。","陶潜县里看花发，庾亮楼中对月明。","谁念献书来万里，君王深在九重城。"],"title":"书情寄上苏州韦使君兼呈吴县李明府"}
