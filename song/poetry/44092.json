{"author":"范成大","id":44092,"strains":["仄平○仄仄，平仄仄仄仄。","仄仄仄仄平，仄平仄仄仄。","仄平平平平，平仄平平仄。","平平平○仄，平平仄仄仄。","仄○仄平○，平仄平平仄。","平平仄○仄，仄仄仄○仄。","平平仄平仄，仄仄仄平仄。","平平平平仄，仄仄仄仄仄。","平仄仄仄平，平仄仄平仄。","仄仄平平平，仄平仄平仄。","仄○平仄平，平仄仄平仄。","仄平平仄仄，仄仄仄平仄。","平○仄平仄，仄仄仄平○。","仄○仄仄仄，仄仄仄平仄。"],"paragraphs":["嗜书如嗜酒，知味乃笃好。","欲辨已忘言，不为醒者道。","使君青箱家，文史装怀抱。","平生名教乐，双旌不满笑。","忽乘雪溪兴，来檥秦淮棹。","丘亭客漂泊，夜夜短檠照。","人云太痴绝，我自斲轮妙。","今朝樯竿起，昨梦绕合皂。","云有百尺楼，归寄北窗傲。","滴露䌷朱黄，拂尘静缃缥。","想当呻毕时，宁复羡腾趠。","古心千载事，俗眼讵能料。","萧滩富还往，取友必同调。","一张复一弛，酿秫助歌啸。"],"title":"寄题王仲显读书楼"}
