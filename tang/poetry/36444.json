{"author":"李建勋","id":36444,"strains":["平仄平平仄仄平，仄平平仄仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["公退寻芳已是迟，莫因他事更来稀。","未经旬日唯忧落，算有开时不合归。","歌槛宴余风袅袅，闲园吟散雨霏霏。","高楼鼓绝重门闭，长为抛回恨解衣。"],"title":"醉中惜花更书与诸从事"}
