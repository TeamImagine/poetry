{"author":"梅尧臣","id":46519,"strains":["仄○平仄平，仄平○仄仄。","仄仄平平○，仄仄仄平仄。","平仄仄平仄，仄仄仄仄仄。","仄仄平仄平，仄平平仄仄。","平平仄○仄，仄仄仄平仄。","仄仄平仄平，平○平仄仄。","仄平平平平，平仄仄平仄。","仄仄平平平，仄○平仄仄。","仄仄仄仄平，仄仄平仄仄。","平仄平仄仄，仄平仄平仄。","仄仄仄平平，仄○平仄仄。","平○仄平平，平仄平仄仄。","○平仄平平，平仄仄仄仄。","仄仄仄仄平，仄平平仄仄。","仄仄仄平平，仄平平仄仄。"],"paragraphs":["昔过京口山，断崖如巩洛。","抱谷黄芹泥，百丈耸垠堮。","山岭与江面，地脉水可度。","欲凿无浅泉，孰云南土薄。","君为别乘去，便比北州乐。","已免卑湿忧，仍离鸮𫛳恶。","况逢休明时，秋堞罢严柝。","夜爱寒江潮，月临甘露阁。","置酒发浩歌，万里波欲却。","霜蟹肥可钓，水鳞活堪斫。","纵饮不须休，未应沧海涸。","终当笑杨雄，穷壁常寂寞。","更知首阳人，薇蕨事亦错。","不若阮步兵，醉鞍伸两脚。","太守必吾徒，傥能时就酌。"],"title":"周仲章通判润州"}
