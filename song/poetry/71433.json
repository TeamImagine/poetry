{"author":"蔡戡","id":71433,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["薄宦归来卜数椽，悭囊倍费买山钱。","地幽不减林泉盛，天阔浑疑风月偏。","事与心违方问舍，客将老至合归田。","平生豪气今如此，百尺楼高空自怜。"],"title":"新居偶成二诗示邻人李子真  其一"}
