{"author":"文天祥","id":156511,"strains":["仄○仄○仄平平，仄仄仄仄仄仄平。","仄○○仄平仄平，仄平平平仄○平。","○平仄仄仄平平，仄仄仄仄平仄平，仄仄仄平平平平。","平○仄仄平平平，平仄仄仄平○仄。","平平仄平平平○○，平平仄平仄仄平。"],"paragraphs":["有妻有妻出糟糠，自少结发不下堂。","乱离中道逢虎狼，凤飞翩翩失其凰。","将雏一二去何方，岂料国破家亦亡，不忍舍君罗襦裳。","天长地久终茫茫，牛女夜夜遥相望。","呜呼一歌兮歌正长，悲风北来起徬徨。"],"title":"六歌  其一"}
