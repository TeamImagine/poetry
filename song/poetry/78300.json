{"author":"叶适","id":78300,"strains":["仄仄仄平平仄仄，仄仄平平仄○仄。","仄平平平仄平仄，平仄仄平平仄仄。","平平仄○仄平平，○平平仄平平平。","平平仄仄仄平仄，仄○平平平仄仄。"],"paragraphs":["太学奏文夸第一，国子先生里行立。","岭南梅花太枯涩，花岂唤人人底急。","炉亭雪深叫孤鸿，传书为愬明光宫。","云翻雨覆古来有，不如堂堂金石守。"],"title":"送叶任道教授之官静江"}
