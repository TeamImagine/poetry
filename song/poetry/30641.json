{"author":"李流谦","id":30641,"strains":["平平仄仄○仄平，平平仄仄平仄平。","平平仄仄仄仄○，仄仄仄仄平平平。","仄平仄仄仄○仄，仄仄仄仄平仄平。","仄○平平仄平仄，仄仄仄仄○平平。","仄平平○○仄仄，平○仄仄仄仄平。","仄平仄仄平仄仄，仄平仄仄平平○。","平平仄仄平仄仄，仄仄仄仄平平平。","平○仄仄○仄仄，仄仄平平○仄仄。","平平仄仄平平○，仄仄平平仄○仄。"],"paragraphs":["西风振槁如发蒙，危亭创见心眼工。","融成水月一合相，有似猛火烹铅铜。","是时素节属重九，唤客一醉萸菊同。","夜深跳鱼乱珂璧，起舞大叫骑鲸公。","令君心澜了不起，摩尼返照万事通。","拄颐但觉朝气爽，绕腰未羡黄金重。","高情偶与幽赏会，妙语倒泻琼瑰胸。","谁将玉笛吹晓月，透袂冰浓禁不彻。","归来梦想通明观，一片湖光眼中见。"],"title":"和钱大虚清映亭韵"}
