{"author":"戴复古","id":93916,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["横浦堂前举一卮，古榕阴下坐多时。","连朝好雨千山润，昨夜新秋一叶知。","梅岭乡来逢行者，兰亭今日又羲之。","家声不坠风流在，如见初寮说好诗。"],"title":"南安王使君领客湛泉流觞曲水"}
