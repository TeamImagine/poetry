{"author":"王令","id":187705,"strains":["仄仄仄仄平，仄平平仄平。","仄仄平仄平，仄仄仄平平。","仄平仄平平，仄仄平仄○。","仄仄仄○平，仄仄仄仄平。","仄仄仄平仄，仄仄仄仄平。","仄仄平仄平，仄平平仄○。","仄仄仄仄仄，仄仄平仄平。","平仄仄仄平，仄平平仄平。","平仄仄○仄，平仄仄仄○。","仄平平仄平，○仄平平平。"],"paragraphs":["木落不去根，水流常背源。","木落方病寒，尚覆本根温。","水流忘由来，散乱卑湿牵。","读子二思诗，起予二者言。","木实类君子，老有孝感存。","水亦人迹然，动由名利牵。","使我父母感，一夕身百翻。","人世但可悲，小官何足言。","情义有相夺，心迹固此分。","勉之多自寛，行见西归辕。"],"title":"广王醇正叔二思诗"}
