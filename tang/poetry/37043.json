{"author":"李中","id":37043,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["气秀情闲杳莫群，庐山游去志求文。","已能探虎穷骚雅，又欲囊萤就典坟。","目豁乍窥千里浪，梦寒初宿五峰云。","业成早赴春闱约，要使嘉名海内闻。"],"title":"送相里秀才之匡山国子监"}
