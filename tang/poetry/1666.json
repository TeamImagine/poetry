{"author":"卢照邻","id":1666,"strains":["○平○平仄，仄平仄平平。","仄仄平平○，平平平仄平。","仄平○仄仄，仄仄仄平平。","平平平仄仄，仄仄仄○平。","仄仄平平仄，平○仄仄平。","○平仄平仄，仄○仄平○。","平仄仄仄仄，平仄仄平○。","○○仄平仄，仄仄仄○平。","平平平仄仄，仄仄仄平平。","平平仄仄仄，仄仄平平○。","平平仄平仄，平○仄仄平。"],"paragraphs":["长安重游侠，洛阳富才雄。","玉剑浮云骑，金鞍明月弓。","鬬鸡过渭北，走马向关东。","孙宾遥见待，郭解暗相通。","不受千金爵，谁论万里功。","将军下天上，虏骑入云中。","烽火夜似月，兵气晓成虹。","横行徇知己，负羽远从戎。","龙旌昏朔雾，鸟阵卷寒风。","追奔瀚海咽，战罢阴山空。","归来谢天子，何如马上翁。"],"title":"杂曲歌辞 结客少年场行"}
