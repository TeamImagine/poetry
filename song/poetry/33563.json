{"author":"陆游","id":33563,"strains":["仄仄仄仄平，平平仄平仄。","仄平仄平仄，仄仄仄仄仄。","仄平平仄仄，仄仄仄仄仄。","仄仄平仄平，仄仄平仄仄。","仄平仄平仄，仄仄○仄仄。","○平平平仄，平仄仄仄仄。"],"paragraphs":["月黑叩店门，灯青坐床箦。","饭麤杂沙土，菜瘦等草棘。","泰然均一饱，未觉异玉食。","我岂儿女哉，口腹为怨德。","古人耻怀禄，不仕当力穯。","从今扶犂手，终老谢翰墨。"],"title":"自广汉归宿十八里草市"}
