{"author":"白玉蟾","id":121909,"strains":["仄平○仄仄平平，平仄平平平仄平。","平平仄仄仄仄仄，平平仄仄平仄平。","仄平仄仄平平仄，仄平仄平仄平仄。","平平○仄仄仄平，平仄○○仄仄仄。","○平仄仄平仄○，仄仄仄平○仄平。","仄平仄仄仄平平，仄平仄仄○仄平。","平○仄仄平平仄，仄仄平平平仄仄。","仄平平仄○平平，仄仄平平仄平仄。","平平仄仄仄平○，仄仄仄仄平仄平。","仄平平仄仄仄仄，仄仄仄仄○仄平。","仄平平仄仄平仄，仄仄仄○平仄仄。","平○平仄平平仄，仄仄平仄平平仄。","仄平平仄仄？平，○仄平平仄仄平。","仄平仄平仄平仄，仄仄平仄○平平。","平平○平仄仄○，仄平平仄○平仄。","○平平平平仄仄，仄平平仄平平仄。","仄平仄平仄仄平，仄仄仄○平仄平。","○仄平平仄平仄，仄仄平○○仄平。","平○平，仄仄仄，平平平，平仄仄。","仄仄○仄平，平○○仄仄。","仄平平平仄平平，平仄仄平平仄平。","仄平平○○仄仄，平仄平仄○平平。"],"paragraphs":["我寻屏迹到猿啼，云满山前花满溪。","高峰壁立七十二，风生两腋天可梯。","炼师两鬓东风黑，绀天不流月光白。","檐牙咬雨昨已晴，松幄张空夜瑟瑟。","兴浓抱石玄以轻，得意七弦横玉绳。","膝头指弄响玲玲，灿然夺目三十星。","初如雨滴芭蕉夜，久坐梧桐猿啸罢。","宛然幽涧听鸣泉，偶杂修篁戛清夏。","先疑易水渡荆轲，已转似劝无渡河。","美人金帐别项籍，壮士铁笛吹孟婆。","不然双雉两南北，或者妇牵苏武服。","弦中何似湘妃怨，指下为甚明妃哭。","又非林下感蟏蛸，更匪胡笳叫晚秋。","自然雁声下遥塞，忽觉蝉噪过南楼。","君休弹终我畏听，满怀今古兴亡病。","苍梧云愁虞舜远，鼎湖云出轩辕冷。","一声一声复一声，不管世间银发生。","弹尽天涯夕阳影，又向山中弹月明。","胡长卿，去已久，韩飞琼，无此手。","玉帝闻未曾，人间空白首。","柳花霏霏满江城，城外海棠红泪倾。","恐君余思更未已，为我春昼闻晴鶑。"],"title":"听赵琴士鸣弦"}
