{"author":"刘望之","id":25301,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["杀却王章爱孔光，举朝谁复说兴亡。","未能免俗歌新美，岂不怀归念楚狂。","斗酒只今犹寂寞，小池无旧已荒凉。","秋风细雨催人去，似恐徘徊费感伤。"],"title":"子云故居"}
