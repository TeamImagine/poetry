{"author":"张镃","id":81156,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["良宵观月岂无人，未必能看到四更。","山载塔灯金笔立，水摇亭槛玉帘横。","歌从菡萏香中起，酒向玻瓈盏内明。","谁信南湖当暑夜，葛衣风透觉寒生。"],"title":"五月十六日夜南湖观月"}
