{"author":"虞俦","id":62145,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["风月联翩别驾分，双凫飞舄总能文。","苔痕点绿山头石，花影浮红水面云。","一舸鸱夷聊尔尔，千岩啼鸟自欣欣。","徘徊斗粟归田缓，堪笑痴顽老使君。"],"title":"虎丘劝农  其二"}
