{"author":"薛嵎","id":137214,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["九斗峰前太乙临，星辰亦监此时心。","楼高不碍光芒入，坐久忽惊风露深。","千古圣贤书里见，吾身学问性中寻。","夜窗勤苦追先哲，名字何分昔与今。"],"title":"青藜阁为林景云赋"}
