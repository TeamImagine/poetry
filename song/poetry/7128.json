{"author":"王之道","id":7128,"strains":["仄仄仄平平，平平仄平平。","仄平平平仄，仄仄平仄平。","平○平仄平，平平仄平平。","仄平仄○仄，平平平仄平。","仄仄平仄仄，平平仄平平。","平平仄仄仄，○仄平平平。","平平仄平平，仄仄仄仄平。","仄平仄仄仄，平仄仄平平。","仄仄平仄仄，仄仄平平平。","○平仄仄仄，仄仄平平平。","仄平仄仄仄，平平仄平平。","仄平平平仄，平仄○仄平。","平仄仄平平，平平平平○。","仄平平○仄，仄仄平平○。","平仄○平平，仄○○仄平。","平平仄平平，平平仄平平。","平仄○○仄，平仄仄仄平。","平平平○平，○○仄平平。","仄仄仄仄平，仄仄平平平。","仄平平仄平，○仄平仄平。","仄仄平○仄，平平仄平平。","平○仄平平，仄仄仄○平。","仄仄仄平平，○仄平平平。","仄平平仄仄，平仄○平平。","○平仄仄仄，仄平仄平平。"],"paragraphs":["倚竹有佳人，天寒玉肌温。","永怀经年别，及此春日暄。","幽闲谁与娱，依依映丘樊。","计台二三友，才高工拨繁。","幕府公事退，联镳出郊原。","城南富卉木，胜处陈家园。","东风发萌芽，柳眼暗若昏。","昨宵一阵雨，清爽到乾坤。","植杖芳草径，系马枯桑根。","观梅不忍去，错爼罗金樽。","主人笑揖客，徘徊倚朱门。","指麾群儿辈，薪水相抚存。","邻妇抹红妆，来觇攀篱援。","酒酣诗思逸，笔力华旗搴。","姜盐芼芜菁，绝胜瓠叶幡。","萧然出尘姿，飘飘欲腾掀。","桃李分当避，蜂蝶那敢喧。","谁能移将归，栽培拥高垣。","要令百种花，俯伏争趋奔。","不烦频出游，正恐嘲短辕。","太簇初应律，飞霙尚翩翩。","何妨醉瑶舟，大嚼供炮燔。","手撚一枝春，吟笑穷曛暾。","可怜廊庙具，沉滞三家村。","和羮似不晚，作诗与招魂。"],"title":"次韵王山甫春日出郊探梅"}
