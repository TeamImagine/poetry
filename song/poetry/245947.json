{"author":"李清照","id":245947,"strains":["仄仄平平○仄仄，平平平仄平平仄。","仄平仄仄仄平平，仄仄平○仄平仄。","平平仄仄平仄平，仄平仄仄平平平。","平仄平平仄平仄，平仄仄仄平平平。","平平仄仄仄平仄，○仄仄平平仄仄。","平平仄仄仄○平，平仄平平仄平仄。","仄平平仄平仄平，仄仄平仄○平平。","仄平平仄仄仄平，平平仄仄平平平。","仄平仄○○○仄，仄仄仄平平仄仄。","平仄仄○平○仄仄平平，平平仄仄平平仄。"],"paragraphs":["五十年功如电扫，华清花柳咸阳草。","五坊供奉鬬鸡儿，酒肉堆中不知老。","胡兵忽自天上来，逆胡亦是奸雄才。","勤政楼前走胡马，珠翠踏尽香尘埃。","何为出战辄披靡，传置荔枝多马死。","尧功舜德本如天，安用区区纪文字。","著碑铭德真陋哉，乃令神鬼磨山崖。","子仪光弼不自猜，天心悔祸人心开。","夏商有鉴当深戒，简策汗青今具在。","君不见当时张说最多机，虽生已被姚崇卖。"],"title":"和张文潜浯溪中兴颂二首  其一"}
