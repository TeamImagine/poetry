{"author":"陈造","id":59275,"strains":["平仄平平仄，平平仄仄平。","平平仄○仄，平仄仄○平。","仄仄平平仄，平平仄仄平。","仄○○○仄，平仄仄平平。","仄仄平平仄，平平仄仄平。","平平仄平○，平仄仄平平。"],"paragraphs":["樽俎天风度，亭高眼界宽。","江山对吹帽，烟雨入凭栏。","蚁酒倾灵液，霜花碎辟寒。","乐长回过雁，香细霭双狻。","乐事酬佳节，千金命一欢。","灯前唤归骑，星汉已阑干。"],"title":"九日"}
