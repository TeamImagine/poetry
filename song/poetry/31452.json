{"author":"吴儆","id":31452,"strains":["仄仄仄平平，平平仄平仄。","平仄○仄仄，仄仄平○仄。","○仄平仄仄，平仄仄平仄。","仄仄仄平仄，仄仄○平仄。","仄仄仄平仄，平仄仄仄仄。","仄平平仄平，平仄平仄仄。","平平仄仄平，平平仄平仄。","平仄平平平，平仄平平仄。","仄仄平平○，平平仄平仄。","平仄仄仄平，仄仄仄平仄。","仄平仄平平，平平仄○仄。","仄平平仄平，平仄平平仄。","仄仄仄仄仄，平仄仄平仄。","平平○仄平，平仄仄平平。"],"paragraphs":["忆昨去家时，凉风肃巾屦。","闾里重远别，祖席烦亲故。","期会趋晷刻，仓卒戒徒御。","首尾遍吴楚，复退分携处。","岁月拂尘壁，廊庑识故步。","故人新绛帷，方屦盈外户。","褰裳喜我来，寒温问良苦。","樽酒开驩颜，鸡黍羞珍具。","欲少为君留，归心已先骛。","年少未仕初，饱食厕庠序。","束书事遨游，光阴等闲度。","一为升斗縻，奔走穷朝暮。","欲学不可得，虽悔复谁诿。","诸君其早图，前覆戒吾车。"],"title":"题阳山寺"}
