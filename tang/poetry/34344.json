{"author":"刘希夷","id":34344,"strains":["平平仄平仄，仄平仄仄○。","仄平仄仄仄，平仄仄仄平。","仄平平平仄，仄仄仄平平。","仄平仄平仄，平平仄○平。","仄仄仄平仄，仄平平仄平。","○○○仄仄，仄平仄平○。","仄仄○平仄，○平仄仄平。","平平仄平仄，平仄平平平。","平○平仄仄，仄仄仄平平。","仄仄平仄仄，平平仄仄平。","平仄○仄仄，平○平仄平。","平平仄平仄，平仄仄○平。","平仄平平仄，○平仄仄平。","平○平仄仄，仄仄仄平○。","平仄平平仄，平平仄仄平。","○平平仄仄，○仄仄平平。"],"paragraphs":["舂陵气初发，渐台首未传。","列营百万众，持国十八年。","运开朱旗后，道合赤符先。","宛城剑鸣匣，昆阳镝应弦。","犷兽血涂地，巨人声沸天。","长驱过北赵，短兵出南燕。","太守迎门外，王郎死道边。","升坛九城陌，端拱千秋年。","朝廷方雀跃，剑珮几联翩。","至德刑四海，神仪翳九泉。","宗子行旧邑，恭闻清庙篇。","君容穆而圣，臣像俨犹贤。","攒木承危柱，疏萝挂朽椽。","祠庭巢鸟啄，祭器网虫缘。","怀古江山在，惟新历数迁。","空余今夜月，长似旧时悬。"],"title":"谒汉世祖庙"}
