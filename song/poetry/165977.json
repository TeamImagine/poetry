{"author":"陆文圭","id":165977,"strains":["平仄平平平，平仄平平仄。","仄仄○平平，仄仄平仄仄。","仄平仄○仄，仄仄仄平仄。","平平仄平仄，平平仄平仄。","仄仄平仄○，仄仄仄○仄。","平平仄平平，仄平仄平仄。","平仄仄平平，平仄仄平仄。","平平仄仄仄，○仄仄平仄。","仄仄平仄平，平平仄平仄。","仄平○仄仄，仄仄仄平仄。","○平平○仄，仄仄仄平仄。","平平仄仄仄，仄仄平○仄。","平平仄仄平，平平仄平仄。","仄○仄平平，仄仄仄○仄。","平平仄平平，平仄仄○仄。","平平仄仄仄，○○仄仄仄。","平平仄仄仄，仄仄平仄仄。","仄平平仄仄，平仄仄平仄。","仄仄仄平平，？仄平○仄。"],"paragraphs":["齐鲁多平原，江浙田高下。","戢戢如鱼鳞，土籍谁主者。","富人擅其利，失业悯孤寡。","方今用周礼，天官出经野。","古法虽可行，必得奉行者。","杨君古循良，暨阳小民社。","原隰遍咨询，辞色每宽假。","经营始不扰，期集乃多暇。","实惠苏困穷，先声走豪霸。","陇牛闲卧昼，邑犬不惊夜。","当年经行处，爱此憩棠舍。","鸠功首上计，列郡居其下。","倾城出送君，饥童控羸马。","坐中有狂生，出位独难咤。","均为受廛氓，关市不亲稼。","乡胥上下手，轻重意取舍。","仁公力救弊，立法宜少借。","圣朝天广大，焉用究纤罅。","议政罪甘诛，矧避官长骂。"],"title":"送杨伯可"}
