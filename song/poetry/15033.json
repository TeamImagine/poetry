{"author":"陈觉","id":15033,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平仄仄仄平。","平仄仄平平仄仄，仄平平仄仄平平。"],"paragraphs":["秋来雨溢足池塘，华屋临流四面凉。","风飐圆荷翻翠盖，水涵芳蘂艳红妆。","淡烟难掩天真色，薄月常供自在香。","诗老未须讥琐细，解陪梅菊到冰霜。"],"title":"桄榔庵宾燕亭"}
