{"author":"卢纶","id":6775,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["渥洼龙种散云时，千里繁花乍别离。","中有重臣承霈泽，外无轻虏犯旌旗。","山川自与郊坰合，帐幕时因水草移。","敢谢亲贤得琼玉，仲宣能赋亦能诗。"],"title":"送史兵曹判官赴楼烦"}
