{"author":"杨亿","id":210510,"strains":["仄平平仄仄，○仄仄平○。","仄仄平平仄，仄平平仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["缙云江外郡，封略古瓯中。","早被唐虞化，已成邹鲁风。","剖符曾出守，解榻值名公。","失意嗟场藿，缄书附塞鸿。","掷金才少敌，泣玉恨还同。","后夜蓬山宿，知君必荐雄。"],"title":"予以缙云进士周启明长书呈秘阁黄少卿黄颇叹重作诗六韵美之因次韵和酬"}
