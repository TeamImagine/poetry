{"author":"张嵲","id":9078,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["尘缨脱得片时闲，未见弥天释道安。","薜荔半崖双屐齿，沧浪何日一纶竿。","地能容膝皆堪处，心对回光未易看。","试问老僧安底事，不知人世有悲欢。"],"title":"次韵石用之易安斋"}
