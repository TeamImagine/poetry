{"author":"王镃","id":158356,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["入北銮舆竟不回，衔花辇路长苍苔。","九重禁地为僧舍，六代园陵变劫灰。","宋国衣冠春草绿，赵宫珠翠野花开。","虽然兴废俱天数，祸自奸臣误国来。"],"title":"古杭感事  其二"}
