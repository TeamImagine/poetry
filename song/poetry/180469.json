{"author":"王安石","id":180469,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["韶山秀拔江清写，气象还能出搢绅。","当我垂髫初识字，看君挥翰独惊人。","邮签忽报旌麾入，斋合遥瞻组绶新。","握手更谁知往事，同时诸彦略成尘。"],"title":"贵州虞部使君访及道旧窃有感恻因成小诗"}
