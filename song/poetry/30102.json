{"author":"崔敦礼","id":30102,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["将军名字著华戎，露甲曾收不战功。","马革裹尸忠贯日，虎头食肉气如虹。","云屯欲倚金城重，星陨俄惊玉帐空。","好象祁连筑新冢，鼓鼙遗恨意何穷。"],"title":"挽太尉王权章"}
