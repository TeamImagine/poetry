{"author":"章甫","id":64806,"strains":["○平平平仄平平，仄平仄仄平平平。","平平仄仄平仄仄，平平仄仄○平○。","平仄平平仄平仄，仄平平平○平仄。","○平○仄仄平平，仄仄○○仄平仄。","仄平平仄平平仄，平平○平仄平仄。","仄仄平平仄仄平，平仄仄平平仄仄。","仄○仄仄平平○，平平○仄平平平。","平平○仄○仄仄，仄平○仄平平平。"],"paragraphs":["长卿谈兵气飘扬，半生漫趁槐花忙。","尘埃绿绮谁拂拭，鸡群野鹤空昂藏。","何必明经取青紫，请君囊书献天子。","中原犹未息兵戈，万里横行丈夫事。","愞夫株守衡门里，初无长须给薪水。","故旧经年绝尺书，乌鹊玩人频送喜。","欲行万里囊无钱，移床且对薰风眠。","儿啼妻怒了不问，诵诗过午声琅然。"],"title":"戏简乐长卿"}
