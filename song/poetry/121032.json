{"author":"白玉蟾","id":121032,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["众僧莫怨赵归真，此是容成太玉君。","始末四年曾就日，相将五秩即腾云。","帝心俾立神霄教，州额由升应道军。","泉石依然冠剑冷，至今雷电御松坟。"],"title":"过林灵素坟"}
