{"author":"陈份","id":27353,"strains":["平仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天欲亡佗开汉境，将军英武契风云。","远驱函谷三千骑，南下番禺十万兵。","自此河山消垒拒，至今民俗荷庸勋。","后来扼腕征蛮者，禄重功轻不似君。"],"title":"郭将军庙"}
