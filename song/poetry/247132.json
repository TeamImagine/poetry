{"author":"吕本中","id":247132,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["治药呼医懒出门，每闻乐事漫消魂。","秋花带雨寒犹在，老病寻诗日更昏。","但见晚霞翻雨脚，不知山石是云根。","主人有意留岩桂，要使贫交奉一尊。"],"title":"次韵汪教授木犀"}
