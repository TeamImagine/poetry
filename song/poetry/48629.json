{"author":"杨万里","id":48629,"strains":["平平仄仄仄平平，仄平平平仄仄平。","仄仄平平仄平仄，仄平仄仄仄平平。","仄仄平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["吴中好处是苏州，却为王程得胜游。","半世三江五湖棹，十年四泊百花洲。","岸傍杨柳都相识，眼底云山苦见留。","莫怨孤舟无定处，此身自是一孤舟。"],"title":"泊平江百花洲"}
