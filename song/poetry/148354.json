{"author":"方回","id":148354,"strains":["仄仄仄仄仄，平仄平平平。","仄仄仄仄仄，平仄平平平。","平仄仄仄仄，仄仄○仄平。","仄平仄仄仄，平平○仄平。","仄仄仄仄仄，平仄仄平平。","仄平平平仄，仄平平仄○。","平平仄仄平，仄平仄平平。","平仄仄仄仄，平仄仄平平。","仄仄平平仄，平平平平○。","仄平平仄平，仄仄平仄平。"],"paragraphs":["午醉稍就寝，甜梦何翩翩。","晚醒漱茗饮，终夕斯无眠。","初数一二鼓，乃至三四迁。","草根沸蟋蟀，鸱鸮号树颠。","众静汝独否，谁实使之然。","聚萤车生愤，饭牛宁子叹。","吾衰百念灰，曷为不遑安。","天宇未肯白，秋气令人酸。","孰是无忧者，恬然衾帷间。","鬼神知此心，起盥书短篇。"],"title":"西斋不寐三首  其二"}
