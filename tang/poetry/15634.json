{"author":"白居易","id":15634,"strains":["仄仄仄仄平平仄，仄平仄仄仄平平。","平平仄仄平平仄，仄仄平平仄仄平。","仄仄平仄平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["已题一帖红消散，又封一合碧云英。","凭人寄向江陵去，道路迢迢一月程。","未必能治江上瘴，且图遥慰病中情。","到时想得君拈得，枕上开看眼暂明。"],"title":"闻微之江陵卧病以大通中散碧腴垂云膏寄之因题四韵"}
