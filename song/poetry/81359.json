{"author":"张镃","id":81359,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["不负从今浦浦风，柳阴方称系疏篷。","窗前细雨摊鱼网，壁上斜阳晒钓筒。","肯厌邻僧频见过，有来巢燕亦相容。","甘心到老无人采，莫比当年渭水翁。"],"title":"南湖二亭落成各书长句一首  其二"}
