{"author":"方回","id":149016,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["同时纠正诸侯学，铛脚相邻总钜邦。","足可养廉三斛米，未妨温故一灯窗。","有人北面求宗旨，无事东流送大江。","向道紫阳山色好，何为不肯溯溪泷。"],"title":"寄仇仁近白廷玉张仲实京口当涂江阴三学正兼述新岁阴雨春寒有怀"}
