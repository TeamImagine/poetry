{"author":"张耒","id":215740,"strains":["平仄仄仄仄，仄平平仄平。","平平仄平仄，仄仄平仄○。","平仄仄平仄，仄仄仄平平。","仄仄仄仄○，仄平仄平○。","仄平○仄仄，仄仄仄平平。","平仄仄仄平，仄仄仄仄平。","仄○仄仄平，仄仄平平平。","平○仄仄平，仄仄平平平。","平仄仄平平，仄仄仄仄平。","仄平仄○仄，平仄仄仄平。","平仄仄平仄，仄平仄平平。","仄平仄平仄，仄○仄平平。"],"paragraphs":["休日不造请，出游贤友同。","城南上人者，宴坐花雨中。","金貌散香雾，宝铎韵天风。","鸟语演宝相，饭香悟真空。","尚书三二客，浄社继雷宗。","黄子发锦囊，句有造物功。","握中一寸煤，海外千年松。","谁降午睡魔，赐茗屠团龙。","晁子卧城西，咫尺不可逢。","岂无坐中客，终觉少此公。","归帽见新月，扑衫暮尘红。","困眠有余想，却听寺楼钟。"],"title":"休日同宋遐叔诣法云遇李公择黄鲁直公择烹赐茗出高丽盘龙墨鲁直出近作数诗皆奇绝坐中怀无咎有作呈鲁直遐叔"}
