{"author":"杜甫","id":2853,"strains":["仄平平仄仄，仄仄仄平仄。","仄仄○平平，平平仄平仄。","仄○平仄仄，平仄平平？。","平仄仄仄平，平平平仄仄。","平平仄平仄，平仄平仄仄。","仄仄平仄平，平平仄平仄。","平○仄仄仄，平仄平平仄。","仄仄平平平，平平仄平仄。","平仄平○平，平仄○仄仄。","平仄仄平平，仄仄仄仄仄。","仄平仄仄仄，平仄仄平仄。","仄平○仄平，仄仄仄平仄。","仄平平仄仄，○仄仄平仄。","平仄仄平平，○○仄○仄。"],"paragraphs":["楚山经月火，大旱则斯举。","旧俗烧蛟龙，惊惶致雷雨。","爆嵌魑魅泣，崩冻岚阴昈。","罗落沸百泓，根源皆万古。","青林一灰烬，云气无处所。","入夜殊赫然，新秋照牛女。","风吹巨焰作，河櫂腾烟柱。","势欲焚昆仑，光弥焮洲渚。","腥至焦长蛇，声吼缠猛虎。","神物已高飞，不见石与土。","尔宁要谤讟，凭此近荧侮。","薄关长吏忧，甚昧至精主。","远迁谁扑灭，将恐及环堵。","流汗卧江亭，更深气如缕。"],"title":"火"}
