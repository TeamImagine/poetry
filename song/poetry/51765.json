{"author":"喻良能","id":51765,"strains":["平平仄仄仄仄平，仄○平平○仄平。","仄平平仄平仄○，仄仄○仄○平平。","仄平仄平仄仄仄，仄仄仄仄平○仄。","平平仄平仄平仄，仄平仄仄平平平。"],"paragraphs":["胸蟠补衮五色丝，笔驱波涛三峡词。","上追班马真辈行，下视燕许如儿嬉。","拙工废绳那足道，巧匠缩手今当施。","前途着鞭政须急，玉堂独步非公谁。"],"title":"送洪右史赴召三首  其一"}
