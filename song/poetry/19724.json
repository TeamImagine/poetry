{"author":"史浩","id":19724,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["世间谁不有兴亡，堪叹伊人事最彰。","诗礼未闻传似续，楼台先欲芘淫荒。","自从冠履归泉下，无复轮蹄塞柳行。","富贵由来保勤俭，高危满溢岂能长。"],"title":"次韵建王秦府有感"}
