{"author":"刘弇","id":209390,"strains":["仄仄○仄仄，仄平○平平。","平平仄平平，平仄平平平。","○平平○仄，仄平仄平平。","平平仄平○，平仄仄仄○。","平平仄仄仄，仄仄仄平平。","仄仄平平平，仄平○仄平。","平平仄平仄，仄仄仄平平。","平平仄○仄，仄仄平平平。","平平○仄仄，仄仄仄平平。","仄○仄平○，仄仄仄平平。"],"paragraphs":["铁柱闻故老，蛰根长江幽。","高真此翩跹，疮痏吾人忧。","纯钩推三尺，斩蛟白涛头。","功成去人间，鸡犬不得留。","班龙驾九色，一别忽千秋。","叠构开琳琅，夜坛空斗牛。","寒梢碎凉月，缛彩灿文髹。","纷吾感遗事，写涕东南流。","麻姑行老大，海变绕蛇丘。","逝将理荃桡，弄睨眺沧洲。"],"title":"铁柱观"}
