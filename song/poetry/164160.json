{"author":"仇远","id":164160,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["风帘猎猎傍檐斜，问酒来投野老家。","佳节已逢重九日，东篱未见两三花。","科头坐石从吹帽，拭眼看山似隔纱。","七里冈前归路暗，月悬破镜忆秦嘉。"],"title":"九日次程公明韵"}
