{"author":"梅尧臣","id":57212,"strains":["仄仄仄平平仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晓雨射船珠泻盘，平明水上舞英残。","鬭鸡跖恶轻泥湿，调马蹄翻软土干。","深屋燕巢将欲补，密房蚕蚁尚忧寒。","为言楚客甘蔬蔌，白芷香牙长嫩珊。"],"title":"依韵和许待制偶书"}
