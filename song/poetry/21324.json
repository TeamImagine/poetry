{"author":"晁公溯","id":21324,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["闻道西从使者车，殷勤问讯武侯庐。","卧牛已去多新冢，化鹤重来失旧居。","草木久荒门外迳，尘埃应化壁中书。","遥知流落归无处，未免悲歌问孟诸。"],"title":"闻伯初兄从周宣谕往两京"}
