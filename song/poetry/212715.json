{"author":"李复","id":212715,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["客来稚子出应门，洁洒虚庭屡汲深。","西泽千塍连别岸，南山一带是家林。","泉清野果浮苍玉，灯散灵峰见紫金。","晚日已收凉气动，客归相送步松阴。"],"title":"种说山居  其二"}
