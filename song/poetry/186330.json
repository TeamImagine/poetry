{"author":"吕陶","id":186330,"strains":["仄平平仄仄平平，仄平平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["画辕曾记到西州，莫为题舆厌滞留。","官况优如支郡乐，风光浑似昔年游。","日无余事知闲暇，时有清呤竞唱酬。","政绩易成恩典在，天涯不觉两经秋。"],"title":"送杨圣愈口中赴益倅"}
