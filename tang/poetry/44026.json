{"author":"郭密之","id":44026,"strains":["平仄平仄仄，仄平仄平平。","仄平仄平仄，仄仄平平○。","仄仄仄平仄，平平平仄平。","平平仄仄仄，仄仄仄平平。","平仄仄平○，仄平平仄？。","○平仄仄仄，平仄仄仄平。","○平仄平仄，平仄仄平平。","仄仄平仄仄，平平仄平平。","仄○平仄仄，仄仄○仄平。","仄仄平仄仄，仄平平仄平。"],"paragraphs":["绵境经耳目，未尝旷跻登。","一窥石门险，再涤心神懵。","洞壑閟金涧，欹崖盘石楞。","阴潭下羃羃，秀岭上层层。","千丈瀑流蹇，半溪风雨絚。","兴余志每惬，心远道自弘。","乘轺广储峙，祇命愧才能。","辍櫂周气象，扪条历骞崩。","忽如生羽翼，恍若将起腾。","谢客今已矣，我来谁与朋。"],"title":"永嘉经谢公石门山作"}
