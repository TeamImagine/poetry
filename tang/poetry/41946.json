{"author":"齐己","id":41946,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["好向东林度此生，半天山脚寺门平。","红霞嶂底潺潺色，清夜房前瑟瑟声。","偶别十年成瞬息，欲来千里阻刀兵。","可怜二子同归兴，南国烟花路好行。"],"title":"忆东林因送二生归"}
