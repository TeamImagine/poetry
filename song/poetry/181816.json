{"author":"郑獬","id":181816,"strains":["仄仄平平平仄仄，平平平仄仄平仄。","平平平仄平仄仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绕舍清流淙碧玉，尘怀开阔洒然醒。","窗棂风入秋气活，桥脚倒撑天面青。","露湿风标红芰老，雨生鳞甲伏龙腥。","将书借取琴高鲤，从此横骑入杳冥。"],"title":"水馆"}
