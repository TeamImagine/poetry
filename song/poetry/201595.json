{"author":"彭汝砺","id":201595,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["早日苍茫杳霭中，绣衣彩旆照花骢。","路从古汴聊分北，家在琅琊更近东。","大野晓行千嶂月，长河朝济一帆风。","赐环不独邦人愿，名字从来重两宫。"],"title":"谨次知县奉议"}
