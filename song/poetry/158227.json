{"author":"释原妙","id":158227,"strains":["平平仄仄，平仄仄平。","平平仄仄，仄仄仄平。","仄平平仄，仄仄仄○。","仄平○仄仄仄，○仄仄仄仄仄，仄仄平平。","○仄○平仄仄，平仄平○○仄仄，○平仄仄仄平平。"],"paragraphs":["东西十万，南北八千。","纤尘不立，寸草不生。","往来无碍，妙用纵横。","直饶亲到者里，正是弃本逐末，引祸招殃。","且道如何是本，抛出轮王三寸铁，分明遍界是刀枪。"],"title":"偈颂十二首  其四"}
