{"author":"李群玉","id":25470,"strains":["仄仄平○平，平○仄平仄。","平平仄仄平，平仄平平仄。","仄平平平仄，仄仄○仄仄。","仄仄仄平○，平平仄平仄。","平平平仄○，仄仄平仄仄。","仄仄平平平，平平仄平仄。","○平仄平仄，平仄仄平？。","仄仄仄仄平，○平仄平仄。","平仄仄仄仄，平仄仄仄仄。","平仄仄○平，○平仄○仄。","平平○平仄，平仄○平仄。","仄仄仄平平，平平仄○仄。"],"paragraphs":["八月湖浸天，扬帆入秋色。","岷峨雪气来，寒涨潇湘碧。","子真冥鸿志，不逐笼下翼。","九女叠云屏，于焉恣栖息。","新诗山水思，静入陶谢格。","困醉松花春，追攀紫烟客。","相逢十年旧，嚬笑等欢戚。","一饭玉露蔬，中肠展堆积。","停食不尽意，倾意怅可惜。","云水一分飞，离忧洞庭侧。","回车三乡路，仙菊正堪摘。","寄谢杜兰香，何年别张硕。"],"title":"送郑子宽弃官东游便归女几"}
