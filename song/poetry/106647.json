{"author":"程公许","id":106647,"strains":["平仄平平仄仄平，仄平仄仄仄平平。","平平仄仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["南定楼西径女墙，等闲杰观借相羊。","山连六诏夐深阻，城挟三江交淼茫。","薄晚渡船人意急，清秋倚槛客情荒。","乾坤杀气凄凉甚，浮海吾宁逐磬襄。"],"title":"步自南定楼至海观"}
