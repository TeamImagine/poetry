{"author":"陈耆卿","id":104778,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄平平仄平仄，平平仄仄仄平平。","平平平仄平平仄，仄仄平平平仄平。"],"paragraphs":["契阔芝眉两月中，往寻一笑思春融。","知君近日能寻乐，款我昨宵多发蒙。","快得联诗到侯喜，何当载酒过扬雄。","交情须作霜松老，莫学翻翻桃李风。"],"title":"和清臣病后韵"}
