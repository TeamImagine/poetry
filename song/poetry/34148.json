{"author":"陆游","id":34148,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["危槛凌风出半空，怪奇造化欲无功。","天垂缭白萦青外，人在纷红骇绿中。","日月匆匆双转毂，古今杳杳一飞鸿。","酒酣独卧林间石，未许尘寰识此翁。"],"title":"新筑山亭戏作"}
