{"author":"汪梦斗","id":152891,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["少年红烛照银卮，颇忆沙河共客衣。","今说宣威麟可佩，争如华表鹤来归。","秋香歙浦秔先熟，春早祁山笋更肥。","茗饮萧斋客见过，旧游谈麈雪霏霏。"],"title":"富春方史君万里与之别七年矣离乱之后不意得聚首于此一见道旧有感  其二"}
