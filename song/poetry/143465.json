{"author":"舒岳祥","id":143465,"strains":["仄仄仄仄平仄平，平平仄平平仄平。","平平平仄仄仄仄，平平平平平仄平。","平平仄仄仄○○，平平仄仄平○○。","仄仄平仄，仄○平平。","○平平？○○平平仄仄仄，仄平平平仄○○。","仄仄平仄，仄仄平仄。","平仄平平，仄平平仄。","仄仄平平平，○仄平平○。","仄平平？仄仄仄平○仄，仄平平平仄平。","仄仄平平仄仄，平平仄○○平。","平○平平，○仄○○。","仄平○仄，仄仄仄平。","平平仄仄，仄仄仄平。","平仄仄平○平，仄仄仄平平平。","仄○平平仄仄，平仄仄平平平。"],"paragraphs":["匪兕匪虎吾道非，鸜之鹆之侯不归。","山南山北靡有定，瀼东瀼西生计微。","颓墙宿莽露泥泥，荒田野菊秋菲菲。","我止安息，我行安之。","噫吁嘻！过殷墟兮麦渐渐，览周原兮黍离离。","黍麦之秀，黍麦之有。","无麦无禾，不耕胡取。","白骨兮成豀，膏肉兮成泥。","已焉哉！想自古之如彼，匪斯今之可哀。","死莫惩于既往，生胡保其将来。","东溟之滨，相夺相攘。","杀人填海，浩浩不盈。","轮回报复，此死彼生。","天假手于王师，使尽殪于秦坑。","痛临渊而一吊，悲万古之茫茫。"],"title":"罪言"}
