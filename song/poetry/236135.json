{"author":"李光","id":236135,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["结茅坡顶俯平川，占得城东胜概全。","衮衮长江通瀚海，森森乔木带云烟。","月当庭户初圆夜，雾隐楼台欲雨天。","玉帐今闻罢刁斗，却来闲处玩林泉。"],"title":"题将领占胜亭亭据双泉之上尽见城东南风物之胜落成之初屡来乞诗为赋长句云"}
