{"author":"张九龄","id":23114,"strains":["仄仄平平○，平平仄仄平。","仄平平仄仄，平仄仄○○。","仄平仄仄仄，平○平仄平。","平平仄平仄，平仄仄平平。","仄仄平平仄，平○仄仄平。","○平仄平仄，平仄仄平平。"],"paragraphs":["昔者河边叟，谁知隐与仙。","姓名终不识，章句此空传。","迹为坐忘晦，言犹强著诠。","精灵竟何所，祠宇独依然。","道在纡宸眷，风行动睿篇。","从兹化天下，清净复何先。"],"title":"奉和圣制经河上公庙"}
