{"author":"李纲","id":243103,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["夜凉同咏古人诗，新月娟娟照酒卮。","一醉且忻军寇退，扁舟似与菊花期。","衔杯乐圣真吾事，泛宅浮家漫尔为。","归去云山最深处，隔江千里幸相思。"],"title":"小饮即事呈申伯"}
