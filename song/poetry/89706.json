{"author":"赵汝譡","id":89706,"strains":["仄平仄仄平，仄仄平仄平。","平平仄○平，仄仄仄平仄。","仄仄仄仄仄，平平仄平仄。","仄平仄平仄，平仄仄平仄。","仄仄仄仄平，平平○平○。","仄平仄仄仄，平仄仄○仄。","仄平仄仄平，平仄仄平仄。","仄○平○○，平仄平仄仄。","仄平仄仄仄，平平平平仄。","平平平平平，平仄平仄仄。","仄仄仄仄仄，○○平仄仄。","仄平平仄平，仄仄平仄仄。","平仄仄平平，仄仄仄平仄。","○平平仄仄，仄仄仄平仄。","仄仄仄○平，仄仄仄平仄。","平平平仄仄，仄仄仄仄仄。","仄平仄仄平，仄仄仄平仄。","仄仄○仄仄，平平仄○仄。","仄仄仄仄平，仄○平仄仄。","仄平仄仄平，仄仄平仄仄。"],"paragraphs":["隙驹日月驰，拱木霜露莘。","孤生望苍旻，永念负慈地。","内德不越阃，先铭欲存世。","以兹沥丹素，延首冀嘉惠。","大匠斡九京，篇成重覃思。","发函已百拜，陈庙复三喟。","石之表故阡，修麓出光气。","耿如瞻其亲，端用贻尔类。","道归统会阔，躬探玄颐秘。","云章开人文，天笔垂古制。","照照训典立，亹亹伦纪备。","遂登秦汉前，上与骚雅俪。","碑板落东南，贝玉失瓌异。","膏濡沦朽骨，黼藻被幽隧。","史职补王明，陋巷压高位。","余波扬懿则，惧忝弗克嗣。","士恢宇宙心，学竟圣贤事。","整驾期远造，为基戒中坠。","岳峻尚可攀，海深安可计。","勗哉奉格言，没齿无敢替。"],"title":"谢叶水心作先铭"}
