{"author":"秦观","id":209778,"strains":["平平仄仄平，平仄仄平仄。","仄仄平仄仄，○平仄平仄。","平平平仄○，仄仄平平仄。","平仄仄○平，平平仄仄仄。","平平○平仄，平仄○平仄。","平仄○仄平，仄○○仄仄。","平平仄仄仄，仄仄平平仄。","仄平平○平，仄仄仄平仄。","平平平仄仄，仄仄平平仄。","仄仄仄○平，平平仄平仄。"],"paragraphs":["严冬百草枯，邻曲富休暇。","土井时一汲，柴车久停驾。","寥寥场圃空，跕跕乌鸢下。","孤榜傍横塘，喧舂起旁舍。","田家重农隙，翁妪相邀迓。","班坐酾酒醪，一行三四谢。","陶盘奉旨蓄，竹箸羞鸡{炙火=肉}。","饮酣争献酬，语阕或悲咤。","悠悠灯火暗，剌剌风飙射。","客散静柴门，星蟾耿寒夜。"],"title":"田居四首  其四"}
