{"author":"赵蕃","id":74886,"strains":["平平平平平仄平，平平仄仄平平○。","平平仄仄平平仄，仄仄平平仄仄平。","仄仄仄平平仄仄，仄○平仄仄○平。","平平平仄平平○，仄仄平平仄仄平。"],"paragraphs":["春天阴晴无定姿，阴云未卷晴风吹。","青山表见花颜色，绿竹增添鹭羽仪。","郭外不知谁是主，眼中今日我题诗。","人生何物非邮传，敢谓吾庐不在兹。"],"title":"初十日早立寺门作"}
