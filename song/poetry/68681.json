{"author":"文彦博","id":68681,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["史局郎曹得俊贤，稔闻高誉已多年。","山阳松菊抛三径，泗水衣冠戴二天。","合作商霖光祖构，犹持汉节滞英躔。","河梁欲上难轻别，亦望迟迟驻曲旃。"],"title":"知郡傅学士将赴彭门蒙贶佳什次韵奉答"}
