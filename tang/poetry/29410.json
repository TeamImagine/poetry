{"author":"曹唐","id":29410,"strains":["仄仄平平仄仄平，仄平平仄仄平平。","仄平仄仄平平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["九点秋烟黛色空，绿华归思颇无穷。","每悲驭鹤身难任，长恨临霞语未终。","河影暗吹云梦月，花声闲落洞庭风。","蓝丝重勒金条脱，留与人间许侍中。"],"title":"萼绿华将归九疑留别许真人"}
