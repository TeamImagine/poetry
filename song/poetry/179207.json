{"author":"苏颂","id":179207,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["早陪鹓鹭侍丹闱，旋见夔龙陟近司。","西阁屡观新诏草，东曹犹记旧文移。","半途霄壤成分异，几岁江湖役梦思。","席面故人皆显重，可怜颜尉独厖眉。"],"title":"用诸公本韵各和一篇共三首  其一"}
