{"author":"陆游","id":39269,"strains":["仄仄平平仄仄平，平平平仄仄平平。","平平仄仄仄仄仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["发似秋芜不受耘，茶山曾许与斯文。","回思岁月一甲子，尚记门墙三沐熏。","卷里圣贤能觌面，人间富贵实浮云。","二君才气俱超绝，岂待衰翁诵所闻。"],"title":"赠曾温伯邢德允"}
