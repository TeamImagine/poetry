{"author":"董嗣杲","id":154679,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["幡竿袅影入青冥，暮鼓朝钟镇不停。","劫火几灰龛底像，西风两减塔层铃。","市人祈福心苖异，庙祝求金口角灵。","三十六弯登绝顶，日中长现七元星。"],"title":"北髙峰"}
