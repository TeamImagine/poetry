{"author":"曾协","id":25412,"strains":["平平平平仄平平，仄平○仄○平平。","平平平○平○○，仄平仄仄○平平。","仄平平平仄仄平，仄平仄仄仄○平。","仄○仄仄仄仄仄，平平平仄平平平。","仄○○平○平平，仄仄平仄平仄平。","仄○仄平平仄平，仄仄仄仄○平平。","仄平平仄平平平，平仄○仄平平平。","仄平平平仄仄平，平仄平○平平平。","仄仄平平仄平平，平平平○仄平平。","仄平平平仄平平，仄仄仄仄仄仄平。","仄仄仄仄平平○，仄平平仄○平○。","○平平平仄○平，仄仄○仄仄○平。","平仄仄○○平平，平平平平平仄○。","仄○仄仄平仄○，平平仄仄平仄平。","仄仄仄仄平○○，仄仄仄仄平仄平。"],"paragraphs":["君侯昂然百夫雄，近之和气如春风。","扬眉高论多折衷，众人敛衽称名通。","发为诗章灿璧琮，气豪笔健敏且工。","口占欲使十手供，春云容与朝霞烘。","肯如空阶号秋虫，槁项岩穴甘老穷。","是将织文裨衮龙，润色造化分天功。","奏之清庙流笙镛，宜使正笏趋槐枫。","发舒平生学古胸，时吐奇论惊群公。","久矣高门映衰宗，金兰投分自诸翁。","我尝联曹愧凡庸，竭蹶道上昔所同。","朔雪扑面花蒙茸，六龙先路如云从。","重来苕溪奉从容，好若胶漆始且终。","先后唱和如歌钟，君还清班朝九重。","我将毂下居治中，他时涉笔朱墨丛。","已见矫翼凌长空，一笑道旧双颊红。"],"title":"送赵有翼监丞造朝供职"}
