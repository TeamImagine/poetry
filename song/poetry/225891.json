{"author":"释清远","id":225891,"strains":["仄平平仄，仄仄仄平。","平平仄仄，仄仄平平。","仄仄平仄，平仄○平。","平○仄平，仄仄平平。","平平仄仄，平仄○平。","平平仄仄，平平仄○。","平平仄仄，仄仄仄平。","平平仄仄，仄仄平平。"],"paragraphs":["廓然无圣，俨尔有容。","明明绝眹，密密垂踪。","昔也怀宝，枯木藏龙。","今其示人，巨岳乔松。","龙吞万类，松茂三冬。","神而不改，风云必从。","吾形既得，尔道自锺。","褒斜路险，汉水朝宗。"],"title":"悟首座图余幻质复求为赞"}
