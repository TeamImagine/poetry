{"author":"程公许","id":106482,"strains":["平平仄仄仄平平，仄仄仄平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["东皇弭节未多时，忽作漫空六出飞。","商略田功兴嗣岁，翕张天巧惜阴机。","麦才覆土欣苏醒，梅久烘晴稍发挥。","萧寺掩关终日卧，忍寒不着兽红围。"],"title":"正月二十日雪"}
