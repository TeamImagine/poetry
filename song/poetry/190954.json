{"author":"韦骧","id":190954,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["两篇藻思敌青春，开拨尘昏向此身。","道旧悠悠言易感，论心炯炯谊还亲。","光阴似毂何难转，事物如环且谩循。","白雪调高知寡和，强歌徒愧郢中人。"],"title":"再和陈成伯见寄集句三首"}
