{"author":"晁补之","id":214602,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄仄平仄仄平。","平仄平平平仄仄，平平仄仄仄平平。"],"paragraphs":["侏儒未用笑先生，孟博聊堪揽辔行。","学有人民可尝试，诗须山水与逢迎。","边夷岂识朝廷治，耕钓唯知吏政平。","台阁时清多俊彦，萧生雅意未宜轻。"],"title":"送曹子方福建转运判官二首  其二"}
