{"author":"仇远","id":164223,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄仄。","仄仄平平平仄仄，平平仄仄仄平平。"],"paragraphs":["郊居守岁若为情，一岁中间百事经。","建业长男方入拜，桐江小女又归宁。","蒙头被暖先高卧，婪尾杯空且独醒。","席上梅花开胜雪，寒香尽足慰飘零。"],"title":"岁除志喜"}
