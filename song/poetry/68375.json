{"author":"范师道","id":68375,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平平仄平平。"],"paragraphs":["乾坤交泰重弥纶，当日严陵道最淳。","大汉中兴得英主，先生高退作闲人。","滩头风月遗千古，台上纶竿寄一身。","今日病夫祠下过，独知疲懦长精神。"],"title":"钓台"}
