{"author":"许景衡","id":230329,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["游车𫐆𫐆不停轮，红日迟迟展得春。","莫问年光催老速，且看风月逐时新。","田园未信无来客，云水从今愿卜邻。","预想渔村往还处，野航何止两三人。"],"title":"和胡继道伤春"}
