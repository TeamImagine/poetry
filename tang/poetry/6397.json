{"author":"戴叔伦","id":6397,"strains":["仄平仄平仄，仄平仄○平。","仄○仄平○，平仄平仄平。","平平仄平○，仄仄平仄平。","仄仄平仄平，仄仄平仄平。","平仄平仄平，平仄平仄○。","仄平平仄仄，仄仄仄仄平。"],"paragraphs":["主人饮君酒，劝君弗相违。","但当尽弘量，觞至无复辞。","人生百年中，会合能几时。","不见枝上花，昨满今渐稀。","花落还再开，人老无少期。","古来贤达士，饮酒不复疑。"],"title":"感怀二首 二"}
