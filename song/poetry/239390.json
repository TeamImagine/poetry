{"author":"孙觌","id":239390,"strains":["仄仄仄仄○仄平，平平仄仄仄仄仄。","仄平仄仄○仄平，平仄平平仄平仄。","仄平仄仄仄平平，仄仄平○仄平仄。","○平仄仄平平平，仄平仄仄平○仄。"],"paragraphs":["种德固自期百年，阴功可以宥十世。","地灵崛郁荫万家，门大峥嵘纳千驷。","老椿已老卧山根，戢戢阶庭满兰蕙。","王郎故有青毡存，郑公又改缁衣敝。"],"title":"何利见新居四咏 种德堂"}
