{"author":"叶适","id":78322,"strains":["仄仄仄平仄，仄仄仄仄平。","平平仄平仄，仄仄平仄平。","仄平平仄平，○仄仄平平。","仄平平仄平，仄仄平○平。","仄平仄仄平，仄仄仄○平。","仄○仄仄平，仄仄平仄平。","仄仄仄仄仄，仄仄平仄平。","仄○仄平仄，仄仄平平平。","平平仄仄仄，仄仄平平平。","平仄平仄平，仄平仄平○。","平平仄仄仄，仄平平仄平。","○仄平平仄，○仄仄平平。","平仄仄○平，平仄仄○平。","平平仄仄仄，仄仄平○平。","○○仄仄仄，平平仄平平。","仄平平平仄，仄仄平平平。","仄平仄仄平，仄平仄○平。","仄平仄仄平，仄仄平仄平。","○平平仄仄，仄仄仄○平。","○平仄平仄，平仄平平平。"],"paragraphs":["与子异州壤，取友四十年。","狂心蚤探索，出语乾道前。","向来朱建安，拊手笑渊源。","小心承父昆，刻意睎回骞。","不求垅断登，有路直如弦。","计其所不为，敌富逾百千。","众骏跨险远，独鹄超眇绵。","谓当共骖服，可以争联翩。","谁知竟大谬，寸影孤云边。","南省无姓名，俛眉自愁煎。","家蔬仅掩豆，野蝗来蔽天。","过我城西偶，相视各华颠。","寒菊已收花，枯井未回泉。","人生寓地上，蚁垤交折旋。","中间较得失，区区等浮烟。","喜君佳儿侄，放笔追奔川。","许身若卧龙，斩蛟透重渊。","所虞气力豪，未受规矩镌。","过翁非止肖，奕世始称贤。","从今掩蓬荜，同赋归来篇。"],"title":"林叔和见访道旧感叹因以为赠"}
