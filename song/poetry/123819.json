{"author":"刘垕","id":123819,"strains":["○平仄仄平平○，平平仄仄平平平。","平○平仄平仄仄，仄平平仄平○平。","平平仄仄平平仄，仄仄平平平仄仄。","仄平仄仄平仄平，平仄仄○平仄仄。","平平平仄仄平平，仄平平仄平平平。","平平仄仄仄仄平，○平仄仄平平平。"],"paragraphs":["临春阁下花蒙茸，雕阑玉树沉香风。","君王酣醉眠未起，满床明月鲛绡红。","罗襦学士文章女，碧叶黄鹂呈好语。","可怜日暮秋雨来，惊散一庭金翠羽。","朱门流水自徘徊，井桐花落无人知。","江南梦断雁不飞，空城夜夜乌鸦啼。"],"title":"玉树谣"}
