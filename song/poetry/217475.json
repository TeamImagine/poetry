{"author":"张耒","id":217475,"strains":["仄仄仄仄仄，仄平仄平平。","平仄平仄仄，平平平仄平。","平平仄平仄，平仄仄平平。","○○仄平仄，仄仄仄平平。","平平平仄平，平平平仄平。","平平仄仄仄，平仄平平○。","平平仄平仄，仄仄平平平。","仄平仄仄仄，平仄仄平平。","○仄仄平仄，平○○仄平。","平平仄仄仄，仄仄平○○。"],"paragraphs":["默默苦不展，驾言陟崇岗。","人远尘坌息，高门开宝坊。","华檐敞虚殿，乔木护修廊。","闲庭引幽步，偃息得兹堂。","惟时炎火衰，清秋朝暮凉。","窗虚竹色静，风远松声长。","遥山露云表，远水连天光。","独游不自得，遐眺有余伤。","留滞感华岁，登临思故乡。","言归日已夕，月出林苍苍。"],"title":"独游崇化寺题观音院"}
