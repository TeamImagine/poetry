{"author":"周紫芝","id":240841,"strains":["仄仄平平平仄平，仄平平仄仄平平。","仄平仄平平平仄，平仄仄平仄仄平。","仄平平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["凛凛忠言公自持，伪书初赦两淮时。","膝当不为奸雄屈，心亦唯应草木知。","独任安危百年事，宁辜父老一生思。","抗章终有论功日，便到銮坡已恨迟。"],"title":"送徐彦思三首  其二"}
