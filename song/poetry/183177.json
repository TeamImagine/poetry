{"author":"刘攽","id":183177,"strains":["平仄仄仄平，平平仄平仄。","平平○平平，仄仄○仄仄。","平平仄平仄，仄平仄仄仄。","仄仄平仄平，仄平仄○仄。","仄平仄仄仄，仄仄○仄仄。","○仄仄平平，平平仄仄仄。","平仄仄仄平，平平平平仄。","平平仄○平，仄平仄仄仄。","○○仄○○，仄仄平○仄。","仄仄仄平平，仄仄○平仄。","平平平平平，平○仄平仄。","平仄平平平，平○○平仄。","平平○仄平，仄平平仄仄。","仄仄平平平，仄平仄平仄。"],"paragraphs":["衰老不择交，倾怀未尝悔。","非吾相知心，亦有中获罪。","谁能若楸柏，雪霜不变改。","自念孤剑心，炯然镇长在。","识君始恨晚，及此将十载。","相与忘形骸，依然见乐恺。","翔凤刷羽仪，天真辉文彩。","清泉濬长源，滥觞已自倍。","乘间辄相过，慰我胸傀礧。","使我意轩昂，脱我中心痗。","今君官南州，扬帆尽淮海。","腰绶盘青緺，儿衣间缯彩。","兰羞当及时，倚门方有待。","一值归飞鸿，寄声尚无怠。"],"title":"送孙巨源"}
