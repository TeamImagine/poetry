{"author":"黄大临","id":206109,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["山前有路到华胥，下即乾坤极海隅。","西接洞庭开晓楚，东倾彭蠡浸晴吴。","四时更代观形化，万物推移见尾闾。","此世人人少闲暇，每携樽酒自看书。"],"title":"双井敝庐之东得胜地一区长林巨麓危峰四环泉甘土肥可以结茅庵居是在寅山之颏命曰寅庵喜成四诗远寄鲁直可同魏都士人共和之  其二"}
