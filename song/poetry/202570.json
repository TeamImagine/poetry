{"author":"陆佃","id":202570,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["仿佛华胥一梦奇，斩新楼阁旧城池。","夜深犹有人家看，昼寝惟应燕子知。","疏雨有时三两点，好花何啻万余枝。","诸公若肯相追逐，趁取春风烂漫时。"],"title":"依韵和徐大夫凤凰池九首  其八"}
