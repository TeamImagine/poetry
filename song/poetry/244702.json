{"author":"李纲","id":244702,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["海外频年怀棣萼，江南九日共茱萸。","莫愁群盗惊邻壤，且作新诗慰老夫。","坐上岂无吹帽客，饮中况是谪仙徒。","不将酩酊酬佳节，肯信黄花解笑无。"],"title":"九日示诸季时会饮者八人"}
