{"author":"李贺","id":14014,"strains":["平平平，仄仄平，仄平仄仄平平平。","平平○仄仄平仄，平○仄仄平平平。","○平仄，仄平仄，仄仄平，仄平仄。","仄仄平平仄○仄，平平仄仄○平仄。","仄平平仄仄仄仄，仄仄仄平平○仄仄。"],"paragraphs":["琉璃锺，琥珀浓，小槽酒滴真珠红。","烹龙炮凤玉脂泣，罗屏绣幕围香风。","吹龙笛，击鼍鼓，皓齿歌，细腰舞。","况是青春日将暮，桃花乱落如红雨。","劝君终日酩酊醉，酒不到刘伶坟上土。"],"title":"将进酒"}
