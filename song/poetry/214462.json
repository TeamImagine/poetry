{"author":"晁补之","id":214462,"strains":["仄平平仄平仄平，平平仄仄仄仄仄。","平平仄仄仄仄仄，○仄平平平仄仄。","仄仄平平仄平仄，仄仄平○仄平仄。","仄平平仄平仄平，仄○平仄仄平仄。","平平平仄仄平仄，平仄平平平仄仄。","平○平仄仄平○，仄仄平平仄平仄。"],"paragraphs":["我初官此君未来，君今去此我未往。","翻飞岂不慕缅邈，留滞何能悲鞅掌。","学道平生昧蹊径，半世端如走榛莽。","古人曾病田甫田，切磋安可去吾党。","东风消雪送鸿雁，南国连山生筿簜。","为当归梦五湖中，会有高名百寮上。"],"title":"送吴黯赴阙"}
