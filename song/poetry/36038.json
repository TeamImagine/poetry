{"author":"陆游","id":36038,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["轻别青城十二年，至今客枕梦林泉。","一杯松屑斋前进，两卷丹经肘后传。","欲与公为尘外侣，几时身上峡中船。","世间牛蚁何劳问，输与云窗一粲然。"],"title":"蜀使归寄青城上官道人"}
