{"author":"杜甫","id":2702,"strains":["平平平仄○，仄仄○○平。","仄仄仄平仄，平平仄仄平。","仄仄仄仄平，平仄仄仄○。","平平仄仄平，仄平平平平。","平仄仄仄○，○仄仄仄平。","平仄平仄仄，仄平仄仄平。","仄平仄仄仄，平仄○平平。"],"paragraphs":["男儿生世间，及壮当封侯。","战伐有功业，焉能守旧丘。","召募赴蓟门，军动不可留。","千金买马鞭，百金装刀头。","闾里送我行，亲戚拥道周。","斑白居上列，酒酣进庶羞。","少年别有赠，含笑看吴钩。"],"title":"后出塞五首 一"}
