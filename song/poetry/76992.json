{"author":"赵蕃","id":76992,"strains":["仄平仄仄平平仄，平仄○平○平仄。","○○仄仄仄仄○，仄仄平平平仄仄。","○平平平仄平仄，平仄仄平平仄仄。","平平仄平平仄仄，仄仄平平仄平仄。","仄平仄仄平平平，仄平仄仄平仄平。","仄平仄仄○仄仄，仄仄平平仄仄平。"],"paragraphs":["我裾未洗闽山土，君驾柴车过茅宇。","相从仅作一夕留，冒雨冲风何自苦。","如君人才岂终滞，瑚琏要为清庙器。","宜黄玉山俱作客，近湜何殊远居易。","我贫不得为君谋，恐君远适关我忧。","作诗寄示三径蒋，并简平生顾曲周。"],"title":"公择客于玉山簿尉之馆忽有挽为宜黄之行者公择过余谋之作诗呈公择兼简簿尉"}
