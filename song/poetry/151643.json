{"author":"何梦桂","id":151643,"strains":["平仄平仄仄，仄仄平仄平。","平仄平仄仄，平平平平平。","平仄平仄仄，平平仄仄平。","仄仄仄仄仄，平？仄平平。","平平仄仄仄，仄仄仄平平。","平仄仄仄平，仄仄仄仄平。","仄仄仄仄平，平仄仄仄平。","仄平仄仄○，仄平仄仄○。","仄平仄仄仄，平仄仄仄平。","平仄仄仄仄，平平仄○平。","仄仄仄仄仄，平仄○仄平。","平平仄仄仄，平平仄○平。","仄仄仄○平，平平仄仄平。","平○平仄仄，？平仄仄平。","仄平仄平仄，平平仄仄平。"],"paragraphs":["穹壤纷众羽，固有仁不仁。","鸮凤虽异性，同为阴阳根。","惟彼希有鸟，于禽集大成。","力可振海岳，翂翐似无能。","鲲鹏侈变化，比予尔何曾。","群鷇偃下风，举受翼卵恩。","万里不足飞，千载始一鸣。","远之不可疏，即之不可亲。","地维缺不震，天柱拆不惊。","安得以宠辱，而能累其身。","世固有大物，天地间气生。","卑卑局耳目，夫谁识其真。","道大固难同，安能抗世情。","何如任毁誉，徜然忘我人。","不谐众人口，而谐万世心。"],"title":"希有鸟吟"}
