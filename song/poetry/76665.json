{"author":"赵蕃","id":76665,"strains":["仄平平仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["四时佳节惟重九，况接君家鸿雁行。","乃以病躯亲药石，坐妨山屐共壶觞。","别来忽忽春逾仲，望极悠悠昼莫常。","想见回头登眺地，清源云合鹭洲长。"],"title":"寄周愚卿昆仲"}
