{"author":"陆游","id":32979,"strains":["仄○平仄仄平仄，仄平平平平仄仄。","仄平○仄仄○平，平平平平○仄仄。","平仄平平仄仄平，平平仄仄平平仄。","仄平仄○仄平平，平仄平平仄平仄。","平平○仄仄平平，平仄○○仄仄平。","仄仄仄平平仄仄，平平平仄仄平平。"],"paragraphs":["峡中天下最穷处，万州萧条谁肯顾。","去年正月偶过之，曾为巴人三日住。","南浦寻梅雪满舟，西山载酒云生屦。","至今梦听竹枝声，灯火纷纷驿前路。","残春犹客蜀江边，陈迹回思一怆然。","渐老定知欢渐少，明年还复忆今年。"],"title":"偶忆万州戏作短歌"}
