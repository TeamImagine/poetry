{"author":"陈舜俞","id":146540,"strains":["仄平平仄仄仄仄，仄仄平平○仄仄。","仄平仄仄仄平平，仄仄平平仄平仄。","仄仄平平平仄○，仄仄○平平仄仄。","平仄平平仄仄○，平仄平○平仄仄。","○平仄仄平○平，平平仄仄仄仄仄。","仄平平仄平平平，仄仄平平仄平仄。","仄平仄仄○平平，仄○平平平仄仄。","平平仄仄仄平平，仄仄平○平仄仄。","○平平仄平仄仄，仄仄仄平平○仄。","仄仄平○仄仄平，仄仄平平○仄仄。"],"paragraphs":["太平天子厌弊旧，尽解纲条重结纽。","一朝进士各名经，五百年来病声偶。","弟子增员岩穴空，博士献书车马走。","鸿薄青冥昔在笼，鱼忆沧浪今脱笱。","乘时得志君其人，平生好学气撞斗。","诋诃毛郑为低眉，辨说仪秦不容口。","本需束帛贲圭衡，勉应新书辞畎亩。","时髦往往出江南，解褐须期居帝右。","藏珍韬椟元待价，搦矢抚弦须应手。","勿学迂疏鲁两生，是古非今空白首。"],"title":"送南康刘道纯秀才起应新诏"}
