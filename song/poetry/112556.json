{"author":"李至","id":112556,"strains":["仄仄平平仄仄平，平平仄仄仄平平。","平平仄仄平平仄，平仄仄平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["不似溪边本自芳，且须将护少同防。","儿童纵未骑为马，邻舍潜应引过墙。","干箨坠莎何用扫，嫩根撑砌莫嫌妨。","就中此地尤难得，恼杀东都白侍郎。"],"title":"所苦之中无以遣闷更题新竹别献五章幸赐披览  其二"}
