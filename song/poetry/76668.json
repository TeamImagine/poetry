{"author":"赵蕃","id":76668,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄平平仄平仄，平平仄仄仄平平。","平平仄仄平平仄，仄仄平平平仄平。"],"paragraphs":["雪岭糢糊积未消，云林烂漫合仍飘。","一儿跨牸饮田水，几担束梅同负樵。","泥滓无嗟庙山路，魂栖正避浙江潮。","污人更尔缁尘远，满眼何无诗思饶。"],"title":"自江下徒步至庙山"}
