{"author":"释居简","id":91475,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄仄平。"],"paragraphs":["冲和正脉到江西，中有千岩万壑奇。","百炼易成终切玉，一炊难办必精糜。","艾萧杂处芝兰馥，风土殊方枳橘移。","铁石故家清婉赋，盍临疏影寄予思。"],"title":"送傅兄归江西简诸宋诸黄"}
