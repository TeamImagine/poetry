{"author":"陈棣","id":19067,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。","仄仄平平仄平仄，仄平平仄仄平平。"],"paragraphs":["欲观骚雅继周南，虎子应须虎穴探。","策蹇冲寒将类贾，避堂舍盖愿同参。","书能泣鬼世谁信，诗解穷人我自谙。","但得低头拜东野，此心依约已先甘。"],"title":"观曹寿卿上舍诗轴题其后  其二"}
