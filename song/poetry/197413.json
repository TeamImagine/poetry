{"author":"苏辙","id":197413,"strains":["仄○平平平，仄仄仄平仄。","仄仄仄平平，仄仄○平仄。","平平仄平仄，仄仄平平仄。","仄仄仄平平，平平仄平仄。","平平仄平仄，平○仄平仄。","○仄○平平，平仄平平仄。","仄平平仄○，仄仄平平仄。","仄仄仄○平，仄仄平平仄。","平平仄平仄，仄仄平平仄。","平平平仄平，仄仄平平仄。","平平仄○仄，仄仄仄平仄。","仄仄仄平○，平平○仄仄。","平平仄仄仄，○仄○○仄。","平平仄平仄，○仄平平仄。","平平仄平仄，○○○○仄。","平○仄仄仄，○仄○平仄。"],"paragraphs":["客从南方来，信宿北方去。","手棹木兰舟，不顾长江雨。","江昏气阴黑，雨落无朝暮。","肃肃赴波涛，蒙蒙暗洲渚。","微凉入窗阖，斜吹湿蕉苎。","漂洒正纷纭，谈笑方容与。","不知江路长，但觉青山鹜。","客去浩难追，落日平西浦。","东游本无事，爱此山河古。","周旋樽俎欢，邂逅英豪聚。","兹游有遗趣，此乐恐宜屡。","贱仕迫程期，迁延防谴怒。","秋风日已至，轻舸行当具。","阴森古城曲，苍莽交流处。","悬知别时念，将行重回顾。","非缘一寸禄，应作三年住。"],"title":"雨中陪子瞻同颜复长官送梁焘学士舟行归汶上"}
