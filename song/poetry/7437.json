{"author":"王之道","id":7437,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["敢负交游素所期，自怜衰滞使君疑。","向来兵火亦何久，此去功名应未迟。","诗似清风宜我慰，心如白水欲谁欺。","扁舟傥赴相从约，江北江南笑有辞。"],"title":"和何希渊韵"}
