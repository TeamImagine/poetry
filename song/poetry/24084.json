{"author":"宋祁","id":24084,"strains":["平仄○平仄，○平仄仄平。","仄平平仄仄，仄仄仄平平。","仄仄○平仄，平平仄仄○。","平平仄平仄，平仄仄平平。","仄仄平平仄，平平仄仄平。","仄平平仄仄，平仄仄平○。"],"paragraphs":["于役三年远，论兵两鬓斑。","不辞征戍苦，要作破羌还。","楯墨应圜熟，兜烽报永闲。","浮舠背淮服，盘马入秦关。","遂阁雠书笔，仍余聚米山。","忆君他夕恨，遥向陇云间。"],"title":"尹学士自濠梁移倅秦州"}
