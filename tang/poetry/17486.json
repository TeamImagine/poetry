{"author":"白居易","id":17486,"strains":["仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["炼尽少年成白首，忆初相识到今朝。","昔饶春桂长先折，今伴寒松取后凋。","生事纵贫犹可过，风情虽老未全销。","声华宠命人皆得，若个如君历七朝。"],"title":"梦得前所酬篇有炼尽美少年之句因思往事兼咏今怀重以长句荅之"}
