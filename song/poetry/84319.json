{"author":"易祓","id":84319,"strains":["仄平仄仄仄，仄仄平平仄。","平仄平平平，仄平仄仄仄。","平平平仄平，仄仄仄平仄。","○平仄仄仄，仄仄仄平仄。","仄仄仄仄仄，平○仄平仄。","仄○平仄○，仄仄仄仄仄。","平仄仄平平，平仄平仄仄。","平仄仄仄平，平平仄平仄。"],"paragraphs":["我无适俗韵，滥剖江成竹。","惟有南山云，对之若可掬。","秋堂风露清，岂不念羁独。","行年四十九，亦复此栖宿。","二子亦有契，兹期定前卜。","泛观穹壤间，物剥继以复。","消息固常然，天地非反复。","姑置勿复言，新𥬠已清熟。"],"title":"和太白感秋诗韵"}
