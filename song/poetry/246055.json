{"author":"张守","id":246055,"strains":["平平仄仄仄平平，仄仄平平仄仄平。","仄仄平平仄仄仄，仄平仄仄平平平。","平平仄仄平平仄，仄仄仄平平仄平。","平平平平仄平仄，仄平平仄仄平平。"],"paragraphs":["青灯只影夜迢迢，赖有尘编洗郁陶。","此事长惭作吏废，少功又笑为儒劳。","行藏老骥思千里，用否九牛亡一毛。","端为鲈鱼挽幽兴，拟飞烟艇破秋涛。"],"title":"夜坐观书"}
