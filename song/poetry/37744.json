{"author":"陆游","id":37744,"strains":["仄平仄○仄仄仄，平平仄○仄仄仄。","平平平仄仄仄平，仄仄仄平平仄仄。","仄平平仄仄仄平，仄平仄仄仄○仄。","仄平仄仄仄平仄，仄仄仄仄仄平仄。","平平仄仄平仄仄，平仄仄仄平仄仄。","平平仄仄仄仄○，仄仄平平仄平仄。"],"paragraphs":["曼容不过六百石，渊明仅留八十日。","寥寥千载有两公，海内至今推绝识。","放翁贪禄老始归，自今不作一钱直。","见人勇退辄欣慕，亟欲起拜忘衰疾。","吾庐近在官道傍，门外未扫车马迹。","溪庄有地肯见分，会结茅斋傍青壁。"],"title":"送严居厚弃官归建阳溪庄"}
