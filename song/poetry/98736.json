{"author":"钱时","id":98736,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["拂拂精蓝护翠云，几番雷雨卧龙兴。","两贤高躅明千佛，三世传家又一灯。","白社风流原有地，青编事业岂依僧。","山川姓字从兹响，看取天衢次第登。"],"title":"联辉阁诗"}
