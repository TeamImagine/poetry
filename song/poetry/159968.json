{"author":"林景熙","id":159968,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["诗兴翩翩度雪溪，岩云犹护旧留题。","梦回残月苍梧晓，家在春风秀麦西。","萱草堂深衣屡寄，桃花观冷酒重携。","故山石镜无人问，空与寒猿照影啼。"],"title":"赠天目吴君实"}
