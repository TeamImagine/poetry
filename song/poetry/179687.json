{"author":"张伯端","id":179687,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["休炼三黄及四神，若寻众药便非真。","阴阳得类归交感，二八相当自合亲。","潭底日红阴怪灭，山头月白药苗新。","时人要识真铅汞，不是凡砂及水银。"],"title":"七言四韵十六首  其八"}
