{"author":"李纲","id":242724,"strains":["平平仄仄平○平，平仄仄仄○平平。","平平仄仄仄仄平，平仄平仄平平平。","仄平○平平仄平，仄平仄仄○平平。","平平○平仄平○，仄平平平仄仄平。","仄仄仄平仄○平，仄仄平仄○平平。","○平仄仄仄平平，平仄仄仄平仄平。","仄仄平仄仄仄平，仄平平仄平平平。","平○仄仄平平平，○仄仄仄平仄○。","仄平平仄仄仄平，平平仄仄仄平平。","仄平仄仄○平平，仄平仄仄平平平。","平平平仄平仄平，平仄仄仄平仄平。","仄仄仄仄○仄平，平平仄仄平仄○。","仄仄○仄平平平，平仄仄○仄仄平。"],"paragraphs":["南方苦暑殊中州，金遇火伏相拘囚。","飞鸢跕跕草木愁，疑在𬬻冶遭蒸烰。","六龙中天停厥辀，火云突兀烧高丘。","炎风如焚汗翻油，祝融嘘呵不肯休。","赤脚踏冰邈难求，返视𫄨绤犹狐裘。","行人病暍喘车牛，虽处广厦非所庥。","我欲登彼白玉楼，侧身西望心悠悠。","何当万里来清秋，其帝少昊神蓐收。","飒然风露洗我忧，凉生暑退火西流。","四时代谢如环周，及兹又作徂年谋。","人生寒暑为寇雠，何异疟疠脂髓摉。","有力负走藏壑舟，朱颜绿髪安可留。","以静胜躁聊优游，何必远期汗漫游。"],"title":"苦热行"}
