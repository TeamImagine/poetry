{"author":"陈知柔","id":25331,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["别乘清名满世间，却来堂下植檀栾。","已无俗物败人意，且与此君同岁寒。","夜月半庭金影碎，秋风一枕玉声残。","雁行吏退铃斋静，想见巍冠独倚阑。"],"title":"题洪景伯通判清閟堂"}
