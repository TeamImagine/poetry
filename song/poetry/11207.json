{"author":"朱翌","id":11207,"strains":["平仄平平仄仄平，仄平平仄仄平平。","仄平仄仄仄平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["天竺山前昔据鞍，帽峩高屋古袍宽。","发虽比旧十分白，心有忧时一寸丹。","云路正看鸣剑履，君门可早挂衣冠。","为公试草芗林传，归日来纫九畹兰。"],"title":"寄向伯恭"}
