{"author":"洪咨夔","id":99924,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["不论塌扱与娄罗，判却风光屐齿磨。","老柳强颜翻拓跋，新禽满意奏娑陀。","山如欲雨何妨住，僧不能禅亦足多。","须信斯文天未丧，龙蛇虎豹底烦呵。"],"title":"社前一日点检山房用呵字韵"}
