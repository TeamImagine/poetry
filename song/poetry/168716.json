{"author":"文同","id":168716,"strains":["平平平仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["汀洲烟雨卷轻霏，遥望轩窗隠翠围。","万岭西来供晓色，一江南下载晴晖。","凫鸥惯入阑干宿，鱼蟹长随舴艋归。","我亦旧多沧海思，几时如此得苔矶。"],"title":"成都杨氏江亭"}
