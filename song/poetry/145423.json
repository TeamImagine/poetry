{"author":"马廷鸾","id":145423,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三百年间事屡危，降之人杰岂中衰。","巍巍祖烈将千岁，赫赫元功彼一时。","起义堂碑云汉丽，凌烟阁像日星垂。","藏山自纂前朝史，付与云礽百代知。"],"title":"北平家传成  其一"}
