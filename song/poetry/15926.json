{"author":"范浚","id":15926,"strains":["仄仄仄平仄，仄仄平平平。","仄平平仄平，平平仄平平。","仄仄仄○仄，仄仄平平仄。","仄平仄平平，仄仄仄平平。","仄仄仄平平，平仄仄仄平。","仄平仄平仄，仄仄○平○。","仄平仄仄仄，平仄平平平。","平仄仄平仄，仄仄仄仄○。","○平仄平仄，仄仄仄仄平。","仄仄仄仄平，仄○平平平。","○平仄仄仄，仄仄平○平。","仄仄平仄平，平平仄平平。","平仄仄平仄，仄仄平平○。","仄仄仄平仄，仄平平仄平。"],"paragraphs":["昔有大荒国，水以狂泉名。","国人皆饮泉，狂颠率无宁。","一者自穿汲，乃独能常醒。","国人既皆狂，反见不狂惊。","顾谓不狂人，无乃鬼物凭。","不然是狂疾，救疗当痊轻。","施针灼炷艾，肤肉无全平。","而彼不狂者，被虐楚不胜。","贲然走泉所，酌饮不敢停。","既饮即亦狂，万虑皆迷冥。","其狂与众一，众始欢相倾。","世事今亦然，嗟哉感诗鸣。","安得跨鹏背，独往游天溟。","寄谢彼狂子，酌泉吾不能。"],"title":"狂泉"}
