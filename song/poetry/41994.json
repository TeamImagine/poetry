{"author":"陆游","id":41994,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["几年羸疾卧家山，牧竖樵夫日往还。","至论本求编简上，忠言乃在里闾间。","私忧骄虏心常折，念报明时涕每潸。","寸禄不沾能及此，细听只益厚吾颜。"],"title":"识愧"}
