{"author":"苏舜钦","id":90350,"strains":["○平仄仄平仄平，仄仄平仄○平平。","仄仄平仄仄仄仄，仄仄仄仄○平平。","平平仄仄仄仄仄，仄平仄仄平平平。","平平仄仄平○仄，仄○仄仄平平平。","仄平仄仄○仄仄，平平平○仄仄平。","平平平平仄仄仄，○仄平仄平○平。","○仄仄仄仄仄仄，平平平仄平仄平。"],"paragraphs":["苍崖六月阴气舒，一霔淫雨如绳粗。","霹雳飞出大壑底，烈火黑雾相奔趋。","人皆喘汗抱树立，紫藤翠蔓皆焦枯。","逡巡已在天中吼，有如上帝来追呼。","震摇巨石当道落，惊嗥时闻虎与䝙。","俄而青巅吐赤日，行到平地晴如初。","回首绝壁尚可畏，吁嗟神怪何所无。"],"title":"往王顺山值暴雨雷霆"}
