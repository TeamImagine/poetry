{"author":"苏洵","id":113545,"strains":["仄平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["十年读易费膏火，尽日吟诗愁肺肝。","不解丹青追世好，欲将芹芷荐君盘。","谁为善相应嫌瘦，后有知音可废弹。","拄杖挂经须倍道，故山春蕨已阑干。"],"title":"送蜀僧去尘"}
