{"author":"李纲","id":244293,"strains":["平平平平仄平平，仄○平仄平平平。","平平仄仄平仄仄，平平仄仄仄仄平。","平仄平平仄○仄，仄平平仄仄仄仄。","○平平仄仄仄仄，仄平仄平平仄平。"],"paragraphs":["星宫之君醉琼浆，矫如群帝骖龙翔。","龙池十日飞霹雳，齐言此夕乐未央。","玄圃沧州莽空阔，羽人稀少不在傍。","深山穷谷不可处，托身白云归故郷。"],"title":"胡笳十八拍 第七拍"}
