{"author":"齐己","id":41752,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["曾此栖心过十冬，今来潇洒属生公。","檀栾旧植青添翠，菡萏新栽白换红。","北面城临灯影合，西邻壁近讲声通。","不知门下趋筵士，何似当时石解空。"],"title":"重宿旧房与愚上人静话"}
