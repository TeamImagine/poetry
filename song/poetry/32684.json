{"author":"陆游","id":32684,"strains":["平仄平仄平平平，平仄仄仄仄仄○。","○平仄仄仄仄平，平平平仄仄仄平。","○平仄仄平平平，仄平平平仄○平。","平仄○仄○○平，平平平○仄平平。","平仄仄仄○平平，仄平仄仄平仄平。","平平平仄仄仄平，平平平仄平平平。","平平仄仄仄仄平，仄仄仄仄仄仄平。","平平仄仄仄仄平，仄平仄仄○平平。","平仄○仄平平平，仄仄仄仄平平平。"],"paragraphs":["吾少贫贱真臞儒，贪食嗜味老不除。","折腰敛版日走趋，归来聊以醉自娱。","长缾巨榼罗杯盂，不须渔翁劝三闾。","牛尾膏美如凝酥，猫头轮囷欲专车。","黄雀万里行头颅，白鹅作鲊天下无。","浔阳糖蟹径尺余，吾州之蔊尤嘉蔬。","珍盘饾饤百味俱，不但项脔与腹腴。","悠然一饱自笑愚，顾为口腹劳形躯。","投劾行矣归园庐，莫厌粝饭尝黄葅。"],"title":"醉中歌"}
