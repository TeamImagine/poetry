{"author":"曹勋","id":12542,"strains":["仄仄平平仄，仄仄平平平。","仄仄仄平仄，平仄平平平。","仄仄仄平平，平仄平○平。","仄仄仄平仄，平仄平平○。","仄平仄仄平，仄仄平平平。","仄平平仄仄，仄仄平平平。","仄仄○仄○，平平仄○平。","平平○平平，平仄平平平。","平平○平仄，仄仄仄仄○。","平平仄仄○，○仄仄仄平。","○○仄○仄，仄平平仄平。","仄仄平仄平，仄平平仄平。","仄仄仄平仄，平仄○平平。"],"paragraphs":["昔见山阳盛，气象吞淮壖。","士子世忠孝，民物安园田。","再到已屯兵，鼙鼓喧中天。","户口莽凋弊，庐里储櫜鞬。","济师有虎臣，隔岸威腥膻。","翠华江海上，玉阙风尘边。","未至重慨叹，荒城委苍烟。","貔貅过江南，狐兔游城颠。","余民如惊鹿，菜色惨不鲜。","呼之莫肯留，犹意虏所专。","三过乃三变，感时良泫然。","二赵忠益高，仲车魂尚贤。","欲吊寂无所，淮月空娟娟。"],"title":"过楚有作"}
