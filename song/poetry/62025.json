{"author":"虞俦","id":62025,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["忧国囊封岂是疏，有才无命信何如。","风回册府三山远，星殒郎墙一位虚。","贾谊自伤终太傅，薛收若在必中书。","哀哉埋玉今何地，却返当年处士庐。"],"title":"挽吏部石似之  其二"}
