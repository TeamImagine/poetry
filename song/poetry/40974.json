{"author":"陆游","id":40974,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["南出湖壖有废堤，草堂只在鹳巢西。","清风满榻眠初起，落叶平沟路欲迷。","新酒已知迎社熟，秋莺犹作傍檐啼。","邻翁相遇饶言笑，共喜年丰米价低。"],"title":"草堂"}
