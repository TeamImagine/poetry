{"author":"汪元量","id":163371,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["锦沟引水入觞池，两两金船上下驰。","春季夫人扶辇疾，玉堂学士带花迟。","当时行乐虽然秘，此日遗踪自可悲。","回首支郎新栋宇，浮屠千尺白差差。"],"title":"旧内曲水池"}
