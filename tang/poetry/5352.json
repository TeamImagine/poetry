{"author":"崔何","id":5352,"strains":["仄仄平平仄，平平仄仄平。","平○平平仄，○仄仄平○。","平仄平平仄，平平仄仄平。","○平仄仄仄，仄仄仄平平。","仄仄平平仄，○平仄仄平。","平平平仄仄，仄仄仄平平。"],"paragraphs":["绝景西溪寺，连延近郭山。","高深清扃外，行止翠微间。","江澈烟尘静，川源草树闲。","中丞健步到，柱史捷书还。","一战清戎越，三吴变险艰。","功名麟阁上，得咏入秦关。"],"title":"喜陆侍御破石埭草寇东峰亭赋诗"}
