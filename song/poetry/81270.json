{"author":"张镃","id":81270,"strains":["平平平仄仄平平，平仄平平仄仄平。","仄仄平平仄平仄，仄平平仄仄平平。","平平仄仄平仄仄，仄仄平平仄仄平。","仄仄平平仄平仄，仄平平仄仄平平。"],"paragraphs":["贪闲常怕拆人书，今日开缄病已无。","数纸云情动金石，一篇天籁集笙竽。","心交物类相感志，愿在衣冠盛事图。","稍稍斯文振吾党，快来青鬓躐华途。"],"title":"酬曾无逸架阁见寄"}
