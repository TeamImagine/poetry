{"author":"皎然","id":40370,"strains":["平平仄平○仄仄，仄○仄平平仄仄。","平○平仄仄○平，仄仄平平平仄仄。","平平平仄○平平，仄平○平平仄平。","平平仄仄平仄○，仄仄平平仄仄平。","仄平仄○平仄仄，仄平平○仄平仄。","仄仄平平平仄仄，仄仄仄平平，平平仄平仄。"],"paragraphs":["丹丘羽人轻玉食，采茶饮之生羽翼。","名藏仙府世空知，骨化云宫人不识。","云山童子调金铛，楚人茶经虚得名。","霜天半夜芳草折，烂漫缃花啜又生。","赏君此茶祛我疾，使人胸中荡忧栗。","日上香罏情未毕，醉踏虎溪云，高歌送君出。"],"title":"饮茶歌送郑容"}
