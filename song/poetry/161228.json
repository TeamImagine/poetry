{"author":"戴表元","id":161228,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["济南官府最风流，闻是山东第一州。","户版自多无讼狱，儒冠相应有宾游。","秋风鱼酒黄粱市，夜月笙歌画舫舟。","行乐使君诗笔俊，一篇肯寄剡溪头。"],"title":"寄赵子昂济南"}
