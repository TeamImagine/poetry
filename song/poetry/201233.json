{"author":"彭汝砺","id":201233,"strains":["仄仄平仄平平平，仄仄仄仄平平平。","仄平仄平平仄仄，平仄仄仄平平平。","平平仄仄仄仄平，仄平平仄平○○。","仄○平仄仄仄平，仄平仄仄○仄平。","仄平仄仄平平平，仄○仄仄平平平。","仄仄平平仄仄仄，○仄仄仄平平平。","平平○仄平平平，仄仄仄平平仄平。","仄平平平仄仄仄，平仄平仄○平平。"],"paragraphs":["自昔黄老言无为，谬说汗漫为神仙。","古人力探源未塞，今世复用根尤坚。","仙经自是物外来，画图谁向人间传。","碧油堂印始等差，洞天福地分后先。","势穷或滞酆都幽，采胜即上昆仑巅。","得失无端见掌握，胜负有势生回旋。","终朝相视何为哉，万事不齐俱偶然。","物虽无庸意甚远，为子探取题诗篇。"],"title":"选仙图"}
