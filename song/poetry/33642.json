{"author":"陆游","id":33642,"strains":["仄平仄○仄，仄仄仄平仄。","仄平仄○平，仄仄平仄仄。","平平平仄仄，平平仄平仄。","仄平仄仄仄，仄○仄平仄。","仄仄平平仄，仄仄仄仄仄。","平平仄平仄，平平仄○仄。","仄仄仄平平，仄仄○仄仄。","平○平仄仄，○仄○平仄。","仄平平仄仄，平仄仄平仄。","仄平○仄平，平仄○仄仄。","仄平仄仄仄，仄仄仄仄仄。","平○○平平，仄仄○平仄。"],"paragraphs":["闭门坐叹息，不饮辄千日。","忽然酒兴生，一醉须一石。","檐头花易老，旗亭酒常窄。","出郊索一笑，放浪谢形役。","把酒梅花下，不觉日既夕。","花香袭襟袂，歌声上空碧。","我亦落乌巾，倚树吹玉笛。","人间奇事少，颇谓三勍敌。","酒阑江月上，珠树挂寒壁。","便疑从此仙，朝市长扫迹。","醉归乱一水，顿与异境隔。","终当骑梅龙，海上看春色。"],"title":"大醉梅花下走笔赋此"}
