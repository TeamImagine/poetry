{"author":"韩驹","id":237176,"strains":["仄仄平平仄仄平，仄平平平仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。"],"paragraphs":["欲问琴聪水镜篇，朅来端为著幽禅。","五更下马呼残梦，数面成亲似宿缘。","伏脑怜君有犀骨，腾身笑我不鸢肩。","白头奔走襄阳道，空诵新诗忆浩然。"],"title":"次韵思聪"}
