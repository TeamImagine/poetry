{"author":"李洪","id":52772,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["学道尤须惜寸阴，漫劳饭袋走丛林。","沩山自昔提宗印，闽峤于今绝赏音。","得髓得皮无着相，非心非佛见机深。","丰干未免成饶舌，月在碧潭空指心。"],"title":"和尚善西禅寺冲虚宫诗  其一"}
