{"author":"唐庚","id":227518,"strains":["仄仄平平平，仄平平仄平。","平平仄平平，平仄平平平。","平平平○仄，平平仄平平。","平仄仄○仄，○平○仄○。","平平仄平平，○仄平仄平。","平平仄仄仄，仄仄平仄平。","平仄仄○仄，仄仄平仄平。","平仄平平○，平仄平○平。","仄平仄平仄，仄○仄平平。","仄仄仄仄平，平平○平平。"],"paragraphs":["我昔游泸江，泛舟奔楚宫。","黔江自南来，胥会涪之东。","黔江清且碧，泸江浊而红。","红碧不相入，分流如卧虹。","群潴激湍涛，汹涌成战攻。","须臾尽变浊，混混颜色同。","清固不胜浊，此理天下通。","君视开成间，牛李争长雄。","要之赞皇子，不胜太牢公。","物理自古然，徘徊叹无穷。"],"title":"寄郭潜夫"}
