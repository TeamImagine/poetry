{"author":"韦骧","id":191135,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["胜概天成所得偏，一来登覧兴飘然。","拂云栏楯尘寰远，隔水楼台画幅全。","隐隐归舟摇落日，悠悠飞鸟破孤烟。","冷风可御非虚目，况是层峦对演仙。"],"title":"冷风阁"}
