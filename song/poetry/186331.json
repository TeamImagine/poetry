{"author":"吕陶","id":186331,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["夕阳芳草自天涯，倦客何须感物华。","无计可能逃世网，有心刚欲慕诗家。","将烹谁惜能鸣雁，安足翻成强画蛇。","白髪渐多瞳渐翳，少年相见莫揄揶。"],"title":"寓意"}
