{"author":"陈棣","id":19010,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["春光先向陇梅归，正值崧神降岳时。","孕秀直疑天地相，输忠唯许冕旒知。","八珍锡燕宫厨送，百两传宣使驿驰。","盛事逖闻千载后，鲁公彩服效儿嬉。"],"title":"代上时相生辰  其三"}
