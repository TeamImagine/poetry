{"author":"陈与义","id":3422,"strains":["仄平仄○平仄○，平平仄仄平平平。","仄仄○平平仄仄，平平仄仄平平平。","平平仄仄仄平仄，平仄仄仄平仄平。","仄○平仄仄仄仄，平仄○仄平平平。"],"paragraphs":["岳阳壮观天下传，楼阴背日堤绵绵。","草木相连南服内，江湖异态栏干前。","乾坤万事集双鬓，臣子一谪今五年。","欲题文字吊古昔，风壮浪涌心茫然。"],"title":"再登岳阳楼感慨赋诗"}
