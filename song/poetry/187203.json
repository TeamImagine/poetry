{"author":"刘挚","id":187203,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["瀛州日日聚华绅，旧德如公更几人。","寂寞穷经甘白首，风流投老就朱轮。","光阴不负围棋局，谈笑须还漉酒巾。","朝议虽知弱翁久，不如方国慰斯民。"],"title":"重送微之二首  其一"}
