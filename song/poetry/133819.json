{"author":"卫宗武","id":133819,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["雪晴吟弄句仍佳，满纸鲛珠屡拜嘉。","刻玉林林空楮叶，沾泥处处失杨花。","消成滴沥原归旧，润入根荄生有涯。","賸洗缾罂储此水，待驱炎暑煮春茶。"],"title":"和野渡雪消二律  其一"}
