{"author":"苏轼","id":193392,"strains":["仄平平仄仄平仄，平○仄仄仄平平。","平仄仄平○平仄，仄仄仄仄平平平。","平平仄仄平仄仄，仄平仄仄平平平。","平平平仄仄平仄，仄仄平仄平平平。","仄仄仄平平平仄，仄仄仄仄○仄平。","平平仄仄仄仄仄，平平平仄平○○。","平平仄仄仄仄仄，仄平仄○平○平。","仄平仄仄平仄仄，○仄○平○仄平。"],"paragraphs":["树林幽翠满山谷，楼观突兀起江滨。","云是昔人藏书处，磊落万卷今生尘。","江边日出红雾散，绮窗画阁青氛氲。","山猿悲啸谷泉响，野鸟嘐戛巌花春。","借问主人今何在，被甲远戍长苦辛。","先登搏战事斩级，区区何者为三坟。","书生古亦有战阵，葛巾羽扇挥三军。","古人不见悲世俗，回首苍山空白云。"],"title":"犍为王氏书楼"}
