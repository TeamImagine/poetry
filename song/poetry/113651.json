{"author":"程师孟","id":113651,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夜半春归晓始惊，郁然佳气入山亭。","千门喜庆逢元日，一座光华见使星。","难得同时传寿斝，合将新句勒诗屏。","渔郎莫向游人道，洞口而今尽不扃。"],"title":"越二年正旦又会宿猿洞"}
