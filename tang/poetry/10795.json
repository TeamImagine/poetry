{"author":"刘禹锡","id":10795,"strains":["○仄仄仄仄，平平平仄平。","平平仄仄仄，仄仄平平平。","仄仄仄○平，平平仄平平。","平仄仄平仄，平平仄平平。","平仄平仄平，仄平○○平。","平平平仄平，仄仄平仄平。","平仄仄仄仄，平仄仄○平。","仄平仄仄○，○仄仄仄平。"],"paragraphs":["闻有白太守，抛官归旧谿。","苏州十万户，尽作婴儿啼。","太守驻行舟，阊门草萋萋。","挥袂谢啼者，依然两眉低。","朱户非不崇，我心如重狴。","华池非不清，意在寥廓栖。","夸者窃所怪，贤者默思齐。","我为太守行，题在隐起珪。"],"title":"白太守行"}
