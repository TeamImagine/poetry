{"author":"程俱","id":235428,"strains":["仄仄仄○仄，平平仄平平。","平平仄平仄，○仄○平○。","平平仄平仄，仄仄平平平。","○平平平○，仄仄仄仄平。","仄仄仄仄仄，平平仄平平。","仄平仄平仄，仄仄仄○平。","平平仄平仄，平仄仄仄平。","仄平仄平仄，仄仄仄仄平。","平○仄平仄，仄仄仄仄平。","平仄仄平仄，平平仄平平。","平平仄平仄，仄仄仄仄平。","○平平平仄，仄仄仄仄○。","平平仄仄仄，仄仄仄仄平。","仄仄仄平仄，仄平平仄○。"],"paragraphs":["病骥伏长坂，悲鸣想戎轩。","游鱼落枯肆，堕泪临河坟。","人生道修阻，趼足穷昆仑。","沈渊探骊颔，一跌万鬼邻。","我老不解事，区区算沙尘。","读书亦良苦，内视馁且贫。","为文富诙笑，初不救否屯。","尔来自箴切，习气不复存。","方将补黥劓，寂兀谢世纷。","朝露视穷达，春冰释痴嗔。","君胡创推激，发我惰与昏。","如君东吴秀，俊拔昔所闻。","名驹始就秣，意气已不群。","抗脏市门客，岂堪同日论。"],"title":"周萃秀才惠诗次韵酬之一首"}
