{"author":"释守珣","id":236558,"strains":["○平○，仄平仄，仄仄○平仄平仄。","○平仄仄仄平平，仄仄平○○仄仄。","○平平，平仄仄，仄仄仄平平仄，仄仄平平仄仄。","仄平仄仄仄平○，仄仄○○平仄仄。","平仄仄平平仄，平仄平平，○平仄仄。","平仄○○仄仄平，仄平平仄仄仄仄平平仄。"],"paragraphs":["如来禅，祖师道，切忌将心外边讨。","从门所得即非珍，特地埋藏衣里宝。","禅家流，须及早，拨动祖师关捩，抖擞多年布袄。","是非毁誉付之空，竖阔横长浑恰好。","君不见寒山老，终日嬉嬉，长年把扫。","人问其中事若何，入荒田不拣信手拈来草。"],"title":"偈二首  其二"}
