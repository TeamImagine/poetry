{"author":"皮日休","id":27972,"strains":["仄平仄仄平仄仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["乱峰四百三十二，欲问征君何处寻。","红翠数声瑶室响，真檀一炷石楼深。","山都遣负沽来酒，樵客容看化后金。","从此谒师知不远，求官先有葛洪心。"],"title":"寄题罗浮轩辕先生所居"}
