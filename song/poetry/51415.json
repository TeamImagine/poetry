{"author":"喻良能","id":51415,"strains":["平平仄平仄，仄平仄仄仄。","平平○仄平，仄仄平平仄。","平○平平平，仄平仄平○。","仄○仄平平，平仄仄平仄。","仄平仄平仄，平平仄平仄。","平平平平平，○仄仄平仄。","仄平仄仄仄，仄仄平仄仄。","仄平平平仄，仄仄仄平仄。","平○平平仄，平平仄平仄。","仄平仄仄○，仄仄平仄仄。","平平仄平平，仄仄○○仄。","平平平平平，平平平仄仄。"],"paragraphs":["渊明在彭泽，到任八十日。","虽营三径资，未获公田秫。","珍重千金腰，不为督邮折。","拂衣赋归来，何异自投劾。","我生本樗散，山林久蟠蛰。","虽非渊明俦，颇亦慕幽迹。","偶然得一第，遂窃升斗秩。","未书蓝田考，已捧锦溪檄。","荒县饶逋负，催科费鞭抶。","彊颜簿领间，忽复弥数月。","心焉愧渊明，俯首三叹息。","番江何时还，哦松聊自适。"],"title":"愧陶"}
