{"author":"张嵲","id":8770,"strains":["平仄仄平仄，仄仄平仄平。","仄仄平仄平，平平仄平平。","○平仄仄平，平平仄平平。","仄仄仄○仄，平○仄？平。","仄仄仄仄仄，仄仄平仄仄。","仄仄平仄平，仄仄○仄平。","仄平平仄仄，仄仄平仄平。","仄平仄仄平，仄仄平平平。","仄仄仄平仄，仄仄仄仄○。","○○仄平平，仄仄平仄平。","平平仄○仄，平仄平仄平。"],"paragraphs":["微月破幽树，草露生夕凉。","夏木纷已成，时禽暮归翔。","闲花自白红，无人领幽芳。","晚沐岸轻帻，披衣暂倘佯。","外徇志自局，理会言可忘。","俯仰婚宦初，未省离土疆。","那知天壤内，有地名魏塘。","朅来岁再华，及此身方强。","岂但理茨栋，种树日望长。","分将百年身，送老湖海荒。","人生等如寓，何必还故乡。"],"title":"初夏晚兴"}
