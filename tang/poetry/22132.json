{"author":"许浑","id":22132,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["故人书信越褒斜，新意虽多旧约赊。","皆就一麾先去国，共谋三迳未还家。","荆巫夜隔巴西月，鄢郢春连汉上花。","半月离居犹怅望，可堪垂白各天涯。"],"title":"酬绵州于中丞使君见寄"}
