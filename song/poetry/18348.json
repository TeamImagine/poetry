{"author":"吴芾","id":18348,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["此身虽缚此心飞，脱得东还似解围。","鹿鹤向人如赞善，林泉见我欲生辉。","食珍他日终难饱，饮水从今亦可肥。","况与亲朋时一醉，益知真乐是来归。"],"title":"和若夫韵二首  其一"}
