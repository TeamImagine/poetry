{"author":"利登","id":136089,"strains":["仄仄平仄平，平仄平○仄。","仄平仄仄○，○仄仄平仄。","○○仄平仄，仄仄仄平仄。","平平仄仄仄，平仄仄平仄。","平平仄仄○，仄平平仄仄。","仄平仄仄仄，○仄平仄仄。","仄仄仄平平，平○仄平仄。"],"paragraphs":["岁暮游子归，余始为行客。","朔风万里长，吹雪犯巾帻。","临行不言苦，不忍母心恻。","乾坤迫短景，寒日易倾仄。","冰池绿骨巉，冻车琼网涩。","一寒忍已熟，浪出还自责。","抚剑睨前冈，云重楚天黑。"],"title":"癸巳十一月二十五辞家雪甚作怆然有怀"}
