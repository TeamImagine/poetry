{"author":"陆游","id":33951,"strains":["平仄平平仄仄平，平平平仄仄平平。","仄平仄仄仄平仄，仄仄仄平仄仄平。","仄仄平平平仄仄，仄平仄仄仄仄仄。","仄平平仄仄平仄，平仄平平仄仄平。"],"paragraphs":["随牒人间不自怜，衢州孤驿更萧然。","百年细数半行路，万事不如长醉眠。","发短经秋真种种，腹寛耐事只便便。","晚窗商略唯当饮，安得黄花到眼边。"],"title":"寓馆晚兴"}
