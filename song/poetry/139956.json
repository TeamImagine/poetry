{"author":"卢钺","id":139956,"strains":["平平仄仄仄仄平，平仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["天花六出瑞午林，公溥明通造化心。","农望丰年知兆朕，物涵生意总怀任。","兔围奕奕夸圭璧，薇戍霏霏咏昔今。","擎重老枝长玉立，主张阳类杜群阴。"],"title":"和太傅平章魏公咸淳庚午冬大雪遗安抚潜侍郎  其一"}
