{"author":"楼钥","id":66949,"strains":["平平仄仄仄平平，平仄仄平仄仄仄。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["归来十暑又三霜，衰病那知谒帝傍。","采菊初期老陶令，种桃应是笑刘郎。","不辞白首登鳌禁，正欲青衫及雁行。","今夕团栾同醉后，未知何日驾归航。"],"title":"元珍弟酌别赋此赠之"}
