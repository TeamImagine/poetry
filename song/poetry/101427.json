{"author":"赵抃","id":101427,"strains":["○仄仄平仄，平平仄仄平。","平○仄仄仄，○仄仄平平。","仄仄平平仄，平平仄仄平。","仄平平仄仄，仄仄平平平。","平仄平平仄，平平仄仄平。","平平平仄仄，仄○仄平平。","仄仄平平仄，平平仄仄平。","平平仄仄仄，平仄○平○。"],"paragraphs":["三十六峰峻，维岷在蜀奇。","方行刺史部，重款丈人祠。","冻雪诸蕃隔，晴云六面披。","访山穷宝洞，敕鬼觇丰碑。","泉落寒崖响，萝依古木垂。","良工存旧笔，老叟琢新诗。","陟险齐双屐，逢幽鼓七丝。","盘桓不忍去，还作更来期。"],"title":"游青城山"}
