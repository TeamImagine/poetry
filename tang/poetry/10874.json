{"author":"刘禹锡","id":10874,"strains":["仄平平平仄平仄，仄○平平仄平仄。","平平仄平平仄仄，仄仄平平平仄仄。","○平○仄仄平平，○仄仄平平仄○。","平平仄仄仄平仄，平仄平平○仄平。","平平仄仄平仄仄，平仄○平仄○仄。","○仄平平平仄平，平平仄仄平仄仄。","仄平仄○○仄平，平平仄平平仄○。","平平仄仄平仄仄，仄仄仄仄平平平。","仄平平平○仄仄，仄仄平平仄平仄。","仄仄平平仄仄平，○○仄仄平平仄。","平平仄仄仄平平，平仄○平仄仄○。","仄仄平平平仄仄，仄平平仄仄平平。"],"paragraphs":["海门双青暮烟歇，万顷金波涌明月。","侯家小儿能觱篥，对此清光天性发。","长江凝练树无风，浏栗一声霄汉中。","涵胡画角怨边草，萧瑟清蝉吟野丛。","冲融顿挫心使指，雄吼如风转如水。","思妇多情珠泪垂，仙禽欲舞双翅起。","郡人寂听衣满霜，江城月斜楼影长。","才惊指下繁韵息，已见树杪明星光。","谢公高斋吟激楚，恋阙心同在羁旅。","一奏荆人白雪歌，如闻雒客扶风邬。","吴门水驿按山阴，文字殷勤寄意深。","欲识阳陶能绝处，少年荣贵道伤心。"],"title":"和浙西李大夫霜夜对月听小童吹觱篥歌依本韵"}
