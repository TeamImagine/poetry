{"author":"姚愈","id":51216,"strains":["仄仄平平仄仄平，平平仄仄仄平平。","仄平平仄仄平仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["劲节摩云岁月深，冰霜不改旧时阴。","静浮香篆度幽径，冷滴翠光生茂林。","明月满窗横好墨，清风入指接黄金。","个中领取西方意，梦落人间何处寻。"],"title":"浄土院"}
