{"author":"韦骧","id":190651,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五十如婴孝慕难，公余彩服侍登山。","回头民社千闾密，引望乡关一水间。","暂奉清游临佛界，都将尘事付庄环。","凭谁画与东州看，刺史何如闵与颜。"],"title":"和叔康侍亲游琅山  其二"}
