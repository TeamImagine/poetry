{"author":"陈著","id":139699,"strains":["仄仄仄平平仄平，仄平平仄平平平。","仄○仄仄平○仄，仄仄仄仄平平平。","仄仄平○○仄仄，平仄平平仄○平。","○○仄仄仄，○仄○仄○。","仄平平平仄，○仄仄平平。","平平仄仄仄仄仄平仄○，仄平仄仄仄○仄平平平。","仄仄仄平仄仄平仄平平仄仄，仄平仄仄仄仄仄平仄平平平。","仄平仄平仄平仄，平平平○平平平。","仄平平平平仄，平平平平仄。","仄平平仄平，平平平平平。","平平仄仄？仄仄，平仄平○○○平。","仄平平仄平仄仄，仄仄平仄平平○。","仄仄仄仄仄仄仄，仄仄仄仄仄仄平。","仄平仄平仄仄仄，平仄仄仄○平○。","平平仄仄○仄仄，平仄仄仄仄平平。"],"paragraphs":["有美一人来自东，与儿洵约西游同。","谓闻古越多胜迹，庶可洗眼开心胸。","窆石亭空思禹迹，飞翼楼高忆蠡功。","过司马寓第，如见涑水叟。","入稽山书院，如见晦庵翁。","东山则想谢太傅之雅量，上虞则感李参伯之孤忠。","读范老堂记则怀憩堂于出守，问祈国里曲则想持帽于方童。","伟哉圣贤所森布，关乎名教无终穷。","彼柯亭之烟竹，兰亭之觞水。","剡溪之雪舟，邪溪之樵风。","虽非本色□慕羡，然亦余兴相迎逢。","盍陪簦笠风雨外，固异萍梗江湖中。","八十一岁汝我惧，二百里近我汝容。","目而送之岂漫往，归以复我将谁从。","滔滔世变犹古道，修竹可竹两人龙。"],"title":"送洵之越"}
