{"author":"洪刍","id":224616,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄平，仄平仄仄仄平平。","仄平平仄平平仄，仄仄平平仄仄平。"],"paragraphs":["城里芳菲尽破除，更携宾从出东郛。","桃凭苦雨收红糁，李借风光耀雪珠。","碧水横堤春澹沲，石门弭盖步踟蹰。","细看名字苍崖畔，点检而今半在无。"],"title":"又陪陈使君游东禅寺  其二"}
