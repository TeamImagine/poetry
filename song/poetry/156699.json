{"author":"文天祥","id":156699,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["横磨十万坐无谋，回首蹉跎海上州。","太傅只图和药了，将军便谓斫头休。","乾坤颠倒真千劫，身世留连复一周。","一死到今如送佛，空窗淡月夜悠悠。"],"title":"戊寅腊月二十日空坑败被执于今二周年矣感怀八句"}
