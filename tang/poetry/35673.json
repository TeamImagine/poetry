{"author":"李洞","id":35673,"strains":["仄仄平○仄，平平仄仄平。","平平仄○仄，仄仄仄平平。","仄仄平平仄，平平仄仄平。","平平仄平仄，平仄仄○平。","仄仄平平仄，平平仄仄○。","仄平平仄仄，平○仄平平。","仄仄平平仄，平平仄仄平。","仄○平仄仄，平仄仄平平。","仄仄平○仄，平平仄仄平。","仄平平仄仄，仄仄仄平○。"],"paragraphs":["月去檐三尺，川云入寺楼。","灵山顿离众，列宿不多稠。","篆字焚初缺，翻经诵若流。","窗闲二江冷，帘卷半空秋。","诏散松梢别，棋终竹节收。","静增双阙念，高并五翁游。","鹤梦生红日，云闲锁梓州。","望空工部眼，搔乱广文头。","石室僧调马，银河客问牛。","晓楼归下界，大地一浮沤。"],"title":"秋宿梓州牛头寺"}
