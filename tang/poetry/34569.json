{"author":"张说","id":34569,"strains":["仄仄仄平平，仄平○仄仄。","平平平仄仄，仄仄平平仄。","平平仄平仄，○仄○平仄。","平○仄仄平，仄仄平○仄。","平平仄平仄，平仄平○仄。","仄平仄仄○，仄仄平平仄。","平仄○平仄，仄平平仄仄。","仄平仄仄○，平仄○平仄。"],"paragraphs":["夕次阮公台，啸歌临爽垲。","高名安足赖，故物今皆改。","吾兄昔兹邑，遗爱称贤宰。","桑中雉未飞，屋上乌犹在。","途逢旧甿吏，城有同僚采。","望尘远见迎，拂馆来欣待。","慈惠留千室，友于存四海。","始知鲁卫间，优劣相悬倍。"],"title":"至尉氏"}
