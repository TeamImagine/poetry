{"author":"陆游","id":36378,"strains":["仄仄平仄平平仄，仄平仄平平仄仄。","平平仄仄仄○仄，平仄平○平仄仄。","平平仄仄平仄仄，仄仄○平平仄仄。","平平平仄仄○仄，平仄平平仄○仄。","平○仄平平仄？，仄○平平○仄仄。","平平仄仄仄仄平，仄仄平平仄○仄。"],"paragraphs":["紫葚狼籍桑林下，石榴一枝红可把。","江村夏浅暑犹薄，农事方兴人满野。","连云麦熟新食𪎊，小裹荷香初卖鲊。","蘋洲蓬艇疾如鸟，沙路芒鞋健如马。","君看早朝尘扑靣，岂胜春耕泥没踝。","为农世世乐有余，寄语儿曹勿轻舍。"],"title":"江村初夏"}
