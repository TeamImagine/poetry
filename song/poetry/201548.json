{"author":"彭汝砺","id":201548,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["安稳青云喜得舆，寂寥穷巷忆回车。","灌畦搰搰知同病，游刃恢恢想自如。","暇日会驰千里驾，好风时寄一行书。","爱公有似能鸣雁，顾我还同喣湿鱼。"],"title":"寄提举朝议丈"}
