{"author":"徐玑","id":88926,"strains":["平平仄平平，仄仄仄平平。","平平平仄平，仄○○仄平。","平平仄仄○，平仄仄平平。","平平平仄平，仄平平仄平。","平仄仄仄○，仄仄平仄平。","仄仄平平平，仄仄仄仄平。","仄平平仄平，仄仄仄平○。","平平仄平仄，仄仄平平平。","仄平仄仄平，仄仄仄平平。","平仄仄仄仄，仄平仄仄平。","仄仄平仄仄，仄仄仄仄○。","○平仄仄仄，仄仄○仄平。","平仄仄仄平，平仄平仄平。","平平仄仄平，仄平仄仄平。","仄仄仄平仄，仄仄仄平平。","平仄○平仄，平平平仄平。","仄平平仄仄，平平仄平平。","仄平平仄平，仄○平○平。","平平平仄仄，仄仄平仄平。","仄仄仄仄○，仄仄仄仄平。","仄仄○平平，平仄平仄平。","仄仄仄平仄，仄仄仄平平。","平○仄仄平，仄平平仄平。","仄仄仄仄仄，仄仄平仄平。","平仄平仄仄，平仄平仄平。","仄仄仄○仄，平仄仄仄平。","平平仄平仄，仄仄仄仄平。","○仄仄平仄，仄仄平平平。"],"paragraphs":["森森壑源山，袅袅壑源溪。","修修桐树林，下荫茶树低。","桐风日夜吟，桐雨洒霏霏。","千丛高下青，一丛千万枝。","龙在水底吟，凤在山上飞。","异物呈嘉祥，上奉玉食资。","腊余春未新，素质蕴芳菲。","千夫{口砉}登垅，叫啸风雷随。","雪芽细若针，一夕吐清奇。","天地发宝秘，鬼神不敢知。","旧制遵御膳，授职各有司。","分纲制品目，簿尉监视之。","虽有领督官，焉得专所为。","初纲七七夸，次纲数弗差。","一以荐郊庙，二以瀹宾夷。","天子且谦受，他人奚可希。","柰何贪渎者，凭陵肆奸欺。","品尝珍妙余，倍称求其私。","初非狐鼠媚，忽变狼虎威。","巧计百不行，叱怒面欲绯。","再拜长官前，兹事非所宜。","性命若蝼蚁，蠢动识尊卑。","朝廷设百官，责任无细微。","所守傥在是，恪谨焉可违。","君一臣取二，千古明戒垂。","以此得重劾，刀锯弗敢辞。","移官责南浦，奉命去若驰。","回首凤凰翼，雨露生光辉。"],"title":"监造御茶有所争执"}
