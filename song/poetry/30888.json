{"author":"李流谦","id":30888,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["晋公幕府总豪英，末至非才愧长卿。","已去化炉金尚跃，更分客袂涕空横。","早催剑栈迎千骑，更借湖山劝一觥。","水自嘉陵流到海，尺书应有故人情。"],"title":"送崔子渊秘丞出守小益二首  其二"}
