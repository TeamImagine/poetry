{"author":"孙觌","id":239068,"strains":["平平仄平仄，○仄仄平仄。","平平仄平平，仄仄○平仄。","平平仄平平，○仄仄平仄。","○平仄平仄，仄仄仄○仄。","仄平仄○仄，仄仄仄平仄。","仄○仄仄平，平仄○仄仄。"],"paragraphs":["天公磔蛙死，堕地化为石。","魁然此江郊，面滞苍烟色。","葱茏一拳青，凝湛半蒿碧。","犹疑老蟾窟，尚吐月中液。","我来蹈其背，坐睨倚天壁。","鼓吹不复鸣，烟雨空寂历。"],"title":"右丞相张公达明营别墅于汝川记可游者九处绘而为图贻书属晋陵孙某赋之 虾蟆石"}
