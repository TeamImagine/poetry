{"author":"苏辙","id":198416,"strains":["仄仄仄平平仄平，仄平仄仄仄平平。","平平平仄平平仄，平仄平平平仄平。","仄仄平平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["寄住汝南怀岭南，五年一醉久犹酣。","身逃争地差云静，名落尘寰终自惭。","耳畔飞蝇看尚在，鼻中醇酢近能甘。","今朝寒食唯当饮，买酒先防客欲谈。"],"title":"寒食二首  其二"}
