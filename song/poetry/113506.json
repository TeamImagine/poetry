{"author":"李觏","id":113506,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平仄仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["暂时来访道家流，肯伴烟萝滞一丘。","为忆长安瞻日下，欲寻蓬岛向鳌头。","陶潜醉后虽眠石，王粲忧多更上楼。","宣室岁余虚席在，青山何路更重游。"],"title":"和游丹霞有怀归之意"}
