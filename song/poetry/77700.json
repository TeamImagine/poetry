{"author":"释道济","id":77700,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["白石磷磷积翠岚，翠岚深处结茅庵。","煮茶迎客月当户，采药出门云满篮。","琴挂葛弦鸣素志，窗开风拂罢清谈。","今朝偶识东坡老，四大皆空不用参。"],"title":"讽阻临安赵府尹伐净慈寺门松  其二"}
