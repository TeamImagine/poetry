{"author":"许浑","id":22111,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["病守江城眼暂开，昔年吴越共衔杯。","膺舟出镇虚陈榻，郑履还京下隗台。","云叶渐低朱阁掩，浪花初起画樯回。","心期解印同君醉，九曲池西望月来。"],"title":"宴饯李员外"}
