{"author":"李复","id":212684,"strains":["仄仄平平平仄平，平仄平仄平平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["野蜑荒獠南北群，西接庸蜀东荆门。","高城独控江山险，胜算争先日月昏。","散火烧畬连近岸，归云带雨过孤村。","二仪开辟虽重阻，须引流波及后昆。"],"title":"夔州制胜楼"}
