{"author":"韦骧","id":190254,"strains":["仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晏起已嗟为惰甚，讵堪酒病复相婴。","未忧居养能移气，当念怀安实败名。","便腹亦尝嘲睡癖，腐肠非是醉时清。","辰乎径去谁能止，壮志毋宜恃晚成。"],"title":"骧每恶晏起强酒二癖因作诗自警"}
