{"author":"韦庄","id":33145,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["关中群盗已心离，关外犹闻羽檄飞。","御苑绿莎嘶战马，禁城寒月捣征衣。","漫教韩信兵涂地，不及刘琨啸解围。","昨日屯军还夜遁，满车空载洛神归。"],"title":"睹军回戈"}
