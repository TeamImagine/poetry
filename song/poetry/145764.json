{"author":"乐雷发","id":145764,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["藓碑萝石拥喦扃，独倚筇枝问大乘。","白雉苦无千岁种，青山空识六朝僧。","诗传北岳刊新帖，禅接西淮冷旧灯。","拟凿冰泓浇冻砚，禊亭闲借法华誊。"],"title":"雉山寺宋永初中有僧西颙诵法华经于此白雉听之而化至唐黄梅五祖弟子喜登告祖乞巡礼五祖应以遇雉即止后至此开山本朝王初寮有留题"}
