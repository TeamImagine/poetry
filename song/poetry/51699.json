{"author":"喻良能","id":51699,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["平生满耳说宣城，入境云烟照眼明。","过雨偏浓千嶂碧，未秋先冷数溪清。","细看菡萏波间色，时听绵蛮竹里声。","不是多才谢公子，江山犹解发吟情。"],"title":"宁川"}
