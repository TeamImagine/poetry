{"author":"释德洪","id":228337,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["刮地阴风翦玉尘，那知此井解藏春。","折胶堕指嗟时事，秀骨温颜似主人。","碧甃湛明堪数髪，小轩深静可收身。","超然高趣真难及，浪士愚溪一笑新。"],"title":"钱济明作轩于古井旁名冰华赋此"}
