{"author":"陆游","id":38754,"strains":["仄平○平平，仄仄仄仄仄。","平平仄平仄，仄仄平仄○。","平平仄仄仄，仄仄平仄仄。","平平平平○，仄仄平平仄。","平平○平平，平仄仄平仄。","仄平仄仄仄，平仄仄平仄。","仄平○仄平，平仄仄平仄。","仄仄仄平平，仄仄仄平仄。","仄仄仄仄平，平仄仄仄仄。","平平仄平仄，仄仄平平仄。"],"paragraphs":["放船三家村，进棹十字港。","云山互吞吐，水草遥莽苍。","沙鸥下拍拍，野鹜浮两两。","箫骚菰蒲中，小艇时来往。","匡山如香炉，蓝水似车辋。","梦魂不可到，于此寄遐想。","瘦僧迎寺门，为我扫方丈。","指似北窗凉，此味愧专享。","我笑谢主人，聊可倚拄杖。","吾庐已清绝，敢取鱼熊掌。"],"title":"游法云"}
