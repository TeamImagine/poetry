{"author":"周弼","id":122587,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["晴江万里绿波来，惆怅君房去不回。","秦苑河山归故国，越乡云雨庇荒台。","春风一道江蓠绿，落日千峰杜宇哀。","欲访钓船无处所，野花如雪满汀开。"],"title":"严陵钓台"}
