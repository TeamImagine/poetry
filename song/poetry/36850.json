{"author":"陆游","id":36850,"strains":["仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平○仄○，平仄仄平○。","仄仄平平仄，平平仄仄平。","平平仄平仄，平仄仄○平。","平○平平仄，平平仄仄平。","平平○仄仄，仄○仄平○。"],"paragraphs":["忆昔西征日，飞腾尚少年。","军书插鸟羽，戍垒候狼烟。","渭水秋风夜，岐山晓雪天。","金鞿驰叱拨，绣袂舞婵娟。","但恨功名晚，寜知老病纒。","虎头空有相，麟阁竟无缘。","壮士埋巴峡，孤身卧海壖。","安西九千里，孙武十三篇。","裘叹苏秦弊，鞭忧祖逖先。","何时闻诏下，遣将入幽燕。"],"title":"忆昔"}
