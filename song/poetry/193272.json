{"author":"钱忠","id":193272,"strains":["仄仄平平平仄仄，仄平仄仄仄平平。","仄平平仄仄平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["八十清翁今钓客，一纶一艇一鱼蓑。","碧潭波底系船卧，红蓼香中对月歌。","玉脍盈盘同美酒，锦鳞随手出清波。","风烟幽隐无人到，俗客如何愿一过。"],"title":"赠仙翁三首  其一"}
