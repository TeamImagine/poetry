{"author":"周紫芝","id":240765,"strains":["仄仄仄平仄，仄平仄平平。","仄平仄仄仄，仄仄○仄平。","平平仄平仄，仄仄平平平。","仄仄仄平平，仄仄平平○。","仄仄○平仄，仄平仄平平。","仄平仄平仄，○仄平平平。","仄平平仄仄，仄仄平○平。","仄仄仄平仄，平仄平仄平。","仄平仄仄仄，仄仄仄仄平。","仄仄平○平，平○○平平。"],"paragraphs":["昔我在田亩，薄言事耘薅。","种秔亦种秫，可食兼可醪。","清香满寒瓮，夜滴喧春槽。","洗我玉花甆，酌此鹅黄膏。","阅岁更阉茂，下田但藜蒿。","里胥厌追索，县籍书逋逃。","迩来兵火急，斗粟千钱高。","不饮动逾月，憔悴成楚骚。","丈夫命运薄，困厄例所遭。","究竟无如何，随缘且陶陶。"],"title":"饮酒三首  其二"}
