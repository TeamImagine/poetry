{"author":"晁说之","id":219685,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["千仞愁城托寸阴，可堪疾病更频侵。","烟霞旧友能相遇，鸥鹭前盟不待寻。","羮饭东西惭白发，功勋远迩负丹心。","明朝重九登高处，约访高人支道林。"],"title":"伏蒙三十六丈大夫宠视长句辄次韵和"}
