{"author":"张扩","id":234158,"strains":["平仄仄平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄仄平仄，平仄仄平平仄平。"],"paragraphs":["君看树头桃李开，化工浑在百花栽。","日迟未觉堂堂去，路稳何妨得得来。","定是拨忙聊慰眼，仍须痛饮莫论杯。","明朝风雨便狼藉，孤负客愁肠九回。"],"title":"次韵顾子美陪方仲兄游允仲花园后篇简允仲  其一"}
