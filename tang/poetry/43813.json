{"author":"张碧","id":43813,"strains":["平○仄仄平平仄，仄仄平平仄平仄。","仄仄平平仄仄平，仄仄平平○仄仄。","仄平仄仄平平仄，仄仄○平仄平仄。","仄仄平平○仄平，仄仄仄仄○平仄。","平仄平平仄平仄，仄仄平平仄平仄。","仄平平仄仄平平，仄仄○平仄平仄。","仄仄仄仄仄平平，仄平仄○平平平。","○平仄仄仄平仄，平平仄仄○平仄。"],"paragraphs":["谁将织女机头练，贴出青山碧云面。","造化工夫不等闲，剪破澄江凝一片。","怪来洞口流呜咽，怕见三冬昼飞雪。","石镜无光相对愁，漫漫顶上沈秋月。","争得阳乌照山北，放出青天豁胸臆。","黛花新染插天风，蓦吐中心烂银色。","五月六月暑云飞，阁门远看澄心机。","参差碎碧落岩畔，梅花乱摆当风散。"],"title":"庐山瀑布"}
