{"author":"张耒","id":216359,"strains":["平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["西风堂下飞黄叶，病卧空床白日高。","疲薾扶行孤竹杖，萧条隠几两霜毛。","散花有客谈真实，烧药无人过寂寥。","怪得晚来头目快，新诗秋兴苦飘飘。"],"title":"病中得晁应之秋怀诗"}
