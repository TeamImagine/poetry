{"author":"顾况","id":5800,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["日长鼓腹爱吾庐，洗竹浇花兴有余。","骚客空传成相赋，晋人已负绝交书。","贫居谪所谁推毂，仕向侯门耻曳裾。","今日思来总皆罔，汗青功业又何如。"],"title":"闲居怀旧"}
