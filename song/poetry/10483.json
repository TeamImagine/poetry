{"author":"朱松","id":10483,"strains":["平平仄仄平平仄，平仄○平平仄仄。","平平平仄仄○○，仄仄平平平仄仄。","平○平仄仄平平，仄仄平平平？仄。","○平仄仄仄平仄，○仄平平仄平仄。","平平仄仄仄○仄，平仄○平仄平仄。","仄仄平平仄平仄，○仄仄仄平平仄。","平平仄仄仄仄仄，平仄平平○仄○。","平平仄○平平平，仄仄平平仄平仄。","仄平平仄○仄仄，平○仄平平仄仄。","平平仄仄仄平平，○仄平○仄平仄。"],"paragraphs":["天公积愤何曾雪，遑恤茶工贪揽撷。","无聊桃李困迟迟，暗白蔫红飞乱撷。","谁疏天汉下穹窿，苦厌风霾昏嵽嵲。","行台使者扫云手，酾酒丛祠拜灵𫈵。","归来一雨动三日，沟壑遗民起垂绝。","岂唯枪旗各呈露，更喜笋蕨争芽茁。","明朝击鼓万指集，云蹬携籝穿曲折。","红尘一骑天容开，顾渚蒙山坐销歇。","帝觞尝罢思苦口，公如子牟心魏阙。","金銮谏舌夜生尘，回首山中记同啜。"],"title":"次韵张漕茶山喜雨"}
