{"author":"杨公远","id":151312,"strains":["平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","平仄平平平仄仄，平平仄仄仄平平。"],"paragraphs":["黄粱已熟梦初醒，束担匆匆促去程。","手挈杖端和袖裹，气呵髭上觉冰生。","山衔斗柄两三点，犬吠篱根四五声。","何处梅花开较早，清香暗度动诗情。"],"title":"早行"}
