{"author":"萧颖士","id":55174,"strains":["平仄仄仄仄，仄仄○○平。","仄仄平平平，仄仄平平平。","仄仄平平平，平○仄平平。","○○仄仄平，平仄平○平。","平平仄仄仄，仄平仄平平。","仄仄平仄仄，仄仄○平平。","仄仄仄平平，平仄仄仄平。","仄仄平平仄，仄平○○平。","仄仄？仄仄，平仄仄平平。","○仄平○仄，仄仄平○○。"],"paragraphs":["隆古日以远，举世丧其淳。","慷慨怀黄虞，化理何由臻。","步出城西门，裴回见河滨。","当其侧陋时，河水清且潾。","沧桑一以变，莽然翳荆榛。","至化无苦窳，宇宙将陶甄。","太息感悲泉，人往迹未湮。","瑟瑟寒原暮，冷风吹衣巾。","顾我谫劣质，希圣杳无因。","且尽登临意，斗酒欢相亲。"],"title":"过河滨和文学张志尹"}
