{"author":"魏了翁","id":103275,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["人生行止莫非天，去国重来十七年。","学自孔颜期有是，道非尧舜敢陈前。","忧时正念梁瓯缺，视己当如赵璧全。","若得时清身不辱，尽教人道是登仙。"],"title":"即席和丁夔帅送行诗韵  其一"}
