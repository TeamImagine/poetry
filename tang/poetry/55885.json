{"author":"李白","id":55885,"strains":["仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","平平平仄○，仄仄仄平平。","仄仄○平仄，平平仄仄平。","仄平平仄仄，平仄仄平平。","平仄○○仄，平平仄仄平。","仄平平仄仄，平仄仄平平。"],"paragraphs":["独坐清天下，专征出海隅。","九江皆渡虎，三郡尽还珠。","组练明秋浦，楼船入郢都。","风高初选将，月满欲平胡。","杀气横千里，军声动九区。","白猿惭剑术，黄石借兵符。","戎虏行当翦，鲸鲵立可诛。","自怜非剧孟，何以佐良图。"],"title":"中丞宋公以吴兵三千赴河南军次寻阳脱余之囚参谋幕府因赠之"}
