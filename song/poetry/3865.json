{"author":"苏籀","id":3865,"strains":["平平平仄仄平平，仄仄平平平仄平。","仄仄仄平平仄仄，仄○平仄仄平平。","平平○仄○平仄，平仄○○仄仄平。","仄仄仄平○仄仄，仄○仄仄仄平平。","仄平仄仄○平仄，○仄平平仄仄平。","仄仄仄平平仄仄，仄平仄仄仄平平。"],"paragraphs":["推明能隼骨专车，按地谈天河洛图。","汉魏晋唐皆贯澈，典坟今昔不荒芜。","君家庭户闻风旨，吾事分毫等博屠。","岂待曲终思雅颂，直缘背痒遇麻姑。","预求补益三年艾，深识妖邪九尾狐。","博物伟然窥子产，济时岂必愧夷吾。"],"title":"赠苏文瓘"}
