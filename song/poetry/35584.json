{"author":"梅尧臣","id":35584,"strains":["平仄仄仄平，○平仄平仄。","○平仄仄平，平仄平平仄。","仄平平平平，仄仄平仄仄。","平平仄平平，仄○平仄仄。","仄仄平平平，平平仄平仄。","仄仄平仄平，平平仄平仄。"],"paragraphs":["秋雾郁不开，曚昽夹溪树。","深枝尚宿禽，寒叶时惊露。","我居溪之阴，早景诚所慕。","开谿吐初阳，独吟神与晤。","岂意方袍人，而怀此焉趣。","忽枉琼玖章，无惭惠休句。"],"title":"依韵和守贤上人晚秋书事"}
