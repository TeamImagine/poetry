{"author":"陆游","id":37269,"strains":["仄仄平仄平，仄仄仄仄仄。","仄平○仄平，仄仄仄○仄。","平平仄仄仄，平仄○平仄。","平平仄平仄，仄仄仄仄仄。","平平仄仄仄，仄仄仄○仄。","仄平仄平仄，仄仄仄○仄。","仄仄○仄○，仄仄仄平仄。","平平平仄平，仄仄仄平仄。","平平仄仄仄，平仄平仄仄。","仄仄仄平平，仄平平仄仄。"],"paragraphs":["老自安故乡，况复触罪罟。","五年三奉祠，每请幸听许。","贫家似破屋，随事且撑拄。","虽殊乞墦肉，已近掘野鼠。","平生胆力薄，不敢犯张禹。","有时一言失，恐惧气如缕。","念此思挂冠，白首冀安处。","吾儿哀乃翁，岁暮忍羁旅。","何时得斗粟，归舍聊共煮。","便草北关书，乞骸归卒伍。"],"title":"寄子虡"}
