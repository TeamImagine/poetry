{"author":"华岳","id":98928,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，平仄仄平仄仄平。","仄仄仄平平仄仄，仄平平仄仄平平。"],"paragraphs":["十年忧患谪东南，万事于心了不关。","病去只愁双足软，老来且喜一身闲。","人情无处便生怨，天道有时犹好还。","大抵久长居富贵，到头天意亦须悭。"],"title":"呈徐商卿"}
