{"author":"戴复古","id":93965,"strains":["平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["消遣客怀寻胜事，酒杯诗卷得同携。","当年杰阁栖龙子，今日空梁落燕泥。","斜照浴红秋水上，好山横碧画栏西。","几人登览皆磨灭，唯有前峰压不低。"],"title":"滕王阁次韵刘允叔"}
