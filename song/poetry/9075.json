{"author":"张嵲","id":9075,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["小轩西下俯通津，漠漠春阴日易曛。","白气冒山蒸积翠，微风过水聚轻纹。","城鸦飞去秋花夕，溪雨收余岸草薰。","寂寞何人念羁旅，忧来无数若丝棼。"],"title":"春阴江上偶书"}
