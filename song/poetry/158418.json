{"author":"王镃","id":158418,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["檐雨筛珠响未休，梅黄天色淡于秋。","虫依草褥墙腰语，鱼弄荷钱水面游。","浸酒药苗重石瓮，湿书松气入山楼。","晚晴闲趁渔人去，学把丝竿坐钓舟。"],"title":"梅雨"}
