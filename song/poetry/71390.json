{"author":"蔡戡","id":71390,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["杰阁峥嵘枕古城，公余扶病一登临。","西山拄笏增诗兴，南浦飞帆动客心。","白鸟去边迎落日，青林断处认遥岑。","摩挲石刻空三叹，吏部文章绝古今。"],"title":"滕王阁"}
