{"author":"李纲","id":244920,"strains":["仄仄平平平仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["抱病深栖云海滨，误恩起废愧陈人。","飞腾固乏抟风翮，游泳长思纵壑鳞。","一局销磨垂老日，三杯摇荡满怀春。","何当诏许归田野，会有渔樵作上宾。"],"title":"再和赵正之都运观水战三首  其三"}
