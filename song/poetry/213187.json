{"author":"贺铸","id":213187,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["霞构云扉不着关，甍檐开处见人间。","断墙废井连东第，白塔青松对北山。","昨夜桂娥奔月去，经秋芝盖御风还。","玉虚真籍家声在，再熟金桃愿一攀。"],"title":"题金陵天庆观锺阜轩"}
