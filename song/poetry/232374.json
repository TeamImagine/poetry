{"author":"蒋堂","id":232374,"strains":["仄平仄平平，平仄平仄仄。","仄仄仄平平，平平平仄仄。","平平仄平仄，仄仄平平仄。","平仄仄平平，平平仄○仄。","平平平平仄，平平仄仄仄。","○平仄仄平，？仄○平仄。","○平仄仄平，仄仄仄平仄。","仄平仄○平，仄仄仄平仄。","平平仄仄平，仄仄○仄仄。","平仄平仄平，仄仄仄平仄。","○平仄仄仄，仄仄平平仄。","仄仄平平○，仄仄平平仄。","平仄仄平仄，平仄○仄仄。","仄仄平平平，平平平仄仄。","平仄仄○仄，平仄○仄仄。","仄仄平平仄，仄仄平仄仄。","平仄平仄平，平平○平仄。","仄仄仄平仄，○平仄平仄。","平平仄平○，仄仄仄平仄。","仄仄仄○平，平仄仄○仄。","平仄仄仄仄，平平仄平仄。","平仄仄平平，仄仄平平仄。","仄仄平平○，仄○平平仄。"],"paragraphs":["有山昔飞来，神怪安可测。","万壑鼓风雷，千岩为羽翼。","胡为忽移徙，到此无倾侧。","灵越得奇峰，琅琊失遗迹。","烟云随而至，杉篁古所植。","如何草创时，躺作瞿昙宅。","闻之有苾𫇴，岁久苦刓刻。","凿声响深崖，火烬淬层壁。","平为土木基，蔑有苍翠色。","金粟千亿身，窣堵百余尺。","回廊尽复叠，寸地无闲隙。","一聚红尘中，万瓦青烟羃。","成彼有为善，斯可长太息。","我试来寻山，山形俱变易。","方念此崭绝，安得如往昔。","不谓山之足，下落言偃室。","知是骞翥时，于兹堕岩石。","屹尔画疆畔，其谁敢侵蚀。","随宜得形胜，触目见崷崒。","小桂结沈阴，清露有疏滴。","巾履日可赏，琴樽雅成饰。","多谢对幽岑，亦足开烦臆。","若在祇园间，岂更存余碧。"],"title":"飞来山"}
