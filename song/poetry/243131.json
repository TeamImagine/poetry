{"author":"李纲","id":243131,"strains":["平仄仄仄平平仄，仄平平平平仄仄。","平平仄仄平仄平，仄仄平仄平平仄。","平平仄仄平仄平，平平仄仄平平平。","平○平仄仄仄仄，仄仄仄平平仄平。","仄○平○○仄○，平平仄○○平仄。","仄平仄平仄○○，平仄平平平○仄。","平平仄仄仄平平，仄仄仄平平仄平。","仄平仄仄仄○仄，仄仄○平平仄平。","仄平仄仄平仄仄，平仄平平○仄仄。","平平仄仄仄平平，平仄？平仄平仄。","仄○仄仄平仄平，仄○○仄平平○。","仄平仄仄○仄仄，仄仄仄仄○○平。"],"paragraphs":["神禹治水江为最，逦迤逶蛇锺作汇。","泓澄不独阳鸟居，浩荡端使群川会。","群川已会江不湍，朝宗到海东南安。","烟收云敛望不尽，眼界始知天宇寛。","世传扬澜并左蠡，无风白浪如山起。","我今谪官此中行，何事恬然风浪止。","阳侯也自可怜生，不学世人皆世情。","好风已借一帆便，霁色更增双眼明。","晚来画舸鸣六橹，超忽千山如脱兔。","波心突兀见星宫，云际峥嵘望庐阜。","世间此景良不多，洞庭三峡真么么。","共浮大白期一醉，对此不饮当如何。"],"title":"彭蠡"}
