{"author":"胡宿","id":244129,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["蓬岛回风此再来，当年俱重辑宁才。","芝随禁掖新泥熟，桃应仙源旧路开。","金契旋闻临外阃，云屏仍是接中台。","专城四十前贤事，期岁行归妙一台。"],"title":"送集贤李学士赴荆台"}
