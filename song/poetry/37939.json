{"author":"陆游","id":37939,"strains":["平平仄仄仄仄平，平平平仄平平平。","○仄仄平仄仄平，仄仄平仄平平平。","仄平平仄○平平，平仄仄仄仄仄平。","仄仄仄仄仄仄平，仄仄○仄平仄仄。","仄平平平仄平平，仄仄平仄仄○仄。","○仄平○○仄平，仄仄仄仄平平平。","仄平平平仄平○，仄○仄平仄仄平。","仄仄平仄仄仄○，仄○仄仄平平平。","平○仄仄仄平平，仄仄仄仄平平○。"],"paragraphs":["墙头累累柿子黄，人家秋获争登场。","长碓𢭏珠照地光，大甑炊玉连村香。","万人墙进输官仓，仓吏{炙火=肉}冷不暇尝。","讫事散去喜若狂，醉卧相枕官道傍。","数年斯民厄凶荒，转徙沟壑殣相望。","县吏亭长如饿狼，妇女怖死儿童僵。","岂知皇天赐丰穰，亩收一锺富万箱。","我愿邻曲谨盖藏，缩衣节食勤耕桑。","追思食不餍糟糠，勿使水旱忧尧汤。"],"title":"秋获歌"}
