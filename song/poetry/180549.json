{"author":"王安石","id":180549,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["二年羁旅越人吟，乞得东南病更侵。","殇子未安庄氏义，寿亲还慰鲁侯心。","鲜鲜细菊霜前蕊，漠漠疏桐日下阴。","浊酒一杯秋满眼，可怜同意不同斟。"],"title":"酬裴如晦"}
