{"author":"释克勤","id":224245,"strains":["平平仄仄，仄仄仄平。","仄仄仄平，○平○仄。","仄平仄平平仄，仄仄○平仄仄。","仄平○仄，仄仄平平。","仄仄○○，平平平仄。","平仄仄平仄仄，平仄仄仄平○。","仄仄仄仄平，仄平平○仄。","○平仄仄，仄仄平平。","平仄○○，仄平仄仄。","平仄平平仄仄，仄仄○平仄仄。","仄仄平，平仄仄仄仄平平。","仄仄仄，平仄仄仄仄平仄。","平仄仄，平平仄仄。","仄仄仄，仄仄平平。","仄平仄仄，仄仄平平平仄仄，仄平仄仄仄平○。"],"paragraphs":["玄机独唱，截断众流。","摆拨不拘，更无回互。","直饶释迦弥勒，不敢当头着眼。","倚天长剑，凛凛神威。","杲日当空，澄澄光彩。","无物不为妙用，无法不是真乘。","控佛祖大机，廓人天正眼。","当阳显示，只贵知归。","才涉思量，白云万里。","今日人天普集，对众分明剖露。","一处真，千处百处一时真。","一句透，千句百句一时透。","拈起也，乾坤岌嶪。","放下也，海晏河清。","不拈不放，万仞峰头高着眼，大千世界一浮沤。"],"title":"偈五十三首  其一五"}
