{"author":"方一夔","id":152129,"strains":["仄仄仄仄仄，仄仄平○仄。","平平仄平仄，平仄○仄仄。","○平○平平，仄仄仄仄仄。","仄平仄平○，？仄平平仄。","平平仄平平，平平仄平仄。","仄平仄仄平，仄仄平平仄。","平仄平仄仄，平仄平平仄。","平平仄平平，仄平仄○仄。"],"paragraphs":["二女洒竹泪，尽是心中血。","精诚著于物，千载犹不灭。","当时从南巡，岂少稷与契。","奈何比孤累，匍匐阳城谒。","皇英独何人，风泉共幽咽。","可怜女子心，慷慨男儿烈。","湘水流不断，谁道恩情绝。","何时见归来，续君远离别。"],"title":"续感兴二十五首  其九"}
