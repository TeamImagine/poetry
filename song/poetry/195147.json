{"author":"苏轼","id":195147,"strains":["仄平仄仄仄仄平，仄仄平平平平平。","平○仄平○平平，平仄仄仄仄仄平。","平仄仄平仄仄平，仄仄仄仄仄平平。","平○仄平仄仄平，平平仄仄○仄平。","仄平平平仄○平，仄平平仄平仄平。","仄仄仄仄平仄平，○仄仄平仄平平。","仄平仄仄平仄平，平平平平仄平平，仄仄平仄平仄平。"],"paragraphs":["物生有象象乃滋，梦幻无根成斯须。","方其梦时了非无，泡影一失俯仰殊。","清露未晞电已徂，此灭灭尽乃真吾。","云如死灰实不枯，逢场作戏三昧俱。","化身为医忘其躯，草书非学聊自娱。","落笔已唤周越奴，苍鼠奋髯饮松腴。","剡藤玉版开雪肤，游龙天飞万人呼，莫作羞涩羊氏姝。"],"title":"六观堂老人草书"}
