{"author":"刘过","id":82745,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["修廊行尽到山斋，中有高人百念灰。","门外不知春出笋，池边惟见地生苔。","内丹久炼龙长在，大药将成鹤屡来。","想见年年朝玉帝，眉间一点淡黄开。"],"title":"赠张道士"}
