{"author":"石懋","id":238675,"strains":["仄仄平平平仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。","平平平仄平仄仄，平仄仄平平仄平。"],"paragraphs":["笔墨如山宁疗饥，漫劳红日一丝迟。","浊醪有理贫难醉，坐客无毡寒见欺。","占岁丰凶云物动，漏春消息管灰知。","江南梅使无恙否，肠断陇头花一枝。"],"title":"长至  其二"}
