{"author":"苏籀","id":4056,"strains":["平平仄仄平平仄，平仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["瑠璃万宝通明殿，珠翠千层罨画楼。","匝地薰天月灯影，撼山填郭蚁蜂稠。","浚都平昔金鳌峙，雍幕寻常锦幰游。","今岁山城索朋侣，屠门酒酝伙酣讴。"],"title":"元夕"}
