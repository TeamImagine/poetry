{"author":"曾巩","id":174149,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["细草疏云一径凉，纵吟闲望兴何长。","僧关入竹行随意，野茹持钱得满筐。","江腹远吞千壑翠，峡门高控两崖苍。","乘秋更欲西山雨，一洗郊原晚稻香。"],"title":"石门"}
