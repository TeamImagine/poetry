{"author":"许及之","id":60889,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["庵居奚以适为名，痒处能爬是适情。","社后有谁留去燕，春来何处不迁鶑。","物情雅与闲相会，酒兴酣时句自成。","要识适庵同一切，客来不用举深觥。"],"title":"适庵"}
