{"author":"李纲","id":244495,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["父子相随万里余，途穷端欲哭杨朱。","三年客里逢佳节，九日樽前念友于。","海上及秋吟蟋蟀，鬓边何日插茱萸。","吾生老矣谋身拙，叹息乾坤一腐儒。"],"title":"九日与宗之对酌怀梁谿诸季时菊花犹未结蘂于药菓中得茱萸泛酒有馈山果海鲜者多素所不识赋诗见意二首  其二"}
