{"author":"释元肇","id":117276,"strains":["平仄平平仄仄平，仄平平仄仄平平。","平平平仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["心远遥知地自偏，杖藜随处有云泉。","朝来原上一犂雨，春到淮南二月天。","短短菰蒲初弄水，依依杨柳欲摇烟。","渊明自是无为者，能使懦夫怀凛然。"],"title":"见海门韩宰"}
