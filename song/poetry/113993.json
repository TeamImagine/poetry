{"author":"邵雍","id":113993,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["百尺危楼小雪睛，晚来闲望逼人清。","山横暮霭高还下，水隔踈林淡复明。","天际落霞千万缕，风余残角两三声。","此时此景真堪画，只恐丹青笔未精。"],"title":"和商守雪霁登楼"}
