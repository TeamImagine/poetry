{"author":"陈宓","id":97312,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["孝友生来闾里推，外家双阙蚤知师。","历官惠爱今龚遂，律己廉隅古伯夷。","四郡声称如昨日，十年闲退未衰时。","老成德望嗟难继，笳鼓原头泪满颐。"],"title":"挽外舅"}
