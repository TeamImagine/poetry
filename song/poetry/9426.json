{"author":"张祁","id":9426,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["芜湖还似鉴湖春，我亦归来贺季真。","好赋俱陪招隐士，耦耕长似问津人。","襟怀处处尊前好，花柳番番雨后新。","谁道只凭诗遣兴，却因雕琢费精神。"],"title":"汪氏别墅次韵  其二"}
