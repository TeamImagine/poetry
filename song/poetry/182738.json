{"author":"强至","id":182738,"strains":["平仄平平平仄平，平平仄仄仄平平。","平平仄仄仄仄仄，平仄平平平仄平。","仄仄仄平平仄仄，仄平平仄仄平平。","平平仄仄仄平仄，仄仄平平平仄平。"],"paragraphs":["梨白桃红才可嘉，风前乱雪趁残霞。","提壶有口只唤酒，鸣鴂何心专妒花。","九陌乐游非往昔，五陵豪气漫尘沙。","清樽倒尽却兴感，席上余春天畔家。"],"title":"庭前梨桃二花方盛为暴风所吹感事成篇"}
