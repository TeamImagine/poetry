{"author":"王迈","id":107628,"strains":["仄平平仄仄平仄，平仄平平平仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["晚来云色半浓淡，云外青山知有无。","才出六花夸舞女，又飞一白慰农夫。","久无人说平淮事，空有天生访戴图。","忧国寸心同皎洁，诗肩如鹭更清臞。"],"title":"和黄遇卿二白韵"}
