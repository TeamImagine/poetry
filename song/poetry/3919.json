{"author":"苏籀","id":3919,"strains":["仄仄平仄○平平，仄平仄仄平仄平。","仄仄仄仄平仄平，仄○平平仄平平。","平平仄仄平平平，仄仄平仄平平平。","仄仄仄仄平平平，平仄仄平仄仄平。","仄仄平仄○平平，仄仄平仄平平平。","平仄仄仄平平平，仄平○仄仄○平。","平平平仄平○平，平平仄平仄仄平。","平仄仄平平仄○，仄平仄仄平平平。","仄平平仄平仄平，仄仄仄仄平平平。"],"paragraphs":["吏部初学除陈言，学成理达无可删。","腐朽点化皆不凡，有如黄河出昆仑。","鱼龙万怪随涛奔，志气刚伟充乾坤。","灌溉所短夸雄浑，篇什性情礼义根。","亦曰余事期知文，弟子皇甫同光尘。","师说岂不明渊源，首推燕许润王纶。","明堂郊庙严且尊，呜呼古人弗妄云。","研钻百家穷典坟，两贤纂组承华勋。","演敷奇致开妙门，荡耀四海苏顽昏。"],"title":"皇甫一首"}
