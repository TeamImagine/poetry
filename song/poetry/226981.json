{"author":"赵鼎臣","id":226981,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["野性宜将寂寞滨，林间景物倍曾亲。","逢棋便可消长日，下马何妨问主人。","雨过夏畦供馔美，风来水阁送凉新。","重游更待秋风起，净扫池头醉一巡。"],"title":"闰月中澣与诸客会于葆真宫郑顾道有诗次韵"}
