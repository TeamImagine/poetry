{"author":"许及之","id":61681,"strains":["平仄仄仄平仄平，仄仄○仄仄仄平。","仄平仄平平仄仄，○平平○仄仄○。","仄平仄仄仄仄仄，仄仄仄平平仄平。","仄仄平仄平仄仄，仄仄平仄平○平。","平平仄平平仄仄，平平仄平平平平。","平仄仄平平仄仄，仄平仄○○○平。","仄仄仄平仄仄仄，○仄仄仄平平平。","仄平平仄仄平仄，仄平平平○○平。","仄○平仄仄仄仄，仄仄仄仄○仄平。","平平仄平平仄仄，平仄平仄仄○平。","仄仄○仄平平平，○平仄仄仄仄平。","平○平平仄平仄，仄仄仄仄仄仄平。","平平仄仄平仄仄，平平平仄仄仄平。","○平仄仄仄仄仄，仄平平平平仄平。","仄仄平平仄○仄，仄○○仄○平平。","仄仄平平仄平仄，仄仄仄仄平平平。","仄平仄仄平仄仄，平仄平仄平平仄。","仄平平○平仄○，○平平平平仄平。","仄平仄仄仄○仄，○仄平仄平平平。","平平仄仄仄平仄，平仄仄仄平○平。","仄平仄仄平仄仄，平仄平平仄仄平。","平平仄仄平仄仄，平仄仄仄平平平。","仄平仄仄平平平，平平平仄平平平。","平平仄仄平平仄，平仄○○平仄平。"],"paragraphs":["岩壑岂是钟鼎姿，出处相较黠与痴。","我家浙东山水窟，闲窥壶中日月迟。","坎蛙固守井底见，雁荡断云天下奇。","坐想天柱高突兀，便觉穹障排参差。","归胡不归归未得，吾非故吾吾何之。","南宦祝融常在眼，北征太行长相随。","每欲拓关令混一，其奈意广怜庸疲。","故人开府镇巴蜀，大江扬舲张虹旗。","纪行先要实古锦，及境始事蹇赤帷。","阳侯似知公得句，吴榜娄舞下折枝。","有客传诵巫山高，长安那复纸价低。","襄王胡为爱文赋，宋玉大以供戏嬉。","山川本以灵雨祀，神明何及亵凟为。","牵牛织女谤自古，小姑彭郎讹一时。","剩喜新篇有如此，洗空遗恨从今兹。","蜀道谁云在天上，政誉已逐诗声驰。","世情向背南北阮，人物妍丑东西施。","愿君沧溟恢宇量，听披缾罂居井湄。","已为下户代输额，更要全蜀俱伸眉。","西都父老久延颈，关外士卒宽张颐。","访寻恐有玄尚白，流落宁无素染缁。","规模所至欣济济，民俗定自臻嘻嘻。","政成化洽公何疑，无人风月镌峨嵋。","归来要著浯溪颂，吾上中和宣布诗。"],"title":"客有自成都来者传制帅华学尚书年丈巫山诗辄次韵奉寄"}
