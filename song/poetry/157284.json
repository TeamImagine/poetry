{"author":"陈襄","id":157284,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["楚客多年泽畔吟，文穷尤见用功深。","尺书屡贡宾王府，斗粟宁酬事道心。","长铗由来歌旧馆，鸣驺从此别中林。","寄言乡校青衿子，君去何人更嗣音。"],"title":"监簿杨倜得第南归惠诗因和元韵赠其行"}
