{"author":"释智圆","id":221621,"strains":["仄仄平平平，仄仄平平仄。","○平平平平，仄仄平平仄。","仄仄仄仄平，平仄○仄仄。","平仄仄仄平，仄仄○平平。","仄仄仄仄平，仄仄○仄平。","仄仄平仄仄，仄仄平平平。","仄仄仄仄平，仄仄平○○。","仄仄仄仄平，仄仄平平○。","仄平平平仄，仄仄平仄平。","仄仄仄平仄，仄仄仄仄平。","仄仄平仄平，仄？平仄仄。","平仄平？平，平○平平仄。","平平仄仄仄，仄仄平平仄。","仄仄○仄仄，平平仄平仄。"],"paragraphs":["李杜之为诗，句亦模山水。","钱郎之为诗，旨类图神鬼。","讽刺义不明，风雅犹不委。","于铄白乐天，崛起冠唐贤。","下视十九章，上踵三百篇。","句句归劝诫，首首成规箴。","謇谔贺雨诗，激切秦中吟。","乐府五十章，谲谏何幽深。","美哉诗人作，展矣君子心。","岂顾铄金口，志遏乱雅音。","龊龊无识徒，鄙这元白体。","良玉为碔砆，人参呼荒苨。","须知百世下，自有知音者。","所以长庆集，于今满朝野。"],"title":"读白乐天集"}
