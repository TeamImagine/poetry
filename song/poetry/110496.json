{"author":"刘克庄","id":110496,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄平仄平平。"],"paragraphs":["令君葬说其传远，一字真堪直一缣。","惜似辨材藏禊帖，爱如房相笔楞严。","略疏脱误烦重校，尽扣精微恐不廉。","欲卜寝丘何处是，凭高试为指东崦。"],"title":"邹莆田见传葬书"}
