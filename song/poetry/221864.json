{"author":"穆修","id":221864,"strains":["平平○平○仄平，仄仄平平仄平仄。","仄平仄仄平平平，仄仄○平仄○仄。","平平平仄仄平仄，平仄仄仄平仄仄。","仄仄○仄○平平，仄仄平平○仄仄。","仄仄仄仄平平平，仄平平仄仄仄○。","平平仄仄仄仄平，仄仄平平仄平仄。","平仄平○仄平平，仄平仄仄平仄仄。","平○平仄平平平，平仄平平○平仄。","平○仄仄平仄平，仄仄○平平仄仄。","仄平仄仄仄仄平，平仄平平仄○仄。"],"paragraphs":["才初看君栽小园，已报新花着桃李。","感时眷物情何多，发咏长篇托兴比。","为言桃李富花实，君子盛德尤所似。","蒨蒨相倚临芳辰，辅导春功如宰揆。","旁有百卉争妍舒，特烦花匠施劂剞。","夸红鬭紫亦可怜，各事繁华一时尔。","繁盛宁将此花同，令人慕玩狂不已。","羲和奔御催春归，祗得衔杯且欢喜。","君看灼灼枝上英，半杂泥尘成落蕊。","盛衰不独草木然，人事悠悠尽如此。"],"title":"希言官舍种花"}
