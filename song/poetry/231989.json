{"author":"李彭","id":231989,"strains":["平○仄仄平，仄仄平平仄。","平平○仄仄，平仄仄平仄。","平平平仄仄，○仄仄○仄。","仄仄仄平仄，平○仄平仄。","○平平仄仄，仄仄仄平仄。","平平仄平仄，平仄平仄仄。","仄仄平平平，仄仄平？仄。","仄平平仄平，平仄平平仄。","仄平平仄仄，○平仄平○。","○平○仄仄，仄仄仄平仄。","平○平仄平，仄仄仄仄仄。","仄仄平仄平，仄仄○○仄。","仄平仄仄仄，仄仄平平仄。","平平平仄平，仄仄平仄仄。"],"paragraphs":["谁从浴日渊，得此赪虬卵。","雕镌劳哲匠，皤腹目仍睅。","良非铜雀渴，颇觉凤咮短。","忆昔少年日，濡毫辄涂窜。","苍苔时觅句，赋雪起为乱。","麟经析凡例，羲易明象彖。","冉冉桑榆交，忽忽颜鬂换。","发囊逢故人，清梦聊为唤。","李膺交北海，中郎识元叹。","当时临所遇，与我意俱满。","翻思辞学官，啖月复不浅。","起予刚直胸，往往期并案。","愿同恋栈马，作我郊园伴。","新诗真类俳，破睡资一粲。"],"title":"发故箧获端石蟾蜍研形模极小盖予幼小时几案间物对之肃然如与故人相遇感而赋诗"}
