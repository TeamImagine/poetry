{"author":"陈著","id":139311,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平仄仄仄仄平平。"],"paragraphs":["平生四海弟兄之，况是乡关见白眉。","方醉梦中能独醒，自离乱后笃相知。","溪山坎坎劳飞旆，风雨潇潇苦说诗。","老耳不堪闻别语，青镫对影复何时。"],"title":"次韵朱景伯来见"}
