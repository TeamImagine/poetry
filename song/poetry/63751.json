{"author":"王质","id":63751,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["扁舟西去苦匆匆，底事天回柂尾风。","仓卒未应旗转脚，殷勤聊借浦栖鸿。","半山烟雨骎骎暗，两岸霜林故故红。","得意轻帆休笑我，去来等是一孤篷。"],"title":"林溪中阻风"}
