{"author":"张耒","id":217550,"strains":["仄仄平平平，○仄○平平。","○○仄平仄，平仄仄○平。","平平仄平仄，仄仄仄○平。","仄○仄仄仄，仄仄平仄平。","平平○仄平，平仄平仄平。","平平仄仄仄，仄仄平仄平。","平平仄平平，平仄仄○平。","仄平平仄平，平仄仄仄平。","仄仄仄平仄，仄平仄○平。","仄平仄平仄，平仄平平平。"],"paragraphs":["漫漫东风来，吹此庭前樱。","累累缀葩萼，华采日鲜明。","朝阳助辉烁，好鸟亦和鸣。","起行不自得，节物伤我情。","皇天分四时，寒暑无暂停。","悠然一气耳，不与人事争。","方春感芬敷，秋复惜其零。","一年能几何，方寸不暂平。","念此自知妄，放歌遂遗形。","达人傲天壤，儿女徒咿嘤。"],"title":"感春十三首  其一○"}
