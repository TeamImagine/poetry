{"author":"赵抃","id":101309,"strains":["仄仄仄仄平平平，平仄？仄仄仄平。","平平平仄仄仄仄，仄仄仄仄平平平。","平平平平平仄○，仄平○仄平平仄。","○平平仄平平仄，仄仄仄○○仄仄。"],"paragraphs":["问答众口徒纷纷，争入菩萨不二门。","金毛狮子不敢吼，不嘿不见维摩尊。","维摩之尊无异相，潞州传出毗耶像。","相公村与知非子，挂向壁间看榜样。"],"title":"谢曾鲁公惠维摩居士真"}
