{"author":"杨公远","id":151235,"strains":["平仄平平仄平平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平平仄平。"],"paragraphs":["桃板休题只任真，也无艰苦与悲辛。","屠苏后饮身虽老，毛颖频挥道不贫。","昨夜灯花今岁兆，今朝元日昨宵春。","迩来时俗全非古，乌帽长衫能几人。"],"title":"癸未元日"}
