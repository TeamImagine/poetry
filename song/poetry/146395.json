{"author":"金君卿","id":146395,"strains":["平平平仄平仄平，平○仄仄平平平。","平平仄仄仄平仄，仄仄仄仄平○平。","平平仄仄平平平，○仄平仄平平平。","平○仄仄仄平仄，仄仄仄仄平平平。","仄平仄仄仄平仄，仄仄平仄平平平。","平平仄仄仄平仄，仄仄仄仄平平平。","仄平平仄仄仄仄，仄仄平仄平平○。","仄平平平仄平仄，仄仄平仄平平平。","仄平仄仄平仄仄，○仄平仄○平平。"],"paragraphs":["鄱阳才子锺庆门，巍冠大带何纷纷。","诚心乐道自颐养，雾豹蔚彧珍其文。","朱栏碧瓦江之垠，更敞高阁凌烟氛。","烟中数岫列窗牖，急雨洗出青无痕。","乍来耳目益开爽，况日文酒酣天真。","前年诏下起嵓隠，子直奋起轩浮云。","不嫌官小喜及养，敛板归拜高堂亲。","子方归宁亦同乐，与子登眺开芳樽。","定交酌寿虽所愧，相望兰桂长清芬。"],"title":"留题张氏颐文阁"}
