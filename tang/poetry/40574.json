{"author":"贯休","id":40574,"strains":["仄平仄仄平仄仄，平仄○平仄平仄。","平平平仄平平○，平仄平平仄平仄。","仄○○平仄平仄，仄仄平平仄平仄。","平平仄仄仄平平，仄○平○仄平仄。","仄仄仄平平仄仄，仄仄平平仄平仄。","平平仄仄仄平平，仄仄平平仄○仄。"],"paragraphs":["赤芦盖屋低压恰，沙涨柴门水痕叠。","黄鸡青犬花蒙笼，渔女渔儿扫风叶。","有叟相逢带秋醉，自拔船桩色无愧。","前山脚下得鱼多，恶浪堆中尽头睡。","但得忘筌心自乐，肯羡前贤钓清渭。","终须画取挂秋堂，与尔为邻有深意。"],"title":"渔家"}
