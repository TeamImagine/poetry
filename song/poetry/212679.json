{"author":"李复","id":212679,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["圣恩优厚得西还，又向云台作地仙。","顾我全生如苦李，喜君频酌似甘泉。","一篙已占南溪水，二顷初无负郭田。","他日题诗如欲寄，为寻茅屋白云边。"],"title":"答夔州旧僚被召见寄"}
