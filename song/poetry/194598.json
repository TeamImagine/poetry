{"author":"苏轼","id":194598,"strains":["平○仄平仄，仄仄○仄仄。","仄仄仄平平，仄仄仄仄仄。","○○仄仄仄，仄仄○仄仄。","○○仄仄平，仄仄平仄仄。","平平平仄平，仄仄仄平仄。","平平仄平仄，仄仄仄平仄。","○平平仄○，仄仄平仄仄。","平平平平仄，仄仄仄仄仄。","仄平平平仄，仄仄仄平仄。","平平仄平平，仄仄仄仄仄。"],"paragraphs":["吾闻太山石，积日穿线溜。","况此百雷霆，万世与石鬬。","深行九地底，险出三峡右。","长输不尽溪，欲满无底窦。","跳波翻潜鱼，震响落飞狖。","清寒入山骨，草木尽坚瘦。","空蒙烟霭间，澒洞金石奏。","弯弯飞桥出，潋潋半月彀。","玉渊神龙近，雨雹乱晴昼。","垂瓶得清甘，可咽不可漱。"],"title":"庐山二胜 栖贤三峡桥"}
