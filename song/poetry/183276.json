{"author":"刘攽","id":183276,"strains":["平仄仄仄，仄仄仄平。","仄仄仄仄，仄平仄平。","仄平平仄仄仄仄平仄，仄仄平仄平平○。","仄平仄仄仄仄仄，仄仄平仄平仄平。","○平仄仄仄平仄，平仄仄仄平平○。","平平平平仄平仄，仄平仄平平仄平。","仄平仄仄平仄仄，仄仄仄仄平平平。","平平仄平平，仄仄平平平。","平平○仄仄仄○，仄仄○仄平平平。","仄平仄平仄仄仄，仄平仄仄平平平。","仄平仄平○仄仄，仄仄平仄○平平。"],"paragraphs":["飞若白鹭，众不足珍。","走若白马，近而易驯。","古来希世绝远始为宝，白玉之白无缁磷。","乃知白兔与玉比，道与之貌天与神。","莹然月魄照霜雪，红眼顾眄珠璘{王扁}。","山农提携越千里，主人得之夸众宾。","网罗脱死鹰犬避，一以洁素能超群。","清江怆神龟，大野伤麒麟。","刳肠折足不免患，智若三穴方全身。","主人好奇意不倦，有来往往蒙金银。","老翁守株更有待，勿使珍物遗今晨。"],"title":"古诗咏欧阳永叔家白兔"}
