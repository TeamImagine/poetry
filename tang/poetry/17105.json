{"author":"白居易","id":17105,"strains":["平平平平仄平平，仄平仄仄仄仄平。","仄仄平平平仄仄，○○仄仄平平平。","平平○仄平仄仄，平仄仄仄仄○平。","仄平仄平仄仄仄，仄仄平仄○平平。","平○仄平平仄仄，平○平仄仄平平。","平平平仄仄平○，平仄○平○仄平。"],"paragraphs":["投君之文甚荒芜，数篇价直一束刍。","报我之章何璀璨，累累四贯骊龙珠。","毛诗三百篇后得，文选六十卷中无。","一麋丽龟绝报赛，五鹿连柱难支梧。","高兴独因秋日尽，清吟多与好风俱。","银钩金错两殊重，宜上屏风张座隅。"],"title":"偶以拙诗数首寄呈裴少尹侍郎蒙以盛制四篇一时酬和重投长句美而谢之"}
