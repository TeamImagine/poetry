{"author":"王质","id":63747,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["渡头脆柳不堪攀，岭背雕枫尚见斑。","店小青旗低拂马，寺荒苍藓暗封关。","但知鱼乐如吾乐，未必僧闲似我闲。","忽忆去年今日处，楚山欲尽见秦山。"],"title":"和李平仲出郊"}
