{"author":"刘攽","id":183228,"strains":["平平平平平仄平，仄平仄仄平仄平。","平平平仄仄仄仄，仄○仄平平仄平。","平平仄仄平仄仄，仄仄仄仄平仄平。","仄平仄平仄平仄，平仄仄仄平平仄。","仄○平仄仄平平，仄仄平○平仄仄。","平平仄仄平平平，仄仄平平平仄平。"],"paragraphs":["清明东风零雨频，晓来料峭寒着人。","人言天事不可测，欲回暮春成早春。","花红柳绿皆自若，一气变化宜有神。","漆园老人惜光景，求术却老无声影。","忽闻春有再韶时，亦觉身当还壮境。","花前一酌心熏然，敢道朱颜非少年。"],"title":"春寒  其二"}
