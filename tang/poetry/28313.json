{"author":"陆龟蒙","id":28313,"strains":["仄仄平○仄，平平仄仄平。","仄平平仄仄，平仄仄○仄。","仄平平平仄，平平仄仄平。","仄平平仄仄，平仄仄平○。","仄○平○仄，平平仄仄平。","仄平○仄仄，○仄仄平○。","仄仄平○仄，平平仄仄平。","仄平平○仄，平仄平○平。","仄仄平平仄，○平仄仄平。","仄平平仄仄，平仄仄平平。"],"paragraphs":["命既时相背，才非世所容。","著书粮易绝，多病药难供。","梦为怀山数，愁因戒酒浓。","鸟媒呈不一，鱼寨下仍重。","晚桁蓑兼褐，晴檐织带舂。","著签分水味，标石认田封。","此地家三户，何人禄万锺。","草堂聊当贵，金穴任轻农。","把钓竿初冷，题诗笔未慵。","莫忧寒事晚，江上少严冬。"],"title":"自和次前韵"}
