{"author":"王迈","id":107613,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["英气轩轩贯斗牛，春风匹马辟雍游。","家庭竞秀三株树，伯仲相交五凤楼。","回首白云添旧感，细听夜雨入新愁。","妙年唾掌收科第，会有欧公避一头。"],"title":"送方潜仲入太学"}
