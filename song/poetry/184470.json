{"author":"乐沆","id":184470,"strains":["平平平仄仄平平，平仄平平仄仄平。","仄仄平平平平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["贻溪澄澈玉峰寒，居士当年此考槃。","访得遗基青华下，构成危栋白云端。","人间日月双轮转，世外襟怀九鼎安。","醉魄吟魂如未泯，也应谢我数盘桓。"],"title":"休休亭"}
