{"author":"王昌龄","id":54359,"strains":["仄仄○平平，平平仄平仄。","仄平平平仄，仄仄○仄○。","平仄平○平，平平仄○仄。","○○平平仄，仄仄平仄仄。","仄仄平平平，平○仄平○。","平平平○仄，仄仄平仄○。","仄仄平平仄，平○仄平仄。","平平仄平仄，仄仄仄平○。","仄仄平仄○，平平仄平仄。","平○仄○？，平仄仄平仄。","平仄仄仄平，平○仄平仄。"],"paragraphs":["刻意吟云山，尤知隐沦妙。","远公何为者，再诣临海峤。","而我高其风，披图得遗照。","援毫无逃境，遂展千里眺。","淡扫荆门烟，明标赤城烧。","青葱林间岭，隐见淮海徼。","但指香炉顶，无闻白猿啸。","沙门既云灭，独往岂殊调。","感对怀拂衣，胡宁事渔钓。","安期始遗舃，千古谢荣耀。","投迹庶可齐，沧浪有孤棹。"],"title":"观江淮名胜图"}
