{"author":"吕本中","id":247135,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["旧琴无谱亦无弦，子独深求不许年。","正以安闲有余地，不因言语悟先天。","论诗再到新删后，读易仍窥未画前。","老病相逢聊一笑，非关无地可逃禅。"],"title":"赠吴周保"}
