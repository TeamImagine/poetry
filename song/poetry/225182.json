{"author":"饶节","id":225182,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忆昔儿曹气尚全，逢人箕踞辄谈天。","摄衣便欲探龙颔，唾手何辞举彘肩。","自免敝冠归落寞，便磨余墨坏华鲜。","如今事事皆慵退，大似黄杨厄闰年。"],"title":"复用韵成一首特作狡猾尔勿诮吾作梦也想当一笑"}
