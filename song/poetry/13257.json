{"author":"宋祁","id":13257,"strains":["平平平仄仄平平，仄○平平仄仄平。","平仄仄平平仄仄，平平平仄仄平平。","仄仄○平仄平仄，平○仄仄仄○仄。","○平仄仄平仄平，平仄平○仄仄仄。","仄○平仄仄平平，仄仄○平仄○平。","仄仄仄平平仄仄，仄仄平○仄仄平。"],"paragraphs":["甘泉烽火照黄昏，候骑骎骎入雁门。","光禄塞前逢夜月，黄龙城下见愁云。","隠隠轻雷逐车响，颜行使者乐相望。","劳军细柳尊亚夫，持节云中赦魏尚。","自从天子乐休牛，故障遗亭岂重修。","李广不生高祖世，岂得今封万户侯。"],"title":"拟东武曲二首  其一"}
