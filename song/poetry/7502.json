{"author":"王之道","id":7502,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["水满陂塘麦满村，路逢田父和长言。","题诗懒作蝇头字，贳酒愁看犊鼻裈。","芳草藉青迷野迳，远山横翠入柴门。","道衡骨朽无人继，卿相谁能预识温。"],"title":"次方正叔知县韵仆今年六十有三窃观正叔赠陈甥述怀诗有感予心并和二首奉呈  其二"}
