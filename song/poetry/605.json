{"author":"徐铉","id":605,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["物茂时平日正长，翠华停驭眷方塘。","文竿乍拂圆荷动，頳尾时翻素荇香。","睿赏只应从暇豫，圣恩宁肯间沉翔。","吞舟自是贪芳饵，犹笑成汤一面张。"],"title":"奉和御制夏中垂钓作"}
