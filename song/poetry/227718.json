{"author":"释德洪","id":227718,"strains":["平仄○平○仄仄，仄仄仄平仄平仄。","仄仄平平仄仄平，仄仄平平仄平仄。","仄平仄仄仄平平，仄仄仄平平仄仄。","？平仄仄平仄仄，仄平仄平仄平仄。","仄仄平平仄仄平，平仄○平仄仄平。","仄平仄仄平平仄，仄仄○平仄仄平。"],"paragraphs":["君去中秋犹一缺，爽气洗开倍明彻。","昨夜宵晴独倚栏，露冷鸣廊卷风叶。","百年客舍熟黄梁，梦境偶逢还偶别。","谢安拥鼻公岂免，百年死灰我何说。","故国天涯眼力衰，飞鸟当还倦始知。","可怜此别秋方壮，未审重来是几时。"],"title":"次韵汪履道"}
