{"author":"张耒","id":216160,"strains":["仄仄仄仄平平平，平平仄仄仄平平。","平平仄○仄仄仄，平仄平平平仄仄。","平平仄仄平平平，平仄平平○仄○。","平仄平平仄○仄，仄平平仄仄平平。","平平仄仄仄平仄，仄平仄仄仄仄仄。","平仄仄仄平仄平，平平仄仄仄平平。","○平仄仄仄○仄，平平○仄仄平平。"],"paragraphs":["舸{舟我}大艑来何州，翩翩五两在船头。","淮边落帆汴口宿，桥下连樯南与北。","南来北去何时停，春水春风相送迎。","沙岸飞鸥旧相见，短亭杨柳不无情。","清歌一曲主人酒，主人寿客客举手。","明日酒醒船鼓鸣，沙边破堠不知名。","行人十里一回首，云边犹有塔亭亭。"],"title":"离泗州有作"}
