{"author":"陆游","id":41224,"strains":["仄平平仄○，平仄○仄平。","平仄仄平仄，平仄平仄○。","平○仄平仄，平仄平平平。","仄仄○仄平，仄仄仄平○。","平平平仄仄，平仄仄仄○。","仄平仄仄仄，平平仄平平。"],"paragraphs":["老翁无所长，惟是更事多。","生世与人处，乌可伤至和。","秋毫不能忍，平地寻干戈。","唾面听自干，彼忿自消磨。","乡邻皆世旧，何至誓弗过。","勗哉养子寿，它年住鸡窠。"],"title":"闻里中有鬬者作此示之"}
