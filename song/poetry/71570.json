{"author":"杨简","id":71570,"strains":["仄仄平平仄仄平，仄平○仄○平平。","仄平平○○平○，仄仄平平仄仄平。","仄○平平仄平仄，仄仄仄平仄平仄。","平平仄仄仄平平，仄仄平平仄平仄。","仄○仄○仄仄平，平仄平○仄仄平。","仄仄平仄平○平，仄平仄仄仄仄平。","仄仄平平仄平仄，仄仄平平仄平○。","仄平仄仄仄仄○，仄平仄仄仄仄仄。","仄平仄仄仄仄○，仄平平平平仄平。","仄平平仄仄平仄，仄平仄○平仄平。","仄平平平平仄仄，平仄仄仄仄仄仄。","仄仄平平平仄平，仄仄平平仄平仄。","平平平○仄平平，仄平平平平平平仄平平平。"],"paragraphs":["道士清晨喜告余，昨朝膏露降濡濡。","夜来舆从留山观，此瑞端呈邑大夫。","我闻之言半疑信，踏破晓光上孤峻。","巍然古殿汉天师，水遶丹炉叶明润。","旁观复折取以前，连日祥应讵偶然。","我亦尝审甘如饴，是谁执此变化权。","益信人心自灵妙，莫执人神定名号。","此机不动万象沈，此机一发靡不到。","此机不属上下中，此机非西南北东。","此机无远亦无近，此机至正而大公。","此机夫人之所有，何不自贵自善守。","寸善微萌天地知，小恶开元祸随后。","皇天无亲亦无常，愿言孜孜兢兢悠久而无疆。"],"title":"奉檄往哭象山复会葬及归自金溪留宿本县仙乐观归而作是诗  其二"}
