{"author":"秦观","id":210142,"strains":["仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["不因霜叶辞林去，的当山翁未觉秋。","北里酒钱烦屡索，南州诗债懒频酬。","欲歌金缕羞红粉，拟插黄花避白头。","底事登临好时节，等闲收拾许多愁。"],"title":"秋兴九首 拟白乐天"}
