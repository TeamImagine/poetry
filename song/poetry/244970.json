{"author":"李纲","id":244970,"strains":["仄平平仄，平仄○仄。","仄平○平，平仄平仄。","仄仄平平，平平平平。","仄平仄仄，平仄平平。","仄平仄平，○○仄仄。","仄仄仄○，仄仄平仄。","仄平仄仄，仄仄平平。","仄仄平平，平仄仄平。"],"paragraphs":["太虚磅礴，锺此和气。","庆门其昌，而产斯瑞。","厥瑞维何，灵芝煌煌。","孝诚所致，文字之祥。","有开必先，其应以类。","力学显亲，孰孝于是。","勉修远业，自奋于时。","匪我云然，芝实告之。"],"title":"瑞芝赞"}
