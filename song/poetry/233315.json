{"author":"李彭","id":233315,"strains":["平平平仄仄平平，平仄仄平平仄平。","仄仄平平平仄仄，平平平仄仄平平。","仄平仄仄平平仄，平仄平平平仄平。","仄仄平平仄平仄，平平仄仄仄平平。"],"paragraphs":["群峰罗立紫崔嵬，无复市声蚊聚雷。","远峤云屯飞鸟没，寒江烟敛健帆开。","暖眠犊子阳关草，香逐蜂须阴谷梅。","散策扪萝觅归路，摩挲苍石更裵回。"],"title":"游云居三首  其三"}
