{"author":"方回","id":147386,"strains":["仄平仄仄仄平平，平仄平平仄仄平。","平仄平平仄平仄，平平平仄平平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["五朝遗老冠时贤，家祭犹无掩豆肩。","文采春花洛阳苑，精神秋隼华峰巅。","难兄共对三千字，晚境今开九十年。","富贵朱门百杂碎，先生归卧故庐全。"],"title":"次韵谢平心胡秘监见惠生日五首  其二"}
