{"author":"陈造","id":58551,"strains":["○仄仄平仄，仄平平仄平。","平平仄平仄，平仄仄仄平。","○仄仄○仄，仄仄仄仄平。","仄平仄平仄，仄仄平仄平。","平平仄仄○，仄仄仄平平。","平平平仄仄，仄平平仄平。","平平平仄仄，仄仄○○平。","平平仄平平，平仄○仄平。","○平平仄○，仄仄平平平。","仄仄仄平仄，仄仄平仄○。","平仄仄平仄，平仄仄平平。","平仄仄仄○，平仄仄仄平。"],"paragraphs":["行李小槃薄，海西裨海东。","交情半新故，生世有遇逢。","从我二三子，草木臭味同。","业工画眉妩，饰此冰雪容。","高轩一再过，向我作春融。","陈侯犀一角，锦肠星斗胸。","章侯金百炼，学派传正宗。","杨侯较诸杨，朝墨收俊功。","王郎天地间，合侍明光宫。","我老一无可，短翼群蜚中。","樽酒剪银烛，诗锦佩奚童。","宽破十日留，文律得细穷。"],"title":"再用前韵赠盐城四士"}
