{"author":"朱伯虎","id":187611,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["爱月开轩绝顶间，屹然危创压层峦。","剪除群卉当檐尽，添得清光满槛看。","乱石云堆秋色冷，老松风入夜声寒。","十年梦寐江乡景，杖屦终期日倚栏。"],"title":"佘山月轩"}
