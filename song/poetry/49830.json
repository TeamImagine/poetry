{"author":"杨万里","id":49830,"strains":["仄仄仄平平，平仄○平平。","仄仄仄仄仄，平仄平平○。","仄平平平仄平仄，平平平平仄平仄。","平○仄仄仄平平，平仄仄平仄○仄。","仄仄仄○仄仄平，平仄仄○仄仄平。","○○仄仄平仄○，仄平仄○○○仄。"],"paragraphs":["太守九秋霜，通守三春风。","太守镜照胆，通守渊涵空。","古来人才在寒士，皇家人才在宗子。","君看二赵作庐陵，宽猛晦明两相济。","太守已乘八使车，通守合分五马符。","行看二赵俱法从，老夫别献中和颂。"],"title":"送吉州通判赵德辉上印赴阙"}
