{"author":"徐铉","id":326,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野出西垣步步迟，秋光如水雨如丝。","铜龙楼下逢闲客，红药阶前访旧知。","乱点乍滋承露处，碎声因想滴蓬时。","银台钥入须归去，不惜余欢尽酒卮。"],"title":"秋日雨中与萧赞善访殷舍人于翰林座中作"}
