{"author":"释师范","id":102412,"strains":["仄仄仄平，○仄仄平。","○平仄仄，仄平仄平。","仄仄仄仄平平平，平平平，仄平○。","仄仄平平，平平仄仄。","○平平仄平仄平，仄平仄仄平平仄。"],"paragraphs":["寂灭现前，如月在天。","分身利物，影含百川。","是所谓不然而然，虚而通，静而应。","万国春容，千江月影。","如今何处求普门，一声鹤唳寒松顶。"],"title":"观音大士赞  其三"}
