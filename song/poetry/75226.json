{"author":"赵蕃","id":75226,"strains":["仄○仄仄仄平平，仄仄平平仄仄平。","平平平平仄平仄，仄平仄仄仄平平。","平平仄仄仄仄仄，平仄仄平○仄平。","仄仄平平仄平仄，仄仄平仄仄平○。"],"paragraphs":["往将短木饰青黄，负此枯林岁久霜。","穷为多言慕柔舌，病因止酒制刚肠。","交游大抵要晚节，谈笑可须空累觞。","净扫松阶决流水，效予清坐亦何妨。"],"title":"次韵徐丞用韵见示"}
