{"author":"艾性夫","id":165299,"strains":["平仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["曾卧江楼听雨声，萧疏又似送归程。","正如老马倦行路，忽有鹁姑啼晚晴。","绕屋种花春烂漫，隔窗无树月分明。","苍头不管人眠熟，连报严城打五更。"],"title":"重宿芳草渡"}
