{"author":"孙应时","id":82445,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","平平平仄平仄仄，仄仄平平仄仄平。","仄仄平平仄平仄，平平平仄仄平平。"],"paragraphs":["一官何用落边州，索漠风烟两见秋。","犹喜逢君结诗社，如何别我向糟丘。","高怀谁与论醒醉，杰句能无忆唱酬。","万里云开对明月，相思清兴满南楼。"],"title":"寄高司户"}
