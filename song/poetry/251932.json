{"author":"郑刚中","id":251932,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平仄仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["邮亭方此越三衢，已是江南十里逾。","幽谷日来禽对语，平沙霜重雁相呼。","溪旁障水横鱼网，竹下开门出酒壶。","物态人情随处好，不烦客子叹羁孤。"],"title":"入信州"}
