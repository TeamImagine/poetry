{"author":"李商隐","id":22670,"strains":["平平仄平仄，仄仄平○仄。","○平平仄平，仄仄平平仄。","仄仄平平仄，仄仄平平仄。","仄仄仄平平，仄仄平平仄。","仄仄平平平，仄仄平平平。","平平仄仄仄，仄仄○平平。","平仄仄仄平，平仄平平仄。","平仄平平平，○○仄○仄。"],"paragraphs":["蔷薇泣幽素，翠带花钱小。","娇郎痴若云，抱日西帘晓。","枕是龙宫石，割得秋波色。","玉簟失柔肤，但见蒙罗碧。","忆得前年春，未语含悲辛。","归来已不见，锦瑟长于人。","今日涧底松，明日山头檗。","愁到天池翻，相看不相识。"],"title":"房中曲"}
