{"author":"张镃","id":81894,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["巷居南北喜相依，不患逢秋得句稀。","采撷正当黄菊早，登临宁叹白云飞。","奉觞寿主欢宜洽，剪发邀宾志莫违。","从此维摩方丈室，散花香满老莱衣。"],"title":"茂洪奉亲携妾迁新馆戏赠"}
