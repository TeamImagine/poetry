{"author":"白居易","id":15237,"strains":["平平仄平平，平平仄仄仄。","仄仄平仄○，仄平仄平仄。","仄仄仄仄仄，仄仄仄平仄。","平平平仄平，仄仄仄平仄。","仄平仄仄仄，仄仄平平仄。","仄仄平仄○，仄仄平仄仄。","平平仄仄仄，仄仄平平仄。","仄○仄仄平，平○仄平仄。"],"paragraphs":["舒姑化为泉，牛哀病作虎。","或柳生肘间，或男变为女。","鸟兽及水木，本不与民伍。","胡然生变迁，不待死归土。","百骸是己物，尚不能为主。","况彼时命间，倚伏何足数。","时来不可遏，命去焉能取。","唯当养浩然，吾闻达人语。"],"title":"达理二首 二"}
