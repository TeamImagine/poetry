{"author":"周麟之","id":28833,"strains":["仄平平仄平平平，平○仄仄平平平。","平平仄仄仄平仄，仄平仄仄仄仄平。","平平平仄仄仄○，仄仄仄仄○平平。","平仄平平仄○仄，仄平○仄平平○。"],"paragraphs":["六飞南驻开陪京，朝廷恃此为金城。","元侯卧护股肱郡，去天尺五日月明。","谁怜游子岁一过，欲往不得如流萍。","今日西风要留客，好山横道烟光凝。"],"title":"与苏州守十诗以兵卫森画戟燕寝凝清香为韵  其八"}
