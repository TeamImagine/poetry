{"author":"吴芾","id":18173,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["冻云垂地木停号，六出飞花遍九皋。","已见随车翻缟带，还疑纵猎散风毛。","幽人乘兴空回棹，公子无言独拥袍。","顾我年来诗思涩，强吟冰柱愧才高。"],"title":"和许守喜雪韵"}
