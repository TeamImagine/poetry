{"author":"程俱","id":235592,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["三江既入今安有，万化无端去莫留。","蟹蚌失波枯斥岸，蛟龙移窟见沙洲。","水穷范蠡扁舟返，海变麻姑两鬓秋。","通塞正应天数在，荷蓑持锸直堪愁。"],"title":"沙塞松江"}
