{"author":"陈造","id":59644,"strains":["平平平仄仄平平，仄仄平平仄仄平。","仄仄仄仄平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["谈间宾客重宣州，到后儿童敬细侯。","薤本击彊休领擥，棠阴问俗见风流。","湖连市屋疑丰乐，江遶城闉似石头。","鸥鹭要盟公莫信，江湖祇许半年留。"],"title":"送张文昌帅豫章二首  其二"}
