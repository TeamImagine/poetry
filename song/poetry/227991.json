{"author":"释德洪","id":227991,"strains":["仄仄平仄平，平平仄平仄。","平平仄仄仄，平平仄平仄。","仄○平平仄，平○仄平仄。","仄平仄平仄，平仄○平仄。","○平仄平平，仄仄平仄仄。","平平仄仄平，仄平仄○仄。","平平平仄平，仄仄仄仄仄。","平平仄平仄，○仄平○仄。","仄平仄仄仄，仄仄仄平仄。","○仄仄仄平，○平仄平仄。","平○○仄平，○仄仄平仄。","平平仄平平，仄平平？仄。","平仄平仄○，仄仄○仄仄。","○平平仄仄，仄仄仄○仄。","平仄仄仄平，仄仄平平仄。"],"paragraphs":["岁晚湘水滨，黄尘似河朔。","江流涸欲尽，缾罂汲余浊。","闹闻双旌出，千骑烁山岳。","雪云卷山去，天宇献辽邈。","娇鸦集风枝，冻鹤时俛啄。","谭兵杜牧之，赋诗果横槊。","山虽非故人，识面亦已数。","文章固余事，正尔全三乐。","太丘令国器，谠议久扬榷。","长吉有美才，崭然见头角。","君看分韵诗，夭力那容学。","嗟余老山林，辈流殊龌龊。","宁料寒窘中，见此三卓荦。","和诗无杰句，钝涩费磨琢。","穷略似孟郊，必劣追韩偓。"],"title":"和杜司录岳麓祈雪分韵得岳字"}
