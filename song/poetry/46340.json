{"author":"梅尧臣","id":46340,"strains":["仄仄仄○仄，平仄平仄平。","仄仄○仄平，仄仄平仄平。","平平仄仄仄，仄仄平仄平。","仄仄○仄仄，仄仄仄○平。","仄○平平仄，仄仄仄仄平。","仄平仄仄仄，仄仄仄平平。"],"paragraphs":["所禀介且拙，尝耻朋比为。","皎皎三十年，半语曾未欺。","身微德不着，尚使人见疑。","省己当自责，实负圣相知。","圣相虽明察，不假束蕴辞。","扣言已可罪，引去岂非宜。"],"title":"责躬诗"}
