{"author":"方岳","id":127836,"strains":["平平平平平仄仄，仄仄仄仄平仄仄。","平平仄仄仄平平，仄仄？平仄平仄。","仄仄○平仄○平，平平仄仄平仄平。","仄○平仄仄仄仄，○○仄仄平平平。","仄仄平平仄○仄，仄仄仄平平仄仄。","平平○仄仄○平，仄仄平平仄○仄。","平仄仄平平仄平，仄仄仄仄平仄平。","平○平仄仄平仄，仄仄平平仄仄平。"],"paragraphs":["飕飕飗飗风落木，淅淅沥沥声撼竹。","乾坤不夜起开关，一港玻璃四山玉。","我所思兮渺中洲，幽怀欲写谁与酬。","世间余子不足语，乘兴径上渔翁舟。","未到山阴竟回棹，歘去骤来何草草。","神交如必面相朋，逸韵高情一如扫。","宁可一生无此人，不可一日无此君。","襟期何必戴安道，玉立寒青自不群。"],"title":"合纸屏为小阁画卧袁访戴其上名之曰听雪各与长句  其二"}
