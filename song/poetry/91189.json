{"author":"释居简","id":91189,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["岸巾斜日倚庭柯，调度疏明似小坡。","长铗不弹秋寂寞，短檠更问夜如何。","青云旧约联镳上，白苎新闻对酒歌。","秉钺登坛谁独步，今淮阴更办多多。"],"title":"和素斋口占兼简戆庵"}
