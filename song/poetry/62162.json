{"author":"虞俦","id":62162,"strains":["仄平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["醉张白眼望层空，作意中秋一笑同。","忽讶微云得急雨，纵妨明月有清风。","连宵桂近姮娥惜，尽日槐忙举子工。","勿指凉天云即是，且须倾尽玉西东。"],"title":"中秋夜微雨"}
