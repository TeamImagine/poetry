{"author":"罗隐","id":30547,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["进乏梯媒退又难，强随豪贵𣨼长安。","风从昨夜吹银汉，泪拟何门落玉盘。","抛掷红尘应有恨，思量仙桂也无端。","锦鳞赪尾平生事，却被闲人把钓竿。"],"title":"西京崇德里居"}
