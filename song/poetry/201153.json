{"author":"郑侠","id":201153,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄平平平。"],"paragraphs":["长风清洒翳天尘，捧出重光耀世轮。","龙衮未温当扆坐，凤书先轸向隅人。","一缄符命来差缓，四尺先坟梦已频。","衰老将何报明主，雪霜柯干艸莱身。"],"title":"次张君举秀才"}
