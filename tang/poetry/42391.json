{"author":"杜光庭","id":42391,"strains":["仄，平。","仄仄，平平。","平仄○，○平○。","平？平仄，平仄平平。","仄仄平平仄，平平仄仄平。","平仄平平仄仄，仄仄仄仄○平。","平仄○平平仄仄，平平仄仄平平平。","仄仄平平平○仄仄，仄平仄仄平仄○平。","仄仄平平平平○仄仄，平平仄仄平仄仄平○。","平平仄仄平平平平仄仄，平平平平仄仄仄仄○平。","平仄仄仄仄平平平平仄仄，平仄仄仄仄仄仄仄平平○。","平仄仄仄仄仄平平平仄平仄，平仄仄仄○平仄平平平仄平。","平平平仄仄平平仄平平仄平仄，平平平仄平仄仄仄平仄仄平平。","平仄仄○仄仄仄平仄平平平平仄，平仄仄○仄平仄仄仄仄仄平平平。","仄平○平仄平仄○平平平平平仄仄，仄平○平仄平平仄仄平平仄仄○平。"],"paragraphs":["古，今。","感事，伤心。","惊得丧，叹浮沈。","风驱寒署，川注光阴。","始衒朱颜丽，俄悲白发侵。","嗟四豪之不返，痛七贵以难寻。","夸父兴怀于落照，田文起怨于鸣琴。","雁足凄凉兮传恨绪，凤台寂寞兮有遗音。","朔漠幽囚兮天长地久，潇湘隔别兮水阔烟深。","谁能绝圣韬贤餐芝饵术，谁能含光遁世炼石烧金。","君不见屈大夫纫兰而发谏，君不见贾太傅忌𫛳而愁吟。","君不见四皓避秦峨峨恋商岭，君不见二疏辞汉飘飘归故林。","胡为乎冒进贪名践危途与倾辙，胡为乎怙权恃宠顾华饰与雕簪。","吾所以思抗迹忘机用虚无为师范，吾所以思去奢灭欲保道德为规箴。","不能劳神效苏子张生兮于时而纵辩，不能劳神效杨朱墨翟兮挥涕以沾襟。"],"title":"怀古今"}
