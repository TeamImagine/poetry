{"author":"张镃","id":81339,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["入港晴芜远际山，鹭群翻处绿回环。","林隈隠寺僧慵出，桥底通船客正闲。","乍喜身心俱寂静，足怜名相惑愚顽。","兴阑犹约寒梅发，月下来观侧近湾。"],"title":"游南山普宁院院中止有数僧别立堂处村仆几百人号帅翁道友分执薪水负戴扫除苴补之役暇即乞米赡众溪南二里许名石口闻冬时梅花甚多"}
