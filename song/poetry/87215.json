{"author":"韩淲","id":87215,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["溪山前后簇双旌，暇日城南取次行。","因到小园寻胜事，更于野寺畅幽情。","联翩别乘同歌吹，落拓闲民亦兕觥。","元祐相家文物在，唤回洛社旧升平。"],"title":"题司马寺丞约汪倅赵倅携酒相过涧亭"}
