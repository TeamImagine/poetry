{"author":"刘敞","id":175446,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["蓬莱佳气旧无时，春物迎新特更宜。","燕识玉箱来自早，漏随宫线报还迟。","沟声破冻才通苑，酒力含风易满卮。","蓬鬓不堪双彩胜，懒随君向习家池。"],"title":"立春日紫宸拜赐归持国见率同过江十不行"}
