{"author":"陆游","id":34847,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万里飘然似断蓬，桐庐江上又秋风。","判余牍尾栖鸦湿，衙退庭中立雁空。","灯火市楼知酒贱，歌呼村路觉年丰。","谁言病守无欢意，也与他人一笑同。"],"title":"官居戏咏三首  其一"}
