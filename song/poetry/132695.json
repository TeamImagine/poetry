{"author":"李迪","id":132695,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["散尽黄金为买书，时人笑我太痴愚。","一朝有子如尧叟，何处无人说老苏。","可谓死而无憾者，孰云文不在兹乎。","渊明地下闻君葬，也散黄花作泪珠。"],"title":"挽文朝奉"}
