{"author":"方回","id":147779,"strains":["仄仄仄仄仄仄平，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["三伏厌厌病欲萎，可能秋后尚无诗。","连宵急雨凉如洗，贪寐衰翁醉不知。","药饵谁精寸关尺，文章空说斗牛箕。","西斋池上堪逃暑，木落吾将信所之。"],"title":"立秋久无诗"}
