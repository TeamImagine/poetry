{"author":"王十朋","id":25170,"strains":["仄仄平平仄仄平，仄平平仄仄平平。","仄平平仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["鼻祖调羹佐有商，耳孙家业踵前芳。","万言书有盐梅味，千首诗开锦绣肠。","绛帐讵容淹久次，制科端欲待非常。","归囊剩有君佳句，更获珠玑四十章。"],"title":"别傅教授景仁"}
