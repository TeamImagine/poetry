{"author":"陆游","id":33335,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["映空初作茧丝微，掠地俄成箭镞飞。","纸帐光迟饶晓梦，铜𬬻香润覆春衣。","池鱼鱍鱍随沟出，梁燕翩翩接翅归。","惟有落花吹不去，数枝红湿自相依。"],"title":"雨"}
