{"author":"王禹偁","id":177346,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["御柳差差拂禁墙，菲才何事直仙乡。","坐闻鸡唱皇宫近，睡枕鱼须白日长。","帘挂藓庭微雨霁，研添桐井落花香。","春风老尽诗情淡，翻卷青编独绕廊。"],"title":"馆中春值偶题"}
