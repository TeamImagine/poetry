{"author":"杨亿","id":210532,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["润气先从柱础知，寒宵滴滴助秋悲。","桐圭遶树多黄落，苔锦缘阶更碧滋。","爽彻衾裯慵就枕，凉生笺管欲题诗。","高阳旧侣相思否，此景谁同把酒卮。"],"title":"秋雨有怀李寺丞"}
