{"author":"虞俦","id":61979,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["风流正始孰追回，沈谢曹刘岂乏才。","诗律恢长怜我老，吟编端的赖君开。","秋怀拍拍须千首，世事悠悠付一杯。","已是醉吟输白傅，雪霜头上更相催。"],"title":"呈吴守"}
