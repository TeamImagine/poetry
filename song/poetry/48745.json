{"author":"杨万里","id":48745,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["河东鸑鷟志青天，冀北麒麟受玉鞭。","二十年前元脱颖，五千人里又遗贤。","请君更草凌云赋，老我重看斫桂仙。","趁取春风双鬓绿，收科谁后复谁先。"],"title":"送薛子约下第归永嘉"}
