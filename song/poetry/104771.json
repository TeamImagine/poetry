{"author":"陈耆卿","id":104771,"strains":["○平仄仄○○平，平平仄平平仄平。","仄平平平仄仄仄，平平仄仄平平平。","平平仄仄仄平仄，仄仄平平仄平仄。","平平仄仄仄平平，仄仄平平仄仄仄。","仄平仄仄平平平，仄仄平平平仄平。","仄平平仄仄平仄，平仄○仄平○平。","平平仄仄平平仄，平平平仄○平仄。","平平仄仄平仄○，仄仄仄仄平仄仄。","○平仄仄仄仄○，平○仄仄平仄平。","平平仄平仄○仄，仄仄仄仄仄仄平。"],"paragraphs":["闲庵笔底回三春，平生爱为梅写真。","只今龙钟已八十，双瞳挟电摇青旻。","芒鞋辙迹半天下，学语儿曹读君画。","孤根踞铁几经年，转作平梢月倒挂。","我家破屋同蜗牛，素壁悬来春复秋。","试携纤练觅天巧，门外观者何其稠。","真花著雪苔枝丑，君为描摸应添瘦。","朝开暮落春不留，岂若墨本堪不朽。","临风静玩意趣长，何当烂熳挥满床。","孤山老人醉中见，便欲信手赋暗香。"],"title":"题汤正仲墨梅"}
