{"author":"陈造","id":59321,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平平仄平。","仄仄平平平仄仄，仄平仄仄仄平平。"],"paragraphs":["两枝藤杖各过头，一赠诗翁一自留。","借力崎岖知意厚，分岐喧静果谁优。","拄归山路烟岚好，横向禅堂魔魅愁。","偿尽阿师行脚债，不妨分我老沧洲。"],"title":"隠静简堂老赠藤杖"}
