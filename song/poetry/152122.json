{"author":"方一夔","id":152122,"strains":["仄仄平平平，平○仄仄平。","仄仄平仄平，平仄仄平平。","平仄仄○仄，平仄平○平。","仄仄○仄仄，平仄仄仄平。","平平仄仄○，平平平仄○。","○○仄仄仄，仄平仄平平。","仄仄平仄平，○平仄○平。","仄○仄仄仄，仄平平仄平。"],"paragraphs":["恶木生高冈，枝疏上指天。","雨露非有私，蟠踞几何年。","荛子寝其下，山鸟栖其巅。","匠石过不睨，生理得自全。","皮为野火烧，根为蝼蚁穿。","空中不足恃，一朝踣而颠。","上有千岁藤，相依久缠绵。","树犹不自保，尔藤何足怜。"],"title":"续感兴二十五首  其二"}
