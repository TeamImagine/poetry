{"author":"仇远","id":164219,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["衰年六十喜平头，微禄虚名老可羞。","自笑一生同蝜蝂，了知万事等蜉蝣。","寡懽元亮须归去，老病相如已倦游。","只忆西湖春涨绿，柳边雪外舣兰舟。"],"title":"衰年"}
