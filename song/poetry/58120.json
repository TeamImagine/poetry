{"author":"张栻","id":58120,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["顷年未识宜州面，已信诸贤品藻公。","幕下从容逢益友，胸中肮脏本家风。","一麾且与宽凋瘵，华发应无慕勇功。","从古安边须自治，人情初不间华戎。"],"title":"送韩宜州"}
