{"author":"陆龟蒙","id":28153,"strains":["平平○平平，仄仄仄平仄。","平平仄仄仄，仄仄平○仄。","平平平仄仄，仄仄平平仄。","仄仄仄○平，仄仄平平平。","平平仄平仄，仄仄平平仄。","仄仄仄平平，平平仄平仄。","平平仄仄仄，仄仄○平仄。","○仄仄平平，平平○平仄。","○平仄平仄，仄仄平平仄。","仄仄仄○平，平平○平仄。","平平仄○仄，仄仄平平仄。","仄仄仄○平，平平仄平仄。"],"paragraphs":["浮屠从西来，事者极梁武。","岩幽与水曲，结构无遗土。","穷山林干尽，竭海珠玑聚。","况即侍从臣，敢爱烟波坞。","幡条玉龙扣，殿角金虬舞。","释子厌楼台，生人露风雨。","今来四百载，像设藏云浦。","轻鸽乱驯鸥，鸣钟和朝𫇛。","庭蕉裂旗斾，野蔓差缨组。","石上解空人，窗前听经虎。","林虚叶如织，水净沙堪数。","遍问得中天，归修释迦谱。"],"title":"奉和袭美太湖诗二十首 孤园寺"}
