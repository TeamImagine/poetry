{"author":"张镃","id":81242,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["端的公宜语个中，对山萦碧照清冬。","鹤毛雨渍苔钱古，蚁穴风堆橡斗重。","已乏尖新陪世话，断无阔匾拆书封。","一轩煨芋方题榜，时过松扉慰我慵。"],"title":"次韵谭德春见寄"}
