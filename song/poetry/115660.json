{"author":"刘克庄","id":115660,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["是处皆堪结草庵，宁论塞北与江南。","上林远赋讽才一，光范门书献至三。","麟获鲁西终圣笔，马浮江左坐玄谈。","古书疑信常相半，何必深疑御寇聃。"],"title":"用厚后弟强甫韵  其七"}
