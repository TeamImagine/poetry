{"author":"曾巩","id":173775,"strains":["平平仄平仄平仄，平仄仄仄平平平。","仄平仄仄仄平仄，仄仄仄仄○平平。","○平仄仄平○仄，○仄仄仄○平平。","平平平平仄平仄，平仄平仄平平平。","平平仄平仄仄仄，仄仄平仄平平平。","仄平平平仄○仄，○仄平仄平平平。","平平仄仄仄平○，○仄仄仄平平平。","仄平仄仄平仄仄，仄仄仄仄平平○。","平平平平平仄仄，平仄平仄平平平。","仄仄仄平仄平仄，仄仄仄仄仄仄平。","平平平平仄平仄，仄仄仄仄平平平。"],"paragraphs":["麻姑石坛起云雾，常意已极高峰颠。","岂知造化有神处，别耸翠岭参青天。","长松桀柏枝嵬砢，中画一道如流泉。","林风飕飗满丘壑，山鸟嘲哳凌飞烟。","山腰古亭豁可望，下见秋色清无边。","忽惊阴崖势回合，中抱幽谷何平圆。","初谁凿险构楼观，更使遶舍开芝田。","令人到此毛骨醒，欲构老笔丹青传。","羌夷干戈今未解，天地疮痏谁能痊。","大厦栋梁置沙莽，肯复顾眄桷与椽。","吾徒于时直何用，欲住未得心茫然。"],"title":"丹霞洞"}
