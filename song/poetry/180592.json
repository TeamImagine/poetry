{"author":"王安石","id":180592,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["楼影侵云百尺斜，行人楼上忆天涯。","情多自悔登临数，目极应惊怅望赊。","一曲平芜连古树，半分残日带明霞。","潘郎何用悲秋色，祇此伤春发已华。"],"title":"登西楼"}
