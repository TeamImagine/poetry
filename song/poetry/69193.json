{"author":"赵善括","id":69193,"strains":["平○平仄平仄仄，仄仄○平平仄仄。","○平仄仄仄平平，仄仄仄平○仄仄。","平平○仄仄○平，仄仄平平仄仄平。","仄平平○平仄仄，平仄仄仄○平○。"],"paragraphs":["征帆来去方旁午，触我扁舟维荻浦。","疏林隠约响钟鱼，一苇可航参佛祖。","西风留客意如勤，永日闲消一炷薰。","诘朝霜重风力软，千里翠縠并刀分。"],"title":"奉和章冠之长芦壁间韵"}
