{"author":"徐瑞","id":166932,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平平仄平平。"],"paragraphs":["尘埃野马谩劳形，远想高标愧此生。","已许过从陪杖屦，敢辞来往涉途程。","幔亭山色长如画，破衲秋风自有情。","更待焚香参太极，朱弦端为发奇声。"],"title":"壬寅和谢拙逸寄芳洲韵"}
