{"author":"强至","id":182795,"strains":["仄○平仄仄，平仄仄平平。","仄仄平平仄，平平仄仄○。","平平平○○，平仄仄平平。","平仄平平仄，平平仄仄平。","平○仄仄仄，仄仄仄平平。","仄仄平平仄，仄平平仄平。","平平平仄仄，仄仄仄平平。","仄仄平平仄，仄平平仄平。","○平仄平仄，仄仄仄平平。","仄仄平平仄，○平仄仄平。","仄仄平仄仄，仄仄仄平平。","○仄平平仄，平○仄仄平。"],"paragraphs":["贱僚尸属邑，逾岁事雄藩。","自视无尤异，何阶计荐论。","公为千骑长，官复九卿尊。","升绌悬诸手，荣枯系片言。","俄收一介技，俾出大贤门。","锐意推臣毂，剡章飞帝阍。","先容抡散木，后泽浃孤根。","立发韩灰焰，坐生邹谷暄。","泥涂渐霄汉，瓦砾变玙璠。","倍喜非初望，难酬是厚恩。","敢忘知己赐，况有寸心存。","称谢阶墀阻，形留意欲奔。"],"title":"谢知府少卿"}
