{"author":"方回","id":148673,"strains":["仄平平平仄仄仄，仄平仄平仄○仄。","平平仄仄仄平平，仄仄仄平平仄仄。","仄○仄仄平平平，仄仄仄平平仄平。","仄仄平仄○平平，仄仄平仄仄仄平。","仄平仄仄○平仄，仄平平仄平平仄。","仄仄仄平仄○○，平平仄仄○平仄。"],"paragraphs":["我家黄山百里远，两峰插天翠如剪。","归心久落故溪云，柁转不由船不转。","采茶𣃁药呼邻翁，藉草地宽何不容。","挟兔园册教儿童，菜饱无异禄万锺。","底须太史占星聚，世人寻觅无知处。","海内故人脱相思，江东渭北空云树。"],"title":"次前韵将归隠黄山"}
