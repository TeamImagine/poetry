{"author":"张扩","id":234078,"strains":["平平仄○？○平，仄仄仄仄○平平。","○平仄仄平仄平，平平仄仄平平平。","平平仄仄○平平，平平平平○仄平。","仄平○仄仄仄平，平平仄仄平仄平。","○仄平平仄仄平，仄平平仄平○平。","仄平仄仄仄仄平，平仄仄仄仄仄平。","仄○仄仄平平平，仄仄仄仄仄平平。","平平仄仄平仄平，平平仄仄仄平平。","平仄仄仄平仄平，平平平仄仄仄平。","仄平仄仄平平平，平平仄仄平平平。","仄平仄平仄仄平，平○仄平平仄平。"],"paragraphs":["金柈猥称槟榔珍，藿食未辨污吾唇。","茶丁妙写犀銙真，排方似欲骄华绅。","为君走碾飏微尘，羊肠声乾行只轮。","柘罗裁绢素缕匀，筒丝巧织霜后筠。","中贮刀圭护百神，乳花初幻人间春。","计君别品尚绝伦，完璧不受敌国嗔。","白虹夜气干秋旻，把玩自觉舌生津。","天衢小草搜八垠，蒙山顾渚亦怀新。","香歇色坏非法身，妖星森索避北辰。","不须会稡权群臣，龙翔鳯翥登严宸。","向来策勲自有人，君其问诸修水濵。"],"title":"次韵何任叟正字馆中试茶"}
