{"author":"王柏","id":123971,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["密密窝中养妙倪，恐因题扁被人知。","了无声臭谁能测，纵有神明岂足窥。","此外不忧还不惧，于中何虑更何思。","浩然一气充天地，谁道吾侪老未衰。"],"title":"和通斋密窝韵二首  其一"}
