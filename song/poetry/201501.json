{"author":"彭汝砺","id":201501,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["神仙苒苒在蓬壶，更得诗来慰索居。","天上楼台开佛国，日边香火读天书。","篮舆独往公今尔，蜡屐他时我亦如。","彼是此非无足问，悠悠同是一空虚。"],"title":"又寄佛印"}
