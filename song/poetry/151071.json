{"author":"杨公远","id":151071,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["书剑谋生总不成，效渠东野以诗鸣。","未知唐宋源流异，却喜江湖句法轻。","肩耸每同臞鹤立，口吟端似冷蛩声。","自怜绝少惊人句，生怕人传浪得名。"],"title":"借虚谷太博狂吟十诗韵书怀并呈太博  其六"}
