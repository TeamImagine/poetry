{"author":"陆游","id":41854,"strains":["仄仄平平仄平平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["暑雨初收体为轻，远山尽出眼偏明。","诗凭写兴忘工拙，酒取浇愁任浊清。","绿树有阴休倦步，澄溪无滓濯尘缨。","老人本少凋年感，不奈江城暮角声。"],"title":"初晴"}
