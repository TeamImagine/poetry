{"author":"刘弇","id":209418,"strains":["仄平仄仄平，平仄仄仄仄。","平仄仄仄仄，平仄仄平仄。","平平？仄平，仄仄仄平仄。","仄○平平仄，仄仄平仄仄。","仄仄平平平，仄仄仄平仄。","仄平仄平平，仄仄平仄仄。","平平平仄仄，○仄平仄仄。","平平平仄平，平仄平仄仄。","仄○平仄○，平仄仄○仄。","仄仄仄仄仄，仄平○仄仄。","平平○平仄，？仄仄平仄。","仄平仄平平，仄仄平仄仄。","平平平仄平，平仄平仄仄。","仄平平仄○，○仄仄平仄。"],"paragraphs":["世人嗜食心，专甚鼓记里。","刳磔供嚼啮，谁计物生死。","纷纷螷蠃蚳，晚亦列甘旨。","况如兹蜂者，捃拾才蠢尔。","八月阴崖昏，戢戢若攒指。","老房脱枯莲，荐右方物美。","翻嗟甘口鼠，横使童角毁。","吴蚕徒自僵，商贾斯远矣。","我思天地间，材死举相似。","鸟殪在泽羽，象焚缘插齿。","梢梢挠云干，虸锯入仪轨。","豹胎及驼峰，日饱馋咽子。","人方怀此忧，何暇多议彼。","异时佳设张，更饷勿余鄙。"],"title":"次韵林锡远食蜂儿之句"}
