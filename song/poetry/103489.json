{"author":"魏了翁","id":103489,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["家声烨烨自乾淳，王谢门中着此身。","金碧池边金碧使，玉山台上玉山人。","都将奕叶芝兰味，散作群州桃李春。","应记西陵分首后，枯棋一局几回新。"],"title":"潼川路施运判生日  其一"}
