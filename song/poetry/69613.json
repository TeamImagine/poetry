{"author":"王炎","id":69613,"strains":["平平○仄平平仄，平○仄○平仄仄。","平平仄仄平仄平，仄平仄○平仄仄。","仄仄平○○仄平，仄平仄仄平平平。","平平仄仄仄仄仄，平仄仄平平仄平。","仄平平平仄平仄，平平仄仄平仄○。","仄平仄仄仄平平，仄仄平平平平仄。","仄仄平平平仄○，仄仄平仄○平平。","仄仄平平○仄仄，仄仄仄平平仄仄。","仄○仄仄仄平平，仄仄平平平仄仄。"],"paragraphs":["江头三老风樯急，诗叟欲行还却立。","刚肠不解儿女悲，肯为别离襟袖湿。","翰墨场中空白眉，宦游不遂休奔驰。","平生讷室有秘诀，持以赠君君可归。","静而无哗气方定，清而寡欲心自正。","耳根毁誉等风波，眼界枯荣俱泡影。","得此还家虽退藏，被褐怀玉中含光。","踏破青鞋行万里，猛省昨非今近是。","但看污渎有灵龟，莫道蹄涔无尺鲤。"],"title":"次韵韩毅伯拟别"}
