{"author":"陈杰","id":144729,"strains":["仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["忆曾守岁荆州夜，多少艰虞共济人。","一纪重来仍作客，百年谁是自由身。","干戈满地今犹昨，日月行天故复新。","愿及春回再清晏，绿蓑永换黑貂尘。"],"title":"除夕"}
