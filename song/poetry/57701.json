{"author":"梅尧臣","id":57701,"strains":["仄仄仄平平，仄平平仄仄。","仄平○仄平，仄仄平仄仄。","平仄平仄仄，仄○平仄仄。","仄仄平仄平，平仄仄仄仄。","仄仄○平平，仄仄仄平仄。","仄平仄仄平，仄仄仄○仄。","仄平平○仄，仄仄仄仄仄。","仄平仄仄仄，仄仄平○仄。","平仄平平平，○平仄平仄。","平○○仄仄，平仄仄平仄。"],"paragraphs":["百菓各甘酸，或由人所植。","木瓜闻卫诗，赠好非玉色。","投此琼玖报，盖重车马饰。","贵贱今既殊，凌纸字翕赩。","一一如明珠，自得见安格。","复何备国风，庶亦见王泽。","捧之为重赐，诵已乃忘食。","幸资药品用，少助宣调力。","南土加文章，中州异肥瘠。","公将和鼎𫗧，微意愿寻绎。"],"title":"次韵和王尚书答赠宣城花木瓜十韵"}
