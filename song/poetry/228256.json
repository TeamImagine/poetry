{"author":"释德洪","id":228256,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["踪迹漂流不系船，旧游曾到意茫然。","玉笙哀怨初凉夜，秋月婵娟落木天。","往事已嗟如昨梦，壮怀无复似当年。","𬬻峰当眼空相向，因念区区想见怜。"],"title":"元祐五年秋尝宿独木为诗以自遣今复过此追旧感叹用韵示超然二首  其二"}
