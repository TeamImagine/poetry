{"author":"魏野","id":188352,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["金口亲除向锦川，一般监郡最荣迁。","从来才已欺鹦鹉，此去冤应雪杜鹃。","迎接僧携筇竹杖，歌谣民写浣花笺。","移风定不妨吟笑，绝唱宜磨玉垒镌。"],"title":"送刘大著赴任益州司理"}
