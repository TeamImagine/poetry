{"author":"李彭","id":232232,"strains":["平平仄仄平仄平，平平平仄仄平仄。","平○仄仄仄平平，仄仄仄○平仄○。","仄平仄仄○仄平，仄仄平平平仄仄。","仄平平仄仄平仄，平仄平平平仄仄。","平平仄仄仄平平，平仄平平平仄仄。"],"paragraphs":["蒲萄不饮熊耳杯，薰炉甘作槖驼坐。","胸中皎镜湛灵源，结习已空花自堕。","眼明见此除馑男，妙语时时零玉唾。","稻畦摩衲丈夫事，吾独知之胡不果。","钩章棘句竟何禆，徒遣诗人嘲饭颗。"],"title":"赠宗绂上座"}
