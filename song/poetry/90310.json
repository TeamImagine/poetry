{"author":"苏舜钦","id":90310,"strains":["平仄○仄平，仄仄平平仄。","平仄平平仄仄平，仄仄平平平仄仄。","平仄平平仄仄○，仄平平平仄平平。","平仄仄仄○仄仄，仄仄平仄平仄平。","仄平○仄平仄平，平平平仄仄仄平。","平平仄仄仄仄仄，平平仄仄平平平。","平平仄仄平仄○，仄仄仄仄○仄平。","仄平仄平仄仄仄，○仄仄仄○仄平。","仄平仄○仄仄仄，平仄平仄平仄仄。","平平仄仄○○仄，仄○仄仄平平平。","仄平仄仄仄○仄，平仄仄仄平○平。","仄平仄仄仄仄仄，平仄仄仄平仄平。","平平仄仄仄仄平，平○仄仄平○○。","○平仄仄仄平仄，平仄仄仄平平平。","仄平仄仄仄仄仄，仄仄仄仄○平平。","仄仄仄仄仄仄仄，仄平仄○平仄平。","仄平仄仄仄平○，平仄○仄平平平。"],"paragraphs":["无战王者师，有备军之志。","天下承平数十年，此语虽存人所弃。","今岁西戎背世盟，直随秋风寇边城。","屠杀熟户烧障堡，十万驰骋山岳倾。","国家防塞今有谁，官为承制乳臭儿。","酣觞大嚼乃事业，何尝识会兵之机。","符移火急搜卒乘，意谓就戮如缚尸。","未成一军已出战，驱逐急使缘崄巇。","马肥甲重士饱喘，虽有弓剑何所施。","连颠自欲堕深谷，虏骑笑指声嘻嘻。","一麾发伏雁行出，山下掩截成重围。","我军免胄乞死所，承制面缚交涕洟。","逡巡下令艺者全，争献小技歌且吹。","其余鼻馘放之去，东走矢液皆淋漓。","首无耳准若怪兽，不自愧耻犹生归。","守者沮气陷者苦，尽由主将之所为。","地机不见欲侥胜，羞辱中国堪伤悲。"],"title":"庆州败"}
