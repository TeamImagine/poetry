{"author":"易士达","id":171313,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。","仄仄平平平仄仄，仄平平仄仄仄平。"],"paragraphs":["锦囊分付与溪奴，江路寻幽属野夫。","暖信已传春到未，暗香还动月明无。","妆因底事偏清雅，态为何人转瘠癯。","惹起诗魂禁不得，恍然飞越亦忘吾。"],"title":"和朋溪探梅韵"}
