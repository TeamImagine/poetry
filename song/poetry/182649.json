{"author":"强至","id":182649,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["词场绿发竞才雄，幕府朱衫觉道穷。","孤愤扫除诗句里，壮图流落酒杯中。","宦游已倦年将暮，人事随生日又东。","珠玉满篇劳宠赠，建溪风格袭文公。"],"title":"酬杨立之进士见赠"}
