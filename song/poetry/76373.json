{"author":"赵蕃","id":76373,"strains":["仄仄○仄仄○仄，仄平仄平仄平仄。","仄平仄仄仄仄平，平仄仄平平仄仄。","平平仄平仄仄平，仄平平平平仄平。","○○仄仄仄平仄，仄仄平仄平平平。","仄○仄仄仄仄仄，仄仄平平平平仄。","平平平仄仄○○，平仄平平仄平仄。","平仄○仄仄平○，仄仄平平○仄平。","仄平平仄仄○仄，仄平平平平仄平。"],"paragraphs":["昔我过此暑正薄，是时此亭亦新作。","竹移不问醉与迷，柯叶一敷无病箨。","今兹再来毒热新，客尘昏昏能病人。","正思一坐此亭上，骇俗宁待征龙鳞。","世将大热比酷吏，亦以清风喻君子。","公凉何止一庭中，寒露清冰遍闾里。","嗟我行色一何迟，不及亭成分韵诗。","竹溪之逸故难著，竹林之贤容可追。"],"title":"题沈临江邀赐亭"}
