{"author":"虞俦","id":62273,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["青桂留连最上枝，待君奋翼到天池。","秋莲又喜呈嘉兆，春草何劳费梦思。","雅想分香风静处，更怜并影月明时。","姮娥似办双荷制，故遣冯夷预报知。"],"title":"和汉老弟双莲诗韵"}
