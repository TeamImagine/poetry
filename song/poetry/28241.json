{"author":"洪适","id":28241,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["水纹如縠送归船，渐近觚棱尺五天。","适意莼鲈公有兴，寻盟鸥鸟我无缘。","远怀并辔穿红皱，近阻携筇款碧鲜。","却待湖山最高处，醉中一笑挹臞仙。"],"title":"次韵游臞庵不果"}
