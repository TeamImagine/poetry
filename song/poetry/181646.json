{"author":"郑獬","id":181646,"strains":["仄平平仄仄，平平○仄平。","平仄仄平仄，仄仄平平平。","仄平平平平，仄仄○平平。","○平仄仄平，仄○仄平平。","平平仄仄平，仄仄平仄平。","仄仄仄平平，平仄○仄平。","平仄仄○仄，平仄○平平。","平平仄平仄，○仄平仄平。"],"paragraphs":["短松青铁干，童童三尺余。","花实少姿媚，独与寒心俱。","暴霜时侵凌，奋怒张雄须。","长楸拥肿材，旁荫可容车。","秋风一夕来，解剥惟朽株。","物性在坚柔，何必长短殊。","楸叶已泥滓，松干犹青肤。","无烦问高下，且辨荣与枯。"],"title":"感秋六首  其二"}
