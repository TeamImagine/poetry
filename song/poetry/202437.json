{"author":"陆佃","id":202437,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["三年清苦下书帷，诸子专门盛一时。","研尽锦砂重注易，草残饶纸谩笺诗。","鼓催闽越茶应早，线引昭阳日渐迟。","侍讲会须拌共醉，状元新约未差池。"],"title":"依韵和彭器资直讲二首  其一"}
