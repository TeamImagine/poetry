{"author":"郑刚中","id":251930,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["范君才力信超群，与我暌离未十春。","脱体文章都换骨，从头宦业便通神。","不应莲幕淹余刃，莫只花砖卧此身。","好傍玉皇香案立，放教膏泽下斯民。"],"title":"赠范茂直"}
