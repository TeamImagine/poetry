{"author":"苏过","id":229956,"strains":["仄仄平平仄，平平仄仄平。","○平平仄仄，仄仄仄平平。","仄仄仄平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄○平仄，平平仄仄○。","平○○仄○，平仄仄平平。"],"paragraphs":["泽国风烟恶，平居念少游。","三冬霜树少，八月火云流。","旅馆那堪暑，危台独觉秋。","远林藏小寺，虚市隔孤洲。","日落山衔碧，江昏蜃吐楼。","云峰连北斗，鸟道绝南州。","丘壑从兹逝，轩裳岂足留。","终当思范蠡，归泛五湖舟。"],"title":"题郁孤台"}
