{"author":"释有需","id":202704,"strains":["平仄仄平仄平仄，仄仄平平平仄仄。","仄平平仄仄平平，平仄仄平仄仄仄。","仄仄平○仄平○，仄平仄仄仄仄○。","平平仄仄○平仄，仄仄平平仄仄平。","仄仄平平平仄仄，仄平平仄平平仄。","平仄平平仄仄平，平平平仄○○仄。","平平仄平仄仄仄，平○仄仄平平仄。","平平仄仄仄平○，平平仄仄平○仄。","仄平平，仄仄仄，仄○平平仄平仄。","平○仄仄平仄平，平平仄仄平平仄。","仄仄平平平仄仄，仄平仄仄平○仄。","仄平○○仄平平，仄仄平平平仄仄。"],"paragraphs":["吾结草庵蔡溪侧，四顾峰峦皆峭壁。","石门千仞锁天津，来者欲登那措足。","住此庵中是何缘，不诗不颂亦不禅。","饥来苦菜和根煮，叠石为床困即眠。","日照诸峰阴羃羃，负暄孤坐情何适。","驯伏珍禽趁不飞，猿猱扪我衣中虱。","闲搘瘦筇六七尺，山行野步扶危力。","披云入草不辞劳，逢人打破修行窟。","或停松，或坐石，静听溪泉漱鸣玉。","源深洞邃来不休，声声奏尽无生曲。","杂羽流商谁辨的，五音六律徒敲击。","有时乘兴上高峰，大笑狂歌天地窄。"],"title":"石门歌"}
