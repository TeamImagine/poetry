{"author":"韩维","id":168006,"strains":["仄平平仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["早为书殿同游客，尝贰侯藩共理臣。","流景又逢黄菊节，狂欢犹记紫荆春。","浮生几度花前饮，访旧多为柏下人。","闻说真乘得深趣，暂抛珍御出埃尘。"],"title":"寄李公达"}
