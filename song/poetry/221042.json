{"author":"邹浩","id":221042,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平仄。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["兴来云路欲飞仙，风更吹凉入绮钱。","岂但乌衣今莫逆，也知白鸟旧相便。","波随静止荷初展，舟逐闲移楫自眠。","我亦书边有余日，与君同到五湖天。"],"title":"次韵蔡天启寄籍田令"}
