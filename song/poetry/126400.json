{"author":"叶茵","id":126400,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄仄平仄，平仄平平仄仄平。","仄仄平平平仄仄，仄平仄仄平平平。"],"paragraphs":["梅花旧刻字将磨，勘辨其如病眼何。","千载鼠须遗墨少，一时赝本误人多。","肯将金谷序文比，因想山阴气候和。","最喜孤居山下姥，慕名特特为烹鹅。"],"title":"次禊帖韵"}
