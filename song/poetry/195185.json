{"author":"苏轼","id":195185,"strains":["仄平平平平，平平仄平平。","平仄仄仄仄，仄仄○平平。","仄仄仄仄○，平仄仄仄平。","平平○仄仄，仄仄平仄平。","仄平仄仄仄，仄仄仄平平。","仄平平仄仄，仄仄○平平。","仄仄仄平○，平仄仄平平。","平平仄平仄，仄仄仄仄平。","仄平仄平仄，仄仄平仄○。"],"paragraphs":["我家衡山公，清而畏人知。","臧否不出口，默识如蓍龟。","擢子拱把中，云有骥𫘧姿。","胡为三十载，尚作穷苦词。","丈人不妄语，未效此何疑。","朅来清颍上，泪湿中郎诗。","怪我一年长，而作十年衰。","同时几人在，岂敢怨白髭。","愿言指松柏，永与霜雪期。"],"title":"送王竦朝散赴阙"}
