{"author":"张耒","id":216180,"strains":["平平仄仄平○仄，平平仄○平仄仄。","仄平仄仄平仄平，仄平平平平仄○。","仄平○○仄仄仄，仄平○平平仄仄。","仄平平平仄○平，平平仄平平仄○。"],"paragraphs":["城头月落霜如雪，楼头五更声欲绝。","捧盘出户歌一声，市楼东西人未行。","北风吹衣射我餠，不忧衣单忧餠冷。","业无高卑志当坚，男儿有求安得闲。"],"title":"北邻卖餠儿每五鼓未旦即遶街呼卖虽大寒烈风不废而时略不少差也因为作诗且有所警示秬秸"}
