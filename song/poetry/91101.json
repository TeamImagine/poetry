{"author":"释居简","id":91101,"strains":["仄仄平平仄仄仄，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，平平平平仄仄平。"],"paragraphs":["客已梅山访把茆，城隅闲鏁一枝巢。","金园俗下谬公举，玉帐眼明寻淡交。","不但据鞍尤矍铄，尚堪策蹇作推敲。","采毫不借江山助，谁为高人赋解嘲。"],"title":"益老得广惠呈制帅大资槔闲居士"}
