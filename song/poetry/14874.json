{"author":"王铚","id":14874,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["平生尝叹少陵诗，岂谓残年尽见之。","共脱兵戈身偶在，各怀乡国语尤悲。","又寻芳草春风路，犹听孤舟夜雨时。","避地海山周万里，此行无处寄相思。"],"title":"别故人张孝先"}
