{"author":"叶大年","id":25868,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","平平平平平仄仄，仄平平平仄平平。"],"paragraphs":["遗文脍炙在吾乡，赋罢谁能少荐扬。","声迹有妻先蝶梦，行藏无子付洴方。","云萝烟蔓新泉宅，秋月春花旧野堂。","交倡丝笺真翰墨，几人知为宝巾箱。"],"title":"挽王学正  其二"}
