{"author":"黄庭坚","id":207010,"strains":["仄仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["世态已更千变尽，心源不受一尘侵。","青春白日无公事，紫燕黄鹂俱好音。","付与儿孙知伏腊，听教鱼鸟逐飞沈。","黄公垆下曾知味，定是逃禅入少林。"],"title":"次韵盖郎中率郭郎中休官二首  其二"}
