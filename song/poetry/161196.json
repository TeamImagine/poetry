{"author":"戴表元","id":161196,"strains":["平平仄仄平平仄，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["人间万卷庞眉老，眼见堂堂入草莱。","行客须当下马过，故交谁复裹鸡来。","山花不语如听讲，溪水无情自荐哀。","犹胜黄金买碑碣，百年名字已烟埃。"],"title":"过应浩然先生墓"}
