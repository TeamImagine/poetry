{"author":"齐己","id":41881,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平仄仄仄平。","仄仄平平仄平仄，仄平平仄仄平平。"],"paragraphs":["门前石路彻中峰，树影泉声在半空。","寻去未应劳上下，往来殊已倦西东。","髭根尽白孤云并，心迹全忘片月同。","长忆高窗夏天里，古松青桧午时风。"],"title":"道林寺居寄岳麓禅师二首 一"}
