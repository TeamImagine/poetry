{"author":"苏辙","id":197121,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["诏书京辅起沉沦，岁贡仍居第一人。","不愧得官名暂屈，自夸对策语深淳。","读书饱足终无厌，从宦奔驰自此新。","我去淮阳今不久，邻邦时得问音尘。"],"title":"送顿起及第还蔡州"}
