{"author":"王十朋","id":23924,"strains":["仄仄平平仄仄平，仄平仄仄仄平平。","平平平仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["万斛虬珠眩眼明，傲春迟吐冠园英。","诗因居士价方重，酒赐名臣花遂荣。","香异竹间吹细细，韵如堂上出盈盈。","芳姿自可友兰蕙，惜不当时遇独清。"],"title":"次韵知宗酴醾"}
