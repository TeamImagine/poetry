{"author":"陈宓","id":96867,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["信矣贤愚共一初，都缘勤怠遂殊居。","渊源有本天同健，潢潦无根夕易除。","何事不为尘所染，平生须有善堪书。","要从陋巷甘勤苦，始得声名满观渠。"],"title":"读先君新第落成诗有感因韵书示蒙孙  其一"}
