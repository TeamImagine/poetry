{"author":"华镇","id":211966,"strains":["平平仄平平，平仄仄平平。","仄仄仄平仄，○平仄平平。","○平○仄平，平平仄平平。","仄○平仄仄，仄仄平○平。","仄平平平平，仄平平平○。","仄平仄仄○，平○平○平。","平平仄平仄，平○仄平平。","仄仄仄仄○，仄仄平平平。","○平平仄仄，仄仄○平○。"],"paragraphs":["韶光入南园，芳树啭珍禽。","弄月晓烟际，吟风夕阳林。","间关调巧言，玲珑韵鸣琴。","密传青帝意，说尽阳和心。","采之芳林幽，置之华堂深。","愿言几席间，时听林中音。","朝餐屑昆玉，雕笼饰南金。","引盼结绮疏，弄影高梧阴。","三旬春欲暮，写此如簧吟。"],"title":"春日杂兴十五首  其四"}
