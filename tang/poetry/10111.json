{"author":"韩愈","id":10111,"strains":["仄仄平平平，仄平仄仄平。","平平○仄平，仄仄仄仄平。","仄仄仄平平，平仄仄仄平。","○平平○平，仄平平平平。","平平仄平○，○平平仄平。","○仄平仄仄，平仄仄仄平。","仄平平仄平，平平仄平平。","平平仄仄平，平平○○○。","平仄平平平，仄仄平○平。","平平仄仄平，平平仄○平。","平仄仄仄平，仄仄仄仄平。","仄仄仄仄平，仄仄仄仄○。","平○平平平，仄平○平平。","平平仄平平，平平平仄平。","仄平平平平，仄仄平平平。","仄仄平仄平，平○仄平平。","仄仄仄平平，平仄仄○平。","平仄仄○平，仄仄平平平。","仄仄平仄平，仄仄○平○。","平○仄平仄，仄○仄平平。","平平仄仄仄，平○仄仄平。","仄平仄仄平，○仄仄仄平。","平仄仄平仄，仄仄平平平。","平平仄○仄，仄平平平平。","平仄仄平平，○平平仄平。"],"paragraphs":["始我来京师，止携一束书。","辛勤三十年，以有此屋庐。","此屋岂为华，于我自有余。","中堂高且新，四时登牢蔬。","前荣馔宾亲，冠婚之所于。","庭内无所有，高树八九株。","有藤娄络之，春华夏阴敷。","东堂坐见山，云风相吹嘘。","松果连南亭，外有瓜芋区。","西偏屋不多，槐榆翳空虚。","山鸟旦夕鸣，有类涧谷居。","主妇治北堂，膳服适戚疏。","恩封高平君，子孙从朝裾。","开门问谁来，无非卿大夫。","不知官高卑，玉带悬金鱼。","问客之所为，峨冠讲唐虞。","酒食罢无为，棋槊以相娱。","凡此座中人，十九持钧枢。","又问谁与频，莫与张樊如。","来过亦无事，考评道精麤。","跹跹媚学子，墙屏日有徒。","以能问不能，其蔽岂可祛。","嗟我不修饰，事与庸人俱。","安能坐如此，比肩于朝儒。","诗以示儿曹，其无迷厥初。"],"title":"示儿"}
