{"author":"刘禹锡","id":10839,"strains":["仄平平仄平平平，平平仄仄平平平。","仄平平平仄平仄，仄仄平平○平仄。","平平仄仄平仄平，仄仄仄仄平仄平。","仄○平平仄○仄，仄仄○仄平平平。","○平○平○仄仄，仄平平仄平○仄。","仄仄平平仄仄平，平○仄仄平平仄。","○平平仄仄平○，仄平平仄平平平。","平平仄仄仄平仄，平仄仄仄平平平。","平平仄仄仄平仄，○仄平平仄平仄。","仄平仄仄平仄平，仄平平平平仄平。","平平平仄仄○仄，仄平平仄平平平。","平平仄仄○平仄，仄仄平仄平平仄。","仄平仄仄仄平平，仄○平○○仄仄。","平平仄仄仄平平，仄仄仄平平仄平。","平平仄仄平平仄，平仄平平仄仄○。","平平仄平平仄仄，仄仄平平平仄仄。","平平仄仄平平平，平仄仄平平仄仄。","仄仄平平平仄平，仄平平仄平平○平。","○平○仄平○仄，○仄平平平仄平。"],"paragraphs":["泰娘家本阊门西，门前绿水环金堤。","有时妆成好天气，走上皋桥折花戏。","风流太守韦尚书，路傍忽见停隼旟。","斗量明珠鸟传意，绀幰迎入专城居。","长鬟如云衣似雾，锦茵罗荐承轻步。","舞学惊鸿水榭春，歌传上客兰堂暮。","从郎西入帝城中，贵游簪组香帘栊。","低鬟缓视抱明月，纤指破拔生胡风。","繁华一旦有消歇，题剑无光履声绝。","洛阳旧宅生草莱，杜陵萧萧松柏哀。","妆奁虫网厚如茧，博山炉侧倾寒灰。","蕲州刺史张公子，白马新到铜驼里。","自言买笑掷黄金，月堕云中从此始。","安知𫛳鸟座隅飞，寂寞旅魂招不归。","秦嘉镜有前时结，韩寿香销故箧衣。","山城少人江水碧，断雁哀猿风雨夕。","朱弦已绝为知音，云鬓未秋私自惜。","举目风烟非旧时，梦寻归路乡多参差。","如何将此千行泪，更洒湘江斑竹枝。"],"title":"泰娘歌"}
