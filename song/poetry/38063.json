{"author":"陆游","id":38063,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["春昼花明映柳纤，燕归胜事始能兼。","争梁谇语惊幽梦，掠地斜飞避画帘。","雏食得虫应自喜，巢泥经雨更频添。","去来要是知时节，常怪人嘲作附炎。"],"title":"燕"}
