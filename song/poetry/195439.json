{"author":"苏轼","id":195439,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["睡起风清酒在亡，身随残梦两茫茫。","江边曳杖桄榔瘦，林下寻苗荜拨香。","独步倘逢勾漏令，远来莫恨曲江张。","遥知鲁国真男子，独忆平生盛孝章。"],"title":"桄榔杖寄张文潜一首时初闻黄鲁直迁黔南范淳父九疑也"}
