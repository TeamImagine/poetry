{"author":"马廷鸾","id":145418,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["负米无亲不忍尝，谁为故老在邻墙。","百年宁复知耆旧，六甲犹能记岁阳。","襟佩书生联讲席，鼓旗骚将角名场。","斯文未敢荒先绪，白首遗孤腼最良。"],"title":"得熊静程主簿书且诲以二父庚甲用旧韵奉寄"}
