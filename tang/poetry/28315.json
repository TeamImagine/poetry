{"author":"陆龟蒙","id":28315,"strains":["仄仄平平仄，○平仄仄平。","仄平平平仄，平仄仄平平。","平仄平平仄，平平仄平平。","平平○仄仄，○仄仄平平。","平仄平○仄，○平仄仄平。","仄○平仄仄，○仄仄平平。","仄仄平仄仄，平平仄平○。","平平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","仄平○○仄，？仄仄平平。","仄仄平平仄，平○仄仄平。","仄平○仄仄，平仄仄平平。","仄○平平仄，○平仄仄平。","仄平平仄仄，平仄仄平平。","仄仄○平仄，平平仄仄平。","平平○仄○，平仄仄平平。","仄仄平平仄，平○仄仄平。","仄○○仄仄，○仄平平平。","仄仄○平仄，○平仄仄？。","平平平仄仄，平仄仄平平。","仄仄平平○，平平仄仄平。","仄○平仄仄，平仄仄平平。","仄仄平平仄，平平仄仄平。","平○平仄仄，平仄仄平平。","仄仄平平仄，平平仄仄平。","平○平仄仄，仄平仄平○。","仄仄平平仄，平平仄仄平。","仄○○仄仄，平仄仄平平。"],"paragraphs":["共是悲秋客，相逢恨不堪。","雁频辞苏北，人尚在江南。","名利机初发，樵渔事先谙。","松门穿戴寺，荷径绕秦潭。","绳检真难束，疏慵却易耽。","枕当高树稳，茶试远泉甘。","架上经唯一，尊前雅祗三。","风云劳梦想，天地入醺酣。","历自尧阶数，书因禹穴探。","御龙虽世禄，下马亦清谭。","国计徒盈策，家储不满甔。","断帘从燕出，{危攵}弁请人簪。","木坠凉来叶，山横霁后岚。","竹窗深{穴/叫}窱，苔洞绿龛弇。","积行依颜子，和光则老聃。","杖诚为虎节，披信作鲛函。","养鹭看窥沼，寻僧助结庵。","功名思马援，歌唱咽羊昙。","乞食羞孤凤，无衣羡八蚕。","系帆留宿客，吟句任羸骖。","宠鹤空无卫，占乌未见{覃阝}。","香还须是桂，青会出于蓝。","蜀酒时倾瓿，吴𫚥遍发坩。","玉封千挺藕，霜闭一筒柑。","惜佩终邀祸，辞环好激贪。","宗溟虽甽浍，成厦必楩柟。","碧玉雕琴荐，黄金饰剑镡。","烟缘莎砌引，水为药畦担。","博物君能继，多才我尚惭。","别离犹得在，秋鬓未𩭹𩭹。"],"title":"京口与友生话别"}
