{"author":"释居简","id":91666,"strains":["平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["宣城归到西湖寺，朋旧如沙散不收。","盟鹭又随西里远，惊猿空伴北山愁。","同途好友须题品，可意佳篇便献酬。","摘得甘花烦见寄，趁它大火未西流。"],"title":"送赵西里官满归永嘉"}
