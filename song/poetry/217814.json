{"author":"张耒","id":217814,"strains":["平平仄仄平平仄，平仄平平平仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["平生对雪须千首，何事今春无片词。","老大怯寒唯泥酒，穷愁须醉不吟诗。","润催庭柳将开眼，冷送江梅欲别枝。","何处高楼有残白，旧游无处寄相思。"],"title":"正月三日大雪雪晴有感"}
