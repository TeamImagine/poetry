{"author":"李刘","id":104316,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["盛德元勋绝等伦，麟符虎节冠宗臣。","大椿上古身千岁，一柱明堂力万钧。","坐镇熊罴瞻绣衮，燕居松鹤伴纶巾。","只应便是神仙事，万丈蓬莱却未真。"],"title":"寿帅阃"}
