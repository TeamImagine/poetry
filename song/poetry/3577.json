{"author":"陈与义","id":3577,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["年律将穷天地温，两州风气此横分。","已吟子美湖南句，更拟东坡岭外文。","隔水丛梅疑是雪，近人孤嶂欲生云。","不愁去路三千里，少住林间看夕曛。"],"title":"度岭一首"}
