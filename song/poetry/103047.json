{"author":"魏了翁","id":103047,"strains":["仄仄平平平仄平，仄平仄仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["有鸟云飞鱼跃渊，圣贤见处自天悬。","流阴卒卒谩空过，斯道寥寥谁适传。","人境恰逢如择地，主宾良晤岂非天。","二章发我无穷思，不慊遗编对圣贤。"],"title":"次韵李参政见谢游龙鹤山诗  其二"}
