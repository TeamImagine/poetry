{"author":"范成大","id":43775,"strains":["仄仄仄平仄，平○仄平平。","仄○平平平，仄仄○平平。","仄平平平仄，○仄平平平。","平平仄平仄，平仄仄仄平。","仄仄仄仄仄，仄平仄○平。","平平○平仄，平○仄平平。"],"paragraphs":["路转市声远，宽闲古城东。","适从红尘来，忽入苍烟丛。","槿心倾秾露，芋叶翻微风。","秋阳澹篱落，残暑不必攻。","野老熟睡起，日高首如蓬。","官身骑官马，君应笑龙钟。"],"title":"晓诣三井观"}
