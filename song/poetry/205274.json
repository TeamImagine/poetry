{"author":"李之仪","id":205274,"strains":["平平平仄仄平平，仄仄平平仄仄平。","平仄平平○仄仄，仄平○仄仄平平。","仄平仄仄平平仄，○仄平平仄仄平。","仄仄仄平平仄仄，仄平平○仄○仄。"],"paragraphs":["南窗何似北窗凉，寄傲来风各有方。","千古光辉如昨日，一时收拾付新堂。","已惊盏里醅初绿，更觉篱边菊渐黄。","就使主人官即显，此门高兴定难忘。"],"title":"题韦深道寄傲轩"}
