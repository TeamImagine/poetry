{"author":"胡仲弓","id":136804,"strains":["平平仄仄仄仄平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["相逢一笑便忘怀，鼠量难当三百杯。","幕府清闲无檄至，邮筒络绎有诗来。","分朋尽屏牛僧孺，取女亲逢羊角哀。","满眼鶑花良不恶，春风吹上越王台。"],"title":"次韵柬李希膺"}
