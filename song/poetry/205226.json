{"author":"李之仪","id":205226,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何用封侯曲似钩，且将肤寸等岑楼。","佳时未用倾河鼓，爽气先期胜蓐收。","月影正迷千古恨，雨声还助五更愁。","王孙赏咏元无敌，又见诗中第一流。"],"title":"和子椿七夕"}
