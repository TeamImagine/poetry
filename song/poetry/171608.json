{"author":"王大受","id":171608,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["分薄如云可奈何，入秋荣气欠平和。","已于万事都无念，只向三杯亦有魔。","顿失花前多度醉，轻辜月下几番歌。","不留一物娱吾老，赢得东窗冷淡过。"],"title":"以疾止酒"}
