{"author":"梅尧臣","id":35956,"strains":["仄○平仄平，平仄仄仄仄。","平平平仄仄，仄仄仄○仄。","○平平○平，仄仄仄仄仄。","仄○仄仄○，平仄仄平仄。","平平仄仄○，仄仄仄仄仄。","仄平仄平仄，平仄仄仄仄。","平仄仄仄平，仄平○仄○。","平平仄仄仄，仄仄平仄仄。","平仄仄仄平，仄○平○仄。","仄仄平仄平，平平仄平仄。"],"paragraphs":["我从淮上归，君向海澨去。","安知无几舍，邂逅不相遇。","颇知飞空云，到月不得附。","月行既不留，云亦值风故。","诚知会合难，岂是忘所赴。","我虽蹑新𪨗，心不舍旧屦。","谁谓若世人，食瓜思弃瓠。","君南我赴北，日见阳雁度。","兹欲远寄音，雁行高且鹜。","但诵金石言，于时傥无忤。"],"title":"寄送谢师厚余姚宰"}
