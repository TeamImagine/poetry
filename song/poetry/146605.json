{"author":"陈舜俞","id":146605,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["惯见江湖贱逐臣，去寻岩穴或相亲。","不知金马曾为客，犹得铜章肯借人。","夜夜水声随枕簟，时时林色上衣巾。","题诗半在山南寺，请戒岩僧扫隙尘。"],"title":"寄星子令柯季立"}
