{"author":"刘宰","id":92997,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平仄仄仄平。","仄仄仄平仄平仄，平平平仄仄平平。"],"paragraphs":["使君问政及郊扉，病叟何能措一辞。","积粟鼌生真至计，屯田充国亦良规。","将权可与他人共，德意须令旧壤知。","闻说盐城有真令，相逢为说每相思。"],"title":"代书答龚楚州"}
