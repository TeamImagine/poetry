{"author":"赵庚夫","id":98402,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["清泉煮茗自甘肥，诗卷新来十大围。","衰齿尚能餐枸杞，余龄断未泣牛衣。","每思削发游方去，时梦乘云谒帝归。","何世独无勋业士，古来惟有逸民稀。"],"title":"清泉"}
