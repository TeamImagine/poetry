{"author":"吕陶","id":186295,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["公居何事葺幽轩，客味萧条称养闲。","人笑规模犹物外，我怜风景胜花间。","秾林鬬影舒帷幕，浅溜余声杂佩环。","欲把郡图传向此，座中常得见岷山。"],"title":"和野轩答李著作见寄"}
