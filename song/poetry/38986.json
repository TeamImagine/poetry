{"author":"陆游","id":38986,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["西蜀东吴到处游，千岩万壑独吾州。","短篷载月娥江夜，小蹇寻诗禹寺秋。","村酒可赊常痛饮，野人有兴即相求。","何由唤得王摩诘，为画湖桥一片愁。"],"title":"纵游归泊湖桥有作"}
