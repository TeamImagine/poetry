{"author":"李处权","id":8420,"strains":["平平平○仄，仄仄仄○仄。","平平仄仄平，仄仄仄仄仄。","平仄仄平平，平平平仄仄。","平仄仄仄平，平平平仄仄。","仄平平仄仄，○○仄平仄。","仄仄仄平平，仄○平仄仄。"],"paragraphs":["茫茫人间世，佛法最长久。","山林坐九年，面壁不挂口。","须是丈夫儿，悬崖能撒手。","为语学道人，何须天下走。","夜寒云去尽，横参挂南斗。","我已办青鞋，要闻狮子吼。"],"title":"送禅客入高峰"}
