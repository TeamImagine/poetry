{"author":"刘克庄","id":110367,"strains":["仄平平平仄，平仄仄仄平。","仄仄仄仄仄，仄仄平仄平。","仄平仄仄平，平仄平平平。","仄平平仄仄，○仄平平平。","○仄仄仄平，仄仄仄仄平。","仄平平仄仄，仄仄平○平。","仄○仄平仄，仄仄平平平。","平平仄仄仄，○○仄仄平。","平平仄仄仄，仄仄平仄○。","仄仄仄仄平，仄仄仄仄平。"],"paragraphs":["道人何为者，寒暑一破衫。","发白具老态，口讷稀冗谈。","我陪小队来，猿鸟窥层岚。","道人方掩户，燕坐弥陁龛。","迎客不下山，送客不出庵。","即之疑槁木，面目寒巉岩。","赠钱漠然谢，有若投诸潭。","微言岁计熟，收芋已满篮。","斯人未识字，岂必曾遍参。","所立偶自高，可儆佞与贪。"],"title":"辰山道人"}
