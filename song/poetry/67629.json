{"author":"舒邦佐","id":67629,"strains":["平仄平平平仄仄，平平仄仄仄平平。","仄平平平平仄仄，仄仄仄仄平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["云冻长空铺水墨，风鸣破屋响琅玕。","忆梅探梅春已露，欲雪不雪天正寒。","呵笔岂能诗句好，拥炉偏怕酒瓶干。","太平宰相非吾望，煨芋何须问懒残。"],"title":"天寒偶成"}
