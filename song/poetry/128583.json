{"author":"高斯得","id":128583,"strains":["仄平仄平平，平仄仄平仄。","平平仄平平，平平○平仄。","○仄仄平仄，○○仄平仄。","仄仄平平平，平平仄平仄。","仄平仄仄仄，仄仄平仄仄。","平平○平仄，仄○仄仄仄。","平平仄平平，仄○平仄仄。","平平仄仄○，仄仄平仄仄。","平平仄仄○，仄仄平平仄。","仄平平仄仄，仄○平平仄。","仄平仄平平，○仄仄○仄。","平平仄平平，仄○平仄仄。","平平平○平，平仄平仄仄。","仄平仄○仄，平仄○平仄。","平○仄仄平，平仄平平仄。","平平仄仄仄，仄仄仄平仄。","仄平平仄平，平仄仄平仄。","仄平平平平，平平仄仄仄。","仄仄仄仄平，平平平仄仄。","仄仄仄平平，仄仄平仄仄。"],"paragraphs":["玉皇拔西珍，金节抚南服。","雄棱折荒陬，祥飙扇寒谷。","长孺振河内，相如谕巴蜀。","唯昔垂鸿名，于今蹑遐躅。","墨夫跼一迹，赤子悬万目。","周原重华遣，汉庭惬剸属。","栖粱饱群鸿，复陂歌两鹄。","钦哉使指将，俾尔民命续。","宁虚独坐三，与布宽条六。","岂伊于粤陋，独占京东福。","盍朝翠云裘，重佩水苍玉。","危枰活枯棋，骇浪安巨舳。","儒登朝廷尊，贤聚功化速。","匪惟密亲愿，兹谓苍生祝。","攀援驷马车，惆怅骊驹曲。","音尘慰寂蔑，炯介在明淑。","赠言希古人，陈义诡流俗。","谨毋千仓求，惟先百姓足。","道学振考亭，文风倾岳麓。","庶几七闽人，勿替千禩肃。"],"title":"次魏明己表弟韵送刘长翁赴福建仓"}
