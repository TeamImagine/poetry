{"author":"杨长孺","id":84292,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["雪舟不肯半涂回，直到荒林意盛哉。","篱菊苞时披宿雾，木犀香里绝纤埃。","锦心绣口垂金薤，月露天浆贮玉杯。","八十仙翁能许健，片云得得出巢来。"],"title":"和曾无疑"}
