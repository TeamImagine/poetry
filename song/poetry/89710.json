{"author":"赵汝譡","id":89710,"strains":["平仄仄仄平，平平仄○平。","仄平平平仄，仄仄○仄平。","仄仄○仄仄，平平○仄平。","仄平○平仄，平仄平平平。","平仄仄仄平，仄仄仄仄平。","平平仄平仄，平仄仄平○。","平平仄平仄，仄仄仄仄平。","仄仄平仄仄，仄平仄○平。","仄平仄平平，仄仄平平平。","仄○平仄仄，仄○平○平。"],"paragraphs":["时潦汇众川，朝暾耀中洲。","岸回挐音急，水抱禅宇幽。","竹树相覆带，云沙更荡浮。","估船乘波发，渔艇沿潭游。","他屿亦可登，爱此所览周。","东轩既延伫，西阁复夷犹。","归求种嘉橘，老欲守故丘。","贾谊何远去，屈原竟深投。","俗卑忌才高，世浊憎多修。","请将招隠作，往和沧浪讴。"],"title":"直州"}
