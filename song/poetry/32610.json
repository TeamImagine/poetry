{"author":"陆游","id":32610,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["匆匆簿领不堪论，出宿聊宽久客魂。","稻垄牛行泥活活，野塘桥坏雨昏昏。","槿篱护药才通径，竹笕分泉自遍村。","归计未成留亦好，愁肠不用遶吴门。"],"title":"出县"}
