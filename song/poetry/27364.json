{"author":"向滈","id":27364,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["槐荫参差日转廊，时看野鸟下横塘。","闲窗绿映筼筜浄，流水红浮菡萏香。","座有琴觞真道院，径通花木似禅房。","文楸珍簟疏帘里，与子同消夏日长。"],"title":"莞尔堂夏日偶成"}
