{"author":"陈与义","id":3375,"strains":["仄仄仄○仄，仄仄平仄平。","仄仄平○平，○仄平仄平。","仄平仄平仄，仄仄平仄平。","仄仄平平仄，○○仄平平。","平平平平平，仄仄仄仄平。","仄仄仄仄仄，仄仄平○平。","平平仄平平，仄仄仄仄平。","平○仄仄仄，平仄仄平平。","平仄仄平仄，仄仄平○平。","平仄仄仄仄，仄仄仄仄平。","平平仄仄仄，平仄仄仄平。","仄平平仄平，仄仄平仄平。","仄平仄平仄，仄平○仄平。","仄平仄仄平，仄平仄仄平。","平仄仄仄仄，平平仄平平。","仄仄仄平仄，仄仄平平平。"],"paragraphs":["久谓事当尔，岂意身及之。","避虏连三年，行半天四维。","我非洛豪士，不畏穷谷饥。","但恨平生意，轻了少陵诗。","今年奔房州，铁马背后驰。","造物亦恶剧，脱命真毫厘。","南山四程云，布袜傲险巇。","篱间老炙背，无意管安危。","知我是朝士，亦复颦其眉。","呼酒软客脚，菜本濯玉肌。","穷途士易德，欢喜不复辞。","向来贪读书，闭户生白髭。","岂知九州内，有山如此奇。","自宽实不情，老人亦解颐。","投宿恍世外，青灯耿茅茨。","夜半不能眼，涧水鸣声悲。"],"title":"正月十二日自房州城遇虏至奔入南山十五日抵回谷张家"}
