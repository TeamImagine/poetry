{"author":"李洪","id":52780,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["拄颊看山暑顿空，修眉横嶂障晴空。","太真姊妹温泉浴，窦氏儿郎丹桂风。","古驿荒凉征骑速，里居好事古人同。","明年更有秋风便，淡墨联名冠法宫。"],"title":"僧惠白莲  其二"}
