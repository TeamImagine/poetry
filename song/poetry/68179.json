{"author":"周古","id":68179,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["尝水茫茫怅别情，悲风吹树作离声。","酒倾银斝临江卧，潮落沙汀带月明。","千里绿烟芳草合，一天红雨落花轻。","老怀对景成三叹，不觉澘然泪两倾。"],"title":"赠胡侍郎荣归"}
