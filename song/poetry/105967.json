{"author":"岳珂","id":105967,"strains":["仄仄平平仄平平，○平仄仄平仄平。","平平仄仄平仄○，平平平仄平仄平。","仄平仄仄平仄平，平仄仄仄平平平。","仄仄仄仄仄仄平，仄平仄仄平○平。","平○仄仄平仄仄，仄平平仄仄仄○。","○仄○仄平平平，仄平仄仄仄仄○。","仄仄平仄平平平，仄仄仄仄平平平。","仄平仄仄○仄平，仄仄○仄○平○。"],"paragraphs":["玉册之楼压吴杭，三川锦绣开故乡。","英姿飒飒熊虎相，红袍金印交炜煌。","百年霸府仪物庞，山判近出功臣堂。","凤宅画诺鹊抵章，五云八体严且庄。","流传世世民弗忘，鬼神呵护谨毖藏。","题染犹带猊炉香，卷端藻墨十二行。","紫橐曾是天台房，我宝此帖随缣缃。","匪徒嗜古思耿光，大谊犹可占尊王。"],"title":"吴越三王判牍帖赞"}
