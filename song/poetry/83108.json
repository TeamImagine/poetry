{"author":"敖陶孙","id":83108,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["检点诗篇方细读，忽传新渥照澄江。","荣公铜虎非渠事，旧忆河豚是此邦。","萧散盖公宜置舍，风流谢守想临窗。","他时我得扁舟去，直过凝香索酒缸。"],"title":"贺郡守得江阴"}
