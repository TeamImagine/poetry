{"author":"强至","id":182155,"strains":["平平仄仄平平仄，仄仄平○仄平仄。","平平仄仄仄仄平，○仄仄平平仄仄。","仄仄○平仄仄平，仄○仄仄平平仄。","○平平仄平平平，仄仄平平平仄仄。","平仄仄平平仄平，○○平仄平平平。","仄平仄仄仄仄仄，仄仄仄仄平平平。","平平仄平仄平仄，仄仄○平平仄仄。","仄平○仄○平平，平仄平○平仄仄。","仄平仄仄平平平，仄仄仄仄仄仄平。","平仄仄平仄平平，仄平仄仄仄仄○，平仄仄仄○平平。"],"paragraphs":["山僧有砚名龙尾，此石来从歙溪水。","通明直可照发毛，莹滑不容安手指。","案上长疑片月生，匣中自有浮云起。","苍然颜色涵秋波，不学端州夸嫩紫。","溪匠琢为寒瓦形，如从铜雀初飘零。","只仍故状不复改，独有乱点生繁星。","高闲上人妙书札，什袭藏来时一发。","拂开轻雾磨烟煤，挥洒霜毫冰纸滑。","咄嗟此砚何为哉，世上别有润色材。","胡不往焉与徘徊，日濡大笔把诏裁，无久滞此空尘埃。"],"title":"题蕴忠上人歙砚"}
