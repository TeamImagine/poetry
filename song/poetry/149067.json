{"author":"方回","id":149067,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄仄。","仄仄仄平平平仄，平平平仄仄平平。"],"paragraphs":["妙年刚谓世无愁，汗漫猖狂万里游。","梦里讲经天竺国，醉中横笛岳阳楼。","散花女已无踪矣，老树精今尚在不。","咋舌噬脐更摇手，颜瓢曾瑟外何求。"],"title":"病后夏初杂书近况十首  其九"}
