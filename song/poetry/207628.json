{"author":"黄庭坚","id":207628,"strains":["仄平○平平，平仄仄仄平。","平平仄平仄，仄仄仄仄平。","平仄仄平仄，平平平仄平。","仄平仄○仄，平仄平平平。","平平平仄平，平○仄仄仄。","仄仄仄平平，仄平平仄仄。","仄平仄仄○，仄仄仄平仄。","仄仄○平平，○仄仄平平。","平○○平仄，平仄○平○。","平平平○仄，○○仄平平。","○仄平仄平，平仄仄仄平。","平平仄仄○，仄仄仄仄仄。","平平○仄平，平仄仄平仄。","○平仄平平，平仄仄平平。","○平仄平仄，仄○仄平平。","仄平平仄仄，平仄仄平○。","仄仄仄仄仄，仄平平平平。","平平仄平仄，仄仄仄仄平。"],"paragraphs":["众人观俳优，诚有可笑时。","侏儒笑人后，所笑动未知。","非桀是尧舜，诸生同一词。","不能解其会，何笑侏儒为。","桓公方读书，轮扁释斧凿。","借问作书人，已归蒿里宅。","至精固不传，所说乃糟粕。","使道如怀珍，分我赡人贫。","人将遗朋友，谁不献君亲。","喁喁来噍食，泯泯去游魂。","昭穆才弟兄，愚智已子孙。","愚游智者笼，智受万物役。","奔奔相后先，成则自为德。","劳神不知疲，求所不能知。","深心着文字，有如鸟粘黐。","败新为故袴，何独郑人妻。","鹄卵待啄菢，自怜非荆鸡。","谁能起千载，化此故纸痴。"],"title":"众人观俳优"}
