{"author":"姜特立","id":31800,"strains":["仄仄平平平仄仄，仄仄平平仄仄仄。","平平仄仄仄平平，仄平平仄平平仄。","○○仄仄○○仄，仄仄平平平仄仄。","平○仄仄仄平平，仄仄仄平仄仄仄。"],"paragraphs":["七十衰翁双鬓槁，每遇花时拼醉倒。","今年只是去年花，故吾何似今吾老。","空中日月笼中鸟，万古贤愚尘一窖。","寻思世事总浮云，断送一生唯有酒。"],"title":"赏花醉吟"}
