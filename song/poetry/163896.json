{"author":"仇远","id":163896,"strains":["○平○平平，仄仄○仄仄。","仄平平仄仄，平仄仄平仄。","平○平平平，○仄平仄仄。","平○平平仄，平平仄平仄。","仄○平仄仄，仄仄平仄仄。","仄仄平仄平，仄仄平仄仄。","仄仄○仄平，仄仄○仄仄。","平仄仄仄平，仄平仄仄仄。"],"paragraphs":["空青穿秋旻，瘦白喷夏雪。","若非林下士，谁识此高洁。","山中非无云，苍狗随变灭。","山中非无月，阴晴易圆缺。","不如泉混混，万斛常不竭。","洗耳尘即清，酿酒香愈冽。","一醉三十年，至味过麹糵。","翁意不在兹，勿为醒者说。"],"title":"山泉为惠君畴赋"}
