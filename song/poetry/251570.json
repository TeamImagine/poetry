{"author":"王洋","id":251570,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["与君淮浦接乡关，闻道忙中也自闲。","身似浮花真客宅，心归实地是家山。","窗明笃耨朝烟细，榻静籧篨午梦残。","更问前生李居士，南行今到几人间。"],"title":"李尹叔知丞借华严于仙山子楚以诗道其事李有和诗因以次韵"}
