{"author":"饶节","id":225025,"strains":["平平仄○平，○仄仄○仄。","平平平仄平，○仄平平仄。","仄平仄仄仄，仄仄仄平仄。","平平仄仄仄，平平仄平○。","平平仄仄平，仄仄仄○○。","仄平仄仄仄，仄仄平仄○。","仄平仄仄平，仄仄平仄仄。","平平○仄平，仄○平仄仄。"],"paragraphs":["曾侯果胜流，折节事膏火。","年来何转穷，正以工诗坐。","可怜哭鬼句，不救采薇饿。","平生九品禄，团团螘旋磨。","归来卜我邻，步屧得相过。","剧谈到理窟，我义危欲堕。","世人富贵忙，此乐渠不那。","春山正可寻，我行公亦可。"],"title":"次韵答曾仲成二首  其一"}
