{"author":"华岳","id":99015,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["楮衾封冷白凝霜，展转无眠夜未央。","风欲送愁先卷帐，雨嫌多梦故敲窗。","自惭鼓瑟投齐好，谩接歌舆效楚狂。","起把离骚读幽闷，楚词还似楚江长。"],"title":"夜读离骚"}
