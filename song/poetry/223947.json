{"author":"周行己","id":223947,"strains":["平仄仄仄平，仄仄○平平。","○仄平平平，仄仄○仄○。","仄仄平平仄，仄仄仄○平。","仄仄仄平平，仄平仄仄平。","仄仄平平仄，仄平平仄平。","平平仄仄仄，仄仄仄仄平。","仄仄仄仄平，仄仄仄仄平。","○仄平仄仄，仄仄平平平。","仄仄平平○，平仄仄平平。"],"paragraphs":["朝出太学门，广路长飙飞。","如可缁尘微，污我如雪衣。","拟足投清浄，入寺扣禅扉。","遇彼赏心人，发言破夕霏。","既见弥明句，乃知侯喜微。","琅琅发妙语，慰此渴与饥。","小卷大字书，一一各有归。","更以金玉赠，万丈生光辉。","日落微云收，明月满书帏。"],"title":"奉和佛月大师"}
