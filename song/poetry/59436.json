{"author":"陈造","id":59436,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["细穿诘曲上高寒，一鹫青冥杳霭间。","栏楯欹浮沧海影，东南重见紫金山。","方壶入眼鲸堪跨，璧月依人桂易攀。","闻说老禅佳寝饭，一生无梦落尘寰。"],"title":"正觉寺"}
