{"author":"李弥逊","id":253025,"strains":["○平○仄仄仄平，仄平仄仄仄仄○。","平平仄仄仄仄仄，仄仄平仄平平平。","平平仄平仄仄仄，仄仄○仄平平平。","平平仄仄仄平仄，仄仄平仄○○平。"],"paragraphs":["横枝当案雪未融，夜窗印月影若空。","人怜太痩不奈冷，自抱幽独无愁容。","春风杂花岂不好，一笑难与孤芳同。","宁来作伴管城子，静炷沉水听号松。"],"title":"案上梅"}
