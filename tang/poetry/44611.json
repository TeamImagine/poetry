{"author":"李珣","id":44611,"strains":["仄○平○仄仄平，仄平平仄仄平平。","仄仄仄平平仄仄，平仄，仄平平仄仄平平。","仄仄○平○仄仄，平仄，仄平○仄仄平平。","○仄平平平仄仄，平仄，仄平平仄仄平○。"],"paragraphs":["雁过秋空夜未央，隔窗烟月锁莲塘。","往事岂堪容易想，惆怅，故人迢遰在潇湘。","纵有回文重叠意，谁寄，解鬟临镜泣残妆。","沈水香消金鸭冷，愁永，候虫声接杵声长。"],"title":"定风波 四"}
