{"author":"方回","id":149010,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["老面临高不畏风，尘寰一变蕊珠宫。","骤难金碧茅茨别，预喜蝗螟瘴疠空。","至洁独凝群物表，太和元在极寒中。","绝怜诗骨能禁许，惟有梅梢肖此翁。"],"title":"雪"}
