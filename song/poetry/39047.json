{"author":"陆游","id":39047,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["倒掩衡门手自关，老身着在乱书间。","有诗尚作清宵祟，无事能妨白日闲。","薄暮上楼聊试步，经旬止酒自酡颜。","儿曹莫笑衰翁懒，拟遍淮南大小山。"],"title":"斋中杂兴二首  其二"}
