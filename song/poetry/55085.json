{"author":"朱熹","id":55085,"strains":["平平平○仄，仄○仄平平。","仄仄仄平仄，仄平仄平平。","仄平平平仄，平仄平平平。","仄仄平平仄，仄平平○平。","仄平仄平仄，仄仄平仄平。","仄仄仄平仄，平平○仄平。"],"paragraphs":["玄天幽且默，仲尼欲无言。","动植各生遂，德容自清温。","彼哉夸毗子，呫嗫徒啾喧。","但逞言辞好，岂知神监昏。","曰余昧前训，坐此枝叶繁。","发愤永刊落，奇功收一原。"],"title":"斋居感兴二十首  其二○"}
