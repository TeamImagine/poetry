{"author":"寇准","id":188787,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["背窗寒烛影沉沉，楚客乡思欲不禁。","板阁漏残人自远，水萤光淡夜方深。","牢愁闻雨眠疏屋，归梦随云彻故林。","忆著烟村旧风景，柿红时节又鸣砧。"],"title":"秋夜怀归"}
