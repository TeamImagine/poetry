{"author":"员兴宗","id":21855,"strains":["仄平仄仄平平平，平平仄仄平平平。","平平仄仄仄仄平，平平仄仄平平平。","平平仄仄仄仄平，平仄平仄平平平。","仄平平仄仄平平，平平仄平仄仄平。","仄仄仄仄仄仄平，平仄平平仄仄平。"],"paragraphs":["太丘落日东郊昏，兰风桂露啼幽痕。","年周九十笑语温，冲头雪矣花仍存。","仙裾拂拂始倚门，扶挟何必烦诸孙。","二鶵前起慰心魂，喻宗老人五院尊。","众口咽矣遍地恩，柔则之余六四坤。"],"title":"挽喻夫人"}
