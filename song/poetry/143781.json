{"author":"舒岳祥","id":143781,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["凤栖老子近何如，骨格崚嶒久病余。","新酒得时招近局，小楼无事忆亡书。","眼昏长道青灯暗，头痒空将短发梳。","昨夜西风吹海动，磨刀准拟脍鲈鱼。"],"title":"问信"}
