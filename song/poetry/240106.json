{"author":"周紫芝","id":240106,"strains":["平仄平平平，仄仄○平平。","仄平仄平平，○仄平仄平。","平平仄仄仄，仄仄平平平。","仄平仄○仄，仄仄平平平。","仄仄仄平仄，仄仄平仄○。","仄平仄仄平，仄仄平平平。","仄平仄仄仄，平仄平平平。","平平仄平平，仄仄平仄平。","平○仄仄仄，仄仄○平平。","平平仄仄仄，仄仄平平平。","平平仄平仄，仄仄平○平。","仄平仄平平，仄平仄○平。","仄平平仄○，仄仄平平平。"],"paragraphs":["贞妇生江南，少小称丰秾。","委身事良人，相与欢笑同。","良人去不返，两鬓常蓬松。","谓言有膏沐，未识谁为容。","日日上山望，水远山复重。","藁砧竟不来，望望终无穷。","一朝化作石，僵立由天公。","天公表坚贞，令与山始终。","仙衣绣藓晕，宝髻摇花丛。","滔滔日月逝，此石存高峰。","清名阅千古，劲节摩苍穹。","恨无采诗官，作诗颂遗踪。","用之邦国间，庶以消淫风。"],"title":"石妇行二首  其一"}
