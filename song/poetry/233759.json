{"author":"王安中","id":233759,"strains":["仄平仄仄仄，仄平仄平平。","仄○仄仄仄，仄仄平平平。","平平仄仄平，平○仄平平。","平平仄仄仄，平仄平仄平。","平平仄仄仄，仄仄平平○。","仄仄仄平仄，平仄平平平。","平平仄平○，平仄平○平。","仄仄仄仄仄，平仄○平平。","仄平仄平仄，仄○仄平平。","平平仄○仄，仄仄平平平。"],"paragraphs":["少无适俗韵，市朝等居山。","所思鲁柳惠，去我今千年。","官曹不厌卑，危虑忘冰渊。","身恬道故在，心傲蒙漆园。","颜丞赏我趣，屡顾尘埃间。","我久作常语，何得君来前。","东归散俄顷，翩若风中烟。","此意念莫领，搔髪空垂颠。","出门久无味，不如杜门闲。","君方笃行李，谅以吾言然。"],"title":"颜夷仲有次韵少无适俗韵诗少逸既和之不可不赋"}
