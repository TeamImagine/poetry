{"author":"郑谷","id":31804,"strains":["平平平○平，平平仄平平。","仄仄平平仄，仄○仄仄平。","仄○平仄仄，仄○仄平平。","平仄○平仄，平平仄仄平。","○平仄平仄，仄仄仄平平。","仄仄平平仄，平仄仄仄平。","○仄平仄仄，仄仄仄平平。","仄○○平仄，平平仄仄平。","○平○仄仄，仄仄仄平平。","仄仄○平仄，平平仄仄○。"],"paragraphs":["篇篇高且真，真为国风陈。","澹薄虽师古，纵横得意新。","翦裁成几箧，唱和是谁人。","华岳题无敌，黄河句绝伦。","吟残荔枝雨，咏彻海棠春。","李白欺前辈，陶潜仰后尘。","难忘嵩室下，不负蜀江滨。","属思看山眼，冥搜倚树身。","楷模劳梦想，讽诵爽精神。","落笔空追怆，曾蒙借斧斤。"],"title":"读故许昌薛尚书诗集"}
