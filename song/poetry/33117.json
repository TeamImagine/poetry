{"author":"陆游","id":33117,"strains":["仄仄○平仄，平平仄仄○。","仄平平仄仄，平仄仄平平。","平○○平仄，平平仄仄平。","仄○平仄仄，平仄仄平平。","仄○平平仄，平平仄仄平。","平平仄平仄，仄仄仄平○。"],"paragraphs":["度筰临千仞，梯山蹑半空。","湿云朝莫雨，阴壑古今风。","亭观参差见，阑干诘曲通。","柳空丛筿出，松偃翠萝蒙。","负笼银钗女，鉏畬鹤发翁。","何由有余俸，小筑此山中。"],"title":"过大蓬岭度绳桥至杜秀才山庄"}
