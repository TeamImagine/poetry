{"author":"黄庭坚","id":207819,"strains":["仄平○仄仄平平，仄仄平平仄仄平。","平仄平平平仄仄，仄平○仄仄平平。","仄平平仄仄○仄，仄仄○平仄仄平。","平仄仄平平仄仄，仄平平○仄？平。","平平平仄平平仄，仄仄平平仄仄平。","○仄平平平仄仄，仄○平仄仄平平。","仄平仄仄平平仄，仄仄平平仄仄平。","平仄仄○平仄仄，仄平平仄仄平平。"],"paragraphs":["独贤从是出荒城，下马携筇上石层。","幽洞寻花疑阮肇，断崖长啸想孙登。","欲超浮世挂冠绂，未决重云抚剑棱。","经雨晓烟寒索寞，顺风樵叟震碐磳。","山形春到添高秀，瀑溜冰消转沸腾。","行有流移携襁褓，坐看憔悴拾薪蒸。","素餐每愧斯民病，改作常为法吏绳。","官小责轻须自慰，得逢佳处几人曾。"],"title":"次韵邵之才将流民过悬帛岭均田"}
