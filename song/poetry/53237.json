{"author":"项安世","id":53237,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["诚斋四海一先生，诗满江湖以字行。","正法亲传谁得钵，异闻独立子趋庭。","未能暇日询三得，枉作经年共一城。","眼底不知离别苦，前途相望似晨星。"],"title":"送杨主簿  其一"}
