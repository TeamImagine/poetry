{"author":"项安世","id":53412,"strains":["平平仄仄仄平平，平仄平平仄仄平。","平仄平平平仄仄，仄平平仄平平平。","平平仄仄平平仄，平平平平仄仄平。","平仄仄平平仄仄，平平仄仄仄平平。"],"paragraphs":["茱萸未插鬓先黄，兄弟西陵更岳阳。","鸿雁来时俱是泪，菊花知汝为谁香。","台因抱病难重上，诗为催租已断章。","新样小槽官酿熟，输君直把九秋偿。"],"title":"次韵高秀才重九二首  其二"}
