{"author":"独孤及","id":4948,"strains":["仄平○仄仄，平平平仄平。","仄平平平仄，仄仄平平平。","仄仄平仄仄，平平平仄平。","平平仄仄仄，仄平平平○。","仄仄仄平平，平平平○平。","○平仄平仄，○○仄平平。","仄仄仄平仄，○平○仄平。","仄仄仄○平，仄仄平平平。"],"paragraphs":["万峰苍翠色，双溪清浅流。","已符东山趣，况值江南秋。","白露天地肃，黄花门馆幽。","山公惜美景，肯为芳樽留。","五马照池塘，繁弦催献酬。","临风孟嘉帽，乘兴李膺舟。","骋望傲千古，当歌遗四愁。","岂令永和人，独擅山阴游。"],"title":"同徐侍郎五云溪新庭重阳宴集作"}
