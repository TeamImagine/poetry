{"author":"晁说之","id":219713,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平平仄平。","仄平仄平平仄仄，平平平仄仄平平。"],"paragraphs":["长安池馆郁峥嵘，此地偏多客子情。","秋晚寒藤侵石痩，夜深熟果落池惊。","后生解识南山趣，先德元高戎夏声。","感时暂来添白髪，南山曾见汉公卿。"],"title":"题长安赵氏园"}
