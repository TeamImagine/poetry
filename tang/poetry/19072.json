{"author":"鲍溶","id":19072,"strains":["仄仄平平平仄平，平平仄仄仄平平。","平平仄仄平平仄，平仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["五月清凉萧史家，瑶池分水种菱花。","回文地簟龙鳞浪，交鏁天窗蝉翼纱。","闲遣青琴飞小雪，自看碧玉破甘瓜。","仍闻圣主知书癖，凤阁烧香对五车。"],"title":"夏日怀杜悰驸马"}
