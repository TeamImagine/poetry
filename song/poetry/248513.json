{"author":"李邴","id":248513,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["数脊招提四面山，羡师终日掩禅关。","凭阑人语风烟上，乞食僧来紫翠间。","万水深藏云泱莽，一溪空锁月弯环。","十年不踏门前路，只遗松风送我还。"],"title":"谒迪上人"}
