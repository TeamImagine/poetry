{"author":"叶绍翁","id":104377,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["倦身只合卧家林，客里消磨感慨心。","水国逢春梅未见，山城到午雾犹深。","地名不记维舟问，酒味曾谙入巷寻。","泛宅浮家何日了，庄头栽竹已成阴。"],"title":"舟次崇德"}
