{"author":"韩琦","id":90569,"strains":["平平平仄○○平，平○仄仄平平平。","平平仄仄仄仄仄，平平仄仄○平○。","仄仄仄平仄仄仄，平平仄仄平平平。","平○仄仄平仄仄，仄○平仄平平平。"],"paragraphs":["蒙山崦里藏禅宫，朝苍暮翠岚光浓。","枯松老柏竞丑怪，危峦峻岭相弥缝。","劔峡路岐唯少栈，榆关气象全无烽。","恩深报浅来未得，暂留金节开尘容。"],"title":"再赋"}
