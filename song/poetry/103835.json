{"author":"吴泳","id":103835,"strains":["仄平平，仄仄平，平平仄仄平仄○。","平平仄仄仄仄仄，仄仄平仄○○平。","仄平仄仄平，仄平仄仄○。","平仄○平仄平仄，？仄仄○平平平。","仄平平，仄仄○，仄平仄仄平平平。","平平○○仄平仄，平仄仄仄平仄平。","仄○仄平仄仄仄，平仄仄仄平平平。"],"paragraphs":["兽之穷，逼我墙，韩卢走兔无窟藏。","江麋假息尚扑朔，穴鼠无技犹张皇。","我{饣甘}岂不甘，我缨岂不长。","狸步张侯虎为落，{犭开}未及献弓先亡。","兽之穷，莫抵当，泽虞不戒专诸忙。","春搜犹禁塞榆白，秋战不耐泾水黄。","昔闻养鹰志在逐，无使饱食栖平冈。"],"title":"兽之穷"}
