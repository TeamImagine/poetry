{"author":"徐瑞","id":166927,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["翟公莫厌雀罗门，杜老甘居独树村。","谔谔固应贤唯唯，昭昭元不似昏昏。","穷居有分行吾意，君子观人论所存。","未必锺期旷千载，兴来一再抚桐孙。"],"title":"仲退示芳洲闲居律诗三首并示和章次韵寄芳洲一笑并简仲退  其三"}
