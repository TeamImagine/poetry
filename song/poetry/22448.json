{"author":"王十朋","id":22448,"strains":["平平平仄仄，平仄仄平平。","仄仄平平仄，平平仄仄平。","○平平仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","平仄平平仄，平仄仄仄平。"],"paragraphs":["昆虫方启户，玄鸟亦知辰。","去自盲风候，来逢化日春。","深条烟雨湿，广厦羽毛新。","故垒寻遗迹，雕梁拂旧尘。","早鶑宜结友，秋雁不同宾。","嘉尔能知义，无忘旧主人。"],"title":"玄鸟至"}
