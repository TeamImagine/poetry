{"author":"周文璞","id":94957,"strains":["仄仄仄仄仄，平平仄平仄。","仄仄平平平，仄仄平仄仄。","○○仄平平，平仄仄平仄。","平平仄仄仄，○平仄平仄。","平○仄平平，仄仄平仄仄。","平平平平仄，仄仄仄仄仄。","仄平仄平仄，仄仄仄平仄。","仄平平仄平，仄仄平仄仄。","仄仄平平平，平仄仄仄仄。","仄平仄仄平，平仄○平仄。"],"paragraphs":["偃盖着地卧，清瑶傍渠走。","散入流觞台，转若珠曲九。","淙淙不知休，还赴石鲸口。","湾澴合巨涧，横桥傍蒲柳。","来看暮春余，众绿浓似酒。","摩挲苏陈刻，愈觉岁月久。","寺僧爱光焰，捧送贵侯有。","至今星散居，各自开户牖。","自弃眠云身，谁缚钓月手。","夕阳令我归，为尔重搔首。"],"title":"法华小隠"}
