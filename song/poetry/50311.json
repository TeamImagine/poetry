{"author":"周必大","id":50311,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["诗成蜀锦粲云霞，宫样宜尝七宝茶。","压倒柳州甘露饮，洗空梅老白膏芽。","睡魔岂是惊军将，茗战都缘避作家。","怪底清风失炎暑，朝来吉甫诵柔嘉。"],"title":"尚长道见和次韵二首  其一"}
