{"author":"王之道","id":7604,"strains":["平仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平○○仄平。","仄平平仄仄，平仄仄平平。","仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["残岁连人日，同云暗海涯。","晨开才曭晃，暮集复交加。","野色铺霜缟，秋光散玉葩。","老夫僵不扫，稚子走争拿。","皎洁欺梅萼，严凝禁草芽。","饿彪迷旧穴，惊雁失圆沙。","有客方夸酒，何人欲鬬茶。","南山歌禹甸，西国想毗耶。","弄日乌薪熟，围风翠幕遮。","岂知春霁好，万物动芳华。"],"title":"春雪和袁望囘三首  其一"}
