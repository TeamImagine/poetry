{"author":"司马光","id":176498,"strains":["仄仄平仄平，仄平仄平平。","平平仄仄仄，仄仄平○平。","仄平仄○平，仄仄○平平。","仄平平仄平，仄仄平平平。","○平平○仄，仄仄平○○。","仄○仄平仄，？仄平平平。","平仄平仄仄，仄仄○平○。","仄仄仄平仄，仄仄平平平。","仄平仄仄平，平仄平平○。","○平仄平仄，平仄平平平。","仄平仄平平，仄仄平平○。","平平仄仄平，仄仄仄仄平。","仄仄仄仄仄，仄仄平平○。","仄平○平仄，仄仄平仄平。","平仄仄仄仄，仄仄仄仄平。","平平仄仄仄，仄仄仄仄○。","仄平仄平仄，仄仄仄仄平。","仄平仄平仄，仄仄○平平。","○平仄○仄，仄仄仄仄平。","平平平仄平，仄仄仄○平。","平平平仄平，○仄仄仄平。","仄平平○仄，平仄平仄平。","平平平平仄，平仄○平平。","平平仄仄仄，平仄平仄仄。"],"paragraphs":["昨夕邮吏来，叩门致书函。","呼奴取以入，就火开其缄。","不疑赋长篇，发自燕之南。","痛伤江与梅，继踵良人歼。","噫嗟知其二，尚未知其三。","请从北辕后，𫌨缕为君谈。","邻几虽久病，始不妨朝参。","饮歠寖衰少，厥逆生虚痰。","逮于易箦辰，皮骨余崆嵌。","遗书属清俭，终始真无惭。","圣俞食寒冰，外以风邪兼。","愚医暴下之，结轖候愈添。","惙惙气上走，不复容针砭。","自言从良友，地下心亦甘。","钦圣体素彊，药石性所谙。","平居察举措，敢以不寿占。","一朝𫏐归卧，簿领不废签。","讣来众皆愕，未信犹窥觇。","兴言念三子，举袂涕已霑。","英贤能几何，逝者迹相衔。","君疑天上才，难得帝所贪。","我疑人间美，多取神所嫌。","茫茫幽明际，蓍蔡难穷探。","忧来不可忘，终日心厌厌。"],"title":"和不疑送虏使还道中闻江邻几梅圣俞长逝作诗哭之"}
