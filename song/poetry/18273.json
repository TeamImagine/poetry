{"author":"吴芾","id":18273,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["竹篱茅舍旧同居，不见冰姿恰岁余。","别后有谁亲几席，朝来忽喜映阶除。","雪中有酒宜相就，月下无人肯自疏。","端与岁寒长有约，不须青帝更吹嘘。"],"title":"和朱世同咏梅"}
