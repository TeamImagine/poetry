{"author":"葛胜仲","id":230678,"strains":["仄平○平仄，仄仄仄平仄。","○平平平平，仄仄平仄○。","平平仄平平，平平○仄仄。","平平仄仄仄，○平仄平仄。","平平仄平仄，仄仄仄平仄。","平平仄仄仄，平仄平平仄。","仄仄仄仄仄，仄仄平仄仄。","仄仄仄仄平，○平仄○仄。","平平仄平平，平仄平仄○。","仄仄平平仄，平平仄平仄。","仄平仄平平，仄仄仄仄○。","仄平仄平仄，平仄平○仄。"],"paragraphs":["此君如佳士，得一不为少。","如何弥岗峦，十里青未了。","泉源湛山椒，红亭藏缥缈。","奔流泻万丈，穿林下萦绕。","居僧惜泉出，少借作溪沼。","冰霜溅沫乱，琴筑仙音杳。","水竹自莫逆，独厌逋客扰。","我亦愿结交，禅房寄深窈。","门前石盆潭，奁镜澄不挠。","寺后仙人壁，崚嶒插云表。","卜游已经年，此志幸不夭。","菟裘在何许，清境吾将老。"],"title":"东荘院"}
