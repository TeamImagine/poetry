{"author":"沈与求","id":250431,"strains":["平仄平平仄仄平，平平仄仄仄平平。","平平仄仄仄仄仄，仄仄仄平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["词语平生故自芜，登高重愧赋成初。","诸君此处识老子，右卫向来烦长舆。","波上旌旗飞退鹢，楼前歌管出金鱼。","回栏后夜同延月，直下方池可更疏。"],"title":"曾守置酒月波楼以张倅至有诗命坐客同赋"}
