{"author":"曾巩","id":173810,"strains":["平仄仄平○○仄，仄仄仄平平仄仄。","平平仄仄仄仄○，仄仄仄平平仄仄。","平平平仄仄仄仄，平仄仄平平仄仄。","○平仄仄仄仄平，仄仄仄平平仄仄。","仄平平平平仄仄，平仄仄平○仄仄。","平平仄仄仄平仄，仄仄平平平仄仄。","○○平仄仄○仄，○仄仄平平仄仄。","平平仄仄平平仄，仄仄仄平平仄仄。"],"paragraphs":["秋雨与风相喷薄，树木可能无叶落。","琅玕散漫不可收，野步满船谁扫掠。","垂杨千树旧所惜，颜色易衰由力弱。","空条尚舞不自休，物意岂能知索寞。","菊花虽开能几许，新酒纵酸犹可酌。","朱颜久已拼销减，岂有功名堪写貌。","衣冠尘土欲更洗，其奈满堤河水浊。","花开叶落须强醉，壮士岂忧常落魄。"],"title":"落叶"}
