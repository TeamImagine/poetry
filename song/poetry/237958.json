{"author":"王庭珪","id":237958,"strains":["仄仄平平平仄仄，○仄平平仄平仄。","平平仄仄仄平平，平平仄仄仄仄仄。","○仄○平仄仄平，平仄平平平仄仄。","平仄平○仄仄平，○○○平平仄仄。"],"paragraphs":["雪里花开冰未拆，如见瑶姬侍君侧。","瑶姬国艳欲倾人，嫣然一笑颊齿白。","疏影横斜语最奇，桃李凡姿无此格。","瀛上休观倒晕眉，且看娇黄涂半额。"],"title":"和王宰早梅"}
