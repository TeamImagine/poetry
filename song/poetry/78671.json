{"author":"陈藻","id":78671,"strains":["仄平平仄仄平平，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["谪来谁作久长居，便拟明朝归旧庐。","诵遍离骚情不已，读残𫛳赋恨如初。","斯翁直是忧黎庶，到处仍看似里闾。","父老无人堪问讯，黄昏立马转踌躇。"],"title":"过黄州访东坡雪堂遗迹拟作"}
