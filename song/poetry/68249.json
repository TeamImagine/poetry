{"author":"石介","id":68249,"strains":["平平○仄仄，平仄仄仄平。","仄仄○○仄，仄仄平○平。","仄仄平仄仄，仄平仄○平。","平平仄平仄，平仄○平平。","平仄仄仄○，仄仄○○平。","平仄平仄平，○平平仄○。","仄仄平平仄，仄平○平○。","平平平仄平，仄仄平仄平。","平平平仄仄，平仄平仄○。","仄仄仄平平，平平仄仄平。","平平平平平，仄平平仄平。"],"paragraphs":["人皆称善弈，伊我独不能。","试坐观胜败，白黑何分明。","运智奇复诈，用心险且倾。","嗟哉一枰上，奚足劳经营。","安得百万骑，铁甲相磨鸣。","西取元昊头，献之天子庭。","北入匈奴域，缚戎王南行。","东逾沧海东，射破高丽城。","南趋交趾国，蛮子舆榇迎。","尽使四夷臣，归来告太平。","谁能凭文楸，两人终日争。"],"title":"观碁"}
