{"author":"汪元量","id":163042,"strains":["平平仄，平仄仄，平仄○○仄○仄。","○○平仄仄平平，仄仄仄平平仄仄。","仄平平仄平平仄，仄仄平平仄平仄。","仄仄平平仄仄平，平仄平平仄○仄。","平平仄，仄仄平，仄仄仄。","平平平仄平仄平，仄仄○平仄仄仄。","仄平仄平平，仄仄平平仄仄○平平，？？仄平仄平。","平平仄仄平，仄仄○平仄仄平？？，？仄平仄平。","仄仄仄仄平，仄仄仄仄？？？？？？仄，平平平平平。","平平仄仄仄仄仄，平？？？？？仄。","平平○仄平平○仄，仄仄仄仄平仄仄。","？？？仄○平仄，平○仄仄平平仄。","仄平仄仄仄？？，？平仄仄平平仄。","仄仄○平仄平仄，仄仄平平平仄仄。","仄仄平平仄仄平，仄平仄仄○○仄。","仄平仄仄仄仄平，○○平仄平仄平。","平平仄，平○平，仄仄仄仄○○平平。"],"paragraphs":["西湖月，光皎洁，曾照钱王九重阙。","钱王歌舞恋春风，月亦有情光不歇。","一朝歌舞成尘土，断础荒宫走狐兔。","月亦伤心不肯明，人亦吞声泪如雨。","西湖月，几度圆，几度缺。","人生南北岐路多，几度相逢几度别。","去年月圆时，我在西湖十里荷花香，□□月吞酒卮。","今年月缺时，我在燕山万里来□□，□酒招月来。","劝月酒一杯，我酒饮尽□□□□□□饮，胡为乎来哉。","停杯问月月变色，嫌□□□□□窄。","人生如白驹之过隙，若不痛饮真可惜。","□□□物如流水，何如月照金樽里。","首阳二子忍□□，□丘盗跖成蝼蚁。","我有长鲸吸川口，倒挽银河添我酒。","我酒千年饮不干，月光与我长相守。","酒酣拔剑斫地歌，钱王宫阙生白波。","西湖月，光更多，有酒不饮将如之何。"],"title":"幽州月夜酒边赋西湖月"}
