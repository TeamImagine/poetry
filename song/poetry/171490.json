{"author":"谷倪子","id":171490,"strains":["仄仄仄仄仄，平平仄仄平。","仄○平仄仄，平仄仄平平。","仄仄仄平仄，平平仄仄平。","仄平○仄仄，平仄仄平平。","平仄平平仄，○○仄仄平。","平平仄平仄，仄仄仄平平。"],"paragraphs":["去郭六十里，闲游避世哗。","不将仙鹤伴，还用白牛车。","草木隠君宅，香灯古佛家。","几多吟景致，无限笔光华。","泉想寻新眼，茶应发嫩芽。","遥知碧岩上，举手拂烟霞。"],"title":"栖霞寺"}
