{"author":"陈襄","id":157281,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["耻与笼禽饫稻泉，满怀霜雪独萧然。","千年华表曾留语，万里青云此息肩。","养性最宜栖露苑，引吭时得唳晴天。","神仙骨法人难相，除向瑶台玉简编。"],"title":"和咏鹤"}
