{"author":"徐积","id":185428,"strains":["仄仄仄仄平，仄仄平平仄。","仄仄仄平仄，仄仄仄平仄。","○仄仄仄平，平仄仄仄平。","仄仄仄仄仄，平○仄仄平。","仄仄仄平仄，平平仄仄平。","仄平仄仄仄，○仄仄仄平。","仄仄仄○○，○仄平仄平。","仄仄平平平，平仄平仄平。","仄仄仄仄仄，平仄仄仄平。","○平仄仄仄，平仄平仄平。","仄平仄仄仄，○仄平仄平。","平仄仄平平，仄仄平平平。","平平仄○仄，仄仄平平平。","仄平仄平平，仄仄平仄平。","仄仄仄仄仄，仄平平仄仄。","○平仄平平，○平仄平仄。","仄仄○仄平，仄仄仄平仄。","仄平平○平，○平仄平仄。"],"paragraphs":["忆昔见子时，我在西关住。","顾我已衰朽，爱子特明悟。","其后十数年，于此数见之。","气貌日益好，胸中即可知。","貌者德之表，精神气所为。","气无所不适，其本在养颐。","所养得其正，其美充四肢。","子是名公孙，家法能自持。","子学有旧业，尤富礼与诗。","重之以所养，何适而弗宜。","古人有大路，行者皆坦夷。","夫以子之明，岂惑于多歧。","修鞭与长辔，逸驾无停时。","古人亦何人，勿问皆可追。","昨见子笔札，老人为子喜。","其言逊而恭，贲然有文理。","愿子更勉之，莫忘老人语。","所居求正人，正人德之辅。"],"title":"送李光道"}
