{"author":"杨万里","id":49591,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平仄仄仄平平。","平平平仄平平仄，仄仄平平仄仄平。"],"paragraphs":["渠是花中异姓王，平园小试染花方。","冰霜洗出春风面，翡翠轻棱叠雪裳。","夜领素娥酌青女，晓看国色带天香。","更将秋菊潭心水，滴作{艹丰}茸月蕊黄。"],"title":"益公和白花青缘牡丹王字韵诗再和以往"}
