{"author":"杨公远","id":151470,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["倒指头颅六十余，尤堪抱瓮灌园蔬。","生来自得江山趣，身后何消竹帛书。","无事关怀心寂寂，有时敲句意徐徐。","乘闲问柳寻花去，缓步安然当小车。"],"title":"次程南仲韵  其四"}
