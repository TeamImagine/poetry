{"author":"吴惟信","id":118286,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["休说边埃扫不清，如君出处极分明。","西湖旧有骚人分，南岳新添散吏名。","吟苦只因听雨久，心闲直待买山成。","堂堂京国谁知己，百尺楼空一剑横。"],"title":"寄沈二山人"}
