{"author":"王之道","id":7178,"strains":["仄○平仄平，仄仄仄平仄。","平平仄平仄，仄仄平平仄。","平平平仄仄，平平仄○仄。","平平仄仄仄，仄仄仄○仄。","仄仄○仄仄，仄仄仄平仄。","平○仄平平，仄仄仄平仄。","仄○仄平平，仄平仄仄仄。","仄平平平○，仄仄仄○仄。"],"paragraphs":["我从东蓼来，水竹遂幽讨。","崎岖至于六，获见文殊老。","文殊方外友，僧门素称宝。","平生首肯处，可嗣布禅皓。","寤寐思棒喝，邂逅得倾倒。","何妨萃高人，坐上识吾葆。","会胜索枝撑，得师恨不早。","勉为云山留，未可止中道。"],"title":"赠六安文殊亮老"}
