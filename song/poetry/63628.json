{"author":"王质","id":63628,"strains":["仄平仄仄仄仄平，○仄平平仄仄平。","○平仄仄仄仄仄，仄仄仄仄平平平。","仄仄○平仄仄仄，平仄仄平○仄平。","仄平平仄平平平，平平平仄平平平。","仄仄平平仄平仄，仄仄仄仄平平平。","平平平仄仄平仄，仄○仄仄○平平。","○○平平仄○仄，平○平仄仄平平。","平平平仄平仄仄，仄平仄仄平平平。","平平仄仄仄平仄，仄仄仄平平仄○。","仄平仄仄仄平仄，仄○仄仄平○平。","仄仄仄平仄平仄，？平平仄平仄○平平。"],"paragraphs":["集英殿下识乃翁，遗爱楼前又识侬。","参差两纪短一载，伏想鬓发秋蓬蓬。","道阻且修不可见，何喜老兄相会逢。","老兄颜色清而丰，娟娟秋水开芙蓉。","铁瓮城头拭硎刃，晚榜咫尺春旗红。","觚棱金爵面成背，半帆楚月迎淮风。","相思江西子王子，寻盟来与白鸥同。","江莎浓澹俄一再，庾楼却倚庐山峰。","吾宗乃有此豚犬，掩鼻急趋风露中。","老兄久厌臭来逐，是行不复尘相蒙。","亦欲柁牙把船尾，琵琶洲上携手吟青枫。"],"title":"送赵希郮"}
