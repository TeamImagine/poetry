{"author":"王灼","id":27423,"strains":["仄平平平仄，平仄平平平。","仄仄仄仄仄，仄平平仄平。","平○仄平仄，仄仄仄平平。","仄仄仄仄仄，仄仄仄仄平。","平平○仄仄，平○平仄平。","平平仄平仄，仄仄仄平平。","仄仄仄仄平，仄仄平仄平。","仄平仄平仄，仄○仄平平。"],"paragraphs":["两翁连诗轴，夸我新生孙。","种德固有后，扰龙同一门。","祥应偶然耳，矫激笑刘昆。","要令百世祀，那止一饭恩。","遥知汤饼局，欢传溪上村。","茅堂满宾客，秫酒对鸡豚。","我亦劝两翁，自放琴与樽。","此生复何事，醉吟阅朝昏。"],"title":"次韵韶美义夫两家举孙"}
