{"author":"刘攽","id":183877,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["官曹何独异吾庐，修竹成林手种初。","未必七贤皆纵逸，因从三昧得无余。","风声似水还成韵，日影填金尚觉疏。","旧事喜君能记忆，兴来当复埽墙书。"],"title":"种竹重寄子瞻"}
