{"author":"宋祁","id":13755,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["射圃云堋枕庾园，危亭虚白敞南轩。","霜柯橘嫩金衣薄，风沼荷倾钿扇翻。","谢枕吟魂迷带草，嵇襟真虑属堂萱。","岸巾昼日聊相对，坐听凝笳出缭垣。"],"title":"秋日射堂寓目呈应之"}
