{"author":"王之望","id":16905,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["才名四纪蔼簪绅，王谢风流信绝伦。","云路旧游群玉府，山城初见谪仙人。","八龙漂泊知余几，三爵追随莫厌频。","此会未应轻作别，梅花且醉腊前春。"],"title":"赠元观正字"}
