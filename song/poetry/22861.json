{"author":"王十朋","id":22861,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["不作秦人视越人，深怜里舍甑生尘。","恨无广厦容寒士，安得洪炉煖曲身。","草木照人俱有艳，珠玑满地不忧贫。","凭谁扶取浮云破，莫待功成始放春。"],"title":"赵仲永和东坡汝阴雪诗并举赵德麟赈济故事见示遂次其韵"}
