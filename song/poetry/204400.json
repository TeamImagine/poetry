{"author":"黄裳","id":204400,"strains":["平平仄仄平平仄，平仄平平平仄仄。","仄仄平平仄仄○，仄仄平平平仄仄。","平○仄仄仄○平，平平仄仄平平仄。","平仄仄平平仄平，平平平平仄平仄。","仄○平仄平仄平，平仄平平仄平○。"],"paragraphs":["天边月下云初尽，江上潮来风已定。","两物无情岂有期，但见圆光非远近。","潮回月落杳难寻，元无此景何须问。","沙北渡头人自忙，谁为山翁说真性。","涤除尘垢无少休，他日危楼与君凭。"],"title":"寄题妙光亭"}
