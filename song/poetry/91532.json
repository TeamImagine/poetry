{"author":"释居简","id":91532,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["一其所二一成非，揆以人情萃必睽。","镜岂有心私应物，楚如不众敢咻齐。","瘦欹雪萼难谐俗，劲错霜根弗肯低。","岣嵝芳尘犹可袭，賸收赤箭就刀圭。"],"title":"送魏贰卿之静州"}
