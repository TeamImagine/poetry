{"author":"方回","id":148251,"strains":["仄仄平○仄，仄平平仄平。","仄仄仄平仄，平平平仄平。","仄仄仄仄仄，仄平仄平平。","仄仄仄仄仄，平仄平仄平。","仄仄仄仄仄，仄平平仄平。","平○仄仄仄，仄仄平平○。","平仄平平仄，仄仄平○平。","○平仄平平，○仄○○平。"],"paragraphs":["十月蛇当蛰，锦文遨道边。","碎首毙农梃，人蛇胡不然。","鼠窃不以夜，腐尸供鸱鸢。","白昼自掇祸，人鼠宜戒旃。","猛豹落槛阱，割皮充席毡。","人中亦有豹，勿恃多金钱。","蛇鼠喻官吏，豹以喻将焉。","三贪逭天诛，听此三叹篇。"],"title":"三贪叹"}
