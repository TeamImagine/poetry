{"author":"朱熹","id":55571,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["几年回首梦云关，此日重来两鬓斑。","点检梁间新岁月，招呼台上旧溪山。","三生漫说终无据，万法由来本自闲。","一笑支郎又相恼，新诗不落语言间。"],"title":"奉酬九日东峰道人溥公见赠之作"}
