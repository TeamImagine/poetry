{"author":"梅尧臣","id":46603,"strains":["平平仄仄平仄平，仄仄仄仄○仄仄。","仄平平仄平仄平，仄仄平平仄平仄。","仄○平平平仄○，○仄仄○平仄仄。","平平平仄仄平平，仄仄○平仄平仄。"],"paragraphs":["初为委吏承命书，是夜旱雨深一尺。","乃知穷困同草莱，隔岁焦枯有时涤。","向闻乖龙池底藏，驱逐肯行须霹雳。","今无雷电已滂然，好在三公莫忧责。"],"title":"三月二十五日喜雨"}
