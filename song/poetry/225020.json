{"author":"饶节","id":225020,"strains":["仄仄○平平，仄仄仄平仄。","仄平仄仄仄，仄仄平仄仄。","平平仄仄平，仄仄仄仄仄。","仄平仄○仄，平平仄○○。","平○仄仄仄，平仄仄平仄。"],"paragraphs":["岁月如翻江，学道若农务。","道人竞寸晷，政以生死故。","耽耽鹭闯池，落落鹤警露。","瞥然忽中的，优昙濯泥污。","何当一鼓作，姑置管城兔。"],"title":"次韵吕居仁送李商老兼简李去言兄弟诸同参五首  其一"}
