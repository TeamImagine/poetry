{"author":"贯休","id":41066,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["器琢仙珪美有余，席珍国宝比难如。","衔花乳燕看调瑟，衣锦佳人侍读书。","荀氏门风龙变化，谢家庭树玉扶疏。","即期寰海隆平日，归佐吾皇侍玉除。"],"title":"少监三首 一"}
