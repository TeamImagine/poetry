{"author":"李弥逊","id":253531,"strains":["○○○仄平，仄仄仄仄仄。","平平仄○仄，仄仄平仄仄。","平○仄平仄，仄仄平仄仄。","平平○平平，仄仄仄仄仄。","仄平仄仄平，仄平仄仄仄。","仄平仄平仄，仄○仄仄仄。","仄平平仄平，仄仄仄平仄。","仄○仄仄平，仄仄仄○仄。"],"paragraphs":["离离颔下髭，短白不可薙。","焉能老行路，结屋聊自芘。","溪横众山绕，左右松竹翳。","山华如幽人，独秀不取媚。","客来饮以漓，累觞亦复醉。","欲眠子姑去，自占十亩翠。","不为沟壑忧，不作子孙计。","旁观大笑之，不解个中意。"],"title":"筠荘落成分韵得意字"}
