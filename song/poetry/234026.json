{"author":"张扩","id":234026,"strains":["平平平平平，平仄仄仄仄。","平平○平仄，仄仄仄仄仄。","○平仄平平，仄仄平平仄。","仄平平仄平，仄仄仄平仄。","平平平仄仄，仄仄仄○仄。","仄平平仄○，仄仄仄仄仄。","仄平○仄平，平仄仄平仄。","平平平平平，仄仄平仄仄。","平平平仄仄，仄仄平仄仄。"],"paragraphs":["君家文房珍，尤者一二数。","端溪从谁得，不记岁月古。","中洼隐天成，外削余靁斧。","色羞龙尾干，质陋雀台窳。","平生依石丈，什袭费调护。","向来萑苇中，险作百碎补。","脱身间道还，神物远侵侮。","他年沉香亭，奉诏翻乐府。","周旋妃子手，借润毛与楮。"],"title":"曾徽言学士求赋所蓄端砚曾尝避乱海陵家赀尽没于贼独携此砚脱去"}
