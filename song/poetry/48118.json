{"author":"杨万里","id":48118,"strains":["○仄仄平仄，平平仄仄平。","仄○平仄仄，○仄仄平平。","仄仄平仄仄，平平仄仄平。","平平平○仄，仄平仄○平。","平仄平○仄，平平○仄平。","平○平仄仄，仄仄仄○平。"],"paragraphs":["观水那无术，曾于往记求。","是间还韫玉，其外必方流。","缜栗渊潜久，英华气上浮。","清波皆中矩，宝祲直横秋。","金海芒相贯，璿源折以幽。","端如君子德，不病暗中投。"],"title":"拟玉水记方流诗"}
