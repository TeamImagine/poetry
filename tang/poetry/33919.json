{"author":"徐夤","id":33919,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["家住寒梅翠岭东，长安时节咏途穷。","牡丹窠小春余雨，杨柳丝疏夏足风。","愁鬓已还年纪白，衰容宁藉酒杯红。","长卿甚有凌云作，谁与清吟遶帝宫。"],"title":"义通里寓居即事"}
