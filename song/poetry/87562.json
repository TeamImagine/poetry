{"author":"韩淲","id":87562,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄仄平仄仄平。"],"paragraphs":["积水闲题鱼计名，一亭元自野而清。","几年来往疑无谓，举世行藏定不惊。","郑圃赋留南渡久，瓢泉曲到老来平。","诗编多少临渊兴，徒得旁观句眼明。"],"title":"题鱼计编后"}
