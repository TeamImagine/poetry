{"author":"曹彦约","id":84574,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平平仄，平平平仄仄平平。","仄平平仄平平仄，仄仄平平仄仄平。"],"paragraphs":["珍重章泉辱寄书，应疑不复梦康庐。","本无学术安时论，误入班行拱帝居。","老矣应招宁为禄，时乎归钓亦非渔。","宦情山色常如此，欲去迟行愧二疏。"],"title":"章泉言语妙天下知仆无诗能且未识面乃时以佳篇见饷何也不敢再虚盛意勉次韵二篇以谢  其一"}
