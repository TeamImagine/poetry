{"author":"赵抃","id":101479,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三岁西州此效官，幕中无事有宾欢。","瞻云预喜长安近，归骑还惊蜀道难。","分袂天涯逢腊尽，入关时候正春寒。","前途应念朋从意，回首秦亭一据鞍。"],"title":"送崔度推官任满还长安"}
