{"author":"李纲","id":244868,"strains":["仄仄仄平仄仄平，平平平仄仄平平。","仄平仄仄平平仄，仄仄平仄仄仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["一气潜升处处通，诚心初不间窿穹。","乍欣草木回枯槁，更喜粢盛备洁丰。","宿雾游云朝尚合，断霞残照晚偏红。","阳舒阴惨无遐迩，造物从来任至公。"],"title":"汪廷俊见示喜雨和篇次韵答之二首  其一"}
