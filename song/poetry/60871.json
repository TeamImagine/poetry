{"author":"许及之","id":60871,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["骤雨飚风趁急雷，画船系缆小裴回。","隔帘大点欺窗纸，入户微筛供酒杯。","一夏屡忧无计奈，半秋频喜傍怀来。","世间好事无全美，濡首牵夫可念哉。"],"title":"舟中喜雨"}
