{"author":"曹勋","id":12900,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄仄。","仄仄平平平仄仄，仄仄仄仄仄平平。","仄平仄仄平平仄，仄仄平平仄仄平。"],"paragraphs":["万里关河雪正霜，自怜跣履苦奔忙。","宦情久欲休言责，世态何能学坐忘。","赖有新诗排困踬，未忘浊酒发清狂。","得公韵语袪烦甚，亟揖筠风续报章。"],"title":"和张正仲朝散"}
