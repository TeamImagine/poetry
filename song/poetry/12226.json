{"author":"胡寅","id":12226,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["曾步雩风咏晚春，肯教清镜受纤尘。","诗书渐与心为一，文字终惭笔有神。","弈局不争先后手，醉乡常值圣贤人。","得时花卉千千状，须倩能诗为写真。"],"title":"和单令"}
