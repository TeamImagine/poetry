{"author":"陆游","id":34074,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","仄仄仄平平仄仄，仄平仄仄仄平平。","平仄仄仄平平仄，平仄平平仄仄平。"],"paragraphs":["七月江边暑已微，虚窗卧看雨霏霏。","凄凉蛩伴草根语，憔悴鹊从天上归。","志士酒酣看宝剑，美人泪尽倚鸳机。","嗟予亦有新秋感，遥忆苍苔满钓矶。"],"title":"秋日小雨有感"}
