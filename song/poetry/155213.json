{"author":"钱选","id":155213,"strains":["平仄仄仄平，平○仄平平。","仄仄仄平仄，仄仄仄平平。","仄平？平仄，仄平○仄○。","仄平仄平仄，○仄平？○。","平平仄平仄，平平仄平平。","仄仄平仄仄，仄仄仄○平。","仄平平平仄，平仄平平平。"],"paragraphs":["城市我所居，遥看弁山雄。","积雪最先见，皓影照诸峰。","我今逺城市，薄逰留此中。","忽焉岁云暮，更觉樽屡空。","开门未然烛，飞花舞回风。","万木同一缟，四野变其容。","恨无登山屐，幽讨何由穷。"],"title":"题雪霁望弁山图  其三"}
