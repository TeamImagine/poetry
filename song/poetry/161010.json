{"author":"戴表元","id":161010,"strains":["仄平○仄平，仄平○仄○。","仄○平○平，○平仄平平。","仄仄仄仄仄，平平仄○仄。","○仄仄仄平，仄仄平平平。","平仄○平平，○平仄平平。","平平仄仄仄，仄仄平平平。","平平仄仄仄，仄仄平平平。","平平仄平平，○仄○平平。"],"paragraphs":["近山如画墙，远山如帚长。","我从云中来，回头白茫茫。","惜去乃尔觉，常时自相忘。","相忘岂不佳，遣此春怀伤。","飘洒从何来，衣巾径微凉。","初疑雨气集，冉冉游尘黄。","无归亦自可，信美非吾乡。","登舟望东云，犹向帆端翔。"],"title":"舟中望紫岩"}
