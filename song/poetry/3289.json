{"author":"陈与义","id":3289,"strains":["仄平平平平，仄仄平仄平。","平○仄仄平，仄仄仄仄平。","仄平仄平仄，仄仄平平平。","仄平仄仄仄，仄仄平仄平。","仄仄仄仄仄，○平仄○○。","仄平仄平仄，平仄仄仄平。","仄仄平平平，○仄仄仄平。","平平平仄仄，仄仄平仄平。"],"paragraphs":["竹君家多材，楚楚皆席珍。","成行着锦袍，玉色映市人。","惠然集吾宇，老眼檐光新。","曲生亦税驾，共慰藜藿贫。","不待月与影，三人宛相亲。","可怜管城子，头秃事苦辛。","按谱虽同宗，闻道隔几尘。","诗成聊使写，一笑惊比邻。"],"title":"食笋"}
