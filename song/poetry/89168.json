{"author":"汪晫","id":89168,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄平仄平仄仄仄，平平仄仄仄平平。"],"paragraphs":["西风落叶满空山，怀古情悰每怆然。","诗句尚传人化鹤，危亭何在草生烟。","披寻旧址营华构，追继当时醉玉船。","要为故家复遗业，当知此举合为先。"],"title":"过西园视豁然亭旧址景仰苏黄门有感用其留题韵示五弟八弟"}
