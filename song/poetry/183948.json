{"author":"刘攽","id":183948,"strains":["仄仄○平仄，平平仄仄平。","仄平平仄仄，仄仄仄平平。","仄仄平平仄，○平仄仄平。","仄平平仄仄，○仄仄平○。","○仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","○平仄平仄，仄仄仄平平。","仄仄平平仄，平平仄仄平。","平平仄○仄，仄仄仄○平。"],"paragraphs":["蜀岭参天近，巴江向海迂。","百城同暗谷，独鸟视前途。","六月蒸云甚，长风骤雨俱。","漏天畴得补，深峡不时输。","回首蛇蛟鬭，伤心虎豹呼。","剑关愁断栈，天汉逼乘桴。","臂饮通殊俗，巢居自一隅。","遗黎待螺蚌，小邑断樵苏。","绝域飞黄鹄，仙人用只凫。","清秋已收潦，问尔丽泥涂。"],"title":"闻蜀中大水寄阆中诸弟"}
