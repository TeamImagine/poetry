{"author":"柳宗元","id":10672,"strains":["仄平平仄平平平，仄仄仄仄平平平。","平平仄仄仄仄仄，仄平仄仄○平平。","平平平仄平平仄，仄仄平平仄平仄。","仄仄仄○平仄平，仄仄平平仄平仄。"],"paragraphs":["少时陈力希公侯，许国不复为身谋。","风波一跌逝万里，壮心瓦解空缧囚。","缧囚终老无余事，愿卜湘西冉溪地。","却学寿张樊敬侯，种漆南园待成器。"],"title":"冉溪"}
