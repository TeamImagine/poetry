{"author":"齐己","id":41873,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["高堂亲老本师存，多难长悬两处魂。","已说战尘消汉口，便随征櫂别荆门。","晴吟野阔无耕地，晚宿湾深有钓村。","他日更思衰老否，七年相伴琢诗言。"],"title":"送休师归长沙宁觐"}
