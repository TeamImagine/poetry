{"author":"张载","id":178899,"strains":["平平○仄平平仄，仄仄平平仄○仄。","平平平仄仄○○，○仄平平平仄平。","平平仄仄仄平仄，仄仄仄仄平平○。","仄平○○○仄平，平平仄仄平平平。","平平仄仄仄仄仄，仄仄仄仄平○平。","仄仄仄仄仄仄平，仄仄平平平仄○。","仄平仄仄仄平仄，仄仄平平○仄仄。","平仄仄平仄○平，平平○平平平仄。"],"paragraphs":["清湘庭下千竿竹，百尺斑斓耸苍玉。","通轩轩外万顷陂，陂接南山天与齐。","唐基一坏半禾黍，举目气象增愁思。","我来正当摇落时，尘埃七日无人知。","东平叔子信予友，问学不厌坚相随。","叔子莫痛凤沼湮，又莫悲愁花萼堕。","所忧圣道久榛塞，富贵浮云空点涴。","明发予西叔且东，高谈更为通宵坐。"],"title":"宿兴庆池通轩示同志"}
