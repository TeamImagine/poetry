{"author":"张说","id":34772,"strains":["仄仄平○仄，平平仄仄○。","仄平平○仄，平○平平平。","○仄平平仄，平○仄仄平。","○平平仄仄，仄仄仄○平。","仄仄平平仄，平○仄仄平。","平平平仄仄，○○○平平。","仄仄平平仄，平平仄仄平。","仄平○仄仄，平仄仄平平。"],"paragraphs":["绝镇功难立，悬军命匪轻。","复承迁相后，弥重任贤情。","将起神仙地，才称礼乐英。","长心堪系虏，短语足论兵。","日授休门法，星教置阵名。","龙泉恩已著，燕颔相终成。","月窟穷天远，河源入塞清。","老天操别翰，承旨颂升平。"],"title":"送赵顺直郎中赴安西副大都督"}
