{"author":"刘过","id":82785,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["来逢春雨长鱼苗，去见秋风擘蟹螯。","久矣归心到乡国，依然水宿伴渔舠。","一天如许皆明月，二客所须惟浊醪。","今夜四更潮有信，更须留眼看银涛。"],"title":"偕陈调翁龙山买舟待夜潮发"}
