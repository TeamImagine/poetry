{"author":"何梦桂","id":151759,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平仄平仄仄平平。"],"paragraphs":["未能生翼化鲲鱼，谁御泠风问太初。","十载青衫关洛客，半生白首楚桥书。","蹇馿岂解思长道，病鹤徒知恋旧庐。","世有二程精说易，皋比何事到横渠。"],"title":"和梅镜寄韵"}
