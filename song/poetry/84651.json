{"author":"曹彦约","id":84651,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["菊后梅前冷落时，剪檀雕蜡酪为肌。","人从老处亲平淡，花向无中补阙亏。","地暖不忧春近远，窗空惟映月参差。","病夫久废卢仝椀，鼻观从容圣得知。"],"title":"静坐对茶花偶作"}
