{"author":"虞俦","id":62117,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["楼下遗踪宛可寻，尚须宾从一来临。","三峰嵂崒浑依旧，双阙岧峣复见今。","麻麦向来迷绿野，簪缨久矣负儒林。","使君不惜褰帷问，慰我邦人望望心。"],"title":"曾守谯楼既成邀宾从同登议辟双门以复旧观从士子请也  其一"}
