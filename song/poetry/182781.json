{"author":"强至","id":182781,"strains":["仄仄平平仄，平平仄仄○。","平○仄仄○，仄仄仄平平。","平仄○平仄，平平仄仄平。","仄平平仄仄，○仄仄平平。","仄仄平平仄，平平仄仄平。","○平平仄仄，仄仄仄平平。"],"paragraphs":["赴辟函关道，来时犯雪泥。","今乘匹马过，早见晚鶑啼。","峣阙兼程到，丹墀数日跻。","一言知国器，三接是云梯。","小丑翻然顺，灵珠自此稽。","和戎须上策，议要合征西。"],"title":"送度支刘郎中被旨赴阙"}
