{"author":"陈渊","id":247903,"strains":["平平仄平平，仄仄○平仄。","平平仄○平，仄仄仄仄仄。","仄仄仄平仄，仄平平仄仄。","仄仄仄平平，仄仄仄平仄。","仄平○平○，仄仄仄○仄。","仄平仄○仄，平仄平仄仄。","平平仄平○，平仄仄平仄。","平平平平平，平仄仄仄仄。"],"paragraphs":["青山拱檐楹，渌水鉴毛髪。","花香晚更清，鸟语静不聒。","客至不能饮，举觞聊自罚。","坐啸激清风，起舞弄明月。","是身如浮沤，起灭在溟渤。","百年一弹指，何者为不没。","文章会消磨，名誉易衰歇。","渊明吾之师，兹理久已达。"],"title":"小轩闲题二首  其二"}
