{"author":"韩淲","id":87457,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["萧然一叶下庭空，便觉风凉入袖中。","糊口可能盂饭白，放身那羡带鞓红。","江湖水满悲游子，城阙秋生醉秃翁。","且剥鸿头对杯酌，翻云覆雨久来同。"],"title":"次韵余伯皋  其一"}
