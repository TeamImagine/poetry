{"author":"杜荀鹤","id":32924,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平平仄，仄平平仄仄平平。"],"paragraphs":["深山大雪懒开门，门径行踪自尔新。","无酒御寒虽寡况，有书供读且资身。","便均情爱同诸弟，莫更生疏似外人。","昼短夜长须强学，学成贫亦胜他贫。"],"title":"喜从弟雪中远至有作"}
