{"author":"罗邺","id":30437,"strains":["仄仄仄平平仄仄，平平仄仄仄平平。","仄仄平仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平平仄平。"],"paragraphs":["行子岂知烟水劳，西风独自泛征艘。","酒醒孤馆秋帘卷，月满寒江夜笛高。","黄叶梦余归朔塞，青山家在极波涛。","去年今日逢君处，雁下芦花猿正号。"],"title":"秋日怀江上友人"}
