{"author":"苏颂","id":179003,"strains":["平平仄平，仄仄○仄。","平仄仄仄，平平仄仄。","仄平仄平，仄平仄仄。","仄○仄平，仄平仄仄。","仄仄平平，仄平仄仄。","平○仄平，仄仄平仄。","仄平仄仄，仄平仄仄。","仄仄○平，仄仄仄仄。","仄仄仄平，平平○仄。","仄仄平平，仄平平仄。","仄平平平，平平仄仄。","平平仄平，仄平仄仄。"],"paragraphs":["惟皇继天，宅位三禩。","灵德及远，嘉生茂遂。","仲冬月良，一阳气至。","上将告成，礼严肆类。","自庙徂郊，万灵拱卫。","天收宿雰，日丽佳气。","月逾既望，再登午陛。","对越苍祗，配以太帝。","奠玉酌匏，升烟燎币。","志尽虔恭，备成熙事。","玉舆旋衡，欢声沸渭。","皇专乃诚，下蒙厥惠。"],"title":"南郊大礼庆成诗五首 有事于南郊"}
