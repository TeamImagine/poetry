{"author":"释德洪","id":228108,"strains":["仄仄平○仄，平平仄仄平。","平平仄平仄，平仄仄平平。","仄仄平平仄，平平仄仄平。","仄○平○仄，仄仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平○，平平仄仄平。","仄平平仄仄，○仄仄平平。","仄仄平平仄，○○仄仄平。","平平平仄仄，平仄仄平平。"],"paragraphs":["贵出贤王裔，宗连母后因。","秋容漱毛骨，春色照簪绅。","报国忠诚著，惊人句法新。","惯看青禁月，屡梦玉关尘。","博古知无敌，穷经亦绝伦。","后宵通七夕，今日是生辰。","佳气凌湘浦，非烟压楚闉。","绿醽浮白螘，绮席绕花轮。","寿缀诸天献，词容野客陈。","不凋蟾窟桂，难老海山春。","已作瞻双阙，行看据要津。","功名先入手，图画在麒麟。"],"title":"王舍人路分生辰"}
