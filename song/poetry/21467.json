{"author":"黄公度","id":21467,"strains":["平平仄仄仄平平，平平平仄平平平。","仄平仄平平仄平，仄平仄仄○平平。","仄平平平仄平平，平平仄仄仄平平。","仄平仄仄仄仄平，仄仄仄○平平平。","仄平仄仄○平仄，仄仄仄平平仄仄。","平平仄○仄平仄，○仄平平仄平仄。","仄平仄仄仄仄仄，平平仄仄平平仄。","平仄平平仄平仄，仄仄○平○仄仄。"],"paragraphs":["呜呼祸变稔前朝，都城千雉摧天骄。","翠华北征沙漠遥，六宫万里从翚褕。","我皇龙飞守宗祧，周宣汉武见今朝。","问安视膳阻夙宵，位极万乘心何聊。","大哉圣孝回天眷，万类革心非革面。","天边驿骑急星电，传报騩舆涉淮甸。","小臣喜极手欲抃，朝坤一夜欢声遍。","遥想千官会星弁，拜舞称觞长乐殿。"],"title":"闻太母还舆喜极成歌"}
