{"author":"黄庚","id":160576,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄仄。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["窗外葵榴照眼明，香蒲沁酒注银瓶。","自无饮量堪同醉，非慕清名效独醒。","一日沈湘悲楚客，千年吊古读骚经。","他乡记节聊随俗，艾虎朱符挂户庭。"],"title":"端午月山主人酒边即事  其一"}
