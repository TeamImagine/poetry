{"author":"李纲","id":242747,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["栟榈闻说自栟榈，且往观之盍问途。","我向烟霞已成癖，子于水石更能娱。","古来胜地因人重，他日清游载酒俱。","会把丹青传画取，归来与对武夷图。"],"title":"将游栟榈二首  其二"}
