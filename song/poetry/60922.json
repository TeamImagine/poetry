{"author":"许及之","id":60922,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["划开灵怪几千年，传与洪阳二老仙。","石室尽头真境秘，天窗明处葆光圆。","乳泉煖滴烧丹井，芝径畦分种玉田。","不是到来须束火，故应名胜限嚣廛。"],"title":"题洪阳洞"}
