{"author":"彭汝砺","id":201754,"strains":["仄仄平平平仄仄，仄平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["决胜从容樽俎间，一军争死不知还。","拔旗往蹈乌丸垒，杖棰横封函谷关。","画像麒麟天上阁，铭功鸡鹿雪中山。","我荣不与诸公比，归见慈亲一解颜。"],"title":"和通判章承议  其一"}
