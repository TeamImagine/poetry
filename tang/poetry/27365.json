{"author":"顾封人","id":27365,"strains":["平仄平平仄，平○仄仄○。","平平仄平○，仄仄仄平平。","仄仄平平仄，平平仄仄○。","平平平仄仄，○仄仄平平。","仄仄平○仄，平平仄仄平。","平平仄平仄，平仄仄平平。"],"paragraphs":["芬馥天边桂，扶疏在月中。","能齐大椿长，不与小山同。","皎皎舒华色，亭亭丽碧空。","亏盈宁委露，摇落不关风。","岁晚花应发，春余质讵丰。","无因遂攀赏，徒欲望青葱。"],"title":"月中桂树"}
