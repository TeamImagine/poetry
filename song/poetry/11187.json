{"author":"朱翌","id":11187,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。"],"paragraphs":["客不敲门饱睡魔，静听檐雨泻天河。","从人指画竹如意，假手爬搔松养和。","屏上水翻波浩渺，砚旁山卧石陂陀。","十年游戏三间屋，一笑留连两曜梭。"],"title":"睡起"}
