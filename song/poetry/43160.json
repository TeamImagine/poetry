{"author":"范成大","id":43160,"strains":["仄仄平平平仄平，平仄仄仄仄仄平。","仄平仄仄仄平仄，平平仄平平仄仄。","平平仄仄仄平平，仄仄平平仄仄平。","平平仄仄仄平仄，仄平仄○平平平。","平平仄平仄○仄，仄仄平平仄平仄。","仄平仄仄○平平，平仄○平平仄仄。","仄平平平平仄平，仄○平仄平仄平。","平平？仄平平仄，仄仄仄平○仄平。"],"paragraphs":["雁荡之山天下无，奔岸绝壑不可图。","地灵境秀有人物，新安府丞今第一。","纷纶草木变暄寒，竹节松心故凛然。","穷山薄宦我无恨，识公大胜荆州韩。","梅风涨溪绿如酒，晓插樯乌上南斗。","只今广厦论唐虞，斟酌正须医国手。","秀眉津津双颊丹，想看鸣佩翔九关。","诸公倘欲持公议，莫遣此贤思故山。"],"title":"送通守林彦强寺丞还朝"}
