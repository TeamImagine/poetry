{"author":"黄公度","id":21525,"strains":["仄平平仄平平仄，仄仄平平平仄仄。","平平仄仄仄○平，平仄仄平○仄仄。","平平平平平○平，○平仄仄仄○平。","平○平仄平仄仄，平仄平平仄仄平。","平平○仄平平仄，平仄平平平仄仄。","仄平仄仄仄平平，仄仄○平平平仄。"],"paragraphs":["碧湘幽梦秋帷冷，玉滴宵壶声耿耿。","平生不作等闲愁，风月故人长引领。","青楼花开欢正新，当时握手欲留春。","楼空花落春竟去，惟有纱窗锁暗尘。","风流回首年华晚，愁与宫眉添宛转。","不堪翠袖裛残香，六曲屏山为谁展。"],"title":"不见"}
