{"author":"项安世","id":53226,"strains":["平仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平仄仄仄，平平仄仄平平平。","仄平仄仄平平仄，仄仄平平仄仄平。"],"paragraphs":["夷甫风姿满坐倾，濬冲电目照人明。","更拈秋水长天句，来映清霜十月晴。","援笔而成祢处士，摇毫不尽崔廷评。","若容跛鳖追高步，勿恤驱尘小作程。"],"title":"次前韵谢王主簿二首  其一"}
