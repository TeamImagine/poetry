{"author":"都颉","id":211292,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["嘉树团团蔽紫烟，黄冠师作地行仙。","留形住室真余事，炼气精思本自然。","鹤警乔松常见月，龟藏浮叶不知年。","坐中应到诸天上，曾侍玉皇香案前。"],"title":"元明观邹希衍丹室"}
