{"author":"魏野","id":188243,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["官满犹如下第贫，轩车迎赖旧田文。","九皋禽畔偏辞我，六出花中独送君。","易把当杯唯俗物，难持賮路是溪云。","孝终且觅甘棠倅，谈笑还图得再闻。"],"title":"送赵寺簿东归"}
