{"author":"李复","id":212535,"strains":["仄仄平仄平，仄平平仄平。","仄仄仄仄仄，仄仄平平平。","仄平仄平仄，仄仄平仄平。","○平仄仄平，平平平仄平。","平仄平平仄，○平平平平。","仄平仄仄仄，仄仄○仄平。","仄仄平○平，平仄平平平。","平平仄仄仄，平仄仄仄平。","仄平平平○，○仄仄○平。","仄平仄平仄，平仄○平平。","仄仄平仄仄，仄仄仄仄平。","平仄仄仄仄，仄仄平仄○。","平仄仄仄仄，仄平平平平。","仄平仄平仄，仄仄平平平。","仄○平平仄，○仄仄平平。","仄仄仄平仄，平仄平仄平。","仄仄平仄仄，仄仄仄仄平。"],"paragraphs":["有客持巨鱼，造门前自陈。","敢致子产馈，可待姜侯宾。","野人不知薄，但愧心美芹。","横盘五尺余，飞光生目轮。","高鬣丹砂尾，长须黄金鳞。","倔强忽起立，意气如有神。","口颊虽𪡋喁，哀诉何能伸。","嗟哉自潜泳，胡遘网罟屯。","使居江湖间，藏器养其身。","得时感灵变，呼吸乘风云。","奋迅弥宇宙，洗涤万物新。","胡忍事一饭，遽使刀俎亲。","无罪就死地，恻然伤吾仁。","解之谢来客，放尔归通津。","不期明珠报，相忘乃吾真。","此去戒前祸，芳饵为祸因。","送尔吾自往，世有郑校人。"],"title":"放鱼"}
