{"author":"林希逸","id":119262,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平平，平仄平平仄仄平。","仄仄平平平仄仄，仄平仄仄仄平平。"],"paragraphs":["故人千载隔幽明，昨夜踌躇过数更。","握手不知为已死，掀髯犹更话无生。","海山兜率归何乡，漳浦咸阳寤自惊。","拥被长吟天未晓，满檐落月泪如倾。"],"title":"梦寒斋"}
