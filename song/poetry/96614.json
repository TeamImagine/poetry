{"author":"陈宓","id":96614,"strains":["仄平平平仄，仄仄平仄平。","仄平仄仄仄，平仄平仄平。","仄平仄仄平，平仄○仄平。","平平仄平仄，仄平仄平平。","仄仄仄仄仄，平平仄平平。","平平平仄仄，平仄仄仄平。","仄仄仄仄平，仄平平平平。","平仄仄仄仄，平仄平平平。","仄平仄平仄，平仄平仄平。","仄仄仄仄平，平平仄平平。","○平仄○仄，仄仄○仄平。","仄平○仄平，平仄仄仄○。","仄仄平平仄，平○仄平平。","仄平平仄仄，仄仄仄平平。"],"paragraphs":["李郎江西彦，杰出天与才。","勉斋恨得晚，垂绝倾所怀。","朅来复入闽，吾道叹已乖。","延平有书社，四儒孔门侪。","地势得爽垲，山川似天开。","群贤为一至，君至亦少谐。","所读唯圣经，坦然疑无猜。","藜藿足可饱，窗几无余埃。","乐天复安土，何有羁旅哉。","所望讲究精，南山赋台来。","如何苦吟僻，却与长吉偕。","昔人三百篇，词达谢剪裁。","那用愁肝肾，推敲费安排。","请寻颜氏乐，兀兀坐书斋。"],"title":"答李武伯"}
