{"author":"赵蕃","id":73473,"strains":["平平仄平仄，平仄仄平仄。","平平仄平平，平仄平平仄。","平仄仄平平，平仄仄平仄。","○平平平平，仄仄仄平仄。","平○仄平仄，仄仄仄平仄。","平平平仄仄，平仄平平仄。"],"paragraphs":["晁君父之舅，徐子我之友。","晁诗紫微来，徐学新安后。","徐固困箪瓢，晁复厌奔走。","当今诸侯贤，孰愈豫章右。","经行见虽屡，款语不能又。","烦君因几席，为我探怀袖。"],"title":"发隆兴后寄宋茂叔赵然道昆仲并属达后篇于待制侍郎二首  其二"}
