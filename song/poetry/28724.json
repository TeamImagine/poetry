{"author":"洪适","id":28724,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["一鸣曾使万人惊，亘地驰声若建瓴。","此日东州披宿雾，几年南斗避魁星。","共看骐骥腾夷路，便接夔龙侍楚廷。","千里寻盟须举白，海珍无谢五侯鲭。"],"title":"会江正字乐语口号"}
