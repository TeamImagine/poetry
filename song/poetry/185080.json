{"author":"沈遘","id":185080,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["劲风疏雨深秋节，古寺重扃独坐人。","菊色未开期有待，萸香欲佩使谁纫。","登高莫作西城望，把镜须怜白发新。","持酒劝君休惜醉，定知归日不盈旬。"],"title":"七言景德寺考试院和李子仪重阳日"}
