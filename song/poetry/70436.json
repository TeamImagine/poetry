{"author":"袁说友","id":70436,"strains":["平平仄仄平仄仄，平平平仄平平平。","？平仄仄仄○仄，平平仄仄○平平。","平平仄仄仄平仄，仄仄○仄平仄平。","仄仄仄平平仄仄，○平仄仄平仄平。","平仄仄仄○仄仄，仄仄仄仄平平平。","仄平仄仄○仄仄，仄仄平仄平○平。","仄平仄仄仄平仄，仄仄平仄○平平。"],"paragraphs":["吾儿癸卯豚犬耳，徐家同日生明珠。","廼翁爱子爱其类，堆盘岁岁分甘腴。","尝新既足旨甘奉，遣送更欲均有无。","但肯食芹而美矣，如渠此意夫岂徒。","嗟予已老将疾至，肉味不啜惟僧蔬。","忽惊马乳堕几案，未免馋口餐其余。","及兹满架未零落，少待明月相携壶。"],"title":"和林子长谢徐吉甫蒲萄韵"}
