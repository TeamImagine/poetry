{"author":"张嵲","id":9046,"strains":["仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["故园此去浑如客，异县而今却是家。","还日檐楹应着燕，来时杨柳未藏鸦。","孤舟泛泛春江阔，去鸟飞飞岸树斜。","却忆当年南下日，伤心泣尽日昏华。"],"title":"舟中感怀"}
