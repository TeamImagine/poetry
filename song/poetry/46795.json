{"author":"梅尧臣","id":46795,"strains":["平平仄平仄，仄仄平仄平。","平仄平平仄，仄仄平平平。","仄平仄仄仄，仄仄平平平。","平平仄仄平，仄仄○平平。","平平平平仄，平仄仄平平。","平平仄平仄，仄仄平仄平。","仄仄仄仄平，仄平平仄平。","平仄平仄仄，仄平仄仄平。"],"paragraphs":["东方有奇士，隠德珠在渊。","川壑为之媚，草树为之妍。","殁来十五载，独见诸孙贤。","煌煌出仕途，皎皎如淮𧏖。","今为蒙城宰，归问浙江船。","何时渡杨子，夜入明月边。","有舄不化凫，有琴何用弦。","真趣还自得，治民唯力田。"],"title":"送林大年寺丞宰蒙城先归余杭逋之侄孙"}
