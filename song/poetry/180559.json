{"author":"王安石","id":180559,"strains":["仄平平仄仄平平，仄仄平平仄仄平。","仄仄仄平平仄仄，仄仄平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["素心非不慕前修，自怪因循欲白头。","猎较趣时终琐琐，画墁营职信悠悠。","濠梁最忆知鱼乐，牢策翻惭为彘谋。","尚有故人能慰我，诗成珠玉每相投。"],"title":"次韵杨乐道述怀之作"}
