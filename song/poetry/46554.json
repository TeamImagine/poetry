{"author":"梅尧臣","id":46554,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["西接都门才百里，压城残雪照牙旗。","风烟古是诸侯国，雁鹜新来仆射陂。","馈食且依当日具，铸刑无改昔人为。","浓薰旧舍青绫被，不越常衙睡足时。"],"title":"送余郎中知郑州"}
