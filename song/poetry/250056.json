{"author":"郭印","id":250056,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["默默幽轩祗自知，天人一理未容欺。","檐光坐揖青山入，窗影闲看白日移。","休道嚣尘侵晏宅，由来表里湛黄陂。","思惟泯处全真现，存得灵龟笑朵颐。"],"title":"次韵文士颖留题李子充双寂轩诗"}
