{"author":"刘攽","id":183718,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["太液沧波北下流，依然清浅可胜舟。","浴凫鸣鹤辉辉日，折苇衰荷澹澹秋。","胜境陈前终不厌，机心去尽了无愁。","宋生善赋登临兴，华发相从免独游。"],"title":"游船"}
