{"author":"汪元量","id":163312,"strains":["仄○仄○仄仄仄，平仄平平仄○仄。","仄平○仄平平仄，仄仄平平仄平仄。","仄仄平平仄平仄，仄仄平平平仄仄。","平仄仄仄平仄仄，平平平平○仄仄。","平平仄平平平平仄，平平仄平仄平仄。"],"paragraphs":["有妻有妻不得顾，饥走荒山汗如雨。","一朝中道逢狼虎，不肯偷生作人妇。","左掖虞姬右陵母，一剑捐身刚自许。","天上地下吾与汝，夫为忠臣妻烈女。","呜呼五歌兮歌声苦，魂招不来在何所。"],"title":"浮丘道人招魂歌  其五"}
