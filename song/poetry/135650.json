{"author":"张伯玉","id":135650,"strains":["仄仄仄平仄，平平仄平平。","仄仄平平仄，仄仄平平平。","仄仄仄平仄，平平仄平○。","平平平平仄，平仄平平平。","仄仄仄仄平，仄仄○○平。","平○仄仄仄，仄仄○平○。","仄仄仄○○，仄仄平平平。","○○仄仄仄，仄仄仄○○。"],"paragraphs":["密雪晓初霁，朝阳霭融融。","隠几高堂上，坐对飞来峰。","梵塔倚天半，楼台出烟中。","岧然金银阙，瑰碧交玲珑。","渐转皎日高，杳杳闻疏钟。","天和发秀彩，灏气如腾虹。","况予世虑疏，久矣渟心胸。","更临物外趣，愈觉万缘空。"],"title":"清思堂晓雪初霁望飞来山"}
