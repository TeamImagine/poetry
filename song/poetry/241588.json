{"author":"周紫芝","id":241588,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["似僧寮外看春风，晏坐寻诗不写空。","春事可怜樽酒在，旅情犹念舞衣红。","去家久似千年鹤，时节看沉五彩筒。","节物苦催双髩白，故乡常着梦魂中。"],"title":"再用筒字韵呈相之季共"}
