{"author":"舒雅","id":1238,"strains":["仄平平仄平平仄，仄平平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["偶思皇泽来丹阙，却为禅斋返旧林。","岭上白云终挂念，人间余事不关心。","澄潭雨过秋涵月，古桧风生夜对琴。","闻道石桥多胜境，几时相伴一闲寻。"],"title":"送僧归护国寺"}
