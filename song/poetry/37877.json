{"author":"陆游","id":37877,"strains":["平仄平平仄，平平平仄○。","仄仄仄仄平，平仄平平平。","仄平仄○仄，仄仄仄平平。","○平仄仄仄，仄仄平仄○。","仄平平平平，仄仄仄平平。","○平仄仄仄，仄仄平平平。","仄仄仄仄仄，平仄仄平平。","仄平仄平仄，仄仄仄仄平。"],"paragraphs":["秋色关河外，秋声天地间。","壮士感此时，朝镜凋朱颜。","一身寄空谷，万里梦天山。","噫呜怒眦裂，愤激悲涕潸。","古来真龙驹，未必置天闲。","长松倒涧壑，委弃同蓁菅。","得志未可测，谈笑济时艰。","凛然出师表，一字不可删。"],"title":"感秋"}
