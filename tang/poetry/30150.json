{"author":"方干","id":30150,"strains":["仄仄平平仄平仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["分手频曾变寒暑，迢迢远意各何如。","波涛一阻两乡梦，岁月无过双鲤鱼。","吟处落花藏笔砚，睡时斜雨湿图书。","此来俗辈皆疏我，唯有故人心不疏。"],"title":"寄江陵王少府"}
