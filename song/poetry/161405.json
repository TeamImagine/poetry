{"author":"陈普","id":161405,"strains":["仄平仄平平平平，平平仄仄平仄平。","仄平仄仄仄平仄，平仄仄仄平平平。","平平仄仄平○平，平平仄仄仄仄平。","平平仄仄仄仄仄，仄仄仄仄平○平。","平平平仄平○平，仄仄仄仄平平平。","平平仄平仄平仄，平平仄仄平平○。","平平仄仄仄仄仄，仄○平平○仄平。","平平仄仄仄仄平，平平仄仄○○平。","平○平仄平仄仄仄，平仄仄仄平仄平？平。","平平平仄平平平，仄平平仄仄仄○。","平○平仄平仄仄，仄平平平平仄平。","仄仄仄平仄仄仄，仄仄平平平？平。","仄平仄仄○平仄，○平平仄平平平。","仄平仄仄○仄仄，平平仄仄仄仄平。","○仄平平仄○仄，仄平仄仄平平平。","○平仄平平平平，平平仄仄平仄仄。","平○仄平平○平平仄平仄仄仄，仄○仄仄仄仄仄仄仄仄平。","仄仄仄平仄仄平，平仄平平平平平。","平○仄仄仄仄仄，仄平平仄○○平。","平平仄○仄平仄，平仄仄仄平平平。","仄平○仄○平平，仄仄仄仄平平平。","仄平仄平仄平仄，○仄仄仄平仄平。","平平平平○仄仄，平平仄仄仄仄平。"],"paragraphs":["古祠一区环槐榆，飞鼪在瓦狐树居。","铁炉缺裂死灰冷，箕坐一寸青蟾蜍。","平心定气详其来，颓垣古厕浊水渠。","蛇惊鼠骇得败壁，一跃乃是神王庐。","丹青神鬼非其乡，顾盼欲去聊踌蹰。","悾悾鄙夫见之走，争持衮冕加猿狙。","鸣钲考鼓动井邑，毳衣褴褴驱大车。","浮萍狎狎叱不开，遥瞻窃礼三欷歔。","吾闻臧氏之子不智，山节藻棁居蔡祠鶢鶋。","无端尊礼青虾蟆，圣门讥诮岂只且。","吾闻崇伯妖羽野，化为黄龙游羽潴。","厥子代之启九道，变作玄熊形狤{犭居}。","鬼神赫赫号威圣，当为龙虎为鲸鱼。","作云澍雨兴万化，翻江倒海洗九区。","咬啮妖狐咀封豕，眼光百步双骊珠。","当为不为为虾蟆，爬沙脚手何陋欤。","吾闻狄公焚烧江南一千七百所，只留夏禹泰伯季札伍子胥。","宋祖砀山负耒夫，吴楚淫祠为之墟。","轮囷大蟒郁屈死，寸蟆何足污其𫓧。","人心不正至斯极，无药可以医籧篨。","只须正直如梁公，一日秉畀群疑祛。","鬼车豕涂满天下，收拾打并归太虚。","虾蟆无知听放去，荒沟野水乐有余。"],"title":"青蛙辞"}
