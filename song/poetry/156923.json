{"author":"文天祥","id":156923,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["清庙严更夜未央，珠星璧月璨殊光。","香飘黄道移天步，烛引红纱转殿廊。","祼荐交神诸室醉，骏奔执豆庶羞芳。","都人报道君王喜，净睹和銮入建章。"],"title":"明堂庆成诗  其二"}
