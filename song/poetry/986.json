{"author":"张佖","id":986,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["香清粉澹怨残春，蝶翅蜂须恋蕊尘。","闲倚晚风生怅望，静留迟日学因循。","休将薜荔为青琐，好与玫瑰作近邻。","零落若教随暮雨，又应愁杀别离人。"],"title":"芍药"}
