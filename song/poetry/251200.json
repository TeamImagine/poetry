{"author":"王洋","id":251200,"strains":["平平仄平平，平仄○平仄。","仄仄仄仄仄，平平平仄仄。","仄仄仄仄仄，仄○仄平仄。","平○○○平，仄仄仄仄仄。","仄○平仄平，仄仄平平仄。","仄仄仄○仄，平平仄平仄。","仄仄仄仄平，○平仄平仄。","仄平平？仄，平仄平平仄。","平仄仄仄平，平○仄平仄。"],"paragraphs":["秾华女儿红，芳草王孙绿。","小大各尽态，低昻俱悦目。","久雨脱滞著，振衣乐休沐。","晴空吟思开，命简句可属。","起看花覆墙，净扫云为屋。","幸会二三老，风骚命奴仆。","欲说未说情，三篇两篇足。","玉人花暎面，眉黛添香醁。","杯酒戒失身，无如饱扪腹。"],"title":"和谹父寻春之作"}
