{"author":"张纲","id":245288,"strains":["仄平仄仄平仄平，平○仄仄平平平。","仄平仄仄平平仄，仄平平仄仄平平。","仄平平平仄平仄，仄仄平平仄平仄。","仄平仄仄○○平，平○仄平平○仄。","仄平仄仄平平平，○○平仄仄平平。","仄平仄平仄平仄，仄平仄仄平平平。","平平仄仄○平仄，仄仄平○仄平仄。","○平仄仄○仄○，平仄平○仄平仄。"],"paragraphs":["上方有国名众香，经行苑囿皆芬芳。","世人岂识天香界，但知苏合及都梁。","博山氤氲吐微窦，一炷香婴净尘垢。","散成五色空中云，持献现前无量寿。","我公宿悟香严因，应缘来现宰官身。","妙香密圆证无漏，总持不动真天人。","熏陶四海看无际，便是经行众香地。","献香陋语应已闻，罗筏宁论几千里。"],"title":"代人上郑相生日三首 寿香"}
