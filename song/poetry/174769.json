{"author":"刘敞","id":174769,"strains":["○仄仄○仄，平仄仄平仄。","平平仄平仄，仄仄平仄仄。","仄平仄平平，平仄仄仄仄。","仄仄仄仄仄，仄○仄平仄。","平○仄平平，仄仄仄仄仄。","平平仄仄仄，仄仄仄平仄。","仄平平平仄，○平○仄仄。","仄○仄仄仄，平仄平仄仄。","○仄平仄平，平平仄仄仄。","仄平仄仄仄，仄仄仄○仄。"],"paragraphs":["驱马涉长碛，千里径无草。","天寒日光淡，积雪常杲杲。","劲风裂肌肤，狐狢甚鲁缟。","况我被甲铠，寝迟起常早。","崔嵬陟高山，日落尚远道。","人生各有命，岂惮事遐讨。","饮冰伤心骨，重研如巨枣。","义深自最励，身贱宁要好。","亲戚何可逢，功名未自保。","少年慕壮健，我独贵疏老。"],"title":"苦寒行"}
