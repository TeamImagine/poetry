{"author":"陈著","id":139284,"strains":["仄仄平平仄仄平，平平平仄仄平平。","仄平平仄平平仄，仄仄平仄仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["入谷崎岖十里程，更崎岖处见沙坑。","幼儿曾寄流鸿影，老我难忘舐犊情。","后日早知为死别，当时寸步亦同行。","如今但有东风泪，洒入流泉恸失声。"],"title":"游蔡峰过黄沙坑怀朝儿"}
