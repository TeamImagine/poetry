{"author":"刘长卿","id":55024,"strains":["平平平仄仄平平，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["山城迢遰敞高楼，露冕吹铙居上头。","春草连天随北望，夕阳浮水共东流。","江田漠漠全吴地，野树苍苍故蒋州。","王粲尚为南郡客，别来何处更销忧。"],"title":"和樊使君登润州城楼"}
