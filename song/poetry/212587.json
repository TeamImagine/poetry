{"author":"李复","id":212587,"strains":["平平仄○仄仄仄，仄仄○平平仄仄。","平仄仄○仄仄仄，仄平仄仄平仄仄。","仄平平仄仄仄仄，平平仄仄平仄仄。","○平平○○仄仄，平平仄仄平仄仄。"],"paragraphs":["浮云蔽空旱日炽，日酷烧云云散裂。","云怒漏穿未肯去，日光迸射千道血。","蔽天顽狠鬭不歇，天工默默无与决。","乘时争胜更苦热，鱼龙戢戢愁海竭。"],"title":"夏旱"}
