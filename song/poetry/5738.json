{"author":"张元干","id":5738,"strains":["平平仄仄平，仄仄仄平仄。","平平平仄平，仄仄平○仄。","○平仄仄仄，仄仄仄平仄。","平○平平平，仄仄仄平仄。","仄○平仄平，仄仄仄平仄。","仄仄仄仄平，仄平仄平仄。","平○仄平仄，平仄仄平仄。","平平平仄○，仄仄平仄仄。","仄平平○仄，平仄平仄仄。","平仄仄仄平，○平平仄仄。","○○○仄○，平平仄平仄。","○仄仄平平，○平○平仄。","仄仄平平平，仄仄平平仄。","仄平平平平，仄仄仄平仄。","仄平仄平平，仄仄仄平仄。","仄○平平平，仄仄平平仄。"],"paragraphs":["平生契所崇，晚得故人语。","惊呼追曩游，世道今如许。","中原鞠茂草，万里尽豺虎。","天王巡江𣸣，对垒眺淮楚。","未闻诛叛亡，快愤断腰膂。","上复九庙雠，下宽四民苦。","胸中有成奏，无路不容吐。","天高云雾深，洒泣逃罪罟。","朅来陪胜集，人物良可数。","高氏父子贤，王甥兄弟窭。","相过茶酒间，穷年简编处。","丧乱共伤时，兴衰更怀古。","假日聊销忧，信美非吾土。","夜阑然薪归，被酒踏寒雨。","买山结茅茨，我老竟何所。","要当乔松根，白石仍同煮。"],"title":"和韵奉酬王原父集福山之什"}
