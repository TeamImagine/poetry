{"author":"陈棣","id":19055,"strains":["平平平平仄仄平，仄○平仄仄平平。","仄平仄仄平平仄，○仄○平仄仄平。","仄仄仄平平仄仄，平○○仄仄平平。","仄平仄仄平平仄，仄仄平平仄○平。"],"paragraphs":["谁为东君得意忙，尚留红药殿群芳。","脸霞得酒生朝晕，衣翠笼纱弄晚妆。","賸馥倚风来蝶翅，残膏和露到蜂房。","惜花极力搜佳句，瘦损东阳笑沈郎。"],"title":"别墅芍药盛开沈公辟有诗见嘲次韵代柬  其一"}
