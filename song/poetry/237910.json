{"author":"王庭珪","id":237910,"strains":["○平○仄平平○，平平仄仄平仄平。","平平平仄仄平仄，平仄仄仄平平平。","平平平仄仄平仄，仄平○仄平平平。","平平仄仄仄平○，仄平仄仄○平仄。","仄平平平仄平仄，仄仄平平平仄平。","仄平平○平仄仄，仄仄平平仄平仄。","仄仄平平仄仄平，平平仄仄平○仄。","平平仄仄仄○平，平仄平平仄平仄。","平平仄仄○平平，平平○仄平平仄。","平平仄仄仄平平，平平仄仄平○仄。"],"paragraphs":["王春正月东风回，星桥鐡锁明夜开。","鳌山千仞接云汉，平地五色移蓬莱。","公家今夕果何夕，适逢间气生英才。","清都虎豹失呵禁，九关转钮驱河鬼。","烂柯山头瑞烟起，太白之精天上来。","却来人间知几载，少日声名震寰海。","太学高文擅俊场，江南刺史多遗爱。","江边父老祝长年，南极年来一星在。","明年此夕从宸游，鳌山正出鳌头外。","新莺百啭柳初青，龙池鳯阁遥相待。"],"title":"江虞仲生日"}
