{"author":"陈宓","id":97150,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["制阃宣劳已再期，胸中方寸了无私。","谁言今日平齐策，不似当年代蔡时。","马上陈琳能草檄，幕中韩愈更长诗。","休嫌衡岳官曹冷，文士何尝系职司。"],"title":"和刘制干潜夫"}
