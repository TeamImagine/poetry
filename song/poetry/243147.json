{"author":"李纲","id":243147,"strains":["仄平仄仄平，平仄平平平。","仄平平平平仄平平○，平平仄平仄平平仄平。","仄平○仄平，仄仄平平平。","平平仄平仄，仄仄平平平。","○平平平仄○仄，仄仄仄仄平平○。","仄平平仄仄平仄，仄仄仄仄平平平。","仄平平仄仄平仄，仄仄仄仄平平平。","平○仄仄仄平仄，平平仄仄平○平。","○仄仄仄仄平仄，仄仄仄仄平○平。"],"paragraphs":["未游漱玉亭，先诵东坡诗。","手持芙蕖跳下清泠中，疑非谪仙不能为此词。","后翁三十年，我亦游于斯。","飞桥已堙没，故迹多推移。","空余髙岩与深谷，落日惨淡松风吹。","白龙依旧出青峡，散沫下作清涟漪。","古来陵谷会迁变，况乃景物资人为。","云间滟滟吐寒月，清光不减翁当时。","相望一世发孤笑，坐使万古生长悲。"],"title":"开先寺漱玉亭"}
