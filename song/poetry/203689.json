{"author":"孔平仲","id":203689,"strains":["平平仄仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["南山九叠势千霄，中有长松荫寸苗。","好景常闻太平观，谪仙更住上清桥。","风吹石径秋声早，泉落云根暑气消。","方外相期蒙雅眷，只应心隠不须招。"],"title":"寄熊伯通"}
