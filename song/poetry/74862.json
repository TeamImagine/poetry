{"author":"赵蕃","id":74862,"strains":["仄仄平平仄仄平，平平仄仄仄平平。","平平仄仄仄仄仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["古屋无多客挂包，占风政类鸟居巢。","谁能故赋感不遇，亦莫空书广绝交。","开阖屡摇尘户牡，戛磨时袅竹檐梢。","南朝文物君家盛，听我追随学咏嘲。"],"title":"呈何县丞"}
