{"author":"晁说之","id":219887,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["不脱征裘已到春，纵风横雨又经旬。","期君独步入京国，与我相逢在水濵。","愤世何言诗溅泪，愁心自醉酒生尘。","胡然乘兴稽山去，为问流觞曲水人。"],"title":"依韵和锺离秀才留别之作"}
