{"author":"刘子翚","id":15476,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["又见庭梧一叶飞，物华心事两差池。","百年未半老相逼，四序平分秋独悲。","过岸山川云漠漠，残灯院落雨丝丝。","客怀料理须杯酒，哭向穷途定自痴。"],"title":"秋意"}
