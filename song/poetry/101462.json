{"author":"赵抃","id":101462,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["山光全暝水光浮，数里霏霏晓未收。","露彩乍凝迷汉殿，日华不透掩秦楼。","岂饶文豹迟留隐，应有灵蛇取次游。","圣世妖氛已销尽，结成佳气满南州。"],"title":"早雾"}
