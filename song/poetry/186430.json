{"author":"吕陶","id":186430,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["宝络疏封得令名，人间庆事属平生。","身居寿域几三世，福及儿曹已九卿。","埋石有文深纪美，吊丧多客亦哀荣。","泉涂一往应无憾，十八年前吉冢成。"],"title":"挽吴太君词"}
