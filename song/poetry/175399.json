{"author":"刘敞","id":175399,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。"],"paragraphs":["笑持符印下瀛州，真得千岩万壑游。","父老为郎无自苦，鉴中行乐不知秋。","居人旧俗多姚姒，幕府连城半斗牛。","太守会兼四千石，玺书宁复久淹留。"],"title":"送刁越州"}
