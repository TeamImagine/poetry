{"author":"黄庭坚","id":206262,"strains":["仄平仄平仄，○仄仄○仄。","仄仄○平平，○平平仄○。","平仄？平平，平平平仄仄。","平仄仄平平，平平仄平仄。","仄仄平仄平，平仄平仄仄。","平平仄平仄，仄○仄平仄。","○平平仄仄，平仄平仄仄。","○平平仄仄，平仄平仄仄。","仄仄仄平平，平平仄平○。","仄仄平平仄，平平平仄仄。","平仄仄平○，仄平平仄仄。","平平平仄平，平仄平平仄。","仄○仄平仄，仄仄仄平仄。","仄仄仄仄平，○平仄○仄。"],"paragraphs":["二苏上连璧，三孔立分鼎。","少小看飞腾，中年嗟远屏。","风撼鹡鸰枝，波寒鸿雁影。","天不椓斯文，俱来集台省。","日月黄道明，桃李春昼永。","时平少犴狱，地禁绝蛙黾。","颇怀修故事，文会陈果茗。","当时群玉府，人物殊秀整。","下直马阗阗，杯盘具俄顷。","共醉凌波袜，谁窥投辖井。","天网极恢疏，道山非簿领。","何曾归闭门，灯火生寒冷。","欲观太平象，复古望公等。","贱子托后车，当烦煮汤餠。"],"title":"和答子瞻和子由常父忆馆中故事"}
