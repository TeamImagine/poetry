{"author":"葛胜仲","id":230965,"strains":["仄平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["菊潭才到便归休，年大何心泣楚囚。","南岳献讥无反复，东皋舒啸有朋俦。","龟灵自古称怀浦，狐老从来只首丘。","便觉讴吟罢庄舄，翛然随俗且沈浮。"],"title":"还乡有作二首  其一"}
