{"author":"洪刍","id":224597,"strains":["平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["冲雨穿云愁去路，归云阁雨路还通。","七层涌塔瞻天际，三径吾庐在眼中。","港转黄栀横野艇，里空白社漫春风。","青山送我宁辞远，流水随人亦欲东。"],"title":"归自西山至黄栀港口"}
