{"author":"蔡襄","id":135742,"strains":["○○平仄平，仄仄平○平。","仄仄平平仄，○平平仄平。","仄仄仄仄平，仄仄仄平○。","仄仄仄仄○，仄仄平平○。","平平仄平平，仄仄○平平。","仄仄仄仄仄，平平○仄平。"],"paragraphs":["轻澜还故浔，坠轸无遗音。","好在池边竹，犹存虚直心。","往复二十年，每见唯清吟。","觉性既自如，世味随浮沈。","琅琅白云姿，怅望空山岑。","岂不悟至理，悲来难可任。"],"title":"瞻礼开师真像"}
