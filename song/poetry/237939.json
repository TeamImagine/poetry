{"author":"王庭珪","id":237939,"strains":["平平平仄仄平仄，平仄平平平仄仄。","仄○仄○仄仄平，仄仄仄仄仄仄仄。","平平平仄仄仄平，仄平仄仄仄仄○。","仄仄仄○平仄仄，仄仄平平平仄○。","仄仄平平○仄仄，平平仄仄平○仄。","平仄平○仄仄平，仄仄平平平仄仄。","仄平平仄仄平平，仄仄平平仄仄平。","仄仄仄仄○平仄，○仄平平仄仄平。"],"paragraphs":["焦桐初不受文理，弦以朱丝奇乃尔。","坐中忽闻太古音，宠辱顿忘那有耻。","官厅曾有一日闲，奏刀未觉肯綮难。","抱牍两衙凫雁退，目送飞鸿聊一弹。","爽气朝来如有约，幽林鸟语山间乐。","琴罢挥毫各赋诗，满袖珠玑何璀错。","晚风归袂失炎蒸，却忆冰壶此段清。","酒醒月白重开匣，更作松风夜雨声。"],"title":"次韵罗伯固听琴"}
