{"author":"陈师道","id":213923,"strains":["平仄平仄仄，仄仄平仄仄。","平平○仄仄，仄仄仄平仄。","平平平○仄，仄平仄平仄。","平仄仄仄○，平仄仄仄仄。","仄平仄平仄，平仄仄平仄。","平平仄平平，仄仄仄仄仄。","仄仄仄○平，平仄仄○仄。","平○仄仄○，仄仄平仄仄。","平平仄平○，平仄仄仄仄。"],"paragraphs":["吾友孙子实，爱学吾所畏。","持身如处子，得句有余味。","交欢艰难际，凛然见名谊。","吾病卧里中，车马日一至。","遣医馈粱肉，忧憙见颜际。","殷勤劝加餐，代我破戒罪。","一别已三秋，君室乃其季。","轮囷见眼中，不作千里外。","因声问何如，胡不枉一字。"],"title":"送李奉议亳州判官四首  其三"}
