{"author":"苏颂","id":179525,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["文章微婉气清遒，议论精通学赡优。","方见璠玙为国器，忽经兰菊陨霜秋。","梦中应讲阴堂奥，天上须刊白玉楼。","闻道遗编已成帙，何人列上载蓬丘。"],"title":"宋中道都官挽辞二首  其二"}
