{"author":"章甫","id":64744,"strains":["平平平平仄，仄仄平仄平。","平平平平平，仄仄仄仄平。","仄仄仄仄平，○平仄平仄。","平平仄仄平，○仄仄平仄。","○○平平平，仄仄仄仄平。","仄○仄仄仄，仄仄平仄平。","仄平平平○，○○仄平仄。","平平○仄平，平仄仄仄仄。","仄平○仄平，平仄仄平平。","仄仄平仄仄，仄平仄平○。","平平仄平仄，平仄仄平○。","平仄平平平，仄仄仄平仄。"],"paragraphs":["姜侯同乡井，忆昨初见时。","春风头陀庵，快作六字诗。","一别十五年，漂流各萍转。","君携此轴来，如觌故人面。","淤泥青莲花，本自不受尘。","得钱付酒保，往往遭谤嗔。","眷言方遐思，相从问消息。","清狂犹曩时，须发幸未白。","我贫过孟郊，何敢以诗鸣。","拟办黄篾舫，去寻白鸥盟。","怀人暮云碧，忧国寸心折。","安得癯仙来，共醉望沙月。"],"title":"履方携姜坦道诗卷相过为书其后"}
