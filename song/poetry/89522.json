{"author":"刘学箕","id":89522,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["何期踪迹又迟留，行止于人自不由。","梦境固知空似蚁，生涯却笑拙于鸠。","碧涵一镜晴天阔，翠拥千峰宿雨收。","从此公余须杖屦，未应草草度春休。"],"title":"留滞"}
