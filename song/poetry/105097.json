{"author":"杜范","id":105097,"strains":["仄仄仄平仄，仄仄平仄平。","仄平仄平仄，仄仄平仄平。","仄仄仄仄平，仄○仄仄平。","仄平仄仄仄，仄仄平平平。","仄仄仄仄仄，仄平○平平。","仄仄○平平，仄仄平仄平。","仄平仄仄仄，仄仄仄平平。","仄仄仄平仄，仄仄○○平。","平平仄仄仄，仄仄平仄平。","仄平仄仄仄，平仄平仄仄。","仄仄平仄平，仄仄仄平平。","○仄○仄仄，○○仄平平。"],"paragraphs":["忆昔少年日，拜起随父兄。","饭羹集邻里，果粽罗豆登。","坐有白发翁，感叹或涕零。","我时百不解，一饱追侪朋。","岁月忽已晚，半生如飞霆。","鬓影吹秋风，览镜良自惊。","父兄不可见，黍稷恐非馨。","跪拜蒇常礼，苦泪空填膺。","呼儿共饮福，百感心未平。","古今一俯仰，生死同梦醒。","此去宁几秋，况复较枯荣。","收泪且举爵，行行付交承。"],"title":"奉祀礼毕饮福有感偶成"}
