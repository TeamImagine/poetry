{"author":"薛嵎","id":137096,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。","仄仄平平仄平仄，仄平仄仄仄平平。"],"paragraphs":["矶头濯足动沧浪，独醒何曾与世妨。","尽写骚经粘屋壁，未逢渔父似潇湘。","远山不离烟云色，流水时闻兰杜香。","制得荷衣恐惊俗，对人称是楚贤装。"],"title":"渔村会诸友戏呈"}
