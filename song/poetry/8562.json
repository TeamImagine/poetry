{"author":"李处权","id":8562,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["松杉高下韵笙箫，谷口钟声梵海潮。","秋气作阴连蟋蟀，夜寒随雨上芭蕉。","身危甚幸依贤庇，吏隠何须觅句招。","直待它年见凫舄，始传仙叶有王乔。"],"title":"简辨老"}
