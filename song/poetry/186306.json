{"author":"吕陶","id":186306,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["天涯羁宦落蓬蒿，漫说平时器业髙。","寒暖所逢皆物理，悲欢相较只秋毫。","徒嗟壮士难行己，懒学风人便著骚。","乐道养闲俱可羡，念君清谊甚魂劳。"],"title":"寄周才叔"}
