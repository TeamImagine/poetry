{"author":"林石","id":68106,"strains":["仄仄平平平仄平，○平仄仄仄平平。","○平平仄平平仄，仄仄平平仄仄平。","仄仄仄○平仄仄，平平仄仄仄平平。","仄平平仄平平仄，平○○平○仄仄。"],"paragraphs":["去夏曾同潭上游，荫松坐石濯清流。","论文声杂飞泉响，话道心齐邃谷幽。","盛暑忽思寻旧好，烦襟顿觉似新秋。","也知关决多余暇，能更重为胜赏不。"],"title":"梅雨潭"}
