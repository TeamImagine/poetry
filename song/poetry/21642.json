{"author":"黄公度","id":21642,"strains":["仄仄平平平仄平，平平平仄仄平平。","仄平仄仄仄平仄，仄仄平平仄仄平。","平仄平平仄仄仄，仄平仄仄仄平平。","仄平平仄仄平仄，仄仄平平仄仄平。"],"paragraphs":["三见春归人未归，天涯依旧赋春诗。","一官得失不相补，万事乘除只自知。","年去年来供屈指，岭南岭北入支颐。","柳眉桃脸竞时节，难遣东风染鬓丝。"],"title":"立春日有感"}
