{"author":"项安世","id":53945,"strains":["仄平仄平仄，平仄平仄仄。","仄平○仄仄，仄仄平仄仄。","仄平仄仄仄，○仄平仄仄。","平平仄平平，仄仄平仄仄。","平平仄○仄，仄仄平仄仄。","平○仄仄仄，仄仄仄平仄。","平仄平仄平，平仄仄平仄。","平仄仄平平，○仄仄平仄。"],"paragraphs":["杞人惧天压，夸父追日走。","智微思远道，力小扶戾斗。","岂非志士节，犹在君子后。","恭惟鲁东家，用大无不有。","忧时甚援溺，慕主工自牖。","时难亦勇退，义合岂株守。","高第多伟人，言仕辄遭否。","嗟予本何能，过涉欲濡首。"],"title":"次韵呈杨秘书"}
