{"author":"刘攽","id":183982,"strains":["仄仄平平仄仄平，仄平平仄仄平平。","○平○仄○平仄，仄仄○平仄仄平。","仄仄仄仄平仄仄，仄平平仄仄平平。","平平仄仄平平○，仄仄平平仄仄○。","平仄仄平平○仄，平平平仄仄平平。","仄平平仄平○仄，仄仄平平仄仄平。"],"paragraphs":["济水由来彻海清，两州偕得水南名。","遗人颇记睢阳曲，说士犹谈历下兵。","碧落羽翰俱失路，白头章绶偶专城。","东秦表海知君重，左辅陪京莫我轻。","宾客此邦多长者，诗书前古聚诸生。","不知高密何如彼，试仗西风问子卿。"],"title":"寄齐州李学士并呈苏密州"}
