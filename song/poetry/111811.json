{"author":"刘克庄","id":111811,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["禁林忝士相如草，芸阁曾分太乙光。","亳社重新依老子，天台自古属刘郎。","判无除目污黄纸，空有孤忠满皂囊。","回首觚棱残梦断，下招不必遣巫阳。"],"title":"又和二首  其二"}
