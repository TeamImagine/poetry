{"author":"欧阳修","id":79642,"strains":["平仄仄仄仄平仄，○仄仄平○仄平。","仄平○平仄仄仄，仄仄仄仄仄仄平。","仄平平平仄仄仄，平仄仄仄○平平。","仄平仄仄平仄仄，平○平仄平仄平。","平仄仄仄仄仄仄，仄仄仄仄平○平。","仄平仄平平平仄仄○，平平仄仄平平平。","仄仄仄仄仄仄○，仄平○仄仄仄平。","仄平仄仄仄平仄，平○仄平平平平。","○平仄仄仄仄仄，仄仄仄仄仄平平。"],"paragraphs":["嗟我久不见韩子，如读古书思古人。","忽然相逢又数日，笑语反不共一樽。","谏垣尸居职业废，朝事汲汲劳精神。","子华笔力天马足，驽骀千百谁可群。","嗟予老钝不自笑，尚欲疾走追其尘。","子华有时高谈骇我听，荣枯万物移秋春。","所以不见令我思，见之如饮玉醴醇。","叩门下马忽来别，高帆得风披飞云。","离怀有酒不及写，别后慰我寓于文。"],"title":"送韩子华"}
