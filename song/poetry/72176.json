{"author":"曾丰","id":72176,"strains":["仄平平仄仄平仄，仄仄平平平仄仄，仄仄平平仄平仄。","仄平仄仄平平平，仄仄仄○平仄平，仄仄平平仄平平。","○仄平平仄平仄，仄仄仄平○仄仄。","平仄平平仄○仄，平平仄仄平仄○。","平仄仄仄仄仄平，平仄仄平仄○平。","仄仄平平仄平○，仄平仄仄仄○○。","平仄平平仄平仄，平仄仄○○仄平。","○仄平平仄平仄，仄平仄仄平仄○。","仄平平仄仄平仄，平仄平平仄平仄。","平仄仄○平仄仄，仄仄○○○○仄。"],"paragraphs":["此君胸固有虚室，六气薰酣无不适，所禀宁非道之质。","此君貌固能圆机，四季变更无不宜，所立宁非圣之时。","其表无方里无物，妙与大通相出入。","清节凌霜特其一，秋风夜雨君曰噫。","名我字我敢问谁，无乃未为大相知。","守节虽贤一于正，圣人达节百其应。","君亦能贤亦能圣，姑以节论犹失订。","标致孤高所持劲，伯夷独立君制行。","主人加爱又加敬，根器浑涵所成迥。","颜子屡空君尽性，客子三叹更三咏。"],"title":"题胡邦仲霜节堂"}
