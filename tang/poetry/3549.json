{"author":"杜甫","id":3549,"strains":["仄平仄平仄，仄仄仄平平。","仄仄平平仄，○○仄仄平。","平○○仄仄，平仄仄平平。","仄仄平平仄，平○仄仄平。","平平○仄仄，仄仄仄平平。","平仄平○○，○平仄仄平。"],"paragraphs":["懒心似江水，日夜向沧洲。","不道含香贱，其如镊白休。","经过调碧柳，萧索倚朱楼。","毕娶何时竟，消中得自由。","豪华看古往，服食寄冥搜。","诗尽人间兴，兼须入海求。"],"title":"西阁二首 二"}
