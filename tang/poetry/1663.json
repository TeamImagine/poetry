{"author":"李颀","id":1663,"strains":["仄平仄平平仄平，平平仄仄平仄平。","仄仄平○仄平仄，平○仄仄平平平。","仄平仄平○仄仄，仄平仄平仄仄仄。","仄○仄平仄仄平，仄仄平平○仄仄。","平平仄平平仄仄，仄仄仄仄仄仄平。","仄仄平平仄平仄，仄平仄仄仄平平。","仄仄平平平○仄，仄仄平平仄平仄。","平平平○仄仄○，○平仄仄仄平平。","仄平平○仄仄仄，○仄平○仄仄平。","仄平平仄仄平仄，仄仄○平平仄平。"],"paragraphs":["小来托身攀贵游，倾财破产无所忧。","暮拟经过石渠署，朝将出入铜龙楼。","结交杜陵轻薄子，谓言可生复可死。","一沈一浮会有时，弃我翻然如脱屣。","男儿立身须自彊，十五闭户颍水阳。","业就功成见明主，击钟鼎食坐华堂。","二八蛾眉梳堕马，美酒清歌曲房下。","文昌宫中赐锦衣，长安陌上退朝归。","五侯宾从莫敢视，三省官僚揖者稀。","早知今日读书是，悔作从来任侠非。"],"title":"杂曲歌辞 缓歌行"}
