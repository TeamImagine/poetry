{"author":"袁说友","id":70651,"strains":["仄仄平平仄仄平，平平平仄仄平平。","仄平平仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["极目俄登最上岩，秋风衰草塞云闲。","漫游江浙几千里，今识东南第一山。","志士逢时宁恨晚，壮怀有泪不须潸。","兴亡自古知多少，天道何曾不好还。"],"title":"登第一山"}
