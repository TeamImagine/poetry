{"author":"苏辙","id":198633,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["阴阳升降自相催，齿发谁教老不回。","犹有髻珠常照物，坐看心火冷成灰。","酥煎陇坂经年在，柑摘吴江半月来。","官冷无因得官酒，老妻微笑泼新醅。"],"title":"冬至日"}
