{"author":"胡寅","id":11833,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["兰塘清暑瞰稀稠，早见排房结子羞。","照水华灯宜独夜，熏香翠被欲争秋。","潜珍不荐霓裳步，凝伫谁同汉女游。","欲种此花须摘实，自怜踏藕漫淹留。"],"title":"酬诸同官见和三首  其二"}
