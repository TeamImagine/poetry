{"author":"方回","id":148744,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["繁华销歇市朝空，此地何堪著固穷。","久似坎蛙居井底，忽如野鹤出笼中。","宿酲夜解催花雨，归棹春乘上水风。","及得清明到家否，新芽茶绿牡丹红。"],"title":"二月十一日晓发龙山风顺"}
