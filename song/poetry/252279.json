{"author":"郑刚中","id":252279,"strains":["平平仄平平，平仄仄平仄。","仄平仄○仄，仄仄仄○仄。","仄仄平平○，平平平仄仄。","平平仄仄平，平○仄平仄。","仄平平仄○，仄仄仄仄仄。","仄仄仄平平，仄仄平○仄。","平○仄平仄，仄仄平○仄。","仄仄仄仄平，○平仄平仄。","仄平平仄平，仄仄平仄仄。","仄仄仄平平，○平平○仄。","仄仄仄平仄，仄平平仄仄。","平仄仄平平，○仄○仄仄。"],"paragraphs":["新凉到郊墟，秋水满陵泽。","主人坐轻舸，恰受二三客。","入网旋烹鲜，逢蔬方小摘。","甘同芡实肥，酸分石榴拆。","所欣情款亲，岂问坐席窄。","岸草度幽香，退后金三尺。","风摇水光绿，照作杯中色。","沃此慷慨肠，看朱渐成碧。","我今非次公，醉甚狂不得。","眩眼既生花，苍颠先堕帻。","假寐便寻梦，那知红袖拍。","残烛照归时，分破三月白。"],"title":"即事"}
