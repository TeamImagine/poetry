{"author":"敖迈","id":173044,"strains":["平平仄仄仄仄平，平平仄平平仄平。","仄平仄仄仄仄仄，仄仄○平平仄仄。","平平仄平○平平，平○平仄平平平。","仄仄平仄仄平仄，仄仄平平仄平仄。","仄仄平仄仄仄平，仄仄平平仄○平。","平○仄平平仄仄，平平平○平仄仄。","平仄平平仄仄平，平仄仄仄仄仄平。","仄仄仄平平平仄，仄平平仄平平仄。","仄○仄平仄平平，平平仄平仄平平。","平平仄平仄平仄，平平平平仄平仄。"],"paragraphs":["花溪老子昔喜花，红云紫霞香满家。","竹溪逸士昔爱竹，翠霭苍烟阴绕屋。","羌兹伟人临溪楼，唐相之裔来溪头。","奄有花竹著楼所，日与溪山作宾主。","手抉银汉地上流，仰送飞鸿俯盟鸥。","沧浪濯缨尘化雪，清泉烹茶团碎月。","曾似元龙意气豪，湖海偃卧百尺高。","又似仲宣销忧赋，客居江左非吾土。","不如祝翁画栏前，梯身此楼近青天。","湔心此溪赴沧海，楼名溪声可千载。"],"title":"临溪楼"}
