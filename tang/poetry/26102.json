{"author":"温庭筠","id":26102,"strains":["○平仄仄平平平，仄仄平平平仄○。","平平平仄仄平仄，仄仄平平○仄平。","平仄仄仄平平仄，平仄平平仄平仄。","平仄平平仄仄平，仄仄平仄平平仄。","平平仄仄平平平，仄仄仄平平仄平。","平平仄仄仄○仄，仄仄仄平平仄平。","仄仄平平仄平仄，平平仄○平平仄。","平平仄仄仄平平，仄仄平平○平仄。"],"paragraphs":["长钗坠发双蜻蜓，碧尽山斜开画屏。","虬须公子五侯客，一饮千锺如建瓴。","鸾咽姹唱圆无节，眉敛湘烟袖回雪。","清夜恩情四座同，莫令沟水东西别。","亭亭蜡泪香珠残，暗露晓风罗幕寒。","飘飖戟带俨相次，二十四枝龙画竿。","裂管萦弦共繁曲，芳樽细浪倾春醁。","高楼客散杏花多，脉脉新蟾如瞪目。"],"title":"夜宴谣"}
