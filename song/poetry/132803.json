{"author":"何子举","id":132803,"strains":["平平平仄仄平仄，平仄仄平○仄仄。","平平仄仄仄平平，仄仄平平仄平仄。","仄平仄，仄平仄，仄仄平平平仄仄。","平平○仄仄平平，○○仄仄○平仄。","仄平平，平仄仄，仄仄仄平平仄仄。","仄○仄仄仄平平，仄仄○平仄平仄。","仄平平○○仄仄，平仄仄平平仄仄。","仄仄○平仄仄○，平平仄仄平平仄。","平平平仄○平仄，仄仄平平平仄仄。","平仄平平仄仄平，仄平仄仄○平仄。","平平平平○仄仄，平仄仄平平仄仄。","仄平仄仄仄平平，平仄平平仄平仄。","仄仄平平平仄仄，平仄仄平平仄仄。","平平平○仄仄平，仄仄平平平仄仄。","仄仄平○平平平，平平仄平仄。","仄仄仄平○平，仄平平平仄仄。","平平平仄仄仄平○，仄平平仄仄仄平仄。","平平平仄平平，平仄平平仄仄。","仄平平仄○，平仄平平仄。","仄平平平平平，仄平平仄。","○○仄仄平平平，平平仄仄平○仄。"],"paragraphs":["灵岩之境最超卓，高隠翠微浸碧落。","迢迢一迳倒青松，壁立危门敞虚阁。","敞虚阁，见寥廓，万叠青山连海角。","山田疏密布棋文，行看远近分凫雀。","入虚堂，真邃寞，太古以来天所凿。","上如屈曲老龙腰，下似空明巨鳌壳。","豁然平铺如琢削，低不碍人高可摸。","洞彻中开隠籁传，虚通远映飞光铄。","烟岚前后如帘幕，洞户东西迢锁钥。","明月宵涵两玉壶，白云晓度长银索。","壶天春秋长不恶，琼室夏凉冬燠若。","老僧雪夜不新炉，童子炎天尚狐貉。","夜静风清冰露薄，天碧境寒河汉烁。","泠泠风吹叱斗牛，浩浩清声生万壑。","我欲飞王乔之凫，呼丁令之鹤。","架羽仗之轻车，奏灵台之妙乐。","披星机绘素以为衣，举金茎沆瀣以为酌。","呼群仙以遨游，休此岩而宴乐。","酒容渔父参，棋许樵夫著。","不知乌之东飞，兔之西跃。","相将远逐无穷滨，逍遥永脱尘缘缚。"],"title":"灵岩"}
