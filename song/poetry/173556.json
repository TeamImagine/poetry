{"author":"黄庶","id":173556,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["林泉无价自由身，缰锁登临趣未真。","望处好山俱得力，夜应明月不孤人。","任从心外烦于蚁，长对樽中别有春。","当日若知风物胜，定移鸡犬过江滨。"],"title":"登郑氏阁"}
