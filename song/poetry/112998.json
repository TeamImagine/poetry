{"author":"王禹偁","id":112998,"strains":["平平平仄平，仄仄仄平仄。","平仄○仄平，平平○仄仄。","仄平仄仄仄，仄仄仄仄仄。","平仄仄仄平，平仄仄仄仄。","仄仄○平平，仄○平仄仄。","仄仄仄仄平，平仄○平仄。","仄仄平仄平，仄平仄平仄。","平平仄平仄，平仄仄仄仄。","仄平平平仄，仄平○○仄。","仄平仄平仄，平仄仄平仄。","仄仄仄平平，○仄仄○仄。","仄仄仄平平，平平仄仄仄。","仄平平仄仄，平仄平仄仄。","平仄平○平，平仄平平仄。","平○仄仄仄，仄仄仄平仄。","平平仄仄仄，平仄平平仄。","仄仄仄平平，平○仄平仄。","仄仄○平○，平平仄○仄。","仄平平仄平，平仄平平仄。","仄平平仄平，仄仄仄仄仄。","平平平仄平，平仄○平仄。"],"paragraphs":["西枢经纬才，慷慨遇真主。","文学中甲科，风云参霸府。","直躬在密勿，未始畏彊御。","凭案读古书，箕踞视太祖。","泽欲浸生民，化将还邃古。","拆寺遇武宗，排佛如韩愈。","尽发群苾𫇴，使之艺禾黍。","兵威遂强盛，人力不耗蠹。","世宗征淮甸，委任当留务。","马前拜侯伯，阶下列椹斧。","叱咤气生风，将校汗如雨。","手筑太平基，胼胝不辍杵。","具瞻人有望，衰运时不与。","修短天难忱，歼夺民何怙。","恩深与小敛，抚椁甚悲沮。","云亡复殄瘁，前哲非虚语。","世岂乏贤良，才难具文武。","历象过羲和，文章敌燕许。","可能随众人，冥寞归尘土。","子孙虽众多，必复事未睹。","谁铭迁客诗，高揭王公墓。"],"title":"怀贤诗 王枢密"}
