{"author":"释正觉","id":4960,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","平平平仄仄平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["缚茨枯坐九江东，镜像虚融方寸中。","舜若多身禅夜看，母陀罗臂用时通。","缘生谁兆有非有，寂照自知空不空。","道契观音斯善应，萧萧竹雨杂松风。"],"title":"次韵端楞伽与生首座"}
