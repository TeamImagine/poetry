{"author":"贺铸","id":213415,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄仄平仄仄平。","仄仄仄平平仄仄，仄平仄仄仄平平。"],"paragraphs":["此身岂复系西东，流浪江湖伴塞鸿。","曲突非图三爵客，直钩何羡六鳌翁。","千年陈迹祇今日，万里故园犹个中。","冗散偶逃人指数，未应吟啸坐妨公。"],"title":"江夏秋怀三首  其三"}
