{"author":"苏辙","id":197260,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["宦游东土暂相依，政役频烦会合稀。","每恃详明容老病，不堪羁旅送将归。","思亲道路宁论远，入蜀山河渐觉非。","我有旧庐江水上，因君聊复梦魂飞。"],"title":"送韩祗严户曹得替省亲成都"}
