{"author":"方回","id":150195,"strains":["仄仄平平仄仄平，仄平仄仄仄平平。","仄平平仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["临水看山日百回，等闲收拾有诗才。","老松于我几年长，啼鸟无名何处来。","病髪渐应雕翠葆，衰踪那复梦金台。","鹔鹴未敝犹堪典，聊挽秋花荐酒杯。"],"title":"溪阁呈陆太初"}
