{"author":"罗与之","id":132801,"strains":["平平仄仄仄平平，仄仄平平仄仄平。","仄仄平平平仄仄，仄平平仄平平平。","平平仄仄平平仄，平仄平平仄仄平。","仄仄仄平平仄仄，平平仄仄平平平。"],"paragraphs":["遑遑偶偶亦堪悲，桀死尧生毕竟齐。","空羡驼峰烹翠釜，漫思鲈脍拌金齑。","荣华代谢看荆棘，今古推迁望涧溪。","造化密移于此悟，长歌拾穗任天倪。"],"title":"此悟"}
