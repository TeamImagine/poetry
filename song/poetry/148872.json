{"author":"方回","id":148872,"strains":["平平仄仄仄平平，仄仄平平仄仄平。","平仄平平仄仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["三从分定付之天，捧案曾无月再圆。","莱子方同彩衣舞，鄘风忽赋柏舟篇。","频年兵革经多难，奕世门闾喜独全。","孝节从来足阴相，儿孙衮衮寿眉前。"],"title":"题汪氏孝节堂"}
