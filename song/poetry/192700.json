{"author":"郭祥正","id":192700,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["赋似相如不遇知，喜闻乡版荐麟儿。","容身安稳书盈箧，与客翺翔酒满卮。","夜月影摇杨柳径，秋风香散菊花篱。","窦家千载传遗美，一树灵椿桂五枝。"],"title":"重题严伯成秀才西斋喜其子高预乡荐"}
