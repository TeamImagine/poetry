{"author":"陈造","id":58684,"strains":["平平仄平平，平仄平仄仄。","仄仄平仄平，仄平平仄仄。","仄平仄仄平，仄仄○仄仄。","仄平仄仄仄，仄仄平仄仄。","仄仄仄仄平，平仄仄仄仄。","平平仄平○，○仄仄平仄。","平平平仄仄，平平平？仄。","平平仄仄平，仄仄？平仄。","平平仄平○，平仄○仄仄。","仄平平仄仄，仄仄平仄○。"],"paragraphs":["江流寂无声，明灭窗月晓。","客枕归梦余，意先西蜚鸟。","雪天信少风，翳面正缭绕。","富池忽信次，肯羡雕鹘矫。","向免犯险艰，神惠顾岂少。","今晨有佳兴，调笑向诸小。","波平旗脚直，康庄驰騕袅。","鳞鳞到座隅，健鹊啅林杪。","人家积苏间，山影横练表。","未成官缚去，得句吾事了。"],"title":"离富池"}
