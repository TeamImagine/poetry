{"author":"李松龄","id":63202,"strains":["平平仄平平，平平仄平平。","仄平仄仄仄，仄仄平平平。","仄仄平○仄，○仄平平平。","仄仄○仄平，平平平平平。","仄仄○仄○，平仄○仄平。","平仄仄仄仄，平平仄平平。","仄仄仄仄○，○仄○平平。","平平仄仄平，○平仄平平。"],"paragraphs":["先生敛经纶，筹帷赞西方。","一朝去幕府，委佩朝明光。","召见天叹晚，占对何琅琅。","小试分顾忧，持麾来边疆。","善政期必闻，明训思对扬。","朝夕惧有阙，萧然坐斯堂。","讼缿亦已空，燕寝凝清香。","他年报政归，从渠爱甘棠。"],"title":"题闻政堂"}
