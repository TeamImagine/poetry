{"author":"吕本中","id":247008,"strains":["平平仄仄仄，仄仄仄平平。","平平仄仄仄，仄平平仄平。","平平仄仄平，仄仄仄仄仄。","平平仄平平，仄仄仄仄仄。","仄仄仄仄仄，平平平仄平。","平平仄仄平，平仄仄仄平。","仄仄仄仄仄，○仄仄仄○。","仄仄仄仄仄，仄仄仄○仄。","仄平平平○，仄仄仄仄平。","平平仄仄仄，平平○仄平。"],"paragraphs":["秋风日夜至，念我少年时。","新凉喜欲舞，至今心未衰。","心虽未遽衰，老病则已甚。","颓然坐前阶，乃若两鸟噤。","子病少则尔，衰羸非独今。","徘徊以徬徨，何以异夙心。","死者合已死，空费子百虑。","在者亦已老，契阔少相遇。","洗心西方观，子复未肯然。","胡然竞日力，今年如去年。"],"title":"怀秋"}
