{"author":"吕岩","id":42457,"strains":["仄平仄仄仄平平，仄仄仄平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["亦无得失亦无言，动即施功静即眠。","驱遣赤牛耕宇宙，分张玉粒种山川。","栽培不惮劳千日，服食须知活万年。","今日示君君好信，教君见世作神仙。"],"title":"七言 三十八"}
