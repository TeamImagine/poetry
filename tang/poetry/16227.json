{"author":"白居易","id":16227,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["日高犹掩水窗眠，枕簟清凉八月天。","泊处或依沽酒店，宿时多伴钓鱼船。","退身江海应无用，忧国朝廷自有贤。","且向钱唐湖上去，冷吟闲醉二三年。"],"title":"舟中晚起"}
