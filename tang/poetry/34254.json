{"author":"骆宾王","id":34254,"strains":["仄仄仄○○，平平仄仄平。","仄仄平平仄，平平仄仄平。","仄平○仄仄，平仄仄平平。","仄仄平平○，平平○仄平。","仄仄平平仄，仄平平仄平。","仄○平仄仄，仄仄平平平。"],"paragraphs":["意气坐相亲，关河别故人。","客似秦川上，歌疑易水滨。","塞荒行辨玉，台远尚名轮。","泄井怀边将，寻源重汉臣。","上苑梅花早，御沟杨柳新。","只应持此曲，别作边城春。"],"title":"西行别东台详正学士"}
