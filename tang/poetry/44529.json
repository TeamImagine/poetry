{"author":"尹鹗","id":44529,"strains":["平平仄，○平仄仄。","仄仄平平，仄平平仄。","仄平平，仄仄平平仄。","仄仄平平，仄仄仄平平○。","仄仄仄平平仄，○平仄仄，平仄○平仄。","平仄仄，平平○仄。","○仄仄平，仄平平仄。","平○仄仄○○仄，平仄平平，仄仄平平仄。","平仄仄○仄仄，平平○仄，仄仄平平仄。"],"paragraphs":["繁华地，王孙富贵。","玳瑁筵开，下朝无事。","压红茵，凤舞黄金翅。","玉立纤腰，一片揭天歌吹。","满目绮罗珠翠，和风淡荡，偷散沈檀气。","堪判醉，韶光正媚。","折尽牡丹，艳迷人意。","金张许史应难比，贪恋欢娱，不觉金乌坠。","还惜会难别易，金船更劝，勒住花骢辔。"],"title":"金浮图"}
