{"author":"吴芾","id":18435,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["场屋声名四海知，十年平步上丹墀。","伏蒲议论高千古，视草文章妙一时。","雅望自应登辅弼，壮图仍欲济艰危。","谁知竟负经纶志，空使人怀殄瘁悲。"],"title":"挽何内翰二首  其一"}
