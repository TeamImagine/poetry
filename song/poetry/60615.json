{"author":"许及之","id":60615,"strains":["仄平平仄仄，仄仄仄仄仄。","仄仄仄平仄，○仄仄平仄。","平平平仄仄，平平仄平仄。","仄仄平仄平，平平仄仄仄。","仄○仄平仄，平平仄○仄。","平平仄平仄，仄仄平仄仄。","平○仄平仄，仄平平仄仄。","平○仄平平，平仄平仄仄。","仄平○仄仄，仄仄平仄仄。","仄○仄○平，平仄仄仄仄。","仄仄仄平仄，○平平仄仄。","仄仄平仄平，仄○仄平仄。"],"paragraphs":["转庵诗老手，久不见近作。","尚友喜文会，分韵得真乐。","联翩来巨轴，淋漓想酬酌。","异味非五鲭，良裘岂一貉。","有如得良剂，居然起深瘼。","虽微与兹集，所得良不薄。","山王果为累，竹林诚可略。","何妨赘赓酬，聊复资戏谑。","永言相忘友，久要欣有托。","后当不如今，今可不悟昨。","亦欲见真率，正须先宿诺。","少待天气凉，伟观洒高阁。"],"title":"转庵集客分韵得作字见示次韵奉酬"}
