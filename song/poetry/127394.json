{"author":"方岳","id":127394,"strains":["仄平平仄平平仄，仄仄仄平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄仄平仄平。","平仄仄平平仄仄，仄平平仄仄平平。"],"paragraphs":["蟹之风月元无价，只卖百钱那是钱。","醉堕多生贪爱业，贫随现在喜欢缘。","以名怒尔吾何敢，谓腹负予谁不然。","新与客尝秋已老，岂堪持到菊花前。"],"title":"蟹至十数日而价比异时特贵贫者只得忍口薄暮有以为饷者作诗回饷"}
