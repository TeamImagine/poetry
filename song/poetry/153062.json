{"author":"俞德邻","id":153062,"strains":["○平仄仄仄，○平仄平仄。","仄平仄平仄，仄平仄平仄。","○○仄平平，仄仄仄平仄。","平平仄仄仄，仄仄平平仄。","仄仄平仄平，平平○平仄。","仄平仄平仄，仄仄平仄仄。","仄仄仄仄○，平平仄○仄。","平平平○仄，仄仄仄仄仄。","平平仄仄平，平平平仄仄。","仄仄平仄平，仄仄仄○仄。","平平仄平平，平平仄仄仄。"],"paragraphs":["扁舟夹港下，漕渠溢春水。","水边两翁仲，阅人亦多矣。","其中郁佳城，寂寞向千祀。","冈峦失故态，草木罹新毁。","缅想窀穸初，鸣笳泛清汜。","送车数千两，夹道陈簠簋。","岁月迅不留，嗟嗟遽如此。","因知人间世，变化倏忽耳。","金箱贮茂陵，籧篨槃石子。","贵贱虽不侔，腐坏略相似。","踟蹰复踟蹰，蒙庄信达士。"],"title":"舟行"}
