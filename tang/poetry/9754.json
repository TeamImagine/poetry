{"author":"杨巨源","id":9754,"strains":["仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平平仄，平平仄仄仄平平。"],"paragraphs":["自知休沐诸幽胜，遂肯高斋枕广衢。","旧地已开新玉圃，春山仍展绿云图。","心源邀得闲诗证，肺气宜将慢酒扶。","此外唯应任真宰，同尘敢是道门枢。"],"title":"和元员外题升平里新斋"}
