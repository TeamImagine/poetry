{"author":"陈造","id":59679,"strains":["仄平仄仄仄平平，平仄平平仄仄平。","平仄平平仄平仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["我方獭髓疗蜂腰，渠自才华盖代豪。","州掾聊容养文豹，玉音催去踏金鳌。","联芳君亦花封最，双峙人推玉笋高。","看即提衡霄汉上，得无交口话啼号。"],"title":"次韵杨宰"}
