{"author":"胡铨","id":16295,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["往事浑如一梦中，回思吴越腋生风。","云闲别岭千层碧，日落西湖一抹红。","上竺留题陈迹在，孤山游赏故人空。","莫将句搅幽人意，我辈缘诗正坐穷。"],"title":"次张伯麟庆符"}
