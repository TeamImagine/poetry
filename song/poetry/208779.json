{"author":"吕南公","id":208779,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野客辞乡道转孤，祗于愁上进工夫。","乞衣借食亏豪气，弄笔翻书滞壮图。","三径未成真隠约，五穷争现主人迂。","南归漫过庚桑国，不得留参鞅掌徒。"],"title":"将归南城书内乐堂壁"}
