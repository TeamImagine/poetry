{"author":"陆游","id":36846,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["青蔬半亩老生涯，霜鬓萧萧只自嗟。","勋业蹉跎空许国，文词浅俗不名家。","残骸皆作麒麟楦，旧友仍非处士牙。","收得平生钓竿手，长安西日更须遮。"],"title":"自嗟"}
