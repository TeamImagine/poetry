{"author":"韩琦","id":101116,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["日跂高风谢世纷，只思移疾卧漳𣸣。","万钟糠秕常知慕，三径蓬蒿欲自耘。","忠义心诚终老合，仙凡岐路此时分。","唯瞻天外冥鸿远，会起卑飞及旧群。"],"title":"次韵答致政欧阳少师退居述怀二首  其一"}
