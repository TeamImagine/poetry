{"author":"皎然","id":40361,"strains":["平平仄仄仄平○，○仄仄仄○仄平。","仄仄仄平仄○仄，平仄平平平仄平。","○平仄平平仄平，仄平平仄○平平。","○平仄仄平仄仄，仄仄○平平仄○。","仄仄平平仄平仄，平○仄？平平仄。","仄○平仄平仄平，仄仄平○仄平仄。","平○仄仄仄平平，平平仄仄平平平。","○○仄仄平平仄，○○○平○仄○。","平平平平平仄仄，平平平平仄平平。","仄平仄仄平仄仄，仄仄平平平仄平。","平仄平平平仄仄，仄仄平平仄平仄。","仄仄平平仄仄○，平平仄仄平○仄。"],"paragraphs":["名山洞府到金庭，三十六洞称最灵。","不有古仙启其秘，今日安知灵宝经。","中山炼师栖白云，道成仙秩号元君。","三千甲子朝玉帝，世上如今名始闻。","吐纳青牙养肌发，花冠玉舃何高洁。","不闻天上来谪仙，自是人间授真诀。","吴兴太守道家流，仙师远放清风楼。","应将内景还飞去，且从分风当此留。","湖之山兮楼上见，山冥冥兮水悠悠。","世人不到君自到，缥缈仙都谁与俦。","黄鹤孤云天上物，物外飘然自天匹。","一别千年未可期，仙家不数人间日。"],"title":"奉同颜使君真卿清风楼赋得洞庭歌送吴炼师归林屋洞"}
