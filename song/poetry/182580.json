{"author":"强至","id":182580,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["堂就新纡上相车，名尊为出紫泥书。","清杯燕喜三春半，黄阁归来一纪余。","香径生辉荣草木，画檐垂荫乐禽鱼。","官轻可笑江东老，也漫怀章诧里闾。"],"title":"荣归堂二首  其一"}
