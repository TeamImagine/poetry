{"author":"虞俦","id":62168,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["传闻神姥产英灵，雷电当时亦晦冥。","好雨固宜随祷应，夜窗曾误几番听。","关心病守头空白，失喜农夫眼倍青。","水溢旱乾宁有数，人间无路叩天庭。"],"title":"再委赵丞阳山送龙祷雨  其一"}
