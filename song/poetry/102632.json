{"author":"真德秀","id":102632,"strains":["平平仄平仄，仄仄平平○。","仄仄仄仄平，平平仄平平。","仄仄平平？，平平仄平平。","平平仄仄仄，仄仄平仄平。","仄平仄○仄，仄仄平○平。","仄平仄仄仄，平○○平平。","仄仄平平平，仄仄○平平。"],"paragraphs":["心源本澄静，皎月悬晴空。","利欲一汩之，晶明变尘蒙。","扰扰千蛲蛔，攒攒万铦锋。","昏冥弗自觉，乃与禽犊同。","一朝发深省，妙理仍昭融。","要须大敌勇，钩援临崇墉。","不见箪瓢人，四勿收殊功。"],"title":"司理弟之官岳阳相别于定王台凄然有感为赋五诗以饯其行  其四"}
