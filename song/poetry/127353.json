{"author":"方岳","id":127353,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["白菰紫芰更红蕖，不枉平生水竹居。","醉眼岂知吾是我，机心亦笑子非鱼。","无能涉世何妨睡，有道登山只是徐。","六月好风清樾底，付渠天地一蘧蒢。"],"title":"次韵郑佥判  其六"}
