{"author":"陆游","id":38985,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄仄平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["已过西成赛庙期，家家下麦不容迟。","夕阳遍野人归后，秋水生滩鹭集时。","灵药不治怀抱恶，好诗空益鬓毛衰。","从来未识苏司业，愁绝西风满酒旗。"],"title":"秋晚湖上"}
