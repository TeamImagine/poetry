{"author":"李白","id":55757,"strains":["仄仄平，仄仄平？平仄仄仄○平，仄平平仄○平平。","平仄仄仄○平，仄平平仄仄仄平。","○平仄仄仄仄○仄仄，平平仄仄仄仄仄平平。","仄仄平，仄仄平？平仄仄平○仄平平仄仄，平仄平○仄平仄。","平平仄仄平仄平，平仄○平仄平仄。","仄仄平，仄仄平？仄仄仄仄仄仄平，仄平仄仄平平平。","平平仄仄仄平仄，平平仄仄平平平。","平仄平仄平，仄仄仄平仄。","仄仄仄平仄，平平平仄仄。","平平平平○仄平，仄平仄平平仄平。","仄仄仄○仄仄仄，平平仄仄平○平。","仄仄平，仄仄平？平仄仄，平仄平，仄仄○平仄仄平。","平仄平平平仄仄，仄仄仄○平平平。"],"paragraphs":["笑矣乎，笑矣乎！君不见曲如钩，古人知尔封公侯。","君不见直如弦，古人知尔死道边。","张仪所以只掉三寸舌，苏秦所以不垦二倾田。","笑矣乎，笑矣乎！君不见沧浪老人歌一曲，还道沧浪濯吾足。","平生不解谋此身，虚作离骚遣人读。","笑矣乎，笑矣乎！赵有豫让楚屈平，卖身买得千年名。","巢由洗耳有何益，夷齐饿死终无成。","君爱身后名，我爱眼前酒。","饮酒眼前乐，虚名何处有。","男儿穷通当有时，曲腰向君君不知。","猛虎不看几上肉，洪𬬻不铸囊中锥。","笑矣乎，笑矣乎！宁武子，朱买臣，扣角行歌背负薪。","今日逢君君不识，岂得不如佯狂人。"],"title":"笑歌行"}
