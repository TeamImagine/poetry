{"author":"曾几","id":249486,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["连朝赐沐吏功休，请以陶壶竹矢投。","整整斜斜森剑戟，纷纷藉藉委戈矛。","坐人各自庆多马，老子不惟输一筹。","中否何关兴废事，天公应解笑齐侯。"],"title":"投壶"}
