{"author":"刘跂","id":211329,"strains":["平○平仄平，仄仄仄平仄。","平平平仄仄，仄仄平平仄。","平平仄仄仄，仄仄仄平仄。","仄仄仄仄仄，○○仄平仄。","平平仄平仄，仄仄平仄仄。","平平平仄平，平仄平平仄。","平○仄仄仄，仄仄仄平仄。","仄仄仄仄仄，仄仄平仄仄。","平平仄仄仄，仄仄平仄仄。","平平仄平仄，仄仄仄仄仄。","平仄平仄平，平平仄平仄。"],"paragraphs":["林深宜夏炎，亦复便冬冷。","居然安稳处，合是招提境。","晴烟起屋脊，煦日下天井。","饱饭策杖出，如行赞公岭。","平生一丘壑，快眼春睡醒。","谁言城市喧，能比郊原静。","人间会合少，万事等泡影。","适意不自取，兀立真土梗。","时平日月好，岁熟羁旅幸。","逢人但懽喜，得酒便酩酊。","知我非子谁，频来不须请。"],"title":"次孙元中至后五日游蔡氏园韵"}
