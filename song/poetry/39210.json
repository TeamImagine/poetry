{"author":"陆游","id":39210,"strains":["仄仄仄平平，仄仄仄仄平。","仄平仄仄平，仄仄○平平。","平平仄○仄，平仄仄仄平。","平仄仄仄仄，仄仄仄仄○。","平仄仄仄平，仄仄○仄○。","仄仄仄○平，仄仄仄仄平。","平仄○仄仄，仄仄平仄平。","仄仄平仄仄，仄平仄仄平。","平平平仄仄，仄平仄○平。","仄平仄仄平，平仄○仄○。"],"paragraphs":["我欲哭穷途，所惧世俗惊。","出门复入门，掩泪且吞声。","唐虞邈难继，周孔不复生。","承学百世下，我辈责岂轻。","杨墨斥已殚，释老犹纵横。","拔本塞其源，力尽志未平。","吾道如皦日，薄食终必明。","一木虽独立，可支大厦倾。","夷风方变夏，孰能作长城。","卓哉易箦公，垂死犹力行。"],"title":"书感"}
