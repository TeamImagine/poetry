{"author":"杜甫","id":3607,"strains":["仄平平仄仄，仄仄仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，○平○仄平。","平平○仄仄，平仄仄平平。","仄仄○平仄，平平仄仄○。"],"paragraphs":["久游巴子国，屡入武侯祠。","竹日斜虚寝，溪风满薄帷。","君臣当共济，贤圣亦同时。","翊戴归先主，幷吞更出师。","虫虵穿画壁，巫觋醉蛛丝。","歘忆吟梁父，躬耕也未迟。"],"title":"诸葛庙"}
