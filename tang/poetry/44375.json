{"author":"毛文锡","id":44375,"strains":["平平仄，平仄仄○平，仄平平。","平平仄仄，平平仄仄，平○仄仄仄平平。","平仄仄，仄平平。","平平仄仄平仄，仄仄仄平平。","仄○仄，仄仄仄平平。","仄平平，仄平仄仄，仄仄仄平平。"],"paragraphs":["秋风紧，平碛雁行低，阵云齐。","萧萧飒飒，边声四起，愁闻戍角与征鼙。","青冢北，黑山西。","沙飞聚散无定，往往路人迷。","铁衣冷，战马血霑蹄。","破蕃奚，凤皇诏下，步步蹑丹梯。"],"title":"甘州遍 二"}
