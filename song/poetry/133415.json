{"author":"卢方春","id":133415,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["栈阁传铃夜已深，下方方沸管弦音。","霜飞初气侵清坐，月耿斜晖促苦吟。","蓍草只知浮世事，灯花难说隠人心。","依然流水高山意，我欲从之学鼓琴。"],"title":"寄赵东阁"}
