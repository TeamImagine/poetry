{"author":"陈造","id":58796,"strains":["仄仄平仄平，仄仄平仄仄。","平平仄平仄，○仄仄平仄。","仄平平仄平，平仄平仄仄。","仄○仄仄仄，仄仄平仄仄。","平仄仄平仄，仄仄平平仄。","○仄仄○平，平仄仄平仄。","平平○仄仄，○仄平平仄。","○平平平仄，仄仄平仄仄。","○○仄仄仄，平仄仄平仄。","平平平平仄，仄平仄○仄。","仄仄平仄仄，仄平仄仄仄。","平平仄仄仄，仄平平仄仄。","仄平仄仄仄，仄○○仄仄。","平平平仄仄，仄仄○仄仄。","仄平○平仄，仄仄仄○仄。"],"paragraphs":["斫水蕲断流，捻盐宁疗渴。","区区守荒学，笼鸟眩樊遏。","向来麋鹿姿，祇可樵牧活。","始其事诵数，魄似穷鬼夺。","文字取憎疾，见谓蜩螗聒。","回首辈行人，班剑或朝谒。","方嗟沈带减，正坐河鱼孽。","分无青云上，但有枯策阅。","峩峩指顶地，群口免骚屑。","醪敷儿为供，蜜脾手亲割。","敝帚非世用，槁梧取己说。","非君莫逆者，此怀谁与说。","反求每日诳，百行收一节。","西来倾藁册，又满三百叶。","暮年了无得，付子镜中雪。"],"title":"遣兴次前韵"}
