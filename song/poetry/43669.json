{"author":"范成大","id":43669,"strains":["平仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["初上篷笼竹笮船，始知身是剑南官。","沙头沽酒市楼暖，径步买薪江墅寒。","自古秦吴称绝国，于今归峡有名滩。","千山万水垂垂老，只欠天西蜀道难。"],"title":"发荆州"}
