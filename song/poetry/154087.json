{"author":"金履详","id":154087,"strains":["平平仄仄仄，平仄仄平○。","仄仄仄平平，平仄仄仄平。","平平仄平仄，仄仄仄仄平。","平仄平仄仄，仄仄平仄平。","？平平平平，平仄仄平平。","平平仄平平，平仄○仄平。","仄仄平仄仄，平仄平仄○。","平○仄平平，仄仄仄○平。","仄平仄仄平，仄平平平平。","仄仄平○平，仄仄平仄平。","仄仄平平平，仄仄仄平○。"],"paragraphs":["谁云孟氏死，吾道久无传。","我读子陵书，仁义独两言。","仁为本心德，义乃制事权。","懐辅存体用，治乱生死闗。","迺知严先生，优到圣贤边。","归来钓清江，夫岂长往人。","汉道终杂霸，文叔徒几沈。","何如对青山，俯仰日油然。","我来一瓣香，敬为先生拈。","陟彼崔嵬冈，想此仁义心。","俨若羊裘翁，缥缈暮云深。"],"title":"题钓台"}
