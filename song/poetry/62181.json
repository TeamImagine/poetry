{"author":"虞俦","id":62181,"strains":["平仄平仄平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["精祷能令天意回，猖狂旱魃敢为灾。","龙眠熟处雷呼觉，蚁战酣时雨趁来。","耕父荷锄歌召杜，腐儒秉笔愧邹枚。","太平知有三登象，从此官租不费催。"],"title":"喜雨呈太守"}
