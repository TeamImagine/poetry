{"author":"刘长卿","id":55044,"strains":["平平平仄仄平平，平仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["怜君孤垅寄双峰，埋骨穷泉复几重。","白露空霑九原草，青山犹闭数株松。","图书经乱知何在，妻子因贫失所从。","惆怅东皋却归去，人间无处更相逢。"],"title":"双峰下哭故人李宥"}
