{"author":"张登","id":8799,"strains":["平平平仄仄，○仄仄○平。","平仄平平仄，平平仄仄平。","仄平平仄仄，仄仄仄平○。","仄仄平平仄，平平仄仄平。","○平○仄仄，仄仄仄平平。","○仄平平仄，平平仄仄平。"],"paragraphs":["平生推久要，留滞共三年。","明日东南路，穷荒雾露天。","旷怀常寄酒，素业不言钱。","道在贫非病，时来丑亦妍。","过山乘蜡屐，涉海附楼船。","行矣无为恨，宗门有大贤。"],"title":"送王主簿游南海"}
