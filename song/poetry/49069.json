{"author":"杨万里","id":49069,"strains":["？平平仄平平仄，仄平仄平仄平仄。","仄仄平平仄仄平，仄仄仄○○仄仄。","仄平仄平仄仄平，仄仄平平仄仄平。","平平仄平仄仄仄，仄仄平仄平平平。","平平仄仄仄仄○，○仄平平平仄仄。","○○仄仄仄仄平，○平仄仄平平仄。","仄平平仄仄○平，○○平仄平仄平。","平平仄仄仄平仄，仄○仄仄平平平。","平平仄仄仄平仄，平平仄仄平平仄。","平平平仄仄平平，平仄○平平仄仄。","平平仄仄仄平平，仄平○仄平仄○。","仄平平仄仄平仄，仄平平仄平平平。"],"paragraphs":["玻璃盆泻瑠璃水，素娥晚妆欲梳洗。","报道虚皇筑雪宫，一架半间三万里。","却嫌广寒未苦宽，要借新宫作上元。","先烦玉妃整羽卫，次遣青女褰云关。","渠侬旧有七宝藏，封在琼楼楼顶上。","中藏脑子万斛强，轻明片片梅花样。","急呼滕六取将来，更和端叶挼作埃。","狂抛乱撒不停手，满空碎下真珠胎。","乾坤立变水精阙，云衢透冷天街滑。","姮家催索水霜袍，肌粟衣铢添不彻。","银轮冻作一团冰，望舒堕指推不行。","兔啼蟾泣滴成露，海东飞上金鸦精。"],"title":"雪后霜晴元宵月色特奇"}
