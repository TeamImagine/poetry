{"author":"李群玉","id":25485,"strains":["仄仄仄仄仄，平○平仄平。","仄平仄仄仄，仄仄平○平。","仄仄平平平，仄仄○○平。","○平仄平仄，仄仄平○平。","仄平仄平平，○平平仄平。","平平仄平仄，仄仄仄○○。","仄○仄平平，仄平仄平平。","仄○平○仄，平平○仄平。"],"paragraphs":["穆满恣逸志，而轻天下君。","一朝得八骏，逐日西溟𣸣。","寂漠崦嵫幽，绝迹留空文。","三千閟宫艳，怨绝宁胜云。","或言帝轩辕，乘龙凌紫氛。","桥山葬弓剑，暧昧竟难分。","不思五弦琴，作歌咏南薰。","但听西王母，瑶池吟白云。"],"title":"穆天子"}
