{"author":"释正觉","id":5160,"strains":["平仄平平仄仄平，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["谁问春泥没履牙，萝门窈窕绿差斜。","幽芳松菊渊明径，深秀溪山摩诘家。","默照佛灯寒不掉，对缘心鉴浄无瑕。","仍闻懒甚融居士，庭鸟几番狼藉华。"],"title":"甲寅春之海山雨后访王渊明知县"}
