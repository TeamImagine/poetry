{"author":"苏辙","id":197996,"strains":["仄仄平平仄平平，平平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["万斛尘飞日为霾，无心退食自成斋。","梅生红粟初迎腊，鱼跃银刀正出淮。","卧病空看帆度碛，诵诗犹记雪填阶。","夹河南北俱形胜，且借高城作两崖。"],"title":"次韵子瞻题泗州监仓东轩二首  其二"}
