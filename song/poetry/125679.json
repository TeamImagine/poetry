{"author":"黄从龙","id":125679,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["芙蓉幻出画难成，文藻由来属俊英。","五采曾遗当日梦，百年犹有故山名。","岁寒寥落松筠秀，月夜悲凉猿鹤惊。","惆怅江淹人去远，载瞻南浦暮云横。"],"title":"题梦笔山"}
