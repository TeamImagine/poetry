{"author":"韩琦","id":101101,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["中秋不必拘三五，惟望时方月正圆。","已荐社壝通肸蚃，始开宾席对婵娟。","清光自喜今宵满，俗会从输一日先。","乐事几为风雨破，直须欢饮倍常年。"],"title":"辛亥八月十六日社始月望"}
