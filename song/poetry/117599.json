{"author":"徐鹿卿","id":117599,"strains":["平平平仄仄平平，平仄平平○仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平仄。"],"paragraphs":["寒儒家世派南州，天遣芹宫并俊游。","剑水章江千里月，天孙河鼓一番秋。","晒书旧事聊同郝，联句新声恐类侯。","隔岁槐黄频入梦，曾知山角已生不。"],"title":"士友见和七月七日曝书依元韵谢之"}
