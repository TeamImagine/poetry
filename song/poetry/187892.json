{"author":"王令","id":187892,"strains":["仄平○○平，仄仄仄平仄。","平平平仄平，仄仄仄平仄。","平平仄平仄，平○平仄仄。","仄平平○仄，仄仄仄平仄。","仄仄仄仄平，平平仄平仄。","○仄平○平，平仄仄平仄。"],"paragraphs":["月形如张弓，下影射秋水。","寒江风静时，逮目失洲沚。","渔歌去时唱，归和讙未已。","岂无人间乐，自快适为喜。","客子有倦怀，归心动秋苇。","更假沧浪清，聊用洗尘耳。"],"title":"晚泊"}
