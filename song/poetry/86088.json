{"author":"韩淲","id":86088,"strains":["仄仄仄仄平，平仄仄仄平。","仄仄平仄仄，仄平平平平。","平平仄平仄，平仄仄仄平。","仄仄平仄仄，平仄仄○平。","仄平○平仄，平平平仄平。","○○仄仄平，平仄平仄平。"],"paragraphs":["未踏得要亭，先写得要诗。","识赏无远近，渺然西江涯。","薰风入山水，佳趣罔不宜。","想见昏旦候，云鸟日参差。","主人应飘洒，何时同酒卮。","三叹玉局仙，为我先及兹。"],"title":"寄题熊氏得要亭"}
