{"author":"陆游","id":41357,"strains":["平仄仄仄仄，仄仄仄仄平。","仄仄平仄仄，仄仄仄平平。","平仄仄平仄，平平○平平。","平平仄仄仄，仄仄平仄○。","平平仄仄平，平仄平仄平。","仄○仄仄平，仄仄仄平平。"],"paragraphs":["春旱久闵雨，夏潦复望晴。","米尽薪亦绝，涨水与阶平。","山信得新粟，欣然听舂声。","书生易满足，笔砚还施行。","南风柱础干，西照窗户明。","雨其遂已乎，努力趣秋成。"],"title":"晚雨"}
