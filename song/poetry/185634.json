{"author":"徐积","id":185634,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["李令归来岁月深，池人得子贵其情。","定知县事依前简，还记官曹复旧清。","如问以思谋所贵，能严而恕罚斯轻。","芙蓉水上人相忆，因寄梅花附此声。"],"title":"赠刘懋功"}
