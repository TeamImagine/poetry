{"author":"曾巩","id":173846,"strains":["平平仄平平，平仄仄平仄。","平平仄平平，平平仄平仄。","○平○仄平，○仄平仄仄。","平平平仄平，平仄平仄仄。","仄平仄○平，仄仄平仄仄。","○仄仄仄平，仄平平平仄。","仄平○平○，仄仄平仄仄。","平平仄平仄，平仄○仄仄。","平仄仄平平，平平仄平仄。","仄仄○平平，平○平仄仄。","仄仄仄平平，○仄仄平仄。","平仄平○平，○○仄○仄。"],"paragraphs":["盱江郭东门，江水湛虚碧。","东南望群峰，连延倚天壁。","长林相蔽亏，苍翠浮日夕。","青冥窗户寒，居者非咫尺。","子初得从谁，有此烟雾宅。","燕坐远世喧，及门无尘客。","筑亭更求深，缓带聊自适。","时花笑婀娜，山鸟吟格磔。","家酿熟新樽，欢言命良席。","故已轻华簪，宁论珍拱璧。","我亦有菑田，相望在阡陌。","安得巾柴车，过从伫三益。"],"title":"李节推亭子"}
