{"author":"韩休","id":45422,"strains":["平仄○平平，○平仄仄平。","仄平平仄仄，平仄仄○平。","仄仄○平○，平平仄仄平。","平平○仄仄，仄仄仄平○。","仄仄平平仄，平○仄仄平。","平平仄仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["南牧正纷纷，长河起塞氛。","玉符征选士，金钺拜将军。","叠鼓摇边吹，连旌暗朔云。","祅星乘夜落，害气入朝分。","始见幽烽警，俄看烈火焚。","功成奏凯乐，战罢策归勋。","盛德陈清庙，神谟属大君。","叨荣逢偃羽，率舞咏时文。"],"title":"奉和御制平胡"}
