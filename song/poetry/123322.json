{"author":"吴潜","id":123322,"strains":["仄仄平平平仄平，仄平仄仄仄平平。","仄平平仄仄平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["小队旌旗西郭头，笋舆缓步看农畴。","十分田有九分辟，今岁人无去岁忧。","贴水新秧头欲起，连云宿麦颔都收。","天怜老子勤民瘼，赐与丰年不待求。"],"title":"高桥舟中二首  其一"}
