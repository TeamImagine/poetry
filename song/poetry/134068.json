{"author":"释文珦","id":134068,"strains":["平平仄平平，平仄仄平仄。","平仄仄平平，平平平仄仄。","平平仄仄平，仄仄仄仄仄。","平平平仄○，平仄平仄仄。","平○仄平平，仄仄仄平仄。","平仄仄平仄，平仄仄仄仄。","○仄○仄平，平平仄平仄。","平平仄平仄，平仄仄平仄。","仄仄平仄平，仄仄仄仄仄。","平平仄平仄，仄仄平○仄。","仄平仄仄平，仄仄平仄仄。","仄仄平平○，仄仄○仄仄。"],"paragraphs":["秋山夜无人，虫在草根泣。","明月照高林，虚窗风露入。","生年四十余，万事未有立。","东西岐路间，终岁常汲汲。","双亲死经年，宅兆久完葺。","兄弟亦贫窭，于此不暇给。","回首思故园，愁云满原隰。","交朋阅千百，存者已无十。","顾我枯槁姿，奈此短景急。","终宵不成寐，起坐千虑集。","至人乃忘情，效慕安可及。","唯作无生观，去此衣袖湿。"],"title":"秋夜感怀"}
