{"author":"陈元晋","id":109201,"strains":["仄仄平平仄仄平，仄平平仄仄平平。","平平平仄平平仄，平仄仄仄平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["讵有陈平解久贫，共看眉案久如宾。","从夫荣荷西清橐，承祖恪共南涧蘋。","玉树庭前双使节，金花天上九恩纶。","绣衣彩服今非昔，忍见堂萱雪后春。"],"title":"信国鲁夫人挽诗二首  其一"}
