{"author":"方岳","id":127323,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["鹤形炼得不胜癯，樵笛渔竿只自娱。","人倚草亭今夜月，天开山市晚晴图。","片云留住吾焉往，斗酒能携谁与俱。","三十年前头已雪，久知公道世间无。"],"title":"次韵贻侄"}
