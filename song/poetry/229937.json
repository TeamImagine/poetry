{"author":"苏过","id":229937,"strains":["仄平仄仄○仄仄，仄平仄仄○仄仄。","平平仄仄平仄仄，仄仄仄仄平平仄。","平平仄仄○仄平，仄仄平平平仄仄。","仄平○仄○仄平，○仄仄平仄仄仄。","平平平平仄平仄，仄仄仄平平仄○。","仄平仄○平仄平，仄平仄仄平○仄。","仄○平平仄仄仄，仄平平平平仄仄。","仄○仄仄平平仄，○仄○平平仄仄。","平平平仄平仄仄，平仄仄仄平○仄。","仄平平仄平？仄，仄仄仄仄平平仄。","平平仄平仄平仄，仄○仄仄平平仄。","仄○平仄仄仄仄，仄仄仄平平仄仄。","仄○仄平仄平仄，仄仄平平仄平仄。","仄平○仄平仄平，仄○仄仄平平仄。"],"paragraphs":["季孙爱我如美疢，孟孙恶我如药石。","平生愿得逢若士，庶几爱我非姑息。","先生少抱王佐才，早以声名驰上国。","白头犹著从事衫，正坐不为俗子屈。","刚风由来有家学，不信直前能缺折。","世无子期谁赏音，伯牙太息弦应绝。","晚从南阳客塞上，岂为文章工草檄。","厌闻可否梁丘据，磨砺正须烦子革。","先生持此虽暂合，鸿鹄要是云间翮。","夜光明月遭抋剑，未肯碌碌同沙砾。","翻然赋归一何速，越吟久自同庄舄。","世间轩冕岂不欲，凿枘两穷安所得。","不如乞身向嵩少，问舍求田乃良策。","祖生从此须着鞭，我当继蜡登山屐。"],"title":"送孙志康"}
