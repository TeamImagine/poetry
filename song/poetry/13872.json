{"author":"宋祁","id":13872,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["殊庭诏跸斗车回，学省歌骊宴豆开。","孺子橐闲同放笔，景山铛暖不停杯。","桥门细溜生寒沼，经市斜光落晚槐。","捉麈知君非兴浅，枉教华剧计筹催。"],"title":"监中会两禁诸公饮饯吴舍人梁正言富修撰叶龙图以计省不赴作诗见寄"}
