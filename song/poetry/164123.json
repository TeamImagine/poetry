{"author":"仇远","id":164123,"strains":["仄仄平平仄仄平，平平仄仄仄平平。","仄平仄仄仄平仄，平仄平平平仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["七不能堪一不成，闲云自恨出山轻。","柳枝骆马爱心断，莼菜鲈鱼归兴生。","薄宦栖栖留泮水，故人渺渺隔台城。","对床风雨何时卜，共翦青灯话到明。"],"title":"寄戚子云"}
