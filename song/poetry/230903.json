{"author":"葛胜仲","id":230903,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["平生未分作臞仙，抵柲英豪不直钱。","效智连年居定鼎，策勲何日上凌烟。","高情独寄猗兰操，壮志应存宝剑篇。","途辙悬知腾上速，请看火色映鸢肩。"],"title":"次韵答王声见赠"}
