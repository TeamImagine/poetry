{"author":"赵鼎臣","id":226956,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄仄平仄仄平平。"],"paragraphs":["与兄憔悴各他乡，细数平生可断肠。","少日父兄俱过隙，老来儿女忽成行。","梦游湖北心常折，身在周南鬓已苍。","莫向秋风原上望，脊令飞堕转悲凉。"],"title":"寄外兄张会之"}
