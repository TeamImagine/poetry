{"author":"范成大","id":44055,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["腊浅犹赊十日春，官忙长愧百年身。","雪催未动诗无力，愁遣还来酒不神。","节物何曾欺老病，书生自惯说悲辛。","终朝戚促成何事，今古纷纷一窖尘。"],"title":"春前十日作"}
