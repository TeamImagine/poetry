{"author":"刘克庄","id":115993,"strains":["仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["几年病卧禅床上，一旦名标御札中。","收召东都无处士，记怜北谷有愚公。","依然晚景垂衰白，胜似天街踏软红。","多谢皋夔与周召，十分结裹后村翁。"],"title":"寄吴恕斋侍郎"}
