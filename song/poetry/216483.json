{"author":"张耒","id":216483,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["结茅亭下小池新，积雨通沟滟晚春。","风掠尘埃出明镜，影吞林木卧青云。","泥中蘋藻生无数，江上䴔䴖坐得闻。","太液渐台深斗极，乘闲杖履得相亲。"],"title":"不出偶成二首  其二"}
