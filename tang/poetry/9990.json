{"author":"韩愈","id":9990,"strains":["仄仄平仄仄，仄平平平平。","○平仄○仄，仄仄平平平。","仄仄仄平仄，平平仄○平。","仄平仄仄○，平仄平仄平。","○仄仄平仄，仄○仄平平。","平平仄仄仄，仄仄仄平平。","平仄平仄仄，平平仄平平。","平平仄平○，平仄○平平。","平仄仄仄仄，平平仄平平。","平仄仄平仄，○仄平平平。"],"paragraphs":["十月阴气盛，北风无时休。","苍茫洞庭岸，与子维双舟。","雾雨晦争泄，波涛怒相投。","犬鸡断四听，粮绝谁与谋。","相去不容步，险如碍山丘。","清谈可以饱，梦想接无由。","男女喧左右，饥啼但啾啾。","非怀北归兴，何用胜羇愁。","云外有白日，寒光自悠悠。","能令暂开霁，过是吾无求。"],"title":"洞庭湖阻风赠张十一署"}
