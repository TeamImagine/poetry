{"author":"吕本中","id":246327,"strains":["平仄平平平，仄仄仄平仄。","平平仄仄仄，仄仄仄仄仄。","平平平仄平，仄仄仄仄仄。","仄平仄平平，仄仄仄仄仄。","平平仄仄仄，仄仄○仄仄。"],"paragraphs":["荆棘生良心，米盐入尘务。","芬芳老不达，岂不以此故。","人生锥处囊，颖末要立露。","玉壶近青蝇，没没自点污。","刳心万物表，却立看脱兔。"],"title":"送山伯良佐东归以务道期息涂为韵  其一"}
