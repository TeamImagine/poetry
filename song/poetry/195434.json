{"author":"苏轼","id":195434,"strains":["仄仄平平仄仄平，仄平平仄仄平平。","仄平平仄平平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["万里云山一破裘，杖端闲挂百钱游。","五车书已留儿读，二顷田应为鹤谋。","水底笙歌蛙两部，山中奴婢橘千头。","幅巾我欲相随去，海上何人识故侯。"],"title":"赠王子直秀才"}
