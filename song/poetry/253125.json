{"author":"李弥逊","id":253125,"strains":["平平仄仄仄平平，平仄平平仄仄平。","仄平平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["天将物色助诗鸣，秋入吟肩句倍清。","欲为鲈莼修故事，喜闻鸿雁寄先声。","脱身鞅掌谋须早，过眼纷华梦已成。","他日柴桑许同社，为君漉酒具南烹。"],"title":"次韵邵旸叔秋日怀归"}
