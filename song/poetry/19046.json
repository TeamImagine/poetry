{"author":"陈棣","id":19046,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄○平平仄平。","仄仄仄平○仄仄，仄平平平仄○仄。"],"paragraphs":["西风曾未入梧楸，已有骚人怨凛秋。","草赋未为伧父语，破愁宜召麹生谋。","君方负笈金陵去，我欲乘桴沧海浮。","后夜月明应好在，一樽能为辍行不。"],"title":"次韵陈季陵觅酒二首  其一"}
