{"author":"华镇","id":212136,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["庆绪绵绵嗣伯阳，何时熊梦契嘉祥。","月低蓂荚光犹满，风入林锺景正长。","出去怀金参九列，归来画迺得三湘。","遥知当日瞻佳气，还似兹辰赌寿香。"],"title":"寿潭帅李金部二首  其一"}
