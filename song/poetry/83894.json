{"author":"姜夔","id":83894,"strains":["仄平○仄平平平，仄平仄平平仄平。","平平仄仄仄平仄，仄平○仄平平○。","平平仄仄平平仄，仄仄○平仄○仄。","仄平平仄仄○平，仄仄平平仄○仄。","○平平○○仄平，仄平仄平平仄平。","○平仄仄仄平仄，平仄平平○仄仄。"],"paragraphs":["在山长与云同斋，出山忆云云不来。","千金买得太湖石，数峰相对寒崔嵬。","朝来忽觉青苔湿，叆叆如炊石间出。","白云何处不相逢，却怪年年枉相忆。","王郎胸中横一丘，在山出山云与游。","更呼白面老居士，来倚云根吟七字。"],"title":"生云轩"}
