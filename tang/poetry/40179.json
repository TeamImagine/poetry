{"author":"皎然","id":40179,"strains":["仄仄平平仄，平平仄仄○。","仄平平仄仄，仄仄仄平平。","平仄平平○，平平仄仄平。","平平仄仄仄，仄仄仄平平。","仄仄○平仄，平○仄仄平。","平平仄平仄，仄仄仄平平。"],"paragraphs":["喜见幽人会，初开野客茶。","日成东井叶，露采北山芽。","文火香偏胜，寒泉味转嘉。","投铛涌作沫，著椀聚生花。","稍与禅经近，聊将睡网赊。","知君在天目，此意日无涯。"],"title":"对陆迅饮天目山茶因寄元居士晟"}
