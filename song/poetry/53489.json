{"author":"项安世","id":53489,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄仄仄仄，仄仄平平仄仄平。"],"paragraphs":["金鸭烟青蜡炬红，玉龟山上劝春风。","乍寒还暖花无数，似缺疑圆桂欲中。","八十又三人所羡，双瞳如漆寿难穷。","七千九百十七岁，始共椿龄一半同。"],"title":"方太君生日  其一"}
