{"author":"李弥逊","id":252970,"strains":["仄平仄平平，仄仄仄仄平。","○平仄仄仄，仄仄平仄平。","仄平仄平平，仄仄仄仄平。","仄平平仄仄，仄仄仄仄平。","平平仄○平，仄仄仄仄平。","平○仄平仄，仄仄平仄平。"],"paragraphs":["广文负才名，闭户众莫干。","长安不肯近，讵肯卑小官。","爨无欲清人，日昃未及餐。","借书纷满席，不顾坐客寒。","斯人抱长饥，我辈亦厚颜。","何当置君侧，用表贤士关。"],"title":"暇日约诸友生饭于石泉以讲居贫之策枢密富丈欣然肯顾宾至者七人次方德顺和贫士韵人赋一章  其五"}
