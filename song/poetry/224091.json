{"author":"周行己","id":224091,"strains":["○○仄仄仄，平平仄平平。","仄平平○平，仄平仄平平。","平○仄平平，仄仄仄平平。","仄仄○仄仄，仄仄仄平平。","仄仄平平○，仄仄仄平○。","○平平仄仄，仄仄仄平平。","仄仄仄○仄，平仄仄仄仄。","仄平仄平仄，仄仄平仄○。","平平○平○，平仄仄平平。","平平平仄仄，平平○平平。","仄仄仄平仄，仄仄仄仄○。","仄仄平平仄，仄平○仄○。"],"paragraphs":["攘攘宇宙内，经营固多端。","有求皆劳生，此身岂能安。","艰难出都门，所历百辛酸。","秣马临远道，欲去复盘桓。","久客人情深，决别泪汍澜。","亲知无别语，劝我但加餐。","去去忍回首，西望路漫漫。","缅怀白云下，矫首时独看。","平生扁舟兴，来此事征鞍。","来时颜色好，归时衣裳宽。","上马不能恨，下马不敢叹。","但愿还家乐，不辞行路难。"],"title":"出都门"}
