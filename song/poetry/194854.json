{"author":"苏轼","id":194854,"strains":["平平仄仄平仄平，仄○平平○仄平。","仄仄仄平仄平仄，仄平平平平仄平。","平仄平平○平仄，仄仄仄仄平○平。","平平仄仄平仄仄，仄仄仄仄平○平。","平仄仄仄平仄仄，平平仄平平仄平。","仄平仄仄平仄仄，仄仄仄仄平平平。","平平仄仄平仄仄，仄仄仄仄平平平。","仄平仄仄仄仄仄，平仄仄仄○○平。","平平仄仄仄○仄，仄仄仄仄平平平。","平仄仄平平仄平平仄仄，仄仄仄仄平平平。"],"paragraphs":["潭潭古屋云幕垂，省中文书如乱丝。","忽见伯时画天马，朔风胡沙生落锥。","天马西来从西极，势与落日争分驰。","龙膺豹股头八尺，奋迅不受人间羁。","元狩虎脊聊可友，开元玉花何足奇。","伯时有道真吏隠，饮啄不羡山梁雌。","丹青弄笔聊尔耳，意在万里谁知之。","干惟画肉不画骨，而况失实空留皮。","烦君巧说腹中事，妙语欲遣黄泉知。","君不见韩生自言无所学，厩马万匹皆吾师。"],"title":"次韵子由书李伯时所藏韩干马"}
