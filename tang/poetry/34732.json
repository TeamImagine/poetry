{"author":"张说","id":34732,"strains":["平平平仄仄，○仄仄平平。","仄仄平平○，平平仄○平。","平平平仄仄，仄仄仄○平。","○仄平平仄，平平仄仄平。","平平仄仄仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","○平平仄○，平仄仄○平。"],"paragraphs":["寒灰飞玉琯，汤井驻金舆。","既得方明相，还寻大隗居。","悬泉珠贯下，列帐锦屏舒。","骑远林逾密，笳繁谷自虚。","门旗堑复磴，殿幕裹通渠。","舞凤迎公主，雕龙赋婕妤。","地幽天赏洽，酒乐御筵初。","菲才叨侍从，连藻愧应徐。"],"title":"扈从幸韦嗣立山庄应制"}
