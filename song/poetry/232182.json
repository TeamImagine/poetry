{"author":"李彭","id":232182,"strains":["仄平平平仄仄平，仄平○仄平平平。","仄仄平平仄平○，仄仄○○○平平。","平平平仄仄○仄，平仄仄平平仄平。","平仄平平平仄仄，仄○仄平平仄平。","仄平平平平仄仄，仄仄平平平仄平。","平平仄平仄平仄，仄仄仄平平仄平。","仄○○仄仄仄仄，平仄○平平仄平。","平○仄仄仄平仄，○仄仄平平仄平。"],"paragraphs":["去年阑冬亦戒涂，北风吹雪邾城隅。","八字山头驾高浪，曙角更听吹单于。","今年南至又行役，萧寺佛香僧饮俱。","身在潇湘黄蔑舫，眼看惠崇归雁图。","缅怀吾家之季子，细酌明窗愁欲无。","诗肠定遭酒媒孽，语作晓霜催槁梧。","漫将长句代作草，河冻难求双鲤鱼。","归期不落蜡宾后，行李困来频寄书。"],"title":"南至日离同安舟中寄阿弓"}
