{"author":"李益","id":1153,"strains":["仄仄仄仄平，平平仄平仄。","仄仄仄仄平，平平仄平仄。","仄平平○仄，仄仄○仄仄。","平平○仄平，仄平平仄仄。","平平平仄仄，仄仄平仄仄。","平平仄平平，平仄仄仄仄。","平仄平平仄，平平仄平仄。","仄平仄平仄，平○平平仄。"],"paragraphs":["置酒命所欢，凭觞遂为戚。","日往不再来，兹辰坐成昔。","百龄非长久，五十将半百。","胡为劳我形，已须还复白。","西山鸾鹤顾，矫矫烟雾翮。","明霞发金丹，阴洞潜水碧。","安得凌风羽，崦嵫驻灵魄。","兀然坐衰老，惭叹东陵柏。"],"title":"相和歌辞 置酒行"}
