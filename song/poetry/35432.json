{"author":"梅尧臣","id":35432,"strains":["仄平仄○仄，仄平仄平仄。","○平平仄平，仄仄仄平仄。","仄○平仄平，平仄平平○。","仄仄仄仄仄，仄平平仄仄。","平平○仄○，仄仄平仄仄。","平平平仄仄，仄仄仄平仄。"],"paragraphs":["上交执正道，下交守奇节。","当为兰死香，勿作竹枯裂。","试看温玉坚，何似春冰折。","贵贱事乃见，古今情不别。","平生相与亲，晏岁谁可决。","君能持此意，足以表风烈。"],"title":"依韵答李晋卿结交篇"}
