{"author":"释德洪","id":228269,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["寻常轻别尚消魂，何况交情过弟昆。","孰谓此身闲日月，自惭疏迹信乾坤。","泠泠小雨江边路，薄薄浮烟竹外村。","回首旧游方契阔，孤舟何处宿黄昏。"],"title":"怀友人"}
