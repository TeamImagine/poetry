{"author":"王安石","id":180359,"strains":["仄平平仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["去年音问隔淮州，百谪难知亦我忧。","前日杯盘共江渚，一欢相属岂人谋。","山蟠直渎输淮口，水抱长干转石头。","乘兴舟舆无不可，春风从此与公游。"],"title":"次韵酬朱昌叔五首  其二"}
