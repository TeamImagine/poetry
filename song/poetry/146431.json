{"author":"金君卿","id":146431,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["雨寒风横暂停桡，楚望亭南十里遥。","舟刺水村衔燕尾，桥横烟市隠虹腰。","归程不待春潮涨，孤愤难凭斗酒销。","幸有同途江外客，不吟何以慰无聊。"],"title":"离山阳阻风少憩归思浩然"}
