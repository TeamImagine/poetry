{"author":"徐夤","id":33966,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["身比秋荷觉渐枯，至君经国堕前图。","层冰照日犹能暖，病骨逢春却未苏。","镜里白须挦又长，枝头黄鸟静还呼。","庾楼恩化通神圣，何计能教掷得卢。"],"title":"病中春日即事寄主人尚书二首 一"}
