{"author":"程公许","id":106296,"strains":["仄仄仄平仄，平平平仄平。","平平仄平平，○仄平仄平。","仄平○平平，平仄○平平。","仄仄仄平仄，仄平仄平平。","仄仄仄平平，平仄平仄平。","仄仄平仄仄，平仄平○平。","平平平仄平，仄仄仄平平。","仄平○平平，平仄仄○仄。"],"paragraphs":["忆昔岁云暮，言趋君子堂。","昕班偶同归，三度金节凉。","木天并英游，东壁分余光。","日者对宸扆，直声动岩廊。","岂不志归田，胡遽喧巧簧。","别久花竹秀，山积书传香。","时无尘外交，若许令支郎。","愿言从之游，珪璧保闻望。"],"title":"和大著何兵部  其二"}
