{"author":"刘克庄","id":110639,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["叠石黏灰事尚新，忽因霑渍减嶙峋。","晋阳昔仅存三板，瓠子今谁助束薪。","恃陋窃忧难御寇，加工却恐倍劳民。","狂生亦岂前知者，曾是边城荷杵人。"],"title":"梅雨隳城自用前韵"}
