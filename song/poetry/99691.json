{"author":"洪咨夔","id":99691,"strains":["仄仄仄仄平，平仄仄平仄。","平平仄平仄，仄仄仄仄仄。","平○仄仄○，仄仄仄仄仄。","平仄仄仄平，仄○平仄仄。","仄平平平平，仄仄平仄仄。","平平平仄○，仄仄仄平仄。","仄平平仄平，平平仄平仄。","平仄平平平，仄仄仄平仄。","平平仄平平，平仄平仄仄。","平○仄仄平，平仄仄仄仄。"],"paragraphs":["鼎戒少汁熬，琴忌大弦急。","人惟广斯胖，道亦巽者入。","身行栈百折，目送塔九级。","今是觉昨非，与过宁不及。","我池鱼洋洋，我牧牛湿湿。","何能苗助长，但勿井多汲。","砚蜍清晓冰，瓶笙永宵泣。","炊晏儿讙呶，酿恶婢羞涩。","家山薄言归，田舍随意葺。","君看十八侯，谁数达与吸。"],"title":"又次程嘉定  其一"}
