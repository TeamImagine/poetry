{"author":"杨万里","id":49846,"strains":["平平仄仄仄，仄仄仄仄平。","平平仄平仄，仄○仄仄○。","平○平平平，仄仄○仄平。","仄○平平仄，仄仄平平平。","仄仄仄仄○，仄○仄仄平。","仄仄仄平仄，仄仄平仄平。","仄仄平平平，平平平仄平。","仄平平平平，仄仄平仄○。","仄平仄平仄，仄仄平平平。","○平仄仄仄，仄仄○仄平。","仄仄平平平，仄平○平平。","仄○仄仄平，仄平仄仄平。","仄平平仄仄，平仄平仄平。","平仄仄仄平，仄仄仄仄平。","仄○仄平仄，平○仄平平。","平平仄仄仄，仄平仄平平。"],"paragraphs":["香山老益窭，欲卖宅与田。","荆南赠春服，侍中送酒钱。","何如韦苏州，一日兼两贤。","酒钱随春服，并至南溪边。","寄物已不轻，意更在物先。","仆也拙生理，巧亦营不前。","病废非为高，抛官余十年。","纸田蜗牛庐，纵卖谁作缘。","故人岂云少，衮衮青云端。","王弘不可作，范叔空自寒。","忽揽苏州书，冷窗回春暄。","急褫九月𫄨，径追八酒仙。","竹烟为我喜，波月为我妍。","篱菊冻不花，一笑亦粲然。","醉中化为蝶，飞堕虎丘山。","齐云已在眼，忽然远于天。"],"title":"谢苏州史君张子仪尚书赠衣服送酒钱"}
