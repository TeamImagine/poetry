{"author":"王令","id":188097,"strains":["平平平仄仄？？，平仄平平仄仄平。","仄仄仄平平仄仄，仄平平仄仄平平。","平○仄仄平平仄，仄○平平仄仄○。","○仄平平仄平仄，平平平仄仄平平。"],"paragraphs":["秋虫何尔亦匆匆，何处人心与尔同。","梦枕几年悬客泪，晓窗残月破西风。","人思绝漠冰霜早，妇叹穷阎杼柚空。","更有孤砧共岑寂，平明华髪满青铜。"],"title":"和人促织"}
