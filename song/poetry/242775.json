{"author":"李纲","id":242775,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["知章本是四明狂，珥笔聊依日月光。","谪宦未从南亩乐，傲时自爱北窗凉。","溪山胜处陪诗社，文字空中见法王。","何必更求难老术，得闲身世自舒长。"],"title":"次韵志宏见示山居二首  其二"}
