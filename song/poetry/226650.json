{"author":"谢逸","id":226650,"strains":["仄平平仄平平平，平平仄仄仄仄平。","仄平仄仄仄平仄，仄仄仄平平仄平。","仄仄仄平平仄仄，平平仄仄平平平。","平平仄仄仄仄仄，仄仄仄平平仄平。"],"paragraphs":["九衢尘里无停辀，君居陋巷不出游。","满城恶少弋凫雁，对面故人风马牛。","别后梦寒灯火夜，归来眼冷江湖秋。","冯驩老大食不饱，起视八荒提蒯缑。"],"title":"闻徐师川自京师归豫章"}
