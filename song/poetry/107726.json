{"author":"王迈","id":107726,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一自都门拂袖来，闲中岁月亦悠哉。","填波精卫功良苦，享乐鶢鶋心自猜。","老矣力衰难运甓，偶然兴到且传杯。","君侯若使居王所，片善还能采草莱。"],"title":"和竹轩张史君来字韵二首  其二"}
