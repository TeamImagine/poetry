{"author":"吴潜","id":123288,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。"],"paragraphs":["今年花信已成空，白白红红苦雨中。","老境摧颓春更好，愁城高耸酒难攻。","一生当号知非子，万事都归亡是公。","巴得新晴天亦笑，东风吹梦过江东。"],"title":"行小圃偶成唐律呈直翁自昭叔夏"}
