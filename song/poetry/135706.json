{"author":"蔡襄","id":135706,"strains":["平平平平平，平仄平仄仄。","仄仄平平平，仄仄平平仄。","○○仄仄平，仄仄平平仄。","平仄仄平平，平平仄○仄。","仄平仄仄仄，仄仄平○仄。","仄平平仄仄，仄平仄仄仄。","仄平平平平，平仄平仄仄。","仄平仄○仄，平平仄平仄。","仄仄仄○○，仄○平仄仄。","仄仄仄仄平，仄仄平平仄。","仄平仄○平，平仄○平仄。","仄仄仄仄仄，平平仄仄仄。"],"paragraphs":["勤为浮屠人，形类心不偶。","独负山林栖，远犯风尘走。","如闻大众居，乃是贤豪薮。","专意学文章，韩编不离手。","退之所尚者，岂以言深厚。","径驰周孔域，不为杂说诱。","大凡民之生，虫豸均一丑。","圣人酌中道，君臣与夫妇。","饮食若衣冠，事行而易守。","不喜释老言，诋斥遭诬负。","子今读其书，无乃相纷纠。","学本勿学末，何为恤众口。"],"title":"赠勤师"}
