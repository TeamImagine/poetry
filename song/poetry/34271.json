{"author":"陆游","id":34271,"strains":["平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["城远不闻钟鼓传，孤村风雨夜骚然。","但悲绿酒欺多病，敢恨青灯笑不眠。","水冷砚蟾初薄冻，火残香鸭尚微烟。","虚窗忽报东方白，且复翻经绣佛前。"],"title":"不睡"}
