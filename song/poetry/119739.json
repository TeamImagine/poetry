{"author":"林希逸","id":119739,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["羡子论文见解深，无端聚散苦难禁。","虽然后会刚期我，忽漫离筵已着心。","穷杀昌黎缘怪怪，谁怜子美独涔涔。","寒梅鬭雪看何处，还忆花前抱病吟。"],"title":"病中送丘升叔复入广  其二"}
