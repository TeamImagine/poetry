{"author":"陆龟蒙","id":28160,"strains":["仄仄仄平○，平平平仄平。","仄平○仄○，仄仄平平平。","仄仄仄仄仄，平平仄平平。","仄平平平平，平仄仄仄平。","仄平仄仄仄，平仄仄平平。","仄平平仄仄，平仄○平平。","○平仄仄仄，仄仄平平平。","仄仄仄仄仄，平平平仄○。","平平仄平仄，仄仄平平平。","仄○仄平仄，○仄平○平。","平仄仄仄仄，平平仄平平。","仄平平仄平，仄仄平平平。"],"paragraphs":["一片倒山屏，何时隳洞门。","屹然空阔中，万古波涛痕。","我意上帝命，持来压泉源。","恐为庚辰官，囚怪力所掀。","又疑广袤次，零落潜惊奔。","不然遭霹雳，强半沈无垠。","如何造化首，便截秋云根。","往事不足问，奇踪安可论。","吾今病烦暑，据簟常昏昏。","欲从石公乞，莹理平如𫞩。","前后植桂桧，东西置琴尊。","尽携天壤徒，浩唱羲皇言。"],"title":"奉和袭美太湖诗二十首 石板"}
