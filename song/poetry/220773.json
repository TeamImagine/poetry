{"author":"邹浩","id":220773,"strains":["○仄○平平仄仄，仄仄平平仄平仄。","平平平仄仄平平，○仄仄○仄平仄。","平平○仄仄仄平，仄仄平平○仄仄。","仄平平仄仄平○，平平仄仄平○仄。","平平仄仄仄平平，仄仄平平仄平仄。","仄平平○仄仄平，平仄平平平仄仄。","仄平平仄仄平平，仄仄平仄平平仄。","？○仄仄仄平平，平仄平平仄平仄。"],"paragraphs":["难弟难兄强氏子，太学声名耸多士。","同时流辈久公卿，犹傍短檠业文史。","今年鉴拔贡辟廱，伯仲皆升从此起。","集英春晓拱天临，龙头妙绝人间喜。","鸾台凤阁便腾骞，况乃吾乡有前比。","向来胸中宇宙寛，包尽华夷无复委。","发为勋业助尧仁，肯令元凯常専美。","倘如不信视双芝，端不虚生漫黄紫。"],"title":"题双芝轩"}
