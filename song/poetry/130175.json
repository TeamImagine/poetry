{"author":"赵汝腾","id":130175,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["东风未绿无边草，北苑先抽绝品芽。","六辔行山清雾潦，一枪入焙带烟霞。","凤呈奇羽名仙麓，龙护香泉供帝家。","万碾玉尘飞动处，鬼犹劳矣况人耶。"],"title":"陪饶计使至北苑焙"}
