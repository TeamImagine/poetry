{"author":"陈藻","id":78663,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["刘郎踪迹若为疏，蟹井山前似里闾。","少小麻风今半愈，长成项疾喜全除。","丰年谁与尝新稻，吉日因知仄旧庐。","何事别君才百里，可堪终岁断来书。"],"title":"久不得刘九书因题寄之"}
