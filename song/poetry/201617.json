{"author":"彭汝砺","id":201617,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["孔门弟子数三千，用舍行藏独与颜。","委曲百川终至海，辛勤一篑欲为山。","是非扰扰俱身外，生死悠悠亦梦间。","漫爱隠居多气味，扁舟今欲与公还。"],"title":"寄致政侍郎"}
