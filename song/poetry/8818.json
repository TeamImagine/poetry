{"author":"张嵲","id":8818,"strains":["○平仄平仄，仄平平仄仄。","仄仄仄平○，仄仄平平仄。","平平仄平仄，仄仄平仄仄。","平仄仄仄平，平平平仄仄。","仄仄平仄平，○仄仄平仄。","仄平仄平平，○平仄平仄。","仄平仄平平，仄仄平仄仄。","仄○仄仄仄，仄仄平仄仄。","仄平○仄仄，平仄仄平仄。","仄仄平仄平，仄仄仄仄仄。","仄平仄平仄，仄仄仄仄仄。","仄平仄平仄，仄仄仄平仄。","仄仄仄○○，平仄○○仄。","仄仄仄平仄，平平仄平仄。"],"paragraphs":["屏居倦幽独，出门无所适。","种竹满前庭，坐玩凌寒色。","森森密阴净，竦竦条干直。","晴日借景光，霜风时荡析。","自我来此居，三见岁华易。","小孙渐成童，长杨忆初植。","杂花亦纷然，似欲娱閴寂。","世虑久已忘，况乃头半白。","旧乡丧乱后，城郭满荆棘。","藉使能北归，亦不异作客。","独怀首丘念，未易忘日夕。","读书计诚谬，习静理何益。","万事鸟过空，何处留遗迹。","世故漫酬酢，迢遥混今昔。"],"title":"种竹"}
