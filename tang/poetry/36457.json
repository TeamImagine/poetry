{"author":"李建勋","id":36457,"strains":["平平仄仄仄仄仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平仄仄仄平。","仄仄仄平平仄仄，仄平平仄仄平平。"],"paragraphs":["随风竟日势漫漫，特地繁于故岁看。","幽榭冻黏花屋重，短檐斜湿燕巢寒。","闲听不寐诗魂爽，净吃无厌酒肺干。","莫道便为桑麦药，亦胜焦涸到春残。"],"title":"春雪"}
