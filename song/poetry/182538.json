{"author":"强至","id":182538,"strains":["平平仄仄仄仄仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["蛟龙水浅一战失，鸿雁天寒相背飞。","疏柳不堪霜后折，故人转觉酒边稀。","朱颜有改宜看镜，黄卷无穷且杜扉。","事业计从勤愤得，未妨邻里笑空归。"],"title":"送俞元宰失荐东归"}
