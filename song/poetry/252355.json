{"author":"郑刚中","id":252355,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。"],"paragraphs":["须知造物有恩深，遣我闲中见物心。","掠水髙低鸥自在，过花先后燕相寻。","门前父老忽闻语，种罢今年常值阴。","秋熟瓮头添酿酒，异乡孤客与多斟。"],"title":"闲中"}
