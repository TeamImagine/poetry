{"author":"葛胜仲","id":231004,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["吾僚斋祷极精诚，俄见聫翩舞玉霙。","逞巧封条危不堕，弄闲飘幌细无声。","倾都奇货归王老，侵户寒威赖麹生。","天念春回惟七日，故教连夜趁嘉平。"],"title":"次韵林茂南祀喜雪二首  其二"}
