{"author":"黄庭坚","id":207004,"strains":["平仄平仄平，仄仄仄○平。","平平仄平仄，仄平仄仄平。","平仄仄平仄，仄平平仄平。","平平仄仄仄，仄仄仄仄平。","仄平平仄仄，仄仄仄平平。","○平仄平仄，仄仄仄平平。","仄○平仄仄，平仄平仄平。","平平仄仄仄，仄仄仄平平。"],"paragraphs":["温气冰底归，忽忽六过旬。","园林改柯叶，鸟声日日新。","耕稼百年外，四郊无短闉。","高丘试顾望，俯仰迹已陈。","信陵松郁郁，不见曩时人。","空怀负暄赏，莫望属车尘。","腹中书万卷，阽死沟壑滨。","投壶与射覆，一笑物皆春。"],"title":"圣柬将寓于卫行乞食于齐有可怜之色再次韵感春五首赠之  其一"}
