{"author":"韩淲","id":86223,"strains":["仄仄○平仄，平平仄○平。","仄仄平仄平，仄平仄平平。","仄仄仄仄仄，平仄仄仄平。","平平仄仄仄，仄仄仄仄○。","平○仄平仄，平仄仄仄平。","仄平仄平仄，仄仄仄仄平。","仄平平平平，仄仄平仄平。","平仄平平平，平○仄平○。"],"paragraphs":["一自离城府，经年欲从游。","岂曰秋气高，粲然在林丘。","酒熟未易饮，诗好未易酬。","幽窗展席地，宛转十日留。","才如不羁马，胸次贯九流。","𥬞云有霄汉，跼蹐不足忧。","驾言骊驹歌，散处非阻修。","鸿雁天南飞，时当寄绸缪。"],"title":"赠斯远"}
