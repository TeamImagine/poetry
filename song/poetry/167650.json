{"author":"汪炎昶","id":167650,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["香风轻漠绣帘春，乐事从来不厌新。","已有昭华君未惬，若逢嫫母我犹珍。","虚烦设醴长为客，幸不闻歌足恼人。","欲赋高唐追宋玉，终嫌想像未如亲。"],"title":"次韵戏族兄存耕翁再纳宠姬  其二"}
