{"author":"丘葵","id":162325,"strains":["仄平仄仄仄平平，平仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["故人昔日此留题，因入招提为觅诗。","石鼓长存僧屡换，窟泉尚在马安之。","风檐落叶仍唐桧，苔壁生尘且宋碑。","蝴蝶不知春已去，过墙犹顾旧花枝。"],"title":"过方广寺"}
