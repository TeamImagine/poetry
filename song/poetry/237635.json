{"author":"刘一止","id":237635,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["三刀昔梦剑东州，援笔今看峡倒流。","晚岁拾遗长忆弟，异乡王粲忍登楼。","微官等是身悬寄，平世何曾道阻修。","他日归飞两黄鹄，伴侬苕渚共赓酬。"],"title":"莫师文以访弟调官巴川用周子醇韵作诗赠行"}
