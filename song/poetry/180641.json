{"author":"王安石","id":180641,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["儿曹曾上洛城头，尚记清波绕驿流。","却想山川常在梦，可怜颜发已惊秋。","辟书今日看君去，着籍长年叹我留。","三十六峰应好在，寄声多谢欲来游。"],"title":"送西京签判王著作"}
