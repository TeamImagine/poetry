{"author":"练潜夫","id":202672,"strains":["平平仄平平，仄仄平平仄。","○平仄仄仄，仄仄平○仄。","平平仄平平，平仄仄平仄。","平平仄平仄，平仄平仄仄。","平平仄仄仄，仄仄仄仄仄。","仄平仄○○，？仄仄平仄。","○仄仄仄仄，平平仄平仄。","平平平平平，○仄平？仄。","平平仄平仄，平仄平仄仄。","平平仄○仄，平仄仄仄仄。","○平平平平，平仄平平仄。","平○仄仄仄，仄仄仄平仄。","仄平仄仄平，仄仄仄仄仄。","仄仄平仄仄，平平仄平仄。","仄平○仄仄，仄仄仄平仄。","仄平平仄平，平仄仄仄仄。","仄○平平平，仄仄仄平仄。","仄平平○平，仄仄仄平仄。","平平平仄○，平仄仄平仄。"],"paragraphs":["朝寻白鹅山，夕次层岩曲。","中虚谷窈窕，一水流其腹。","澄渟注渊奫，冬夏不盈缩。","初疑有神物，毛骨森戚促。","魂惊不敢吐，发腻不敢沐。","跨梁怛临深，矧敢濯余足。","闻昔宅秘怪，蒙鸿状河渎。","黄昏嗥猩鼯，正昼飞蝙蝠。","豚肩走巫觋，歌舞神所欲。","寻幽到其趾，精爽戒托宿。","张公熙宁初，曾是舒幽独。","镌题百许字，焕烂夺人目。","几呵护守严，百魅不敢触。","往往风雨夜，啾啾鬼神哭。","乃知正直士，所至即蒙福。","往时元次山，今日蒋颖叔。","或镵阳华铭，或刻舜祠录。","与公成三人，万代仰高躅。","因书岩石间，聊用美淇澳。"],"title":"游层岩"}
