{"author":"释正觉","id":5692,"strains":["仄仄平平，仄仄平仄。","仄仄○平，平平仄仄。","平平仄仄，仄平平仄平仄平。","平仄平平，仄仄仄平平仄仄。","仄仄仄平，仄平平仄。","平仄仄平仄平，仄平○平平仄。","平○仄仄，平仄仄平仄仄仄○○。","平仄○平，仄平平仄仄平平仄仄。"],"paragraphs":["智不能知，识不能识。","一气轻清，双瞳冷碧。","莲开梦觉，十方虚殒于一时。","鲲蜕鹏抟，九万里成乎一息。","物我普融，自他平出。","珠受色而不痕，剑挥空而何迹。","须更指响，弥勒阁开也许是重深。","尘刹分身，普贤毛孔也初非迫窄。"],"title":"郑成忠写真求赞"}
