{"author":"司马光","id":176422,"strains":["平仄仄平○，仄○○仄平。","仄平仄平平，仄仄平仄平。","平平仄仄平，仄仄平平平。","平平仄○○，平仄平平平。","平仄仄平仄，仄平平仄平。","仄仄平仄平，仄仄平平平。","仄○平仄平，○仄○平平。","仄平仄平仄，平仄平平平。","平平平仄平，仄平平○平。","○平平仄仄，○仄平仄○。","平○仄仄仄，平仄平平平。","平仄仄仄○，平平仄○平。","○平仄仄平，仄平平平平。","仄平仄平仄，仄仄仄仄○。","平平仄仄平，仄仄平平平。","仄平仄仄○，仄仄仄平平。","平平仄仄仄，仄仄平平平。","○平仄仄仄，仄平仄平平。","平平仄仄平，仄仄仄平平。","仄平仄平平，仄○平平平。"],"paragraphs":["穷达有常分，得丧难豫言。","古今浩茫茫，倚伏安可原。","轩裳彼自荣，举俗同崩奔。","锱铢校重轻，冰火殊凉温。","君子固无愧，立身明本根。","度矩苟不愆，宠辱徒喧喧。","有如清济流，横贯长河浑。","景公马千驷，南面雄东藩。","陶青刘舍徒，位为丞相尊。","当时非不显，磨灭何足论。","颜回在陋巷，藜藿甘盘飧。","原宪结弊衣，蓬蒿塞其门。","当时岂不穷，至今荣名存。","况君齿方壮，德业素所敦。","安知拓翅归，不作凌云翻。","要之白首期，壮烈施元元。","为君画善策，洒扫清前轩。","长舒四五榻，客来辄开樽。","群愁喜伺人，稍醒必烦冤。","拒之亦无佗，体中常昏昏。"],"title":"古诗赠兴宗"}
