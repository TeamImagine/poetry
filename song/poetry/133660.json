{"author":"卫宗武","id":133660,"strains":["仄仄仄平平，平平平仄平。","平平仄仄仄仄仄，仄仄平仄平平平。","平○平仄仄，仄仄仄仄仄。","平○平仄○平平，仄仄仄平平仄仄。","仄仄平平仄仄平，仄平○平仄平○。","仄平仄仄仄平仄，平仄仄仄平平平。","平仄平平仄○仄，平平仄○平平仄。","○平仄仄仄○平，平平仄仄平平仄。","仄平平仄仄平平，仄平仄仄平平平。","仄○仄仄平○仄，仄平仄仄平平平。","仄仄平平仄平仄，仄○仄平平仄仄。","仄仄平平仄平仄，仄仄平平平仄仄，仄平平仄平平仄。"],"paragraphs":["羽族竞繁声，仓庚尤善鸣。","喧啾百喙忽奏雅，尽洗盈耳筝竽音。","芬菲芳事毕，木芍药晚出。","于中姚魏更倾城，扫退目前頳紫色。","转眼韶华便欲休，恨无长绳系春留。","一春妩媚在花鸟，常恐易逐光阴流。","浮荡谁家挟弹子，飞丸巧中俄摧翅。","封姨底事苦禁持，飘摇欲使无完蒂。","可嗟凡卉与凡禽，遂情快意何纷纷。","不思物恶伤其类，尔形尔气非同群。","岁购名葩不常遇，日听好音能几度。","寄与东君力遮护，勿使凋零同臭腐，不然辜负鶑花主。"],"title":"鶑花吟为良友作"}
