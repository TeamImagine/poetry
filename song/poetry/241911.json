{"author":"周紫芝","id":241911,"strains":["仄平仄平平，平平平仄平。","○平○仄○，仄仄仄？仄。","仄仄平平平，○平平仄仄。","○平仄仄仄，仄仄平仄仄。","平平仄仄平，平○仄平仄。","平平仄仄平，仄仄仄平仄。","平平平○仄，○仄仄仄仄。","仄仄平仄平，平平仄○仄。","仄平仄平平，仄仄仄平仄。","平平仄仄仄，仄仄平仄○。"],"paragraphs":["鲁人用真儒，齐田归郓讙。","当时号圣相，晏语甚眧焕。","往者遭承平，燕安嗟久玩。","三纲既已解，四海兵几半。","天戈不忍挥，胡骑忽云散。","功高陋古今，事易止朝旦。","方知今相圣，难复与鲁辨。","世罕班马流，无言可称赞。","愿公守成勋，宝历庆千万。","芜词不足录，至意良可献。"],"title":"时宰生日诗五首  其五"}
