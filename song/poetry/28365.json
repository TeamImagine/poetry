{"author":"洪适","id":28365,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["潜鳞故故上钩迟，翠袖凭栏自一奇。","半夜醉归闲有趣，一年春尽事如宜。","盍簪何惮再三渎，览镜堪嗟六十痴。","已办寻盟临斫鲙，不将可否问蓍龟。"],"title":"三月十六日龟巢观月渭师携宠同赏后两日大雨复作景卢有诗同其韵"}
