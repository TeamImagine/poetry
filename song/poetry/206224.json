{"author":"黄庭坚","id":206224,"strains":["仄平平平○仄仄，仄平平平仄平平。","仄平仄仄仄平○，仄仄仄仄平仄○。","仄平平平仄平仄，平平仄仄○仄平。","仄仄平平仄仄平，仄平平平仄平平。","平○平○平仄平，○平平平○仄平。","仄平平平仄仄仄，仄仄平平仄仄平。","仄平平仄平平平，仄仄平仄平平平。","平平仄仄仄仄仄，仄仄○仄平平平。"],"paragraphs":["谢公文章如虎豹，至今斑斑在儿孙。","竟陵主簿极多闻，万事不理专讨论。","涧松无心古须鬣，天球不瑑中粹温。","落笔尘沙百马奔，剧谈风霆九河翻。","胸中恢疏无怨恩，当官持廉庭不烦。","吏民欺公亦可忍，慎勿惊鱼使水浑。","汉滨耆旧今谁存，驷马高盖徒纷纷。","安知四海习凿齿，拄笏看度南山云。"],"title":"送谢公定作竟陵主簿"}
