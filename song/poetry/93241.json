{"author":"吕声之","id":93241,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["谁把长竿钓巨鱼，至今蹲石倚空虚。","蜂房爱向山崖结，鸟迹疑从海岛居。","入座翠岚生昼寂，夹川红树照春余。","任公此去三千载，为看芳碑一慨吁。"],"title":"题南岩寺"}
