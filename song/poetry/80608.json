{"author":"黄干","id":80608,"strains":["仄仄仄仄仄，仄平仄平平。","平平仄○平，仄仄仄仄○。","仄○仄平平，仄仄平平○。","仄平仄仄仄，仄仄平平平。","仄仄○仄平，仄仄平仄平。","仄平仄○平，仄仄平平平。"],"paragraphs":["白露下百草，迅商薄修林。","幽人起长怀，感此节物深。","揽衣自徘徊，抚剑还悲吟。","丈夫各有志，莫作儿曹心。","涉远当疾趋，畏景须就阴。","愿言理轻车，去上南山岑。"],"title":"答曾伯玉借长编二首  其一"}
