{"author":"岑参","id":57305,"strains":["平仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["云送关西雨，风传渭北秋。","孤灯然客梦，寒杵捣乡愁。","滩上思严子，山中忆许由。","苍生今有望，飞诏下林丘。"],"title":"宿关西客舍寄东山严许二山人时天宝初七月初三日在内学见有高道举征"}
