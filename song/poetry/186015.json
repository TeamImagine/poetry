{"author":"徐积","id":186015,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["雪满东风只到关，西飞还不到长安。","鹭翘孤白精神健，鶑敛黄金羽翼寒。","远岭玉迷樵木径，晚溪冰压钓鱼竿。","陇头鼓腹讴吟者，但向深秋前后看。"],"title":"春雪  其二"}
