{"author":"章谒","id":31228,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["百越风烟接巨鳌，还乡心壮不知劳。","雷霆入地建溪险，星斗逼人梨岭高。","却拥木绵吟丽句，便攀龙眼醉香醪。","名场声利喧喧在，莫向林泉改鬓毛。"],"title":"送谢进士还闽"}
