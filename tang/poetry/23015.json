{"author":"张九龄","id":23015,"strains":["○平平仄仄，仄仄仄平平。","仄○平仄平，平平○仄平。","仄平仄仄仄，平仄○○○。","平仄仄仄仄，平○平仄平。","仄○平平平，仄仄平平平。","仄仄平仄仄，仄○平仄平。","○平平平仄，○仄仄平○。"],"paragraphs":["庭芜生白露，岁候感遐心。","策蹇惭远途，巢枝思故林。","小人恐致寇，终日如临深。","鱼鸟好自逸，池笼安所钦。","挂冠东都门，采蕨南山岑。","议道诚愧昔，览分还惬今。","怃然忧成老，空尔白头吟。"],"title":"在郡秋怀二首 二"}
