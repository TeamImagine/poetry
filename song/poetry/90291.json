{"author":"张方平","id":90291,"strains":["仄仄仄平平仄平，仄仄仄仄仄○○。","仄仄○○仄平仄，仄仄仄平仄仄○。","仄仄平平平仄平，仄○仄仄平平○。","仄仄平平仄仄仄，平平平仄平平平。","仄仄仄仄仄仄仄，仄平仄仄平平平。","平平仄仄平平仄，平平仄仄平平平。","仄仄平平仄○仄，平仄平平仄仄平。","平仄平平仄平仄，平仄平○平仄仄。","○仄平平仄仄平，仄仄○○仄平仄。"],"paragraphs":["众客醉归杯席阑，有客不醉坐长叹。","不醉长叹客何苦，请以眼前近事观。","客见南迁丁晋公，拥旄秉轴天禧中。","昔岁羁游客此宇，穷秋萧索随飞蓬。","渐达得意忘旧困，手提国柄矜权雄。","矜权未足俄南窜，青衫白发穷衰翁。","向者枯荣试回省，何异春宵梦一终。","人事纷纭似飞絮，钟漏声中朝复暮。","且脱鹴裘换酒来，与子相从醉乡去。"],"title":"劝酒行"}
