{"author":"陆游","id":39208,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["强寻残梦苦难成，推枕搘藤绕舍行。","新涨生波渔艇活，晨曦送暖客衣轻。","烟迷芳草苍茫色，鹊占高枝嚄唶声。","老病自怜犹嗜学，诵书家塾羡诸生。"],"title":"春晚"}
