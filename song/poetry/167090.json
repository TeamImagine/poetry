{"author":"许元发","id":167090,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["片云岂是出山时，曾被东风误一吹。","归意不烦啼鴂劝，闲情只许落花知。","桑麻穷巷扉长掩，烟火空林黍自炊。","栗里辋川非谬计，晴窗子细味渠诗。"],"title":"春日田园杂兴"}
