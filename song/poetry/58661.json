{"author":"陈造","id":58661,"strains":["○仄仄仄仄，仄仄仄仄平。","仄仄仄仄仄，平仄平○平。","平平仄平仄，仄○仄平平。","平仄仄平仄，仄仄仄仄平。","○仄平平仄，仄仄仄平平。","仄平○平平，仄仄平平平。","平仄仄仄平，平仄仄仄○。","仄仄仄仄平，平仄仄平平。","○平○平平，仄仄平○平。","○平平仄平，仄平平仄平。"],"paragraphs":["中古避世者，或以饮自名。","世网未易脱，颠眩宁其情。","嗟哉竹林子，哜茹日瓶罂。","时既谢周汉，顾肯羡久生。","中圣怜徐邈，种秫想渊明。","卯金当涂高，委质吾颜頳。","偕我偶盛时，生亦未易轻。","况子淑茂资，天骥趣修程。","论才应时须，挺志为亲荣。","亲言铭肺肝，盍师陶士衡。"],"title":"戒饮三诗  其二"}
