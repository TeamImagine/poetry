{"author":"释智圆","id":221346,"strains":["仄仄平平仄仄平，平平平仄仄平平。","平平平仄平平仄，平仄平平平仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["冷结平湖绝棹过，纷纷盈目趣如何。","侯门歌舞看难足，编户饥寒心厌多。","旋满闲庭夸玉砌，重欹幽树鬬琼柯。","夜来孤坐书窗下，犹赖虚明自琢磨。"],"title":"对雪"}
