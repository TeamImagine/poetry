{"author":"贺铸","id":212999,"strains":["平平仄平平，仄仄仄平仄。","仄平仄○平，仄仄平平仄。","○平仄平○，○仄平平仄。","平仄仄平平，平○仄○仄。","平仄仄平平，平平仄○仄。","仄仄仄○平，仄平平仄仄。","仄平平平仄，仄仄平仄仄。","仄仄仄平○，平平仄平仄。","平平仄平仄，仄仄平仄仄。","仄仄仄平平，平平平仄仄。","平○仄平平，仄平平平仄。","仄仄仄平平，平平平平仄。","仄仄平仄平，平平仄平仄。","平平仄平仄，仄仄○仄仄。","平平仄仄○，平仄○○仄。","平仄仄仄平，平平仄○仄。","仄平○平平，仄仄仄仄仄。","○仄仄平平，平平仄平仄。"],"paragraphs":["南朝凤皇台，置酒昔高会。","酒酣望三山，宛在青天外。","长哦谪仙吟，如啖鲸鲵鲙。","明日信东风，孤帆出其背。","荒戍接江𣸣，开门适相对。","鼎足跱长川，不为舟檝碍。","雨旸云吞吐，早晏潮进退。","万古免浮沈，曾微抃鳌戴。","伊余厌尘坌，闭目何可奈。","爽气豁襟灵，山乎吾有赖。","尝闻晋阿童，万舻飞戈快。","径造此山陲，沧波为之隘。","顾我疲软姿，功名让前辈。","玄晖昔凭眺，物色颇有在。","他时挂武冠，刀剑行且卖。","山价略可酬，庵栖谢当代。","远持三山矶，况彼七里濑。","犹得傲狂奴，吾无故人待。"],"title":"三山"}
