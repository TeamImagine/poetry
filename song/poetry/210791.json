{"author":"杨亿","id":210791,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["铜盘蕙草起青烟，斗帐香囊四角悬。","沈约愁多徒自瘦，相如意密有谁传。","金塘雨过犹疑梦，翠袖风回祗恐仙。","日上秦楼休寄咏，东方千骑拥辎𫐌。"],"title":"无题二首  其一"}
