{"author":"叶梦得","id":235103,"strains":["平平仄平，仄仄仄仄。","仄仄平平，仄仄仄仄。","仄仄仄平，仄仄仄平。","仄仄平平，平平仄仄。","仄仄仄仄，仄仄○仄。","仄仄平○，仄平仄仄。","仄仄平平，仄○平平。","仄平仄平，仄仄仄平。","平仄仄平，仄平仄仄。","平仄仄平，仄？仄仄。","平仄仄平，平仄仄平。","仄仄仄平，平仄○平。","仄仄平平，平平平仄。","仄平仄平，平仄仄仄。","平平仄仄，仄平平平。","仄平平平，平仄○平。","平仄仄仄，平仄仄仄。","仄平平平，○平仄仄。","平平平平，平仄仄平。","仄○仄平，平仄仄平。","仄平仄平，仄仄平仄。","仄平仄平，平仄仄仄。","仄仄仄平，仄仄仄仄。","仄平仄○，平平仄仄。","平平平仄，仄仄仄平。","仄仄仄平，仄仄仄平。","仄平平平，仄平平平。","仄平仄○，仄仄仄平。"],"paragraphs":["天生裔夷，以限四极。","有不能然，乃啸上国。","既殄我民，尔则逆天。","恶稔而诛，天胡舍{斾巾=冉}。","在昔肃氏，厥贡砮矢。","不我来庭，敢干我纪。","揭揭杨侯，梗其喉牙。","万夫一躯，莫我敢加。","谁谓尔狂，我冯我抑。","谁谓备残，我唑我斥。","天子曰嘻，惟我有臣。","曷不赎之，人百其身。","屹屹崇冈，侯安于域。","桷梴旅楹，侯有庙食。","惟皇上帝，命侯来归。","顾瞻山川，申我王威。","侯食百世，旗纛旖旖。","百灵齐趋，从侯北指。","侯车轰轰，于彼故疆。","覆其穴巢，何有虎狼。","告功帝阍，帝笑为喜。","四方既平，侯祀百世。","曷慕匪忠，歇畏匪死。","简于帝衷，惟忠弗畏。","明明天子，与帝一心。","是播是崇，是显自今。","有流滔滔，贯于南邦。","我诗孔昭，配此大江。"],"title":"褒忠庙歌"}
