{"author":"王洋","id":251386,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["狂飚一夜撼天关，彻晓阳乌势未还。","早恨余寒夸老健，重怜新物损朱颜。","强留残火如相别，已典春衣不可攀。","料得云端风背上，融和那肯似人间。"],"title":"一夕大风偶成呈诸兄简士修思远"}
