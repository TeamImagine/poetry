{"author":"梅尧臣","id":46486,"strains":["平仄仄平平，○平平仄○。","仄平平○○，仄仄平平仄。","仄平仄仄仄，仄仄仄平仄。","平平平平平，平仄仄平仄。","平平仄仄平，仄仄仄仄仄。","仄仄仄仄平，平平平仄仄。"],"paragraphs":["人以禄为荣，当知身所重。","禄荣身且劳，岂要权衡用。","达人唯止足，曷顾百锺俸。","今朝西山归，芝术不须种。","庄生逸老言，此必久已诵。","矩法况自持，推年心可纵。"],"title":"赠袁大监"}
