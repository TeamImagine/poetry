{"author":"郑刚中","id":251906,"strains":["仄仄仄平○仄仄，仄仄仄平平仄仄。","平平平仄仄○平，仄仄仄平平仄仄。","仄平平仄○平仄，仄仄平平平仄仄。","平○仄仄仄平平，○仄平平○仄仄。"],"paragraphs":["忆与故人分此袂，倒指数年今不啻。","天涯何意得相逢，一笑向君聊破涕。","静垂双耳听韶頀，濯洗凡襟无郑卫。","频将短烛翦寒花，正恐今宵如梦寐。"],"title":"至豫章茂直座上戏书"}
