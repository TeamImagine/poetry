{"author":"汪炎昶","id":167597,"strains":["仄平仄仄仄平平，平仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["一抔早已瞰陬隅，君子从渠自犬乌。","谁泄天机似文展，争持地券与尧夫。","新阡竞夺前人陇，高冢多逾旧日模。","随分安排吾事了，咄哉俗子谩狂图。"],"title":"曹主簿泾自卜寿藏追范石湖韵谨依虚谷使君例各一再和  其一"}
