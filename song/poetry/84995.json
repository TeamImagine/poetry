{"author":"崔与之","id":84995,"strains":["仄平仄仄平平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["十年宦海任飘零，岂料光华伴使星。","落魄半生头已白，爬沙一见眼长青。","天涯明月方依树，淮上长风忽散萍。","别泪谁能效儿女，不堪官柳暗长亭。"],"title":"送时漕大卿淮西检法  其三"}
