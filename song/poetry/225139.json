{"author":"饶节","id":225139,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["驻车决遣底匆匆，求宿西湖北面峰。","旋掩竹窗移短榻，徐敲冰瓮瀹长松。","名高政恐为深累，道大由来自不容。","顾我与公无二患，孤灯相对两疏慵。"],"title":"次韵吕无求入山会宿北窗"}
