{"author":"阳枋","id":109702,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["周家重谷业陈王，天亦哀民救此方。","一雨如倾过众望，三登可卜见时昌。","固知福地长无歉，尤喜炎天预借凉。","耆老首为乡曲贺，唾成珠玉巧于装。"],"title":"和陈提举喜雨  其二"}
