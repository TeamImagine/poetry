{"author":"刘挚","id":186945,"strains":["平仄○仄平，平平仄平仄。","平平平仄仄，仄仄平仄仄。","○平仄平平，平仄仄平仄。","平平仄仄○，平仄平平仄。","仄仄仄平平，仄仄平仄仄。","仄○平仄平，平仄仄○仄。","仄平平仄平，仄○平仄仄。","平仄○仄○，平平仄仄仄。","平仄平仄平，仄仄平仄仄。","平平仄平平，仄仄仄平仄。"],"paragraphs":["知几张季鹰，归怀托江鲙。","鲈鱼今不数，未若鲂鲫最。","橙韲𢭏椒兰，芦菔碎珠贝。","盈盘玉叶铺，千缕红云碎。","佐以晚菘羮，玉饭香蔼蔼。","饱行惭素餐，扪腹放衣带。","昨来溪夏干，市空无可奈。","徒有弹铗吟，何能饱幼艾。","安得东海鲸，不惮生物害。","挥刀满金盘，对列酒池外。"],"title":"食鲙"}
