{"author":"余靖","id":24900,"strains":["平仄平平平，仄仄平平仄。","○平仄○平，平平仄平仄。","仄仄平平平，平○仄平仄。","仄仄平平平，○仄平平仄。","仄平平仄平，平平平仄仄。","平平平仄平，仄○平平仄。","仄平平仄仄，平平平仄仄。","平平平○平，仄仄仄仄仄。","平平平平仄，○○仄平仄。","仄仄平仄平，仄仄○○仄。","平仄平○平，平平平仄仄。","仄仄平○平，平平○仄仄。","○平仄仄平，仄仄平平仄。","仄仄仄平平，○仄仄仄仄。"],"paragraphs":["阊阖西风高，振锡吴门去。","三江碧浸天，惟持一杯渡。","败叶梧桐秋，云中永嘉树。","借问何言归，亲齿桑榆暮。","再怀生育仁，聊为馨洁具。","聆师金石词，郑重加钦慕。","陆梁原上兽，群居先识母。","嗷嗷林中乌，敛翼受子哺。","云何蚩蚩辈，胜衣复能语。","口腹徒自丰，骨肉如行路。","师本谈空人，浮云无去住。","未出轮回身，归心应有悟。","临岐索赠言，愧乏雕章句。","愿达采诗官，当令不孝惧。"],"title":"送希昱上人永嘉觐亲"}
