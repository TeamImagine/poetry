{"author":"张栻","id":58001,"strains":["平平平仄○，仄仄平仄○。","平平仄○平，○○仄平平。","仄仄平仄○，平○平平平。","平○仄仄平，仄○平平平。","仄仄○平仄，仄仄仄仄平。","平仄平平平，仄仄平平平。","仄平仄仄仄，仄仄仄平平。","仄○○○仄，仄仄仄仄平。","平仄仄平仄，仄仄平仄平。","仄仄仄平平，仄仄平平平。","仄仄平仄平，平仄仄仄平。","仄仄仄仄仄，平仄仄平平。","平平仄平仄，仄仄○○○。","○仄仄平仄，仄仄仄平平。"],"paragraphs":["城头鸡一号，浩荡风脚回。","篙师起相呼，牵帆上高桅。","我亦推枕听，波浪声轰豗。","窗间试一觇，万顷银山开。","附火且安坐，念此亦快哉。","良久天平明，已见金沙堆。","泊舟古庙底，喜色动舆台。","我行正长夏，及此岁律摧。","通籍恨亡补，敢赋归去来。","所至有何忙，妙处姑徘徊。","险阻元自平，鸥鸟亦不猜。","万事有定理，渠谩费安排。","明朝上湘水，雪意正栽培。","行矣一杯酒，好在故园梅。"],"title":"过洞庭"}
