{"author":"沈与求","id":250478,"strains":["仄仄平平仄仄平，仄平平仄仄平平。","平平仄仄平平仄，平仄仄平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["上相平胡不作难，已开亭障彻乌桓。","公朝问罪知谁敌，穷虏要盟故自寒。","烽燧报安千徼肃，羽书飞捷万人看。","书生梦想从军乐，隽语铭功墨未干。"],"title":"杜季习游恒山谒府帅刘公辄次刘彦常韵作二诗送之  其二"}
