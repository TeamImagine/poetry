{"author":"蒋捷","id":162591,"strains":["仄仄平平平，平仄仄○仄。","○○平仄平，仄仄仄平仄。","仄平平平平，平仄平仄仄。","仄平仄平仄，仄仄仄仄仄。","平平仄仄平，仄平仄平仄。","仄平仄仄平，平仄仄仄仄。","平仄仄仄○，仄平平平仄。","仄平平平平，平仄仄平仄。","仄平仄平平，仄仄○平仄。","仄仄仄仄仄，仄仄○平仄。"],"paragraphs":["崒嵂荆南山，袁令葬其麓。","相传天赐棺，咄咄诳流俗。","令尝成舆梁，天报宜以福。","赐棺信荣矣，毕竟入鬼录。","珠官在岭南，锦官在巴蜀。","盐官与铁官，登载粉简牍。","吾恐古有司，铸铜山之足。","后人讹承讹，官傍妄加木。","政须改铜官，大字镵崖腹。","事有作俑者，并按王乔玉。"],"title":"铜官山"}
