{"author":"胡仲弓","id":136466,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["倚楼长笛两三声，云淡风轻弄晓晴。","翰墨林中新体制，江湖社里旧宗盟。","不堪瓮牖闻蝉噪，独喜梧冈听凤鸣。","安得坡仙同把酒，山间玉糁可分羹。"],"title":"和抱拙韵  其二"}
