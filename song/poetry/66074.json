{"author":"陈傅良","id":66074,"strains":["平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["中书世禄今无几，唐鉴家声世不多。","安得有人贤若此，忽闻去国意如何。","同朝最是头先白，知己还愁语太苛。","尽欲读书三万卷，蓬莱未必似岷峨。"],"title":"送范大著文叔知彭州"}
