{"author":"苏颂","id":179252,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["楚客登临悲素秋，感时风物自飕飕。","潦收远水清堪鉴，雨过群山翠欲浮。","月露往来羁旅恨，仓箱千万里民讴。","鬓毛衰飒欢游少，珍重嘉篇写我忧。"],"title":"次韵杨立之十一官府馆二篇  其二"}
