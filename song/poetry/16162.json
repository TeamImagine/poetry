{"author":"仲并","id":16162,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平平仄平。","平仄仄平平仄仄，平平平仄仄平平。"],"paragraphs":["儿童犹解仰芬芳，合缀韩门弟子行。","久矣飘蓬疏望履，幸哉拥篲即升堂。","夔龙会合时千载，鸥鹭留连天一方。","遥愿衮衣仍鹤发，年年今日侍君王。"],"title":"上枢密生辰  其三"}
