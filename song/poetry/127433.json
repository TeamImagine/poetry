{"author":"方岳","id":127433,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["唤得篷船载幅巾，岛烟画出渭城春。","匆匆笑语情何限，草草杯盘意甚真。","经岁别家千里梦，浮生寄我一鸥身。","舟人报道潮平早，举白浮君莫厌频。"],"title":"留别"}
