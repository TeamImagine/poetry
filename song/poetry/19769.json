{"author":"史浩","id":19769,"strains":["平仄仄仄仄，平平仄平仄。","仄平仄仄仄，仄仄仄○仄。","仄仄仄平仄，平仄仄平仄。","仄○平○平，仄仄平平仄。","仄仄仄仄平，仄仄○仄仄。","平平仄仄仄，仄仄平○仄。","仄仄平仄平，平仄仄○仄。","平平仄仄仄，○平平仄仄。","平仄平○仄，○仄平平仄。","平平平仄仄，仄平仄平仄。","平仄仄平○，仄平平平仄。","仄仄仄仄平，仄平○仄仄。","仄仄平○仄，仄仄○平仄。","仄仄仄平○，平仄平○仄。","平仄仄平平，平平平仄仄。","仄仄仄平平，仄仄平平仄。","平平仄仄平，仄○仄平仄。","仄仄仄仄平，平仄平仄仄。","仄仄仄平平，平○仄仄仄。","○仄平仄平，仄平平平仄。","平仄平平平，○平仄仄仄。","平仄仄平平，仄仄仄○仄。","仄仄仄仄平，○平仄仄仄。","平平仄平○，平仄仄平仄。","仄仄平仄平，仄仄仄平仄。","仄仄仄仄平，平仄平平仄。"],"paragraphs":["兄弟各授室，爰归事夫祖。","是为叔伯姒，异姓始相聚。","习气或冰炭，安可一涂取。","故当专和柔，顺适无违拒。","彼有妒嫉心，作意相狎侮。","惟知以善诱，不异鱼相与。","彼有狼戾心，凌轹猛如虎。","惟知以理遣，茹刚宜勿吐。","奴媵工谗谮，间谍多簧鼓。","婴孩群戏弄，叫啼负冤苦。","恩怨霎时间，信之诚无补。","见境勿动怀，表吾中有主。","子侄无分别，一意思存抚。","不见北平王，猫尚能相乳。","财物有通无，寒温均帛缕。","不见柳河东，数世同门户。","今人有女儿，不教以规矩。","唯与婢妾群，曾不师保姆。","一旦入夫门，骄横不足数。","长舌为厉阶，牝鸡晨风雨。","夫既无刚肠，间言遂旁午。","兄弟若仇雠，有面不相睹。","异爨或索居，分财或析土。","同胞谓慈亲，同气谓严父。","一旦因汝来，各使失依怙。","我故作是诗，为世开朦瞽。"],"title":"童丱须知 娣姒篇"}
