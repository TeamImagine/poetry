{"author":"胡寅","id":12203,"strains":["平平仄仄仄平平，仄仄仄平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["寒衾未暖睫先交，晓漏那闻促点敲。","非有真丹存下海，讵同和气满春郊。","王弘颇亦知陶令，仲达何劳诮石苞。","为报迩来幽意惬，箨龙拳鳖渐充庖。"],"title":"谢周尉用前韵致丹砂且见劝葆真"}
