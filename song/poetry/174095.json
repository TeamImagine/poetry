{"author":"曾巩","id":174095,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["谠论危言望素隆，独于声利性偏慵。","龙楼调护官虽宠，鸠杖跻攀兴已浓。","不变松篁心转劲，无边江海量兼容。","磻溪纵老宁闲得，会为苍生起更重。"],"title":"和酬赵宫保致政言怀二首  其一"}
