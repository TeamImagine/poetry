{"author":"姚合","id":19579,"strains":["仄平仄仄仄平平，仄仄仄平仄仄平。","平仄平平平仄仄，仄平平仄仄平平。","平平仄仄平平仄，仄仄仄平仄仄仄。","仄仄平平平仄仄，平平仄仄仄平平。"],"paragraphs":["石桥寺里最清凉，闻说茆庵寄上方。","林外猿声连院磬，月中潮色到禅床。","他生念我身何在，此世唯师性亦忘。","九陌相逢千里别，青山重叠树苍苍。"],"title":"送僧贞实归杭州天竺"}
