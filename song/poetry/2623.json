{"author":"宋庠","id":2623,"strains":["平仄平平仄，平平仄仄平。","平平平仄仄，仄仄仄平平。","仄仄平平○，平平仄仄平。","平平平仄仄，○仄○平平。","仄仄平○仄，平平仄仄○。","仄平平仄仄，仄仄仄○平。","○平平平仄，○平仄仄平。","仄○平仄仄，平仄仄平平。","仄仄平平仄，平平仄仄○。","平平平仄仄，平仄仄平平。"],"paragraphs":["芳历峥嵘岁，平台沆漭天。","初惊飞砾集，坐觉雨花妍。","未夜珠还乘，非春玉作田。","何尝甘絮后，正是占梅前。","乱影都难拟，幽光只自鲜。","辟寒金贮屋，障淖锦裁鞯。","回旋凌波舞，轻明饮露仙。","去应迷粉水，来欲助琼筵。","有浦皆捐珮，何窗不列钱。","幽兰君自许，侬意怯么弦。"],"title":"对雪有寄"}
