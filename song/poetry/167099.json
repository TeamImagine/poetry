{"author":"俞自得","id":167099,"strains":["平平平仄仄仄平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["暄和春景好供诗，日暖风轻土脉肥。","白鹭时窥秧刺刺，黄鶑频说柳依依。","几回野水闻姑恶，数树春英叫姊归。","物态满前看不足，等闲吟咏对斜晖。"],"title":"春日田园杂兴"}
