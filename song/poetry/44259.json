{"author":"范成大","id":44259,"strains":["仄平○平○仄平，平平仄平平平○。","平平平仄仄○仄，仄仄仄仄○○○。","仄○仄平仄平？，○仄平平平仄仄。","平仄仄仄平平平，平仄仄平○仄仄。","平仄平平平仄平，平平仄平仄仄○。","○平仄仄仄○仄，仄○平平平仄平。","仄平仄仄仄仄仄，仄仄仄平平仄仄。","仄平仄仄仄平平，平平平平仄平仄。"],"paragraphs":["太湖嵌根藏洞宫，槎牙石生奫沦中。","波涛投隙漱且啮，岁久缺罅深重重。","水空发声夜镗锝，中有晴江烟嶂叠。","谁欤断取来何时，山客自言藏奕叶。","江上愁心惟画图，苏仙作诗画不如。","当年此石若并世，雪浪仇池何足书。","我无俊语对巨丽，欲定等差谁与议。","直须具眼老香山，来为平章作新记。"],"title":"烟江叠嶂"}
