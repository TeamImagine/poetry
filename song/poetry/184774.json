{"author":"范纯仁","id":184774,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["空庭待月喜佳宾，杯杓频传酒易醺。","长笛悠扬侵万籁，圆蟾潋滟出重云。","辞荣风节轻三事，破的功能伏一军。","高兴未阑天宇静，笑谈不觉夜将分。"],"title":"八月十六日张伯常见访赏月四首  其一"}
