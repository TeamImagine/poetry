{"author":"虞俦","id":62291,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["使君事业此权舆，军政留心尽返初。","尺籍伍符须补阙，连营列戍且群居。","更观坚利修兵甲，可但帡幪有屋庐。","我亦向来飞荐墨，况闻佳颂起阎闾。"],"title":"和吴守修盖禁兵营屋之韵"}
