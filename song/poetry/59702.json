{"author":"陈造","id":59702,"strains":["仄仄平平仄仄平，仄平平仄仄平平。","仄平仄仄平平仄，仄平平平仄仄平。","仄仄平平仄平仄，平平仄仄仄平平。","平平平平平平仄，仄仄平平仄仄平。"],"paragraphs":["坐听严更一再通，卓肩搜句夜虫同。","拜嘉杰作开囊锦，似为衰翁疗首风。","紫诰君宜步西掖，苍颜我欲隠东蒙。","鞬櫜文陈甘三舍，百胜将军正总戎。"],"title":"次韵赵夷仲  其二"}
