{"author":"张耒","id":215706,"strains":["仄仄仄仄平仄○，○平仄平平仄○。","仄平平仄仄○仄，仄仄平仄平平平。","仄平仄仄平平仄，仄仄平平仄平仄。","仄平仄仄仄仄平，平仄平平仄平仄。","仄平仄仄仄平仄，仄仄○平○仄仄。","仄平仄仄仄仄平，仄平仄仄平平仄。","平○平仄平平平，平仄仄仄平平平。","仄平平仄仄平仄，仄仄平平仄仄平。"],"paragraphs":["八月获黍霜野空，苍鹰羽齐初出笼。","剑翎钩爪目如电，利吻新淬龙泉锋。","少年臂尔平郊去，草动人呼跃寒兔。","竦身下击霹雳忙，毛逐奔风血濡距。","尔能搏兔不能食，未饱中肠行复击。","主人厌兔尔尚饥，一生不快为人役。","蒿间黄雀鸣啾啾，饥啄野粟心无求。","赋形虽小技能薄，不受羁縻得自由。"],"title":"笼鹰词"}
