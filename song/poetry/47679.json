{"author":"杨万里","id":47679,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["半似清狂半白痴，不须人笑我心知。","烟霞平日真成癖，山水中年却语离。","错计浪随云出岫，感君能遣雨催诗。","居然唤起还家梦，橘刺藤梢隔槿篱。"],"title":"和周元吉左司梦归之韵"}
