{"author":"徐夤","id":35023,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["印留麋鹿野禽踪，岩壁渔矶几处逢。","金谷晓凝花影重，章华春映柳阴浓。","石桥羽客遗前迹，陈阁才人没旧容。","归去扫除阶砌下，藓痕残绿一重重。"],"title":"苔"}
