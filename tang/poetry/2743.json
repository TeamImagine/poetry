{"author":"杜甫","id":2743,"strains":["平仄仄仄仄仄平仄，仄仄仄平仄仄平。","仄平平仄仄仄仄，平仄仄平仄仄平。","平平平平仄仄仄，仄仄仄仄平平平。","仄平仄仄○仄仄，仄仄仄仄平○平。","○平平仄仄平仄，仄仄平仄平平平。","仄仄平平仄仄仄，平仄仄仄平平平。","○平仄仄平仄仄，仄仄仄仄平仄平。","仄仄仄仄平仄平，仄仄○仄平平平。"],"paragraphs":["君不见昔日蜀天子，化作杜鹃似老乌。","寄巢生子不自啄，群鸟至今与哺雏。","虽同君臣有旧礼，骨肉满眼身羁孤。","业工窜伏深树里，四月五月偏号呼。","其声哀痛口流血，所诉何事常区区。","尔岂摧残始发愤，羞带羽翮伤形愚。","苍天变化谁料得，万事反复何所无。","万事反复何所无，岂忆当殿群臣趋。"],"title":"杜鹃行"}
