{"author":"释宝昙","id":52503,"strains":["○○仄平仄，平仄仄仄平。","平平平仄平，仄仄○平平。","仄平？平仄，仄仄仄仄平。","平○仄平仄，仄仄平平平。","仄仄仄平仄，仄○仄平平。","平平仄仄仄，仄○平仄平。","仄仄仄平仄，平平平仄平。","仄仄平平平，平平○仄平。","平仄仄平仄，平平平仄平。"],"paragraphs":["庭空若无地，霜月不自寒。","姮娥天上人，腊月犹冰纨。","放开玻璃镜，转向碧玉盘。","人间水晶域，万象梨花团。","骨冷不成寐，起行自槃珊。","巡檐不敢下，恐堕江海宽。","沆瀣入毛骨，清风生肺肝。","有鹤东南来，飞鸣堕我前。","吾与汝仙去，仙家无岁年。"],"title":"中庭霜夜月明如昼效李长吉体"}
