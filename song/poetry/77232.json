{"author":"袁燮","id":77232,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["听履辞荣反旧庐，高堂燕坐每申如。","肯随流俗趋邪径，要使吾身宅广居。","告老未能三阅月，趣归已奉十行书。","愿公努力扶皇极，展尽胸中万卷余。"],"title":"送楼尚书赴诏"}
