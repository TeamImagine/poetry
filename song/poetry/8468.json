{"author":"李处权","id":8468,"strains":["平平仄仄○仄平，仄○仄平仄仄平。","平平仄仄仄仄仄，平平仄仄平平○。","仄仄平仄仄平仄，平平平平平仄平。","仄平仄仄仄仄仄，仄平仄仄平○○。","平平仄平仄仄仄，○○平平平仄平。","平仄○仄平仄仄，平平平平仄仄平。","仄仄仄仄○平平，平仄仄平平仄平。","平平平平仄平仄，仄平○仄仄仄平。","平平仄平仄○仄，仄○仄仄仄仄平。","仄○仄仄仄○○，仄仄仄仄○平平。","平平仄仄○平仄，仄仄平仄平仄平。","仄平平仄平仄仄，仄仄平平平仄平。","仄○平仄仄仄○，仄仄平平平仄平。","平仄仄平○平仄，仄○仄仄仄○平。","仄平仄仄平仄平，○仄平平平仄平。","仄平仄仄平平仄，仄平○仄平仄平。","仄平平仄平○平，平平仄仄仄仄平。","仄平平仄仄平仄，平平仄仄平仄平。","仄○平仄仄平仄，平平仄仄仄仄平。","仄仄仄仄平仄仄，○平仄仄仄仄平。"],"paragraphs":["朝来冻坐如缩龟，不闻打窗那得知。","江南地暖亦有此，惊心远自龙沙吹。","六一居士最能赋，东坡先生追撚髭。","腐儒得句亦起舞，砚寒沃笔浮轻澌。","征尘暗天铁马健，衣冠南奔身世危。","兄弟相望音信绝，梳头纷纷满面丝。","裋褐袖手如怀冰，车马不来奚所为。","前年毗陵雪盈尺，蟹螯犹记左手持。","归来浩歌仰看屋，夜深凛凛粟满肌。","室中老妇几兴叹，膝下奈此号寒儿。","今年造物颇垂顾，税驾仁里懽此时。","杀鸡为黍朝夕事，苦节诸郎方下帏。","起看松竹有特操，坐对溪山无俗姿。","刘子唱高和弥寡，要当独醒歠其醨。","已呼稚子来候门，更戒黄童无扫墀。","十千不向楼头贳，一蓑正忆江上披。","五陵之客夸轻肥，呼鹰逐兽广莫驰。","五侯之第事豪侈，珊瑚照耀金屈卮。","岂如高举纵清赏，钩帘一目万景随。","亦有末至居客右，其言不让故哂之。"],"title":"次韵德基效欧阳体作雪诗禁体物之字兼送表臣才臣友直勉诸郎力学之乐仍率同赋  其一"}
