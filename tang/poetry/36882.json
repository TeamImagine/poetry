{"author":"李中","id":36882,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["鹏霄休叹志难伸，贫病虽萦道且存。","阮瑀不能专笔砚，嵇康唯要乐琴尊。","春风满院空欹枕，芳草侵堦独闭门。","剑有尘埃书有蠹，昔年心事共谁论。"],"title":"赠海上书记张济员外"}
