{"author":"苏过","id":229916,"strains":["仄平仄仄平平○，仄平仄平平平○。","○平仄仄仄平仄，仄仄仄仄仄仄平。","仄平平○仄平仄，平仄仄仄平仄平。","平平平○平仄仄，仄仄仄仄平平平。","仄○平平仄仄仄，仄仄○仄仄仄平。","平平仄平仄仄仄，仄仄仄平○仄平。","仄平仄仄平平仄，○平仄仄仄仄平。","平○平平仄仄仄，仄平仄仄○平平。","平○仄平○平仄，仄平仄仄○平平。"],"paragraphs":["至人寓迹尘凡中，杖头挂壶来何从。","长房俗眼偶澄澈，一笑市井得此翁。","试窥壶中子无物，何处著此千柱宫。","毘耶华藏皆已有，不独海上栖瀛蓬。","我闻须弥纳芥子，况此空洞孰不容。","何人误持一嶂出，恍是九华巉绝峰。","令人却信刘郎语，当年霹雳化九龙。","谁将真形写此石，太华女几分清雄。","终当作亭号秋浦，刻公妙句传无穷。"],"title":"湖口人李正臣蓄异石广袤尺余而九峰玲珑老人名之曰壶中九华且以诗纪之命过继作"}
