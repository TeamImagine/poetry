{"author":"程公许","id":106641,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["千里因人作远游，一番风景酿清秋。","眼明惊羽新埼岸，心折狼烟旧戍楼。","山驿解鞍才晚霁，夜床惊雨滚溪流。","壁间唐律须扬榷，却恨宗风隔果州。"],"title":"宿驿亭和前韵末句属可道"}
