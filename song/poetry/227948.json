{"author":"释德洪","id":227948,"strains":["平平平仄仄，仄平仄平平。","仄平平仄平，仄仄平平平。","仄平平平仄，仄仄平平平。","平平平仄平，仄平平仄平。","仄仄仄仄仄，仄仄○平○。","○仄仄仄平，仄仄仄仄○。","○○仄○仄，仄仄平平平。","平平仄仄仄，仄仄仄仄平。","平○仄仄仄，平仄仄仄○。","仄平仄仄平，仄平仄仄○。","平平仄平仄，平仄仄○平。"],"paragraphs":["青山随处有，见之辄欣然。","独于湘上山，欲买归休田。","此邦多君子，故欲吾终焉。","先生人品高，白鸥春水前。","弟子亦秀发，玉树相明鲜。","颇怪翰墨场，亦着白髪禅。","分题得难韵，下笔风雷旋。","诗成愕众口，不复较后先。","闲中有此乐，安用食万钱。","紫芝爱陆浑，遂为好事传。","悠然见眉宇，宁复羡遗编。"],"title":"又得先字"}
