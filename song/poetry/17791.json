{"author":"吴芾","id":17791,"strains":["平仄○平平，平仄仄平平。","平平仄仄仄，仄仄仄平平。","仄仄○仄仄，仄仄仄仄平。","仄仄平仄仄，平仄仄仄平。","平平仄平仄，平平仄○平。","仄平仄仄仄，仄仄仄平○。"],"paragraphs":["光景如春花，身世似秋蓬。","渊明洞此理，养拙不求工。","上独思四皓，下独友两龚。","出处虽或异，心迹亦略同。","安贫抱全节，虽穷亦如通。","九原傥可作，我欲以身从。"],"title":"和陶咏贫士七首  其六"}
