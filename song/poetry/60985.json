{"author":"许及之","id":60985,"strains":["仄平平仄仄平平，仄仄平平仄仄平。","仄仄仄平平仄仄，平仄仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["一时天府姓名登，三载文翁礼俗型。","已著衮衣亲劝驾，更施燕席共谈经。","杏园路逐三春暖，星汉槎通八月灵。","圣策若询黄发老，为言轻重系朝廷。"],"title":"次韵留守刘观文鹿鸣之什"}
