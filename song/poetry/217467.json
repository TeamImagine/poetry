{"author":"张耒","id":217467,"strains":["仄平平仄平，仄仄仄仄仄。","○平仄平仄，仄仄○平仄。","平平仄平仄，仄仄仄平仄。","仄平仄○仄，仄仄○平仄。","平平仄仄仄，仄仄平仄仄。","仄平平仄仄，仄平平仄仄。"],"paragraphs":["夜寒欺老人，展转睡不足。","长年怕为客，况此空斋宿。","嗈嗈度云雁，瑟瑟受霜竹。","冻骹冷如植，未觉重衾燠。","天明起盥栉，淡日初照屋。","寄声家具酒，买鱼烹雁鹜。"],"title":"十月十二日夜务宿寄内"}
