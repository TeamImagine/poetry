{"author":"梅尧臣","id":46661,"strains":["仄仄仄仄平，○仄仄仄仄。","平仄仄平仄，仄仄○仄仄。","仄平平平仄，仄平仄平仄仄仄。","平○平○平，仄仄仄仄仄，仄仄仄○仄。","仄平仄仄仄，仄仄仄平仄。","仄平平仄仄，仄仄仄仄仄。","○仄平平平，平仄平○仄平仄。","仄平仄○仄，仄平仄仄仄。","仄仄仄仄平，平仄平平仄。","仄仄仄仄平，仄仄仄仄仄。","仄仄平仄仄，仄仄仄仄仄。","仄平仄仄仄，仄仄仄仄仄。","仄仄仄仄仄，平仄平仄仄。","仄○仄平仄，平仄○仄仄。","○仄○仄仄，平平仄仄仄。","仄平仄平平，仄平○仄仄。","仄平仄仄平，仄平平仄仄。","平仄仄仄仄，平平平仄仄。","仄仄仄仄平，仄仄○仄仄。","仄平仄仄平，仄仄平仄仄。","仄平仄仄仄，○○平仄仄。","平仄仄仄仄，○仄平仄仄。","仄仄仄平平，仄平仄平平，仄○平仄仄。","仄○仄仄平，仄○○仄仄。","仄仄仄仄仄，仄仄仄平仄。","仄仄仄仄平，仄仄仄仄仄。","平仄仄平平○平，仄仄仄平平○仄。","平仄平平仄仄平，仄平仄仄平平仄。","仄平仄仄平仄○，平仄平平仄○仄。","平仄仄平平，平平仄仄仄平仄。","平○仄仄平，平平平仄仄。","○仄仄平○仄仄，平平仄仄仄仄仄。","平平平仄平仄平，仄仄平平仄平仄。"],"paragraphs":["日月昼夜明，中匿暗霭物。","前世有奇疾，五日瞑未殁。","大夫家臣惧，鹊来视之脉不汨。","尝闻秦缪公，奄奄往帝所，甚乐岂苍卒。","及乎七日寤，事与此无咈。","果然逾二日，觉语汝忽忽。","从帝游钧天，天乐声飏动心骨。","有熊欲援我，我时不敢咄。","帝命我射之，熊死罴来突。","又射又死罴，帝喜笑嗢嗢。","二笥皆有副，拜赐未及发。","见儿在帝侧，帝属翟犬一。","曰俟子壮与，虽得都未悉。","复思古虞舜，勋德如白日。","将以其胄女，而为七世匹。","是时董安于，受言藏既密。","遂陈鹊所云，锡田嘉彼术。","他日驾四牡，桓桓兵卫出。","矫立道上人，不避从者叱。","愿言谒主君，见子光隘溢。","请君去左右，且闻君始疾。","臣实在帝傍，颇有良可诘。","诘见我何为，见君射熊罴，命中皆不失。","是且曷谓然，晋难其可述。","赐笥与属犬，解讲见终必。","问姓欲以官，欻恍不见质。","姑布子卿能相人，翟婢贱儿真将帅。","驰上常山得宝符，主君自此知无恤。","北登夏屋邀大王，铜枓厨人击王卒。","夫子姊呼天，摩笄自杀向山窟。","今传所死山，摩笄名不没。","其后竹书留两节，丹砂写素智氏灭。","呜呼人事非偶然，满饮琉璃耳方热。"],"title":"寤寐谣"}
