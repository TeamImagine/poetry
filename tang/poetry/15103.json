{"author":"白居易","id":15103,"strains":["仄仄仄平仄，仄仄仄平平。","仄平平平仄，仄仄仄平○。","仄平平平仄，平仄仄○平。","平仄平平仄，仄仄○平平。","仄○仄仄仄，仄仄仄平平。","仄仄仄仄仄，仄仄平平○。","平平平仄平，仄仄仄仄平。","仄仄仄平平，平仄平仄平。","仄仄平仄仄，仄平仄平平。","仄平平仄仄，仄仄平○平。","仄平○平平，仄平仄平平。","仄仄平平仄，仄仄平平平。","平平仄仄○，仄仄仄仄平。","平平仄平仄，平仄平平平。","仄仄○仄仄，仄仄平平平。","仄仄平平仄，平仄仄平平。"],"paragraphs":["诏授户曹掾，捧诏感君恩。","感恩非为己，禄养及吾亲。","弟兄俱簪笏，新妇俨衣巾。","罗列高堂下，拜庆正纷纷。","俸钱四五万，月可奉晨昏。","廪禄二百石，岁可盈仓囷。","喧喧车马来，贺客满我门。","不以我为贪，知我家内贫。","置酒延贺客，客容亦欢欣。","笑云今日后，不复忧空尊。","荅云如君言，愿君少逡巡。","我有平生志，醉后为君陈。","人生百岁期，七十有几人。","浮荣及虚位，皆是身之宾。","唯有衣与食，此事粗关身。","茍免饥寒外，余物尽浮云。"],"title":"初除户曹喜而言志"}
