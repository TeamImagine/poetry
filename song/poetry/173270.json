{"author":"文同","id":173270,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["出门相与望横参，露浥幧头冷逼簪。","驿在金堆随涧远，路经铜冶入烟深。","过桥住马应回首，上岭闻猿想动心。","胜事莫过文酒乐，此时销得各沉吟。"],"title":"依韵和图南五首 金牛相别呈诚之"}
