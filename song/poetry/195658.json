{"author":"苏轼","id":195658,"strains":["平仄仄平仄，平平仄平平。","平平平平平，平○平仄平。","仄仄仄平仄，仄平○仄平。","仄仄仄仄平，仄平○仄平。","仄仄仄平仄，仄平平仄平。","平仄仄仄仄，仄仄仄仄平。","○平仄仄平，仄仄仄仄平。","平仄仄仄仄，仄平仄○平。","仄仄仄仄仄，平平仄平○。"],"paragraphs":["今日复何日，高槐布初阴。","良辰非虚名，清和盈我襟。","孺子卷书坐，诵诗如鼓琴。","却去四十年，玉颜如汝今。","闭户未尝出，出为邻里钦。","家世事酌古，百史手自斟。","当年二老人，喜我作此音。","淮德入我梦，角羁未胜簪。","孺子笑问我，君何念之深。"],"title":"和陶郭主簿二首  其一"}
