{"author":"牟𪩘","id":150250,"strains":["仄仄平仄仄，仄仄平○○。","平仄仄○仄，○平平仄○。","○平仄平仄，仄仄○仄仄。","仄平仄仄平，仄仄仄仄平。","平平仄平仄，平仄○仄○。","仄仄平仄仄，仄仄仄仄平。","平平仄平平，仄仄平○仄。"],"paragraphs":["鹘突烟树外，水远山更长。","天地有如许，扁舟何处藏。","如何短篷底，结习犹未忘。","是时水月繁，不见此夜光。","于今尚无恙，怀袖行可将。","我亦流落者，此味惯所尝。","谁能画峨堂，坐我于其旁。"],"title":"米元晖山水"}
