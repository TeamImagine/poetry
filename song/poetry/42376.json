{"author":"陆游","id":42376,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["里堠迢迢阻问津，年光冉冉苦催人。","未能免俗予嗟老，岂不怀归汝念亲。","家酿湖莼谁共醉，江云淮月又经春。","新诗题罢无从寄，独倚危阑一怆神。"],"title":"思子虡"}
