{"author":"徐积","id":185774,"strains":["仄平平仄仄平平，仄仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["采花车骑似游龙，未入桃园先阆风。","衫上十分新染翠，衣闲一点半开红。","身如骥子无双俊，人报鳌山第几宫。","便是醉仙何处去，上林园在五云中。"],"title":"赠探花郎"}
