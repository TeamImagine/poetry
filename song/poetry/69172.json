{"author":"释道生","id":69172,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["闻声悟道鸟投笼，祇么无闻道未充。","和剑拂开悭悋穴，全身辊入是非丛。","脚头脚尾无虚弁，山北山南有路通。","一笑归来能事毕，真金百炼见全功。"],"title":"送闻兄持钵"}
