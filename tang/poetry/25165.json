{"author":"薛能","id":25165,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["鲁儒相悟欲成空，学尽文章不见功。","官自掖垣飘海上，镇从随岸入山中。","尝遭火发瞿云宅，争得天如老氏弓。","何意杜陵怀宝客，也随迷路出关东。"],"title":"酬泗州韦中丞埇上日寄赠兼次本韵"}
