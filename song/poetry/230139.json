{"author":"许景衡","id":230139,"strains":["仄仄仄仄仄平平，仄仄平仄平平平。","平平○仄仄仄仄，仄仄仄仄平平平。","平平仄仄仄平仄，仄平仄仄平○平。","平平仄仄仄平仄，平平平仄平平平。","仄平平仄平仄仄，平仄平平平仄平。","平仄○平仄平仄，仄仄○平仄仄○。"],"paragraphs":["五岳独说太华雄，屹嶫千仞撑青穹。","何人收卷入掌握，要使肉眼惊神通。","悬岩绝壑溅飞瀑，玉窗翠壁开深宫。","先生捧玩岂徒尔，崇卑真妄归圆融。","我生江海曾未识，幽邃崎嵚烦指踪。","堪笑骑驴老潘阆，却要三峰在眼中。"],"title":"和王鲁公掌中太华"}
