{"author":"李纲","id":243217,"strains":["平平仄仄○平平，平○平平平仄平。","平平仄仄仄平仄，仄仄平平○仄平。","○平仄仄仄平仄，仄仄仄仄平平平。","仄平平仄仄平仄，平仄平仄平平○。"],"paragraphs":["秋风淅淅吹南山，胡骑凭陵窥汉关。","金舆玉辇幸沙漠，两载于今犹未还。","中原道路尽豺虎，择肉渐觉来荆蛮。","运筹帷幄策安在，毋事推注移文间。"],"title":"秋风二首次子美韵  其一"}
