{"author":"李流谦","id":30982,"strains":["仄平仄仄仄平平，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["已成倦鸟不知还，碌碌无奇合抱关。","五斗未供鸡鹜饱，一身长占簿书间。","何妨使我留东阁，久自从公仰泰山。","佳句传来浑舍喜，亟将病目洗斓斑。"],"title":"任德广通判拉游长松以诗见贻次其韵  其三"}
