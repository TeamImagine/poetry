{"author":"邵雍","id":135409,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平平仄平平仄，平仄仄平平仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫慎动时。","枉道干名名亦失，怫民从欲欲还隳。","号为贤者能从善，名日小人能饰非。","大佞似忠非易辨，尧夫非是爱吟诗。"],"title":"首尾吟  其一三一"}
