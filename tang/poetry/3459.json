{"author":"杜甫","id":3459,"strains":["○仄平平仄，○平仄仄平。","仄○平仄仄，仄仄仄平平。","仄仄仄平仄，平平平仄平。","仄平平仄仄，平仄仄平平。","仄○平平仄，平平仄仄平。","平平平仄仄，仄仄仄平○。","仄仄平平仄，平仄仄仄平。","平平平仄仄，仄仄仄？平。","仄仄○○○，平平仄仄平。","平平仄平仄，平平仄平平。"],"paragraphs":["闻道君牙帐，防秋近赤霄。","下临千雪岭，却背五绳桥。","海内久戎服，京师今晏朝。","犬羊曾烂熳，宫阙尚萧条。","猛将宜尝胆，龙泉必在腰。","黄图遭污辱，月窟可焚烧。","会取干戈利，无令斥候骄。","居然双捕虏，自是一嫖姚。","落日思轻骑，高天忆射雕。","云台画形像，皆为扫氛妖。"],"title":"寄董卿嘉荣十韵"}
