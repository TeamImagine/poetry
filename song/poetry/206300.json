{"author":"黄庭坚","id":206300,"strains":["平平仄仄仄仄平，平平平仄仄○平。","仄平仄仄仄平仄，仄○仄仄平平○。","仄平平仄仄平仄，仄仄仄○平平仄。","平平平仄仄仄平，平仄○平平仄仄。","仄○平平仄○平，仄平仄○仄平平。","平平平仄仄仄仄，仄平仄仄仄平平。","仄仄平平仄平仄，仄仄○仄仄○仄。","仄平仄仄平仄平，仄仄仄仄仄仄仄。"],"paragraphs":["黄州逐客未赐环，江南江北饱看山。","玉堂卧对郭熙画，发兴已在青林间。","郭熙官画但荒远，短纸曲折开秋晚。","江村烟外雨脚明，归雁行边余叠𪩘。","坐思黄柑洞庭霜，恨身不如雁随阳。","熙今头白有眼力，尚能弄笔映窗光。","画取江南好风日，慰此将老镜中发。","但熙肯画宽作程，十日五日一水石。"],"title":"次韵子瞻题郭熙画秋山"}
