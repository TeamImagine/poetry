{"author":"文同","id":173388,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["曾陪参画从櫜鞬，文雅当时最盛传。","玉挂好风横饮簟，翠漪明月漾吟船。","石渠金马余何者，绿水红莲子尚然。","好养江边鸿渐翼，诏书非久下菑川。"],"title":"答马子山节推见寄"}
