{"author":"刘挚","id":187174,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["士誉民讴楚粤间，相逢倾盖问南冠。","吟余候馆春风峭，病后湖天霰雪寒。","应喜白云瞻望近，独怜沧海去归难。","雅歌赠我琅玕意，欲报惭无两玉盘。"],"title":"病起次和何温甫秘丞雪琬中见寄"}
