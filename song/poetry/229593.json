{"author":"廖刚","id":229593,"strains":["仄平仄平平，仄平○仄仄。","仄仄平仄平，仄仄平○仄。","仄平○仄平，平仄仄平仄。","平平仄○平，仄仄仄仄仄。","平平？平仄，仄仄仄仄仄。","仄○仄仄平，仄仄平仄仄。","平平仄平平，仄仄平仄仄。","仄仄平仄平，仄平仄○仄。"],"paragraphs":["钓台兀层巅，钓钩应不曲。","岂曰真钓鱼，爱此千顷渌。","战争如奕棋，光武偶赢局。","先生静观之，未肯带一束。","纷纷揔儿戏，龊龊付鄙俗。","万乘等故人，醉卧加以足。","谁能弃天真，俯仰矜执玉。","亘古才一人，卓哉理深烛。"],"title":"用当时韵题钓台呈诸友"}
