{"author":"史伯强","id":172970,"strains":["平平仄仄仄仄平，平仄仄平○仄平。","仄仄仄平仄，仄平平仄平。","平仄仄平仄平仄，仄○平平仄仄平。","平仄平仄仄平仄，平○仄仄平○平。","仄仄平平平，平平平仄平。","仄平平仄仄，平平仄平平。","仄○仄平仄仄仄，仄仄平平平仄平。","平仄仄仄平仄○，仄平平仄仄仄平，仄仄○仄仄平平。","仄仄仄平仄，仄仄仄仄○。","平仄仄仄仄平平，仄平仄仄平平平。","仄仄平仄平平平，仄平平平平仄平。","平平平仄仄仄仄平仄平○平平，平仄仄仄仄平仄仄○平平。","仄仄平平仄平平平平，○仄仄仄仄仄平。","仄平仄平仄仄平，仄平平平平仄平。"],"paragraphs":["平生足迹遍九州，知子笔端回万牛。","歙砚故持赠，夜光非暗投。","兹实旧坑子坑尾，远胜洮州绿鸭头。","清淑之德隠于石，珉中玉表非其俦。","惨淡风漪生，葱茏云气浮。","故人初赠我，千金未为酬。","久磨土灰实砚耻，况拙辞章为砚羞。","奇宝岂可穷士收，定为神夺鬼所偷，物得其托复何求。","所以椟而致，贱子不敢留。","摛藻可以丽春华，学书亦足森银钩。","百氏之学资芟修，六经之文资校雠。","虽然吾不愿子以之属文如曹刘，吾不愿子以之奏赋如枚邹。","愿子提携与之登瀛洲，献可替否近冕旒。","力陈治安活国谋，以宽吾君宵旰忧。"],"title":"送歙砚与裴唐卿"}
