{"author":"洪炎","id":226164,"strains":["平平平仄仄平平，仄仄仄平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["麻姑山换越王山，忆昨下元今上元。","老去休惊长客寓，春来不拟问田园。","畏途豺虎中原近，挟日风云四海昏。","梦绕潇湘无落处，凭谁楚些与招魂。"],"title":"静思院上元日二首  其一"}
