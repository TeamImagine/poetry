{"author":"胡宿","id":2058,"strains":["仄仄○平仄，平平仄仄○。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄○。","平平平仄仄，仄仄仄平平。","平仄○平仄，平平仄仄平。","○○平仄仄，仄仄仄平平。","○仄○○仄，平平仄仄平。","平平○仄仄，○仄仄平平。"],"paragraphs":["瑞植昭天产，祥枝感帝临。","均承元化力，同抱岁寒心。","异禀笙箫质，全包律吕音。","孤根皆出地，劲节约成林。","蒙润非烟近，含滋御水深。","风前交吐籁，月底互翻阴。","秋实思威凤，春条宿绮禽。","留观停翠葆，托赏集华簪。","苍震犹乘卦，商岩近作霖。","天支从此茂，长覆玉山岑。"],"title":"后苑观双竹"}
