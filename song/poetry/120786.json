{"author":"毛珝","id":120786,"strains":["平平仄仄平仄仄，平平仄平仄仄仄。","仄平仄仄仄平平，仄仄平平仄平仄。","平平平仄仄平平，仄平仄仄平平平。","平平平仄仄仄仄，平平仄仄平平平。"],"paragraphs":["黄花暴日香欲醉，黄蜂抱香暖欲睡。","老夫邂逅亦欣然，一段先天画前意。","喧喧归雀聒丛篁，夕风欲转明朝霜。","花摇蜂醒我亦觉，斜阳一片秋茫茫。"],"title":"秋日即事"}
