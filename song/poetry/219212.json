{"author":"晁说之","id":219212,"strains":["平○仄仄仄，平平○仄○。","平○仄仄平，仄仄平○平。","平平平仄仄，仄仄仄平平。","平平平平仄，仄仄仄平○。","平仄平○仄，仄仄仄仄平。","○平仄仄平，仄仄仄仄○。","平仄平平仄，仄平仄○仄。","平仄平平仄，仄平仄平平。"],"paragraphs":["山行岂不恶，清音兴自长。","风从巀嵲来，不比人间凉。","浮凉夸湛露，屈子自悲伤。","披襟青蘋末，玉也媚君王。","驩见西王母，笑酌白玉浆。","当今第几人，此乐可共当。","车马邯郸道，侧身一相望。","为谢南亭女，世方贱铅黄。"],"title":"欲自邯郸趋府复从中山行觉风异常马上作"}
