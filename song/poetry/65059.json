{"author":"徐似道","id":65059,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["水落方成放牧坡，水生还作浴鸥波。","春风自共桃花笑，秀色偏于麦垅多。","村号莫愁劳想象，石名宋玉谩摩挲。","试将有袴无襦曲，翻作阳春白雪歌。"],"title":"登白雪楼"}
