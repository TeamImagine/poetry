{"author":"史浩","id":19689,"strains":["仄仄平平平仄仄，平平仄仄平平平。","平平仄仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["不作当年行路难，平明下马趋朝班。","欢声渐入玉连锁，瑞气先凝金博山。","曾说岁穰占腊里，更传天喜见颜间。","归来乞与新诗句，清绝何人许共攀。"],"title":"次韵周祭酒所和馆中雪诗  其一"}
