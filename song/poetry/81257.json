{"author":"张镃","id":81257,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["我恨填胸三斗尘，略无警句可留春。","烟云空外吹成鹤，梅杏枝头长就人。","但解时中心独废，自然随处乐常新。","诸公要识居园法，第一先教懒是真。"],"title":"即席次潘茂洪韵"}
