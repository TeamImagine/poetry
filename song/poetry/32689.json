{"author":"陆游","id":32689,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["萧萧风雨临川驿，邂逅连床若有期。","自起挑灯贪夜话，疾呼索饭疗朝饥。","即今明月共千里，已占深林巢一枝。","惜别自嫌儿女态，梦骑羸马度芳陂。"],"title":"寄别李德远二首  其一"}
