{"author":"杨简","id":71560,"strains":["平平仄仄平平平，仄仄平仄平平○。","仄平仄仄平仄仄，平仄平仄平平平。","仄仄平仄仄，平仄仄仄平。","仄仄○○仄仄仄，平平仄仄仄仄平。","平○仄仄仄平仄，平平仄仄平仄仄。","仄平仄仄平仄仄，仄仄平平平仄仄。","○仄○平平，仄仄平平平。","○平仄平平仄仄，平平仄仄平平○。","平平○仄仄仄仄仄仄，仄○仄仄平仄平平○。","○平仄仄仄，仄仄平○仄。","平平仄仄平仄仄，平○仄仄仄仄仄。","仄平仄仄平平平，○仄平平仄平仄。"],"paragraphs":["萧萧指下生秋风，渐渐幽响飕寒空。","月明夜气清入骨，何处仙佩摇丁东。","野鹤惊起舞，流水噎复鸣。","一唱三叹意未已，幽幽话出太古情。","龙吟虎啸遽神怪，千山万壑风雨晦。","海涛震荡林木响，乱撒金盘冰雹碎。","和气囘春阳，缥缈孤鸾翔。","三江五湖烟水阔，波声𫗋𫗋鸣渔榔。","悲猿临涧欲渡不敢渡，但闻涧下萧飒松风长。","闲云曳碧落，势去还囘薄。","神仙恍惚无定所，微吟似欲止所作。","御风一笑归蓬瀛，犹有余音遶寥廓。"],"title":"乾道抚琴有作"}
