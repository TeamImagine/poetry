{"author":"吴潜","id":123182,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["江南九月菊花香，猎子牵黄与臂苍。","岁幸丰登连楚越，地非硗薄比渠凉。","雨收甘泽归三印，雷敛神功入五箱。","作解工夫都了毕，不须赤子更回皇。"],"title":"十用喜雨韵三首  其一"}
