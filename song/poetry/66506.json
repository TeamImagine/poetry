{"author":"楼钥","id":66506,"strains":["仄仄平○平，平平平仄平。","仄平仄仄仄，平平仄平○。","仄仄仄仄平，仄仄平平平。","仄平平平仄，平平仄仄○。","平仄平平平，平仄平仄平。","○仄平平○，仄平○平平。","仄仄仄平平，仄平仄○平。","仄仄○平平，仄仄平仄平。","仄平仄仄平，平仄○平平。"],"paragraphs":["百卉生深林，无人皆自芳。","楚骚发妙意，惟兰乃能当。","我欲效潞公，賸种坡之阳。","不须强披拂，风来味愈长。","君乃先为之，滋畹双雁乡。","正欲生阶庭，聚书教诸郎。","父子自同心，久之不闻香。","老我行西归，一造君子堂。","勉哉笃义方，双雁看高翔。"],"title":"寄题王以道兰墅"}
