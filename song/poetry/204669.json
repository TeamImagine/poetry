{"author":"黄裳","id":204669,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["不于场屋便横行，安用诗书寄此生。","万里一飞虽有志，十年三战未成名。","风霜已是知秋柏，雷雨何妨借海鲸。","自愧壮图犹未效，几时樽酒与君评。"],"title":"和范宏甫"}
