{"author":"彭汝砺","id":201728,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["扁舟曾宿此江堧，当日朱颜尚少年。","彩笔偶攀天上桂，青衫初泛幕中莲。","浮生梦幻今衰矣，薄宦风波尚慎旃。","记得父兄游屣处，泪添溪水欲无边。"],"title":"治平赴肥陵幕侍父兄宿大孤山南今复泊于此"}
