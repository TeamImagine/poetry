{"author":"曾布","id":193322,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["从事区区厌独贤，寻幽深入翠微间。","旋开榛莽东郊路，偶得神仙旧隐山。","都峤三天临瘴水，灵岩十里接溪蛮。","何如咫尺邻风穴，杖履时时一往还。"],"title":"和陈倩游曾公岩韵"}
