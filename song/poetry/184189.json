{"author":"刘攽","id":184189,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["天星出屈势阑干，五夜传呼禁漏残。","虎豹深沉九关远，鹪鹩栖息一枝安。","病亲黄卷怜灯暗，老厌青绫怯岁寒。","长有江湖未归梦，更将衰白镜中看。"],"title":"次韵王四馆宿  其三"}
