{"author":"李新","id":222947,"strains":["仄仄仄仄仄平平，仄仄仄仄平平平。","○平平仄仄仄仄，仄仄仄平平仄平。","仄平仄仄平○○，仄平平仄平仄○。","平平仄平平平仄仄，仄平平仄平平仄。"],"paragraphs":["有弟有弟汴之阳，共失所怙心摧伤。","裁书黄耳送不到，道远未知存与亡。","岁云暮矣天苍苍，雁飞安得随汝行。","呜呼四歌兮歌愈急，漏天为我同时泣。"],"title":"龙兴客旅效子美寓居同谷七歌  其四"}
