{"author":"李若川","id":27387,"strains":["仄仄仄仄仄，平平仄平平。","仄仄仄仄平，平平仄平平。","仄平仄平仄，仄仄平平平。","仄○仄平仄，平仄平仄平。","平平仄平平，平○平平平。","仄仄仄仄仄，仄仄平○○。","平平仄○仄，平平仄仄平。","仄仄仄仄仄，平仄仄平○。"],"paragraphs":["兀坐起往念，新愁忽来侵。","郁郁不自怡，开尊独盈斟。","举杯对孤影，浩荡生幽襟。","百虑遂消散，无复萦我心。","修篁尔何情，风中来清音。","不觉日已晏，四面山沈沈。","超遥醉中适，颓然忘古今。","染翰记所寓，音属自成吟。"],"title":"独酌"}
