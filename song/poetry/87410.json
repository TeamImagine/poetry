{"author":"韩淲","id":87410,"strains":["平平平仄仄平平，仄平平平仄仄平。","平仄平平仄仄仄，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["连天风雪滞行舟，更为亲朋一日留。","搜索新诗供大笑，旋沽浊酒洗离愁。","江横水馆渔村静，山锁僧房茅舍幽。","抖擞三年尘土梦，片帆西上玉溪头。"],"title":"别许叔开胡彦道并呈曾正中"}
