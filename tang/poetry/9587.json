{"author":"羊士谔","id":9587,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["马嘶芳草自淹留，别馆何人属细侯。","仙杏破颜逢醉客，彩鸳飞去避行舟。","洞箫日暖移宾榻，垂柳风多掩妓楼。","坐阅清晖不知暮，烟横北渚水悠悠。"],"title":"游郭驸马大安山池"}
