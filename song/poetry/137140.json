{"author":"薛嵎","id":137140,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["因山为址屋无多，中有幽人衣薜萝。","自撷溪毛充野腹，频敲牛角和渔歌。","舟车相过情难数，姓字长留石可磨。","遥想对床风雨际，一灯终夜照吟哦。"],"title":"忆汪氏山亭旧游并简"}
