{"author":"史浩","id":19466,"strains":["平平仄仄平平平，平仄平平仄仄○。","仄仄平平平仄仄，平平平仄仄平平。","仄仄仄平平仄仄，仄仄平平○仄仄。","平平仄仄仄仄平，仄仄仄平仄平仄。","平平平仄平仄仄，仄仄仄○平仄仄。","平○仄仄仄平平仄仄，仄仄平平平○仄。"],"paragraphs":["迢迢弱水环蓬山，山在虚无缥渺间。","子有仙风弥八极，云烟为尔一开关。","却欲管城邀四友，写出嘉模看匠手。","功名不挂达者心，未比即时一杯酒。","夫君胸次非不活，就使口占须腕脱。","惟其不欲世人夸辩洽，汉董唐刘颜如甲。"],"title":"次韵马德骏赠刘韶美"}
