{"author":"陆龟蒙","id":28249,"strains":["仄仄平平平仄平，平平仄仄平仄平。","平平平仄仄仄仄，平仄平平平仄平。","仄仄○平仄仄仄仄仄仄仄，仄仄仄仄平平平。","○仄仄仄仄平○，仄平仄仄平平平。","平平平仄仄平仄，平平仄仄平平平。","○○仄仄仄仄仄，仄仄平仄○平平。","平平仄仄仄仄仄，仄仄仄仄○平平。","平平仄仄仄仄仄，仄○仄仄平平平。","平平仄仄平平平，平平仄仄○平平。","平平仄仄仄仄仄，仄仄仄仄平平平。","仄仄○平仄仄仄，仄仄平○仄平仄。","平平仄仄仄平平，仄仄平平仄平仄。","仄仄平平仄平仄，平仄平平仄平仄。","平平仄仄仄○平，平平○仄平平仄。"],"paragraphs":["水鸟山禽虽异名，天工各与双翅翎。","雏巢吞啄即一例，游处高卑殊不停。","则有觜铍爪戟劲立直视者，击搏挽裂图膻腥。","如此等色恣豪横，耸身往往凌青冥。","为人罗绊取材力，韦韝彩绶悬金铃。","三驱不以鸟捕鸟，矢下先得闻诸经。","超然可继义勇后，恰似有志行天刑。","鸥闲鹤散两自遂，意思不受人丁宁。","今朝櫂倚寒江汀，舂鉏翡翠参䴔䴖。","孤翘侧睨瞥灭没，未是即肯驯檐楹。","妇女衣襟便佞舌，始得金笼日提挈。","精神卓荦背人飞，冷抱蒹葭宿烟月。","我与时情大乖刺，祗是江禽有毛髪。","殷勤谢汝莫相猜，归来长短同群活。"],"title":"五歌 水鸟"}
