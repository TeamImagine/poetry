{"author":"刘攽","id":183909,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["本无材画备驱驰，岂有文章结主知。","庙鼎陈前羞瓠落，井泉方洁惧瓶羸。","晚交贤杰真难得，辱在泥涂祇自嗤。","澧有芳兰沅有茝，梦魂无日不相思。"],"title":"酬章朝散  其一"}
