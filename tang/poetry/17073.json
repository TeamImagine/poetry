{"author":"白居易","id":17073,"strains":["仄平平仄仄，仄仄○平平。","平平平仄仄，仄仄仄仄平。","平仄平平平，仄仄仄仄平。","仄平仄仄仄，仄○平平平。","仄平平仄平，仄平平仄○。","仄仄仄仄仄，仄仄平仄平。","平仄仄平平，仄仄平平平。","仄平仄平仄，仄仄平仄平。"],"paragraphs":["晚来天气好，散步中门前。","门前何所有，偶睹犬与鸢。","鸢饱凌风飞，犬暖向日眠。","腹舒稳贴地，翅凝高摩天。","上无罗弋忧，下无羁锁牵。","见彼物遂性，我亦心适然。","心适复何为，一咏逍遥篇。","此仍著于适，尚未能忘言。"],"title":"犬鸢"}
