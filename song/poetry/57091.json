{"author":"梅尧臣","id":57091,"strains":["平○仄平○，仄平平仄平。","仄平仄仄仄，平平○平○。","○平仄○仄，仄仄平仄平。","仄平平仄仄，平仄仄平平。","平仄平平平，平仄仄仄平。","仄仄平○仄，平仄仄仄平。","○平○平仄，仄仄仄仄平。"],"paragraphs":["堂间两胡燕，哺雏衔百虫。","老鸦亦养子，偷雏燕巢中。","燕巢忽堕地，六七皆命穷。","赤身无羽翼，肠断彼雌雄。","来往徒鸣声，安得置室宫。","我闵楼篓䉤，俄已彊雨风。","从今更生卵，不若受女娀。"],"title":"乌毁燕巢"}
