{"author":"谢薖","id":231491,"strains":["仄○平平仄仄平，仄仄仄仄平平平。","平平○仄仄平平，平○平仄仄仄平。","仄○平仄仄平○，○仄平平平仄平。","仄平仄仄平平平，仄仄平平仄平平。","平平平仄仄仄平，仄平平仄仄平平。","平平仄仄平仄○，平平○平仄平平。","平平平仄仄平平，平仄仄仄平平平。","仄平平仄仄平平，○平仄仄仄仄平。","仄平平仄仄平仄，平平平仄仄平○。","平仄仄平平仄仄○仄仄，平平平平仄仄仄平平。"],"paragraphs":["辩如悬河陆大夫，不畏嫚骂谈诗书。","归来分槖养群雏，随从歌舞乐有余。","两疏高蹈要齐驱，长揖储君归里闾。","愿为羽翼还商于，岂愿飞刀绘生鱼。","挥金延客以自娱，子孙勤力旧田庐。","同时异代多不如，高明长遭鬼揶揄。","平明争入七香车，华屋拟用黄金涂。","壮心虽在迫桑榆，长歌击碎玉唾壶。","宦成名立盍归欤，江湖之士可胥疏。","君不见渠家父子并辔出，东都于今粉绘写为图。"],"title":"咏二疏"}
