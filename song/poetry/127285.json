{"author":"方岳","id":127285,"strains":["平仄平平仄仄平，平平仄仄仄平平。","平平仄仄仄平仄，仄仄平平平仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["曾几何时屡乞晴，炉烟未断已收声。","天于老子亦多可，国有丰年方太平。","风土不堪人佩犊，月明无复夜啼鼪。","及今便可归田去，牛背斜阳一笛横。"],"title":"祷晴"}
