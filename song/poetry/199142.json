{"author":"孔武仲","id":199142,"strains":["平平平平仄仄平，仄仄仄仄平○○。","平平仄仄仄仄仄，仄仄仄平平○平。","平平仄仄平仄仄，平仄仄仄平平○。","仄平仄仄仄仄仄，○○○仄平○○。","○平平仄仄平仄，仄○○平○仄平。","仄平平平仄仄仄，仄仄平平仄平仄。","平平仄仄仄平平，仄仄平平○仄仄。","平平仄仄平○○，仄仄仄仄平平平。","平平平平仄○仄，平仄仄仄○平平。","平仄仄仄平，平仄仄仄仄。","仄平仄平仄平平，平平○仄平平仄。"],"paragraphs":["浮云纷纷鏁太清，骤雨肃肃飞中庭。","冰虀脱粟冷彻骨，欲语寂然谁和譍。","辞家十日心甚壮，今日始觉愁肠幷。","仆夫聚首亦不乐，泥深滩密尤难行。","长途何意此艰险，彼苍其谁司晦明。","闭门篝灯夜未久，试遶前楹望星斗。","顽阴稍避避青冥，白月飞光临户牖。","推移变态俄顷间，坐使惨寂成欢颜。","群奴喧喧亦相语，明日快马临关山。","阴亦不可知，晴亦不可必。","尔曹稳眠莫匆匆，清明更待东方白。"],"title":"白砂驿作"}
