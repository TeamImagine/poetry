{"author":"毛滂","id":222699,"strains":["仄仄平平仄仄仄，平平仄仄平平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄仄仄仄平平仄，仄仄平平仄仄平。"],"paragraphs":["宇宙中间道最大，禅仙并立儒为尊。","谁将幻怪惊愚俗，总向虚空认法门。","此土犹知名教重，昔人尚有典刑存。","愧予晚陋羞前哲，愿以乡盟齿弟昆。"],"title":"王治中招余饮丹阳刘公雪苑英公在座主人俾余坐中席僧居左道居右众宾列坐两傍曰道之所在也余敢当此哉为诗以谢之"}
