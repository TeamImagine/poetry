{"author":"沈辽","id":189696,"strains":["○平平平仄，仄仄平平平。","仄仄○仄仄，仄仄仄平平。","平仄平仄仄，仄仄平仄平。","平平仄○平，仄仄○仄平平平。","仄仄平平仄，仄仄仄○仄仄平。","平平仄仄仄平仄，仄仄仄平平仄平。","○平仄平○仄仄，仄平仄平仄平平。","仄仄仄仄平，平平仄○平。","仄仄平平○仄仄，○仄仄仄仄仄平。","平平仄平平仄仄，平仄仄○平。","仄平平仄仄平仄，仄仄仄仄仄仄平。","平平平平仄仄仄，仄仄平平平仄平。","平平仄平仄仄仄，仄仄仄仄○平○。","仄仄平平仄○仄，仄仄仄平仄仄平。","仄平仄仄仄平仄，仄仄平平○仄平。"],"paragraphs":["三年潇湘客，不厌潇湘游。","二水相会处，下有白蘋洲。","洲上多美竹，出没清浅流。","森森百顷青，玉簳长与修烟浮。","岁久无人采，往往半折古岸头。","坡陁上下不知际，直接九疑千古愁。","当时古人相会处，至今作亭在林幽。","最爱苦雨时，吾尝棹轻舟。","乐与渔人相往返，其意岂在网与钩。","由来古人能放达，何必傲王侯。","洛阳公子有佳致，落笔直与造化侔。","方拏抨图止数尺，写出潇湘千里秋。","南山老夫谢世故，一榻静卧如浮沤。","遣使持书远相示，欲与老夫醒病眸。","老夫困瘁不知报，世上谁为王子猷。"],"title":"走笔奉酬伯昌示潇湘烟竹图"}
