{"author":"晁说之","id":219682,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["东皇受箓增嘉运，晓坐明堂夜拜章。","玉烛千年承瑞露，金龙万国镇青霜。","风来紫极箫声静，人在丹台珮影凉。","与子飘零逢盛旦，独无藻思颂瑶光。"],"title":"依韵和卲太子文兄八月总章朝归长句"}
