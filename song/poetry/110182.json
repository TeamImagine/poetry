{"author":"刘克庄","id":110182,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["坏墨残缣阅几春，灞桥风味尚如真。","摩挲只可夸同社，装饰应难奉贵人。","旧向集中窥一面，今于画里识前身。","世间老手惟工部，曾伏先生句句新。"],"title":"孟浩然骑馿图"}
