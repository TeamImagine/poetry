{"author":"戴复古","id":94030,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["故人有约访乡僧，少坐西林待晚晴。","双燕护雏更出入，群鸦攫肉鬭飞鸣。","长溪积水流无尽，古木号风诉不平。","一段见成公案在，请君判断要分明。"],"title":"访慧林寺僧因有诗"}
