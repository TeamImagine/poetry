{"author":"赵蕃","id":75080,"strains":["仄仄平平仄仄仄，平平仄仄仄平平。","平平仄仄仄仄仄，平仄平平仄仄平。","仄仄仄平平仄仄，平平仄仄仄平平。","仄平仄仄仄仄仄，平仄平平平仄平。"],"paragraphs":["忆昨看梅恨不早，而今顾索晚方开。","朝来已作二月暖，花事应怜老境催。","防护可加人漫巧，飘零未免句空哀。","夜深耿耿欲忘寐，明日更忧风雨来。"],"title":"咏书斋梅"}
