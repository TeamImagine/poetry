{"author":"梅尧臣","id":46957,"strains":["仄仄平平仄，仄仄平平平。","仄仄仄仄仄，仄仄平仄○。","仄仄仄仄平，仄仄平平平。","仄平平平仄，仄仄平仄平。","仄○○平仄，平平仄仄平。","○平○○仄，仄平平平平。","仄平平平平，仄仄仄○仄。","仄平平平平，平仄仄平平。","平仄○仄仄，平仄平平平。"],"paragraphs":["一见新安守，便若新安江。","洞澈物不隔，演漾心所降。","远指治所山，已入邻斋窗。","捧舆登南岭，策马怀旧邦。","养亲将为寿，倾甘抱玉缸。","观军将劳士，脔肥堆羊腔。","下车谈诗书，上世拥旄幢。","勿窥渊游鳞，无吠夜惊尨。","他日闻课第，天下谁能双。"],"title":"送潘歙州"}
