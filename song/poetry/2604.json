{"author":"宋庠","id":2604,"strains":["仄仄平平仄，平平仄仄○。","平平平仄仄，平仄仄平平。","平仄平平仄，平平仄仄平。","仄○平仄仄，平仄仄○平。","仄仄平平仄，平平仄仄平。","平平○仄○，平仄仄平平。"],"paragraphs":["昼访殊无补，晨趋敢惮劳。","官班唐内使，文牍汉诸曹。","公吏何尝案，边兵久罢鏖。","驿沈书插羽，朝绝法吹毛。","殿树秋阴薄，仙盘旭景高。","君恩如许重，聊此戴山鳌。"],"title":"夙退禁庐"}
