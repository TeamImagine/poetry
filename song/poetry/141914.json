{"author":"刘黻","id":141914,"strains":["仄仄仄仄仄，仄仄平仄仄。","平平仄平仄，仄仄平仄仄。","○仄○○平，仄平仄平仄。","仄仄平平平，平仄仄平仄。","仄仄仄仄平，平平○平仄。"],"paragraphs":["汲古绠惧绝，植德根惧𣃁。","绳枢守穷贱，旦旦天境续。","防意如长城，视身等良玉。","祢荐非吾荣，臧毁讵吾辱。","暗漏但勿欺，人心胜明烛。"],"title":"前庑两学录罢职公堂求经明行修之士充员时蜀人杨时发当其选杨君以贱姓名荐或谓余求之蜀人董□行越人俞季渊永嘉陈行之咸以为不然余亦自揆焉而记以诗云"}
