{"author":"韩淲","id":87389,"strains":["平平平仄仄平平，仄仄平平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["淮山何处是蕲春，想见家林猿鹤新。","合上烟霄输壮志，却分风月又闲身。","极知归去无多日，细数交游有几人。","江左夷吾谁得似，急乘温诏起经纶。"],"title":"送王寺簿倅秩满回蕲  其三"}
