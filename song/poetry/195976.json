{"author":"苏轼","id":195976,"strains":["仄平仄平平，仄仄仄平仄。","仄○平○○，仄仄○仄仄。","仄仄仄平平，○平仄平仄。","仄仄平仄仄，仄仄平平仄。","仄仄仄仄仄，平平仄仄仄。","○平平平平，仄仄仄平仄。"],"paragraphs":["太仓失陈红，狡穴得余腐。","既兴丞相叹，又发廷尉怒。","磔肉饲饥猫，分髯杂霜兔。","插架刀槊健，落纸龙蛇骛。","物理未易诘，时来即所遇。","穿墉何卑微，托此得佳誉。"],"title":"鼠须笔"}
