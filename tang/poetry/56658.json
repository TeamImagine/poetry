{"author":"韦应物","id":56658,"strains":["仄○平仄○，仄仄○仄平。","平○平仄仄，仄仄仄平平。","仄平仄仄仄，仄仄仄仄平。","平仄仄平平，平仄仄平平。","平平仄仄平，仄仄仄平平。","平仄○平仄，平平平仄平。","仄平仄平○，○仄仄平○。","平○仄仄仄，平仄平平平。"],"paragraphs":["弱冠遭世难，二纪犹未平。","羇离官远郡，虎豹满西京。","上怀犬马恋，下有骨肉情。","归去在何时，流泪忽霑缨。","忧来上北楼，左右但军营。","函谷行人绝，淮南春草生。","鸟鸣野田间，思忆故园行。","何当四海晏，甘与齐民耕。"],"title":"京师叛乱寄诸弟"}
