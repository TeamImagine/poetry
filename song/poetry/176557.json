{"author":"司马光","id":176557,"strains":["平平仄仄仄，仄仄仄平平。","○仄仄平平，平平平仄平。","仄平平仄仄，○仄平平平。","仄仄○仄○，仄仄仄平平。","平平仄仄仄，○仄平平平。","平○仄仄仄，平平平仄平。","○仄仄仄平，平平平仄平。"],"paragraphs":["兹轩最洒落，历历种琅玕。","正昼簿书稀，萧萧风雨寒。","翠阴凉宴坐，疏韵承清欢。","锦箨裁夏扇，玉笋供春槃。","晴蜗潜叶底，暝雀投林端。","幽兴遇物惬，高怀随处安。","且免一日无，何须千亩寛。"],"title":"和利州鲜于转运公居八咏 竹轩"}
