{"author":"韦应物","id":56556,"strains":["仄仄平仄平，仄仄仄仄平。","仄仄平仄仄，○平平仄平。","仄仄平仄仄，平平仄仄平。","仄平仄仄仄，仄仄仄平平。","平仄仄平仄，平平仄○○。","平？仄仄平，仄仄仄平平。","平平仄平仄，仄仄平仄平。"],"paragraphs":["对此嘉树林，独有戚戚颜。","抱瘵知旷职，淹旬非乐闲。","释子来问讯，诗人亦扣关。","道同意暂遣，客散疾徐还。","园径自幽静，玄蝉噪其间。","高窗瞰远郊，暮色起秋山。","英曹幸休暇，悢悢心所攀。"],"title":"移疾会诗客元生与释子法朗因贻诸祠曹"}
