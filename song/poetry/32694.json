{"author":"陆游","id":32694,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["辽东归老白襦裙，名字何堪遣世闻。","便谓与公长契阔，不知留语故殷勤。","诗章有便犹应寄，禄米无多切莫分。","倘见右司烦说似，每因风月怆离群。"],"title":"过玉山辱芮国器检详留语甚勤因寄此诗兼呈韩无咎右司"}
