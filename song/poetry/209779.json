{"author":"秦观","id":209779,"strains":["平平仄仄平，平平仄○平。","仄仄仄平仄，仄平平仄平。","平平仄平仄，仄○○○平。","仄仄平平仄，仄平平仄平。","平仄仄平平，仄平平平平。","○仄仄平仄，仄仄仄平平。","仄平仄平仄，仄平平平平。","平○仄仄仄，仄仄仄仄平。","平仄仄平仄，平平平仄平。","平平平平仄，仄仄仄仄平。","仄仄仄仄○，○平○仄○。","平仄○仄平，平○仄平平。"],"paragraphs":["河阳有洑流，经营太行根。","盛德不终晦，发为清济源。","斯堂济源上，太行正当门。","仰视浮云作，俯窥流水奔。","修竹带藩篱，百禽鸣朝暾。","相望有盘谷，李愿故居存。","主人国之老，实惟商岩孙。","班行昔供奉，亟进逆耳言。","天子色为动，群公声亦吞。","萧条冰霜际，不改白玉温。","出处士所重，其微难具论。","公勿思草堂，朝廷待公尊。"],"title":"寄题傅钦之草堂"}
