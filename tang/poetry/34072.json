{"author":"苏颋","id":34072,"strains":["平平平仄仄，平仄仄平平。","仄仄平平仄，平平仄仄平。","仄平平仄仄，平仄仄○平。","仄仄○平仄，○平仄仄平。","仄平平仄仄，平仄仄○○。","仄仄平○仄，平平仄仄平。"],"paragraphs":["河流无日夜，河上有神仙。","辇路曾经此，坛场即宛然。","下疑成洞穴，高若在空烟。","善物遗方外，和光绕道边。","事因周史得，言与汉王传。","喜属膺期圣，邦家业又玄。"],"title":"奉和圣制经河上公庙应制"}
