{"author":"王奕","id":140059,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["皇天久矣眼垂青，盼盼先生此一行。","遗表不随诸葛死，离骚长伴屈原清。","两生无补秦兴废，一出诚关鲁重轻。","白骨青山如得所，何消儿女哭清明。"],"title":"谢叠山先生己丑九月被执北行闽士以诗送之倚歌以饯  其一"}
