{"author":"李光","id":236178,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["历遍昌江守令权，却回小邑作神仙。","宦游未遂心先淡，归槖虽空意愈坚。","浊酒三杯须满酌，枯棋一局要争先。","闲居自得闲中趣，更活人间七十年。"],"title":"林庭植虽已受代勉为感思之行交印后即浩然归隐徜徉里巷间以棋自娱乐哉未易得也因成拙句赠行"}
