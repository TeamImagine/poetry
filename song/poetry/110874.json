{"author":"刘克庄","id":110874,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["少小从军事袴𫖇，祇今庙算主通和。","胡来复去兔三窟，民散未收蜂一窝。","病觉风光于我薄，老知书册误人多。","罪言著就深藏取，自笑狂生壮志蹉。"],"title":"再和二首  其二"}
