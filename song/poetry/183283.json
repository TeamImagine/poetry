{"author":"刘攽","id":183283,"strains":["平平仄平仄，仄仄平平平。","○平仄平仄仄仄，仄仄仄仄平平平。","仄仄仄平平，仄仄平平平。","仄仄仄仄仄，仄平仄仄平。","平平仄仄仄，仄仄平仄平。","仄平仄平仄，仄仄仄仄平。","仄仄仄仄○仄平，○○平仄○平平。","仄○平仄仄平仄，仄平平仄平平平。"],"paragraphs":["员方肇开坼，积块成坤舆。","漂浮大波不自止，幸有万里之鳌鱼。","抃首戴炎州，尾直昆仑墟。","亿载不坠陷，始知力有余。","扬鬐播四岳，鼓鬣摇五湖。","岂知古今士，竟以地震书。","自是世俗闻见拘，潢污蛙黾相随居。","我从龙伯借钩饵，钓鳌惟子知非诬。"],"title":"地震戏王深父"}
