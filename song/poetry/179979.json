{"author":"王安石","id":179979,"strains":["平平仄仄平平仄，仄仄平平○仄仄。","平平平仄平仄平，仄仄平平仄○仄。","平仄平○平仄仄，○平平仄平平仄。","仄仄平平仄仄平，仄仄平平仄平仄。","平平仄仄仄仄平，仄○仄仄平平平。","仄平仄仄平平仄，平仄平平仄仄平。"],"paragraphs":["儿童系马黄河曲，近岸河流如可掬。","任村炊米朝食鱼，日暮荥阳驿中宿。","投老经过身独在，当时洲渚今平陆。","秫黍冥冥十数家，仰视荒蹊但乔木。","冰盘鲙美客自知，起看白水还东驰。","尔来百口皆年少，归与何人共此悲。"],"title":"书任村马铺"}
