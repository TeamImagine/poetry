{"author":"杨公远","id":151468,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["生意窗前草不除，翛翛苍玉自扶疏。","贫将入骨谁怜我，富欲掀天命属渠。","学圃频观种树传，杜门几似绝交书。","有时间有过从者，分席非樵即是渔。"],"title":"次程南仲韵  其二"}
