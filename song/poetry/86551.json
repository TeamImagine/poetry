{"author":"韩淲","id":86551,"strains":["仄仄平平仄平平，平平平仄平平平。","仄平仄仄平平平，平仄○仄○平平。","平平平仄仄仄平，仄平仄仄仄仄仄。","平平仄仄平○平，仄仄平仄平仄平。"],"paragraphs":["岝崿峰前野翁亭，溪声常在山常清。","我来尚想坡仙灵，刁令遗事犹芳馨。","寒烟浓淡晚雨零，主人醉客客未醒。","他时此地谁重经，俛仰今昔俱忘形。"],"title":"题野翁亭"}
