{"author":"陈𪾢","id":56071,"strains":["仄平仄平仄，仄仄平仄○。","仄平仄仄仄，仄仄仄仄平。","仄平仄仄仄，平平仄○平。","平平仄平○，○仄仄仄○。","仄○仄平仄，仄仄平平平。","平平仄平○，仄仄平○○。","仄仄平平平，平仄平平平。","平平仄仄仄，仄仄仄仄平。","平○仄平平，平平仄？平。","仄平平仄平，仄仄○仄平。","仄仄仄仄仄，仄平○仄平。","仄仄平仄平，平平仄平○。"],"paragraphs":["小轩架寒溜，激激鸣水苍。","老僧不靳惜，借与一榻凉。","枕流暂憩息，清飚袭衣裳。","蝉声亦多思，牵引昼梦长。","俗虑顿消处，栩栩无何乡。","翻嫌市廛中，吏隠殊相妨。","未赋渊明归，祗益袁君狂。","平生不勇决，恋恋粟一囊。","何如水西头，飞云共徜徉。","日寻方外游，煮茗烧妙香。","此致渺未遂，啸歌空自伤。","坐待山月明，拏舟泛沧浪。"],"title":"题广福寺轩"}
