{"author":"陆游","id":34037,"strains":["仄平仄仄平仄仄，仄仄○平仄平仄。","仄平仄仄仄○仄，仄○平平平仄仄。","○○平仄平仄仄，仄平仄仄仄仄仄。","○平仄仄平平仄，仄仄仄○平仄仄。"],"paragraphs":["一春少雨忧旱暵，熟睡湫潭坐龙懒。","以勤赎懒护其短，水浸城门渠不管。","传闻霖潦千里远，榜舟发粟敢不勉。","空村避水无鸡犬，茆舍夜深萤火满。"],"title":"大雨逾旬既止复作江遂大涨二首  其二"}
