{"author":"谢岳甫","id":65218,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["入山细问山中事，绀宇琼居八百年。","五洞潜通谁缩地，一峰突起解擎天。","眼前去马来牛债，梦里骖鸾跨鹄缘。","却羡黄冠无一事，卧听箫吹落云边。"],"title":"大涤洞天留题  其三"}
