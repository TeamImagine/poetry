{"author":"袁宏德","id":173232,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翻笑行藏不自由，邮亭杯酒又淹留。","罢官却喜身还健，报最空惭政未优。","截镫祇今难系马，卖刀自昔已牵牛。","蛮烟岭树斜阳路，两地离怀一样秋。"],"title":"留别贵州父老"}
