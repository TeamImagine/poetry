{"author":"方回","id":149023,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["知旧惊嗟踵丧亡，劣容此老据藜床。","六旬有五犹穷健，百拙无双但醉狂。","莳菜连畦终岁饱，种梅匝屋满家香。","不须苦怨春寒恶，榾柮炉边味最长。"],"title":"六十五春寒吟七首  其七"}
