{"author":"李光","id":236059,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不用休粮学隐沦，眼前无事即仙人。","解官终作陶元亮，晦迹聊同郑子真。","交友尽缘酬唱密，关山岂碍往来频。","流行坎止平生志，寿夭还如泥在钧。"],"title":"补之以炼养之说勉德循眷眷之意并见二诗若惧其不我从者以待德循可也他人能无诮乎因次韵奉寄  其二"}
