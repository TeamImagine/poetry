{"author":"钱起","id":4384,"strains":["平仄平平仄，平平平仄平。","平平仄仄仄，平仄仄平平。","○仄仄平仄，平平仄仄平。","仄平平○仄，平仄仄平平。","○仄平平仄，平平仄仄○。","仄平平仄仄，平仄仄平○。","平仄平平仄，平平仄仄平。","平平仄平仄，平仄仄平平。"],"paragraphs":["文士皆求遇，今人谁至公。","灵台一寄宿，杨柳再春风。","更惜忘形友，频年失志同。","羽毛齐燕雀，心事阻鸳鸿。","留滞惭归养，飞鸣恨触笼。","橘怀乡梦里，书去客愁中。","残雪迷归雁，韶光弃断蓬。","吞悲问唐举，何路出屯蒙。"],"title":"同邬戴关中旅寓"}
