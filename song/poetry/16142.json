{"author":"仲并","id":16142,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["静掩岩扉定几年，兰陵谣诵似新传。","文如此老仍千骑，恩与州人作二天。","一室萧然余棐几，平生用处只蒲鞭。","琵琶休抹三千指，公到家家自管弦。"],"title":"送郑公老少卿赴吉州三首  其二"}
