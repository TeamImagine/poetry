{"author":"孙应时","id":82493,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄仄平。"],"paragraphs":["两年荆益度兹晨，罗绮传觞苦劝人。","多谢诸公怜远客，岂如一笑奉吾亲。","莼鲈此日无余恨，菽水从前得讳贫。","快倒村醪供寿斚，也分汤餠及比邻。"],"title":"余生日具杯酒为母寿思壬子岁在荆州癸丑岁在成都诸公为余作盛集而余意不适也"}
