{"author":"朱熹","id":54958,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["知君久矣厌喧卑，造物尊前唤小儿。","一釂未应峨侧弁，十分聊尔快翻卮。","治中寂寂凝尘日，令尹忧劳退食时。","正好相寻发孤笑，莫教牢落负心期。"],"title":"次秀野韵五首  其四"}
