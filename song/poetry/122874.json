{"author":"徐元杰","id":122874,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["清和时候玉堂宣，愚亦何人厕讲筵。","但觉梦回深夜爽，不知身在九霄眠。","志裨君德从容地，恋切宸恩咫尺天。","愿散辉光烛幽隠，肯专荣耀贲金莲。"],"title":"直宿禁中"}
