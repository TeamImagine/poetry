{"author":"胡宿","id":244161,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["北第当衢戟有衣，巾帷鲜媚仆如犀。","万钱供箸鸣钟沸，三组垂腰佩玉低。","座上赋鹦穷处士，楼前盘马小征西。","去天尺五城南路，此去青云别有梯。"],"title":"公子"}
