{"author":"吕陶","id":186381,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["三月狂风不惜春，客愁千斛付行人。","平生操履由吾道，何日安闲遂此身。","陌上纷华空白昼，山中气味少红尘。","归来必遇求贤诏，莫向穷途苦问津。"],"title":"送陈正臣游昌元"}
