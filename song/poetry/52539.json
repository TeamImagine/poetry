{"author":"释宝昙","id":52539,"strains":["仄仄○○仄仄平，平仄仄仄仄平平。","仄平仄仄○平仄，仄仄平○仄仄平。","仄仄平平平仄仄，平平仄○仄平平。","仄平平仄平平仄，仄仄平平仄仄仄。"],"paragraphs":["不学相如故倦游，身唯晏子一狐裘。","眼明自可空群象，笔健何妨力万牛。","许我春风还帝所，多君雪浪转船头。","爱山堂下平生梦，试问梅花可忍不。"],"title":"送林泽之至五夫"}
