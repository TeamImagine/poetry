{"author":"陆游","id":32883,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["一春客路厌风埃，小雨山行亦乐哉。","危栈巧依青嶂出，飞花并下绿岩来。","面前云气翔孤鳯，脚底江声转疾雷。","堪笑书生轻性命，每逢险处更徘徊。"],"title":"嘉川铺遇小雨景物尤奇"}
