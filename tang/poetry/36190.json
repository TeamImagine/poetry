{"author":"黄损","id":36190,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["来书初出白云扃，乍蹑秋风马走轻。","远近留连分岳色，别离呜咽乱泉声。","休将巢许争喧杂，自共伊皋论太平。","昨夜细看云色里，进贤星座甚分明。"],"title":"出山吟"}
