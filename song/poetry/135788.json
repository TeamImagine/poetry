{"author":"蔡襄","id":135788,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄平平平。","平平平仄平平仄，仄仄平平仄仄平。"],"paragraphs":["紫阁青梯压翠岑，春情秋思共登临。","雨岚供眼横千掌，星汉垂檐直半寻。","忍别朱栏真俗吏，独栖珍树祗仙禽。","当年人事多奇尚，拟托岩扃息寸心。"],"title":"漳南十咏 齐云阁"}
