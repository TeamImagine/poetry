{"author":"释怀深","id":234778,"strains":["平平仄仄平，平平仄平仄。","仄平仄仄○，○平仄仄仄。","平仄平○平，仄仄仄仄仄。","平仄仄平平，仄平○仄仄。","平○仄仄平，仄仄仄仄平。","仄平仄仄仄，平平仄仄平。","仄仄仄平平，仄平平仄仄。","仄○○仄仄，仄仄平平仄。","仄平平仄平，仄平仄仄仄。","仄仄仄平平，仄仄平仄仄。","仄仄仄○平，仄平○仄仄。","仄平仄仄仄，平平仄仄仄。","仄仄仄仄仄，○○仄仄平。","仄○平仄仄，仄仄仄平○。","仄平平仄平，平平仄仄仄。","平平仄仄○，仄仄平平仄。","仄平仄仄平，仄仄平平平。","平平平仄仄，仄仄仄平○。","仄仄平平仄，平平平仄平。","仄仄仄○仄，○仄仄平平。","○仄仄仄仄，仄仄仄仄仄。","仄仄仄仄平，仄仄仄仄○。","平仄仄仄○，仄仄平○○。","仄仄仄仄平，仄平仄仄仄。"],"paragraphs":["焦山旧日时，堂安百余众。","笊篱与木杓，如今不足用。","多谢诸禅人，各出一只手。","南北与西东，面南看北斗。","厨中一个锅，煮粥又不多。","若非宪上座，谁人奈尔何。","水陆会街坊，六人为总领。","但看正二月，夜夜香花请。","二人同一心，打围要种菜。","意在镢头边，两彩都一赛。","腊月冷如冰，众僧犹卧簟。","二人去化席，姑苏也不远。","漆桶要打破，深禅却要光。","但教无渗漏，得个也无妨。","镇州萝卜头，今年到处少。","奇公去打钱，典座呵呵笑。","法真小比丘，去觅沩山牛。","绳头须紧把，鼻孔要牢收。","迹在牛还在，无心终易求。","要得十分好，更造一层楼。","更有一件事，不小亦不大。","擘也擘不开，跣也跣下过。","常在动用中，未有人担荷。","你若肯发心，我为你说破。"],"title":"升堂颂古五十二首  其一一"}
