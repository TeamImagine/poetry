{"author":"苏辙","id":198272,"strains":["平平○平平，仄仄平平仄。","仄平平平仄，平仄仄○仄。","○平平平仄，平仄仄○仄。","仄平仄平○，平仄平仄仄。","平平仄平仄，平仄仄平仄。","平平仄○仄，平仄仄平仄。","○平仄仄平，平仄○仄仄。","平平仄平仄，平仄平仄仄。","○平仄仄仄，仄仄平仄仄。","○仄仄仄仄，仄仄仄仄仄。"],"paragraphs":["朱君长桐乡，死食桐乡社。","吏民安君德，君亦爱其下。","遗言于斯葬，存没勿相舍。","自知得民深，千岁谁似者。","任君治新息，宽惠洽鳏寡。","强梁顺教诏，桴鼓不鸣野。","三年去复还，园木裁拱把。","居人敬闾巷，禽鸟依屋瓦。","苍然百尺桧，直干任大厦。","相要勿剪伐，令尹昔所舍。"],"title":"蔡州任氏阅世堂"}
