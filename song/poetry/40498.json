{"author":"陆游","id":40498,"strains":["仄仄仄仄平，仄平仄○仄。","平平仄平平，平仄仄仄仄。","仄平○仄仄，仄仄仄平仄。","平仄仄仄平，平仄仄仄仄。","仄平平仄仄，仄仄仄○仄。","平平○仄仄，仄○平平仄。"],"paragraphs":["我爱古竹枝，每歌必三反。","孤舟上荆巫，天末未觉远。","最奇扇子峡，恨不遂高遁。","荆棘蜀故宫，烟水楚废苑。","至今清夜梦，百丈困牵挽。","人生如寄尔，勿叹流年晚。"],"title":"读王摩诘诗爱其散发晚未簪道书行尚把之句因用为韵赋古风十首亦皆物外事也  其三"}
