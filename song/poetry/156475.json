{"author":"文天祥","id":156475,"strains":["平平仄○仄，仄○仄平平。","仄○仄平仄，○仄仄仄平。","仄平仄仄仄，平平仄仄仄。","仄平平仄平，平平○平○。","仄平仄平仄，平仄平平○。","平平平平仄，平仄平○○。","仄平平仄仄，仄仄平平平。","仄仄仄仄平，平平仄○○。"],"paragraphs":["秋风晚正烈，客衣早知寒。","把衣不能别，更尽此日欢。","出门一万里，风沙浩漫漫。","岂无儿女情，为君思汍澜。","百年有时尽，千载无余观。","明明君臣义，公独为其难。","愿持丹一寸，写入青琅玕。","会有抚卷人，孤灯起长叹。"],"title":"送行中斋三首  其一"}
