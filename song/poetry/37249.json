{"author":"陆游","id":37249,"strains":["平仄平仄仄仄平，仄平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["声利能令智者愚，放翁闭户养迂疏。","地炉枯叶夜煨芋，竹笕寒泉晨灌蔬。","徇俗不如翻著袜，爱山只合倒骑驴。","今朝更有欣然处，万里知心一纸书。"],"title":"闭户二首  其一"}
