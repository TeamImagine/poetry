{"author":"李益","id":7102,"strains":["仄仄○平平，仄平平○仄。","仄仄平平仄，平平仄平仄。","仄○平仄平，仄○平仄仄。","平仄仄平平，○平平仄仄。","仄仄仄平○，○平○仄仄。"],"paragraphs":["雀噪空城阴，木衰羇思远。","已蔽青山望，徒悲白云晚。","别离千里风，雨中同一饭。","开径说逢康，临觞方接阮。","旅宦竟何如，劳飞思自返。"],"title":"喜邢校书远至对雨同赋远晚饭阮返五韵"}
