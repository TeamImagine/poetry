{"author":"王炎","id":69908,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄平仄平平。"],"paragraphs":["宦游碌碌本无奇，失脚归来莫皱眉。","只合一廛修穑事，岂堪千骑把州麾。","旱干偶得崇朝雨，秋熟应无卒岁饥。","耕凿熙熙皆帝力，丰年请为续周诗。"],"title":"秋旱得雨子大诗言祈祷所致炎谓不可贪天之功次韵以见区区"}
