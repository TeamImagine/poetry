{"author":"刘敞","id":175444,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["苏子佯狂不自疑，汉庭籍甚莫言非。","放歌金马居常醉，穷老沧洲不更归。","浮世功名均梦寐，平生翰墨独光辉。","壁间数字龙蛇动，神物通神亦恐飞。"],"title":"同邻几伯镇观秘阁壁上苏子美草书"}
