{"author":"苏辙","id":198567,"strains":["平平仄仄○平仄，平仄平平平仄仄。","平平仄仄仄平○，平仄仄○平仄仄。","仄平仄仄仄平○，仄仄平平仄○仄。","仄平仄仄仄平平，平仄平平仄○仄。","仄仄仄○仄平仄，平平平仄平仄仄。","仄平平仄○平仄，仄仄平平○仄仄。","○平平仄仄仄平，平仄仄仄平平仄。","仄平仄仄仄仄平，仄平仄仄平○仄。"],"paragraphs":["家人欲酿重阳酒，香麹甘泉家自有。","黄花抱蕊有佳思，金火未调无好手。","老奴但欲致村酤，小婢争言试三斗。","我年七十似童儿，逢节欢欣事从厚。","廪粟已空豆方实，羔豚虽贵鱼可取。","病嫌秋雨难为腹，老咽馋涎空有口。","折花谁是送酒人，来客但有邻家父。","闭门一醉莫问渠，巷争不用缨冠救。"],"title":"酿重阳酒"}
