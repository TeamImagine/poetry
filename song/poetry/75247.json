{"author":"赵蕃","id":75247,"strains":["平平仄仄仄平平，平平仄仄○平平。","仄平仄平仄仄仄，仄仄平平仄平平。","仄仄平平平平仄，仄仄○平仄平○。","平平平仄平平仄，○仄平平仄仄平。"],"paragraphs":["朝来一雨快阴晴，东郊百鸟间关鸣。","受风柳条不自惜，蘸水桃花可怜生。","不见山阴兰亭集，况乃长安丽人行。","东西南北俱为客，且送江头返照明。"],"title":"上巳"}
