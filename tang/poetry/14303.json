{"author":"元稹","id":14303,"strains":["仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["昔日戏言身后意，今朝皆到眼前来。","衣裳已施行看尽，针线犹存未忍开。","尚想旧情怜婢仆，也曾因梦送钱财。","诚知此恨人人有，贫贱夫妻百事哀。"],"title":"遣悲怀三首 二"}
