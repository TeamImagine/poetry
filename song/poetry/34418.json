{"author":"陆游","id":34418,"strains":["仄平仄平平，仄仄仄平平。","平平平平仄，仄仄仄○平。","仄平仄平平，平仄仄仄平。","平平仄仄平，仄仄仄平平。","仄仄仄仄仄，仄仄仄仄平。","仄仄仄仄仄，仄仄仄仄○。","仄仄平仄仄，仄平○平平。","平平仄仄仄，平○仄平平。","平仄平平平，仄平仄仄平。","仄仄仄平仄，仄仄仄平平。","仄○平平仄，○仄平○平。","仄平仄平平，○仄仄仄平。"],"paragraphs":["在吴识昙公，至蜀识才公。","弥天宣书记，晚乃得从容。","是家固多贤，天遣慰我穷。","初秋夏末时，衲子各西东。","子独惜此别，共语夜烛红。","怪我耐逆境，万事一笑空。","子顾知我否，视身如枯蓬。","枯蓬未变灭，姑当付之风。","家世无高年，我今六十翁。","俯仰几时客，结束已匆匆。","那将须臾景，更受忧患攻。","愿言早来归，相就煮晚菘。"],"title":"送宣书记并寄其兄昙才二公"}
