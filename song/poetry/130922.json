{"author":"何文季","id":130922,"strains":["仄仄平平仄仄平，平平平仄仄平平。","平平仄仄平平仄，平仄平平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["三百年间植士林，年来零落几青衿。","人间已厌诗书味，堂上犹闻丝竹音。","山向静中涵易象，阳于复处见天心。","执经弟子趋函丈，祗恐门前雪意深。"],"title":"送翁主学谒靖山提举"}
