{"author":"郭祥正","id":191858,"strains":["仄○○平仄平仄，仄仄○平平仄平。","仄平平平仄平仄，仄仄仄仄平○○。","平平平仄平平仄，平仄平仄仄仄○。","平平平平仄平仄，仄○平仄○○平。","平平仄仄○仄仄，仄仄仄仄平平平。","仄平平○仄仄仄，仄仄平仄○平平。","○平平平仄仄仄，○平仄仄仄仄平。","仄平仄仄仄仄仄，仄仄仄仄○平○。","仄平仄平○○仄，仄仄仄仄平平平，仄平仄仄平平平。"],"paragraphs":["只闻王公画山水，未识王公沧海图。","魏侯矜夸我家有，取出十幅堂中铺。","谁知东海群龙力，神妙能以一笔驱。","洪涛翻天雪成陇，黑分云雾藏空虚。","高低数寸折万丈，势以意会无差铢。","却嗟流传数百载，绢素何以当涵濡。","王公之心壮莫比，其工欲出造化初。","惜哉已死不复得，怅望尽日将何如。","魏侯魏侯重藏秘，直恐变化成江湖，我歌不足徒呜呼。"],"title":"魏中舍家藏王摩诘海风图"}
