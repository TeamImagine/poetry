{"author":"廖刚","id":229695,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["韶光端许见分明，白雪缃云意态轻。","天艳静中迎客笑，静妆闲里照人清。","不教乱落从风恶，聊看交加待月生。","却忆后园应更好，幽闺春夜若为情。"],"title":"抚州次韵李成德桃李花诗"}
