{"author":"胡寅","id":11731,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平平仄，仄平平仄仄平平。","平平平仄平平仄，仄仄平平仄平平。"],"paragraphs":["圣道原来不易穷，君今何处觅同风。","唐虞世远精神在，邹鲁人归事业崇。","德性未尊须强学，道心才胜即收功。","他时杯酒论暌阔，应有微言激懦衷。"],"title":"送黎才翁往荆门"}
