{"author":"王之道","id":7338,"strains":["平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["东晋陶元亮，西京董仲舒。","高风敦薄俗，妙论见遗书。","水石伤新窆，松篁惨旧庐。","楞伽今在否，此道发眀初。"],"title":"历阳倅蒙庵郑公卒于位记岁在丁丑与仆有交承之契方来自镇西而仆亦自安丰往邂逅于合肥驿中获为三日之款所谈无非周易太玄老庄之书开警蒙昧多矣公平生学佛行一着端的不昧所谓毫髪无遗恨者仆老矣请从其后而为浄土之游似不晚也作是诗以吊之  其二"}
