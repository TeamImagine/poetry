{"author":"释文珦","id":134181,"strains":["平仄仄仄仄，○平○平平。","仄○○仄仄，平平仄仄平。","仄仄仄○平，○○仄○平。","仄仄仄仄平，平○仄平平。","平平平仄○，仄仄平平平。","仄仄平仄平，仄仄仄仄平。","平仄平仄平，仄平平仄平。","仄仄平仄○，平仄仄平平。","仄仄平仄仄，平平仄○平。","平仄仄平平，仄仄平平平。"],"paragraphs":["林卧岁月久，闲襟颇孤清。","静中观庶类，因之感予情。","木伐以其材，膏煎以其明。","兽槛以狡彯，禽笼以音声。","人苟矜智虑，自械伤神形。","纵使功业崇，或受鼎镬烹。","今古无不然，念之殊可惊。","世用常致患，时弃乃全生。","所以箕颍客，翛然竟遗名。","吾幸拙而愚，冀可终余龄。"],"title":"林卧"}
