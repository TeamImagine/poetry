{"author":"吕南公","id":208653,"strains":["平平仄仄平平仄，平仄仄○平仄仄。","仄仄平平○仄平，平平仄仄平平仄。","平平仄仄平平仄，仄仄平平平仄仄。","仄仄○平仄仄平，仄○仄仄○平仄。","平平仄○○平仄，仄仄仄平平仄仄。","仄仄平仄仄仄平，○平仄仄平平仄。","仄平仄仄仄仄平，仄仄平平平仄仄。","仄仄○平仄仄平，平平仄仄○平仄。","○平仄仄平平仄，平仄仄○平仄平。","仄仄平平仄仄平，平平○仄平平仄。"],"paragraphs":["蚕蛾已撒明年卵，蚕妇乍闲嫌夜短。","圃柘无端长宿根，潭芦不住抽新管。","时哉乐矣犁锄伴，箬笠团团麻袴软。","日出离家日入归，岂论步武如轮转。","强丁屡叹牵车远，稚子或诃鸣犊缓。","暴雨晴雨忽蓊然，相惊不觉耕皋晚。","老翁踞坐抵掌谈，奖借专勤讥懒散。","草众当争第一耘，塍高勿厌重新刬。","中天节近香醅绽，𥬠面色如人面{赤皮}。","里巷齐歌竞渡声，人人钱在鸡巢满。"],"title":"和次道村田歌"}
