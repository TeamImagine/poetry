{"author":"韩淲","id":86121,"strains":["平○仄平仄，仄仄仄平平。","平平仄平仄，仄仄平仄平。","平平○平平，仄仄平仄平。","仄平仄平仄，平仄平仄平。","仄平平仄仄，平仄平平平。","仄仄仄平仄，仄仄平仄平。"],"paragraphs":["山行迫昏黑，乞火野人家。","阴风振林壑，水激沟港斜。","扶舆听鸣钟，尚觉涂路赊。","叩门得兰若，僮仆欣不差。","老僧为作茗，趺坐谈无涯。","子夜各休去，幻境良可嗟。"],"title":"夜过博山"}
