{"author":"汪藻","id":236765,"strains":["平仄仄平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平平仄平。"],"paragraphs":["年少岂知身世浮，心期同老故山秋。","谁教玉树埋黄壤，不许鸰原到白头。","鼎鼎百年皆梦幻，悠悠万事判穷愁。","当时鸿雁书来处，今日飘然成独游。"],"title":"余去年寄前诗今再过其地而彦征已卒用前韵书驿壁"}
