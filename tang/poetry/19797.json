{"author":"姚合","id":19797,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄仄平仄仄平。","仄仄仄平平仄仄，平平仄仄仄平平。"],"paragraphs":["留春不得被春欺，春若无情遣泥谁。","寂寞自疑生冷病，凄凉还似别亲知。","随风未辨归何处，浇酒唯求住少时。","一去近当三百日，从朝至夜是相思。"],"title":"别春"}
