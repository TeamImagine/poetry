{"author":"李彭","id":232115,"strains":["平平仄平仄，仄仄平仄平。","仄仄仄仄○，○仄○平平。","平平仄平仄，仄仄平平平。","仄平平仄仄，○仄仄○平。","仄仄仄平仄，仄仄平○○。","○平仄平仄，平平平仄平。","平平仄平仄，○平仄平平。","平○平仄仄，仄仄仄平平。"],"paragraphs":["渊明解真意，欲辨斯忘言。","我亦厌苦相，颇复参鸡园。","潘侯隐于酒，早悟逍遥篇。","两髯俱似戟，空洞复昭然。","不作逐贫赋，共结贫中缘。","临江吊公瑾，登楼怀仲宣。","何须画麟阁，从渠定天山。","君看持汉节，白首自丁年。"],"title":"用韵寄潘仲达"}
