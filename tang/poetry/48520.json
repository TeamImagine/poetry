{"author":"陈元光","id":48520,"strains":["○平平仄○，平仄仄平平。","平仄平平○，平平仄仄平。","平○○仄仄，仄仄仄○平。","仄仄平平仄，○平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平○平仄仄，平仄仄○平。"],"paragraphs":["敦伦开野叟，勤学劝生儒。","刊爵虽殊分，同仁本一途。","云泥如有隔，水火岂相资。","饮露知蝉洁，观颜觉鉴虚。","潜光同隐豹，出宰必悬鱼。","适国无先后，梯云有卷舒。","天文回北极，水势赴东都。","定策参耆宿，轮忠奉简书。","弥重勋业懋，开国负称孤。"],"title":"其二"}
