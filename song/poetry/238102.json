{"author":"王庭珪","id":238102,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["囊封初上九重关，是日清都虎豹闲。","百辟动容观奏牍，几人回首愧朝班。","名高北斗星辰上，身堕南州瘴海间。","不待他年公议出，汉廷行召贾生还。"],"title":"送胡邦衡之新州贬所二首  其一"}
