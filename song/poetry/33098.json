{"author":"陆游","id":33098,"strains":["仄平平仄仄平平，仄平平平仄仄平。","仄仄仄仄平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["与梅同谱又同时，我为评香似更奇。","痛饮便判千日醉，清狂顿减十年衰。","色疑初割蜂脾蜜，影欲平欺鹤膝枝。","插向宝壶犹未称，合将金屋贮幽姿。"],"title":"荀秀才送蜡梅十枝奇甚为赋此诗"}
