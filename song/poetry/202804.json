{"author":"释道潜","id":202804,"strains":["？平仄平平，○仄平仄○。","○平平仄仄，平仄平○仄。","平平仄仄仄，平平仄平仄。","平平仄仄仄，仄仄○仄仄。","平平平仄平，平仄平仄仄。","仄○○平平，仄仄仄○仄。","平平仄仄仄，仄仄仄平仄。","平平仄仄平，仄仄平仄仄。","平仄仄平平，平平平仄○。"],"paragraphs":["頖宫本凄凉，庭户无冗长。","苍然余四柏，终日清相向。","夫人擅所有，高怀益超放。","炎蒸五六月，大厦如瓮盎。","凉飚天外来，披拂逾一饷。","恍如乘虚舟，破月渡溟涨。","严冬众木死，薿薿独无恙。","非求造化私，故与冰雪抗。","宜亦有神明，兹焉阴所相。"],"title":"维阳府学四柏堂"}
