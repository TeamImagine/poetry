{"author":"鲍溶","id":19100,"strains":["平平平平仄，平平仄仄平。","仄平○仄仄，平仄仄平平。","仄仄平平仄，○○仄仄平。","仄平平仄仄，仄仄仄平平。","仄仄平平仄，平平仄仄○。","○平仄仄仄，平○仄平平。"],"paragraphs":["西陵宜先启，春寒寝庙清。","历官分气候，天子荐精诚。","已辨瑶池色，如和玉珮鸣。","礼余神转肃，曙后月残明。","雅合霜容洁，非同雪体轻。","空怜一掬水，珍重此时情。"],"title":"荐冰"}
