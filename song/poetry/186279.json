{"author":"吕陶","id":186279,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。","仄仄仄平平仄仄，仄平平仄仄平平。"],"paragraphs":["嫩青丛里色何如，猩血虽红莫夺朱。","晓荐赤璋开缫藉，夜燃綘蜡照珊瑚。","秾华如擘霞光纸，芳价堪酬明月珠。","欲识此花坚与否，愿将真偈叩文殊。"],"title":"和红蕉二首  其一"}
