{"author":"周孚","id":63497,"strains":["平平○仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄○。","仄仄平○平仄仄，平平仄仄仄平仄。"],"paragraphs":["浮云过眼只斯须，兀兀粘黐政笑渠。","万事悟来俱蚁穴，一官随处是蘧庐。","已知要路真聊尔，试问高怀竟孰如。","老树扶疏真可爱，因君又欲感归欤。"],"title":"题滁倅燕丈文伯蘧庐"}
