{"author":"楼钥","id":67376,"strains":["仄平平仄仄平平，仄仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄仄平。"],"paragraphs":["晚年朋旧益雕零，叹绝斯人奠两楹。","不忍衔悲读佳传，可堪回首念平生。","交情君独全终始，人物谁能继老成。","清些楚魂招不得，朔风凄切泪纵横。"],"title":"伍主簿挽词  其三"}
