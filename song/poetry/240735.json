{"author":"周紫芝","id":240735,"strains":["平平仄仄○平仄，仄仄平平仄平仄。","平平平仄仄平平，平仄平平仄平仄。","仄平仄仄仄平平，仄○仄仄○平平。","仄仄平平平仄仄，仄平平仄仄平平。","平平仄仄○仄仄，平仄平平○仄仄。","平平仄仄仄平平，仄仄○平仄平仄。","○平仄仄仄仄平，仄仄仄平平仄仄。","○平平平仄仄○，○仄仄平平仄仄。","仄平平仄仄平平，平仄仄平平仄仄。","平仄平平平仄平，仄○平平仄平平。"],"paragraphs":["西斋草树颇蒙密，竹暗城头不通日。","风晴高柳恰飞绵，花尽黄蜂未成蜜。","北窗也复可怜人，乱离十载空伤神。","病对青山疑是梦，眼惊新绿已无春。","羁怀有句喑不吐，终日无言闻鸟语。","寒窗窈窕不嫌风，晚色溟蒙却宜雨。","穿条隔叶止复啼，白粉画眉金作羽。","应为山翁久惯听，听久不知心转苦。","庙堂何日议销兵，携手尚堪归乐土。","还我花姑溪上椽，卧听春禽啭桃坞。"],"title":"西斋闻禽"}
