{"author":"李白","id":56306,"strains":["平平平平○，○○仄仄仄。","○平仄○仄，仄仄仄仄仄。","仄平○仄平，仄仄平仄仄。","仄仄○平平，○○仄平○。","平平平仄仄，○仄平平平。","平○仄仄仄，仄仄平平平。","平平仄○平，平仄仄仄仄。","平平平○平，仄仄仄平仄。","仄仄平仄○，仄平仄仄平。","○平仄仄仄，平仄平平平。"],"paragraphs":["寻幽无前期，乘兴不觉远。","苍厓渺难涉，白日忽欲晚。","未穷三四山，已历千万转。","寂寂闻猿愁，行行见云收。","高松来好月，空谷宜清秋。","溪深古雪在，石断寒泉流。","峰峦秀中天，登眺不可尽。","丹丘遥相呼，顾我忽而哂。","遂造穷谷间，始知静者闲。","留欢达永夜，清晓方言还。"],"title":"寻高凤石门山中元丹丘"}
