{"author":"佚名（伯二五五五）（五十九首）","id":46293,"strains":["仄平仄仄○平仄，仄仄平平仄平仄。","平平平仄仄平平，平仄平平仄平仄。","平平仄仄仄平仄，仄平仄仄平平仄，仄仄平平平仄平，仄仄平平？平？仄○仄。","平○仄仄○平仄，仄仄平仄平仄仄。","仄平平仄○仄平，平仄？平平仄仄。","仄平平仄平平仄，仄仄平平仄平仄，仄仄平平平仄平，○仄平平仄平仄。","平平仄仄仄○平，仄仄平平平仄？仄？仄。","平平仄仄仄平平，仄仄平平仄平仄。","平仄平○平仄仄，○仄平平平仄仄。","仄平平仄仄平平，仄仄○○平仄仄。"],"paragraphs":["悄焉独立思畴昔，忽尔伤心泪旋滴。","常时游涉事文华，今日羁缧困戎敌。","知音好识竟何在，黯然已矣山河隔，吊影惭魂嗟一身，夕往朝朝（来）绝三益。","非论邂逅离朋友，抑亦沦济雕羽翮。","自怜销瘦衣渐宽，谁念恓惶心转窄。","近来殊俗盈衢路，尚见蒿莱遍街陌，屋宇摧残无个存，犹是唐家旧踪迹。","城边谷口色苍茫，木落霜飞风析（淅）沥。","凌晨煞气半天红，薄暮寒云满山白。","羁绁时深情愤怒，漂泊乡遥心感激。","不忧懦节向戎夷，只恨更长愁寂寂。"],"title":"晚秋羁情"}
