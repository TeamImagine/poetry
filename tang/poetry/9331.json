{"author":"权德舆","id":9331,"strains":["平平仄平仄，仄仄平仄仄。","平仄平○平，仄平仄平仄。","平平仄仄仄，○仄仄平仄。","仄仄平仄平，仄平平仄仄。","平平仄平仄，平仄仄仄仄。","平○仄平平，仄平○仄仄。","平平○仄仄，仄仄○平仄。","平仄平仄平，平平仄平仄。","平平仄平仄，平○平平仄。","仄仄仄平○，○○仄平仄。","仄平平仄仄，平仄平○仄。","平仄仄平平，平平仄平仄。","平平平仄仄，仄仄平仄仄。","仄仄仄平平，平平仄○仄。","仄平○平○，平仄仄平仄。","仄仄平仄平，平仄仄平仄。"],"paragraphs":["清秋寿原上，诏拜承吉卜。","尝读贞观书，及兹幸斋沐。","文皇昔潜耀，隋季自颠覆。","抚运斯顺人，救焚非逐鹿。","神祇戴元圣，君父纳大麓。","良将授兵符，直臣调鼎𫗧。","无疆传庆祚，有截荷亭育。","仙驭凌紫氛，神游弃黄屋。","方祗护山迹，先正陪岩腹。","杳杳九嵕深，沈沈万灵肃。","鸟飞田已辟，龙去云犹簇。","金气爽林峦，乾冈走崖谷。","吾皇弘孝理，率士蒙景福。","拥佑乃清夷，威灵谅回复。","礼承三公重，心愧二卿禄。","展敬何所伸，曾以斧山木。"],"title":"仲秋朝拜昭陵"}
