{"author":"杨杰","id":186618,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["战国干戈礼义隳，延陵高节救周衰。","当时若嗣诸侯统，后世谁传十字碑。","生死不欺留剑约，兴亡都在审音知。","名儒如欲修前史，列传应须次伯夷。"],"title":"延陵季子庙"}
