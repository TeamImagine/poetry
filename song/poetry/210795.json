{"author":"杨亿","id":210795,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["春渚归艎不暂留，青丝如葆恐逢秋。","骚人已得江山助，赋客终陪霰雪游。","三径未荒休叹𫛳，十浆先馈定惊鸥。","洞庭霜橘疁田粟，歳计犹堪比彻侯。"],"title":"许洞归吴中"}
