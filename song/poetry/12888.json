{"author":"曹勋","id":12888,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["郎官出宰镇方隅，聊试牛刀意未摅。","不特持平争结友，要知博物有成书。","不惊雉羽桑阴静，一洗蛮烟霁景初。","恨识羽山眉宇晚，徒闻嘉惠及耕锄。"],"title":"用前韵赠张正仲朝散二首  其一"}
