{"author":"苏辙","id":197958,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平平仄平。"],"paragraphs":["冷枕单衣小竹床，卧闻秋雨滴心凉。","此间本净何须洗，是病皆空岂有方。","示疾维摩元自在，放身南岳离思量。","病根欲去真元在，中夜梦游何有乡。"],"title":"病退"}
