{"author":"徐夤","id":33902,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["因论沈湎觉前非，便碎金罍与羽卮。","采茗早驰三蜀使，看花甘负五侯期。","窗间近火刘伶传，坐右新铭管仲辞。","此事十年前已说，匡庐山下老僧知。"],"title":"断酒"}
