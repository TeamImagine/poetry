{"author":"黄伯固","id":89679,"strains":["平平平仄平，平仄仄仄仄。","平○仄仄○，仄仄平仄仄。","仄仄平仄平，仄平仄仄仄。","仄平平○仄，仄仄仄○仄。","平平仄平平，仄仄仄仄仄。","平平仄平仄，平仄平仄仄。","平平仄平仄，仄仄平仄仄。","平平仄仄仄，平仄仄平仄。","平○仄平仄，仄仄○平仄。","平平仄仄平，平仄仄仄仄。","仄平仄平仄，平仄平仄仄。","仄仄仄仄平，仄仄平仄仄。","平平平仄仄，○仄平仄仄。","平平平仄平，仄仄仄仄仄。","○平仄仄平，仄仄仄仄仄。","仄仄仄平平，平平仄平仄。","仄仄仄仄仄，仄平仄仄仄。","平平平○仄，仄○仄平仄。","平仄仄平平，仄仄仄仄仄。","仄平仄仄平，仄仄○仄仄。"],"paragraphs":["江山无古今，阐发自我辈。","心期得地胜，有目皆一快。","负郭西缭川，众流翕以汇。","水光开三面，结屋此其最。","嚣尘划清漪，景象极爽垲。","泓澄湛寒碧，潭影尤可爱。","岩前列烟树，翠色联不解。","盘坳石下瞰，林立错奇怪。","雄观喜新获，旷境了无碍。","人谋孰使然，天作若有待。","学宫尔多士，游息于此在。","岂但濯尔缨，亦可湔尔佩。","翛然鱼在藻，行矣鲲化海。","维兹渊靓名，妙处默领会。","中庸至矣夫，智者乐在内。","水德本无虚，人心亦清洒。","即物以察己，致之不在大。","清源堪疏瀹，世虑涤昏昧。","曾子浴乎沂，不出一唯外。","淡乎贾傅心，或可分一派。"],"title":"渊靓亭"}
