{"author":"张蕴","id":133386,"strains":["仄仄平平仄仄平，平平平仄仄平平。","仄平仄仄平平仄，仄仄平仄仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["小泊蘋香柳下矶，重逢佳节感年时。","束蒿偶作人形想，采药须供国手医。","江镜愿为明主监，楚菰愁赋逐臣词。","酒边听尽敲篷雨，数日淮南去未迟。"],"title":"午日次韵池袭父"}
