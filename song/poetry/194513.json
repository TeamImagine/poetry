{"author":"苏轼","id":194513,"strains":["仄仄平平平，仄○○平仄。","平平仄仄平，平仄仄平仄。","平平仄仄仄，仄仄平平仄。","仄○仄平平，○仄○平仄。","仄○平仄仄，仄仄平仄仄。","平平仄仄平，仄仄平仄仄。"],"paragraphs":["自我来黄州，已过三寒食。","年年欲惜春，春去不容惜。","今年又苦雨，两月秋萧瑟。","卧闻海棠花，泥污燕脂雪。","暗中偷负去，夜半真有力。","何殊病少年，病起头已白。"],"title":"寒食雨二首  其一"}
