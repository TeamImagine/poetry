{"author":"韩淲","id":86618,"strains":["平平平仄仄○仄，仄仄平平平仄仄。","仄○平仄平仄平，平仄○○平仄仄。","平平仄仄平平平，仄平平仄平仄平。","仄平平仄仄○仄，仄仄平平○仄平。","仄平平仄平平仄，仄仄平平仄平仄。","平平○仄仄平平，仄仄平平仄平仄。"],"paragraphs":["坡云今日我重九，自古骚人无此手。","一从陶令归去来，谁有闲中能漉酒。","篱边采采黄花歌，不盈襟袖还几多。","满城风雨固应尔，欲制颓龄如老何。","怪来清气侵毛发，忽得新篇有风骨。","溪亭应记见南山，玉水波寒步微月。"],"title":"次韵吴推官二首  其二"}
