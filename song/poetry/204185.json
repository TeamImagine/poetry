{"author":"孔平仲","id":204185,"strains":["仄仄○平仄，○平仄仄平。","平○仄仄仄，平仄仄平平。","仄仄平平仄，平平仄仄平。","平平○仄仄，平仄仄平平。","仄仄平○仄，平平仄仄平。","平平平仄仄，平仄仄○平。"],"paragraphs":["筑馆当阳月，驱车及上旬。","盈分劝美酒，排旨聚佳宾。","阙里推高第，姬朝倚乱臣。","全医参老手，驽驾望清尘。","佛地前缘旧，尧曦普照均。","瀛洲何足羡，天日坐中人。"],"title":"郡集虎渡亭宾主十人  其一"}
