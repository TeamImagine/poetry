{"author":"李白","id":56161,"strains":["平平○平仄，仄仄仄仄平。","○仄仄仄仄，仄平仄仄平。","平○仄○平，仄仄仄仄平。","平平仄仄○，仄仄平平○。","仄仄仄仄平，平平仄平平。","平平仄仄仄，仄○平○平。","平仄仄仄仄，平平仄平平。"],"paragraphs":["清斋三千日，裂素写道经。","吟诵有所得，众神卫我形。","云行信长风，飒若羽翼生。","攀崖上日观，伏槛窥东溟。","海色动远山，天鸡已先鸣。","银台出倒景，白浪翻长鲸。","安得不死药，高飞向蓬瀛。"],"title":"游泰山六首 四"}
