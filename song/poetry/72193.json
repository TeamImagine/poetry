{"author":"曾丰","id":72193,"strains":["仄平平平仄，平仄仄仄平。","平平仄仄平，仄仄平仄平。","仄平仄平仄，平仄○仄平。","仄平仄平平，仄平仄平平。","仄平平仄平，仄仄平平平。","○仄仄仄仄，仄仄平平平。","平平仄平平，平仄仄平平。","平平仄平仄，仄仄○平平。","仄仄○平平，平平仄平平。","仄仄仄平仄，仄仄平仄平。","仄平仄仄平，仄平仄平平。"],"paragraphs":["昔为仙翁宅，今作梵氏家。","桃花太俗生，释老安取耶。","物原出平等，人自分品差。","我来与时违，有桃却无花。","旧来花片红，散落为流霞。","中有结实者，往往成丹砂。","仙人食之余，鸡犬辄争哗。","翔鸾久霄汉，废灶空尘沙。","殆欲从之游，龙髯不容拏。","拟作武陵记，恐谓渔父夸。","坐陪老上人，晚烟煮春芽。"],"title":"游桃花台寺僧指似葛仙翁炼丹处"}
