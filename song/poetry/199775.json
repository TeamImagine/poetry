{"author":"林逋","id":199775,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["薄夫何苦事奸奸，一室琴书自解颜。","峰后月明秋啸去，水边林影晚樵还。","文章敢道长于古，光景浑疑剩却闲。","多少烟霞好鱼鸟，令人惆怅谢东山。"],"title":"深居杂兴六首  其三"}
