{"author":"寒山","id":39515,"strains":["○仄平仄仄，仄仄平平平。","平平仄平仄，平仄仄平平。","仄仄○仄仄，仄仄仄平○。","仄仄○平仄，平仄仄平平。","仄仄仄仄仄，○○平仄平。","仄仄○仄仄，仄仄仄平平。","仄仄仄仄○，○平仄仄仄。","仄平仄○仄，仄仄平○○。"],"paragraphs":["三界人蠢蠢，六道人茫茫。","贪财爱淫欲，心恶若豺狼。","地狱如箭射，极苦若为当。","兀兀过朝夕，都不别贤良。","好恶总不识，犹如猪及羊。","共语如木石，嫉妒似颠狂。","不自见己过，如猪在圈卧。","不知自偿债，却笑牛牵磨。"],"title":"诗三百三首 二三四"}
