{"author":"韩淲","id":87543,"strains":["平仄平平平仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["春向深时花未多，柳浓桃淡欲如何。","篱根山雪风犹力，屋角林霜日欠和。","徒有爱闲常自惜，岂无好事略相过。","得朋便若开心眼，芳绿韶红两荡摩。"],"title":"春思"}
