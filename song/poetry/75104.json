{"author":"赵蕃","id":75104,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["已是霜凝更雨温，春其渐起但无痕。","莫嗟草色有垂死，定自梅花当返魂。","小驻要须穷日日，细寻无惜遍村村。","揩摩病目从兹始，并待君诗洗睡昏。"],"title":"雨后呈斯远"}
