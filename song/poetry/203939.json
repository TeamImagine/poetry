{"author":"孔平仲","id":203939,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["半月新调乐府班，佳期今近迫阴颜。","歌喉断续微风外，舞队差池细雨间。","坐赏宾朋愁不解，来游士女半皆还。","人心共望晴明景，嗟尔乖龙独阻艰。"],"title":"近乾元节方教乐而雨"}
