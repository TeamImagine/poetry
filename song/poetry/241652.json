{"author":"周紫芝","id":241652,"strains":["平平平仄平，仄仄平仄仄。","仄平平仄平，平仄仄仄仄。","平平仄平仄，○仄平仄仄。","平平平仄仄，仄仄○仄仄。","平平平平平，平平仄平仄。","平仄仄仄平，平仄平仄仄。"],"paragraphs":["寒斋秋意高，夜久群籁息。","眼前无一尘，谁与共此席。","平生乐虚旷，颇怪言不食。","遥知高世意，仰面看屋脊。","秋虫曾何知，悲鸣乱胸臆。","君亦意不眠，佳月良可惜。"],"title":"次韵季共蓬斋夜坐三首  其二"}
