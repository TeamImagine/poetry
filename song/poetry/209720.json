{"author":"刘弇","id":209720,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["九原秋草没麒麟，哀挽黎明出问津。","花魄欲招谁些楚，箫声先断客愁秦。","冢间白鹤空双舞，天上黄姑定卜邻。","晰晰目存成底事，空余粉墨逼天真。"],"title":"邓县君挽辞二首  其一"}
