{"author":"邹定","id":25273,"strains":["平仄平平仄仄平，平平仄仄仄平平。","仄平平仄平平仄，平仄平平仄仄仄。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["畴昔哦诗忆耒阳，兹因捧檄过祠堂。","一生忠义孤吟里，千载凄凉古道旁。","自是风霜侵病骨，非干牛酒涴诗肠。","明朝解缆秋江上，问讯先生一瓣香。"],"title":"过杜工部祠"}
