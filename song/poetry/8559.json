{"author":"李处权","id":8559,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一见琼林病眼开，东南秀爽力能廽。","须知载腹五千卷，受我浇肠三百杯。","可但世官从鳯沼，要看人物上云台。","歌呼枉费谈天口，宜及中兴国论陪。"],"title":"送谹父"}
