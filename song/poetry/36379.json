{"author":"陆游","id":36379,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["湖海飘然避世纷，汀洲沙鹭旧知闻。","渔舟卧看山方好，野店沽尝酒易醺。","病骨未成松下土，老身常伴渡头云。","美芹欲献虽堪笑，此意区区亦爱君。"],"title":"舟中作"}
