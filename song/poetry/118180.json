{"author":"王埜","id":118180,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["冷笑申公老汉班，不成一事又空还。","与其零雨难苏物，孰若为云只在山。","庭草静涵春意足，野瓢休挂树阴闲。","多应粪土看荣贵，留得清风宇宙间。"],"title":"寄赵章泉"}
