{"author":"赵蕃","id":73815,"strains":["仄平仄仄平平仄，仄仄平平○平仄。","仄平仄仄平○仄，平仄○平○仄仄。","平平仄仄仄○平，仄仄平平仄平仄。","平平仄平仄仄平，仄仄○平仄平仄。"],"paragraphs":["雨珠雨玉非襦粟，雨雨悬知胜珠玉。","去年病祷祗如楚，今岁应祈如撒菽。","黄云割尽绿浪摇，可实饥肠慰枵腹。","微官但为斗食谋，再拜题诗谢贤牧。"],"title":"送周守二首  其二"}
