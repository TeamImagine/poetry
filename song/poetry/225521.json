{"author":"李昭玘","id":225521,"strains":["平平仄仄平，仄仄仄仄仄。","平平仄仄仄，仄○仄平仄。","仄平仄平平，仄仄平平仄。","仄仄平平平，○仄仄平仄。","平平仄平仄，仄仄仄平仄。","仄平仄平平，○仄仄仄仄。","平平仄仄仄，仄仄仄平仄。","仄平平？平，平仄仄○仄。","平仄仄○仄，仄仄仄平仄。","仄平平平平，仄仄平仄仄。","平平仄平平，平仄仄○仄。"],"paragraphs":["春归数十朝，八九不暇出。","萌芽日夜发，百觜竞撑突。","驾言谒仙祠，古像怀仿佛。","白鹤来何时，苍桧暮萧窣。","云霞断人世，往事已荒忽。","解缨濯泉流，深澈几照骨。","毛寒不敢视，下必有神物。","昔人斯徜徉，音影讵磨没。","嗟予质污下，见亦被呵咄。","仰惭逍遥游，未忍尘土汩。","时须挹高风，为我一吹拂。"],"title":"游白鹤观"}
