{"author":"楼钥","id":66481,"strains":["平平平仄仄平仄，仄仄平平○仄仄。","仄○仄仄仄平平，仄仄平平○仄仄。","仄平仄○○○仄，仄仄平○仄平仄。","平仄仄仄仄仄平，仄仄平平仄仄仄。","仄平平平仄仄平，平仄平平○仄仄。","仄平仄仄平平○，平仄平平仄平仄。"],"paragraphs":["人为天地最灵物，野卉无情犹若此。","石间薜荔水昌阳，卷柏生崖并葛藟。","是皆草中号长久，未见悬空解葩蘂。","柯叶不改耐岁寒，土著青松那可拟。","不须丹砂访葛洪，毋用仙方传李耳。","未知此种谁为传，乌有先生子虚子。"],"title":"又次王恭叔韵  其二"}
