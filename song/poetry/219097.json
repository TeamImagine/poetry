{"author":"蔡肇","id":219097,"strains":["平平平仄仄平平，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["相鲜金碧照崔嵬，殿阁园林迤逦开。","留恋白云禅客少，寂寥青嶂晓猿哀。","山川胜处天然巧，景象穷时石也摧。","靖节远公如可作，不应莲社愧刘雷。"],"title":"游善权洞  其二"}
