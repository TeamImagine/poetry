{"author":"宋祁","id":13232,"strains":["仄仄平仄平，平仄○仄仄。","仄仄仄○平，平仄仄平仄。","仄○仄仄仄，仄仄○○仄。","仄仄平仄仄，仄平平仄仄。","平平仄仄平，平仄仄平仄。","仄平仄仄○，仄仄平平仄。","仄仄仄仄仄，○平平仄仄。","仄仄仄平平，平○仄平仄。","○仄平仄○，仄平平仄仄。","平平平仄平，仄仄仄平仄。","平仄仄仄○，平仄仄平仄。","仄仄平仄○，仄仄平平仄。","仄平平仄平，平平仄平仄。","○仄仄仄平，平平○仄仄。"],"paragraphs":["聚散非一端，贤逸难两遂。","拥节北临边，安得久交臂。","此行讵不远，印瑞三且二。","背剑车炙輠，径秦骖舞辔。","雄州乃剧藩，喉领塞南地。","译通老上庭，道系单于使。","适馆授主粲，乘韦交客贽。","列戍俨趋风，诸将走咨事。","应变君所长，立功今可冀。","君家诚易知，世烈在青史。","齐楚异姓王，阴邓后家里。","券字金对行，戟带霞交尾。","濬源无近波，高峰本洪址。","行矣励壮猷，公侯当复始。"],"title":"钤辖冒上合就移知雄州"}
