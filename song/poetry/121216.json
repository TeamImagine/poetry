{"author":"白玉蟾","id":121216,"strains":["平平仄仄仄平仄，仄仄平平仄平仄。","仄仄○平平仄平，平平仄仄仄平仄。","仄仄平平平仄平，仄平平仄仄平平。","平平仄仄仄仄仄，仄平仄仄仄平平。","仄平仄仄仄平仄，○仄平平仄平仄。","平仄平○仄仄平，仄平平仄平平仄。","平平仄平平仄平，仄仄平平仄仄平。","平平仄仄平仄仄，仄仄平平平仄平。","平平仄仄平平仄，仄平平仄平平仄。","平平平仄仄平平，仄平平仄仄平仄。","仄平平仄仄平平，仄仄平平平仄平。","仄平仄仄仄○仄，仄平仄仄平平平。","仄平仄仄平○仄，平仄平○○平○。","平平仄仄平平平，仄平○仄平平仄。"],"paragraphs":["平沙断岸几千尺，树色烟光渺无极。","一叶扁舟归去来，渔翁放棹倚芦荻。","八九山家云水村，白蘋红蓼数渔船。","沙寒石瘦木叶落，一钩淡月照黄昏。","小桥跨水碧溪浅，苍壁丹崖半苔藓。","樵子归担竹两竿，落霞孤鹜天边远。","千山万山风色清，四柱茅亭立晚汀。","花红草绿山水静，独步亭前秋月明。","山前一阵梧桐雨，落花惊断山禽语。","谁家楼阁隠青林，老僧归寺立溪浒。","一溪流水遶云根，草舍茅庵常闭门。","客来倚棹一回顾，直疑此是真桃源。","洞门紫翠交相映，林幄山屏更清胜。","何人作此无声诗，展开如入溪山镜。"],"title":"题欧阳氏山水后"}
