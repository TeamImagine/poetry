{"author":"范成大","id":43926,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["恰从秋浦挂籧篨，又泊清溪十里余。","愁水愁风吹帽后，作云作雨授衣初。","远寻草市沽新酒，牢闭篷窗理旧书。","行路阻艰催老病，骚骚落雪满晨梳。"],"title":"离池阳十里清溪口复阻风"}
