{"author":"韩愈","id":10021,"strains":["仄平仄平平，仄仄仄平仄。","○平仄○仄，仄平平○？。","平平仄仄○，平仄平平仄。","平○仄平平，仄仄仄平仄。","仄仄平仄仄，平平仄平○。","仄平平仄平，仄仄仄仄仄。","仄平仄平○，平仄仄平○。","平平仄仄仄，平仄平仄仄。","仄平平仄仄，仄仄平仄○。","○平平仄平，仄仄○○○。","平平仄仄平，仄仄平仄仄。","平平仄仄仄，仄仄仄仄仄。","仄平平仄仄，○仄仄仄○。","仄平平平平，仄○平仄仄。","平平平仄仄，仄仄平仄仄。","仄仄平平平，仄平○仄仄。","仄平仄○平，仄仄仄平仄。","仄平仄平仄，仄仄平仄仄。","仄仄仄平平，仄平○仄平。","平平仄仄仄，仄仄仄平仄。","平平仄平仄，仄仄仄仄仄。","平平仄平平，仄仄平仄仄。","平平仄平平，仄仄平仄仄。","平平○仄仄，仄仄仄平仄。","仄○平仄平，平平仄平仄。","仄○仄仄仄，仄仄仄平仄。","仄仄平平平，仄仄仄仄仄。","仄○○○仄，仄仄仄仄仄。","平平仄仄平，仄仄平仄仄。"],"paragraphs":["少年气真狂，有意与春竞。","行逢二三月，九州花相暎。","川原晓服鲜，桃李晨妆靓。","荒乘不知疲，醉死岂辞病。","饮啖惟所便，文章倚豪横。","尔来曾几时，白发忽满镜。","旧游喜乖张，新辈足嘲评。","心肠一变化，羞见时节盛。","得闲无所作，贵欲辞视听。","深居疑避仇，默卧如当暝。","朝曦入牖来，鸟唤昏不醒。","为生鄙计算，盐米告屡罄。","坐疲都忘起，冠侧懒复正。","幸蒙东都官，获离机与阱。","乖慵遭傲僻，渐染生弊性。","既去焉能追，有来犹莫骋。","有船魏王池，往往纵孤泳。","水容与天色，此处皆绿净。","岸树共纷披，渚牙相纬经。","怀归苦不果，即事取幽迸。","贪求匪名利，所得亦已并。","悠悠度朝昏，落落捐季孟。","群公一何贤，上戴天子圣。","谋谟收禹绩，四面出雄劲。","转输非不勤，稽逋有军令。","在庭百执事，奉职各祗敬。","我独胡为哉，坐与亿兆庆。","譬如笼中鸟，仰给活性命。","为诗告友生，负愧终究竟。"],"title":"东都遇春"}
