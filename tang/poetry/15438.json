{"author":"白居易","id":15438,"strains":["平仄平仄平，平仄平平仄。","○仄平仄平，平平平仄仄。","平平仄仄仄，仄仄仄○仄。","平仄仄平平，平平仄○仄。","平平仄○仄，仄仄平平仄。","○仄仄仄平，仄平仄平仄。","○平仄平仄，仄仄平平仄。","平仄仄平平，平平○仄仄。"],"paragraphs":["山上巴子城，山下巴江水。","中有穷独人，强名为刺史。","时时窃自哂，刺史岂如是。","仓粟𫗪家人，黄缣裹妻子。","莓苔翳冠带，雾雨霾楼雉。","衙鼓暮复朝，郡斋卧还起。","回头望南浦，亦在烟波里。","而我复何嗟，夫君犹滞此。"],"title":"南宾郡斋即事寄杨万州"}
