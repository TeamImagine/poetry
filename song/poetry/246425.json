{"author":"吕本中","id":246425,"strains":["○平仄仄平仄仄，仄仄○平仄平仄。","仄平仄仄平仄○，仄仄平○仄○仄。","仄平○平仄仄仄，仄仄仄仄平平仄。","○○平仄仄仄仄，平仄平平仄平仄。","仄○仄平仄○仄，仄仄○仄平平仄。","平○仄仄平仄○，仄仄平平仄○仄。"],"paragraphs":["王郎别我春已晚，索我题诗敢辞懒。","读书万卷君所闻，只要躬行不相反。","圣人遗言凛可畏，小事未免书之简。","衣冠瞻视有法则，何独文章要编刬。","譬如逆风曳长舰，竭力正在千夫挽。","君行念此须饱参，即是谿堂句中眼。"],"title":"临川王坦夫故从谿堂先生谢无逸学北行过广陵见余意甚勤其行也作诗送之"}
