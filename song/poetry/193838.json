{"author":"苏轼","id":193838,"strains":["仄平仄仄平，仄仄平仄仄。","平平仄仄仄，仄仄平平仄。","仄平仄仄仄，仄仄仄○仄。","仄○平仄仄，仄仄平平仄。","仄平平仄○，仄仄仄平仄。","平平平平仄，○仄平平仄。","仄平平仄仄，仄仄仄平仄。","平平仄仄仄，平仄平平仄。","仄仄仄○平，仄仄仄仄仄。","平平平平仄，仄○仄平仄。","平平仄平仄，平仄仄平仄。","仄仄平平仄，仄平仄仄仄。","平○仄平仄，仄仄仄○仄。","仄平仄○仄，仄仄平○仄。"],"paragraphs":["绛侯百万兵，尚畏书牍背。","功名意不已，数与危机会。","我公抱绝识，凛凛镇横溃。","欲收伊吕迹，远与巢由对。","誓言虽未从，久已断诸内。","区区为怀祖，颇觉羲之隘。","此身随造物，一叶舞澎湃。","田园不早定，归宿终安在。","彼美石淙庄，每到百事废。","泉流知人意，屈折作涛濑。","寒光洗肝膈，清响跨竽籁。","我旧门前客，放言不自外。","园中亦何有，荟蔚可胜计。","请公试回首，岁晚余苍桧。"],"title":"追和子由去岁试举人洛下所寄九首 韩子华石淙庄"}
