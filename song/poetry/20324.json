{"author":"李石","id":20324,"strains":["平平仄仄平平○，仄仄仄仄平仄平。","仄平仄平○仄仄，仄仄平仄○仄平。","仄○仄仄仄仄仄，仄仄仄仄平平平。","平平仄仄○仄仄，仄平平仄仄平仄。","仄○平仄仄平平，仄仄平○仄仄仄。"],"paragraphs":["高轩得意翔云间，妙画匿迹缣素残。","柱头老丁留语后，兀兀无趾如叔山。","不妨万里戢六翮，顾步下啄芝田宽。","方舟惜鹤并惜画，一夔之足万金价。","莫将凡笔补丹青，谬作身轻一鸟下。"],"title":"余所藏李文才画鹤甚奇伟岁久缣烂各缺一趾偶有善工为补之"}
