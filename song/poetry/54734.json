{"author":"朱熹","id":54734,"strains":["平仄仄平仄，○平○仄平。","平平○仄仄，仄仄○平平。","○仄仄平仄，平平平○平。","平平仄仄平，仄仄平平平。","仄仄平平平，仄平平仄平。","平平仄仄仄，仄仄平○平。","仄平仄平仄，○平仄平平。","平仄仄○仄，平平仄平平。"],"paragraphs":["云起欲为雨，中川分晦明。","才惊横岭断，已觉踈林鸣。","空际旱尘灭，虚堂凉思生。","颓檐滴沥余，忽作流泉倾。","况此高人居，地偏园景清。","芳馨杂悄蒨，俯仰同鲜荣。","我来偶兹适，中怀澹无营。","归路绿泱漭，因之想岩耕。"],"title":"六月十五日诣水公庵雨作"}
