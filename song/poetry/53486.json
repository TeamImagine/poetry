{"author":"项安世","id":53486,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄仄仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["角羁小小未多知，但识堆盘果实奇。","星女机边榴粲粲，炎官伞底柿累累。","绿皱紫壳如拳栗，玉液金肌似碗梨。","愿得仙翁千岁寿，长分余颗及孙儿。"],"title":"大人生朝六首 庠孙"}
