{"author":"李纲","id":243176,"strains":["仄仄平平仄仄平，仄平仄仄仄平平。","平平平仄仄平仄，平仄平平平仄平。","平仄平平平仄仄，平平平仄仄平平。","仄平仄仄平平仄，仄仄仄平平仄平。"],"paragraphs":["半载相从作远游，物华苒苒又新秋。","江南山水共清赏，湖外风烟成独留。","家远为传安稳信，时艰增重别离忧。","渚宫此去无他地，怅望自登黄鹤楼。"],"title":"次通城送季言弟还锡山二首  其一"}
