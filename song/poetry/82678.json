{"author":"刘过","id":82678,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["龙虎东西两踞盘，帝教弹压此山川。","风行魏蜀三分国，浪静江淮万里天。","半壁旌旗佳丽地，十州鼓角郁葱边。","便当击楫中流誓，莫使鞭为祖逖先。"],"title":"上金陵章侍郎  其一"}
