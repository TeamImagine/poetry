{"author":"彭汝砺","id":202010,"strains":["平平平仄仄，平仄仄平平。","平仄平平仄，○○仄仄平。","仄○平仄仄，平仄仄平平。","仄仄平平仄，平仄仄仄平。","平平仄平仄，平仄仄平平。","平仄平平仄，平平仄仄平。","仄仄平仄仄，平仄仄平平。"],"paragraphs":["群英偕奋迅，夫子尚埃尘。","辜负青云器，淹留白屋身。","孟轲虽欲仕，原宪固安贫。","甚矣逢时晚，归欤乐道真。","林泉遁华耀，诗酒毓精神。","天子真明主，朝家况盛辰。","忍令伊尹辈，终老止耕莘。"],"title":"勉友人张生一首"}
