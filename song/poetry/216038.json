{"author":"张耒","id":216038,"strains":["仄仄○平平仄仄，仄平仄仄○平仄。","平平平仄平平仄，平仄平平仄平仄。","平平平仄仄平仄，仄仄仄仄平平仄。","仄平仄仄仄仄仄，平仄平平仄○○。","仄平平仄仄仄仄，平仄平平平仄仄。","平平平仄仄平○，仄仄平平平仄仄。","仄平仄仄仄仄仄，平仄平平仄平仄。","平平平仄仄仄仄，平仄平平平仄仄。","仄平平仄仄仄仄，仄仄○平平仄仄。","平平仄仄平○仄，平仄平平仄平仄。","○平平仄仄平仄，仄仄平仄平仄仄。","仄平平仄仄平仄，○仄平○仄仄仄。","平平仄平○仄仄，○仄仄平平○○。","平平仄仄平仄仄，仄仄仄仄平○仄。","平平仄平仄○仄，平仄平平仄仄仄。","仄平平仄○仄仄，仄仄平平仄平仄。"],"paragraphs":["一叶横江凌浩渺，李君见我迎门笑。","鹅黄初熟醅旋压，书室焚香地新扫。","淋漓歌笑不知夜，竹榻枕藉眠诸少。","老人被煖觉独晚，惊起东南日如烧。","四明陈子定爱客，生火寒厅邀我到。","盘殽香洁具俄顷，鲙斫寒鱼初出沼。","仲谋霸气久寂寞，元子亭基尚危峭。","荆榛荒梗上石磴，人物清江开野庙。","暮投明府快一饮，主意殷勤宾屡釂。","星河破碎归中夜，明日清淮理归棹。","王家园馆静人眼，挂壁於菟疑欲𫜪。","杀鸡为黍办仓卒，看画烹茶每醉饱。","还家闭门空寂历，胜境目前皆了了。","兹游可再谁汝啬，老懒似不能轻矫。","西山得霜瘦如削，萧寺峥嵘出粉筿。","幸于腰髀犹足使，与子凌寒恣游眺。"],"title":"游武昌"}
