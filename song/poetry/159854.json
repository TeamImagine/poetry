{"author":"熊瑞","id":159854,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["落梅香影放华灯，快我来寻采若盟。","花醉羽觞金谷酒，莲开蜡炬锦官城。","家家珠翠成群戏，处处笙箫簇队行。","惟有天津桥上月，无人能复记新声。"],"title":"再和元夕"}
