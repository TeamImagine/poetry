{"author":"王珪","id":175909,"strains":["仄仄平○仄仄平，○平平仄仄平平。","○平平仄平平仄，仄仄平平仄仄平。","仄仄平平平仄仄，平平仄仄仄○平。","平平仄仄平平仄，仄仄平平仄仄平。","仄仄仄平平仄仄，仄平○仄仄平平。","平平仄仄平平仄，仄仄平平仄仄平。","平仄○平平仄仄，仄平平仄○平平。","○○平仄平○仄，仄仄平平仄仄平。"],"paragraphs":["太乙真庭结宝坛，中涵元象本无言。","三山波涌楼台近，北极星环剑佩尊。","岁入飞宫初在丑，神移列驭直从坤。","妖氛自逐灵旗卷，瑞谷常登御廪蕃。","晓日破红浮鬭栱，夕云凝紫护周垣。","龙随御笔栖碑首，鹤带仙书语洞门。","天马应歌来仗卫，岳祗聫职听朝昏。","传闻词客新吟苦，玉案才承上帝恩。"],"title":"依韵和王宣徽奉安中太乙神像"}
