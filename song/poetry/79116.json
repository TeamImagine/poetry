{"author":"欧阳修","id":79116,"strains":["○平平仄平，仄仄平平仄。","仄仄平平○，仄平平仄仄。","平仄仄平平，平仄仄仄仄。","平平仄○仄，仄仄仄仄仄。","○仄仄仄平，平平平仄仄。","平平仄仄仄，平仄仄仄仄。","平仄平仄仄，仄仄仄仄仄。","仄平平仄平，仄仄仄仄仄。","仄平平仄平，仄仄仄仄仄。","仄平平仄仄，仄仄平仄仄。","平平仄仄仄，○仄平仄仄。","仄仄平仄仄，仄仄仄○仄。","○平仄○平，仄仄平仄仄。","仄○平仄平，仄仄仄仄仄。","平平仄仄仄，仄仄仄○仄。","○平仄平平，仄仄○仄仄。","平平仄平平，平仄仄仄仄。","平○平仄仄，仄仄○平仄。","仄平仄平平，仄仄仄仄仄。","平平○平平，仄仄仄平仄。","仄仄仄平仄，仄平平仄仄。","○○仄平平，仄仄平仄仄。","○平仄平仄，仄仄仄○仄。","平平仄平平，仄仄平仄仄。","平平仄仄仄，仄仄平仄仄。","仄平平仄平，平仄仄平仄。","平平仄仄○，仄仄仄平仄。","○平仄平平，平仄仄平仄。"],"paragraphs":["长河秋雨多，夜插寒潮入。","岁暮孤舟迟，客心飞鸟急。","君老忘卑穷，文字或缀缉。","余生苦难厄，世险蹈已习。","离合二十年，乖睽多聚集。","常时饮酒别，今别辄饮泣。","君曰吾老矣，不觉两袖湿。","我年虽少君，白发已揖揖。","忆初京北门，送我马暂立。","自兹遭槛阱，一落谁引汲。","颠危偶脱死，藏窜甘自絷。","但令身尚在，果得手重执。","闻来喜迎前，貌改惊乍揖。","别离才几时，旧学废百十。","残章与断藁，草草各收拾。","空窗语青灯，夜雨听霵霵。","明朝解舟南，归翼纵莫戢。","还期明月饮，幸此中秋及。","酒酣弄篇章，四坐困供给。","欢言正喧哗，别意忽于邑。","日暮北亭上，浊醪聊共挹。","轻桡动翩翩，晚水明熠熠。","行心去虽迫，诀语出犹涩。","归来录君诗，卷轴多{角戢}{角戢}。","谁云已老矣，意气何嶪岌。","惜哉方壮时，千里足常馽。","知之莫予深，力不足呼吸。","叹吁偶成篇，聊用缀君什。"],"title":"别后奉寄俞二十五兄"}
