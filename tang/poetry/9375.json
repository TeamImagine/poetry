{"author":"权德舆","id":9375,"strains":["仄仄仄平平，仄平仄仄平。","平平○仄仄，平仄仄平平。","平仄平平仄，平平仄○○。","平平仄平仄，○仄仄平平。","仄仄○平仄，平平仄○仄。","平平仄平仄，仄○仄平平。"],"paragraphs":["累抗乞身章，湛恩比上庠。","宾筵徴稷嗣，家法自扶阳。","簪组欢言久，琴壶雅兴长。","阴岚冒苔石，轻籁韵风篁。","佩玉三朝贵，挥金百虑忘。","因知卧商洛，岂胜白云乡。"],"title":"韦宾客宅与诸博士宴集"}
