{"author":"李新","id":223150,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["直向忙中得少休，一生缘分属清幽。","好山不许寻常见，野水从教自在流。","种竹养茶双碧重，有僧无客四时秋。","当初着眼如低下，不识光芒射斗牛。"],"title":"留题华严壁"}
