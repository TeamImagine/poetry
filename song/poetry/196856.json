{"author":"朱长文","id":196856,"strains":["仄仄平平仄仄平，平平平仄仄仄平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["碧瓦犹藏腊雪寒，东杓初向斗旁观。","雪垂华旦天京远，雉舞条风野老欢。","官柳嫩黄迎皂盖，园蔬新绿委金盘。","诗才例作姑苏守，一曲阳春喜岁端。"],"title":"次韵司封使君立春纪事"}
