{"author":"李弥逊","id":253120,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["世德兰金久未寒，交情倾盖有如山。","天衢尚敛抟风翼，泽国难留隐雾斑。","夜棹月溪成莫逆，春舆莲社访无还。","逢场戏事多应暇，诗酒频过陋巷颜。"],"title":"邵旸叔用寒字韵作诗见贻复次韵答之"}
