{"author":"徐铉","id":624,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["御宴宵陈敞百层，君恩芳景两难胜。","风传天上九成乐，月映楼前万树灯。","醉捧玉觞疑梦寐，静临丹槛似飞腾。","因观谢守窗中咏，自愧瀛洲是滥登。"],"title":"和白州钱使君上元夜侍宴"}
