{"author":"苏轼","id":195960,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["消尽琼瑶云驭归，余寒犹复助风威。","垂帘渐学秋霖滴，满地犹疑夜月辉。","冻壤相和开荜户，流凘半释拥苔矶。","可怜乌鹊饥无食，日暮空林何所依。"],"title":"和人雪晴书事"}
