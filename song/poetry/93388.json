{"author":"戴复古","id":93388,"strains":["仄平平平平仄仄，仄仄仄平平仄仄。","仄平仄仄仄仄平，平仄仄○平仄仄。","仄平平仄仄平仄，仄仄平○平仄仄。","平平仄仄仄仄平，平平仄仄平平仄。","平○仄仄仄平平，○○平仄仄仄仄仄平。","仄○仄仄仄平仄，仄仄平○平仄○。"],"paragraphs":["报恩千楹归一炬，佛也不能逃劫数。","宝坊化作瓦砾场，堪笑月庭来又去。","率翁修造凤楼手，第一能将无作有。","神工作舍鬼筑墙，鞭笞木石能飞走。","风斤月斧日纷然，行看华屋突兀在眼前。","好留一室馆狂客，早晚来参文字禅。"],"title":"寄报恩长老恭率翁"}
