{"author":"刘黻","id":142137,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄仄平仄仄仄，平平仄仄仄平平。"],"paragraphs":["掩关谁复抱琴来，静坐工夫欲换胎。","事到平心方是道，行希前哲奈非才。","镜中华发侵寻矣，松下衰翁矍铄哉。","畎亩未能忘一饭，经纶犹愿济云雷。"],"title":"用韵自述"}
