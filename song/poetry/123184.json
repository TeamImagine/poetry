{"author":"吴潜","id":123184,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["览辉仪凤下高岑，有道朝廷夬决阴。","宣室礼成熙洽象，明堂乐奏治安音。","嘉祥已庆连金颖，盛事还祈献石砧。","只道太平无以报，谁知尧德舜功深。"],"title":"十用喜雨韵三首  其三"}
