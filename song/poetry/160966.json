{"author":"戴表元","id":160966,"strains":["仄平平仄平，仄仄仄平平。","仄仄仄仄○，仄仄平平平。","平平仄仄仄，仄仄平仄平。","平平仄平平，仄仄平仄平。","仄平○平仄，仄仄平仄平。","仄平仄平仄，仄仄平仄平。"],"paragraphs":["去年秋事荒，贩籴仰邻州。","健者道路间，什伯成朋俦。","今年渐向熟，庶几民不流。","书生自无田，与众同喜忧。","作诗劳邻曲，有唱谁与酬。","亦无采诗者，此职何可修。"],"title":"自居剡源少遇乐岁辛巳之秋山田可拟上熟吾贫庶几得少安乎乃和渊明贫士七首与邻人歌而乐之  其七"}
