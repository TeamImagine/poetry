{"author":"吕防","id":205138,"strains":["平仄仄平○，仄仄仄○○。","○平平○平，仄仄平平○。","平平○平仄，平仄平平平。","仄仄仄平仄，仄仄平平○。","仄平仄仄仄，仄仄平平平。","仄平平平仄，平仄平仄平。","平平仄平仄，仄平仄平平。","○平仄仄仄，仄○仄平平。","仄平仄○仄，仄仄仄平平。","仄平平平平，仄仄平平○。","平平平仄平，仄仄平○平。","平仄仄仄仄，仄平仄平平。","平仄平仄平，仄仄平平平。","仄平仄平仄，平仄仄仄平。","仄○平仄仄，○仄仄仄○。","○平平仄平，平仄仄平平。","平平仄平仄，仄仄平仄平。","平平仄仄仄，仄○平平平。"],"paragraphs":["尝读子真传，掩卷屡长叹。","如何忠正资，适在元成间。","危言论时政，条畅穷根源。","直节破奸胆，愤气冲儒冠。","上书辄报罢，九九惭齐桓。","是时公卿辈，曾不为厚颜。","雄文灿方册，至今日星攒。","深机识祸福，拂衣九江干。","一朝弃妻子，变姓抱吴关。","位卑而言高，自古为尤难。","斯人能保身，出处何其艰。","繄子偶得邑，驾言谒仙坛。","坛侧千丈松，凛凛清风还。","寿春下新诏，高蹈翠琰刊。","壁间罗隠记，中理极可观。","当年康乐公，游览遍名山。","云何此佳迹，未被金石言。","真人久怅望，伫看西飞鸾。"],"title":"题梅仙观"}
