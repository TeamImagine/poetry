{"author":"李弥逊","id":253240,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["十年猿鹤共萧萧，世亊驱人肯见饶。","老态岭云风更急，壮心炉篆日还销。","催科政拙民犹病，御侮才疏盗正骄。","强拾陈言续清唱，却惭横槊按戎昭。"],"title":"次韵漳州邓教授二首  其二"}
