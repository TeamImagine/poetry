{"author":"王禹偁","id":177569,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄仄仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["御前曾取好科名，一掾如何万里行。","身落蛮夷人共惜，罪因文学自为荣。","吏供版籍多鱼税，民种山田见象耕。","君看咸通十司户，投荒终久是公卿。"],"title":"送融州任巽户曹"}
