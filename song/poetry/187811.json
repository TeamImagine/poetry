{"author":"王令","id":187811,"strains":["○平平平仄仄仄，仄仄仄仄仄○仄。","仄仄平仄○仄○，平○平平仄平仄。","仄平○仄仄仄平，仄仄仄仄仄仄○。","仄平平仄仄仄仄，平仄仄仄平仄平。","平仄仄平仄仄仄，平仄仄？平仄仄。","仄平仄仄仄仄平，平平仄仄平仄平。","平平仄平仄仄仄，平仄仄仄平平○。","仄平平仄仄○仄，平仄平平仄仄仄。","平平仄平仄仄平，仄仄平平平仄仄。","平○仄平平仄平，平仄仄仄仄仄平。","平仄平平平仄仄，平仄平仄仄平仄平○。"],"paragraphs":["钱塘山人大署壁，曰十月朔日且蚀。","坐者跳起行者留，愚闻之惊智为惑。","我时过市偶自停，眩两目视闹耳听。","自嗟身贱不有位，安得置此诛四刑。","惟此丙申日在未，天面黯欎昏不济。","举头仰日已半亏，群阴得志云不披。","尘函欲开镜尚掩，谁把白壁涂之泥。","大哉玄象浩难测，安有庸人以术得。","天乎反成竖子名，不念吾皇禳以德。","吾闻日名为大明，光一自出灭月星。","今乃为之成薄蚀，安得君子不为小人乘。"],"title":"日蚀"}
