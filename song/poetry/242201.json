{"author":"李正民","id":242201,"strains":["平平仄仄仄平平，仄仄平平平仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["琅玕黝璧两清虚，不比山阴鹅换书。","花乳试烹应有味，龙孙新种未嫌疏。","轻身通气宜君饮，冒雪停霜称我居。","斜曲短长休更问，森罗万象已如如。"],"title":"客有以茶易竹次韵"}
