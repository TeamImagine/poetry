{"author":"王庭珪","id":237895,"strains":["平平平仄仄仄平，仄平○平○仄平。","平平平仄○仄仄，平仄仄仄平平平。","平平仄仄平仄仄，仄仄○仄平平平。","仄○平平仄仄仄，仄○平仄仄仄平。","平平仄仄平仄仄，仄平平仄仄○平。","平平仄○平仄仄，平平平仄平仄平。","仄仄○平仄平仄，平平仄仄平○平。","平平仄仄仄平仄，平平仄仄○仄平。","平平仄仄仄平仄，平平仄仄平平平。","仄平平平仄仄仄，仄仄仄仄平○平。","○平仄平○仄仄，平平仄仄平平平。","仄平平平平仄仄，平平仄仄○仄平。","平平○○仄仄仄，平平仄仄平平○。"],"paragraphs":["衡山高出北斗边，九疑苍梧相属联。","群峰环走如却立，山脚插入潇湘川。","朱陵渺邈迷处所，白鹤喷薄飞流泉。","坐看徐郎拂绢素，尽驱山岳置眼前。","徐郎岂是真画手，酒酣游戏乃其天。","巴陵洞庭连浦溆，鲸鲵蟠穴为贼渊。","诏谓将军出旗鼓，楼船蹴踏惊浪喧。","欃枪夜落照湖水，雕弓十万犹控弦。","湘西古寺最奇绝，丹崖翠壁开何年。","况公文章善叙事，大字怪伟宜镵镌。","中书异时观落笔，因烦吮墨图凌烟。","孟公韩公毛髪动，腰靫大羽冠进贤。","他年中兴事可考，公名亦与兹山传。"],"title":"观徐明叔画湘西磨崖图"}
