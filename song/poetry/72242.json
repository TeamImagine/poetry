{"author":"曾丰","id":72242,"strains":["仄平平平仄平仄，仄仄仄平仄○仄。","仄平仄平仄平○，仄仄仄平仄○仄。","平平仄仄仄仄平，仄平○仄仄仄平。","仄仄平仄仄仄平，平仄仄平平平平。","平平仄仄仄平仄，仄仄仄平○仄仄。","仄仄平平○仄仄，○○○仄仄平仄。","平仄平仄平仄平，平平仄平仄仄平。","仄仄平平仄平平，○平○仄○仄平。"],"paragraphs":["卦辞爻辞易之注，孔子读之悟其故。","彖辞象辞易之疏，孔子作之志其悟。","悬知孔子大悟时，太虚中不挂一丝。","与易为一自不知，奚以卦辞爻辞为。","渠无孔子大机械，所恃嗫嚅三尺喙。","象彖爻辞从领会，其如犹有卦辞在。","诚使时习能绝编，安知日新不忘筌。","著脚还超九师先，回头更勘三画前。"],"title":"题安子承读易堂"}
