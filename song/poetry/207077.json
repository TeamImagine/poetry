{"author":"黄庭坚","id":207077,"strains":["仄平平仄平仄仄，仄○平平仄平仄。","平平○○○仄平，仄仄平平仄平仄。","平平平仄仄仄平，仄仄平平仄仄平。","仄平仄仄平平○，仄○仄平平仄平。"],"paragraphs":["竹山虫鸟朋友语，讨论阴晴怕风雨。","丁宁相教防祸机，草动尘惊忽飞去。","提壶归去意甚真，柳暗花浓亦半春。","北风几日铜官县，欲过五松无主人。"],"title":"阻水泊舟竹山下"}
