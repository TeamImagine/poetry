{"author":"陈天麟","id":27323,"strains":["平仄平平仄仄平，平平平仄仄平平。","平平仄仄平平仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["杨柳堤长月一湾，芙蓉花小蓼初斑。","孤帆白鸟无边水，残日断云何处山。","远客自应归兴动，新诗都在晚晴间。","功名有底催人去，只合渔樵作往还。"],"title":"吕城舟行晚晴"}
