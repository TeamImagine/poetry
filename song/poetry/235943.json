{"author":"李光","id":235943,"strains":["仄平仄平仄，仄仄○仄平。","平平平仄仄，仄仄平仄平。","平平仄平平，仄平仄平平。","平仄仄○仄，仄平仄仄平。","平平仄平平，仄仄平仄平。","仄平平仄仄，平仄平平平。","平平平仄平，仄平仄平平。","平仄○平仄，平平仄平○。","○平平仄仄，平仄平平平。","平平仄平仄，仄仄平平平。","仄平平平平，平平仄平平。","平平仄平平，仄平○○平。","仄仄仄平仄，○仄平仄平。","平平仄仄平，仄平仄平平。","仄平平平仄，仄平仄仄平。","仄仄平平○，平平仄○平。","平仄仄仄仄，平○○平平。"],"paragraphs":["子陵古真隐，逸气横九州。","平生江海志，自比巢与由。","鸿飞本冥冥，肯为稻粱谋。","虚屈万乘顾，枉烦物色求。","贻书诮君房，预作腰领忧。","舜江公邑里，公去逾千秋。","青山无古今，大江日东流。","人物浪淘尽，英名至今留。","当年渔钓地，陈迹余荒丘。","徐侯有佳政，百里安田畴。","作堂名严公，怀贤慕前修。","时来对江山，一尊更献酬。","我岂隐沦欤，三黜今白头。","年来賸得闲，忘机狎群鸥。","结茅牟湖傍，一竿幸可投。","蒻笠青蓑衣，生涯寄扁舟。","严子定不死，吾将从之游。"],"title":"寄题余姚徐宰新作严公堂"}
