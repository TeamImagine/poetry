{"author":"黄庭坚","id":206417,"strains":["仄平平仄平，仄仄仄仄仄。","仄平仄平平，平仄仄○仄。","平平平平仄，仄仄仄仄仄。","平仄平仄平，平仄仄仄仄。","仄平仄平平，仄平平平仄。","平平仄仄仄，平仄仄仄仄。","仄仄○仄平，○平平平仄。"],"paragraphs":["曲肱惊梦寒，皎皎入牖下。","出门问何祥，岑寂省中夜。","姮娥携青女，一笑粲万瓦。","怀我金玉人，幽独秉大雅。","古来绝朱弦，盖为知音者。","同床有不察，而况子在野。","独立占少微，长怀何由写。"],"title":"秘书省冬夜宿直寄怀李德素"}
