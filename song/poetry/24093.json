{"author":"宋祁","id":24093,"strains":["仄○平平仄，平平仄仄平。","平平平仄仄，仄仄仄○平。","仄仄平平仄，平○仄仄平。","○平仄平仄，仄仄仄平平。","仄仄平平仄，平平仄仄平。","平平平仄仄，○仄仄平平。"],"paragraphs":["地胜祠仍古，春余物遍华。","山云时抱石，佛雨不萎花。","岭挟楼梯峻，岩牵殿墄斜。","淙谿杂环佩，怪蔓走龙蛇。","供坐僧飞钵，香园客戏沙。","吾游真草草，深意负青霞。"],"title":"三月二十一日集海云鸿庆院"}
