{"author":"释德葵","id":172428,"strains":["平仄仄仄平仄仄仄仄仄，平平平平平仄仄。","仄平平仄平平平，平仄平○平仄仄。","仄平平仄○平平，仄○仄仄平平平。","平平○平仄仄仄，仄平仄仄平平平。","仄平仄平仄仄平仄仄，平平仄平平仄仄。","平平仄仄仄平平，仄仄仄平平仄仄。","仄仄仄仄仄，仄仄仄仄仄○仄。","仄仄平平仄平仄，仄平平仄仄仄仄。","平○仄仄平平平平仄，仄仄仄平平仄仄。"],"paragraphs":["君不见昔人十日画一水，摩挲漥窿随手起。","若非胸次吞江湖，安得波澜来笔底。","我来萧寺观奇踪，壁间隠隠腾蛟龙。","初疑乘风驭弱水，恍然坐我蓬莱宫。","又疑去年八月秋水溢，阴风袭人廊庑湿。","谁知画者巧通神，董羽至今羞死笔。","此水不是画，一水一水势相及。","对此融神坐终日，后人虽画画不出。","何如倒却毘陵华严壁，海慧北廊推第一。"],"title":"题海慧寺画水壁"}
