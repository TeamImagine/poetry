{"author":"杨万里","id":45223,"strains":["平平仄平仄，平仄仄仄平。","仄仄仄平仄，平仄仄仄平。","仄平○平仄，平平仄平平。","平平仄仄平，○○仄仄平。","平平○仄仄，仄○平平平。","仄仄仄仄平，仄仄仄仄平。","仄仄平仄平，仄仄仄仄平。","仄平仄仄仄，仄仄○仄平。","仄平仄仄仄，平仄仄仄平。","仄平仄平○，○仄平仄平。","平平仄仄仄，仄仄○平平。","平仄仄仄○，仄仄平仄平。","仄平仄仄○，平○仄平平。","仄平○仄仄，仄仄平仄平。"],"paragraphs":["今晨忽雷雨，天地又发春。","草木閟红绿，生意察已欣。","蛰虫且徐动，余寒未全仁。","先生起裹头，三叹一再颦。","春风吹万物，不吹先生贫。","靖怨一束书，只博两袴尘。","自倚文字工，竟取造物嗔。","小儿在傍笑，笑我浪苦辛。","去年作客子，椒柏羡主人。","在家不差胜，更用愁此身。","先生亦一莞，我不如儿真。","为我满眼酤，不问醨与醇。","杖头日百钱，无钱借诸邻。","不然衣可典，及此花柳新。"],"title":"戊子正月六日雷雨感叹示寿仁子"}
