{"author":"赵蕃","id":76558,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。"],"paragraphs":["客里凡重见，天涯竟独归。","急难徒眷眷，离别倍依依。","夏木青围幄，春流绿染衣。","与俱端不恶，吾事故成迟。"],"title":"去冬十二月与成父分袂于上饶春见于溧阳又见于临安成父竟先言归作是诗以送之"}
