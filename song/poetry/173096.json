{"author":"史昌卿","id":173096,"strains":["平平平仄仄平仄，仄仄○平仄平仄。","平仄仄仄平仄○，仄仄平平仄○仄。","仄平平仄平仄平，平仄平平平平仄。","平平仄仄仄平平，仄仄平平仄平仄。"],"paragraphs":["何年雷斧凿山裂，六月苍崖细飞雪。","孤凤一去声不闻，海水桑田几兴灭。","我知仙去仙尚存，时见真形生岩穴。","青天半夜玉箫寒，唤起幽人舞明月。"],"title":"凤鸣洞"}
