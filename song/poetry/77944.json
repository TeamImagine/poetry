{"author":"巩丰","id":77944,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["瓦欲飞霜水欲冰，蒲团今夜有尘凝。","炉寒闲取薪添火，窗暗时将烛助灯。","久欲归田游宦客，未能忘肉在家僧。","于书更觉心情懒，病眼愁看细字蝇。"],"title":"寒夜"}
