{"author":"许及之","id":60754,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["借得渔乡住，心安即是家。","客来时举酒，饭后定分茶。","野老从争席，山童解献花。","扁舟随意坐，不羡斗边槎。"],"title":"得东山居主人恋家不出因借戴希周渔乡居赋杂兴六首  其三"}
