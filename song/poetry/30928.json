{"author":"李流谦","id":30928,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["六尺岩岩铁石姿，可怜一病不支持。","荒榛半垅独归处，暝霭数峰无见时。","未割尘缘聊洒涕，欲寻陈迹但哦诗。","萧萧秋雨山中夜，负我他年对榻期。"],"title":"吊无为照老三首  其三"}
