{"author":"陆游","id":34864,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["闰年九月已重裘，说着功名即自羞。","病骨不禁霜气峭，高风正送雁声遒。","半杯浊酒如欺老，一点青灯欲诉愁。","不寐裁诗真习气，输它睡足向黄州。"],"title":"不寐"}
