{"author":"李纲","id":243166,"strains":["仄仄平仄平，仄仄○平仄。","仄平仄仄平，平仄平仄仄。","仄仄平仄平，○平仄平仄。","平平仄平平，仄仄仄○仄。","○仄仄仄平，仄仄平仄仄。","平平仄仄○，仄仄平仄仄。","仄平仄仄仄，仄仄仄平仄。","平平仄平平，平平仄仄仄。","○平平仄仄，仄仄仄平仄。","平○仄平仄，仄仄仄仄仄。","仄仄平平平，仄○平仄仄。"],"paragraphs":["舍櫂湓浦城，税驾柴桑里。","缅怀靖节翁，衡宇兹避世。","乞食虽甚贫，折腰肯为米。","陶然傲羲皇，独得醉中意。","三径不愿余，五斗聊自诔。","优游晋宋间，俯仰无可愧。","若人骨已朽，凛凛有生气。","斜川尚环流，层城亦秀峙。","如何髙世士，庙貌乃颓圮。","谁将一觞酒，荐此菊与杞。","朗咏归来辞，感叹成坐起。"],"title":"过渊明故居"}
