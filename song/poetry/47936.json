{"author":"杨万里","id":47936,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["今年未有子规声，忽向宫中树上鸣。","告诉落花春不管，裴回晓月恨难平。","斜风细雨又三月，柳絮浮云空一生。","岂不怀归归未得，倩渠传语故园鶑。"],"title":"景灵宫闻子规"}
