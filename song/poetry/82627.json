{"author":"刘过","id":82627,"strains":["平平平平○仄仄，仄仄平平仄平仄。","仄平仄仄仄○平，○仄平平仄平仄。","平平仄仄平平平，仄仄仄仄平○平。","平平平平仄仄仄，平平仄仄平仄平。","平仄仄○仄平平平仄仄，○平仄仄平平仄。","平平仄仄仄平平，平○仄○平仄仄。","仄仄仄仄仄平○平平平，平平仄仄平仄平。","仄平仄○平平仄，仄平平仄仄○平。","仄平仄仄○○仄，平仄平平平仄仄。","仄仄平平仄仄平，平仄平平仄平仄。","平平○仄平仄平，平平平平仄仄平。","平仄仄仄仄○仄，平仄仄平○仄仄。"],"paragraphs":["金山焦山相对起，挹尽东流大江水。","一楼坐断水中央，收拾淮南数千里。","西风把酒闲来游，木叶渐脱人间秋。","烟尘茫茫路渺渺，神京不见双泪流。","君不见王勃才名今盖世，当时未遇庸人尔。","琴书落魄豫章城，滕王阁中悲帝子。","又不见李白才思真天然，时人未省为谪仙。","一朝放浪金陵去，凤凰台上望长安。","我今四海行将遍，东历苏杭西汉沔。","第一江山最上头，天下无人独登览。","楼高思远愁绪多，楼乎楼乎奈汝何。","安得李白与王勃，名与此楼长突兀。"],"title":"题润州多景楼"}
