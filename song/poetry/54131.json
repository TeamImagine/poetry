{"author":"项安世","id":54131,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["别离底处最堪怜，君上吴船我蜀船。","从此相思真万里，重来何止又三年。","司州刺史髭如戟，国子先生瘦似椽。","二子有情须问讯，为言重九向西川。"],"title":"江陵送赵知县二首  其二"}
