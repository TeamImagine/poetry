{"author":"李壁","id":85509,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["小哀洲北渚云边，二女明装共俨然。","野庙向江空寂寂，古碑无字草芊芊。","东风近墓吹芳芷，落日深山哭杜鹃。","犹似含颦望巡狩，九疑凝黛隔湘川。"],"title":"黄陵题咏二首  其二"}
