{"author":"邵雍","id":124862,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","平仄平平仄平仄，平平仄仄仄平平。"],"paragraphs":["桓桓鼎峙震雷音，绝唱高踪没处寻。","箫鼓一方情未畅，弓刀万里力难任。","论兵狠石宁无意，饮马黄河徒有心。","虽日天时亦人事，谁知虑外失良金。"],"title":"观三国吟"}
