{"author":"陈棣","id":19051,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["新诗敏捷雨翻盆，樽酒何时与细论。","拟把铅刀侔巨阙，却惭布鼓过雷门。","天心月胁形容遍，春蚓秋蛇体势存。","但得唱酬为老伴，此生道眼未容浑。"],"title":"汝平诸公见和复用韵二首  其二"}
