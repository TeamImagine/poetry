{"author":"释智圆","id":221606,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，仄仄仄平仄仄平。"],"paragraphs":["世上喧哗耳不闻，烟萝深处绝人群。","岁寒弗改怜高柏，舒卷无机爱白云。","闲采药苗医故疾，旋编红叶写新文。","有人来问居山意，寂寂茆堂日又曛。"],"title":"山居偶成"}
