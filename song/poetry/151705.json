{"author":"何梦桂","id":151705,"strains":["仄平平仄仄平平，仄仄平平仄平平。","仄仄仄平平仄平，平平仄仄仄平平。","仄平平仄平平仄，仄仄平平仄仄平。","平仄仄平仄平仄，平平平仄仄平平。"],"paragraphs":["鼎湖弓堕赋归来，地拆天分泰华颓。","膝上二雏兵血燐，楼头万卷劫池灰。","百年豪杰埋荒草，半世功名落大槐。","身后有孙酹松柏，桥陵金粟暗苍苔。"],"title":"挽方宫使"}
