{"author":"喻良能","id":51486,"strains":["仄○平仄○平平，仄仄仄平平仄仄。","仄平平平仄平平，仄仄仄仄平仄仄。","平平仄仄仄平平，平仄仄仄平平平。","仄仄平平仄平仄，仄平○仄平平仄。"],"paragraphs":["久闻英石空流涎，意欲得之无力致。","士衡东头富玲珑，染指独许尝鼎味。","明窗净几拂蛛尘，尤物定自能移人。","报惠惭无百金寿，赠公相好无时朽。"],"title":"伯琬明府年兄和予致字韵诗举英石见遗谨次来韵以报盛贶  其一"}
