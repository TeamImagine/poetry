{"author":"元稹","id":14763,"strains":["平仄平○平仄仄，平平仄仄平平○。","仄平仄仄平平仄，仄仄平平仄平仄。","仄平仄仄平仄平，平平仄仄平平仄。","平平仄仄平仄仄，仄仄平平仄平仄。","仄○仄仄仄○○，仄仄○平仄平仄。","仄仄平平平仄仄，平仄○平仄平仄。","平平仄仄仄仄平，仄平平仄平平仄。","仄仄平○仄仄平，平平仄仄平○仄。","仄仄○○平仄平，平平仄仄平平仄。","仄平仄仄仄平平，仄平○仄平平仄。","仄平仄仄○仄仄，○仄○平仄平仄。","仄仄仄平平仄平，仄仄平平仄○仄。","平○仄仄仄仄平，仄仄仄平平仄仄。","○平平平仄○仄，仄平仄仄平平仄。","○平平仄仄平仄，平○平平仄平仄。","平○仄○仄仄平，仄仄○平平仄仄。"],"paragraphs":["天宝年中花鸟使，撩花狎鸟含春思。","满怀墨诏求嫔御，走上高楼半酣醉。","醉酣直入卿士家，闺闱不得偷回避。","良人顾妾心死别，小女呼爷血垂泪。","十中有一得更衣，永配深宫作宫婢。","御马南奔胡马蹙，宫女三千合宫弃。","宫门一闭不复开，上阳花草青苔地。","月夜闲闻洛水声，秋池暗度风荷气。","日日长看提众门，终身不见门前事。","近年又送数人来，自言兴庆南宫至。","我悲此曲将彻骨，更想深冤复酸鼻。","此辈贱嫔何足言，帝子天孙古称贵。","诸王在合四十年，七宅六宫门户閟。","隋炀枝条袭封邑，肃宗血胤无官位。","王无妃媵主无婿，阳亢阴淫结灾累。","何如决壅顺众流，女遣从夫男作吏。"],"title":"和李校书新题乐府十二首 上阳白发人"}
