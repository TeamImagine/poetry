{"author":"白居易","id":15033,"strains":["仄○仄，仄平平，仄平平平平仄平。","平仄○平平仄平，仄平仄平平仄仄，平仄仄平平平仄。","平平平仄○平○，○平仄平平仄平。","平○仄仄仄仄仄，仄平平平仄平仄。","平平仄仄平仄平，仄平平仄仄平平。","仄平平，仄平仄，平仄仄平平○仄。","仄仄○仄仄，仄仄仄仄仄。","仄仄仄仄仄平平，平仄平平仄平仄。"],"paragraphs":["二王后，彼何人，介公酅公为国宾。","周武隋文之子孙，古人有言天下者，非是一人之天下。","周亡天下传于隋，隋人失之唐得之。","唐兴十叶岁二百，介公酅公世为客。","明堂太庙朝享时，引居宾位备威仪。","备威仪，助郊祭，高祖太宗之遗制。","不独兴灭国，不独继绝世。","欲令嗣位守文君，亡国之孙取为戒。"],"title":"新乐府 二王后\t明祖宗之意也"}
