{"author":"曾几","id":248918,"strains":["平平仄平仄，仄仄○平平。","○平平仄仄，仄仄平○○。","○平平平仄，仄仄仄仄平。","平平仄○仄，仄仄○平平。","仄平仄平仄，平仄平仄○。","仄仄仄仄仄，平○仄平平。","○平仄平仄，仄仄平平平。","平平仄仄仄，仄仄○平平。","○平仄平平，仄仄平仄平。","？仄○仄仄，平平仄○○。","平平仄○○，仄仄平仄○。","○仄仄○仄，平平仄平○。"],"paragraphs":["幽居倦孤寂，俗驾难追攀。","相携笻九节，径造茅三间。","王卿贫无事，况得独冷官。","衡门静如水，委巷深于山。","自言学为圃，虽小殊可观。","始至度略彴，徐行转阑干。","当阶艺红药，坐待青春还。","春还未数日，草树犹清寒。","殷勤小梅花，一笑冰雪颜。","煮茗当酒醴，言诗替吹弹。","君知静中胜，得此良独难。","相戒勿浪出，黄尘点人冠。"],"title":"春初过王仲礼教授小园"}
