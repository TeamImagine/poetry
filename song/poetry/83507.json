{"author":"高似孙","id":83507,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["数寸清纯玉不如，入波陶发冷萧疏。","千金烂抵荆山鹊，一璞深刳渭水鱼。","墨带花香临近涧，泓沉灯影了残书。","从来端歙难优劣，名下真成士不虚。"],"title":"宋江都研"}
