{"author":"元稹","id":14406,"strains":["仄仄平平仄，平○仄○平。","平平平仄仄，平仄仄○平。","仄仄平平仄，○平仄仄平。","仄平平仄仄，仄仄仄平平。","仄仄平○仄，平平○仄平。","平平○仄仄，平仄仄平平。"],"paragraphs":["顿愈头风疾，因吟口号诗。","文章纷似绣，珠玉布如棋。","健羡觥飞酒，苍黄日映篱。","命童寒色倦，抚穉晚啼饥。","潦倒惭相识，平生颇自奇。","明公将有问，林下是灵龟。"],"title":"酬李六醉后见寄口号"}
