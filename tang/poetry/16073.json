{"author":"白居易","id":16073,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄平平。","仄仄仄平平仄仄，平平仄仄仄平平。"],"paragraphs":["风头向夜利如刀，赖此温炉软锦袍。","桑落气薰珠翠暖，柘枝声引管弦高。","酒钩送盏推莲子，烛泪黏盘垒蒲萄。","不醉遣侬争散得，门前雪片似鹅毛。"],"title":"房家夜宴喜雪戏赠主人"}
