{"author":"陈陶","id":36607,"strains":["仄仄平仄平，仄平○平仄。","仄仄○仄平，仄平○○仄。","平平仄○仄，仄仄平平仄。","平仄仄平平，平平平仄仄。","仄平平平仄，仄仄平平仄。","仄仄平仄平，平平仄平仄。","平○○仄仄，仄仄平平仄。","仄仄平仄平，平平仄平仄。","仄平○仄平，仄仄平平仄。","仄仄○平平，平○仄平仄。","平○仄平仄，仄仄平平仄。","仄仄仄平○，平仄仄平仄。","平平平仄仄，仄仄平平仄。","平仄平平平，平平仄平仄。","○平仄平仄，仄仄平平○。","仄仄平仄平，平平仄平仄。","平○仄平仄，仄仄仄平仄。","仄仄仄○平，○平平仄仄。","平平平仄仄，仄仄平平仄。"],"paragraphs":["否极生大贤，九元降灵气。","独立正始风，蔚然中兴瑞。","渊伦照三古，磊落涵泾渭。","真貌月悬秋，雄词雷出地。","具瞻先皇宠，欲践东华贵。","咫尺时不来，千秋鼎湖泪。","因分三辅职，进领南平位。","报政黄霸惭，提兵吕蒙醉。","岁星临斗牛，水国嘉祥至。","不独苍生苏，仍兼六驺喜。","恭闻庙堂略，欲断匈奴臂。","刬释自宸衷，平戍在连帅。","时康簪笏冗，世梗忠良议。","丘壑非无人，松香有私志。","三朝倚天剑，十万浮云骑。","可使河曲清，群公信儿戏。","沧溟用谦德，百谷走童稚。","御众付深人，参筹须伟器。","他年蓬荜贱，愿附鹓鸾翅。"],"title":"赠江西周大夫"}
