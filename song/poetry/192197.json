{"author":"郭祥正","id":192197,"strains":["平平仄平平，仄仄平仄仄。","仄平仄仄仄，仄○仄仄○。","仄平仄仄平，○仄平仄仄。","平平平仄平，仄仄仄仄○。","平平仄平仄，平平仄平仄。","平平平平平，仄仄仄○仄。","仄仄仄平仄，仄仄仄平仄。","平仄仄平仄，平平平仄仄。","平平平仄平，仄仄仄仄仄。","平平仄○平，平平仄平仄。","仄平仄仄平，平平平仄仄。"],"paragraphs":["平生爱东州，土厚人不罄。","见公惜已晚，达论耸予听。","五驰使者车，中道罹陷阱。","开怀无怨尤，得失两以正。","归程万余里，翛然一烟艇。","乡关今非遥，踊跃理三迳。","进则仗忠义，退则乐温凊。","高卧固无必，求才尧舜圣。","亭亭南涧松，愈老节愈劲。","柔柔水中蒲，涵春自严静。","百年未阖棺，安之吾有命。"],"title":"送广东漕孙知损失官归汶上"}
