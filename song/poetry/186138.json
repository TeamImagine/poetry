{"author":"吕陶","id":186138,"strains":["仄仄平仄平，仄平仄仄仄。","仄仄仄仄仄，仄平平平仄。","仄仄平仄仄，平平仄○○。","仄仄平仄平，平仄仄○仄。","仄平平平平，仄仄平仄仄。","仄仄平仄仄，平平仄平仄。","仄平平仄平，仄仄仄平仄。","平平仄仄仄，仄仄仄○仄。","仄○平○平，平仄仄仄仄。","平○仄仄仄，仄仄仄平仄。","仄平平仄平，平仄仄平仄。","仄平仄平仄，平平仄平平。","平平仄○仄，仄仄仄仄仄。","仄仄平仄平，○○平平仄。","仄仄仄仄仄，仄仄仄仄仄。","平平仄平平，仄仄仄平仄。","仄仄平仄○，仄仄仄平仄。","平平仄仄仄，平仄仄平仄。","仄平平○○，平仄仄仄仄。","仄○仄仄平，仄仄仄平仄。"],"paragraphs":["下惠为士师，子文乃令尹。","仕也固不喜，黜之何尝愠。","直道宜少合，高风谅难泯。","大抵君子心，惟义素藏韫。","进非为私谋，退亦为道隐。","顾彼荣与辱，于吾不加损。","我公天下贤，许国以诚悃。","危言屡启纳，大事费量忖。","审如秦和医，良剂起疾疢。","工如鲁匠斵，钜木赴绳准。","昔尝迁九江，谁谓去途窘。","又尝谪蕲水，恬然泛惊𣸣。","于今已三黜，去就决不混。","远视前世贤，并驱而齐轸。","大敌众所畏，未战势自殒。","惟公鼓而前，万旅悚兵楯。","晚节人所重，半道或凋陨。","惟公久益壮，千古激忠愤。","大明方乘离，元老反遇遁。","得丧未易言，所系在邦本。"],"title":"三黜诗"}
