{"author":"虞俦","id":61942,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["曳杖携壶意颇长，了无风雨破重阳。","团栾饤座橙方绿，蓓蕾扶篱菊未黄。","醉里茱萸须遍插，尊前鸿雁政成行。","持杯快嚼夸强健，只恨双螯未著霜。"],"title":"九日南坡兄弟同集"}
