{"author":"陆游","id":39756,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平平仄，平平平仄仄平平。"],"paragraphs":["悠悠孤梦伴余酲，窗下寒灯黮暗明。","雪意欲成风正恶，渔舟忽过雁群鸣。","志衰但有徂年感，身没应无后世名。","犹幸耄期身粗健，天公元不负书生。"],"title":"冬夜"}
