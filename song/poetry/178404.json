{"author":"司马光","id":178404,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄仄平仄，平仄平平仄仄平。","仄仄平平仄平仄，平平平仄仄平平。"],"paragraphs":["颠毛种种齿浮摇，屈指交游渐寂寥。","时较半朝非是晚，路无数里不为遥。","子猷垂到复归去，安道虽知未易邀。","古寺徘徊久东望，青春云日冷萧萧。"],"title":"与乐道约会超化寺比至乐道以疾先归涂中有诗见寄"}
