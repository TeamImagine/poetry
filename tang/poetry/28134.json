{"author":"陆龟蒙","id":28134,"strains":["平平仄○仄，仄仄○仄平。","仄仄平仄仄，○平仄平平。","平仄仄仄仄，○平平平平。","仄平仄仄仄，仄仄平平平。","仄仄仄仄仄，仄仄平平平。","平仄平平仄，仄仄平平平。","仄仄仄○仄，○平仄平平。","平平仄仄仄，仄仄平○平。","平○仄平仄，仄仄○平平。","仄仄平仄仄，仄仄平仄平。","平平仄平仄，平仄平平平。","平平仄平仄，仄仄平平平。","平平仄平仄，仄仄平平平。","平平仄平仄，仄仄平平平。","平平仄仄平，仄仄○仄平。","平平仄平平，仄仄仄仄平。","仄平平仄仄，仄仄平平平。","平仄仄仄仄，仄仄平仄○。","平仄仄平平，仄仄平平平。","平仄○仄仄，仄仄平平平。","平仄○平仄，仄平平仄平。","平平仄平仄，仄仄平平平。","仄仄仄仄仄，仄平平仄平。"],"paragraphs":["清晨整冠坐，朗咏三百言。","备识天地意，献词犯乾坤。","何事不隐德，降灵生轩辕。","口衔造化斧，凿破机关门。","五贼忽迸逸，万物争崩奔。","虚施神仙要，莫救华池源。","但学战胜术，相高甲兵屯。","龙蛇竞起陆，鬬血浮中原。","成汤与周武，反复更为尊。","下及秦汉得，黩弄兵亦烦。","奸强自林据，仁弱无枝蹲。","狂喉恣吞噬，逆翼争飞翻。","家家伺天发，不肯匡淫昏。","生民坠涂炭，比屋为冤魂。","祗为读此书，大朴难久存。","微臣与轩辕，亦是万世孙。","未能穷意义，岂敢求瑕痕。","曾亦爱两句，可与贤达论。","生者死之根，死者生之根。","方寸了十字，万化皆胚𣍯。","身外更何事，眼前徒自喧。","黄河但东注，不见归昆仑。","昼短苦夜永，劝君倾一尊。"],"title":"读阴符经寄鹿门子"}
