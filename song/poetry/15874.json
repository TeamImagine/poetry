{"author":"范浚","id":15874,"strains":["仄仄平，仄仄平。","平平平仄仄仄平，仄平仄仄平○平。","仄平仄仄仄仄仄，平平○仄平平○。","仄仄平，仄仄平。","仄平仄仄○平平，仄平○仄仄仄平。","仄平仄仄平仄仄，仄仄仄仄平平平。","仄仄平，仄仄平。","仄平仄仄○平平，仄仄平仄平○平。","平平平仄○平仄，仄仄平仄平平平。","仄仄平，仄仄平。","平平平平仄平平，仄平仄仄平平平。","平○○平仄仄仄，仄仄仄仄平平平。","仄仄平，仄仄平。","○平仄平仄仄○，仄平平仄平仄平。","仄平仄仄仄平仄，仄○平仄平平平。","平仄仄仄平仄仄仄仄平，仄平平仄平平平。","仄仄仄平平平平仄仄仄，仄平仄仄○仄平。","仄平平仄仄仄仄，○平仄仄○平平。"],"paragraphs":["笑矣乎，笑矣乎。","交情贫富古已殊，翟公底用门间书。","尔真自尔我自我，嚣然将奈吾何如。","笑矣乎，笑矣乎。","世人那得相贤愚，是非正用一理枢。","目光莫著牛背上，但付捧腹聊卢胡。","笑矣乎，笑矣乎。","是生百岁犹蘧庐，勿谩辛苦愁其躯。","丁年无事且须醉，可待华发伤头颅。","笑矣乎，笑矣乎。","冯讙悲歌食无鱼，少陵老跨东家馿。","宁如三高饱斫鲙，坐啸一舸凌烟湖。","笑矣乎，笑矣乎。","相随出关汉两疏，散资千万荀隠居。","彼皆弃置慕闲逸，得闲何乃翻区区。","君不见向来热手势莫俱，侧肩羹沸权门朱。","又不见元家胡椒八百斛，石家水碓三十区。","只今人骨久已朽，空余古冢号寒狐。"],"title":"拟李太白笑矣乎"}
