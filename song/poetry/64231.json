{"author":"赵公豫","id":64231,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["湖水盈盈历古今，我来凭吊识淮阴。","王孙自失三齐志，漂母谁怜一饭心。","封拜不堪仍赤族，交游未可仗黄金。","富春亦有垂纶者，独引高风爽客襟。"],"title":"韩侯钓台"}
