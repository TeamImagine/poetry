{"author":"陆游","id":32724,"strains":["平平仄平仄平仄，仄平○平○仄仄。","○平仄仄平平平，仄仄平平○仄仄。","仄○平平仄平平，仄仄仄仄○仄平。","平平仄仄平仄仄，平平仄仄平平平。","平平仄仄平仄仄，仄仄平平平仄仄。","仄平平仄仄仄平，平平仄仄平平仄。","○平平仄仄平平，平仄仄平仄仄○。","平平平仄○○仄，○仄○平平○○。"],"paragraphs":["清晨放船落星石，大风吹颿如箭激。","回头已失庐山云，却上吴城观落日。","夜深龙归擘祠门，入木数寸留爪痕。","明朝就视心尚栗，腥风卷地雷霆奔。","归船买酒持自慰，性命平生惊屡戏。","固知神怒有定时，波纹蹙作鱼鳞细。","如今衰病卧林坰，霜覆茆檐月满庭。","松声惊破三更梦，犹作当时风浪听。"],"title":"夜闻松声有感"}
