{"author":"郭印","id":249716,"strains":["仄仄仄平平，平仄平平仄。","平平平？平，平仄平仄仄。","仄○仄仄平，仄仄仄仄仄。","仄仄仄○平，仄平平平仄。","○平○仄仄，仄仄○仄仄。","仄平平仄○，仄仄仄○仄。","平平仄仄仄，○仄平仄仄。","平仄仄平○，仄仄平平仄。","仄○仄仄仄，平仄仄仄仄。","仄仄仄平平，平○○仄仄。"],"paragraphs":["智慧比金刚，能碎诸烦恼。","良哉须菩提，为众非草草。","再三立问端，一起复一倒。","要以撼瞿昙，俾之摅怀抱。","瞿昙了不惜，意切如老媪。","始终谈四相，毕竟尽除扫。","为言福德性，胜施千万宝。","因果本来空，种种惟心造。","默观契予意，披味恨不早。","已喜识真吾，何妨行六道。"],"title":"读金刚经"}
