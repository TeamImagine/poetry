{"author":"周密","id":153611,"strains":["平仄平○仄仄平，仄仄平平仄平仄。","仄平平仄仄○平，仄平平仄平平仄。","仄平平仄平仄平，平平平仄平仄○。","平平平仄平仄仄，平仄仄仄平○平。","平平平仄平平仄，仄平仄仄平平仄。","平仄平平平仄平，仄仄平○仄平仄。"],"paragraphs":["朝剪湘中一尺天，暮翦吴松半江水。","陇西风月属王孙，锦囊探取元无底。","酒酣呕出明月珠，奚惊馿蹶心自如。","骚哀玄涩无足语，天上不读人间书。","新宫铭古玄卿老，定知识字神仙少。","窗外谁呼祁孔宾，短梦初回玉楼晓。"],"title":"读李长吉集"}
