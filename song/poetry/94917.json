{"author":"周文璞","id":94917,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["向来洛下老书生，今见诸孙更老成。","不复秀才趋试院，已题文学上铭旌。","泛观今古人亡恨，只有英雄命莫争。","来吊乍闻妻子哭，依然认作读书声。"],"title":"杨孟博挽词"}
