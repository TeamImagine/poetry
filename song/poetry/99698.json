{"author":"洪咨夔","id":99698,"strains":["仄平平仄平平仄，仄仄平平仄仄平。","仄仄平平平仄仄，平平仄仄仄仄平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["自期东里先生似，恰与西龙道院宜。","槲叶萧骚秋入画，梅花的皪月供诗。","盟鸥谁是知机早，叹鹤吾犹决计迟。","归去来兮松菊在，故山毋用费文移。"],"title":"王火井见过先以诗寄用韵  其一"}
