{"author":"赵嘏","id":24332,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["五看春尽此江𣸣，花自飘零日自曛。","空有慈悲随物念，已无踪迹在人群。","迎秋日色檐前见，入夜钟声竹外闻。","笑指白莲心自得，世间烦恼是浮云。"],"title":"赠天卿寺神亮上人"}
