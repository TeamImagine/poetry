{"author":"张伯端","id":179686,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["要知产药川源处，只在西南是本乡。","铅遇癸生须急采，金逢望远不堪尝。","送归土釜牢封闭，次入流珠厮配当。","药重一斤须二八，调停火候托阴阳。"],"title":"七言四韵十六首  其七"}
