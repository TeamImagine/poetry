{"author":"郭印","id":249697,"strains":["仄仄仄仄仄，平平平仄平。","仄仄平仄仄，平仄仄平平。","○平仄仄平，仄仄○仄平。","仄平平仄平，平仄○仄平。","仄仄平平仄，仄仄○○平。","平仄仄仄平，平平仄平平。","仄仄平仄平，平平○○平。","仄仄仄平仄，平仄仄平仄。","仄仄平平仄，平平○仄○。","仄仄平平仄，○平○平平。"],"paragraphs":["永夜不可寐，霜风凄北窗。","一室何所有，书帙对寒釭。","当今苦乏才，九鼎从敌扛。","翠华尘屡蒙，南北分大江。","有酒强排遣，饮湿难空缸。","孙膑不再生，畴能死穷庞。","肉食无远谋，狐裘正茸尨。","我欲叩阊阖，钟以寸筳撞。","理乱非吾事，忧心如是降。","宴坐鸣天鼓，和声听逢逢。"],"title":"夜坐"}
