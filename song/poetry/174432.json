{"author":"刘敞","id":174432,"strains":["平平仄平仄，仄仄仄平平。","仄平平平○，平仄平平平。","平平仄平平，仄仄平平平。","仄平仄仄平，仄仄仄仄平。","○仄平仄平，仄仄平仄平。","平平平平○，仄仄平平平。","仄仄仄平仄，仄平○仄平。"],"paragraphs":["兹心厌嚣冗，幸与上清邻。","上清何崔嵬，高静违飙尘。","珍林散玲珑，宝气浮氤氲。","绿华未及衰，绛蘂忽复新。","闲馆宾列仙，秘殿朝众真。","浓香无停期，艳彩惊幽人。","顾谢武陵子，四时长见春。"],"title":"呈献臣"}
