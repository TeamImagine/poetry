{"author":"王大受","id":171613,"strains":["仄仄平平仄仄平，仄平平仄仄平平。","平平平仄平平仄，仄仄平平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自读高阳赞隠君，便知名与此山存。","凭栏须及三更月，吊古空招千载魂。","殿上风幡飞海燕，寺前石峤过江豚。","何人瘗鹤无踪迹，犹有残碑没浪痕。"],"title":"焦山"}
