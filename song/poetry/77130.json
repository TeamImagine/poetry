{"author":"马之纯","id":77130,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["吴时后苑晋宫城，见得当时似玉京。","往事茫茫同水远，长郊渺渺与云平。","珠玑常向耕锄得，禁御今为陌路行。","只有月华还似旧，徘徊花上听寒更。"],"title":"咏台城"}
