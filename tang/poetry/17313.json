{"author":"白居易","id":17313,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["窗间睡足休高枕，水畔闲来上小船。","櫂遣秃头奴子拨，茶教纤手侍儿煎。","门前便是红尘地，林外无非赤日天。","谁信好风清簟上，更无一事但翛然。"],"title":"池上逐凉二首 二"}
