{"author":"葛立方","id":17741,"strains":["仄仄平平仄仄平，仄○平平仄平○。","平平仄仄平仄仄，平平仄仄平平○。","平平平平仄平○，仄○平仄平平平。","平平仄仄仄平仄，平平仄仄○平平。","平平平仄仄平仄，平平仄○平平○。","○○平平○仄仄，仄仄平仄平平平。","平平平仄仄平仄，仄○平仄平平平。","仄平仄○○平仄，仄仄仄仄平平平。","平仄平平○仄仄，○仄○仄平平平。","仄平平仄仄平仄，仄仄○仄平平平。"],"paragraphs":["寂寞元宵十六霜，月中披蓑带干将。","兜鍪第见烽火举，觚棱不辨华灯张。","新来冰天被声教，铁骑无复驰沙场。","缯山再见旧灯影，金枝密焰看流芳。","鸣珂篝烛竞游衍，金吾不禁春宵长。","传闻慈宁更炜烨，万岁声动东朝觞。","琉璃云母万枝宝，桂膏兰灺飘余香。","我今暂留三家野，岂有鹄采开莲房。","聊向猪栏迎紫女，更设膏粥祈蚕桑。","叶师无恙可霄汉，会把如意游西凉。"],"title":"闻行在今岁元夕放灯颇盛"}
