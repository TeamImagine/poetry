{"author":"黄庭坚","id":207629,"strains":["平仄平平仄平仄，仄仄平平仄平仄。","平平仄仄仄○平，○仄平平仄○仄。","○○平仄仄平平，仄平平仄平平仄。","仄平仄仄平平平，仄仄平平平仄仄。","仄平平平仄平仄，平仄平平○仄仄。","平平仄仄平仄平，仄平仄仄平平仄。","仄仄仄平？仄平，○平仄仄○仄仄。","平平平仄仄仄平，平仄平平仄平仄。","仄平仄仄仄平平，平仄○平平仄仄。","○平仄仄平平仄，平仄仄平○仄仄。","平平仄平仄仄平，仄○仄仄平平仄。","仄○平仄○平平，仄仄平平仄平仄。","仄平○仄仄仄仄，仄仄平平仄平仄。","平平仄仄○平平，仄仄平平平仄仄。","平平仄仄仄仄平，平○仄平仄平仄。","仄平平仄仄平平，仄仄平平○平仄。"],"paragraphs":["花信风来自伊洛，稍稍花光上林薄。","经年病骨怯轻寒，裁就春衫不胜著。","累累墙底卧虚樽，醉乡何处寻城郭。","小轩假寐游华胥，万籁无声灯寂寞。","落梅新诗入吾手，惊起诗魔如发愕。","高文逸气天马趋，尾端尚许青蝇托。","坐恐句芒弃我归，看花不及空紫萼。","生前常苦不自闲，刍豢縻人受羁络。","我嗟卒岁敝鞍鞯，风败衣裾尘满橐。","轻裘缓带多公暇，公独奈何犹不乐。","公言少年岂易知，凤屏翠幔愁萧索。","蚤从琪树折春飚，每见新诗泪双落。","劝公且共饮此酒，酒令虽严莫嗔虐。","时翻舞袖间清歌，日荐南莼羹北酪。","花开莫问丑与妍，随分眼前罄杯酌。","不须憔悴减腰围，也学东阳沈侯约。"],"title":"次韵任公渐感梅花十五韵"}
