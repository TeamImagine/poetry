{"author":"张嵲","id":9074,"strains":["平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["平原莽苍浮轻霭，白昼柴门亦自扄。","篱外水波光灭没，林边山岫远青冥。","如何隐几终朝看，不及寒窗静夜听。","听水看山朝复暮，那知白髪渐星星。"],"title":"望微水"}
