{"author":"李纲","id":245000,"strains":["平平仄仄仄平平，平仄平○○仄仄。","仄平仄○仄平仄，仄仄仄平平仄仄。","平平平仄仄仄○，仄仄仄仄○仄○。","平仄仄仄仄平平，仄仄○仄仄○仄。","仄仄平平仄仄仄，仄平仄仄平○平。","仄○平仄仄仄平，○仄平仄仄平仄。","仄○仄仄平仄平，平仄平平○仄仄。","○○仄仄仄仄仄，○仄○平平仄平。","仄平平仄仄仄平，平仄○仄仄仄仄。","平仄仄仄仄平○，平仄○平仄○仄。"],"paragraphs":["阿罗汉具大神通，飞锡凌空如履实。","渺然巨浸与天永，戏蹑一杯能径渡。","云何溪涧咫尺间，乃有种种难涉相。","前者己济气怡然，后者将涉有难色。","老病扶携壮者负，足探策引褰衣裾。","秘其神力不示人，如畏黄蘖所诃责。","我观一切诸有情，咸具神通并妙用。","空中示现十八变，正眼观时非吉祥。","善哉摩诘老画师，能以毫墨作佛亊。","稽首十六大声闻，皆悉回心等正觉。"],"title":"王摩诘画渡水罗汉赞"}
