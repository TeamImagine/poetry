{"author":"仇远","id":164104,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平仄仄仄仄平平。"],"paragraphs":["几年不寄子公书，忽向燕南遗鲤鱼。","天远地遥归未得，男婚女嫁事何如。","壮游自致青云上，漫仕谁怜白髪余。","西浙林泉俱可隠，毋忘旧约共闲居。"],"title":"寄邓善之"}
