{"author":"王建","id":8088,"strains":["仄平平仄仄仄仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["欲明天色白漫漫，打叶穿帘雪未干。","薄落堦前人踏尽，差池树里鸟衔残。","旋销迎暖沾墙少，斜舞遮春到地难。","劳动更裁新样绮，红灯一夜剪刀寒。"],"title":"酬于汝锡晓雪见寄"}
