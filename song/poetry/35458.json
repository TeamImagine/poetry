{"author":"梅尧臣","id":35458,"strains":["仄平仄平仄，仄仄仄仄平。","平仄○○平，平仄平平平。","平平仄平仄，仄仄仄仄平。","仄平平仄仄，仄仄平仄平。","仄仄平仄○，仄平仄仄○。","仄平平平仄，仄仄平仄平。"],"paragraphs":["马蹄践霜雪，不畏道路寒。","游子重衣裘，慈母悬心肝。","悬心几千里，冉冉岁已残。","大河今渐涸，远目常不干。","度雁朝夕闻，尺书寄亦难。","愿同车轮复，勿比弦上丸。"],"title":"思远寄师厚"}
