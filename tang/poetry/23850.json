{"author":"苏味道","id":23850,"strains":["平仄○○仄，○平仄仄平。","仄○○仄仄，平仄仄平平。","仄仄平平仄，平平仄仄平。","仄平平仄仄，○仄仄平平。","仄○平平仄，○平仄○平。","仄平平仄仄，平仄仄平平。","仄仄○平仄，平平仄○平。","平平仄平仄，仄仄仄平平。","仄仄平平仄，平平仄仄平。","仄平平仄仄，○仄仄平平。"],"paragraphs":["藩戚三雍暇，禅居二室隈。","忽闻从桂苑，移步践花台。","敏学推多艺，高谈属辩才。","是非宁滞著，空有掠嫌猜。","五行幽机畅，三蕃妙键开。","味同甘露洒，香似逆风来。","砌古留方石，池清辨烧灰。","人寻鹤洲返，月逐虎谿回。","企躅瞻飞盖，攀游想渡杯。","愿陪为善乐，从此去尘埃。"],"title":"和武三思于天中寺寻复礼上人之作"}
