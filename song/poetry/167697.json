{"author":"蔡士裕","id":167697,"strains":["平平仄仄平○○，仄仄平平平平仄仄平平平。","平平仄仄仄平仄，平平仄仄仄仄仄仄平。","仄平平平仄平平仄仄，平平○平平仄仄。","平○仄平仄仄平仄平，平平仄仄仄仄平仄仄。"],"paragraphs":["鹅溪白茧光昭回，上写罗浮山南绝壁之寒梅。","霜台铁面太孤峭，槎牙诘曲可望不可摧。","我疑华光道人云水绝，为花传神惟有月。","胸中若无一片冰雪心，焉能写此万古冰雪骨。"],"title":"题所藏赵清献公梅花图"}
