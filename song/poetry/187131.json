{"author":"刘挚","id":187131,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄仄平仄仄，仄平仄仄仄平平。"],"paragraphs":["子云寂寞歳将回，门静因逢载酒开。","白雪雅歌邮置去，红泥仙榼印封来。","亲闱即日先称寿，宾席何人伴倒罍。","莫作独醒孤远意，杜郎亲拨冻胶醅。"],"title":"次韵王太傅答周郎中寄酒"}
