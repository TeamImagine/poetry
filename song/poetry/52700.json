{"author":"李洪","id":52700,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["夜窗初映月如霜，凌晓瑶霙势渺茫。","清室乍欣文解祟，浅斟应惬醉为乡。","幽兰俪曲三豪集，黄竹兴谣八骏骧。","闻道子猷思泛剡，两溪绝境较优长。"],"title":"次韵仲信雪中见简"}
