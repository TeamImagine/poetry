{"author":"陈造","id":59317,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["龙旌凤扇一相迎，知费青禽几寄声。","天上经年才旧约，人间转盼便深更。","凉河只向樽前落，微月偏来酒面明。","后夜玉琴弹别鹤，独应乾鹊梦魂惊。"],"title":"七夕"}
