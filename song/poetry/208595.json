{"author":"吕南公","id":208595,"strains":["仄仄仄仄平，仄○仄平平。","仄平平仄仄，仄仄仄仄平。","仄仄仄平仄，平平仄平○。","仄平平仄仄，平仄仄仄平。","平平仄○仄，仄仄仄仄○。","仄平平平平，仄仄仄仄平。","仄仄平仄仄，平平仄平平。","仄平平仄平，仄仄仄仄平。"],"paragraphs":["十日不出门，厌闻水车声。","昨来新雨足，耳外忽晏清。","步屧踏初霁，舒徐绕塍行。","向时荼蓼处，荒秽略殄平。","青秧渐弥漫，黑手益纵横。","固知农趋时，岂特劝督明。","下士能致力，高天得无情。","愿言成岁丰，庶免寇盗惊。"],"title":"傍湖行观"}
