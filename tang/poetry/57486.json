{"author":"岑参","id":57486,"strains":["仄平仄平仄，仄仄仄平平。","仄仄仄平仄，平平平仄平。","平平仄仄仄，平仄平平平。","仄仄仄平仄，平○平仄○。","仄平○仄仄，平仄仄平平。","仄仄平平仄，平平仄仄平。"],"paragraphs":["故人汉阳使，走马向南荆。","不厌楚山路，祗怜襄水清。","津头习氏宅，江上夫人城。","夜入橘花宿，朝穿桐叶行。","害群应自慑，持法固须平。","暂得青门醉，斜光速去程。"],"title":"饯王岑判官赴襄阳道"}
