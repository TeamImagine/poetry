{"author":"释居简","id":89915,"strains":["○平○平平，仄仄仄平仄。","平平仄仄○，仄仄仄仄仄。","仄仄仄○平，仄仄仄平仄。","仄仄平仄仄，○仄平仄仄。","仄仄仄平仄，仄仄仄平仄。","平平仄平仄，仄仄仄平仄。","仄仄仄仄仄，平平仄○仄。","平仄仄平○，平仄仄平仄。","平平仄平平，仄仄仄仄仄。","仄仄平平仄，平仄仄平仄。","平平仄平仄，仄仄仄平仄。","仄平平仄仄，平○仄○仄。","仄仄仄平○，仄仄平平仄。"],"paragraphs":["中原闻休兵，久客问归路。","穷途倦策蹇，窘步甚脱兔。","小立候柴荆，互闯走儿女。","喜极先蹙頞，思苦旋煦妪。","触绪尽愁态，抚膝见濡慕。","诸邻稚扶老，旨畜各携具。","老瓦勇倒泻，飞觞约深注。","居者诉征调，归者诉羁旅。","懽呼贺生还，不醉不肯住。","哂乃骊山梦，奇警在团素。","生灵果何罪，此祸竟谁与。","眼明新画轴，心折旧题处。","掩卷续微吟，玉倚亭亭树。"],"title":"赵紫芝得羌村图拉余与赵山中同赋"}
