{"author":"杨万里","id":47637,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["此君见我眼犹青，笑我吟髭雪点成。","忆昔与君同舍日，听渠将雨作秋声。","夜来递宿三更悄，叶底春寒一倍生。","梦入故园数新笋，穿篱破藓几茎茎。"],"title":"二月望日递宿南宫和尤延之右司郎署疏竹之韵"}
