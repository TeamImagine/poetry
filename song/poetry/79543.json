{"author":"欧阳修","id":79543,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平仄仄，仄仄平仄仄仄平。"],"paragraphs":["豪横当年气吐虹，萧条晚节鬓如蓬。","欲知颍水新居士，即是滁山旧醉翁。","所乐蕃篱追尺鷃，敢言寥廓逐冥鸿。","期公归辅岩廓上，顾我无忘畎亩中。"],"title":"答资政邵谏议见寄二首  其一"}
