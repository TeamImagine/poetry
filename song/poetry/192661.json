{"author":"郭祥正","id":192661,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["谁惜东园玉树空，且携樽酒与君同。","盈盈素艳辞寒萼，浥浥余香散晓风。","已许冰霜分我莹，尽饶桃杏向人红。","能诗自有倪夫子，何必滁阳觅醉翁。"],"title":"又同赏落梅二首  其二"}
