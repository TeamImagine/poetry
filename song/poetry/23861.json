{"author":"王十朋","id":23861,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄仄平仄仄平。"],"paragraphs":["小小琳宫气象清，云𫐌遐想董双成。","灵丹炼就覆金鼎，仙鹤归来闻玉笙。","两绝老坡吟处境，千秋太白曲中名。","尘埃奔走东归客，寄卧一庵听雨声。"],"title":"宿妙庭观"}
