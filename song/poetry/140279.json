{"author":"吴锡畴","id":140279,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["我爱山居好，苍矶一钓竿。","白鸥春水阔，黄犊绿坡宽。","径菊香秋晚，溪梅约岁寒。","人间幽意足，诗思倚栏干。"],"title":"山居寂寥与世如隔是非不到荣辱两忘因忆秋崖工部尝教以我爱山居好十诗追次其韵聊写穷山之趣  其八"}
