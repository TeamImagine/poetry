{"author":"范成大","id":44591,"strains":["○仄○平仄平仄，仄仄平平仄○仄。","仄○平仄平仄平，仄平平仄平仄○。","仄仄○平仄○仄，仄仄仄平○仄仄。","○平仄平○平平，仄仄仄仄平仄平。","仄仄仄○仄仄平，仄仄仄仄○平○。","○平仄仄仄仄仄，仄仄○平○仄仄。","仄○仄仄仄仄平，仄平仄平平○平。"],"paragraphs":["除夜将阑晓星烂，粪扫堆头打如愿。","杖敲灰起飞扑篱，不嫌灰涴新节衣。","老媪当前再三祝，只要我家长富足。","轻舟作商重船归，大牸引犊鸡哺儿。","野茧可缫麦两岐，短衲换著长衫衣。","当年婢子挽不住，有耳犹能闻我语。","但如我愿不汝呼，一任汝归彭蠡湖。"],"title":"腊月村田乐府十首 打灰堆词"}
