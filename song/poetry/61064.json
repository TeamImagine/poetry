{"author":"许及之","id":61064,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["归来百事尽摧藏，卦气行年分所当。","未晓不眠真是老，才明便起有何忙。","移山种石愚翁癖，遇酒逢歌楚客狂。","此外胸中无个事，有时信口作篇章。"],"title":"早起"}
