{"author":"欧阳修","id":79121,"strains":["平平仄○平，仄仄仄平仄。","平○平平仄，仄仄平仄仄。","平平仄仄平，仄仄○平仄。","仄平○仄○，仄仄仄平仄。","平平仄仄仄，仄仄平○○。","？平平平平，仄仄仄仄○。","平仄平仄平，平平仄平仄。","平平平仄仄，仄仄平平仄。","平平仄平平，仄仄平仄仄。","平仄平仄平，平平平仄仄。"],"paragraphs":["天形积轻清，水德本虚静。","云收风波止，始见天水性。","澄光与粹容，上下相涵映。","乃于其两间，皎皎挂寒镜。","余晖所照耀，万物皆鲜莹。","矧夫人之灵，岂不醒视听。","而我于此时，翛然发孤咏。","纷昏忻洗涤，俯仰姿涵泳。","人心旷而闲，月色高愈迥。","惟恐清夜阑，时时瞻斗柄。"],"title":"飞盖桥玩月"}
