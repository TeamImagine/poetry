{"author":"陈造","id":59455,"strains":["平平平仄仄平平，仄仄平平仄仄平。","仄仄仄仄平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["劳农今喜复南辕，夹道扶携亦笑諠。","县尹庶几无疾病，山人迎送耐频烦。","芼葱汤餠聊堪饱，出瓮春醪半带浑。","惟有为民真实意，异时陈迹付公言。"],"title":"劳农浄居赠皎启二僧"}
