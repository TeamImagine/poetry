{"author":"陈棣","id":19045,"strains":["仄仄平平仄仄平，平仄仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["莫讶经旬笑语干，谁令插手斗筲间。","长篇险语怀东野，俗状尘容愧北山。","车马无堪泥淖滑，蛟龙不放水云闲。","翻思九夏无涓滴，天意何如向日悭。"],"title":"次韵"}
