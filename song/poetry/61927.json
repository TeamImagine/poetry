{"author":"虞俦","id":61927,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["村童先遣扫柴门，检校园芳待置尊。","丛菊稍斑漙露点，芙蓉已带著霜痕。","诗篇纵好成孤讽，心事凭谁与共论。","已是西风悲落木，那堪幽独更销魂。"],"title":"有怀汉老弟  其三"}
