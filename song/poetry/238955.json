{"author":"孙觌","id":238955,"strains":["仄平仄仄仄平平，仄仄仄仄平平平。","平仄平平仄仄仄，平平仄仄○平平。","仄仄仄仄平仄平，仄仄仄仄平○平。","仄平○仄仄平仄，仄平仄仄○平平。"],"paragraphs":["主人避地卧荒村，道傍故宅今仍存。","乌鸟呼风白日静，藤萝挂月苍烟昏。","壁立削铁千步垣，客子不敢窥其门。","一时胜事那能说，撞锺击鼓行金尊。"],"title":"安仁县有大第一区官兵纵暴主人谷氏避不敢居三年矣县尹常馆过客于第中赋主人避地二首  其一"}
