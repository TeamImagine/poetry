{"author":"苏轼","id":195650,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["载酒无人过子云，年来家酝有奇芬。","醉乡杳杳谁同梦，睡息齁齁得自闻。","口业向诗犹小小，眼花因酒尚纷纷。","点灯更试淮南语，泛溢东风有縠纹。"],"title":"庚辰岁正月十二日天门冬酒熟予自漉之且漉且尝遂以大醉二首  其二"}
