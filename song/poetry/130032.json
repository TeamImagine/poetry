{"author":"李昴英","id":130032,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["晓随丝辔饭僧坊，丞相祠堂一瓣香。","试问神仙蒲九节，何如名德菊孤芳。","高山仰止堪模楷，百世闻之尚激昂。","我辈此来深有意，岂专泉石癖膏肓。"],"title":"同刘朔斋游蒲涧谒菊坡祠"}
