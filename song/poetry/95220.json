{"author":"韩松","id":95220,"strains":["平平仄平仄，仄仄○平平。","○平平平○，平平平仄○。","仄平仄仄平，仄仄○○○。","平平仄平仄，平仄平平平。","平平仄仄平，平平仄○平。","仄○仄仄平，仄仄仄仄平。","平平仄仄仄，仄仄平仄平。","平平仄仄仄，仄仄平平平。","平○仄仄仄，仄仄○平平。","○平平平平，仄仄○仄○。"],"paragraphs":["芒鞋踏明月，入谷闻泉声。","了知非人间，泠然毛骨轻。","夜投羽士宫，道话留三更。","凌晨访幽洞，岩穴何峥嵘。","仙凡隔几尘，无由问霓旌。","旧闻九锁峰，忽此眼界明。","跻攀不可上，势与龙虎争。","凭栏试抚掌，碧甃波纹生。","尘缘苦未断，世路犹遐征。","题诗来贤岩，岁晚当再行。"],"title":"游洞霄宫  其三"}
