{"author":"张耒","id":215912,"strains":["仄仄○仄平，仄仄仄仄○。","仄仄仄仄仄，仄仄平仄仄。","仄平仄平仄，平仄平仄仄。","仄平○仄○，仄仄仄仄仄。","仄平仄平平，仄仄仄平仄。","平平仄仄仄，平仄仄仄仄。","仄平仄仄仄，平仄平平仄。","平平仄平仄，仄仄平仄仄。"],"paragraphs":["早稻如倒戈，十穗八九折。","晚稻不及秀，日炙根土烈。","踏车激湖水，车众湖欲竭。","得泉如沸汤，旱土湿未彻。","老农祝天工，叩额眼垂血。","游云不作雨，风至辄散灭。","昊天未悔祸，牲玉无徒设。","谁能缚妖魃，敕起龙泼剌。"],"title":"早稻"}
