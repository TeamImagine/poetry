{"author":"白居易","id":15381,"strains":["仄仄仄平仄，平平仄平仄。","仄仄平仄平，平平仄平仄。","平仄平○仄，仄仄平平仄。","仄仄仄○平，仄平平仄仄。","仄平仄平仄，仄仄仄仄仄。","仄仄仄仄平，○平仄○仄。"],"paragraphs":["戚戚抱羸病，悠悠度朝暮。","夏木才结阴，秋兰已含露。","前日巢中卵，化作雏飞去。","昨日穴中虫，蜕为蝉上树。","四时未尝歇，一物不暂住。","唯有病客心，沈然独如故。"],"title":"村居卧病三首 一"}
