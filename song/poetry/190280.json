{"author":"韦骧","id":190280,"strains":["仄平平仄仄平平，平仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["夜堂危坐气凄清，秋月光中新雁鸣。","出塞不知多少路，穿云才听两三声。","归时行列应如旧，来处风烟合认程。","今夕沙汀好栖息，弋人诡计未能成。"],"title":"闻新雁"}
