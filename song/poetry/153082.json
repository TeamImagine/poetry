{"author":"俞德邻","id":153082,"strains":["仄平平○仄，仄仄平平平。","平仄平仄仄，仄仄平平平。","平平仄平仄，仄仄平平平。","仄平○平仄，仄仄仄仄平。","仄仄平仄仄，仄仄仄仄平。","平平平○仄，仄仄平○平。"],"paragraphs":["饵香鱼深逝，弋篡鸿高飞。","商皓虽寂寞，幸免坑焚悲。","云何客卿辈，逐去还依依。","一朝叹黄犬，骨肉异所归。","贵盛能有几，转盼倏已衰。","衰荣苟如此，得酒无相违。"],"title":"暇日饮酒辄用靖节先生韵积二十首  其四"}
