{"author":"皇甫冉","id":5169,"strains":["仄仄平平仄，平平仄仄平。","仄平○仄仄，平仄仄平平。","仄仄平平仄，○平仄仄平。","平平平仄仄，仄仄○平平。","仄仄平平仄，平○仄仄平。","平平仄平仄，○仄仄平平。","仄仄○平○，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄○平仄，○平平仄平。","○平平仄仄，平仄仄平○。"],"paragraphs":["郢匠抡材日，辕轮必尽呈。","敢言当一干，徒欲隶诸生。","末学惭邹鲁，深仁录弟兄。","余波知可挹，弱植更求荣。","绩愧他年败，功期此日成。","方因旧桃李，犹冀载飞鸣。","道浅犹怀分，时移但自惊。","关门惊暮节，林壑废春畊。","十里嵩峰近，千秋颍水清。","烟花迷戍谷，墟落接阳城。","渺默思乡梦，迟回知己情。","劳歌终此曲，还是苦辛行。"],"title":"上礼部杨侍郎"}
