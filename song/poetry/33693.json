{"author":"陆游","id":33693,"strains":["平仄仄平仄，平平仄○平。","平仄仄平仄，平仄平平平。","仄平仄仄平，平仄平仄平。","仄仄平仄平，仄仄仄仄平。","仄仄平○平，平仄平平平。","平仄？平平，平○仄平平。","仄平仄仄仄，平平仄平平。","平仄仄仄仄，仄平仄平平。"],"paragraphs":["悬瀑雪飞舞，奇峰玉嶙峋。","揺碎一江月，来谒西凉神。","我虽不识神，知是山水人。","不敢持笏来，裋褐整幅巾。","出我囊中香，羞我南谿蘋。","杯湛玻瓈春，盘横水精鳞。","出门意惝恍，烟波浩无津。","安得结茆地，与神永为邻。"],"title":"夜泊合江县月中小舟谒西凉王祠"}
