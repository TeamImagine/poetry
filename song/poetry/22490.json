{"author":"王十朋","id":22490,"strains":["仄平仄平仄，平○平仄○。","平平平仄平，仄平平仄平。","仄仄仄平仄，平平仄平平。","仄仄仄平平，仄○平仄平。","仄仄平仄平，仄平仄平平。","仄仄仄平仄，仄仄平平平。","平平○仄仄，仄仄○平平。","平平平仄平，仄平仄○平。","平平仄平仄，平平仄平○。","○仄仄平平，○仄平平○。"],"paragraphs":["雁山五经眼，兹行尤可观。","初冬天气佳，雁归山未寒。","有日照幽谷，无云翳层峦。","入境见祥云，振衣登马鞍。","瀑水飞玉龙，羽旗导翔鸾。","石柱屹天外，卓笔书云端。","灵峰观石室，杖屦穿巑岏。","山禽知我来，好音若相欢。","群峰列春笋，丹青状尤难。","行色愧匆匆，更约它时看。"],"title":"度雁山"}
