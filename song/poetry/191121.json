{"author":"韦骧","id":191121,"strains":["平仄平平仄仄平，平平仄仄仄平平。","平平仄仄平平仄，仄仄平平仄平平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["山驿迢迢畏景舒，星轺不肯少踌躇。","先之古寺图分袂，故约前驺幸柅车。","雾卷茗瓯分啜罢，风收谈麈赠言余。","虽知暂别非逾月，尚觊邮筒数惠书。"],"title":"和世美吉祥为别"}
