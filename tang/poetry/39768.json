{"author":"护国","id":39768,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["情人取次几淹留，别后南州与北州。","月色为怜今夜客，砧声那似去年秋。","欲除豺虎论三略，莫对云山咏四愁。","亲故相逢且借问，古来无种是王侯。"],"title":"别盛安"}
