{"author":"周必大","id":50102,"strains":["仄仄平仄仄平平，仄仄平平仄仄○。","仄仄○○○仄仄，平平仄仄仄平平。","平平○仄○○仄，仄仄○平仄仄平。","平仄仄平平○仄，平平仄仄仄平平。"],"paragraphs":["碧幢红旆拥西风，几点淮山落眼中。","卧辙正看留使者，褰帷早已识元戎。","儿童骑竹迎并牧，父老封棠记召公。","人望汲卿居禁闼，淮扬只恐又匆匆。"],"title":"送邓漕移帅扬州二首  其一"}
