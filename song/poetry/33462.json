{"author":"陆游","id":33462,"strains":["平平平平仄平平，平仄仄平○仄○。","仄平平仄平仄平，平平平平仄平平。","仄仄平平仄平平，平平仄平仄平平。","仄平○平仄平平，○平仄仄平平平。","仄平平仄仄平平，平平仄平仄平平。","平平仄平仄仄平，仄仄平仄平○平。","仄平仄平仄平平，仄○平平仄平平。","仄平仄仄仄仄平，仄平平仄仄仄平。"],"paragraphs":["春风初来满刀州，江水照人如泼油。","犊车芳草南陌头，家家倾赀事遨逰。","万里桥西系黄骝，为君一登散花楼。","半年长斋废觥筹，兴来忽典千金裘。","小桃婀娜弄芳柔，红兰茁芽满春洲。","垆邉女儿不解愁，鬭草才罢还藏钩。","可怜世人自拘囚，盎中乾坤舞蜉蝣。","百年苦短去日遒，问君安用万户侯。"],"title":"初春出逰"}
