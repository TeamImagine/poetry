{"author":"郑侠","id":201126,"strains":["仄仄仄，？仄○○○仄仄。","仄平○仄平仄仄，仄仄平平仄平仄。","仄平仄仄仄仄仄，仄仄平平仄○仄。","平○仄仄平仄仄，平仄平平仄平仄。","平平仄平平仄仄，仄仄○平仄平仄。","平平仄仄仄平○，平平仄平平仄仄。","仄平仄仄○仄○，平平仄仄平仄仄。","平平？平平仄仄，○平仄仄平平仄。","仄仄平平平○平，平仄仄仄平仄仄。","仄○平平仄平○，○平仄平仄仄仄。","平平平仄平仄仄，平○仄仄平○仄。","平平平平仄仄平，仄平○○仄平仄。","仄仄仄仄仄仄仄，仄仄仄仄平平仄。"],"paragraphs":["道傍木，夹道参参如合屋。","种之毫末成合抱，太守慈仁辅生育。","古来善政盖有数，道路开通亦其目。","芟除翳秽平险阻，坚固桥梁便舻舳。","何为万柯随曲直，化此长龙被崖谷。","由吾太守爱民深，孜孜利民惟不足。","以为烈日长道难，加兹岭外炎暑酷。","黄茅欎蒸之烈气，重岚固结之浓毒。","不得清阴萦且纡，何处憩息而踯躅。","令如源泉下斯行，长原太山秀可掬。","桐榕枫果随所遇，惟其茂密佳荫速。","何公之心父母心，后人当如子孙续。","勿剪勿拜勿拗𣃁，蠧朽便可添新绿。"],"title":"纪连守植道傍木"}
