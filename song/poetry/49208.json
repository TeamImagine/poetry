{"author":"杨万里","id":49208,"strains":["○平平仄平仄○，平仄○平平仄仄。","平○仄仄仄平平，仄仄○平仄仄仄。","平平仄仄平仄平，仄平平仄平平平。","平平仄仄仄○仄，平平平仄平平仄。","平平仄仄仄平平，仄仄仄仄仄仄平。","平仄仄平平仄仄，平仄仄平平仄仄。","仄平平仄平平平，仄平仄平平仄平。"],"paragraphs":["看山须是高处看，低处看来元不见。","君看矮子仰高人，只识长身那识面。","今晨雨止升火轮，一光销尽千山云。","千山数日眼中失，今晨头角都争出。","初登峻岭也心惊，上到绝顶忽眼明。","天外数枝青玉笔，飞入锦囊寒突兀。","问来还是芙蓉尖，阔开两窗高卷帘。"],"title":"过白土岭望见芙蓉峰七八峰最东一峰特奇里人名为芙蓉尖云"}
