{"author":"张镃","id":81335,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["飞骑原头快着鞭，暮溪呼艇访幽禅。","霜轻正属收橙月，雨霁真成种麦天。","问答因缘随处是，推敲事业此生专。","无尘幸有西偏竹，浴罢从师借枕眠。"],"title":"赠崇先寺长老"}
