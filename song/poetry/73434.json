{"author":"赵蕃","id":73434,"strains":["仄仄平平仄，○○仄○仄。","仄平仄平○，平平仄平仄。","仄○平仄平，仄仄仄○仄。","平平仄平仄，仄仄平仄仄。","仄平平平仄，平平仄平仄。","仄平平平仄，平仄平仄仄。","平平仄平○，仄仄平仄仄。","仄平○平平，仄仄○○仄。","平平仄仄平，仄平平仄仄。","仄平平平仄，○仄仄○仄。","仄仄平仄○，○仄仄○仄。","平平平平仄，平仄仄仄仄。","平平仄仄平，平仄仄仄仄。","仄仄仄仄○，○仄○仄仄。","仄平平仄平，平仄仄平仄。","○仄平○平，平仄平仄仄。"],"paragraphs":["旧雨连今雨，空庭断行迹。","有时出门看，平湖四无壁。","忽传何处书，令我喜折屐。","新知吕夫子，寄我诗满册。","是时羊牛下，携之就檐隙。","首披山居赋，奇字多莫识。","徐徐见关键，坦若由户出。","定师离骚经，不入相如室。","秋怀似选诗，法严仍事实。","白沙龙阳作，如杜纪行役。","卒至同谷吟，三读泪横臆。","君何知之晚，今古盖一律。","儿曹苦问爷，何事尔不怿。","径卧忘解衣，中夜犹太息。","晓窗啼鴂喧，今日复何日。","和以扶疏篇，吾驭真可叱。"],"title":"读吕益卿所寄诗编明日四月一日也"}
