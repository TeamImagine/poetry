{"author":"刘敞","id":174894,"strains":["平平平平○仄○，仄仄仄仄平平平。","仄仄平平仄平仄，仄仄仄仄○平平。","平仄仄平仄平仄，平仄仄仄平平平。","仄平仄○仄仄仄，平平平仄平○平。","仄仄仄平仄○仄，仄平仄平仄仄仄。","仄平仄仄○○仄，仄平平平○仄仄。","平○仄平仄○仄，平仄仄仄平仄仄。"],"paragraphs":["刘侯之弓三百斤，壮气可以摧浮云。","不忍区区事狐兔，自请治郡当胡尘。","天子外家异恩礼，秋庙旧鼎多功勋。","少虽侍中贵省士，匈奴宜避飞将军。","忆昔汝南始相得，十年见君我髪白。","可怜日月如过翼，我诚儒生犹恨惜。","腰间宝刀手中策，驰骛万里须努力。"],"title":"送刘泾州"}
