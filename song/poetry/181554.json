{"author":"陈辅","id":181554,"strains":["仄○平仄○仄平，仄平平仄平○平。","仄平平仄平平仄，仄平平仄平仄仄。","仄平仄平平平仄，仄仄平平平仄仄。","仄平○仄仄平平，平仄平平仄平仄。","平仄仄仄平平，平仄平，平平平仄平平平。","仄平仄仄平○仄，○仄平平平仄平。","平平仄仄平平仄，仄仄平平仄平仄。","仄平仄仄平平平，仄仄仄○平仄仄。","仄○平仄○，仄仄仄仄平平平。","仄○平仄平，仄○仄平平仄平。","仄平仄仄仄平仄，平仄平平平仄平。"],"paragraphs":["昔吟梁父思泰山，又歌牛角悲其寒。","鲍徐英魄今何在，岭云关月何漫漫。","少强眼为伤时切，老大昏花心易急。","石岩题墨几秋风，人世功名杳无迹。","君不见汉千秋，唐马周，玄谈徒步皆公侯。","贾生竟止梁王傅，三世郎官虚白头。","风云自古虽伤偶，用舍何尝系能否。","但知信足任平生，计度不如多饮酒。","愿将梁父吟，变作杜宇之声音。","愿将牛角歌，转调紫芝弦玉琴。","五陵石马散黎轴，惟有箕山青到今。"],"title":"悲昔游"}
