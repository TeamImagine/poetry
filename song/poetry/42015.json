{"author":"陆游","id":42015,"strains":["仄仄仄○仄平○，仄仄仄仄平平平。","仄平仄平仄○仄，平仄仄仄仄平平。","平平仄平仄仄仄，平平仄仄仄仄○。","平仄○平仄仄仄，仄仄仄仄平平平。"],"paragraphs":["左史倚相读皇坟，学者尚得窥全浑。","孰为武成二三策，宁取道德五千言。","巢居结绳事益远，浇淳散朴忍复论。","安得深山老不死，坐待古俗还羲轩。"],"title":"读老子有感"}
