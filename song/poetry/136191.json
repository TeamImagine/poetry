{"author":"胡仲弓","id":136191,"strains":["平平○○仄，仄仄平仄平。","平平仄仄平，仄仄○平平。","平仄仄仄仄，仄平仄平○。","仄仄平平平，仄仄平平平。","仄仄○仄平，仄仄仄仄○。","平仄仄仄○，平平○仄○。","仄仄仄平平，平仄平平平。"],"paragraphs":["群阴正胶轕，结作千丈冰。","江河冻欲枯，雪意犹凭陵。","舟楫不可济，水波那能兴。","世路多风寒，履此何兢兢。","本是污浊流，一合乃许凝。","阳气动地回，阴无间可乘。","一旦自消融，红日东方升。"],"title":"咏冰"}
