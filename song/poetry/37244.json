{"author":"陆游","id":37244,"strains":["平平平仄平仄仄，仄○仄仄○平仄。","○平仄平平仄仄，○○○仄平平仄。","平平仄仄平平平，平平仄平平平平。","仄平○仄○仄仄，平仄平平平仄○。","平○平仄平平仄，仄平仄仄平平仄。","平平仄仄平仄平，仄平平仄平平仄。"],"paragraphs":["咸阳宫阙天下壮，五更卫士传鸡唱。","重门洞开銮驾出，回中更在云霄上。","云霄一路蟠青冥，车声隐辚驰雷霆。","宓妃穿仗王母下，何必轩皇居大庭。","君王游幸无终极，万年尽是欢娱日。","文成已死方不雠，茂陵松柏秋萧瑟。"],"title":"上之回"}
