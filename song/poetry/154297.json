{"author":"董嗣杲","id":154297,"strains":["仄平平平仄仄平，平平平仄平平平。","仄仄仄平仄平仄，仄平平仄平○平。","仄平平仄仄仄仄，平仄仄仄○平平。","平平仄仄○仄○，仄仄平仄平平平。","平平○仄平平仄，平平仄仄平平平。","仄平平仄仄平仄，平仄平仄平平平。"],"paragraphs":["七年交春七日强，蒙蒙春雨吞江乡。","此夕莫知是元夕，地炉埋伏身犹僵。","鼓箫声绝想景物，灯火焰短如寻常。","逢辰往往思济胜，此际何异栖幽荒。","推窗且畏江风恶，风柔却忆沙河塘。","一竿星点富池庙，随炙随灭无精光。"],"title":"辛酉富池元宵写懐二首  其一"}
