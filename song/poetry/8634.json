{"author":"李处权","id":8634,"strains":["仄平平仄仄平平，仄仄仄平仄仄平。","仄仄平平仄仄仄，仄平平仄仄平平。","仄平仄仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["岁寒纡锡辱西临，一笑忘言意自深。","怪石奇松那有价，片云孤鹤本无心。","上人已了洞山偈，倦客方为梁父吟。","枯木堂中无孔笛，侍郎今日是知音。"],"title":"送密老"}
