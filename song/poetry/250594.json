{"author":"沈与求","id":250594,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["门对青山水缭墙，隔畦花卉尽流芳。","浇胸快泻鹅儿酒，袭鼻长闻柏子香。","夜雨对床成契阔，晚云归岫识行藏。","抽身未试平戎略，空为忧时倍感伤。"],"title":"次韵行简怀次律兄"}
