{"author":"张耒","id":216342,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["出城但怪风光老，草色苍茫柳色深。","烟树远浮春缥缈，风光不动日阴沉。","芳郊未厌萦纡入，美酒何妨取次斟。","羸马青衫亦何事，一生空负野人心。"],"title":"探春有感二首  其一"}
