{"author":"马廷鸾","id":145414,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雪柏霜松自有神，冲风槁叶故难禁。","云间已閟贞元曲，岁晚谁闻正始音。","天地有穷归幻化，圣贤无命亦山林。","愁来又把离骚读，长夜悠悠慷慨吟。"],"title":"次张龙山韵反骚"}
