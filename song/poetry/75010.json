{"author":"赵蕃","id":75010,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄仄平仄，平仄仄平平仄平。"],"paragraphs":["病过春风二月时，不知春已到酴醿。","当公置酒招新社，念我因诗辱旧知。","岂但讙言慰羁旅，更容醉墨对淋漓。","寒窗卧想夜来乐，门外卒然风雨驰。"],"title":"简谢张王臣"}
