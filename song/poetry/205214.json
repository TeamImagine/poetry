{"author":"李之仪","id":205214,"strains":["平平○○○仄○，仄平仄仄平仄平。","平平仄仄仄仄仄，仄平平仄平平平。","仄平仄仄仄平仄，平仄仄○平平平。","仄仄仄○仄仄仄，○仄仄平○仄平。","仄平仄平仄仄仄，平平仄仄平○平。","仄平仄○仄仄仄，○平仄仄平平平。","平平平仄仄仄仄，平仄仄仄平平平。","仄平仄仄仄仄仄，平平○仄平平○。","仄平○仄平仄仄，仄仄仄仄平平平。","平平平仄仄仄仄，仄平平仄平仄仄。","平平平○仄仄仄，○仄平仄平平平。","平仄仄仄平仄仄，仄平仄仄○平平。","平平仄仄平仄仄，平○仄仄平平平。","平平仄仄仄○仄，仄仄平○○平平。","仄平平仄仄仄仄，仄仄平仄平○平。"],"paragraphs":["炎天熇熇如涌汤，使君置酒甘露堂。","无风但觉冷彻骨，坐来仿佛飞青霜。","使君顾客指新榜，天假此应来辉光。","八十里叟感盛事，献颂请名相激昂。","我非取专已上报，尧仁舜智方当阳。","迩来瑞应发处处，中台第一彤云章。","吾邦虽僻亦影响，明德所祐真无疆。","已而转盼欲受简，惭非叟比畴能当。","辄因胜遇强黾勉，庶几击壤同揄扬。","吾君之泽不可象，使君之惠何可忘。","才高名重偶暂屈，遗爱他日逾甘棠。","嗟予落莫徒自感，乍鸣乍已如寒螀。","安时逐境姑委化，随缘致力聊为乡。","时逢载酒问难字，未拟持棰操群羊。","但知今日不易得，纵不能饮须空觞。"],"title":"甘露堂歌"}
