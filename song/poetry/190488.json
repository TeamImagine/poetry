{"author":"韦骧","id":190488,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["山城重午遭阴晦，谢氏池亭亦自堪。","野色映来歌舞好，炎威消去酒肴甘。","手中菖屑随杯泛，头上榴花带雨𥮾。","且尽主人留客兴，明年谁北复谁南。"],"title":"端午雨饮伯英池馆"}
