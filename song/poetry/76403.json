{"author":"赵蕃","id":76403,"strains":["平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["衾冷方高卧，窗明误揽衣。","问梅穿破履，借米启柴扉。","晓日犹藏密，和风盍解围。","冬春俱正令，宁复病年饥。"],"title":"立春前三日雪明日犹未已诗简子进彦博昆仲示成父四首  其三"}
