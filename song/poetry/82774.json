{"author":"刘过","id":82774,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["人生百岁等欢悲，已判行藏任所之。","笔砚重寻惊梦觉，课程聊复伴儿嬉。","荒原傍海多闲趣，闭户观书有倦时。","破帽尘埃今已矣，不妨更借蹇馿骑。"],"title":"盐官权学"}
