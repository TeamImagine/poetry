{"author":"赵蕃","id":75149,"strains":["仄平仄仄仄○平，仄仄平平仄仄平。","仄仄平平平仄仄，平平仄仄仄○○。","平平平仄仄平仄，平仄仄○平仄平。","仄仄○平平○仄，仄平平仄仄○仄。"],"paragraphs":["莫嗔不寄一行书，半百光阴伏枕余。","寂寞瓶储同靖节，荒凉壁立类相如。","君今为况复何似，秋尽想应成定居。","获稻谗终还墐户，有诗何日定遗予。"],"title":"以孟夏唱酬陈子高诗寄季承并借穷愁志及其兄兴化集四首  其一"}
