{"author":"张舜民","id":196232,"strains":["平平平平平，仄仄○○仄。","仄平平仄仄，仄仄仄平仄。","仄○○平○，平仄平仄仄。","○平仄仄仄，平平仄平仄。","平仄仄平平，仄平平仄仄。","○平○仄仄，平仄仄平仄。","○○平平平，仄仄仄平仄。","平平仄○平，仄仄平○仄。","仄○仄平仄，平仄平平仄。","平平仄平平，仄仄仄平仄。","○○○平平，仄仄仄平仄。"],"paragraphs":["人谁无婚姻，我则分鲜薄。","即今头已白，不识外家乐。","再过汧阳县，心境何寂寞。","当时退食地，东轩俯层壑。","华屋变山丘，九原宁可作。","空存遗爱树，枝叶几荣落。","正如辽东归，但见旧城郭。","堂堂想其仪，物物皆如昨。","眼看北来雁，身是南飞鹊。","霜风扫隃麋，晚翠敛吴岳。","临行更踟蹰，洒泪遍南阁。"],"title":"汧阳感事"}
