{"author":"林希逸","id":119479,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["生涯太极一图中，白鶂犹鸣上下风。","蚁穴蜂房人世是，鸩媒鸠妇性情同。","谁家不欠儿孙债，缘法还归造化功。","月下有书何日定，一门三见线牵红。"],"title":"长孙遣聘五更戏作"}
