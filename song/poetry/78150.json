{"author":"黄圭","id":78150,"strains":["平平仄仄仄平平，平仄平平仄仄平。","仄仄平平平平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["探幽适兴访仪林，休听春蛙说雨深。","翠竹黄花新般若，青山绿水旧知音。","禅盟苏晋情相契，酒恋渊明醉且斟。","此去雪峰应不远，肯容杖履谩相寻。"],"title":"宿仪林寺"}
