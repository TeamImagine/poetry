{"author":"江休复","id":68367,"strains":["仄仄仄仄平，仄仄○平平。","平平仄平仄，平仄仄平平。","平平仄平平，平仄平平平。","平平仄平仄，平平仄平平。","○平○仄平，平平仄平平。","仄仄仄平仄，仄仄仄仄平。","仄仄○平○，仄仄平平平。","平○仄平仄，仄仄平平平。","平平仄○仄，○平仄○平。","平仄仄平平，仄仄平平平。","平○平○平，仄仄平仄平。","仄平仄平仄，○平仄平平。","仄平仄仄仄，平仄平仄○。","○平平平仄，仄仄平平平。","仄仄○平平，平仄平平平。"],"paragraphs":["牧马散近坰，阅视乘高秋。","驼冈似沙苑，堆阜带川洲。","坡陁故梁城，萦薄西南陬。","连棚映林樾，星罗倚层丘。","回风吹阵云，奔腾欻来游。","野性脱羁马，饮龁遂所求。","腹干颇肥张，郁怒何彪休。","群驱骤麋鹿，逸势凌蛟虬。","军戎选轻捷，和銮御调柔。","毛物有千名，众美归骅骝。","梁王愁思台，佛刹居上头。","朅来一凭眺，遗墟莽悠悠。","信陵骨已朽，岩穴谁见收。","当时英豪辈，事逐东波流。","置酒临风轩，聊以纾烦忧。"],"title":"牟驼冈阅马"}
