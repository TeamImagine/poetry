{"author":"方回","id":149351,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["岂料身为七十翁，开怀且放醉颜红。","身存惟恨恩难报，世换还惊事总空。","百岁尚余三袠数，万诗枉费一生工。","盍簪列炬浑如梦，不似今年筑底穷。"],"title":"乙未岁除二首  其一"}
