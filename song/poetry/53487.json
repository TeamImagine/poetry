{"author":"项安世","id":53487,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["引罢琳宫祝寿班，团团初日上云间。","微风不动靴袍暖，千骑无哗锦绣环。","一色新花迷远近，十分和气满江山。","边城尽日闻箫鼓，岂料今朝有此闲。"],"title":"瑞庆节"}
