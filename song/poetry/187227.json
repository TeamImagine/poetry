{"author":"刘挚","id":187227,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["不到灵房二十年，背依丛岭面平山。","风吹桧柏周遭雨，地蹙冈峦寸尺烟。","合有高亭临绿筿，恨无长甃引清泉。","携笻占得频来往，谁似香山白乐天。"],"title":"忆灵泉山寄龚辅之谏议丈"}
