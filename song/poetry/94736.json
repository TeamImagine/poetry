{"author":"周文璞","id":94736,"strains":["仄○平仄平，平仄仄平仄。","仄平仄平仄，仄平仄平仄。","仄平平平仄，仄仄平仄仄。","平平仄平平，仄仄仄平仄。","平平平○平，仄仄○仄仄。","仄平平平仄，平仄仄仄仄。","仄平平○平，仄仄平仄仄。","平○仄仄仄，平仄平仄仄。","？平仄仄仄，仄仄仄仄仄。","平仄仄仄平，仄仄仄仄仄。","平○平仄平，平仄仄○仄。","平仄仄仄平，仄仄仄平仄。","仄○仄平平，仄仄仄平仄。"],"paragraphs":["夜闻春雨来，浓绿净于洗。","有禽自南翥，自呼不能已。","岂非湘川下，或自江左起。","黄陵见哀妃，白下感游子。","仍多忧其兄，宛转深树里。","汝兄今何在，荆棘日靡靡。","岂非囚空山，或已投逝水。","年深桎梏化，波冷皮肉死。","鹧鸪谨勿痛，此系造物理。","吾若破析言，汝恨入骨髓。","风吹慈竹林，苔晕上深紫。","吾亦念故乡，日夜梦邻里。","不如各归休，阙月照西鄙。"],"title":"鹧鸪"}
