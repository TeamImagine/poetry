{"author":"胡宿","id":244152,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["南望湖山画一屏，松江江水向人清。","何如嵔{山畾}聊为活，况是潇湘谩得名。","双桨有时青翰远，两衙无事素琴横。","遥知惠政通和气，乳雉驯鸥自不惊。"],"title":"送吴江知县陈著作"}
