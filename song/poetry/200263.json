{"author":"孔武仲","id":200263,"strains":["仄仄平平仄仄仄，仄仄平平仄平仄。","平平仄仄平仄平，平仄平平仄平仄。","平仄仄仄○平平，平平仄仄平仄平。","仄平仄平仄平平，仄○仄平平仄平。","仄平平仄平仄平，平平仄仄○平仄，仄仄平平平仄平。"],"paragraphs":["锦带貂裘亦不恶，宿酒移春入颜角。","人怜枳棘栖凤凰，谁许青山入云阁。","为我坐诵离骚篇，森罗屈宋俱眼前。","却归北斋枕书眠，梦乘紫云飞上天。","觉来斜日催野鞭，随车掷果长安市，不信潘郎风骨仙。"],"title":"合下会食赠张文潜"}
