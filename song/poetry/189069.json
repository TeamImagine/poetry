{"author":"钱惟演","id":189069,"strains":["仄平平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄○○。","仄平平仄平平仄，○仄平○平仄○。"],"paragraphs":["武夷仙坛接里闾，琴堂水阁半凌虚。","竹林旧享铜盘食，门巷今容驷马车。","楚国大言登宋玉，汉家答诏用相如。","未知笳鼓归何日，空锁鳣庭春草疏。"],"title":"怀旧居"}
