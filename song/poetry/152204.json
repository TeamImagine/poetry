{"author":"方一夔","id":152204,"strains":["仄平仄仄仄，平仄平平仄平仄。","平平仄仄平，平平仄仄平仄平。","平平仄仄○○仄，仄仄○○平仄仄。","仄平仄仄平平平，仄仄平平仄仄仄。","○平平仄平仄○，○○平仄平平○。","平平仄仄仄○仄，平仄平平平仄平。"],"paragraphs":["去年九里路，乌攫人肠挂枯树。","今年九里溪，沙头白骨高复低。","人生变灭如泥土，死后犹传姜万户。","翠眉粉颊谁家儿，夜赴军前效首虏。","将军多爱恩意疏，分将吴口充包苴。","殷勤道与送行使，前日朝官多有书。"],"title":"九里路"}
