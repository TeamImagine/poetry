{"author":"释德洪","id":228315,"strains":["仄平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["北游烂熳看幷川，重到皇州及上元。","灯火风光记前事，管弦音节试新翻。","期人不至情如海，穿市归来月满轩。","忽忆寒岩曾独宿，雪窗残夜一声猿。"],"title":"余昔居百丈元夕有诗后十年是夕过京师期子因不至"}
