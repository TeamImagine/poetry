{"author":"刘挚","id":187212,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄仄平仄，仄仄平平平仄平。","平仄仄平平仄仄，平平平仄仄平平。"],"paragraphs":["文章盈箧几千篇，去有山涛吏部贤。","梅意向人冬至后，云阴含雪北风天。","非今是古俗皆尔，叹老嗟卑谁不然。","知子已能操学谊，行藏吾欲看他年。"],"title":"送吕户曹仲敏"}
