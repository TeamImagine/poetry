{"author":"赵蕃","id":73817,"strains":["平平仄仄○平仄，平仄○平仄平平。","平平平仄仄仄平，仄仄平平仄平仄。","○平仄仄平平○，仄仄平平平仄平。","平平平仄仄仄仄，平平仄仄○○平。","平平仄仄平平仄，仄仄平平平仄仄。","仄○仄仄仄平平，仄仄平平仄平仄。","仄平仄仄平平平，平仄平平仄仄平。","平平仄平仄仄仄，仄仄○平○仄仄。"],"paragraphs":["携家本避长城戍，孙子相仍住桃坞。","虽云秦暴赋可逃，后乃开通晋南渡。","当时未有神仙传，创自渊明诗五言。","祇今图画遍四海，楼台树木空苍然。","玄都亦说桃千树，梦得飘零因怨句。","未应只属羽人家，亦有因兹悟初祖。","我州那得桃花台，台下清溪转石哀。","仙耶释耶不可见，每一过之空系缆。"],"title":"泊舟桃花台入妙香院"}
