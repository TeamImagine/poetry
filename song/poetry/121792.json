{"author":"白玉蟾","id":121792,"strains":["○仄仄平平仄仄，仄仄仄平平○平。","仄仄仄平平仄仄，平平仄仄仄○平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["三百六旬周复始，二十四岩高且寒。","法乳试流锋上蜜，诗肠略露管中班。","山山日脚黄金软，片片梅心白雪干。","遥指烟霄呼缟鹤，一声清啸水云闲。"],"title":"泊舟浮石寺前有善士百余辈拜迎因联句于水滨民居之壁"}
