{"author":"郑獬","id":181748,"strains":["平○○平仄，平平仄仄平。","平平平仄仄，平仄仄平平。","仄仄平平仄，平平仄仄○。","○平平仄仄，仄仄仄平平。","仄仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","仄平平仄仄，仄仄仄平○。","仄仄○平仄，平平仄仄平。","仄平○仄○，平仄仄平平。"],"paragraphs":["丞相当时植，幽襟对此开。","人知舟檝器，天假栋梁材。","错落龙鳞出，襹褷鹤翅回。","重阴罗武库，细响静山台。","得地公堂里，移根涧水隈。","吴城梦寐远，泰岳岁年催。","转觉飞缨谬，何因继组来。","几寻珠履迹，愿比角弓培。","柏悦犹依社，星高久照台。","后凋应共操，无复问良媒。"],"title":"后阁四松"}
