{"author":"许浑","id":22147,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["骚人吟罢起乡愁，暗觉年华似水流。","花满谢城伤共别，蝉鸣萧寺喜同游。","前山月落杉松晚，深夜风清枕簟秋。","明日分襟又何处，江南江北路悠悠。"],"title":"竹林寺别友人"}
