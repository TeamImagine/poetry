{"author":"陆佃","id":202554,"strains":["仄平平仄仄平平，平仄平平仄平平。","平仄平平平仄仄，平平仄仄仄平平。","平平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["使君诗思谩雕肝，安得头风与阿瞒。","然艾为谁甘受痛，看花缘此负追欢。","通天犀带应怜瘦，云母屏风尚畏寒。","何日长安同一醉，拟教歌舞衒华丹。"],"title":"和毅夫病目三首  其一"}
