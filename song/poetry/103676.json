{"author":"魏了翁","id":103676,"strains":["仄仄平平仄，平平仄仄平。","○平仄平仄，仄仄仄平平。","平仄平平仄，○平仄仄平。","平平平仄仄，仄仄仄平平。","平仄仄平仄，仄平平仄平。","仄○平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平○平○仄，○仄仄平平。","平仄平平仄，平○仄仄○。","○平平○仄，平仄仄平平。","仄仄平平仄，平平仄仄平。","仄平平仄仄，仄仄仄○平。","仄○平平仄，平平仄仄平。","仄平平仄仄，仄仄仄平平。","仄仄平○仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄仄，平仄○平平。","仄仄○平仄，平平仄○平。","仄平○仄仄，平仄○平平。","○仄平平仄，仄平平仄平。","平平○仄仄，仄仄仄平仄。","平仄○平仄，平平仄仄平。","仄○○仄仄，○仄仄平平。","仄仄平？仄，平平仄仄○。","仄平○仄仄，平仄仄平平。","仄仄平平仄，平平平仄平。","平平仄平仄，仄平仄平平。"],"paragraphs":["蜀自开禧后，西垂畏廪秋。","更经两单阏，尽弃五边州。","新沔依同谷，中梁恃武休。","匆匆移米岭，往往阻金牛。","嶓冢略逋寇，益昌随解舟。","近犹趋剑阆，远或至渝涪。","弃守侪民旅，奔军齿寇雠。","乱生宁有豸，众溃已无鸠。","伯也伤时久，民兮作己忧。","升沈随分定，行止与天谋。","高尚辞丹诏，低回佐碧油。","封疆资屏翰，原隰赖咨诹。","事变方濡首，人情苦掉头。","誓言捐一死，力与障横流。","固分为忠鬼，安能效泣囚。","诀辞贻子弟，壮语骇朋俦。","愤极拳穿爪，兵交血染髅。","不随蜍志在，甘逐远巡游。","志士闻风起，顽夫背面羞。","公身无复憾，疆事更谁筹。","学士标龙直，文阶列禁游。","湛恩沾骨肉，新庙贲林丘。","三禭虽云厚，百身安足酬。","游魂如可作，近事亦知不。","惩败从娄敬，交邻激叛侯。","未论轻汉鼎，长恐误梁瓯。","后吏谁荓螫，前修不憗留。","玉棺行有日，丹旐送无由。","渺渺河山隔，皇皇兄弟求。","非惟在原急，亦为念宗周。"],"title":"高龙学挽诗"}
