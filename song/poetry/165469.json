{"author":"艾性夫","id":165469,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["拔地连云百尺楼，长风断雁十分秋。","绝无山硋天空阔，独与江邻水拍浮。","潭底老龙眠屋影，雨余雌霓跨帘钩。","愁来莫倚阑干北，一缕烽烟是汴州。"],"title":"上蓝寺吸江楼"}
