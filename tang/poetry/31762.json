{"author":"郑谷","id":31762,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["多感京河李丈人，童蒙受教便书绅。","文章至竟无功业，名宦由来致苦辛。","皎日还应知守道，平生自信解甘贫。","孤单所得皆逾分，归种敷溪一亩春。"],"title":"谷比岁受同年丈人故川守李侍郎教谕衰晏龙钟益用感叹遂以章句自贻"}
