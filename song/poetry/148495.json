{"author":"方回","id":148495,"strains":["平平平仄仄，仄仄平平平。","仄仄仄仄仄，平平仄平○。","平仄仄平仄，平仄平仄平。","仄○仄仄仄，仄平平仄平。","平平仄平仄，仄仄平平平。"],"paragraphs":["江皋残雪霁，想见东风还。","可览不可拾，春容有无间。","城市哄灯火，强作元夕天。","乱离痛甫定，物华非自然。","栖栖坐羁旅，嘿嘿悲徂年。"],"title":"正月初四后十余日病嗽不能出杂书十首  其一○"}
