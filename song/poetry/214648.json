{"author":"晁补之","id":214648,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["冲寒到郡待花开，花未开时却遣回。","敢意三年容我隠，只如千里访君来。","二崤毂击何为者，五老云霾安在哉。","更约劖诗猿虎谷，它年重过埽莓苔。"],"title":"罢蒲干濠道中寄府教授之道弟"}
