{"author":"王庭珪","id":238199,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["晓踏晴沙江上堤，堤平沙尽草萋萋。","墙头野杏才先发，叶底雏莺自在啼。","问道渔舟通膴水，只应烟火是桃溪。","深村疑有秦人在，记取来时路恐迷。"],"title":"自江上游龙兴至净因寺"}
