{"author":"徐俯","id":231815,"strains":["仄仄仄仄仄，仄平仄仄平。","平仄平仄仄仄仄，仄仄平平仄仄平。","平平平仄平仄仄，仄仄平平仄平仄。","平平仄平仄仄平，平仄仄平仄仄仄。","仄仄平平仄仄仄，仄仄仄○○仄仄。","仄仄平平仄仄○，平平仄仄平平仄。","仄平仄仄仄平平，仄仄平平仄仄平。","平平仄仄○平仄，平仄平平仄仄平。"],"paragraphs":["画水不画湿，画山不画坚。","盈尺之纸数寸管，便有江湖万里天。","成生貎古心亦古，造化为工笔端取。","玄冬起雷夏造冰，翻手作云覆手雨。","岭外荒山与野水，自昔不闻传画史。","只画潇湘与洞庭，于今却在兵戈里。","翠峰碧嶂郁然来，病眼愁心次第开。","人家浦溆扁舟渡，何日真能到一回。"],"title":"成生山水画歌"}
