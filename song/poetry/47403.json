{"author":"杨万里","id":47403,"strains":["平○平仄平，平平平仄平。","仄仄仄平平，仄仄平仄平。","仄仄仄仄仄，平仄仄仄平。","仄平平平平，平仄平○平。","仄平仄仄平，平仄仄仄○。","平○○仄仄，仄仄仄仄○。","平平平仄仄，平仄仄平仄。","平平仄平仄，仄仄○仄平。"],"paragraphs":["城中安得山，无山安得诗。","我入五羊城，遂与山水辞。","有镜不敢览，尘面我自知。","解维来归亭，山水奔相随。","水光动我巾，山色染我衣。","舟行将一月，恨速不恨迟。","山云来未已，江月皎无滓。","开怀放之入，出语颇似之。"],"title":"明发陈公径过摩舍那滩石峰下十首  其八"}
