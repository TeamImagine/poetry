{"author":"苏辙","id":198290,"strains":["平平仄仄仄，仄仄平仄仄。","仄仄平平平，平平平仄仄。","平平仄○仄，仄仄仄平仄。","平平平平仄，仄仄平仄仄。","仄平仄平平，仄平○仄仄。"],"paragraphs":["清秋九日近，菊酒皆可得。","永愧陶翁饥，虽饥心不惑。","怀忠受正命，赋命本通塞。","斯人今苟在，可与同事国。","惜哉委荆榛，忍饥长默默。"],"title":"次韵子瞻和渊明饮酒二十首  其一八"}
