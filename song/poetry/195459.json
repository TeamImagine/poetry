{"author":"苏轼","id":195459,"strains":["平平仄平仄，平平仄平平。","仄仄仄平平，平仄仄仄平。","仄平仄仄仄，仄平仄平平。","仄仄仄仄平，平仄仄仄平。","平平平仄仄，平平仄平平。","仄仄仄仄平，仄仄平仄平。"],"paragraphs":["夷齐耻周粟，高歌诵虞轩。","产禄彼何人，能致绮与园。","古来避世士，死灰或余烟。","末路益可羞，朱墨手自研。","渊明初亦仕，弦歌本诚言。","不乐乃径归，视世羞独贤。"],"title":"和陶贫士七首  其二"}
