{"author":"戴复古","id":93937,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄仄平平仄平。","平仄平平仄平仄，平平仄仄仄平平。"],"paragraphs":["麻姑坛上共登临，野客悠然起道心。","丹井汲泉深百尺，星杉耸壑到千寻。","青莲花白仙踪远，乌桕叶红秋意深。","何用金槃擘麟脯，山肴浊酒可同斟。"],"title":"陈孟参陈明子同游麻姑山"}
