{"author":"吕本中","id":246695,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["客来无语坐禅房，共赏西窗一榻凉。","山路雨余新笋出，江城春色杂花香。","烟厨已逐钟声远，树色初随塔影长。","敢道闲居便安稳，今年更欲下湖湘。"],"title":"题筠州僧房"}
