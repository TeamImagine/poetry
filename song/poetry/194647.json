{"author":"苏轼","id":194647,"strains":["平仄仄？○平○平○仄，平平平平仄仄仄。","仄平仄仄仄○○，平平仄仄平平仄。","仄仄仄平仄○平仄仄平，仄仄平○平仄平。","平平仄仄仄○仄，仄平平仄仄仄平。","平平仄仄平○仄，平仄○○平仄仄。","平平平仄仄仄平，○仄平○仄平仄。","仄○平平平○仄仄平，平平仄仄平平平。","仄仄平平平仄仄，平平仄仄仄○平。","仄仄仄平平仄仄，仄平平仄平平仄。","仄○平平仄仄平，平平仄仄平平仄。"],"paragraphs":["君不见滹沱流澌车折轴，公孙仓皇奉豆粥。","湿薪破灶自燎衣，饥寒顿解刘文叔。","又不见金谷敲冰草木春，帐下烹煎皆美人。","萍虀豆粥不传法，咄嗟而办石季伦。","干戈未解身如寄，声色相缠心已醉。","身心颠倒不自知，更识人间有真味。","岂如江头千顷雪色芦，茅檐出没晨烟孤。","地碓舂秔光似玉，沙瓶煮豆软如酥。","我老此身无着处，卖书来问东家住。","卧听鸡鸣粥熟时，蓬头曳履君家去。"],"title":"豆粥"}
