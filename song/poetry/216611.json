{"author":"张耒","id":216611,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄平仄平平。"],"paragraphs":["江乡长夏亢阳骄，太息秋原稻穗焦。","暑气暮收秦地火，雨声秋响浙江潮。","夜斋凉送檐间滴，晓枕清闻竹上飘。","椒醑礼神惭德薄，圣朝当宁四时调。"],"title":"和上维道祈雨有应"}
