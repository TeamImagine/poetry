{"author":"虞俦","id":61995,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一束乌薪抵百金，外间风雪政愁阴。","履穿东郭先生病，梅老西湖处士吟。","青帝未教春满目，玄冥还有岁寒心。","蹇馿不踏长安道，恐落泥涂迹愈深。"],"title":"和子长县尉林同年立春后十日风雪大作访客不值"}
