{"author":"陆文圭","id":165898,"strains":["仄仄平仄平，仄平○平平。","仄平仄平平，仄平仄仄平。","平仄平仄平，仄平平仄平。","平平仄仄仄，仄仄平平仄。","仄平平平仄，○平仄仄仄。","平平仄平平，仄仄仄○平。","平仄平仄平，仄仄仄仄平。","仄平仄仄平，○仄平仄仄。","平平仄仄平，仄仄仄平仄。"],"paragraphs":["汴水流浊黄，美人如冰清。","案无伯鸾夫，袴无赵氏婴。","姑老扶上床，夜寒机杼鸣。","停梭独太息，莫把鸳鸯织。","织成孤飞雁，离群不再匹。","河东柳家儿，抉眼去其夫。","愚者生不谐，直者死不渝。","太师汉复周，相国秦又楚。","嗟哉二丈夫，愧此一嫠女。"],"title":"赋萧仲坚所书汴梁节妇事"}
