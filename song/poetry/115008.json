{"author":"刘克庄","id":115008,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["纷纷博局迭赢输，孰是真儒孰盗儒。","履道宅佳多辇石，辋川亭巧恰临湖。","可无诗唤刘郎和，偶有钱同郑老沽。","却笑吴儿拚命者，潮头如屋靠腰壶。"],"title":"和徐常丞洪秘监倡和四首  其二"}
