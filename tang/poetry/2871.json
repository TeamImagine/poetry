{"author":"杜甫","id":2871,"strains":["平仄仄平仄，仄○？仄平。","仄平平平○，平仄仄仄○。","平平仄平仄，平平仄○平。","平平仄仄仄，○仄仄仄仄。","仄仄仄平仄，仄平平仄仄。","平平仄仄仄，平仄仄仄平。","平平仄平仄，仄○仄仄○。","平平仄仄仄，平仄仄平平。","仄平仄仄平，仄仄平平○。","仄仄仄平平，平平○仄平。","平平平仄仄，仄仄仄平平。","仄仄仄仄○，仄平仄仄平。","平平仄仄仄，仄仄平平平。","平平仄仄仄，仄仄平仄平。","仄仄平仄仄，仄仄仄仄平。","仄平○平平，仄仄仄○平。","仄仄仄平平，仄平○仄平。"],"paragraphs":["东渚雨今足，伫闻粳稻香。","上天无偏颇，蒲稗各自长。","人情见非类，田家戒其荒。","功夫竞搰搰，除草置岸旁。","谷者命之本，客居安可忘。","青春具所务，勤垦免乱常。","吴牛力容易，并驱动莫当。","丰苗亦已穊，云水照方塘。","有生固蔓延，静一资堤防。","督领不无人，提携颇在纲。","荆扬风土暖，肃肃候微霜。","尚恐主守疏，用心未甚臧。","清朝遣婢仆，寄语逾崇冈。","西成聚必散，不独陵我仓。","岂要仁里誉，感此乱世忙。","北风吹蒹葭，蟋蟀近中堂。","荏苒百工休，郁纡迟暮伤。"],"title":"秋行官张请督促东渚耗稻向毕清晨遣女奴阿稽竖子阿段往问"}
