{"author":"郑刚中","id":251931,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["分开平绿渡寒溪，溪外垂空日脚低。","城郭重重随望远，峰峦处处与云迷。","穷通默定非难识，劳逸时闲太不齐。","又向孤村烟树下，见他乌鸟一番栖。"],"title":"壬寅年南游至衢州"}
