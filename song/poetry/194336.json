{"author":"苏轼","id":194336,"strains":["仄平仄平平，○仄仄仄平。","平平平仄仄，仄仄平平平。","平仄仄○仄，仄平平平○。","○平仄平仄，平仄平仄平。","仄仄仄仄仄，仄○平仄平。","平平平平仄，○仄平仄平。"],"paragraphs":["薄云不遮山，疏雨不湿人。","萧萧松径滑，策策芒鞋新。","嘉我二三子，皎然无缁磷。","胜游岂殊昔，清句仍绝尘。","吊古泣旧史，疾谗歌小旻。","哀哉扶风子，难与巢许邻。"],"title":"游惠山  其二"}
