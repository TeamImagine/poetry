{"author":"陆游","id":40477,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["千里郊原俯莽苍，三江烟水接微茫。","横林虫镂无全叶，新雁风惊有断行。","神禹祠庭遗剑佩，先秦金石古文章。","一尊莫恨盘餐薄，终胜登楼忆故乡。"],"title":"秋望"}
