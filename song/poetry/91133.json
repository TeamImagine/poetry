{"author":"释居简","id":91133,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["白发生初庆此朝，手移松桂上岧嶤。","要知雪操寒尤劲，长伴庭萱老不雕。","牲养独惭亏夙志，彩衣犹记舞元宵。","旋添万本青青色，小作寒江涨怒潮。"],"title":"己巳元宵种松庆母生初"}
