{"author":"孟郊","id":13236,"strains":["平平仄平仄，仄仄平仄平。","○平仄○仄，仄仄○仄平。","平仄平平仄，平平平平平。","仄仄仄仄平，平○平○平。","仄仄仄仄平，平平仄平平。","平平仄○仄，平仄仄仄○。","平仄仄平仄，仄平平仄平。","仄仄仄○仄，仄仄平平○。"],"paragraphs":["诗人业孤峭，饿死良已多。","相悲与相笑，累累其奈何。","精异刘言史，诗肠倾珠河。","取次抱置之，飞过东溟波。","可惜大国谣，飘为四夷歌。","常于众中会，颜色两切[磋]。","今日果成死，葬襄之洛河。","洛岸远相吊，洒泪双滂沱。"],"title":"哭刘言史"}
