{"author":"张耒","id":215819,"strains":["仄仄仄平仄，○平仄平平。","○平仄○仄，平仄仄○平。","平平○平平，仄仄仄仄平。","仄平仄平仄，仄仄平平平。","平平平平仄，仄仄平平平。","仄仄平○平，仄平仄平平。","平仄平仄平，仄平○仄平。","○仄平平仄，平仄○平平。"],"paragraphs":["万穴列岩壁，三龛独雄夸。","封山凿其骨，开像俨且呀。","悲哉轻人功，不计岁月赊。","像成竟何补，国破荒蓬麻。","悠悠清伊水，去去萦山斜。","晚渚栖暝鸥，夕波战余霞。","陵谷良未迁，古今如转车。","应有千年鹤，归顾如咨嗟。"],"title":"三龛"}
