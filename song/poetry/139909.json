{"author":"徐集孙","id":139909,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平仄仄，仄仄平平平仄平。","仄仄仄平平仄仄，平平平仄仄平平。"],"paragraphs":["静中白日十分迟，唤起乡心怯子规。","客味有如杯水淡，宦情肯被一尘缁。","瓶储余粟缘供鹤，俸乏零金为买诗。","坐久不禁春雨暗，谁家楼上笛频吹。"],"title":"静中"}
