{"author":"赵鼎臣","id":226902,"strains":["平平仄仄仄平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["今年已作暗寒食，此日正如盲老翁。","病眼昏昏迷白黑，幻花隠隠出青红。","人歌人哭千家里，春雨春晴一梦中。","会放目光牛背上，转头何事不成空。"],"title":"寒食道中病目"}
