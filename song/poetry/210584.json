{"author":"杨亿","id":210584,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["露冕分忧辍近班，朝阳鸣凤古岐山。","三刀吉梦频为郡，驷马高车又出关。","宴客羽觞那有筭，题诗彩笔莫教闲。","将坛义府平生事，早立边功振凯还。"],"title":"王尚食知凤翔"}
