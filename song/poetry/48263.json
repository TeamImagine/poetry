{"author":"杨万里","id":48263,"strains":["仄平仄仄仄平平，仄仄平平仄仄平。","仄仄平平仄仄仄，平平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["李真宅子故依然，道院西偏古洞前。","一日身游八百里，三番花落九千年。","剑池丹井俱苍藓，绛节霓旌已碧天。","借问飞仙那用步，步行犹是地行仙。"],"title":"辞栖真室盖晋仙人李八百故居之址中有遗像云"}
