{"author":"李流谦","id":31005,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["一马腾腾上翠微，松风瑟瑟解吹衣。","故宫乱后仍华壮，使者年来果是非。","何日身能床蘂笈，只今心自托金徽。","两林不到犹遗恨，落照衔山劝客归。"],"title":"太平宫"}
