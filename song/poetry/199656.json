{"author":"钱易","id":199656,"strains":["仄平平仄平平仄，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["午桥庄上千竿竹，绿野堂中白日春。","富贵极来唯叹老，功名高后转轻身。","严更未报皇城里，胜赏时游洛水滨。","昨日庭趋三节度，淮西曾是执戈人。"],"title":"拟张籍上裴晋公"}
