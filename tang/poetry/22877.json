{"author":"李商隐","id":22877,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["浪笑榴花不及春，先期零落更愁人。","玉盘迸泪伤心数，锦瑟惊弦破梦频。","万里重阴非旧圃，一年生意属流尘。","前溪舞罢君回顾，并觉今朝粉态新。"],"title":"回中牡丹为雨所败二首 二"}
