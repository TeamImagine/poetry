{"author":"胡致隆","id":225513,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["山下清泉迸石流，山前松竹自春秋。","猿吟古寺偏深处，云集诸峰最上头。","一老有灵飞窣堵，二神无语锁寒湫。","诸天更在藤萝外，欲到峰前恨未由。"],"title":"仰山"}
