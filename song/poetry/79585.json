{"author":"欧阳修","id":79585,"strains":["平平仄平仄，仄仄仄仄平。","平平仄仄仄，仄仄平平○。","仄仄仄平仄，仄平平仄○。","平平仄仄仄，平仄仄平平。","平仄仄平仄，平平平仄平。","仄平平平○，仄仄平仄平。","平○平平仄，平○平仄平。","平平仄平仄，○仄仄○平。","○仄仄平仄，平平平仄平。","平平仄仄仄，平仄平仄平。"],"paragraphs":["新晴竹林茂，日夕爱此君。","佳禽哢翠树，若与幽人亲。","扫径绿苔静，引流清派分。","开轩见远岫，欹枕送归云。","桐槿渐秋意，琴觞怀友文。","浩然沧洲思，日厌京洛尘。","车骑方开府，梁王多上宾。","平时罢飞檄，行乐喜从军。","骑省悼亡后，漳滨多病身。","南窗若可傲，方事陶潜巾。"],"title":"暇日雨后绿竹堂独居兼简府中诸僚"}
