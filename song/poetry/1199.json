{"author":"师祯","id":1199,"strains":["仄仄平平仄仄平，平平仄仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["满架高峰隠史书，英儒冠盖会仙居。","云霞满屋光难掩，松柏数庭景有余。","累世子孙传孝义，一时旌表在门闾。","要知感伏休征处，次第鸾凰上碧虚。"],"title":"题义门胡氏华林书院"}
