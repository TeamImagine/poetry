{"author":"李廌","id":218732,"strains":["平仄平仄平，仄平平仄平。","仄仄平仄仄，仄平平平平。","平仄仄平平，平平仄仄平。","平平仄平平，仄仄平○○。","仄仄平仄仄，仄仄平平平。","仄仄仄仄平，仄仄仄仄○。","平平仄仄仄，平仄仄平平。","平平仄平平，仄平仄仄平。","仄仄仄仄仄，仄仄平仄平。","仄仄仄仄平，平平仄仄平。","平平平平平，平平仄平平。","平平仄仄仄，仄仄仄平仄。","仄平平仄仄，仄仄仄仄平。"],"paragraphs":["男子宜读书，读书须五车。","纸腐唇自裂，岂为刳心鱼。","吾子少年时，青云得意初。","英华发清端，赋笔凌相如。","自试文石陛，𥩟召承明庐。","孝隠二十年，复与志利疏。","轩裳不挂眼，钟鼓悦爰居。","归来邃经堂，志惟与道俱。","架上数万卷，偃仰时卷舒。","使彼夙昔人，微言幸发摅。","春洲生兰苕，寒溪脱红蕖。","逍遥适所愿，未可咏归欤。","上方宵旰暇，夜殿诵子虚。"],"title":"邃经堂"}
