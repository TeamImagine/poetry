{"author":"张佐","id":7071,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["忆昨天台到赤城，几朝仙籁耳中生。","云龙出水风声急，海鹤鸣皋日色清。","石笋半山移步险，桂花当涧拂衣轻。","今来尽是人间梦，刘阮茫茫何处行。"],"title":"忆游天台寄道流"}
