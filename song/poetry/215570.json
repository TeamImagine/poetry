{"author":"阮阅","id":215570,"strains":["仄平平平仄仄平，平○平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄○○平。","仄平仄仄平平仄，仄○平平仄仄平。"],"paragraphs":["欲为袁人弭谤声，因将无讼榜堂名。","他时茇舍棠休剪，近日环扉草已生。","自是索瘢求大察，却疑束矢听难明。","要知本乐农桑处，请看东郊垅上耕。"],"title":"无讼堂"}
