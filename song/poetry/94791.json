{"author":"周文璞","id":94791,"strains":["仄平平平仄平仄，仄仄平平仄平仄。","仄○仄仄仄平平，仄仄平平仄平仄。","平平平平平仄平，仄平仄仄○仄平。","○平仄仄○仄仄，仄平仄仄平平平。","平平仄仄平平仄，仄仄平平仄平仄。","仄平仄仄○平○，平平平○仄○仄。","平○平仄平仄平，平平仄仄○平平。","平平仄仄平平仄，平仄仄平○仄平。","平平仄○仄平仄，仄仄平平仄平仄。","○仄平平仄仄○，仄平仄仄平○仄。"],"paragraphs":["与君虽为外兄弟，语话寻常见肝肺。","自从不见半年余，每望吴云辄流涕。","蘋溪松江同一波，半年不见当奈何。","长安市上相就处，弟能起舞兄能歌。","兄今赐第南薰殿，满戴宫花上林宴。","弟归便著堕游冠，他时山中傥相见。","吴王台畔杨柳黄，吴姬对坐调丝簧。","阿兄自对吴云坐，呼弟不来应断肠。","书来不应寄他物，只要秋林一双笛。","当使蛮奴月下吹，此时此夜须相忆。"],"title":"赠赵子野歌"}
