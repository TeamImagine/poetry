{"author":"刘商","id":8432,"strains":["仄仄○平平仄仄，○仄○平仄平仄。","平平平平平平平，平平仄平仄平平。","仄○○仄○仄仄，仄仄平平○仄○。","平平仄平○仄仄，平平仄平平仄仄。","平平仄仄平仄平，仄仄平平仄平仄。"],"paragraphs":["露井夭桃春未到，迟日犹寒柳开早。","高枝低枝飞鹂黄，千条万条覆宫墙。","几回离别折欲尽，一夜东风吹又长。","毵毵拂人行不进，依依送君无远近。","青春去住随柳条，却寄来人以为信。"],"title":"柳条歌送客"}
