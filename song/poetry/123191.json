{"author":"吴潜","id":123191,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["碧沚堂前瞰水官，只应唤作玉壶看。","颇闻秩秩玳筵展，莫遣匆匆银烛残。","酒付别肠宁怕窄，诗由广舌不忧干。","老夫孤坐三更月，欲往从之良独难。"],"title":"闻同官会碧沚用出郊韵三首  其一"}
