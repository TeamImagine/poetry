{"author":"邢居实","id":226489,"strains":["平平仄仄平平仄平，平平平平平平仄仄平。","平平仄仄平仄仄平，仄平仄仄平平仄平平。","○平平平平仄仄平平，平仄仄仄平平仄平平。","平平平仄平平仄平，仄平○仄平仄仄平○。"],"paragraphs":["秋风浩荡兮天宇高，群山逶迤兮溪谷寂寥。","登高望远兮不自聊，驾言适野兮谁与游遨。","空原无人兮四顾萧条，猿狖与伍兮麋鹿为曹。","浮云千里兮归路遥，愿言思子兮使我心劳。"],"title":"秋风三叠寄秦少游  其三"}
