{"author":"王继勋","id":37605,"strains":["仄仄平平平仄仄，平平仄仄仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["白面山南灵庆院，茅斋道者雪峰禅。","只栖云树两三亩，不下烟萝四五年。","猿鸟认声呼唤易，龙神降伏住持坚。","谁知今日秋江畔，独步医王阐法筵。"],"title":"赠和龙妙空禅师"}
