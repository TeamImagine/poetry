{"author":"王灼","id":27418,"strains":["仄平仄平仄平平，仄平仄仄平平仄。","仄平仄仄平平仄，平平平仄仄平仄。","仄○仄平○平仄，○仄仄平仄仄仄。","仄平平仄仄平仄，平平仄仄仄仄仄。","○平○平仄仄仄，平平平平仄仄仄。","仄平平平仄仄仄，仄仄平平仄平仄。","仄平仄仄平○平，仄仄平平仄仄仄。","平平仄仄仄平仄，仄仄平平仄○仄。","仄平平仄仄平仄，仄○仄○仄平仄。","仄平仄仄平平平，仄仄平平仄平仄。"],"paragraphs":["卫公少时已知兵，坐谈压倒韩擒虎。","一朝委事虬须帝，南歼荆盗北锄虏。","出其绪余教君集，犹谓四夷莫予侮。","乃知机略妙无比，攻城破阵一仰俯。","当时传公挟异术，云祲孤虚自默数。","可怜痴儿尚诡怪，至作齐东野人语。","我家旧畜公遗书，片段飘零十得五。","开囊取拾送君读，想见明窗口如鼓。","玉舆消息渺吴越，铁骑纵横暗江浦。","学成出去清胡尘，莫道儒生不能武。"],"title":"李彦泽从余求卫公兵法"}
