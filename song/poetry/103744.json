{"author":"黄汝嘉","id":103744,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["江城楼阁辟嵯峨，如此随风燕雀何。","古木望中松柏少，好花开处杏桃多。","徐殷旧宅僧为主，褚氏闲亭鹤占坡。","花落花开今古事，青山无语野樵歌。"],"title":"登骑石山  其一"}
