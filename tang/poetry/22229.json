{"author":"许浑","id":22229,"strains":["仄仄平平仄，○平仄仄平。","平平平仄仄，平仄○平平。","仄仄平○仄，平平仄仄平。","仄平平仄仄，平仄仄平平。","平仄平平仄，平○仄仄○。","仄平○○仄，○仄仄平平。","仄仄平平仄，平平仄仄平。","仄平平仄仄，平仄仄平平。","○仄平平仄，平平仄○平。","○○仄平仄，平仄仄平平。"],"paragraphs":["叠石通溪水，量波失旧规。","芳洲还屈曲，朱阁更逶迤。","浴鸟翻荷叶，惊蝉出柳丝。","翠烟秋桧耸，红露晓莲披。","攀槛登楼近，停桡待客迟。","野桥从浪没，轻舸信风移。","竹韵迁棋局，松阴递酒卮。","性闲鸥自识，心远鹤先知。","应想秦人会，休怀越相祠。","当期穆天子，箫鼓宴瑶池。"],"title":"奉命和后池十韵"}
