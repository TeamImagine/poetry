{"author":"草堂后人","id":167116,"strains":["平仄仄平平仄仄，平平平仄仄平平。","仄平平仄平平仄，平仄仄平平仄平。","仄仄平平平仄仄，平平平仄平平平。","平平平仄仄平仄，平仄平平仄仄平。"],"paragraphs":["桑眼已开芳昼长，西畴东墅足相羊。","麦风初暖燕争垒，林雨忽晴蛙满塘。","野老新衣逢社喜，山妻椎髻为蚕忙。","纷纷游骑踏花去，谁识吾家旧草堂。"],"title":"春日田园杂兴"}
