{"author":"方回","id":148612,"strains":["平○仄仄○仄平，平平仄仄平平平。","平平仄仄仄平平，平仄仄仄○平平。","仄平平仄平平仄，仄仄仄仄平仄平。","平平仄○仄平平，仄平仄仄仄平平。","仄平平平仄仄仄，平平仄仄平平平。","平平○○仄仄仄，仄仄仄仄平平平。"],"paragraphs":["逾燕涉漠将十霜，西风满眼榆林黄。","时逢北客话围场，鞍马意气犹扬扬。","骆驼红乳蒲萄酒，袒割一醉千百觞。","君今病痁卧南方，掉头不顾尚书郎。","紫阳山人饿欲死，江湖一壑秋田伤。","哀歌相和意惨怆，夜视宇宙何茫茫。"],"title":"次韵鲜于伯几秋怀长句"}
