{"author":"李中","id":37075,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["毘陵嘉景太湖边，才子经游称少年。","风弄轻帘沽酒市，月明红袖采莲船。","若耶罨画应相似，越岫吴峰尽接连。","此去高吟须早返，广寒丹桂莫迁延。"],"title":"送姚端秀才游毘陵"}
