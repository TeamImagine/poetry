{"author":"许及之","id":60836,"strains":["仄平平仄仄平平，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["落梅声里惜余芳，孤负灯光与月光。","偶以催租败佳思，阻随执事佐颜行。","春风已入青丝鞚，好句终归古锦囊。","能践清明重约否，须知岁月去堂堂。"],"title":"王宣甫以灯夕入城而予偶无佳思阻同游有诗为寒食之约次韵奉酬"}
