{"author":"李流谦","id":30955,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["何如莫莫与休休，分付烟波一钓裘。","心向青山贪未了，梦随白鸟去无由。","闲云犹阁为霖润，野水空横济物舟。","安得杜陵诗老在，从渠每日醉江头。"],"title":"次韵大人书怀  其三"}
