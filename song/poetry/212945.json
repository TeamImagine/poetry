{"author":"贺铸","id":212945,"strains":["仄○○仄平，仄仄平平平。","平仄仄平仄，仄仄平平平。","仄仄仄平仄，仄○平平平。","平平仄平仄，平仄平仄○。","仄仄仄平仄，平平平仄平。","平平平仄平，仄仄平平平。","仄仄仄平仄，平平平仄平。","平平仄平仄，仄仄平平平。","平平仄仄平，仄仄平平平。","仄仄仄平仄，平平平仄○。","仄仄仄平仄，仄平○仄平。","平平仄仄仄，仄仄○平平。","仄仄仄平仄，平平○仄平。","仄平平平平，仄仄平平平。","平○仄平仄，○平仄○平。","仄平仄平仄，仄仄平平仄。","仄仄仄平仄，仄平平仄平。","○平仄仄仄，平仄仄平平。","仄仄仄仄平，平平仄○平。","仄平仄平仄，仄仄平平平。","仄○仄平仄，仄平平仄平。","平平平仄仄，平仄仄平平。"],"paragraphs":["昔闻张逸民，卜筑云龙山。","东望结遐想，喜得彭城官。","一语定襟契，宛如平生欢。","招携属休沐，投此萝薜间。","女仆候门巷，青袿双翠鬟。","苏斋轩户明，餠火焚椒兰。","宝墨鬼神护，清诗冰玉寒。","森然拱檐霤，架石排琅玕。","东趋放鹤亭，磴道披茅菅。","指顾百村落，炊烟林莽间。","日脚洒平陆，两山如断环。","凄风振晚叶，坐怯衣裘单。","引领紫霄极，飘飖如可干。","缅怀眉山公，五马来游盘。","酣兴走颠笔，苍崖即镵刊。","午年仲冬月，雪野云弥漫。","扫石坐舒啸，惠泉烹凤团。","当时诧盛集，千古陋逵安。","俛仰迹遂陈，斯人久泥蟠。","我来后千日，逸躅何由攀。","遇胜不能赋，俯寻尘路还。","山英移未勒，时款白云关。"],"title":"游云龙张氏山居"}
