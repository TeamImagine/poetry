{"author":"周孚","id":63399,"strains":["仄平仄○○仄仄，仄仄仄平平仄仄。","平平仄平仄○平，仄仄平平仄平仄。","仄平仄仄平○○，平平仄仄平平平。","○平仄仄仄平仄，○平仄仄平平平。","仄平仄平仄平仄，仄平平仄平平仄。","平平平平仄平仄，仄仄仄平平仄仄。","仄平○仄仄仄平，仄仄仄仄平平平。","仄平仄仄平平○，○平仄仄平平平。"],"paragraphs":["舣舟洞庭三日雪，一梦十年今白发。","君家此图忽堕前，便拟寒流泛秋叶。","玉花淅淅纷长空，征鸿不度天无风。","批岩暗水咽哀玉，并溪古木僵寒铜。","李成不生郭熙死，问君今世谁能此。","群儿丹铅较形似，我识此翁非画史。","坐来正复腼我颜，试问倦鸟何时还。","少文已老尘埃间，从翁乞我松陵山。"],"title":"游元著作江天莫雪图赠朱元礼要余赋"}
