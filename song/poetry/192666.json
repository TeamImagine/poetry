{"author":"郭祥正","id":192666,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["直节忠言久不闻，堂堂今见贾生孙。","老奸去位朝廷正，圣母怜才德业尊。","句水晓光尘不染，敬山秋色玉无痕。","北楼把酒频邀客，紫诏传呼下国门。"],"title":"送贾明叔侍御守宣"}
