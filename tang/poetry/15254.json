{"author":"白居易","id":15254,"strains":["平平仄平仄，仄仄仄平平。","仄仄仄平仄，平仄仄仄平。","仄平仄○平，仄仄○○平。","○仄仄仄仄，平仄平平平。","仄仄平平平，仄平仄平平。","仄平○仄仄，平仄仄平平。"],"paragraphs":["高高此山顶，四望唯烟云。","下有一条路，通达楚与秦。","或名诱其心，或利牵其身。","乘者及负者，来去何云云。","我亦斯人徒，未能出嚣尘。","七年三往复，何得笑他人。"],"title":"登商山最高顶"}
