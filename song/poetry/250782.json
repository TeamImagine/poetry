{"author":"刘才邵","id":250782,"strains":["仄仄平○平仄○，平平平仄平平平。","平平仄仄仄平仄，仄仄平平平仄平。","仄平仄仄○平仄，仄仄平平平仄仄。","仄仄平平仄仄平，平平仄仄○平仄。","仄○仄仄平平平，平平○仄平平平。","○平仄仄仄平仄，仄○平平○仄平。"],"paragraphs":["北落光摇霜海空，边烽飞入甘泉宫。","天家下诏发精锐，健马腾骧冲朔风。","羽书四出如飞电，路指萧关旗影转。","壮士争酬未报恩，青楼泪脸空垂线。","匣中剑作饥龙鸣，流星正坠单于营。","将军玉帐晓初起，卧看边风吹汉旌。"],"title":"塞下曲二首  其一"}
