{"author":"蒲寿宬","id":155027,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["帝命元臣选外台，南州声望久崔嵬。","仓箱早办九年集，原隰欣迎四牡来。","父老此时方见日，吏饕平昼忽惊雷。","锦衣翠节乡邦重，耿耿文星照上台。"],"title":"送择斋先生徐大监赴建仓"}
