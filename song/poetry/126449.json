{"author":"叶茵","id":126449,"strains":["平平仄仄仄，仄仄仄仄平。","平平仄○仄，仄平平平○。","平平仄仄平，仄仄平○平。","平仄平仄仄，仄仄平平○。","○仄仄仄仄，平仄平○平。","仄仄仄平仄，平仄○平平。","仄仄仄○仄，平○平平平。","平平仄○仄，平平仄仄平。","仄○平仄仄，仄仄平平平。","平仄仄平仄，仄仄仄仄平。","仄仄仄仄仄，仄仄平平平。","平仄仄平仄，平平平平平。","仄平平平平，仄平平平平。","仄仄平仄平，仄仄○平平。"],"paragraphs":["招提四百载，不与世劫俱。","松陵拱空觉，柏香祠真如。","时秋兆嫩凉，揖客登其庐。","廊邃碑篆剥，阁迥钟声疏。","中有白足侣，光现摩尼珠。","勘问点头石，奔走观心狐。","坐我六和室，风回晴窗虚。","棋枰迭胜负，哗音发酒余。","饱分蔬笋供，似可山林居。","同是百年客，得此一日娱。","远社不复见，熟与斯人徒。","松日簸斜影，麾儿呼移厨。","驾流来鲈乡，野云黏菰蒲。","客散渔火稀，冉冉吟篷孤。"],"title":"次游法喜寺韵"}
