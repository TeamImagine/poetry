{"author":"陆游","id":33527,"strains":["仄仄平平平仄平，平平仄仄仄平平。","平平平仄仄平仄，仄仄仄平平仄平。","平仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["疾步登城殊未衰，欣然一笑掷笻枝。","正当闲似白鸥处，不减健如黄犊时。","秋野烟云横惨淡，暮天楼阁倚参差。","高吟醉舞忘归去，乞与丹青画怪奇。"],"title":"暇日行城上同行追不能及"}
