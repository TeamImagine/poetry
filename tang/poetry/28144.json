{"author":"陆龟蒙","id":28144,"strains":["平平仄平平，仄仄仄平仄。","仄平平仄仄，仄仄平平仄。","仄平平平仄，仄仄平仄仄。","平平仄仄○，仄仄○仄仄。","平平仄平仄，仄仄平平仄。","仄仄仄平平，平平仄仄仄。","仄平平仄仄，仄平仄平仄。","仄平仄仄？，仄仄○仄仄。","平平平仄○，仄仄平○仄。","仄平○仄平，仄仄○仄仄。","平平仄仄○，仄仄平平仄。","仄仄○平平，平○仄○仄。"],"paragraphs":["包山信神仙，主者上真职。","及栖钟梵侣，又是清凉域。","乃知烟霞地，绝俗无不得。","岩开一迳分，柏拥深殿黑。","僧闲若图画，像古非雕刻。","海客施明珠，湘蕤料净食。","有鱼皆玉尾，有乌尽金臆。","手携鞞铎佉，若在中印国。","千峰残雨过，万籁清且极。","此时空寂心，可以遗智识。","知君战未胜，尚倚功名力。","却下听经徒，孤帆有行色。"],"title":"奉和袭美太湖诗二十首 雨中游包山精舍"}
