{"author":"韦应物","id":56812,"strains":["平仄平平仄，平仄○平平。","平平平仄仄，仄仄仄平平。","仄仄平平仄，仄仄仄平平。","仄平平仄仄，仄仄仄平平。","平仄平仄仄，平平仄平平。","○平○仄仄，仄平平仄平。","平仄仄仄仄，仄平平仄○。","仄仄仄平仄，仄仄平平平。","平平仄仄仄，平仄仄仄平。","平仄仄仄仄，○仄仄平平。","仄仄仄平仄，○平仄○平。","平○仄？仄，仄仄仄平平。"],"paragraphs":["琼树凌霜雪，葱蒨如芳春。","英贤虽出守，本自玉阶人。","宿昔陪郎署，出入仰清尘。","孰云俱列郡，比德岂为邻。","风雨飘海气，清凉悦心神。","重门深夏昼，赋诗延众宾。","方以岁月旧，每蒙君子亲。","继作郡斋什，远赠荆山珍。","高闲庶务理，游眺景物新。","朋友亦远集，燕酌在佳辰。","始唱已惭拙，将酬益难伸。","濡毫意僶俛，一用写悁勤。"],"title":"酬刘侍郎使君"}
