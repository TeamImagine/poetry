{"author":"王庭珪","id":238126,"strains":["仄仄平平仄仄平，平平仄仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["九日君当簇马鞍，重岩细菊为谁斑。","吟登回雁峰头月，看尽清湘雨后山。","莫遣音书和梦断，会传名姓落人间。","向郎理棹归何晚，湖水今应不满湾。"],"title":"重阳日送李彦文之衡湘兼简向丰之"}
