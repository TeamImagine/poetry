{"author":"李山甫","id":29627,"strains":["仄仄平○仄，仄平平仄平。","仄平○仄仄，平○仄平平。","平仄平平○，平平仄仄平。","平平平仄仄，平仄仄平平。","平仄平平仄，平平仄仄平。","平平平仄仄，平仄仄仄平。","仄仄平○仄，仄平○仄平。"],"paragraphs":["石砌蛩吟响，草堂人语稀。","道孤思绝唱，年长渐知非。","名利终成患，烟霞亦可依。","高丘松盖古，闲地药苗肥。","猿鸟啼嘉景，牛羊傍晚晖。","幽栖还自得，清啸坐忘机。","爱彼人深处，白云相伴归。"],"title":"题李员外厅"}
