{"author":"陆游","id":37349,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["放逐还家一老翁，痴顽自笑更谁同。","倚栏风月黄昏后，携杖园林绿润中。","泳水小鱼依藻荇，觅巢轻燕拂帘栊。","此身要岂坚牢物，莫遣须臾酒盏空。"],"title":"初夏幽居偶题四首  其一"}
