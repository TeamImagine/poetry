{"author":"王之道","id":7197,"strains":["平平仄仄平平○，仄平仄平平仄平。","仄平仄仄仄仄仄，○平仄仄平平平。","平平仄仄仄仄仄，平仄仄仄平○平。","平平平仄仄仄仄，平平平仄平平平。","平○仄仄○仄仄，仄平仄仄？平平。","仄平平仄仄仄仄，仄平仄仄平平平。","平平仄仄平仄仄，平平仄仄平平平。","○平平仄仄仄仄，○平平仄平平平。","平平仄仄平仄○，仄平仄仄平平平。","平平平仄仄平仄，仄仄仄仄平仄平。"],"paragraphs":["新诗句句堪流传，令人读之神凛然。","孟君已死不可见，如公笔力今无前。","天生百谷养万姓，暄润稍阙功难全。","江城秋旱望一溉，斯民穷极伊谁怜。","滂沱忽澍三尺雨，稿苗厌厌藨绵绵。","不知何以遽得此，有贤太守方承宣。","焚香默祷辞未绝，精诚已格高高天。","油云垂布若可揽，沾濡车盖初言旋。","西成指日多黍稌，颂歌未负赓丰年。","豚蹄盂酒谢神贶，鼓腹一笑非予偏。"],"title":"次韵张文伯喜雨"}
