{"author":"钱惟演","id":189049,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["鲛盘千点怨吞声，蜡炬风高翠箔轻。","夜半商陵闻别鹤，酒阑安石对哀筝。","银屏欲去连珠迸，金屋初来玉箸横。","马上悲歌寄黄鹄，紫台回首暮云平。"],"title":"泪二首  其一"}
