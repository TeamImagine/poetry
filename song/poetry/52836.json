{"author":"李洪","id":52836,"strains":["仄仄平平仄仄平，平平仄平仄平平。","仄平仄仄平平仄，仄仄平平仄仄平。","仄仄仄平平仄仄，仄仄仄仄仄平平。","仄平平仄平平仄，仄仄平平仄仄平。"],"paragraphs":["欲趁江头送客风，蹇骡难强逐骄骢。","漫夸历块过燕市，自笑乘船似越侬。","从此上车惭著作，肯令折臂老新丰。","钓车鱼具平生乐，得失真宜付塞翁。"],"title":"送客乘骡足跛口占示同行"}
