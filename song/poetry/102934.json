{"author":"魏了翁","id":102934,"strains":["平平仄仄仄平平，仄仄仄仄平○平。","平平仄仄仄○仄，平平仄仄○仄平。","仄○平仄○仄平，平仄平仄平平平。","仄平平仄仄平仄，平仄仄仄平仄平。","平平平平仄平仄，仄仄平平平仄仄。","仄仄仄平仄仄平，仄平仄仄○平仄。","平平平仄平仄平，平平仄仄仄仄平。","○平仄仄平平仄，仄平平仄仄仄平。","仄平平仄仄平仄，平仄仄平平仄仄。","仄平平仄仄平平，仄仄平○仄○仄。"],"paragraphs":["江头送客雪初晴，木叶脱尽山空明。","天高地迥著行客，昂昂野鹤相似清。","晓空霜唳三两声，扶木枝上阳乌惊。","岂无枯蚓若残粒，宁肯俛首鸡鹜争。","伊人伊人此为客，不是伊人招不得。","固有比邻不往来，那能万里相追逐。","泸涪江上初戒舟，荆江夏簟赤壁秋。","长江镜滑无纤滓，致君肝鬲尔许侔。","竟成何事客先发，赢得满头桩岁月。","丈夫身在复何忧，莫作无相见期别。"],"title":"送杨仲博归蜀"}
