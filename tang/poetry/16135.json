{"author":"白居易","id":16135,"strains":["仄仄仄平仄，平平平仄平。","平平平仄仄，仄仄仄平平。","仄仄仄平仄，平平平仄平。","平平仄仄仄，仄仄仄平平。"],"paragraphs":["结托白须伴，因依青竹丛。","题诗新壁上，过酒小窗中。","深院晚无白，虚檐凉有风。","金貂醉好看，回首紫垣东。"],"title":"西省北院新构小亭种竹开窗东通骑省与李常侍隔窗小饮各题四韵"}
