{"author":"楼钥","id":67527,"strains":["平仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["诗到香山不计篇，想逢佳处辄欣然。","明知无子可传业，每遇为文自入编。","举世慕名多讽诵，惟公著句得纯全。","胸中相似诗方似，一等不为名利牵。"],"title":"次韵十诗 读香山诗"}
