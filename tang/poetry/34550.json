{"author":"张说","id":34550,"strains":["仄平仄平○，仄仄平平仄。","○仄仄平平，平仄仄平仄。","平仄平平仄，平平仄仄仄。","仄平仄仄平，○仄仄○仄。","仄仄平○仄，平平仄仄仄。","仄平仄平仄，仄仄○平仄。","仄平仄○仄，平仄平平仄。","平平仄仄平，仄平仄仄仄。"],"paragraphs":["犬戎废东献，汉使驰西极。","长策问酋渠，猜阻自夷殛。","容髪徂边岁，旌裘敝海色。","五年一见家，妻子不相识。","武库兵犹动，金方事未息。","远图待才智，苦节输筋力。","脱刀赠分手，书带加餐食。","知君万里侯，立功在异域。"],"title":"送郭大夫元振再使吐蕃"}
