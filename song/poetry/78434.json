{"author":"叶适","id":78434,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["塞户低眠畏北风，诗来唤起自江东。","林迷久已随牲鹿，磐止何曾有渐鸿。","常日锥刀希楚富，千年铅椠讳丘穷。","莫将新意翻棋局，一等成亏付国工。"],"title":"次韵韩仲止"}
