{"author":"魏野","id":188316,"strains":["平仄平平仄，平平仄仄平。","平平平仄仄，仄仄仄○平。","仄○平平仄，平平仄仄平。","仄平○仄仄，仄仄○平平。","○○平平仄，平平仄仄○。","平平仄仄仄，平仄○平平。","仄仄○○仄，平平○仄平。","平平平仄仄，平仄仄平平。","平仄平○仄，平平仄仄平。","平平仄仄仄，○○仄○平。"],"paragraphs":["家盛翻嘉遁，谁同物外情。","征君为密友，内翰是难兄。","静论儒宗服，狂歌侠少惊。","道装轻紫绶，酒旆胜红旌。","将相慵趋谒，渔樵喜送迎。","门开紫阁色，歌枕漕河声。","野鹤听调瑟，沙鸥看濯缨。","烟霞连杜曲，桑柘接昆明。","丹诀皆亲写，芝田忽自耕。","终须尽室去，相并掩柴荆。"],"title":"寄赠长安宋澥逸人十韵"}
