{"author":"虞俦","id":62171,"strains":["仄仄平平仄仄平，平平仄仄仄平平。","平平仄仄平平仄，仄仄仄平平仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["夜雨倾盆𢭏瓦沟，檐声汹涌碎江流。","安眠一枕西窗晓，饱饭十分南亩秋。","老火熏天已无迹，频年赤地更谁忧。","起来喜拨床头瓮，却待今宵月满楼。"],"title":"七月十四日夜大雨彻晓方止田家云早晚禾自此不忧矣喜而为诗"}
