{"author":"赵蕃","id":74779,"strains":["仄仄○平仄，平平仄仄平。","平平平仄仄，仄仄仄○○。","仄仄○平仄，平平仄仄平。","仄平○仄仄，仄仄仄○平。","平仄○平仄，仄平平仄平。","平平仄仄仄，平仄平○平。","仄仄平平仄，○平仄仄平。","○平仄平仄，仄仄仄仄平。","仄仄平○仄，平平仄仄平。","平平平仄仄，仄仄仄平平。"],"paragraphs":["屡约过茅舍，终成觅顺舟。","书来勤问讯，病去苦淹留。","邂逅行人往，丁宁药物求。","那知空怅望，直恐遂沈浮。","篱菊犹青蕊，鬓毛非黑头。","平生爱此节，今岁祇空酬。","度日浑无赖，期君得散忧。","柴车夙须办，草径扫令幽。","岂乏登临处，堪为耳目谋。","跻攀无脚力，梦寐想神游。"],"title":"寄成父"}
