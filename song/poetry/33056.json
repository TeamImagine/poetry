{"author":"陆游","id":33056,"strains":["平平平仄平平○，○仄平平○仄○。","平平仄仄仄○仄，平仄平平平仄仄。","○平仄仄仄仄平，仄平平平仄仄仄。","平平平仄仄仄平，仄仄平平仄仄仄。","仄平○仄仄平○，仄平仄仄平平仄。","平○仄仄仄平平，仄仄平平仄平仄。","平平平仄平仄仄，仄仄平平○平仄。","仄平平仄仄仄○，平仄平平平○仄。","平仄平平仄仄平，平仄○○仄平○。","平平仄仄仄平平，仄仄仄平平仄仄。"],"paragraphs":["吾州山水西州冠，正欠雄楼并杰观。","奇峰秀岭待弹压，明月清风须判断。","三峨旧不到郡斋，创为诗人供几案。","烟云舒卷水墨图，草木青红锦绣段。","一时冠盖共登临，百年父老俱惊惋。","萦回舞袖试弓弯，宛转歌声学珠贯。","佳人蜂蝶争遶鬓，上客龙蛇看挥翰。","寓公虽作一月留，梅发东湖归思乱。","儿戏聊成此段奇，陈迹应留后人叹。","明朝艇子溯平羌，却伴谪仙游汗漫。"],"title":"嘉州守宅旧无后圃因农事之隙为种花筑亭观甫成而归戏作长句"}
