{"author":"石延年","id":243741,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["力振前文觉道孤，耻同流辈论荣枯。","动非仁义何如静，得见机关不似无。","孔孟也应轻管晏，皋夔未必失唐虞。","侯王重问吾何有，且自低心混世儒。"],"title":"偶成"}
