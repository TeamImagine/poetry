{"author":"牟融","id":17958,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["锦袍日暖耀冰蚕，上客陪游酒半酣。","笑拂吟鞭邀好兴，醉欹乌帽逞雄谈。","楼前弱柳摇金缕，林外遥山隔翠岚。","正是太平行乐处，春风花下且停骖。"],"title":"春游"}
