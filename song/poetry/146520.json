{"author":"陈舜俞","id":146520,"strains":["仄仄平平平，平仄仄平仄。","平平仄平平，仄仄仄○仄。","平平仄平仄，仄仄仄平仄。","○○仄仄平，平平仄○仄。","平平仄平平，仄仄○○仄。","平平仄平仄，仄仄仄平仄。","○平仄平平，仄平仄平仄。","平平仄平平，平仄仄仄仄。","仄平○仄平，仄仄仄平仄。","平○仄平平，平仄仄平○。","平平平仄仄，○平仄平仄。","平平仄平仄，平仄平仄仄。","平平仄平平，平平仄仄仄。"],"paragraphs":["缅彼幽虚天，曾是众仙囿。","宫祠宅来仪，绀瓦覆苍甃。","窗扉秘环佩，几席被文绣。","传闻祀祷神，祠宫灿如昼。","樵苏避山村，草木长疏秀。","祥符圣天子，慕道比轩后。","县官典修完，锡名揭灵祐。","星珰捧金龙，沉以玉简副。","迩来三十年，寂寞事非旧。","黄冠守萧堂，香火杂薪槱。","神州祠太乙，司农治华构。","休祥祚邦国，岩穴甘僻陋。","游人独何求，丰碑读古籀。"],"title":"灵祐观"}
