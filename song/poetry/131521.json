{"author":"朱继芳","id":131521,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["峨眉山月照清溪，中有方瞳一羽衣。","拄杖经行天下半，丹砂乞与世人希。","千年城郭空归鹤，万里山河自落晖。","安得与君游汗漫，乘槎一问女星机。"],"title":"赠西蜀冯道士"}
