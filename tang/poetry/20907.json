{"author":"朱庆馀","id":20907,"strains":["平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["清重可过知内制，从前礼绝外庭人。","看花在处多随驾，召宴无时不及旬。","马自赐来骑觉稳，诗缘得后意长新。","应怜独在文场久，十有余年浪过春。"],"title":"上翰林蒋防舍人"}
