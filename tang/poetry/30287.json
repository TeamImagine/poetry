{"author":"方干","id":30287,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一石雄才独占难，应分二斗借人寰。","澄心不出风骚外，落笔全归教化间。","莲幕未来须更聘，桂枝才去即先攀。","可怜丽句能飞动，荀宋精灵亦厚颜。"],"title":"赠郑仁规"}
