{"author":"张扩","id":234079,"strains":["仄平仄仄平平仄，平仄仄平平仄○。","平○仄仄仄平○，仄仄平平仄○仄。","仄○仄仄仄平仄，仄仄平平平○仄。","仄平平仄仄平仄，仄仄○平平仄仄。","平平仄仄仄○仄，仄仄平平平仄仄。","平平仄仄仄仄仄，○仄仄平平仄仄。","平平仄仄仄平平，平仄平平平仄仄。","仄平○仄仄平仄，仄仄○○仄平仄。","平平仄仄平仄平，平○平平仄平仄。"],"paragraphs":["少年眼似春冰滑，风味最于花曲折。","冲泥访客竹边过，邂逅寒梅照疏节。","不应误落野人手，自赋新诗为昭雪。","坐怜穷腊太严苦，万木如僵生意绝。","零丁老枿独回暖，似借余波霑涸辙。","今君把玩不忍去，吹面朔风皴欲裂。","还家笑我病隤豗，茅屋千窗墙百穴。","自言亲到玉妃馆，缟练分行洗纹缬。","诗成不费𬬻锤功，君看铮铮句成铁。"],"title":"伯初侄谒客道傍丛竹间见梅花盛开村人不知赏嗟惜赋诗因次韵"}
