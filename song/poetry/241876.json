{"author":"周紫芝","id":241876,"strains":["仄仄○平仄平仄，仄仄仄平○仄仄。","平○仄仄仄平平，仄仄仄平○仄仄。","平○○仄仄平平，○○仄仄仄平平。","仄平仄平仄仄仄，仄仄○平平仄平。","平平仄仄仄仄仄，平平仄仄仄平仄。","仄平仄仄仄○平，仄仄平平仄○仄。","平平平仄○平平，平平仄仄平平仄。","仄平仄仄平仄平，仄仄仄仄平平平。","仄仄平平仄平仄，平仄平仄平平平。","仄平仄仄平平仄，○仄平平仄平仄。","平仄仄仄平平平，仄仄平平○仄仄。"],"paragraphs":["七夕相逢说牛女，晋魏以来传乐府。","金冠玉帔照灵河，不见此身闻此语。","何如当日两神仙，空中一别五千年。","五龙驾车各异色，万里乘云来九天。","麻姑女子十八九，青丝作髻爪为手。","擗麟荐酒进行厨，撒米成沙只回肘。","为言东海将扬尘，蓬莱水浅无升斗。","蔡经得道心尚凡，背痒自速方平鞭。","上界真仙足官府，牛女之说真茫然。","彩楼对月谁家倩，更就天孙乞针线。","何不苦学麻姑仙，养取红颜如玉烂。"],"title":"七夕"}
