{"author":"赵蕃","id":75093,"strains":["仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["疾风不雪翻成雨，甚欲相过愁出门。","短日已曛灯未上，曲身难直坐如蹲。","儿归尚作他州隔，书到能开病眼昏。","并致江西洪夏集，一樽径欲与君论。"],"title":"在伯欲见洪龟父夏均文诗因逸归玉山取之自常德先寄以来偶得长句遣呈"}
