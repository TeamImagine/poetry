{"author":"释德洪","id":227934,"strains":["仄平仄○平，仄仄仄仄平。","平平仄平仄，仄仄平仄平。","平平仄仄平，平○仄仄○。","平平仄平○，○平○仄平。","仄平平平仄，仄平仄○平。","平○平平仄，仄仄平仄平。","？仄平○平，仄仄平平平。","平平平○平，平仄○平平。","平平仄仄仄，仄仄○平平。","仄○仄○○，平仄平仄平。","平○平○仄，○仄平平平。","仄○平仄仄，仄平平○平。"],"paragraphs":["昔人隐临湘，解跨白鹿游。","公来吊陈迹，但有林壑幽。","春风扫夕阴，雌霓饮涧湫。","披晴望形胜，衣裾空翠浮。","道人高尻揖，自陈语和柔。","乌犹为人好，草亦能忘忧。","矧汝家临川，共饮西津流。","欣然为题诗，清绝如霜秋。","诗成又自录，小字如蝇头。","意重恐难荷，乡义良已周。","遥乘知兴耳，兴罢夫何求。","我和无好语，效颦增叹羞。"],"title":"游白鹿赠大希先"}
