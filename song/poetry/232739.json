{"author":"夏竦","id":232739,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["秋树参差堕叶红，剖符还过故乡东。","星分北陆龟蛇内，位应哀乌太紫中。","亭传宛如行部日，冠缨犹带触邪风。","寒泉岂是无人塞，应待君侯立事功。"],"title":"送济南杜郎中"}
