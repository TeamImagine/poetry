{"author":"胡宏","id":19361,"strains":["平仄仄平平，仄平平仄平。","平平仄仄仄，仄仄○平平。","平仄平平仄，平○仄仄平。","平○仄仄仄，仄○仄○平。","仄仄平平仄，平平仄○平。","仄平平仄仄，仄仄仄平平。","平仄平平仄，平平○仄○。","平平仄仄仄，○仄仄○平。"],"paragraphs":["晨起步林丘，路经泉上头。","天边日色下，水底浪花浮。","沙浄蒲芽绿，风牵荇带流。","澄澜立白鹭，细浪逐轻鸥。","翠鸟来还去，修鱼跃更游。","动成春色好，愈觉道情幽。","田舍知何处，江湖兴未收。","徘徊不忍去，暝色冷如秋。"],"title":"泉上"}
