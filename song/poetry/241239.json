{"author":"周紫芝","id":241239,"strains":["平仄○平仄，平平仄平平。","仄平仄平仄，仄仄○平平。","平平平仄平，平平仄○平。","仄仄仄仄仄，平平仄平平。","仄仄○平平，仄仄仄平平。","仄仄仄平仄，仄平平仄平。","仄仄仄仄仄，平平仄仄仄。","仄仄仄仄仄，仄仄仄仄平。","平○仄平平，仄仄平平平。","平平仄平仄，仄仄仄仄平。","平○仄○平，仄仄○仄平。"],"paragraphs":["华省缪通籍，群公接蝉联。","坐曹苦无事，笑语相周旋。","蛛尘生印窠，雌黄入遗编。","赐沐不反舍，环湖走层巅。","况乃三神祠，仿佛在云烟。","蓐食戒明发，着鞭飞晓鞯。","白石望磊磊，跳珠忽溅溅。","咫尺不得往，使我意惘然。","谁当却丰隆，旷荡开青天。","同升太华顶，共摘玉井莲。","斯盟可重寻，慎勿轻弃捐。"],"title":"诸公约游诸山而雨分韵得莲字"}
