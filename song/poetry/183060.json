{"author":"刘攽","id":183060,"strains":["仄平平平平，仄仄仄仄平。","平仄仄平平，仄仄仄仄平。","仄仄仄仄○，平平○○○。","仄平平仄平，平平平仄平。","平平仄○仄，仄仄平仄平。","平仄仄仄平，仄仄平平平。","仄平仄仄仄，仄仄平○平。","仄仄仄仄平，仄○仄平平。","平○平平仄，平仄平仄平。","平平仄仄仄，○○平仄平。"],"paragraphs":["本为东方生，避世不避喧。","仍慕管夷吾，畏事复畏言。","外物不可期，高风难重论。","我辞金马门，君来西掖垣。","淮濒一相见，握手双泪痕。","矜我鬓雪多，岁月何崩奔。","默然念既往，所遇皆笼樊。","恨不值羽人，拂衣入桃源。","腰间银青绶，车上朱两轓。","专城自不恶，相思徒种萱。"],"title":"与孙巨源苏子瞻刘莘老广陵相遇苏请赋诗为别各用其字为韵每篇十韵  其二"}
