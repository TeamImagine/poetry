{"author":"牟融","id":17961,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["山中旧宅四无邻，草净云和迥绝尘。","神枣胡麻能饭客，桃花流水荫通津。","星坛火伏烟霞暝，林壑春香鸟雀驯。","若使凡缘终可脱，也应从此度闲身。"],"title":"题道院壁"}
