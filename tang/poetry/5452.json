{"author":"刘眘虚","id":5452,"strains":["平仄平平仄，仄○平仄平。","仄平仄平仄，仄仄仄○平。","平仄仄平仄，仄○平仄平。","平平仄平仄，平仄仄○平。","平仄仄平仄，平平仄仄平。","仄平平○仄，仄仄仄平○。","平仄平仄仄，仄平○仄平。","仄平仄平仄，平仄仄○平。"],"paragraphs":["风雨沧洲暮，一帆今始归。","自云发南海，万里速如飞。","初谓落何处，永将无所依。","冥茫渐西见，山色越中微。","谁念去时远，人经此路稀。","泊舟悲且泣，使我亦霑衣。","浮海焉用说，忆乡难久违。","纵为鲁连子，山路有柴扉。"],"title":"越中问海客"}
