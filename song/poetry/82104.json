{"author":"孙应时","id":82104,"strains":["仄平仄平平仄平，仄平仄仄○平○。","仄仄平仄平平平，平平仄仄○仄平。","仄平仄平仄仄平，仄仄平仄平平平。","仄平仄仄平仄平，仄平仄仄○平平。","仄○平平仄仄平，○平仄平仄平平。","平平平仄平平平，平平仄平平仄平。","仄平平仄平平平，平平仄仄仄仄仄。","仄○仄仄平仄平，平仄仄仄仄○仄。","仄平仄仄仄仄平，平平平平仄仄平。","仄平仄仄平平平，仄○○平仄平平。","○○平仄仄仄平，平平仄平平仄平。","平平仄仄仄仄○，仄仄仄平仄平平。","平平仄仄平平平，平○平平仄仄○。","○○平仄仄平平，仄仄平平平仄○。","平平平平平仄平，○平仄平○仄平。"],"paragraphs":["醉乡不游游睡乡，眼花对案如迷藏。","梦踏秋草悲蛩螀，风松露菊三径荒。","忽然欠伸日在廊，悟此身世何荒唐。","故书弃掷尘满箱，鲁堂不复闻丝簧。","镜中容颜老不扬，浪求斗升助糟糠。","江湖兰珮芙蓉裳，踟蹰不归愁断肠。","伟君威凤鸣朝阳，文章五色照我傍。","艳如屈宋班马香，千载作者蔚相望。","对床泮水月满堂，追游山椒款宝坊。","剧谈发我平生狂，划如乘风上翺翔。","苍苍云海一苇航，周流四方来故乡。","群儿醉饱死不偿，我独与君酌天浆。","纷纷爝火明寒窗，何如光芒万丈长。","空吟平子四愁章，欲报英琼无可将。","明朝痴儿公事忙，从今谢君当括囊。"],"title":"傅惟肖赞府假西游集作长篇送还奇甚次其韵"}
