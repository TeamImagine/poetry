{"author":"晁公溯","id":20928,"strains":["平平平平平平仄，平平○平仄仄仄。","仄平平○仄平仄，仄平仄平仄仄仄。","平平仄平平平仄，仄仄仄仄仄平仄。","平平仄仄平平○，仄仄仄仄平仄仄。","平仄平平仄平仄，平仄仄仄仄仄仄。","平平○仄仄平仄，仄平○平仄仄仄。","仄○仄仄平平仄，仄仄仄仄平仄仄。","仄○仄仄平○平，平仄仄平平仄仄。"],"paragraphs":["吾皇之居玄都秘，龙为徼巡虎守卫。","太颠闳夭尽奔走，窦婴灌夫敢睥睨。","今年已征虞公入，圣代岂有舜门闭。","黄君近在承明庭，著作磊落垂一世。","关子真宜校天禄，文采不减特进丽。","刘郎闻亦对宣室，上陈三宗下七制。","子当继往螭头立，我但愿若龟尾曳。","坐看指日清中原，同与老农歌乐岁。"],"title":"范仲芑惠诗次韵为报"}
