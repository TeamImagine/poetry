{"author":"薛嵎","id":137017,"strains":["仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["旧游忆得潇湘路，今喜烟波似旧时。","泽畔怕逢渔父问，桃源已被世人知。","数家草市添新户，一树寒鸦傍古祠。","兰杜香深洲渚阔，小窗长日赋骚辞。"],"title":"湖外别业四咏 渔村晚照"}
