{"author":"孔武仲","id":200727,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["遥知把酒对重阳，檐外秋声叶半黄。","落帽想当追故事，披襟仍喜得新凉。","自怜僻处真匏系，只羡清吟属雁行。","闻说家楹増壮丽，落成应许到华堂。"],"title":"次韵宋履中兄弟九日诗"}
