{"author":"李商隐","id":22681,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["看山对酒君思我，听鼓离城我访君。","腊雪已添墙下水，斋钟不散槛前云。","阴移竹柏浓还淡，歌杂渔樵断更闻。","亦拟村南买烟舍，子孙相约事耕耘。"],"title":"子初郊墅"}
