{"author":"胡宿","id":244151,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["北压三关气象雄，主人仍是紫髯翁。","樽前乐按摩诃曲，塞外威生广莫风。","龙向城头吟画角，雁从天末避雕弓。","休论万里封侯事，静胜今为第一功。"],"title":"寄题雄州宴射亭"}
