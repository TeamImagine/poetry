{"author":"邹极","id":204204,"strains":["仄平平仄平平仄，仄平平仄仄平仄。","平平平仄平仄平，仄仄仄平平仄仄。","仄平平仄仄平仄，○平仄仄仄平仄。","仄平仄仄仄仄平，仄○平平○○仄。","平平仄○○平平，仄仄仄平平仄仄。","仄平○仄平仄仄，仄仄平平仄平仄。","仄○仄仄平平仄，仄仄○仄仄仄仄。","仄平仄仄仄仄仄，○平平平仄平仄。","仄仄仄平仄仄○，仄平仄仄平平仄。","仄平平仄仄平○，○仄平平平仄仄。","仄平平平仄仄仄，仄仄平平仄平仄。","仄○仄仄○仄○，平仄平平平仄仄。","仄平仄仄平平平，仄○○平平仄仄。","仄平平○仄仄平，仄平仄仄平平仄。","仄平平仄仄平○，平仄仄○平○仄。","仄平仄仄仄仄○，仄仄○平平仄仄。","仄平仄仄平仄平，平平仄？平仄仄。","○平仄仄仄○仄，仄仄平平平仄仄。"],"paragraphs":["鉴泉之窦山之麓，百年芜秽暗渟滀。","吴侯天与仁智资，退食俯窥嗟不足。","试披沙滓凿为沼，深才数尺阔盈幅。","迸流日夕不可穷，碎如珠玑莹如玉。","南邻野叟号逍遥，漱石枕泉真所欲。","一来临视推不去，草草杯盘勉君速。","解衣款入凌阴坐，六月正午忘暑毒。","涤烦沃渴汲复溢，长流清风去残酷。","此鉴不窥示养正，用明岂特须眉烛。","巧非镕范浄非磨，应物无心奸自伏。","宝奁青铜世所贵，凤舞龙盘耀人目。","勿轻勺水当静观，能动天关翻地轴。","主人宝此方澄清，野叟挠之安敢渎。","举觞随分拥叵罗，醉狂拟学鸳鸯浴。","世无秦法饮无禁，心动胆张惊且缩。","可怜渫在百里间，四海王明俱受福。","显幽用舍姑置之，君颜渐淍吾发秃。","相逢一顾一回笑，满酌为君歌此曲。"],"title":"鉴泉歌为邑令吴无求作"}
