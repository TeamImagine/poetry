{"author":"李石","id":20277,"strains":["平仄仄平仄，平平仄○平。","仄平平仄仄，仄平平仄平。","平平平仄仄，仄仄平○平。","仄平平仄仄，仄仄仄仄平。","仄○仄平仄，仄仄平平平。","○仄仄平仄，平仄仄仄平。","仄平仄仄平，仄仄平仄平。","平平平仄仄，仄平平仄平。"],"paragraphs":["危磴俯寒水，阴崖擘苍烟。","上开冰雪窟，下垂珠玉渊。","何时雷斧手，拓此壶中天。","自然浑沌窍，不受百巧镌。","地胜集灵气，木石含清坚。","三子果谁欤，流辈孰后先。","我来叩玉扃，欲访云雨仙。","呼龙龙未醒，日高贪睡眠。"],"title":"三游洞"}
