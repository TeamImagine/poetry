{"author":"周紫芝","id":240293,"strains":["仄平平仄平平平，平仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["道人青眼为君开，前度刘郎今又来。","白雨饱催湖上句，红妆谁把醉时杯。","篱边采菊山千叠，渡口呼船谿九回。","便恐横翔到蓬阁，试寻林下小徘徊。"],"title":"次韵元亢和邦师喜其归自钱塘"}
