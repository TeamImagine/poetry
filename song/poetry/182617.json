{"author":"强至","id":182617,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["坏道颓墙绕旧山，空余绣岭郁巑岏。","庭柯引蔓长垂盖，林荚遗妖尚合欢。","清渭不随人事改，温泉那解客心寒。","唐宫芜没今何在，漫拂津阳石记看。"],"title":"依韵奉和司徒侍中留题灵泉观"}
