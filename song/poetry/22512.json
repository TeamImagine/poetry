{"author":"王十朋","id":22512,"strains":["平仄仄平平平○平○仄，平仄平平仄平仄。","仄平○平平仄平，仄仄仄仄平平平。","仄○平平平仄仄，平○平平平仄平。","仄仄平平仄○仄，仄仄平平仄仄仄。","仄平仄仄平仄平，仄平仄仄平仄○。","平平仄仄平仄仄，仄仄平仄平平平。","平平仄仄仄仄仄，平平平仄○平○。","平○仄平仄平仄，仄仄平仄平仄○。","平仄平平仄○仄，仄仄平仄仄平平。","○○仄仄平平仄，平平仄○平○仄。","仄平仄仄平平平，○仄平平仄平仄。","平平平仄仄平平，仄○平仄平平平。","仄平○仄平仄○，仄仄仄仄平仄平。","仄仄平仄仄平平，平仄仄仄平平平。","仄平仄平平○○，仄仄仄仄平仄平。","○平平平仄仄平，仄仄仄仄平平平。","仄仄平仄平平平，仄仄仄仄平平平。","平平仄平平仄平，仄仄仄仄○仄平。","仄平仄仄仄仄○，平平仄仄仄仄平，仄平仄仄平仄平。"],"paragraphs":["君不见天为元和开号令，先遣𪫺人窃朝柄。","奉天难平闲虎貔，弈客待诏来京师。","口中班班谈治道，贞观开元何足为。","党与纷纷自标置，远借伊周供佞媚。","望尘附火皆美官，怨修睚眦曾不难。","梯媒爵位由货赂，斥遂朝士因杯盘。","珣瑜卧第郢佑默，谁为唐室回狂澜。","朝攘利权未为怪，莫夺兵柄尤可叹。","仙李蟠根未当艾，十叶神器那容干。","禁中大义知谁主，东宫受禅同三祖。","越儿涕泣吴儿悲，从此豺狼不生羽。","刚明天子位初登，翦除元恶流凶朋。","八州司马才可称，节已扫地谁复矜。","子厚年少躁飞腾，身陷丑党罹熏蒸。","著文拟骚愁思凝，欲自辨白终莫曾。","王孙尸虫托骂憎，色岂不愧明窗灯。","所记先友时良肱，忍使柳氏家声崩。","吁嗟匪人何足凭，士勿妄进当战兢。","退之鲠直愤不胜，诗篇史笔两可征，永贞覆辙宜痛惩。"],"title":"和韩永贞行"}
