{"author":"曾几","id":249192,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["越侯宾客有辉光，领袖今年得望郎。","诗似拾遗留剑外，才如处士去河阳。","到时晚荔论园买，旧日春茶洗盏尝。","璧水同寮几人在，賸将书疏及沧浪。"],"title":"送贺子忱参议之官闽中"}
