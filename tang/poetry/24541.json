{"author":"卢肇","id":24541,"strains":["平平平仄平，仄仄○平平。","仄仄平平仄，○平仄仄平。","仄平平仄仄，仄仄仄平平。","仄仄平平仄，平○仄仄平。","仄平平仄仄，仄仄仄平平。","仄仄平平仄，平平仄仄○。"],"paragraphs":["丹心何所喻，唯水并清虚。","莫测千寻底，难知一勺初。","内明非有物，上善本无鱼。","澹泊随高下，波澜逐卷舒。","养蒙方浩浩，出险每徐徐。","若灌情田里，常流尽不如。"],"title":"江陵府初试澄心如水"}
