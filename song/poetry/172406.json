{"author":"张灵受","id":172406,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["铁瓮城头数塞鸿，淮山依约翠烟中。","伤心狠石千年在，极目迷楼百尺空。","浮玉春酣江带绿，扶桑日涨海门红。","南朝流下无穷浪，长与渔人櫂短蓬。"],"title":"北固山"}
