{"author":"张耒","id":215821,"strains":["平平仄平平，平仄平仄仄。","平平仄仄平，仄仄仄平仄。","平平仄平平，平仄平平仄。","平平仄平仄，仄仄仄平仄。","仄平仄平仄，仄仄仄平仄。","○平仄平仄，平仄仄平仄。","平平仄平仄，平仄○仄仄。","仄仄平平平，○平仄平仄。"],"paragraphs":["浮云蔽高峰，台殿延晚色。","风声转谷豪，雨脚射山白。","东楼瞰虚明，龙甲排松柏。","萧森异人境，坐视动神魄。","撞钟寺门掩，晚霁尚残滴。","相携下山去，尘静马无迹。","归来解鞍歇，新月如破璧。","但恐桃花源，回舟已青壁。"],"title":"广化遇雨"}
