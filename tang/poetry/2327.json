{"author":"高适","id":2327,"strains":["平平仄仄仄，仄仄仄平○。","仄仄仄平仄，平平平仄平。","平平仄平仄，仄仄仄平平。","平仄平仄仄，平平仄仄平。","平平仄仄仄，平仄平平平。","○仄平○平，平仄平平平。","仄平仄平仄，仄仄仄平平。"],"paragraphs":["飘飖未得意，感激与谁论。","昨日遇夫子，仍欣吾道存。","江山满词赋，札翰起凉温。","吾见风雅作，人知德业尊。","惊飙荡万木，秋气屯高原。","燕赵何苍茫，鸿雁来翩翻。","此时与君别，握手欲无言。"],"title":"酬司空璲少府"}
