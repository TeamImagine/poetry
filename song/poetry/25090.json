{"author":"王十朋","id":25090,"strains":["仄仄平平仄仄平，仄平平仄仄平平。","平平平仄仄平仄，平仄仄平平仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["欲送群英入帝乡，预烧灯烛趣仙装。","银花初合万枝火，金榜已含千佛光。","出海灵鳌驾蓬岛，逐人明月散天香。","笙歌鼎沸吟篇出，元白于诗愧未昌。"],"title":"元宵贡院张灯会客知宗即席赋诗次韵"}
