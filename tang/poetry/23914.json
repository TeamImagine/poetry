{"author":"阎朝隐","id":23914,"strains":["仄仄平平平仄仄，○平仄仄仄平平。","仄平仄仄平平仄，平仄○平仄仄平。","仄仄平○平仄仄，○平平仄仄平平。","仄仄○平仄仄仄，平○平仄仄平平。"],"paragraphs":["管籥周移寰极里，乘舆望幸斗城闉。","草根未结青丝缕，萝茑犹垂绿帔巾。","鹊入巢中言改岁，燕衔书上道宜新。","愿得长绳系取日，光临天子万年春。"],"title":"奉和立春游苑迎春应制"}
