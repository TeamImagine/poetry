{"author":"赵蕃","id":74878,"strains":["平仄平平仄仄平，平平平仄仄平平。","平平仄仄仄平仄，平仄平平平仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["时序飞腾不贷人，相从还此赋迎春。","祇言世态有凉燠，须信吾曹无故新。","长句能同李白好，为儒未许贾山醇。","两郎玉立仍难弟，谁道先生解久贫。"],"title":"用老谢丈立春韵赠周文显蕃与文显以癸巳岁是日相识始有倡酬故及之"}
