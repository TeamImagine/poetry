{"author":"章甫","id":64788,"strains":["平平仄平平仄平，平○仄平平仄○。","平平仄平仄仄○，平仄平仄○平平。","仄平仄仄平平平，仄平平平仄平平。","仄仄平平仄平仄，仄平仄仄平平平。","仄平平仄平平○，平仄平平仄○仄。","平平平仄平平仄，○仄○○仄○仄。","平平平仄○平平，仄仄平平仄仄平。","平平仄仄仄平○，仄仄仄仄平仄平。","仄平平仄仄平仄，仄仄仄仄平○仄。","平○平仄仄平平，仄仄平平仄平仄。","平平○仄仄平平，仄仄平平仄○仄。","平平仄仄仄○平，仄仄平平仄○仄。","仄平平仄仄平平，仄平仄仄仄平平。","平平仄仄平平○，仄平仄仄平平平。","平平平平仄，○平仄仄仄仄仄。","○平平平平，仄仄平平仄平仄。","仄平仄仄平平仄，平平平仄○平仄。","仄仄平仄平，仄○平仄平。","仄平○○仄平○，仄平○仄仄平平。"],"paragraphs":["儿时望春春不来，春衣隔年催翦裁。","平明出游薄暮回，惟恐云气兴风雷。","岂知乐极还悲哀，十年黄尘涴青鞋。","管领鶑花已无意，感时念旧时伤怀。","去年寒食丹徒县，家寄毗陵不相见。","今年寒食江陵府，妻子相看泪如雨。","迂儒忧国更忧家，枉杀清明不见花。","无端柳絮搅愁思，一径漫漫春日斜。","主人知我坐憔悴，故遣斗酒来相慰。","呼妻安稳置床头，个是贫家一祥瑞。","床头三日未开尝，耿耿忧心自如醉。","朝来忽觉体中佳，吻角流涎已难制。","细君平日但濡唇，瓦盆对酌可无人。","招朋一饮舒清兴，要须脱略任天真。","高邮孙夫子，相逢不作鬲上语。","临川俞先生，客里伤春作诗苦。","二公问学该今古，胸吞云梦轻阿堵。","我酒虽不多，酒行诗可歌。","杖藜乘兴速来过，不来吟醉奈春何。"],"title":"放歌招孙祖训俞国宝饮"}
