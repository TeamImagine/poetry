{"author":"程俱","id":235423,"strains":["平平仄仄○平平，平平仄平平仄○。","平平平仄仄平平，平仄仄仄平平○。","仄平平平仄平仄，平仄○仄○平平。","仄平平平仄平仄，仄平平仄平平平。","仄○仄仄仄平仄，仄仄仄仄平平平。","○平仄仄仄平仄，平仄仄仄○平平。","平平平仄仄平仄，仄仄平仄平平平。","仄平平仄平仄仄，仄仄○平○○平。","平○○平仄仄仄，仄仄仄仄○平平。","仄平○仄○仄仄，仄仄仄仄○○平。"],"paragraphs":["琅玕一纸传青桐，西湖默存清梦中。","遥知湖上发新倡，凡马一洗烟云空。","翰林文章旧惊世，聊试三辅分符铜。","玉槃无声转清夜，水天交贯冰朣胧。","况闻许下足名士，歗咏鼓舞冯夷宫。","担簦独欠此狂客，憔悴企踵临西风。","朝来珠璧入怀袖，坐想星宿罗心胸。","自怜华髪乌帽底，俯仰正惭张长公。","何当从公万物表，妙契不待将无同。","展书三复更太息，但见缺月穿疏栊。"],"title":"和叶翰林湖上夜归古句"}
