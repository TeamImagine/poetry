{"author":"李光","id":236152,"strains":["仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["梦魂忽到姜山寺，竹径松门夜不关。","堂上千灯还闪闪，池中一水自潺潺。","十年迥悟空心法，万里归寻葬骨山。","欹枕觉来城角动，床头残月尚弯环。"],"title":"记梦一首"}
