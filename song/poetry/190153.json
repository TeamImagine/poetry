{"author":"韦骧","id":190153,"strains":["仄平○仄○，平仄仄仄仄。","平平仄平仄，平仄仄○仄。","仄仄仄平○，○平仄仄仄。","平平仄平平，仄仄平仄仄。","仄○仄仄平，仄仄仄仄仄。","仄平○仄仄，仄○仄仄仄。","仄仄平仄仄，仄仄平平仄。","平平平仄平，仄仄仄仄仄。","平仄仄平平，平平仄○仄。","○仄仄平平，平仄平平仄。","平仄仄仄平仄仄仄仄○，仄仄平平平仄仄。"],"paragraphs":["古言行路难，非独在险阻。","兹焉婺源道，登岭足劳苦。","所谓路之难，其他未足数。","跻攀上崎岖，仅与猿狖伍。","下临万丈崖，险黑不可睹。","马蹄长及腹，仆颔几著土。","俯盼飞鸟背，仰蹑游云缕。","藤萝为所依，用力必审举。","终日践羊肠，天寒汗如雨。","凝结本无心，开凿知强取。","君不见世情崄恶未易论，此岭虽高前孰御。"],"title":"过婺源诸岭"}
