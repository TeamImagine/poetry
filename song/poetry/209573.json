{"author":"刘弇","id":209573,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["万丈飞泉落笔端，源流浑觉海波宽。","若非学造渊骞寝，焉得诗登李杜坛。","文苑春开红芍药，词林秋削碧琅玕。","篇成底事犹多困，只为名高折却官。"],"title":"赠柳秀才三首  其三"}
