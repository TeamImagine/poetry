{"author":"项安世","id":53935,"strains":["平平仄平仄，平仄平平平。","仄○○仄仄，仄平平仄平。","平平仄平仄，仄仄仄平平。","仄仄仄平仄，○平平仄平。","仄仄平平平，仄仄仄仄平。","平平仄平仄，仄仄平平平。","平平平仄仄，平仄平平平。","仄仄平仄平，仄仄平平平。","仄仄仄○仄，仄仄平平平。","仄仄仄平仄，仄平平仄○。","平平仄仄仄，仄平平平平。","○仄平仄平，○平仄平平。","平○仄平仄，平平仄平平。","仄平平仄仄，○仄平仄平。","平○平仄○，仄仄平仄平。"],"paragraphs":["天时少佳日，人事多婴怀。","选胜难两遇，卜征非一乖。","平生梦锺阜，一月榜秦淮。","半世迹方近，三旬心始谐。","允哲兹游艰，果谅此日佳。","高秋净平麓，暖景融阴崖。","时丁酬酢暇，心适烦纡排。","出郭玄笋舆，陟𪩘青芒鞋。","志塔涌重屋，竺水环方阶。","木末但尘壁，定林堆断柴。","谁为好事者，尚丁双诗牌。","相见廊庙姿，骑馿渡松钗。","玄思入秋骨，高情渺天涯。","傥无经世迹，胜韵谁得偕。","因观夔禹难，始悟巢许侪。"],"title":"九月十日独游锺山"}
