{"author":"洪朋","id":224344,"strains":["平仄平仄仄，仄平平仄○。","平仄仄平平，平仄○平平。","○平仄平仄，？仄仄仄平。","平平仄仄平，平仄平平平。","仄仄仄平仄，仄仄平仄平。","仄仄仄仄仄，仄仄平平平。","仄○平平仄，平仄仄平平。","仄○仄平仄，仄仄仄仄○。","○仄仄仄平，仄仄仄平平。","平仄平仄仄，仄仄平仄仄。"],"paragraphs":["南汰舟楫远，北城阡陌长。","莲界划然开，珍木荫宽凉。","暝投上方宿，蝙蝠遶屋梁。","天风激远林，秋气生寒螀。","唤起曲肱梦，佛寺宣道场。","像设俨古殿，四角金琅珰。","夙闻阿罗汉，光怪发清扬。","有相乃虚妄，此妙不易量。","胜概令弟俱，茗碗对胡床。","商略终宇宙，已矣言可忘。"],"title":"游南汰寺"}
