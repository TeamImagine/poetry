{"author":"白居易","id":16558,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["钱唐山水接苏台，两地褰帷愧不才。","政事素无争学得，风情旧有且将来。","双蛾解珮啼相送，五马鸣珂笑却回。","不似刘郎无景行，长抛春恨在天台。"],"title":"酬刘和州戏赠"}
