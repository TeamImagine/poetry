{"author":"苏辙","id":197930,"strains":["平平仄平平，○仄平仄仄。","平平平仄平，仄仄平仄仄。","仄平？平仄，○仄平仄○。","平平仄○平，平仄仄平仄。","仄平仄平仄，平仄仄○仄。","平○平平仄，仄仄仄仄仄。","平平仄仄仄，平仄○仄仄。","平平仄仄平，仄仄仄○仄。"],"paragraphs":["锺陵距池阳，相望千里内。","江神欺我贫，屡作风雨碍。","欲投皖公宿，三日逢一噫。","孤篷面空山，朝食淡无菜。","白醪幸余沥，黄卷漫相对。","饥吟非吾病，疾走老所戒。","焦先近不远，蜗舍闻尚在。","区区问养生，借我一帆快。"],"title":"汲阳阻风"}
