{"author":"杜范","id":105249,"strains":["平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["韬光自古常难见，友道于今幸可论。","勋业但看江左相，才名已识下邽门。","壮哉兰若当时志，已矣云山此日原。","到底百年同一梦，山林钟鼎尚何言。"],"title":"挽□□"}
