{"author":"陆游","id":38994,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["幽居端似玉川生，茅屋支撑不更营。","青旆荒寒增酒兴，锦囊零落负诗情。","残芜色衬斜阳远，落叶飞如野鸟轻。","徂岁峥嵘忽如许，雁来又过会稽城。"],"title":"衡门晚眺"}
