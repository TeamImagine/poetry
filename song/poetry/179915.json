{"author":"王安石","id":179915,"strains":["平仄仄平仄平平，平○仄仄平平仄平平。","仄平平○平仄仄平平，仄平仄仄平平仄平平。","仄平平平平平仄，仄仄仄平○仄仄。","平○仄平平仄仄仄仄，平平仄仄平仄平○仄。","平仄仄平仄仄平，平仄仄平仄○○。","平仄○平平仄仄，平仄平仄平平平仄仄。","平平平仄平平仄仄，平仄仄平平仄○仄仄。","平平仄仄平仄平平，仄○仄仄平○仄平平。","平仄平平仄仄，仄仄仄平平平。","平平平平仄仄仄，仄仄平平仄仄平平。"],"paragraphs":["云翳翳兮谷之幽，天将雨我兮田者之稠。","有绳于防兮有畚于沟，我公不出兮谁省吾忧。","日晖晖兮山之下，岁则熟兮收者舞。","吾收满车兮弃者满筥，谁吾与乐兮我公燕语。","山有木兮谷有泉，公与客兮醉其间。","芳可搴兮甘可漱，无壮无稚兮环公以笑。","公归而醉兮人则喜，公好我州兮殆其肯止。","公归不醉兮我之忧，岂其不怿兮将舍吾州。","公一朝兮去我，我岁岁兮来游。","完公亭兮使勿毁，以慰吾兮岁岁之愁。"],"title":"幽谷引"}
