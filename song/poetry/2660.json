{"author":"宋庠","id":2660,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["几日星催召节飞，迎车千盖溢郊畿。","秦城璧返蝇休污，轩阁巢高凤始归。","两憩甘棠歌美化，重攀温树怅流晖。","因君更感忠虔意，夕梦翩翩遶帝闱。"],"title":"和吴侍郎自陕归阙"}
