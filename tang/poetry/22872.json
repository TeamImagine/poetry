{"author":"李商隐","id":22872,"strains":["仄平平仄仄，平仄仄平平。","○仄○平仄，平平仄仄平。","平平○仄仄，平仄平平平。","仄仄平平仄，平平仄仄平。","平平平仄仄，仄仄仄○○。","仄平平平仄，平○仄仄平。","仄平○仄仄，平仄仄平○。","○仄平○○，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，○○仄仄平。"],"paragraphs":["彩鸾餐颢气，威凤入卿云。","长养三清境，追随五帝君。","烟波遗汲汲，矰缴任云云。","下界围黄道，前程合紫氛。","金书惟是见，玉管不胜闻。","草为回生种，香缘却死熏。","海明三岛见，天迥九江分。","搴树无劳援，神禾岂用耘。","鬬龙风结阵，恼鹤露成文。","汉岭霜何早，秦宫日易曛。","星机抛密绪，月杵散灵氛。","阳鸟西南下，相思不及群。"],"title":"寓怀"}
