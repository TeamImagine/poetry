{"author":"白居易","id":15443,"strains":["仄平仄平仄，仄仄平仄平。","平○仄平仄，仄仄平平平。","仄平○平仄，○仄平平平。","平仄○平仄，平平平仄平。","仄仄平仄仄，平平仄仄平。","○平仄平仄，仄仄仄平○。"],"paragraphs":["黍香酒初熟，菊暖花未开。","闲听竹枝曲，浅酌茱萸杯。","去年重阳日，漂泊湓城隈。","今岁重阳日，萧条巴子台。","旅鬓寻已白，乡书久不来。","临觞一搔首，座客亦裴回。"],"title":"九日登巴台"}
