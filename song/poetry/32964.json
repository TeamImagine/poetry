{"author":"陆游","id":32964,"strains":["平平平平平仄仄，仄仄仄平○仄仄。","仄平平仄平仄平，平○平平仄仄仄。","平平仄仄仄仄平，○仄平○平仄仄。","仄平平仄平仄仄，仄仄仄平平仄平。","平平仄平仄仄仄，仄仄平平平仄仄。","平平仄平仄平仄，仄仄仄仄平平○。","平平仄仄平仄仄，仄平平仄平平仄。","平平○仄○平○，平仄仄平平仄仄。","平平仄仄平平仄，平仄仄平平仄仄。","仄平仄仄仄○○，仄仄仄平平仄仄。"],"paragraphs":["西郊梅花矜绝艳，走马独来看不厌。","似羞流落蒙市尘，寜堕荒寒傍茆店。","翛然自是世外人，过去生中差一念。","浅颦常鄙桃李学，独立不容莺蝶觇。","山矾水仙晚角出，大是春秋吴楚僭。","余花岂无好颜色，病在一俗无由砭。","朱栏玉砌渠有命，断桥流水君何欠。","嗟余相与颇同调，身客剑南家在剡。","凄凉万里归无日，萧飒二毛衰有渐。","尚能作意晚相从，烂醉不辞杯潋滟。"],"title":"西郊寻梅"}
