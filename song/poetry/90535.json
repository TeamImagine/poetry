{"author":"苏舜钦","id":90535,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["翠微曾与客同游，陟险搜奇兴未休。","八载重来惊老大，千年高咏想风流。","云迷复岭深藏洞，水落寒江远见洲。","安得符离张太守，画图再与泻清愁。"],"title":"重过齐山清溪"}
