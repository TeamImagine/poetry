{"author":"陆游","id":34041,"strains":["仄平仄仄平，仄平仄平仄。","仄仄平平平，仄仄平平仄。","平仄仄仄平，仄仄平仄仄。","仄仄仄平平，平平仄○仄。","仄仄平仄平，平○平平平。","平仄仄仄平，仄平仄平平。","平平平仄仄，平仄仄仄仄。","仄平平仄平，平平仄○仄。"],"paragraphs":["大儿挈药囊，小儿负书笈。","共作兰亭游，讵必群贤集。","言此二十年，白首终未践。","汝复守荆扉，经年不相见。","楚越天一涯，书疏何由频。","诸弟亦可怜，说兄辄酸辛。","江城秋尚远，桐叶落可扫。","怅然怀故谿，菱丝雨中老。"],"title":"寄统"}
