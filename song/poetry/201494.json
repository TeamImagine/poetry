{"author":"彭汝砺","id":201494,"strains":["仄仄平仄平仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["日暮相忘城上亭，云深祇见数峰青。","傅岩可独为霖雨，荀里还归聚德星。","汉水溯风增浩荡，兰花着雨长芳馨。","啸吟久不过诸葛，丰度今谁似九龄。"],"title":"和执中寄师厚同年  其二"}
