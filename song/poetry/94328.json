{"author":"张弋","id":94328,"strains":["平平平仄平平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["英雄居处终奇特，几度欲来今始能。","骑省文高存古篆，桥公树朽长寒藤。","清流并遶分三涧，翠竹相依住数僧。","沙鸟讵知千载恨，日斜飞下立渔罾。"],"title":"广教寺"}
