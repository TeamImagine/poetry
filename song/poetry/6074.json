{"author":"林季仲","id":6074,"strains":["平平仄仄平平平，平平平仄平仄平。","仄平平平仄仄仄，仄仄仄仄平仄平。","仄平仄仄仄仄仄，仄仄仄仄○○平。","仄平仄平仄○仄，平仄仄仄平平平。"],"paragraphs":["秋阳晃朗秋江前，秋山崷崒飞鸟边。","待扶仙人九节杖，去采玉井千叶莲。","一丘一壑不在我，或用或舍其如天。","故人谪官卧空谷，谁与晤语情凄然。"],"title":"次韵林楙南秋兴见寄"}
