{"author":"钱起","id":4393,"strains":["平仄平仄仄，仄平仄仄平。","平平仄平仄，仄仄仄平○。","仄仄仄○仄，平平○仄平。","平平仄仄仄，仄仄平平平。","平仄仄平仄，仄平○仄平。","平平仄平仄，仄仄平平平。","仄仄仄○仄，平平平仄平。","仄平○平仄，平仄仄平平。","仄仄仄平仄，平○○仄○。","平○仄平仄，平仄仄平平。"],"paragraphs":["千里趋魏阙，一言简圣聪。","河流引关外，国用赡秦中。","有诏许其策，随山兴此功。","连云积石阻，计日安波通。","飞櫂转年谷，利人胜岁丰。","言归汉阳路，拜手蓬莱宫。","紫殿赐衣出，青门酣酌同。","晚阳过微雨，秋水见新鸿。","坐惜去车远，愁看离馆空。","因思郢川守，南楚满清风。"],"title":"送襄阳卢判官奏开河事"}
