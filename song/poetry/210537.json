{"author":"杨亿","id":210537,"strains":["仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["子男印绶诸侯秩，邹鲁闾阎太古风。","兔苑胜游抛霰雪，琴台善政继丝桐。","征途朔吹貂裘暖，祖席清歌蚁酒空。","令弟严君俱应宿，时瞻悬象向南宫。"],"title":"盛京宰单州武成县"}
