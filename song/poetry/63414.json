{"author":"周孚","id":63414,"strains":["仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["此郎笔力如江汉，收卷波澜作此嬉。","三叹方惊永嘉末，两章还到建安时。","祗知妙语能祛疟，可悟虚名不疗饥。","同病同忧有如此，向来吾亦蠹鱼痴。"],"title":"次韵德裕"}
