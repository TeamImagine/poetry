{"author":"梅尧臣","id":57143,"strains":["平平平仄平平仄，仄仄平平仄平仄。","○平平仄仄平平，平仄平平仄平仄。","平平平仄平○平，仄○平平仄仄平。","仄平平仄仄平仄，仄仄平平仄平仄。","仄平仄仄平平○，仄仄平平平○仄。","仄平平○平仄○，平平○仄○平仄。"],"paragraphs":["吴均诗语多奇揭，苦倩鸳鸯谢明月。","昭亭川上此禽闲，为寄吴郎我西发。","西归千里浮轻舟，夜观蟾光逆水流。","水流东海月西海，各去虽殊意常在。","月偏皎皎随人行，水亦沄沄非浪改。","酒盆龙杓闲到吟，梅花重叶将谁采。"],"title":"将离宣城寄吴正仲"}
