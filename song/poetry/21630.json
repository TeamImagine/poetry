{"author":"黄公度","id":21630,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["断续悲笳起丽谯，冥冥晚色四山椒。","隔江人散虚分米，十里津喧蜑趁潮。","夕照含山心悄怆，西风动地鬓飘萧。","低头自笑微官缚，东望沧溟归路遥。"],"title":"秋城晚望"}
