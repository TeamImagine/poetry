{"author":"陆龟蒙","id":28326,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["病学高僧置一床，披衣才暇即焚香。","闲阶雨过苔花润，小簟风来薤叶凉。","南国羽书催部曲，东山毛褐傲羲皇。","升平闻道无时节，试问中林亦不妨。"],"title":"闲书"}
