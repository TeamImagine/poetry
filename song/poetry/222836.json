{"author":"王涤","id":222836,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["旅悰牢落怆离群，叠翠楼前日渐曛。","金饼光茫升海月，玉龙鳞甲护霜云。","星星淡火随堤见，历历樵歌隔水闻。","马足车音在何处，嶂南歧路锁烟氛。"],"title":"怀潮士吴子野"}
