{"author":"韩淲","id":87345,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["风霜江浙又穷冬，瓶锡飘然寺寺钟。","爵服岂能三事衲，轩车多欠一枝筇。","君先灵运当成佛，我比樊迟愿学农。","想得禅家人不到，山门惟有白云封。"],"title":"寄淮圣僧元肇"}
