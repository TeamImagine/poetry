{"author":"饶节","id":225189,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["人既无心境自幽，问渠何事世间游。","连云自种兰千本，带雪新栽橘数头。","已架酴醾连外户，便留薝卜压香油。","明年不怕春寒重，收拾东风柳絮球。"],"title":"再用韵戏纪山中之胜"}
