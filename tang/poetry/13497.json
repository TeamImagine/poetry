{"author":"张籍","id":13497,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["鼓声初动未闻鸡，羸马街中踏冻泥。","烛暗有时冲石柱，雪深无处认沙堤。","常参班里人犹少，待漏房前月欲西。","凤阙星郎离去远，合门开日入还齐。"],"title":"早朝寄白舍人严郎中"}
