{"author":"吴芾","id":18404,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["野性平时酷爱山，年来何幸得休官。","情知轩冕生无益，身在林泉死亦安。","已免出门频应接，尚贪散策纵游观。","得师妙语相开发，始觉浮华不足看。"],"title":"和远老韵"}
