{"author":"苏良","id":152589,"strains":["平仄平平仄仄平，仄平平仄仄平平。","平平仄仄平平仄，平仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["千古仪型竹隠堂，此身虽晦道弥光。","轩裳不入山林梦，尘土难侵冰雪肠。","清影雅宜梅共瘦，高风堪与菊同芳。","斯文一派流传远，羞把庭槐祝二郎。"],"title":"竹隠精舍"}
