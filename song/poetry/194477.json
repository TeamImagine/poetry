{"author":"苏轼","id":194477,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平仄仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["南来不觉岁峥嵘，坐拨寒灰听雨声。","遮眼文书原不读，伴人灯火亦多情。","嗟予潦倒无归日，令汝蹉跎已半生。","免使韩公悲世事，白头还对短灯檠。"],"title":"侄安节远来夜坐三首  其一"}
