{"author":"苏辙","id":198675,"strains":["平平平仄仄平仄，仄仄平平仄平仄。","仄平平仄仄仄○，平平平平仄平仄。","○仄仄仄○○平，仄仄仄仄平平仄。","平平仄仄仄○仄，仄仄仄平○仄仄。","仄平平平○平仄，平仄○○平仄仄。","平平仄仄平仄仄，仄仄平平平仄仄。","平平仄仄平仄平，仄仄仄仄○平仄。","平平仄仄平仄平，平仄○平仄平仄。"],"paragraphs":["春寒侵竹竹憔悴，父老皆云未尝记。","偶然雷雨一尺深，知为南园众君子。","从地涌出长如人，一一便有凌云气。","吾家老圃倦栽接，但以岁寒相妩媚。","一朝纷纷看黄落，嵇阮相过无醉地。","阴阳往复知有数，已病还瘳非即死。","呼童径语邻舍翁，种竹未改当年意。","姚黄左紫终误人，千叶重台定何事。"],"title":"林笋复生"}
