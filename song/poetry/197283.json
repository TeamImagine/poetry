{"author":"苏辙","id":197283,"strains":["平平仄仄仄平平，平仄平平仄仄仄。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["池亭雨过一番凉，云髻罗裙客两旁。","不觉行人离恨远，贪看积水照筵光。","满堂樽俎欢方剧，极目江湖意自长。","归去伊川潇洒地，不须遗念属清湘。"],"title":"次韵李昭叙供备宴别湖亭"}
