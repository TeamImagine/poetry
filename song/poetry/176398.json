{"author":"司马光","id":176398,"strains":["仄仄仄仄仄，仄平○仄平。","仄○仄○平，○仄平平平。","平平仄仄平，仄仄平仄平。","平平仄仄仄，仄仄平平平。","仄仄仄平○，○平仄平平。","平平仄平仄，仄○仄平平。","仄平仄平平，仄仄仄仄平。","平平平仄平，仄？平平平。","仄平平仄仄，仄仄平平平。","仄平仄仄平，○○平平平。","平仄仄平仄，平仄仄平平。","仄仄平平○，平仄平仄○。","平仄仄仄平，平仄仄平平。","仄仄仄仄仄，仄仄仄仄平。","仄平仄仄平，平仄平平平。","仄平平平仄，平仄平平平。","仄平平仄仄，仄平○平平。","平仄仄仄仄，平平仄平平。","仄平仄仄仄，平仄平○平。","平○仄平平，仄仄○平平。","仄平仄仄平，仄仄平平平。"],"paragraphs":["积雨久未阕，岂徒行客忧。","夜闻屋中人，叹息悲田畴。","方春播殖时，种食皆外求。","鞭诃犯赤日，酷烈惭羸牛。","草薉竞禾长，从人借鉏耰。","晨薅戴星起，日暗未能休。","岂无一时勤，所觊歳有秋。","今兹昏垫灾，大埜成洪流。","直疑沧海溢，茧栗浮陵丘。","昔时百丈原，泛泛皆挐舟。","乔木失端杪，饥鸟下无投。","黍稷沉黄泥，圭合安可收。","嗟予乏技能，无以易糠麰。","贩鬻固所昧，敢托市井游。","欲依盗贼群，懦不闲戈矛。","已哉任天地，无益徒为愁。","一身无死所，况为妻儿谋。","之美爱物者，凄然涕霑裘。","一夫有不获，伊尹为深羞。","何当富斯民，比屋囷仓稠。","惜哉禄秩卑，此志终宜酬。"],"title":"又和夜雨宿村舍"}
