{"author":"刘克庄","id":115839,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["李杜坛高未易扳，鲸波浩渺鹤天宽。","潮音堂上频升座，日过寮中暂挂单。","颜子向来曾父孔，李翱未可便兄韩。","内丹仅足延龄尔，若要飞升必大丹。"],"title":"答方俊甫投赠二首  其二"}
