{"author":"邓肃","id":4372,"strains":["仄仄○平平仄仄，仄仄平平仄平仄。","平平平仄仄平平，仄仄仄○平仄仄。","平平平仄仄平○，仄仄平平仄仄平。","仄仄平平仄仄仄，仄仄仄仄平平平。","仄平平平平仄仄，仄平○仄平平仄。","平仄平平平仄仄，仄仄仄平○仄仄。","仄平仄仄仄平平，○平仄仄平平平。","平平仄仄仄仄仄，仄平○仄仄平○。","仄○平平○仄仄，平平仄○平仄仄。","平平平仄仄平○，仄仄平○仄平仄。"],"paragraphs":["石壁巉岩惊鬼划，异草幽花锁春色。","群山迤逦不能高，突兀独磨霄汉碧。","芒鞋千尺上崔嵬，手摘星辰脚底雷。","拨破烟云得洞户，醉眼恐是天门开。","入门嵯峨森紫玉，冷风吹面天香馥。","箕踞胡床挥麈尾，万指未充空洞腹。","我因避地访名山，扁舟夜渡沙溪寒。","辛勤博此一笑喜，太平犹在水云间。","猛将今无三角虎，狐狸昼号鳅鳝舞。","灵岩知有老龙藏，挽出人间作霖雨。"],"title":"黄杨岩"}
