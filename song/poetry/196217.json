{"author":"张舜民","id":196217,"strains":["平○平仄平○仄，平仄○平○仄仄。","仄平平仄仄平平，仄平平仄○平仄。","仄仄平平平仄仄，平仄仄平平仄仄。","仄仄○○仄仄平，仄平仄仄平○仄。"],"paragraphs":["花如桃李人如玉，终日看花看不足。","万年枝上啭春风，七丝弦上调新曲。","宝马嘶风车击毂，东市鬬鸡西市鞠。","但得长留脸上红，莫辞贵买尊中醁。"],"title":"桃李花  其二"}
