{"author":"李纲","id":244791,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["圣主隆恩雨露颁，特迂星使下天关。","自嗟犬马虽衰疾，敢避朝廷正急难。","龚遂有心安渤海，谢安无计恋东山。","中原恢复吾何敢，且与君王镇百蛮。"],"title":"辞免不允蒙恩遣中使降赐趣行不获已受命二首  其一"}
