{"author":"释文珦","id":134630,"strains":["仄平平仄仄平平，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["始听邻屋响秋砧，独住闲房春又深。","遍地繁花非故色，一窗凉叶是新阴。","仓庚谩得东君意，杜宇偏伤远客心。","节物相催身易老，临风时复动悲吟。"],"title":"晚春遣兴"}
