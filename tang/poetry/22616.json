{"author":"李商隐","id":22616,"strains":["平仄平平仄仄平，平平仄仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["芦叶梢梢夏景深，邮亭暂欲洒尘襟。","昔年曾是江南客，此日初为关外心。","思子台边风自急，玉娘湖上月应沈。","清声不远行人去，一世荒城伴夜砧。"],"title":"出关宿盘豆馆对丛芦有感"}
