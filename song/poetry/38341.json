{"author":"陆游","id":38341,"strains":["仄平仄仄仄，仄仄仄仄仄。","平平平仄平，平平仄平仄。","仄平○仄平，仄仄仄平仄。","仄平仄仄仄，仄仄平平仄。","平平仄平平，仄仄○平仄。","平平平平仄，仄仄仄平仄。","仄平平平平，仄仄仄○仄。","仄平平平平，平仄平仄仄。"],"paragraphs":["我身匪兕虎，岂是旷野物。","生非洪水时，胡为在巢窟。","向来三入朝，薄命不黔突。","未尝识许史，况敢交平勃。","沧波渺黏天，远逐轻鸥没。","今年君恩厚，幸许赐骸骨。","既逃申公钳，又异卞和刖。","放怀歌呜呜，宁暇书咄咄。"],"title":"书幸二首  其二"}
