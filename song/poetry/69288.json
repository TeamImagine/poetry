{"author":"王炎","id":69288,"strains":["平平仄仄平平○，仄仄平平平仄平。","仄平平仄平仄仄，平仄平○平仄○。","仄仄平平仄平仄，仄仄平平仄平仄。","仄平平仄仄平平，仄仄平平仄平仄。","仄仄仄○平仄平，平平平仄平○平。","仄平仄仄仄仄仄，仄○○平平仄平。"],"paragraphs":["黄山峙立高崔嵬，上有飞仙时往来。","问之谁作东道主，舒啸亭中人姓回。","坐对危峰倒樽酒，偃仰胡床篆烟吐。","划然清响透云端，此意悠悠眇千古。","好是夜深孤月明，风松泉石清更清。","我来拟作叔夜辈，一听空山鸾凤声。"],"title":"吕待制所居八咏 舒啸"}
