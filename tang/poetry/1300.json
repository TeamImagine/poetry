{"author":"雍陶","id":1300,"strains":["仄仄平平平，平○平仄平。","仄仄仄平○，仄仄平平平。","平仄仄仄平，平仄仄仄平。","平○？仄仄，仄仄平仄平。","平仄平仄平，仄仄仄仄平。","平○仄平仄，平仄平仄○。","仄平平仄平，平平仄平平。","平平平仄平，仄仄仄仄○。"],"paragraphs":["朗月何高高，楼中帘影寒。","一妇独含叹，四坐谁成欢。","时节屡已移，游旅杳不还。","沧溟倘未涸，妾泪终不干。","君若无定云，妾若不动山。","云行出山易，山逐云去难。","愿为边塞尘，因风委君颜。","君颜良洗多，荡妾浊水间。"],"title":"相和歌辞 明月照高楼"}
