{"author":"郑刚中","id":252370,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["牢落长安赋就时，青苔到榻有谁知。","年逾四十犹无禄，笔下千篇祗有诗。","风雨飘零长是客，干戈悲梗独忧时。","平生爱作惊人句，博得如今杜拾遗。"],"title":"读杜子美三大礼赋"}
