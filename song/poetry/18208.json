{"author":"吴芾","id":18208,"strains":["平仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["衰病无悰日日加，喜君来自帝王家。","素娥正驾一轮玉，老桂方开双树花。","置酒虽欣陪重客，侑樽还愧乏名娃。","莫辞今夕如泥醉，须念明朝各一涯。"],"title":"和天予即席咏岩桂"}
