{"author":"王之道","id":7486,"strains":["仄仄平平仄仄平，仄平平仄仄仄平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["坐想云烟走笔端，夜哦佳制老忘寒。","一时思致追长庆，千载风流识建安。","接武尚稽班玉笋，昂霄终合待金銮。","自怜衰退无新语，捧腹还君醉眼看。"],"title":"次韵张进彦见寄二首  其一"}
