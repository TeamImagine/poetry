{"author":"晁补之","id":214471,"strains":["平平平○仄仄仄，○仄平平仄○仄。","仄平仄仄仄平平，平仄○○○平仄。","仄仄平平仄仄平，仄仄○平仄平仄。","仄○平仄仄仄平，仄仄平平平仄仄。","仄平平仄仄平平，仄仄○平○平仄。","平平平仄仄平仄，平平仄仄○平仄。","平平仄仄仄平○，平平平仄○平仄。","仄平仄仄仄平平，仄仄平○仄平仄。"],"paragraphs":["蓬山前临九轨路，三日街晴案吹土。","直庐凿牖面宫垣，青壁崭崭看垂雨。","殿阁风斜碧瓦寒，翅湿苍鸢不能乳。","却思穷巷亦可言，一埽蚊虻通昔苦。","郁蒸书课未须忙，午漏传休听天语。","平生豪气对樽酒，山鸡见镜犹能舞。","城南寺近晚堪过，笙歌凉月闻千户。","但忧伏日细君须，割肉无缘待归俎。"],"title":"次韵文潜馆中作"}
