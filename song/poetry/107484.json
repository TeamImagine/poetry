{"author":"王迈","id":107484,"strains":["平平仄平仄仄仄，○仄平平平仄仄。","仄平平仄仄平平，仄仄平平仄平仄。","仄平平仄仄仄平，仄仄仄仄平平平。","平平平仄平平仄，仄○平平仄仄平。"],"paragraphs":["寒儒食贫面四壁，更苦春寒寒到骨。","故人天末有书来，不寄绨袍寄𫄨绤。","感君高谊挟纩温，况有石刻华吾轩。","何时揩拭眵昏眼，待看昌黎玉洁文。"],"title":"谢陈尉宏父惠潮阳蕉丝碑刻因求宿诺韩文"}
