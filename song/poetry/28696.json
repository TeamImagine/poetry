{"author":"洪适","id":28696,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄平平。","仄仄仄平平仄仄，仄平仄仄仄平平。"],"paragraphs":["泰山英誉冠当时，五岭人人说绣衣。","平步便应持紫橐，它年何止到黄扉。","迟迟暖日离筵启，渺渺澄江画航归。","若问越装无一物，箧中宝唾尽珠玑。"],"title":"众官饯提舶乐语口号"}
