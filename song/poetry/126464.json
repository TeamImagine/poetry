{"author":"叶茵","id":126464,"strains":["平平平仄仄平平，平仄平平仄仄平。","仄仄仄平平仄仄，仄平平仄平平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["人夸旌表旧门闾，梅长新枝鹤长雏。","八叶可提和靖印，十箱须读阿宜书。","诞弥厥月生无害，积善之家庆有余。","准拟一饕汤餠供，柰何逢疾似相如。"],"title":"再韵贺可山新生弥月"}
