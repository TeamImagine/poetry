{"author":"王陟臣","id":187635,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["出疆直欲请长缨，绝域皆知郑众名。","拥节初闻归禁闼，怀章非是厌承明。","凌虚观阁仙鳌晓，倒景湖山鉴水清。","遥想兰亭多胜集，早传佳句到都城。"],"title":"送程给事知越州"}
