{"author":"苏过","id":230021,"strains":["平平仄仄仄平平，平仄平平仄仄平。","平仄仄平仄平仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["家风凛凛嗣前尘，元祐庵中老道人。","形似子綦独枯槁，诗如开府日清新。","功名轩冕真余事，富贵籧篨误此身。","不有胸中陂万顷，肯教白发负青春。"],"title":"和伯充兄唱酬二首一赠伯充一寄高仲贻  其二"}
