{"author":"赵鼎","id":248302,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["南来系缆楚江皋，孤客羁心正郁陶。","海气连空山色暗，秋阴覆地水风高。","屋头冰雹敲寒雨，枕底春雷簸怒涛。","一点青灯双白鬓，可无樽酒伴离骚。"],"title":"泊真州闸外诗"}
