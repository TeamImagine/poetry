{"author":"吕本中","id":246613,"strains":["仄平平仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["未嫌衰病出无驴，尚喜冬来食有鱼。","往事高低半枕梦，故人南北数行书。","茅茨独倚风霜下，粳稻微收雁鹜余。","欲识渊明只公是，尔来吾亦爱吾庐。"],"title":"孟明田舍"}
