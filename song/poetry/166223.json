{"author":"陆文圭","id":166223,"strains":["仄平平仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["汉儒多辟司徒掾，掾属虽卑地望高。","闻有袁安在公府，可无陈宠作辞曹。","修鲸未肯随鳞介，威凤终须现羽毛。","少壮功名当拾取，金台落日射征袍。"],"title":"送严简卿之燕为司徒掾"}
