{"author":"白居易","id":16367,"strains":["仄平仄仄仄，平仄平仄○。","仄平仄仄仄，仄仄平○○。","仄平仄平仄，平平平仄平。","平仄仄平平，仄仄仄仄平。","仄平平仄平，仄仄平仄平。","平仄仄平仄，平平平仄平。","○平仄仄仄，平仄平仄平。","仄平平仄仄，平仄仄平平。","仄平平平仄，仄仄平平○。","○平仄○仄，平仄平平平。"],"paragraphs":["我年五十七，归去诚已迟。","历官十五政，数若珠累累。","野萍始宾荐，场苗初絷维。","因读管萧书，窃慕大有为。","及遭荣遇来，乃觉才力羸。","黄纸诏频草，朱轮车载脂。","妻孥及仆使，皆免寒与饥。","省躬私自愧，知我者微之。","永怀山阴守，未遂嵩阳期。","如何坐留滞，头白江之湄。"],"title":"和微之诗二十三首 和我年三首 二"}
