{"author":"史浩","id":19883,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["鄮水鄞江喜气浮，祇应共理得贤侯。","千帆过海欣无警，九谷登场庆有秋。","圣主正思黄霸入，仙翁方伴赤松游。","一杯相遇何妨醉，春在西湖月在楼。"],"title":"复明守谢直阁会致语口号"}
