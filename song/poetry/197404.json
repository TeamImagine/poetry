{"author":"苏辙","id":197404,"strains":["平平仄仄平○仄，平平仄平平仄仄。","○平平仄仄平平，仄仄平平仄平仄。","○平○仄仄仄○，平仄平平平仄仄。","仄平仄仄○平仄，平仄仄平平仄仄。","仄平仄仄平平○，仄仄平平仄仄平。","仄平仄仄仄仄仄，平平○仄平○平。","平平仄仄仄仄仄，平平平仄平平○。","平○○仄仄平仄，仄平○仄平平平。"],"paragraphs":["城东泗水平如席，城头远山涵落日。","轻舟鸣𫇛自生风，渺渺江湖动颜色。","中洲过尽石纵横，南去清波头尽白。","岸边怪石如牛马，衔尾舳舻谁敢下。","没人出没须臾间，却立沙头手足干。","客舟一叶久未上，吴牛回首良间关。","风波荡潏未可触，归来何事尝艰难。","楼中吹角莫烟起，出城骑火催君还。"],"title":"陪子瞻游百步洪"}
