{"author":"张孝祥","id":56296,"strains":["仄平平仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["夜横霜竹梦游仙，晓到余干月满川。","山遶楼台欲无地，水环洲渚更连天。","明霞一抹朱弦直，芳草分垂绿绶鲜。","却忆洞庭张乐地，石钟浮磬定同编。"],"title":"登清音堂其下琵琶洲也再用韵"}
