{"author":"毕仲游","id":208951,"strains":["仄平仄平○，平○仄平平。","平○仄仄仄，仄仄○仄平。","平○仄仄仄，仄仄平仄○。","平平仄仄仄，○仄平平平。","仄平仄平平，平仄仄仄平。","平平仄仄仄，仄○仄仄平。","平平○平平，仄仄平平平。","平平○平平，平仄○平○。","仄平○仄仄，仄仄平○平。","平平仄仄平，仄仄仄仄平。","仄平仄仄仄，平仄仄仄平。","平○仄仄仄，平仄○平平。","平平平仄平，仄仄仄仄平。","平仄平仄仄，仄仄平○平。","仄平平仄平，仄仄平○平。"],"paragraphs":["不能送君行，强题送君诗。","诗中有鄙语，不是离别辞。","君长不五尺，气若千丈蜺。","谈经掩众口，论道惊群儿。","况君擅才华，文若老吏为。","刚肠乏软语，面折不我随。","人尝论君材，照坐珊瑚枝。","畴能论君心，清静如摩尼。","奈何三十六，未免州县卑。","君装赴国门，仆瘦病马羸。","太仓幸可籴，穷达慎所之。","儒冠易感慨，华屋难伸眉。","纷纷儿女曹，足令壮士悲。","工部贪采药，汉老甘茹芝。","不逢方外人，勿吐胸中奇。"],"title":"送王君仪北归"}
