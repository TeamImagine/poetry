{"author":"史浩","id":19908,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["小春才过气纡徐，门外旌麾正塞途。","剩喜二天临制阃，却来三径访耆儒。","酒浮沆瀣杯中液，茗瀹枪旗碗面腴。","且趁良宵拼一醉，赐环行即上亨衢。"],"title":"待明州权府提刑虞察院致语口号"}
