{"author":"张仲尹","id":24742,"strains":["平仄○平仄，○平仄仄平。","平平平仄仄，仄仄仄平平。","仄仄○平仄，平平○仄平。","平平平仄仄，仄仄仄平○。","仄仄平平仄，平平○仄平。","仄平平仄仄，平仄仄○○。","仄仄平平仄，平平仄仄平。","平平平仄仄，平仄仄○平。","？仄平平仄，平○仄仄○。","平平○○仄，平仄仄平平。"],"paragraphs":["何事回真馆，标名作净坊。","金园存废趾，玉兔效殊祥。","跃汉劳罝网，环山莹雪霜。","来疑昆岫出，去讶月轮藏。","隠显经千载，薰修荫一方。","宝坛隳道祖，华榜耀空王。","奥域居全晋，灵祠接庆唐。","烟霞生四面，楼殿起中央。","暎日杉阴合，飘空磬韵长。","伊余闻胜槩，宁惜寄篇章。"],"title":"玉兔净居诗"}
