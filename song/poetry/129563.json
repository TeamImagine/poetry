{"author":"李曾伯","id":129563,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["壮年筋力惯驱驰，堪叹新来数问医。","生老病催无怪者，寸关亦可自知之。","养疴抗疏吾谋是，论证投方某剂宜。","识破幻躯天赋命，儿曹昵昵复何疑。"],"title":"累日脾疾自歌"}
