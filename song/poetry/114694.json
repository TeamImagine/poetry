{"author":"刘克庄","id":114694,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["性迟故故待霜天，珠蕾金苞带露鲜。","曾有餐之充雅操，又云饮者享高年。","骚留楚客芳菲在，史视胡公粪土然。","莫道先生真鼻塞，幽芗常在枕囊边。"],"title":"菊"}
