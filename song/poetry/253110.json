{"author":"李弥逊","id":253110,"strains":["仄仄平平仄仄平，仄平平仄仄仄平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["古语行船遇打头，此言端可作予羞。","平生漫起江山兴，胜处偶为波浪留。","败肉腐鱼三日醉，断芦衰柳十分秋。","蒋陵秀色应凋尽，造物还能借便休。"],"title":"守风瓜步戏成"}
