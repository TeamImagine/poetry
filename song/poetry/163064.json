{"author":"汪元量","id":163064,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["芦苇萧森古渡头，征鞍卸却上孤舟。","烟笼古木猿啼夜，月印平沙雁叫秋。","砧杵远闻添客泪，鼓鼙才动起人愁。","当年击筑悲歌处，一片寒光凝不流。"],"title":"易水"}
