{"author":"姜特立","id":31606,"strains":["仄仄○仄仄，仄仄仄○平。","平平平平仄，平仄仄平○。","仄仄仄○仄，平仄仄仄平。","仄仄仄平仄，平平平仄平。","仄平仄仄平，○仄仄平平。","仄平平平平，仄平仄平平。","仄平仄仄平，仄仄○平○。","仄仄仄仄仄，仄平仄平平。","仄○仄平仄，仄仄仄仄平。","仄仄仄仄仄，仄平仄平平。","仄仄○平平，平平仄平平。","仄平平仄仄，仄仄仄仄平。","仄仄仄平仄，○平仄平○。","仄○平仄仄，○平仄平平。","仄仄仄平平，平仄仄平平。","平○仄仄仄，仄仄○平平。","仄仄仄仄平，平仄仄平平。","仄平仄平平，○仄○仄平。"],"paragraphs":["客至当饮酒，客去合如何。","人生无根蒂，何必客经过。","有客固当饮，无客饮自歌。","有客与无客，颓然同一科。","昔人秉烛游，正尔畏蹉跎。","粤余生多艰，一官剧奔波。","读书四十年，铁砚空研磨。","粝食岂有肉，菜羹或无鹾。","一衣递单夹，折制屡舛讹。","六十始小遇，鬓毛已双皤。","屈指从心年，光阴苦无多。","酒虽非所嗜，不饮意不佳。","一盏助朝气，三杯养天和。","放浪风月夕，留连四时花。","以此毕吾生，无愧亦无嗟。","寻思百岁后，有酒如倾河。","一滴不入唇，谁见此颜酡。","作诗广前贤，闻者且勿呵。"],"title":"特立夜直读荆公客至当饮酒篇感而有赋"}
