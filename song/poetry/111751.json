{"author":"刘克庄","id":111751,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["蹇馿谁驾复谁骖，略似遗公在剑南。","尚有三锺加十束，那无二顷种千柑。","不烦剥啄敲门访，且可跏趺面壁参。","春到茅檐殊未觉，晓窗差薄日初酣。"],"title":"又和感旧四首  其二"}
