{"author":"黄滔","id":33754,"strains":["平平仄仄仄平平，平仄平平仄仄平。","○仄平平平仄○，平平仄仄仄平平。","仄○平仄平平仄，仄仄平仄仄仄平。","平仄仄平平仄仄，仄○平仄仄平平。","平○平仄平平仄，仄○平平仄仄平。","仄仄仄平平仄仄，仄平○仄仄平○。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平○仄，○仄平仄仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄○平○仄，仄平平仄仄平平。"],"paragraphs":["秦城择日发征辕，斋戒来投节制尊。","分虎名高初命相，攀龙迹下愧登门。","夜听讴咏销尘梦，晓拜旌幢战旅魂。","华舍未开宁有碍，彩毫虽乏敢无言。","生兼文武为人杰，出应乾坤静帝阍。","计吐六奇谁敢敌，学穷三略不须论。","功高马卸黄金甲，台迥宾懽白玉樽。","九穗嘉禾垂绮陌，四时甘雨带雕轩。","推恩每觉东溟浅，吹律能令北陆暄。","青草连沙无血溅，黄榆鏁塞有莺翻。","笙歌合沓春风郭，鸡犬连延碧岫邨。","游子不缘贪献赋，永依棠树托蓬根。"],"title":"鄜畤李相公"}
