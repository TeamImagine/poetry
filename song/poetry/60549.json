{"author":"陈造","id":60549,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄仄平仄仄，平平平仄仄平平。"],"paragraphs":["一时律吕韵金丝，用播中和乐职诗。","所喜玳筵重启日，还当璧月再圆时。","伊凉聒夜铿千杖，兰蕙回春艳十眉。","明日酒醒还得句，东游夸与大堤儿。"],"title":"交割州事致语口号"}
