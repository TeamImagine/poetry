{"author":"袁燮","id":77200,"strains":["平平平仄仄，平仄仄仄仄。","仄仄平平仄，平仄平○仄。","平平仄平仄，仄仄平仄仄。","仄平仄平平，仄○仄平仄。","仄平仄○○，平平仄平仄。","仄平仄仄仄，仄○仄平仄。","仄平仄○○，平仄仄平仄。","仄○仄平仄，仄仄平仄仄。","仄○○平仄，仄○○平仄。","平仄仄平○，平仄平仄仄。","仄○仄平仄，仄○仄平仄。","仄平仄平仄，仄平平仄仄。","平仄仄平平，仄仄○仄仄。","仄平平平平，仄仄平平仄。","平平仄平○，仄仄○平仄。"],"paragraphs":["男儿何所急，为学要立志。","此志苟坚彊，天下无难事。","超然贵于物，万善无不备。","厥初本高明，有过则昏蔽。","但能改其过，辉光照无际。","厥初本笃实，有过则虚伪。","但能改其过，金玉等精粹。","改过贵乎勇，不勇真自弃。","有过如坑阱，改过如平地。","平地可安行，坑阱宜急避。","事亲贵乎孝，事长贵乎弟。","是为立身本，奉承无失坠。","门户久衰颓，盍作兴起计。","是心通神明，勿使形骸累。","持之久而纯，百福如川至。"],"title":"赠吴氏甥二首  其一"}
