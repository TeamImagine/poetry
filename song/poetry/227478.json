{"author":"唐庚","id":227478,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["旧交零落半存亡，晚岁荆州得两唐。","临别眼中无小谢，再来天外有他杨。","预行后日诛茅地，要近先生避世墙。","会与幽人数晨夕，何能结客少年场。"],"title":"走城西别处厚居正两宗兄会居正出独与处厚笑语终日颇有卜邻之兴因属买田江陵作此诗"}
