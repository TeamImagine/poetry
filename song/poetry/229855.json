{"author":"苏过","id":229855,"strains":["平平平平仄，平仄仄仄平。","平仄平仄仄，仄仄仄平平。","仄平平仄仄，仄仄仄仄平。","仄平仄仄○，仄仄平平平。","平平仄平仄，仄平仄仄平。","平仄仄平仄，仄○平仄○。","平平平平平，仄平平仄平。","平平平平平，仄仄○仄平。","仄平○○仄，仄仄仄平平。","平平仄平仄，仄仄平仄平。","平平平仄平，仄仄○仄平。","平平平平仄，仄平平仄平。","仄平仄仄○，○仄平仄平。","平平○仄平，○仄平平平。"],"paragraphs":["扬雄无儋石，而有宅一区。","陶令官可弃，未免爱吾庐。","古来贤达士，忘世未忘躯。","岂知美恶间，共尽同籧篨。","平生李居士，挈携四壁无。","常有好颜色，直缘身世疏。","前年家城东，一椽为有余。","今年家城西，隐几犹昔吾。","此生正如此，梦觉两徐徐。","曾何置欣戚，舍旧新是图。","吾侪真小人，问讯填里闾。","聊为盘溪喜，德邻良不孤。","益知水竹深，中有山泽癯。","虽非三宿桑，且学壶公壶。"],"title":"驾李行父迁居盘溪"}
