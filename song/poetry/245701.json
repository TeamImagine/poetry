{"author":"朱淑真","id":245701,"strains":["仄仄平平○仄平，平○平仄平仄平。","平平仄仄仄平仄，仄仄○平平仄平。","平平仄仄仄仄仄，○平平仄平○○。","平平平平仄○仄，平仄平平仄仄平。","仄平仄仄仄平仄，仄仄平平○平仄。","仄仄平平平仄平，仄平仄仄平平仄。","平平仄仄平仄平，○仄平平仄平仄。","平仄仄平平仄平，仄仄平平仄平仄。","平仄仄仄平○仄，仄仄仄平平仄仄。","平平平仄仄仄平，平仄仄平平仄仄。","仄平○仄平仄平，仄平平仄仄平○。","平平仄仄平仄仄，仄仄平平平仄平。"],"paragraphs":["赤日炎炎烧八荒，田中无雨苗半黄。","天工不放老龙懒，赤电驱雷云四方。","琼瑰万斛写碧落，陂塘池沼皆泱泱。","高田低田尽沾泽，农喜禾无可槁伤。","我皇圣德布寰宇，六月青天降甘雨。","四海咸蒙滂沛恩，九州尽解焦熬苦。","倾盆势歇尘点无，衣袂生凉罢挥羽。","江上数峰天外青，眼界增明快心腑。","炎热一洗无留迹，顿觉好风生雨腋。","纱厨湘簟爽气新，沉李削瓜浮玉液。","傍池占得秋意多，尚余珠点缀圆荷。","楼头月上云散尽，远水连天天接波。"],"title":"喜雨"}
