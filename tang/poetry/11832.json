{"author":"孟郊","id":11832,"strains":["平平仄平仄，仄仄平平平。","平仄平仄仄，仄平平平平。","平平仄仄平，仄仄仄仄平。","平平平○仄，仄仄仄○平。","仄仄平平仄，仄仄○仄平。","平平仄平仄，仄仄仄平○。","仄仄仄仄仄，仄平平仄平。"],"paragraphs":["晨登洛阳坂，目极天茫茫。","群物归大化，六龙颓西荒。","豺狼日已多，草木日已霜。","饥年无遗粟，众鸟去空场。","路傍谁家子，白首离故乡。","含酸望松柏，仰面诉穹苍。","去去勿复道，苦饥形貌伤。"],"title":"感怀 二"}
