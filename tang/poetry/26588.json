{"author":"刘沧","id":26588,"strains":["平仄平平仄仄平，平平平仄仄平平。","平平平仄仄平仄，平仄仄平平仄平。","平仄仄平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["丹阙侵霄壮复危，排空霞影动檐扉。","城连伊水禹门近，烟隔上阳宫树微。","天敛暮云残雨歇，路穿春草一僧归。","此来闲望更何有，无限清风生客衣。"],"title":"题天宫寺阁"}
