{"author":"范成大","id":43807,"strains":["平平仄仄平平仄，平仄平平仄仄仄。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平仄。"],"paragraphs":["浪将冠服衣猿狙，因病偷闲稍自如。","时有好怀夸得句，略无情语怕回书。","边城晏闭稀传箭，村巷春游未荷锄。","迨此良辰公事少，天恩傥许赋归欤。"],"title":"病起初见宾僚时上疏丐祠未报"}
