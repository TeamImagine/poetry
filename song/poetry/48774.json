{"author":"杨万里","id":48774,"strains":["平平平仄○平平，仄平仄仄平平平。","仄平平仄仄平平，仄仄仄仄平仄平。","仄平平仄○平仄，平仄仄仄平仄仄。","仄仄○平仄仄○，仄平仄仄平仄仄。","平平平仄○仄平，平○仄平仄仄平。","仄平仄仄仄仄平，仄○仄仄平平平。","仄平平仄仄仄仄，○仄平平平○仄。","平仄仄仄平仄仄仄平平，仄仄平平仄平仄。"],"paragraphs":["峨眉山下三苏乡，至今草木文章香。","近时英妙有程郎，数寸管底翻锦江。","向来曾草三千牍，流涕太息仍痛哭。","九虎当关北斗深，十年买桂炊白玉。","荆溪溪上相识初，君犹少年我壮夫。","帝城再见各白须，袖中一纸梁溪书。","剡藤方策一万字，犹带权书衡论味。","君不见古来富贵扫无痕，只有文章照天地。"],"title":"跋眉山程仁万言书草"}
