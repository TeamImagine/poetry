{"author":"白居易","id":15115,"strains":["仄平仄仄平，平仄平平平。","仄仄仄仄平，○平平仄平。","仄平平平平，平平仄平○。","平平仄仄平，○仄平平平。","仄平仄平平，平仄平平平。","仄仄仄○仄，○平平仄○。","仄○仄平平，平平仄平平。","仄仄仄平仄，平平仄平平。","平平仄仄平，平仄平○○。","平仄○平平，平平平平○。","仄仄仄平仄，仄平平仄平。","平平仄仄仄，平仄平平平。","仄平平平仄，平仄平平平。","仄仄平仄仄，平平平仄平。","平○仄平平，仄仄平○○。"],"paragraphs":["郑君得自然，虚白生心胸。","吸彼沆瀣精，凝为冰雪容。","大君贞元初，求贤致时雍。","蒲轮入翠微，迎下天台峰。","赤城别松乔，黄合交夔龙。","俛仰受三命，从容辞九重。","出笼鹤翩翩，归林凤雝雝。","在火辨良玉，经霜识贞松。","新居寄楚山，山碧溪溶溶。","丹灶烧烟煴，黄精花丰茸。","蕙帐夜琴澹，桂尊春酒浓。","时人不到处，苔石无尘踪。","我今何为者，趋世身龙钟。","不向林壑访，无由朝市逢。","终当解尘缨，卜筑来相从。"],"title":"题赠郑秘书征君石沟溪隐居"}
