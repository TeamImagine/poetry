{"author":"苏轼","id":194378,"strains":["仄平平仄仄平○，○平仄仄平平平。","平平仄仄仄平仄，仄仄仄平平仄平。","仄平平平仄平仄，仄平平仄○平平。","平平仄仄仄仄仄，仄○仄仄平平平。","平平仄仄平仄仄，平平平仄平平平。","平平仄○仄仄仄，仄○平仄平平○。","仄○平平仄平仄，仄仄仄仄仄仄○。","仄平平仄仄平仄，仄仄○仄仄平平。","○平仄仄仄仄仄，仄平仄仄平仄平。","仄仄平平仄仄仄，仄○仄仄平平平。"],"paragraphs":["见公奔走谓公劳，闻公隠退云公高。","公心底处有高下，梦幻去来随所遭。","不知高斋竟何义，此名之设缘吾曹。","公年四十已得道，俗缘未尽余伊皋。","功名富贵皆逆旅，黄金知系何人袍。","超然已了一大事，挂冠而去真秋毫。","坐看猿猱落罝罔，两手未肯置所操。","乃知贤达与愚陋，岂直相去九牛毛。","长松百尺不自觉，企而羡者蓬与蒿。","我欲赢粮往问道，未应举臂辞卢敖。"],"title":"赵阅道高斋"}
