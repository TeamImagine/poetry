{"author":"范镇","id":113034,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["濯锦江深惠泽流，西人都未究踪由。","耕畴拥耒春还动，织户鸣机夜不休。","讲德定应劳四子，富民须合用千秋。","凤凰台上需贤久，却恐龟城作𫏐游。"],"title":"和成都吴仲庶见寄来韵  其二"}
