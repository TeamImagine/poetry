{"author":"王庭珪","id":238121,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["冰底涓涓已作声，晓看春色上芜城。","江南楼阁烟中出，槛外山川翠欲萌。","梅点宿妆凝笑靥，柳摇新绿换枯茎。","化权初入东风手，莫使阶前草乱生。"],"title":"次韵欧阳叔向寺丞早春呈周子发知县"}
