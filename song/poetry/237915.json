{"author":"王庭珪","id":237915,"strains":["仄平仄平仄仄仄，平平平仄平平仄。","平平仄仄平平平，仄○仄仄平平仄。","仄平平仄平平平，平平仄仄仄仄平。","平○平平仄平仄，平仄仄仄平○○。","平平○平仄平仄，仄平仄仄平平仄。","仄仄仄仄仄平平，仄仄平平○仄仄。","平平仄仄○平平，仄平仄仄○○平。","仄平仄仄○平仄，仄仄平平平仄平。"],"paragraphs":["旱田歳逢六月尾，天公为叱群龙起。","连宵作雨知丰年，老妻饱饭儿童喜。","向来辛苦躬锄荒，剜肌不补眼下疮。","先输官仓足兵食，余粟尚可瓶中藏。","边头将军耀威武，捷书夜报擒龙虎。","便令壮士挽天河，不使腥膻污后土。","咸池洗日当青天，汉家自有中兴年。","大臣鼻息如雷吼，玉帐无忧方熟眠。"],"title":"和周秀实田家行"}
