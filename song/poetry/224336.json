{"author":"徐迪","id":224336,"strains":["平仄○平平，平平仄平仄。","平○平仄仄，平仄○○仄。","平平仄仄平，仄仄平平仄。","平平仄平仄，平仄平平仄。","仄平仄○○，仄仄平平仄。","平平仄仄仄，平平○仄仄。","仄仄仄仄仄，平平仄平仄。","仄仄平○平，平平仄平仄。"],"paragraphs":["檐影荫游鱼，江声颤崖竹。","云帆天外去，龙刹空中矗。","霞明晚渡红，草暖晴沙绿。","澄波见归鸟，纷霭迷飞鹜。","有时雪浪吹，玉马争追逐。","青霄皓月满，琉璃莹极目。","谢傅昔出宰，天葩动惊俗。","一读梁间诗，清风感佳木。"],"title":"北园载酒和邑宰蔡确韵"}
