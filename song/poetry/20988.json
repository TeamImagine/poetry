{"author":"晁公溯","id":20988,"strains":["平平平平仄平仄，仄仄○平平仄仄。","○平平仄平仄平，仄仄平平仄平仄。","仄平仄平仄平平，平平仄平平仄平。","平平○平仄平仄，平平平仄平平平。","平平平○仄仄仄，○平仄仄平平仄。","平仄平○仄仄平，○平仄仄平平仄。","仄平仄仄仄仄平，平平仄仄○仄平。","仄平○平仄○仄，仄仄平仄平平平。","平平○平平仄平，仄平平仄仄平平。","仄平平仄仄仄仄，仄仄仄仄平○○。","仄仄仄平仄平仄，平仄平平平仄仄。","平平仄仄仄仄○，○仄平平○仄仄。"],"paragraphs":["单于连年压吴壁，道路当时多阻隔。","长安宫殿麋鹿游，目见铜驼在荆棘。","一龙渡江已升天，妖氛夜冲牛斗躔。","胡儿临江饮胡马，仓皇捐弃珊瑚鞭。","蒲萄宫中日复日，长庚食月单于泣。","边马心思塞草秋，吹笳泪落旃裘湿。","岂知反复十五年，灵光再见犹岿然。","落南遗民喜相语，日欲归理桑麻田。","平生思归今得归，未归凄怆独先悲。","阖庐伤指越未报，灌孟陷敌夫空回。","念昔结缨在何所，遥想荒郊迷陇亩。","他时抱剑哭野中，深目而髯当语汝。"],"title":"单于行"}
