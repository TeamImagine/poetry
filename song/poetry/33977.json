{"author":"陆游","id":33977,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["层台缥缈压城闉，倚杖来观浩荡春。","放尽樽前千里目，洗空衣上十年尘。","萦回水抱中和气，平远山如酝藉人。","更喜机心无复在，沙边鸥鹭亦相亲。"],"title":"登拟岘台"}
