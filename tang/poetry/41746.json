{"author":"齐己","id":41746,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["白首萧条居汉浦，清吟编集号檀溪。","有人收拾应如玉，无主知音只似泥。","入理半同黄叶句，遣怀多拟碧云题。","犹能为我相思在，千里封来梦泽西。"],"title":"谢元愿上人远寄檀溪集"}
