{"author":"李流谦","id":30933,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄仄平平仄平。","仄仄平平仄仄仄，仄平仄仄仄平平。"],"paragraphs":["小亭挈榼共登临，濯锦城高隔暝阴。","元有乾坤堪着眼，却因身世苦惊心。","碧山已尽天犹阔，黄叶欲残秋更深。","已把安危属王谢，酒阑不必泪沾襟。"],"title":"同邑寮饮望锦亭"}
