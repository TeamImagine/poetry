{"author":"李乘","id":224318,"strains":["仄仄平平仄仄仄，平平仄仄仄平平。","平平仄仄平平仄，平仄仄平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["峭绝山根野水旁，栏干瞰水有山房。","鱼藏似识秋风冷，僧睡那知世路忙。","金磬一声清恋竹，石矶数级碧皴霜。","耻罍未忍轻归去，班嗣垂纶此兴长。"],"title":"慧聚杂题 东斋"}
