{"author":"曾惇","id":17389,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄仄平平仄平。"],"paragraphs":["埋没双岩已百年，班班胜事漫流传。","幸陪佳客挥犀麈，实欠倾城舞绣筵。","故老风流寒似铁，月卿英妙笔如椽。","拂衣便欲故山去，复恐眼中无此贤。"],"title":"次谢景思韵"}
