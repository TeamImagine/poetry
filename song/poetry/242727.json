{"author":"李纲","id":242727,"strains":["仄仄平平仄仄平，平平平仄仄平平。","平平仄仄平平仄，平仄平平平仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["法界惟心在处安，胜游须信得时难。","云峰远并山峰碧，天影深摇溪影寒。","去国不知流落恨，亲仁且尽笑谈欢。","夜凉风露生舟楫，皓月遥升白玉盘。"],"title":"同罗畴老邓季明燕凝翠阁泛碧斋"}
