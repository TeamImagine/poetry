{"author":"吕陶","id":186348,"strains":["仄仄平平仄仄平，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["寺在西山第几重，山僧相遇喜相容。","寂无尘虑到禅室，瞥有秋声来野松。","已恨夕阳催返辔，又过危磴听残钟。","烟霞更约他时望，未必高怀负翠峰。"],"title":"和郄仲辅开化寺三首  其一"}
