{"author":"陈舜俞","id":146567,"strains":["仄仄平平仄仄平，平平平仄仄平平。","平仄仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["有客人形善鉴观，过门聊肯驻征鞍。","知予谩失江湖约，笑我甘为簿领官。","卜隠日边龙阙近，去程霜里鹤衣寒。","京师车马飞腾速，别把金波洗眼看。"],"title":"赠徐道士游京师"}
