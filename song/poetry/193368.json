{"author":"蔡确","id":193368,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["黄帕开封出奏篇，银袍二百玉阶前。","威颜咫尺瞻中扆，名姓传呼下九天。","宫笔旋题黄甲字，禁门已簇杏花鞯。","孤臣拜赐交悲喜，相望先分五十年。"],"title":"崇政殿放榜"}
