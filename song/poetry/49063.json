{"author":"杨万里","id":49063,"strains":["仄仄仄，仄仄仄，仄平仄仄平平仄。","平○仄平仄平仄，平○平平仄仄仄。","平平仄仄仄平仄，平平仄仄平仄仄。","仄仄仄仄平仄仄，仄仄平平○仄仄。","仄平仄仄○平平，○平仄平平仄平。","仄○仄仄仄仄平，平仄○平仄仄平。","平平○平○平平，仄平平仄仄平平。","仄平平平仄平仄，仄仄平平仄平○。","仄平○平仄平平，仄仄仄平平仄平。","平平仄平仄仄仄，平平○平仄平仄。","仄○平○仄平平，仄平仄平平仄○。","平平仄仄仄平仄，○○仄仄○平仄。","平平平仄仄平平，仄仄○平仄平仄。"],"paragraphs":["既得陇，复望蜀，未求宝剑先求玉。","秦相后车一千毂，唐相胡椒八百斛。","黄金肘印驾黄鹄，身前佞佛身后福。","九潦泻入无底谷，匹似人心犹易足。","九州四海王同年，三江五湖春水船。","便应犯斗入月边，余事犹堪济巨川。","天风吹来堕人寰，水精宫里作诗仙。","寄笺排云叫穹昊，愿赐江湖散人号。","玉皇留渠作丰年，早晚唤归香案前。","诗仙掉头不肯住，田园将芜梦归去。","括苍山胜道场山，向来结茅非雾间。","斋房恰则斗来大，中藏世界三千个。","门前蛮触战方酣，鼻息如雷政高卧。"],"title":"寄题王亚夫检正不啻足斋"}
