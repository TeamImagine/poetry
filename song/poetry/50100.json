{"author":"周必大","id":50100,"strains":["平平仄平○，平仄仄仄仄。","平○仄平仄，平仄仄平仄。","平平仄平平，○平仄平仄。","仄○平仄仄，仄仄平平仄。","平平仄平平，平○平仄○。","平平仄平仄，仄仄平○仄。","平平仄○仄，○平平仄仄。","平平仄仄仄，○仄仄○○。","平仄平仄仄，平平平仄仄。","仄仄仄○○，仄仄仄仄仄。","平平○仄仄，仄平平仄仄。","仄○平仄○，平仄仄仄仄。","平○平平平，平仄仄平仄。","○○平仄仄，平仄仄平仄。","仄平仄平平，仄仄仄平仄。","○仄仄平平，仄仄平仄仄。"],"paragraphs":["层轩发天藏，初日照粉雘。","雄观跨鹏背，烦促陋蚕箔。","飞绥会兰亭，传觞写桑落。","饮兴江海窄，逸气云天薄。","虽无汉侯鲭，粗胜周礼醵。","清欢谢丝竹，贺厦惊燕雀。","围棋角胜负，献俳纷戏谑。","凉风遍广坐，长夏失重熇。","高会方继日，初筵今告朔。","要令四难并，讵止一饷乐。","明朝传绝唱，百年无此作。","荐闻须狗监，赓绝愧鼠璞。","今王驰蒲轮，之子尚莲幕。","行参瑚琏用，归助栋梁托。","读书照青藜，视草咏红药。","回顾广文寒，莫忘鸡黍约。"],"title":"又次韵醵饮"}
