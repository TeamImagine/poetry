{"author":"罗愿","id":64375,"strains":["仄仄仄仄仄，仄仄平仄平。","平○仄仄○，仄仄平仄平。","平平平仄平，仄仄仄仄平。","仄仄仄仄仄，○平仄平平。","仄平仄仄仄，仄仄平仄平。","仄仄仄○仄，平仄○仄平。","仄平仄平仄，仄仄仄仄平。","平平仄平仄，○仄平仄平。","平○仄平仄，○仄仄平○。"],"paragraphs":["士有未就驾，郡守身劝之。","君观汉诏中，有此勤恳词。","由来贤俊人，出处每委蛇。","譬彼未嫁女，深闺秀容姿。","施衿有所适，婉娈终自持。","汉俗尚如此，前世当可知。","勉哉策名者，不但好爵縻。","君臣有明义，行矣方自兹。","惟当秉高节，长副此心期。"],"title":"鹿鸣燕礼成贻解元诸友并呈通判寺簿兄及众同官五首  其五"}
