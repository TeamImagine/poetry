{"author":"王洋","id":251517,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄平平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["憔悴非同十载前，旅酬那复似初筵。","蜜房羽客非无课，木局枯棋亦任缘。","得酒且思陪笑语，著诗终欲共林泉。","北坛居士新登拜，租得茶山又一年。"],"title":"次曾吉父韵"}
