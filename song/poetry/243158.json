{"author":"李纲","id":243158,"strains":["仄仄○平仄，平平仄平平。","平○平仄仄，平仄仄平平。","平仄仄平仄，平平仄平平。","○平仄平仄，仄仄平平平。","仄仄仄仄仄，平平仄平平。","平平平仄仄，仄仄平平仄。","仄仄仄平仄，仄平平仄平。","平○仄仄平，平仄平仄平。"],"paragraphs":["叠石壅寒派，湍流泻回溪。","谁将方便智，成此妙圆机。","轮辐互髙下，波涛郁翻飞。","磨牙递旋斡，硙杵纷昂低。","玉粒已粲粲，琼花亦霏霏。","虽存机械巧，利泽成慱施。","试语汉阴老，使知浑沌非。","惟当善用心，功与天地齐。"],"title":"诸刹以水激硙磨殊可观为赋此诗"}
