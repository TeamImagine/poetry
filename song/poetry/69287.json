{"author":"王炎","id":69287,"strains":["仄仄仄仄仄，仄仄平仄平。","平平仄仄仄，仄仄平仄平。","仄平仄仄平，仄仄平仄平。","仄仄平仄仄，仄平平○平。","仄○平平平，仄仄○平平。","仄仄仄平平，仄平平仄平。","仄仄平平平，平仄仄仄平。","仄仄仄平仄，平仄仄平○。","仄平仄平仄，仄仄平平平。","平仄平仄仄，平仄平平仄。"],"paragraphs":["举世竞宠利，嗜进无肯休。","山林槁项辈，又乏经济谋。","朅来半隠寮，再拜瞻吕侯。","袖手辞富贵，结庐清且幽。","我从为儿时，久矣闻风流。","父老数时贤，若人真少俦。","已覆金瓯名，姑作绿野游。","四海望霖雨，争欲挽之留。","向来钓璜老，一出扶宗周。","廊庙方侧席，公肯幡然不。"],"title":"吕待制所居八咏 半隠"}
