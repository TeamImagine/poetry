{"author":"陆游","id":36537,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["此心何敢慕轻肥，尚愧无功饱蕨薇。","浦面鸟冲残霭去，柳阴人荷一锄归。","病嗟短发纷纷白，老觉初心种种非。","百步空庭着明月，黄昏手自掩荆扉。"],"title":"晚饭罢小立门外有作"}
