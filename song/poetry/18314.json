{"author":"吴芾","id":18314,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄仄平仄仄，平平平仄仄平平。"],"paragraphs":["惜花端拟醉花时，不谓花开失素期。","去日横枝才蓓蕾，归来满树已离披。","虽知胜赏输同舍，尚爱余芳绕曲池。","花亦念予情不浅，更留残萼索题诗。"],"title":"归来到红梅下有感"}
