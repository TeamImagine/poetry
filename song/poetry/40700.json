{"author":"陆游","id":40700,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["林麓重重雾雨昏，扁舟晚过郡南门。","铸金越相遗祠古，执玉涂山王气存。","官道苍茫多水驿，客游飘泊厌风餐。","剡中此去无多地，会约支公听断猿。"],"title":"舟中作"}
