{"author":"释德洪","id":228438,"strains":["平平平仄仄平平，仄仄平平仄仄平。","平平仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["莲峰千叶吐晴烟，玉頬遥知一粲然。","梅坞雪消香错莫，庵僧老尽气完全。","暗惊梦蝶人间世，回看醯鸡瓮里天。","谁见清言横麈尾，满庭风露竹娟娟。"],"title":"次韵赠庆代禅师"}
