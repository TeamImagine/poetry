{"author":"韩维","id":157948,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["昔叨符守访乡评，守节安贫得水名。","道在莫嗟为邑晚，禄微须喜及亲荣。","风吹白菊篱边别，雨落黄榆塞下行。","善抚疲羸修分职，边庭无事正休兵。"],"title":"送李宣德为县太原"}
