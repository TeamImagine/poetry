{"author":"陆游","id":39708,"strains":["仄仄平仄平，仄仄仄平平。","仄平仄仄平，平仄平平平。","平平平仄○，平仄仄平平。","仄平仄平仄，○仄○仄平。","仄平仄○仄，仄仄平平平。","仄平仄仄平，仄平仄仄平。","仄平平仄平，○仄仄仄平。","仄平平平平，仄○仄仄平。","仄平平仄仄，仄平仄仄○。","仄仄仄仄平，仄仄仄平仄。"],"paragraphs":["我本山泽人，散诞傲簪裳。","宦游五十年，天遣还农桑。","东阡南陌间，吾亦爱吾乡。","楚祠坐秋社，隋寺观夜场。","醉迷采苍耳，旅饭炊黄粱。","自疑太古民，百年乐未央。","有时闲暇时，颇复诵老庄。","亦尝游岷峨，略闻度世方。","气为东道主，主安客自长。","却后五百年，见我灞城旁。"],"title":"山泽"}
