{"author":"杨亿","id":210633,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["龙虎游从分不疏，忽闻新命佐鱼符。","经旬苦雨淹行斾，几曲洪河贯郡图。","浮蚁酒浓频举白，折胶风劲好弯弧。","贤侯东道欢相得，期月民谣待袴襦。"],"title":"石殿丞通判濮州"}
