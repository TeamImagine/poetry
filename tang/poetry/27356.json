{"author":"公乘亿","id":27356,"strains":["仄仄平○仄，○平○仄平。","仄平平仄仄，平仄仄平平。","仄仄○平仄，平平仄仄平。","仄○平仄仄，平仄○平平。","仄仄仄平仄，平平仄仄平。","仄○平仄仄，仄仄仄平平。"],"paragraphs":["丽日催迟景，和风扇早春。","暖浮丹凤阙，韶媚黑龙津。","澹荡迎仙仗，霏微送画轮。","绿摇宫柳散，红待禁花新。","舞席潜回雪，歌筵暗起尘。","幸当阳候律，一顾及佳晨。"],"title":"春风扇微和"}
