{"author":"释文珦","id":134907,"strains":["平平平仄○，平仄仄平仄。","平仄平平平，平平仄平仄。","平平仄平仄，平仄平平仄。","仄平仄○平，○仄平仄仄。","仄○仄仄平，仄仄平仄仄。","平仄平仄平，○平仄○仄。","○平仄平仄，平平仄平仄。","仄仄○平平，○○仄○仄。","仄仄平○仄，○平仄平仄。","平○平仄仄，平仄仄平仄。","仄平仄平仄，仄仄平○仄。","仄仄仄○○，平○仄平仄。","平仄平○○，平平仄仄仄。","平仄平仄平，平平仄○仄。"],"paragraphs":["悠悠荒路间，能使客心恻。","千里无居人，茫茫但蓁棘。","东西失蹊径，南北迷阡陌。","室庐尽空虚，坟垄皆发掘。","日行畏虎狼，夜卧忧盗贼。","今日狐兔场，当年帝王国。","兴亡故常理，何为至斯极。","泪下如流泉，潸潸自沾臆。","否泰恒相代，乘时圣明出。","垂衣成至治，天下定于一。","四夷奉琛贽，万国尊王室。","礼乐复兴行，流离再安集。","鸡犬声相闻，田畴富黍稷。","征以鸿雁诗，于焉在中泽。"],"title":"悠悠荒路行"}
