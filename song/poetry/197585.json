{"author":"苏辙","id":197585,"strains":["平仄平平仄仄平，平平仄仄仄平平。","仄平仄仄平平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["嵇老清弹怨广陵，隋家水调继哀音。","可怜九曲遗声尽，惟有一池春水深。","凤阙萧条荒草外，龙舟想像绿杨阴。","都人似有兴亡恨，每到残春一度寻。"],"title":"扬州五咏 九曲池"}
