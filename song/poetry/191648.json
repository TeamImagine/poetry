{"author":"孙载","id":191648,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["二山环合壁相重，禅阁欹危杳霭中。","云塔孤标凌绝𪩘，石楼双峙耸晴空。","灵泉冷透千岩翠，古木阴生万壑风。","自笑尘劳促归思，懒将身世问禅翁。"],"title":"景泰禅阁"}
