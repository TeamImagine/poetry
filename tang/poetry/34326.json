{"author":"乔知之","id":34326,"strains":["仄平仄，仄平平，平仄平，平平平。","仄平仄平平，仄仄仄平平。","仄平仄平平，仄仄平平平。","平平○平仄，仄仄仄平平。","仄平仄仄○平仄，平平平仄仄平平。","仄○平仄平平仄，仄仄？平平仄平。","○平平仄仄，仄仄仄平平。","仄仄仄○仄，平平仄平平。"],"paragraphs":["石榴酒，葡萄浆，兰桂芳，茱萸香。","愿君驻金鞍，暂此共年芳。","愿君解罗襦，一醉同匡床。","文君正新寡，结念在歌倡。","昨宵绮帐迎韩寿，今朝罗袖引潘郎。","莫吹羌笛惊邻里，不用琵琶喧洞房。","且歌新夜曲，莫弄楚明光。","此曲怨且艳，哀音断人肠。"],"title":"倡女行"}
