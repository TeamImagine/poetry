{"author":"李洪","id":52834,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["小池绿浄数游鱼，高柳蝉嘶暑气虚。","露脸清真双菡萏，风标闲雅一舂锄。","囊中时晒君臣药，肘后新抄和扁书。","只此便为安稳处，何须林下与山居。"],"title":"医僧慧昌小轩"}
