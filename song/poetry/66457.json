{"author":"楼钥","id":66457,"strains":["平平○○平仄仄，仄仄平平平仄仄。","仄仄平仄仄○平，平平○仄平平仄。","仄平仄仄仄平平，仄○平平仄平平。","平平平仄平平仄，仄仄仄仄平平平。"],"paragraphs":["郊原膴膴春意足，细草凄迷芳树绿。","雁鹜无数泛陂塘，羊牛相与随刍牧。","几年不泛浙西船，恍如苏台俯平川。","闲人忧国无他策，但愿好雨成丰年。"],"title":"题申之寄示春郊画轴"}
