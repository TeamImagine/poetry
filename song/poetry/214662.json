{"author":"晁补之","id":214662,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["爱山何必俟归山，簿领忙时拨置看。","阊阖自应行发轫，珊瑚终未拂垂竿。","樽中屡许陪文举，庑下犹堪寄伯鸾。","便作功成同范蠡，白鸥盟誓不教寒。"],"title":"次韵信守李秬二首  其二"}
