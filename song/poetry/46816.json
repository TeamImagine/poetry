{"author":"梅尧臣","id":46816,"strains":["平平○仄仄，平仄仄仄仄。","仄平平平仄，平仄仄平仄。","○平仄平平，平仄仄平仄。","平仄○仄平，仄仄仄仄仄。","仄仄仄仄平，平仄仄平仄。","仄仄平仄平，仄平仄○○。","仄仄仄平○，平仄平仄仄。","平平平平平，平仄仄仄平。","仄平仄仄仄，仄仄仄仄平。","平平仄仄平，仄仄仄平仄。","仄○平仄仄，仄仄仄平仄。","平○仄仄仄，仄仄平平○。","平仄仄仄○，平仄仄平仄。","仄平仄平平，平仄仄平仄。","仄○仄仄仄，仄仄平仄仄。","平平平○仄，仄仄仄平仄。","仄平仄仄仄，○平仄仄仄。","平平仄仄○，○仄仄平仄。","仄平平平平，平平仄仄仄。","仄仄仄○平，平仄仄仄仄。","仄仄平仄平，平平平仄仄。","仄○平仄平，仄仄○平仄。","平平平仄平，平仄仄○仄。","平仄平仄仄，平平仄平仄。","仄平仄仄平，平仄仄仄仄。","仄平仄平平，仄仄仄仄仄。","○○平仄仄，平仄仄仄仄。","平○平仄平，仄仄平仄仄。","平平仄仄仄，平仄仄平仄。","平平平仄平，仄仄仄仄○。","平平仄仄仄，仄○平仄仄。"],"paragraphs":["朝回思见子，疲马不及换。","入门呼僮仆，鸡犬屡鸣嚾。","中厨尚青烟，知未毕晨爨。","曾不留我餐，忍馁固已惯。","一接道德言，尘坌洗鄽闬。","复出新录书，令人再三叹。","史汉抉精深，文字光粲粲。","虽然饥肠鸣，耽读忽忘肝。","乃惭素所学，掇拾得浅懦。","穷年诵读人，呷呷类鹅鹳。","较量功实倍，要捷未能半。","麤行与细注，健笔凌东观。","天马万里行，筋骨在蹄腕。","不知始何时，方册已盈案。","譬如涉大海，只见波漫漫。","嗟哉勤且敏，固合处文翰。","九阍未迹历，重云若蔽捍。","蓬瀛咫尺间，将度石桥断。","昔为蛟龙腾，今为野鼠窜。","我亦失其宜，朝出不暇盥。","碌碌仓廪为，区区升斗筭。","褊衷诚未堪，欲说虑辞曼。","强希高远踪，终作俗嵬唤。","家匮儿女大，裙襦不遮骭。","既穷懒往还，荣悴异菼薍。","老松唯霜知，古布直火浣。","当期心所照，非效目所玩。","蒙评芜累音，亦发颜背汗。","铅刀况易缺，徒假以金焊。","他人焉可欺，适足见谩谰。","来章特美好，愿镂青玉段。"],"title":"依韵答宋中道"}
