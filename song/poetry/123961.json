{"author":"王柏","id":123961,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄仄平仄，平仄平平平仄平。","仄仄仄平平仄仄，平平平仄仄平平。"],"paragraphs":["转移剧暑若艰难，谁谓炎凉反掌间。","狐鼠就擒元愤郁，旄倪相庆便清闲。","雨声恰似政声好，天意翻嗤诗意悭。","一饱所关诚大矣，吾侪安得不开颜。"],"title":"和易岩喜雨韵  其一"}
