{"author":"陆游","id":40555,"strains":["仄仄仄平平仄平，仄平平仄仄平平。","仄平仄仄仄仄仄，仄仄平平平仄平。","仄仄仄平平仄仄，平平仄仄仄仄平。","仄平仄仄平平仄，仄平平平仄仄平。"],"paragraphs":["学道已非生死流，极知心外更何求。","理穷性尽命亦至，气住神全形自留。","大药一炉真度世，孤桐三尺可忘忧。","故人怪我归来晚，太华峰头又素秋。"],"title":"道院述怀二首  其一"}
