{"author":"孙觌","id":238925,"strains":["平平仄平仄，仄仄平仄仄。","平平○平平，仄仄平仄仄。","平○仄仄平，仄○仄仄仄。","○仄平平平，仄仄平平仄。","○平仄平仄，仄仄仄平仄。","平平仄仄○，仄仄仄平仄。","平平仄平平，仄仄平仄仄。","平○仄仄仄，○仄仄仄仄。"],"paragraphs":["层梯倚天碧，细路连草莽。","萧萧苍松门，税此林下鞅。","轮囷老树姿，偃蹇怪石状。","中有莲花台，迥出诸天上。","空堂卧钟鼓，古佛暗龙象。","飞泉漱石除，夜半发清响。","云低雪浮浮，柳动春盎盎。","超摇万里眼，更欲铲叠嶂。"],"title":"长乐寺二首  其一"}
