{"author":"苏轼","id":193840,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄仄。","平仄仄平平仄仄，仄平平仄仄平平。"],"paragraphs":["百重堆案掣身闲，一叶秋声对榻眠。","床下雪霜侵户月，枕中琴筑落阶泉。","崎岖世味尝应遍，寂寞山栖老渐便。","惟有悯农心尚在，起占云汉更茫然。"],"title":"立秋日祷雨宿灵隠寺同周徐二令"}
