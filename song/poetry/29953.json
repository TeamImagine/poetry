{"author":"赵彦端","id":29953,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["西风数客一阑干，秋色翛然得细看。","潦水倍知寒事早，夕阳更觉晚山宽。","小留待月钟无遽，半醉题诗烛未残。","忆得向来幽独处，黄精未熟客衣单。"],"title":"题西隠"}
