{"author":"晁公溯","id":21263,"strains":["仄平平仄仄平平，仄仄平平仄仄平。","仄平平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["轴舻千里薄枞阳，未数当年汉省方。","勿为催归啼望帝，且看奉引驾乘黄。","四边每报风尘静，万国同瞻日月光。","我愿与民歌击壤，求田当卖橐中装。"],"title":"赵主簿护贡篚至吴下有诗见示用诗为谢"}
