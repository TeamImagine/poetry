{"author":"杜甫","id":2588,"strains":["平平仄○仄，仄○○仄平。","平仄仄平仄，仄仄平仄平。","仄仄平仄平，仄仄仄仄○。","仄仄仄平仄，平平仄○平。","平平仄仄仄，○仄平仄平。","仄仄平仄平，平仄仄平○。","平平仄仄仄，仄仄平平平。","仄仄仄仄仄，平仄平仄平。","仄仄仄平仄，平平○平平。","仄○仄仄○，仄仄仄仄平。","仄平仄仄仄，仄仄仄仄○。","平仄仄平仄，仄仄仄平平。"],"paragraphs":["人生不相见，动如参与商。","今夕复何夕，共此灯烛光。","少壮能几时，鬓发各已苍。","访旧半为鬼，惊呼热中肠。","焉知二十载，重上君子堂。","昔别君未婚，儿女忽成行。","怡然敬父执，问我来何方。","问荅乃未已，儿女罗酒浆。","夜雨剪春韭，新炊间黄粱。","主称会面难，一举累十觞。","十觞亦不醉，感子故意长。","明日隔山岳，世事两茫茫。"],"title":"赠卫八处士"}
