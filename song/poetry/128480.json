{"author":"高斯得","id":128480,"strains":["仄平仄平平仄仄，仄○平平仄平仄。","仄平仄仄平仄平，仄仄仄平○仄仄。","仄平仄仄仄平仄，仄仄平平平平仄。","○仄平仄平平平，仄仄平平仄平仄。","平平仄仄仄仄平，仄仄平平○仄仄。","平平仄仄仄平平，仄○平平仄平仄。","平平仄仄仄平平，仄仄平平○仄仄。"],"paragraphs":["大冬衍阳人久渴，井泥无泉百川竭。","老天有意濡沫之，一夜幻成三尺雪。","勿嘲见卵索时夜，在眼来牟疑仿佛。","蹇予谁敢贪天功，片片无非后皇德。","由来此物贵腊前，况复霏霙当畅月。","坡公守颍足风流，坐看斜飞咏愁绝。","明朝亦欲踵前规，试与诸君相暖热。"],"title":"时雪应祷周子车和东坡所次柳子玉韵见贻用韵答赋"}
