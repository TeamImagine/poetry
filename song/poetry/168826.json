{"author":"文同","id":168826,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["原隰萧条草木衰，倚风浑类楚人悲。","便成孤愤终何事，且寄遥怀对此时。","千里暝阴云杳霭，一川寒影雁参差。","登临自不宜羁旅，更敢凭高賸作诗。"],"title":"山城秋日野望感事书怀诗五章呈吴龙图  其一"}
