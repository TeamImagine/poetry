{"author":"陈造","id":58826,"strains":["平平仄平仄，仄仄仄平仄。","○平仄仄平，○仄仄平仄。","平平仄仄平，仄仄○平仄。","平仄平平平，平平仄平仄。","仄○○仄平，仄仄平仄仄。","仄仄仄平平，平仄仄平仄。","仄平仄仄仄，仄仄仄○仄。","平平仄仄仄，平仄平仄仄。","仄仄○仄仄，平平仄仄仄。","仄仄平○平，仄仄仄平仄。","仄仄仄仄平，仄平仄平○。","平平平仄仄，平仄仄仄仄。","平平仄平平，仄仄○仄仄。","平平仄仄仄，仄仄仄仄仄。"],"paragraphs":["平生解公子，器质美无度。","长加进学鞭，犹后趣时步。","充肠笠泽书，脱手弹丸句。","侪辈无争衡，儒先有延誉。","岂应如老夫，啧啧声不遇。","表表蠹斋翁，容易九原去。","石交不在眼，赖子慰迟暮。","新文烂锦绣，夫我何足赴。","凛凛传远计，堂堂济世具。","葆爱今其时，自视要婴孺。","白璧不受尘，素丝易成污。","毋为樗木散，宁作铁砚铸。","良晨有逢年，逸足看取路。","吾言信恶石，敢谓爱莫助。"],"title":"题解禹玉文卷后"}
