{"author":"韩熙载","id":36373,"strains":["仄仄仄平平，○平仄平仄。","仄仄○仄平，平○平仄仄。","仄平○仄平仄平，仄仄○平仄平仄。","平仄平平仄仄平，平平平仄○○仄。","仄○仄仄平平仄，平仄平平仄平仄。","平仄平平仄仄平，平仄平平仄○仄。"],"paragraphs":["未到故乡时，将为故乡好。","及至亲得归，争如身不到。","目前相识无一人，出入空伤我怀抱。","风雨萧萧旅馆秋，归来窗下和衣倒。","梦中忽到江南路，寻得花边旧居处。","桃脸蛾眉笑出门，争向前头拥将去。"],"title":"感怀诗二章 二"}
