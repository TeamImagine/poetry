{"author":"陆游","id":36813,"strains":["仄平平平仄平仄，平平○仄平平仄。","仄仄平平平仄仄，仄仄平平平仄仄。","平平仄平仄平仄，仄仄○平平仄○。","平仄平平仄仄平，平平仄仄平平仄。","仄仄平平平仄平，平平平仄仄○平。","仄平平仄平平仄，○仄○平仄仄平。"],"paragraphs":["镜湖春游甲吴越，莺花如海城南陌。","十里笙歌声不绝，不待清明寒食节。","青丝玉瓶挈新酿，细柳穿鱼初出浪。","花外金羁络雪驹，桥边翠幕围螭舫。","怕雨愁阴人未知，时时微雨却相宜。","养花天色君须记，正在轻云嫩霭时。"],"title":"春游"}
