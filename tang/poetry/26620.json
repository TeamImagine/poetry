{"author":"刘沧","id":26620,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄仄平仄仄平。","平仄平平仄平仄，仄平平仄仄平平。"],"paragraphs":["何时止此幽栖处，独掩衡门长绿苔。","临水静闻灵鹤语，隔原时有至人来。","五湖仙岛几年别，九转药炉深夜开。","谁识无机养真性，醉眠松石枕空杯。"],"title":"赠隐者"}
