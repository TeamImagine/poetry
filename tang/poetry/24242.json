{"author":"薛逢","id":24242,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["剑外春余日更长，东园留醉乐高张。","松杉露滴无情泪，桃杏风飘不语香。","莺恋叶深啼绿树，燕窥巢稳坐雕梁。","也知留滞年华晚，争那樽前乐未央。"],"title":"春晚东园晓思"}
