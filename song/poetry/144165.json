{"author":"舒岳祥","id":144165,"strains":["平平平仄○，仄仄仄平平。","仄仄仄平仄，平平平仄平。","平平平仄仄，○仄仄平平。","平仄平平仄，平平仄仄平。","平○○仄仄，平仄仄平平。","仄仄○平仄，○平仄仄○。"],"paragraphs":["乡心趋老重，见说买山成。","静坐性情淡，孤眠滋味清。","樵人时识面，禅客共知名。","山色元无垢，溪声自不平。","池荷应足制，山蓣想堪羹。","九日如今近，思君出峡行。"],"title":"和韵寄胡山甫"}
