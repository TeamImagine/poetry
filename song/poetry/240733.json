{"author":"周紫芝","id":240733,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["上章分得鉴湖春，贺老前身恐是君。","常病薫莸难共器，岂容鸡鹜可同群。","已无若若累累意，颇坐奇奇怪怪文。","稍许白头亲杖履，少年功业付终军。"],"title":"次韵木南稀见赠"}
