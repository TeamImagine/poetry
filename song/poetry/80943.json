{"author":"张镃","id":80943,"strains":["平平平仄平，平平仄○平。","平平仄仄仄，仄仄○仄平。","仄仄仄○平，平平仄平平。","平平仄平仄，仄仄平平平。","仄仄仄平仄，平平仄平平。","平平仄平平，平平仄○平。","平平平仄仄，平仄仄○平。","平平仄平平，仄仄仄仄○。","仄仄平仄平，仄仄○平平。","平○仄平仄，仄仄○仄平。","平平平仄仄，仄仄平平平。","平平○平平，仄仄仄仄平。","○平平仄仄，○平仄平平。","平平仄平平，仄仄仄仄平。","仄平仄仄仄，仄仄平平平。","平平仄平平，仄仄平平平。"],"paragraphs":["今辰天宇佳，风光宛如春。","园庐岂不乐，景熟兴未伸。","与客策蹇馿，城东访幽人。","幽人本非约，意往随清真。","市小度啁哳，秋郊迥无尘。","枫林缬居前，蔬畦翠横陈。","烟浓山愈淡，徐步望更新。","田翁出荆扉，笑揖似所亲。","坐对俱不疑，一榻三乌巾。","胸中绝城堑，眼界空越秦。","纷纷痴浊世，等别生颦嗔。","青旗正飘摇，小店恰与邻。","相邀开缥瓮，橙梨共珍醇。","悠然会陶然，此适属隠沦。","我家幸匪远，要办来常频。","平桥指归途，野啭依丛筠。"],"title":"同张以道出游近郊成古诗十六韵"}
