{"author":"孔武仲","id":200475,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["虢略先生不讳穷，咏歌尧舜与时逢。","传呼满道今为使，敛板登门亦见容。","南浦清波辉玉树，西斋新酿入金锺。","临分警戒言尤切，似欲驱驰叔夜慵。"],"title":"次韵和杨公济见赠三首  其一"}
