{"author":"周紫芝","id":241854,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["归心何事等摇旌，叔起能诗近有声。","岂料从游如梦寐，不知风雨过清明。","拍浮我自堪娯老，矍铄谁应更请行。","此去定交君见许，为歌伐木赋鸣莺。"],"title":"杨得臣见和晓晴长句用韵奉酬  其三"}
