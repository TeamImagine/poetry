{"author":"程公许","id":106391,"strains":["仄平仄仄○仄仄，仄仄仄平平仄仄。","○平仄仄仄平平，仄○○仄仄平○。","平平仄仄平○平，平仄仄平平仄平。","仄平仄仄仄平仄，平○仄仄平仄平。","仄○仄○平仄仄，平平○仄仄平仄。","仄平仄仄平仄○，平仄仄仄平仄仄。","平平仄仄仄平○，平平仄平平仄平。","平○仄仄仄仄仄，仄仄仄仄○平平。"],"paragraphs":["雨余热喘思澡雪，有客叩门筇九节。","相携款竹墨池家，竹间张饮碧筒折。","枞枞玉立肩相齐，何羡掖垣歌紫微。","会须把臂入林去，山王掉首麾去之。","骨相恐难飞食肉，功名浪费杀青竹。","渭川自有千户封，持此较彼差不俗。","平生我亦厌荣观，为君醉眠蕲簟寒。","人间有此碧玉镜，那怕火伞张炎官。"],"title":"杨子春酌饮清节亭示诸公旧赋索和"}
