{"author":"陆游","id":33915,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["二十年来赋远游，一窗又复寄南州。","双鹅戏雨陂塘晓，乱叶飘风院落秋。","颜鬓蹉跎愁览镜，江山重复怯登楼。","平生事业诗千首，残稿从教处处留。"],"title":"北窗哦诗因赋二首  其一"}
