{"author":"张栻","id":58002,"strains":["仄仄○平仄，平平仄平○。","○平平平平，仄平仄仄平。","仄平平仄平，仄仄平○平。","平平仄仄仄，平平仄平平。","仄仄平仄平，仄仄仄仄平。","仄仄仄平仄，平仄平仄平。","仄平平仄仄，仄○平仄平。","平平仄平○，平仄平平平。","平平仄仄仄，仄平平仄平。","○平仄○仄，仄仄仄平○。","平平仄平平，仄仄○仄平。","仄平平仄仄，仄仄仄平○。"],"paragraphs":["建议了亡补，归来谢驰驱。","除荒城南丘，有田十亩余。","满城车马喧，得此逃空虚。","平湖永昼静，泉声杂埙竽。","定自非偶然，供我耳目娱。","执热者谁子，来浣尘土褕。","破颜为我笑，共看云卷舒。","危机起于中，胡越生同车。","成功妙克己，八荒元一区。","收心试参此，得失竟焉如。","开缄得君诗，嗜好如我迂。","闭门君未可，出处本非疏。"],"title":"次韵陈寺丞建除体"}
