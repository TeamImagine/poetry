{"author":"赵志","id":52588,"strains":["仄平平仄，仄○平平。","平平平仄，仄仄平平。","平仄仄仄，仄仄○平。","平平平仄，○仄平平。","仄平仄仄，仄仄平平。","仄平仄仄，平○平平。","仄平仄仄，○仄平平。"],"paragraphs":["景澄旻寓，气从寒葭。","林惊风叶，菊照霜花。","爰有吉士，感物兴嗟。","驰魂岩壑，缔想烟霞。","展兹逸骥，握此灵虵。","式存匪石，言降披沙。","顾惭璧友，空戢瑶华。"],"title":"奉酬裴草然秋晚感见贻之制"}
