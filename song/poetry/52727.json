{"author":"李洪","id":52727,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["新秋清夜月当空，弭楫驼桥意象雄。","销恨难求贤士酒，扬尘厌共庶人风。","市声暂息更筹永，渔唱频惊客梦中。","绀碧瑠璃千顷净，顽仙常占水晶宫。"],"title":"秋夜舣舟骆驼桥对月"}
