{"author":"晁公溯","id":21093,"strains":["平仄平平仄仄平，仄平平仄仄平平。","平平仄仄平仄仄，仄仄仄平平仄仄。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["东望行都绛阙遥，老来筋力倦趋朝。","谁能作吏沈簿领，但欲买田书质要。","雅意庶同高士传，不才难望大夫招。","津乡旧有先贤宅，过者𫇴荛莫敢樵。"],"title":"师伯浑用韵复次  其五"}
