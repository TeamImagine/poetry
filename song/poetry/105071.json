{"author":"杜范","id":105071,"strains":["仄仄仄平仄，平仄平○平。","平平仄○仄，仄仄平仄○。","仄平仄○仄，仄平仄平平。","仄仄仄仄平，平平仄仄○。","仄仄仄仄仄，平平仄平平。","仄平仄仄○，平仄平仄平。","仄仄仄仄仄，仄仄仄仄平。","○平仄平仄，平平平仄平。","仄平仄仄仄，平平仄平○。","仄仄○仄○，平仄平仄平。","仄仄仄平仄，仄仄○仄平。","平仄仄○○，仄仄仄平平。","仄仄平仄平，仄仄平仄平。","仄仄仄○平，○仄仄平平。"],"paragraphs":["召募古来有，今者何其艰。","文书急如雨，取办都保间。","百夫不当十，一夫费千镮。","恐被嗜利徒，无能御国患。","老母与少妇，蓬头走江干。","挽之不得留，悲泣声彻天。","母曰我壮子，妇曰我健夫。","衣裳破无补，田园荒未锄。","一朝弃我去，饥寒我何如。","我欲从汝行，生死同一隅。","抑恐惰军气，累汝重汝辜。","今业已分离，把袂略须臾。","拭泪为汝言，汝亦无我虞。","戮力济王功，期以斩强胡。"],"title":"募兵"}
