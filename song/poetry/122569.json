{"author":"周弼","id":122569,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["索居牢落动关心，但觉匆匆岁月侵。","无梦不因怜昼静，有怀多是惜春深。","草香稚蝶销胡粉，花落蛮鶑变楚金。","最是不禁芳树色，能消几日又成阴。"],"title":"山居春晚"}
