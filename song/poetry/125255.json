{"author":"王柏","id":125255,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["虎踞龙蟠释子宫，药香时出小桥东。","人眠依约三更后，月在清明一气中。","千古心期应共远，半生怀抱此时融。","清泉白日分明记，出处他年未必同。"],"title":"何无适同宿山中次韵"}
