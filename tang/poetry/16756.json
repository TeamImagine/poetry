{"author":"白居易","id":16756,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["翠华黄屋未东巡，碧洛青嵩付大臣。","地称高情多水竹，山宜闲望少风尘。","龙门即拟为游客，金谷先凭作主人。","歌酒家家花处处，莫空管领上阳春。"],"title":"送东都留守令狐尚书赴任"}
