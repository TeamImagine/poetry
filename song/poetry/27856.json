{"author":"马俌","id":27856,"strains":["平平○平仄平平，仄仄平仄平平平。","平平仄平仄平仄，平仄仄仄平平平。","平平平平仄○平，平平仄平仄平平。","仄仄平仄平平平，○平仄平仄平○。","仄仄仄仄仄仄平，仄平仄平○平平。","仄仄仄○仄仄○，仄平仄平平仄平。","平平仄○○仄平，平仄平平仄○平。","○仄○平仄平平，仄仄仄仄平平平。","仄平仄仄平仄平。"],"paragraphs":["阳来中坤坎波翻，月本于地仍东还。","谁为聚之古祗柏，涵碧湛湛琉璃盘。","珊瑚晶瑛澈凝湍，西风晚来觉秋宽。","海荡冰碎天飞旋，瞿昙指心以探禅。","魄死泽困与尔言，夜游倚声霓裳讙。","捉影或堕不可援，幻痴益多吾懔然。","明河绕衣吹佩环，毛发飘萧乱空寒。","颇欲乘槎此穷源，脱屣浊世抟林骞。","采华食叶为玉仙。"],"title":"水月亭"}
