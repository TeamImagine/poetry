{"author":"李之仪","id":205175,"strains":["仄○○平仄仄仄，仄平仄仄平○○。","平○仄平平平仄，仄平仄仄平平平。","平平平仄○仄仄，○仄平○仄平仄。","仄平仄仄仄仄仄，仄仄平平平仄仄。","平平仄平仄平仄，仄仄平平仄平仄。","○平仄仄平平平，平仄平平平仄仄。"],"paragraphs":["广张三千六百钓，太公欲与文王亲。","文王不为熊罴猎，卜年七百终何人。","开元天子降步辇，当日何如渭滨见。","是同是异不可诘，一等风云符虎变。","吾君好贤轶前古，处处鹓鸾刷修羽。","观君命意非苟然，他日风流须再睹。"],"title":"题渭滨亭"}
