{"author":"彭汝砺","id":201717,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["浮俗区区走利名，吾儒何事亦劳生。","昔骑马作衢江计，今买舟为婺女行。","南北东西无定日，艰难险阻亦常情。","日多好景谁同咏，樽有清醪且自倾。"],"title":"适婺"}
