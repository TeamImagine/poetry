{"author":"李纲","id":244784,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["旧钦忠勇冠三军，每一相逢更绝伦。","铁马金戈睢水上，碧油红旆海山滨。","气吞勍敌唐英卫，力破群凶汉禹恂。","圣主中兴赖良将，好陪休运上麒麟。"],"title":"以旧赐战袍等赠韩少师二首  其二"}
