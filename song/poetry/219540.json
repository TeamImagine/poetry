{"author":"晁说之","id":219540,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平平仄平。"],"paragraphs":["表里山河季布州，我家兄弟忆同游。","芸香寂寞空青冢，绛帐飘零欲白头。","羁旅即今无好语，登临自古有高楼。","颇闻酬唱西岩在，阙里诸孙添我愁。"],"title":"河中府追怀亡二兄及思永兴十二弟"}
