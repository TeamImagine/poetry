{"author":"陈棠","id":15782,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["解组归来万事休，买茅初葺一堂幽。","绿筠晓月摇苍珮，红树春风散彩斿。","鸥鹭心情虽退志，麒麟图画尚追求。","行看驰驲趋丹陛，趁取闲时秉烛游。"],"title":"建炎丞相成国吕忠穆公退老堂  其二"}
