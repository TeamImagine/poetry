{"author":"苏轼","id":193824,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["霭霭君诗似岭云，从来不许醉红裙。","不知野屐穿山翠，惟见轻桡破浪纹。","颇忆呼卢袁彦道，难邀骂座灌将军。","晚风落日元无主，不惜清凉与子分。"],"title":"会客有美堂周邠长官与数僧同泛湖往北山湖中闻堂上歌笑声以诗见寄因和二首时周有服  其一"}
