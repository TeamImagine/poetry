{"author":"连文凤","id":159220,"strains":["平平仄仄平仄仄，仄仄平平仄○仄。","仄平仄仄仄仄平，仄仄平○平仄仄。","仄平仄仄仄平仄，仄仄仄平平仄仄。","平平仄仄仄平平，仄仄平平仄平仄。","仄○仄仄○○平，仄仄平平仄平仄。","平平仄仄仄仄仄，仄仄仄仄○仄仄。","○平仄仄仄平平，仄仄○平仄平仄。","平○仄仄平平平，平仄平平仄○仄。","平○平仄仄平仄，平仄仄平仄平仄。","仄○平仄平平平，仄○平平仄平仄。"],"paragraphs":["江南本是山水国，峡影峨云插空碧。","世人爱画不爱真，一幅生绡悬素壁。","董生好手毕宏上，意在笔先方落笔。","云关岫幌扫层青，月浦烟汀写修白。","纵横琐细分毫厘，变化幽冥绝痕迹。","沧江碣石忽破碎，片纸散漫留不得。","当年载入米家船，夜夜虹光八千尺。","新评信口夸天真，声价祇今万钱直。","流传知落几人手，神物护持入君室。","世间尤物能移人，莫看江南望江北。"],"title":"董源山水图为北客赋"}
