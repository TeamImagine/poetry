{"author":"刘黻","id":142106,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["舍则安贫用则行，休嗟时事几番更。","鸾皇只向明时出，鬼魅偏为暗处生。","改秩屡勤天子诏，养亲甘共野人耕。","要知出处惟参易，莫学鸱夷变姓名。"],"title":"寄徐径畈吏部"}
