{"author":"韦骧","id":191209,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["腊去春来只数朝，远山残雪未全消。","昆冈玉出清光莹，沧海潮横白浪遥。","天外画图终日展，云端仙佩许谁邀。","长途极目添幽兴，更折寒梅渡野桥。"],"title":"奉节道中望群山有雪"}
