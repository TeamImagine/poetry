{"author":"胡仲弓","id":136805,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["萧寺相逢喜溢眉，未言心事我先知。","半生风月樽中酒，十载江湖社里诗。","满眼秋容关客况，背时春色到南枝。","翻思旧日长安市，醉拍栏干歌楚辞。"],"title":"柬倪梅村"}
