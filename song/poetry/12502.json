{"author":"曹勋","id":12502,"strains":["仄平平，仄平仄。","平仄○○○，平平仄平仄。","平平平仄仄平平，平平平仄平平仄。","仄平平仄仄平仄，仄仄平平仄平仄。","○○仄仄仄平平，平仄○平仄平仄。","平平仄仄平平平，平仄平平仄仄平。","仄仄○平仄平仄，平平仄仄平平平。","平平平仄仄平仄，○平仄仄平平平。"],"paragraphs":["送春归，在何处。","禾黍正离离，江城匝屯戍。","杨花零乱点旌旗，天涯芳草连云暮。","旧园桃李遍荆棘，故国楼台尽狐兔。","衣冠不见洛阳花，胡马犹嘶汉宫树。","吴江水绿吴山青，春到春归别有情。","柳色迎人下关塞，随军万里清胡尘。","黄金台榭未埋没，当年勿谓秦无人。"],"title":"送春归"}
