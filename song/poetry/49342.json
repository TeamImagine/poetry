{"author":"杨万里","id":49342,"strains":["平仄仄平仄，仄仄平仄仄。","平仄仄平仄，仄仄平平仄。","仄○仄○仄，平仄仄仄仄。","○仄仄平仄，仄仄仄平仄。","平平仄仄仄，平仄仄平仄。","仄平仄仄仄，平仄○平仄。","仄○平仄仄，平仄平平仄。","平仄仄平平，平仄仄仄仄。","仄平仄仄仄平平，仄平仄仄○仄○。","仄仄平平平仄仄，平仄平平平仄仄。","○平仄仄平仄平，仄○○仄平○○。"],"paragraphs":["何以筑花宅，笔直松树子。","何以盖花宅，雪白清江纸。","纸将碧油透，松作画栋峙。","铺纸便成瓦，瓦色水精似。","金鸦暖未焰，银竹响无水。","汗容渍不泣，晴态娇非醉。","尽收香世界，关在闲天地。","风日几曾来，蜂蝶独得至。","劝春入宅莫归休，劝花住宅且小留。","昨日花开开一半，今日花飞飞数片。","留花不住春竟归，不如折插瓶中看。"],"title":"芍药宅"}
