{"author":"朱熹","id":55641,"strains":["仄仄仄平仄，仄仄平平平。","仄平仄仄仄，仄仄平平○。","平平仄平平，平平仄平平。","平平仄仄仄，仄仄仄仄平。","仄平仄平平，平平仄平平。","○仄仄平仄，○平仄平平。","○仄平仄仄，平仄平平平。"],"paragraphs":["弱植有孤念，独住穷名山。","那知岁月逝，白首尘埃间。","今朝定何朝，凭高睨清湾。","群贤亦戾止，共此一日闲。","晤言不知疲，林昏鸟飞还。","胜践可无纪，重来谅非艰。","留语岩上石，毋使门常关。"],"title":"乙卯八月晦日浮翠亭次叔通韵"}
