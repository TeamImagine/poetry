{"author":"张耒","id":216393,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["蹉跎流落已华颠，又见荆湖一岁迁。","人怯苦寒愁日短，天收残腊放新年。","园林寂历飘梅后，里巷经过爆竹前。","自料知非犹得在，潜心久学卫蘧先。"],"title":"己卯十二月二十日感事二首  其二"}
