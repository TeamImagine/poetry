{"author":"李焘","id":27021,"strains":["仄仄仄平仄，仄○平仄平。","平○仄平仄，平仄仄仄平。","仄平仄仄仄，仄仄○平平。","平平仄仄仄，仄仄仄仄平。","仄仄仄仄仄，仄仄平仄平。","仄平平仄仄，平仄○仄平。","平平仄平平，仄仄平平平。","仄仄仄平仄，○仄平仄○。","仄平平平平，仄仄平仄平。","平平仄平仄，平仄平仄平。","仄仄仄平仄，仄平仄平平。","○平仄平仄，仄仄平仄平。","○平平仄仄，仄仄仄仄○。","平平仄平仄，仄○仄仄○。","仄平平平仄，平仄仄○平。","仄平仄仄仄，仄仄仄仄平。","仄平平仄平，仄仄平平平。"],"paragraphs":["蜀学擅天下，马王先得名。","簧如巧言语，于道盖小成。","子云最后出，振策思遐征。","斯文大一统，欻使圣域清。","富贵尽在我，绂冕非所荣。","旁皇天禄阁，聊亦观我生。","怀哉不能归，旧宅荒榛荆。","寂寞竟谁顾，正路今莫行。","使君蓬莱仙，弭节归赤城。","门无俗宾客，家有贤父兄。","慨念此耆老，不登汉公卿。","临池一樽酒，尚友千载英。","并呼严与李，月旦共细评。","区区可无憾，彼重适我轻。","朅来成都市，尘土污冠缨。","古人不可见，见此眼自明。","请为怀古诗，玉振而金声。"],"title":"从何使君父子游墨池分韵得名字"}
