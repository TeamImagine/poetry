{"author":"晁补之","id":214366,"strains":["仄仄平仄平，平平仄平仄。","平平仄仄仄，○仄平仄仄。","○平仄○仄，平仄平仄仄。","仄○仄○仄，仄仄平仄仄。","平平仄平仄，仄仄平仄仄。","平平仄○仄，平仄○仄仄。","平平仄平仄，平仄仄平○。","平仄仄平平，平平仄平○。"],"paragraphs":["晓发楼子庄，淮山自兹近。","春风似恼客，浪稳舟不进。","长安一回首，堤柳千里润。","念当整帆席，快若冬蛰奋。","微生谢拘窘，末路嗟鄙吝。","林花一迎笑，岩鸟相借问。","尘埃改颜鬓，坚白畏缁磷。","江海慰高情，飘蓬自吾分。"],"title":"晓发楼子庄"}
