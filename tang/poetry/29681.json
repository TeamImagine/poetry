{"author":"李咸用","id":29681,"strains":["仄平○仄平仄平，平平仄仄平平平。","平平仄仄仄仄平，平平仄仄平平平。","仄平仄仄平○○，仄平○仄○平平。","仄平仄仄平○○，○平仄仄平○平。","仄平○？平平平，○○仄仄平平平。","仄仄平○○仄平，仄平平仄○仄平。","仄平仄仄○○仄，仄平平仄仄仄仄。","仄○○平仄平平，仄仄平平○仄仄。","平平仄仄平平平，仄仄仄平平仄仄。","平平平平仄仄平，仄仄平平○仄仄。"],"paragraphs":["大波相拍流水鸣，蓬山鸟兽多奇形。","琴心不喜亦不惊，安弦缓爪何泠泠。","水仙缥缈来相迎，伯牙从此留嘉名。","峄阳散木虚且轻，重华斧下知其声。","檿丝相𫄙成凄清，调和引得薰风生。","指底先王长养情，曲终天下称太平。","后人好事传其曲，有时声足意不足。","始峩峩兮复洋洋，但见山青兼水绿。","成连入海移人情，岂是本来无嗜欲。","琴兮琴兮在自然，不在徽金将轸玉。"],"title":"水仙操"}
