{"author":"岳珂","id":106186,"strains":["平平仄○，平平平平。","仄仄仄平，仄仄仄平。","平○仄平，仄仄平平。","平平仄平，仄仄仄平。","仄平平平，仄仄平○。","平平仄仄，平平仄○。","仄仄仄平，仄平○平。","仄平仄平，仄平仄平。","平平仄平，平仄仄平。","仄平仄平，平平仄平。","仄仄平平，平仄仄平。","仄仄仄平，○仄仄平。","仄仄仄仄，仄仄仄平。","仄仄平平，平仄○平。","平仄仄仄，平仄仄平。","平仄仄○，仄○仄平。","平平○平，仄仄平平，平○仄平。","平仄○平，平平仄平。","仄○平仄，仄平平○。","仄仄平仄，仄○仄平。","○仄仄平，仄平仄平。","仄平仄平，仄平平平。"],"paragraphs":["于惟绍兴，扶危支倾。","揠校莅戎，不识一丁。","先王奋呼，起自诸生。","经通谊明，笔妙墨精。","翠微之诗，五岳之盟。","祁阳整旅，东松纪行。","迹遍九州，气凌三精。","粤时出师，首兹抗旌。","规模弗愆，忠愤莫撄。","上心载嘉，奎章式形。","谓朕何忧，惟尔责成。","以百万师，观我甲兵。","仅四十里，复我旧京。","日郤阳侯，星陨中营。","苌血遂碧，狐史漫青。","天不诱衷，曷其底宁。","伤哉离骚，坐此修能，冰镂芷馨。","惟帝鉴忠，惟人与诚。","烈并褒鄂，志恢幽并。","有奕龙迹，遹昭骏声。","遗墨既刊，大猷是经。","对于庙祧，岂惟云仍。"],"title":"鄂忠武王出师疏帖赞"}
