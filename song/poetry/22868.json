{"author":"王十朋","id":22868,"strains":["仄平平平平平○，仄平平平平仄平。","平○平仄仄平仄，平○仄仄平平平。","平平仄仄○平仄，仄仄平仄平平平。","平○仄仄仄平仄，仄仄平仄平平平。","平平平仄仄仄仄，平平仄平平平平。","平平○仄仄○仄，平平平仄○平平。","平平○仄仄平仄，仄仄仄仄○平平。","平平仄平仄平仄，○平平仄平仄平。","平○平平仄○仄，平仄仄仄平平平。","平平仄仄仄平仄，仄平仄仄平平平。","平○平仄仄平仄，仄○平仄平平平。","平平仄平仄仄仄，○平仄仄平平○。","仄平平○仄平仄，仄仄仄仄平平平。","平平仄平仄仄仄，仄平仄仄平平平。","平平○仄仄平仄，平仄仄仄平○平。"],"paragraphs":["武夷之山高崔嵬，武夷先生贤矣哉。","山中高卧似孤竹，颜苍节劲清无埃。","吾君养老过西伯，不远千里归乎来。","胸中万卷可医国，首荐廊庙真人才。","人言朝奏暮必逐，天颜独为忠言开。","崇文三馆不浪辟，端为天下收奇瓌。","平时论议即涵养，富贵岂以三缄媒。","西京老儒作符命，苍黄投阁良可哀。","何如皇朝有欧范，开口不惮干霆雷。","先生学力到前辈，一时盛事光麟台。","宸衷宵旰急忠谠，伫观前席延邹枚。","先生掉头竟不往，扁舟自载高风回。","道山游从尽英隽，顾我晚进宁容陪。","梅花满枝柳弄色，赋诗送别同衔杯。","吾庐三径亦荒草，松菊怪我何迟徊。"],"title":"送胡正字分韵得来字"}
