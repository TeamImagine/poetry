{"author":"赵湘","id":178065,"strains":["仄平仄平，平平仄平。","平○平仄，平仄平平。","仄平平仄，平仄平○。","仄平平仄，仄○平平。","仄仄平○，仄仄平平。","○平仄平，平仄仄平。","平仄仄仄，仄平仄平。","平平仄平，仄平仄平。","平仄○平，平平平平。","仄仄○○，平仄平平。","仄平仄平，仄平平平。","平仄平仄，平仄○平。","仄仄仄平，○仄仄○。","仄仄仄平，平○仄平。","仄平仄仄，仄平仄平。","仄仄仄平，仄仄仄平。","平仄○平，仄仄平平。","平平仄仄，平仄平平。","平仄平平，平仄平○。","平仄仄仄，仄仄仄平，平仄仄平。","仄平平仄，仄仄平平。","平仄仄○，仄平○平。","仄仄仄平，○仄仄平。","仄平平平，仄仄平平。","平平平○，○平仄○。","仄仄仄平，仄仄○平。","平仄平仄，○平仄平。","平仄平平，仄平仄平。","平○仄仄，仄平仄平。","平○○○，○平仄○。","平仄仄平，仄○仄平。","仄平仄平，仄平仄○。","仄仄仄仄，仄仄仄平。","○仄仄仄，仄仄平平。","平平仄平，仄仄仄平。","平仄仄仄，仄平○○。","平仄平平，仄仄仄平。","平仄平平，平仄仄平。","平仄平仄，平仄仄○。","平仄仄平，平仄仄平。","仄仄平仄，仄仄平○。","仄仄仄仄，○平仄○。","平仄仄仄，仄○平平。","○○○平，平仄平平。","平平仄平，仄平平○。","平仄平平，仄仄仄平。","平仄仄仄，平平○○。","平平仄平，平平仄平。","仄仄平仄，平平平平。","仄平仄平，仄平仄平。","仄仄平仄，仄平○平。","仄平仄平，平平仄平。","仄仄仄仄，平平○平。","仄仄平平，仄平仄平。","仄仄平平，平平仄平。","平○仄仄，仄仄仄○。"],"paragraphs":["九区混茫，皇天锡皇。","羲教农化，勋纪华彰。","继华于禹，承禹于汤。","比于文武，逮其成康。","圣道攸传，富寿无疆。","隋之弃仁，天命不常。","殱厥侈毒，祚归巨唐。","唐孙复昏，荡于四方。","民瘼其咨，逾于怀襄。","草创中间，崩析滋章。","割山裂川，国为披猖。","氓不堪命，神恫其殃。","俾宋有图，横弛竖张。","日月五辰，齐其启光。","实维太祖，肇基建邦。","有若有苗，逆命弗祥。","爰整其师，赫怒斯扬。","荆舒既贡，南海趋跄。","庸蜀微卢，虽险无当。","惟尔曰夏，毒靡有流，民始克昌。","屡饥而馔，久渴而浆。","冰极授衣，暑烦降凉。","洎我圣君，传叶振芳。","圣神仁明，浩浩汪汪。","吴人来王，并汾慑降。","服不以戎，鼓罔其镗。","风雨攸暨，如禽集翔。","淳复天人，礼修夏商。","前正后直，左贤右良。","忠正并驱，回邪跼藏。","鳏恤寡矜，寇屏宄亡。","药蒸石黎，法衡度量。","乃宅孝悌，乃谨序庠。","衣帛食肉，罔有攸伤。","关讥匪艰，什一靡庞。","虽有罟网，不罹污潢。","虽有山林，不乱斧斨。","虽有权衡，民不以强。","虽有郛郭，民不以防。","宗庙既清，郊社甚庄。","品物争瑞，史载交相。","未诰俗化，将时合苍。","盈耳四海，但闻洋洋。","其雍其熙，无施无为。","乾坤法之，治于垂衣。","蒙彼蚩蚩，不觉不知。","天下一致，夫何虑思。","清之浄之，平之泰之。","倏变于道，殊途同归。","伟焉厥图，本蕃益枝。","百世之后，实流其奇。","史官既良，康哉具书。","古有吉甫，为宣王诗。","是故臣湘，作夫颂辞。","圣德形容，神明告兹。","狂斐恐慑，少颂史遗。"],"title":"宋颂"}
