{"author":"李复","id":212554,"strains":["平平平平平仄仄，仄仄仄平平仄仄。","平仄仄平平仄平，仄仄仄仄仄○仄。","仄仄仄仄仄平平，仄仄仄仄平仄仄。","○平平仄平仄平，仄平仄平平平仄。","平平平仄○平仄，○平仄仄仄平仄，仄平仄○仄○○。","平平平平平仄平，平平平平平平平。","○平仄仄○平仄，平仄仄仄平平平。","平平○平仄仄仄，仄仄平平仄平仄。","平平仄仄仄平平，平平仄仄平○仄。","仄仄平仄仄平平，仄仄平平平仄仄。","平仄平仄○平仄，仄仄平平仄仄仄。","平平○仄仄平平，仄仄仄平平仄仄。"],"paragraphs":["夔人耕山灰作土，散火满山龟卜雨。","春日不知秋有饥，下种计粒手中数。","七月八月旱天红，日脚散血龙似鼠。","污邪瓯窭高下荒，草根木皮何甘苦。","蛮商奸利乘人急，缘江转米贸儿女，己身死重别离轻。","归州州南神有灵，归人刲羊求山神。","驱风洒润应香火，飞点不到巫山村。","巫山县南也伐鼓，不告归神告神女。","江心黑气卷江流，雷车载鬼云中语。","太守身作劝农官，子粒今朝多贷汝。","春种须作三年计，上满隆原下水浒。","他时更勉后来人，老去子孙无莽卤。"],"title":"夔州旱"}
