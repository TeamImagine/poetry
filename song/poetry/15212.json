{"author":"刘子翚","id":15212,"strains":["仄仄仄平仄，仄平平仄平。","仄平平平平，仄仄平仄平。","平○仄○仄，仄平平仄平。","仄仄平仄仄，仄平仄○○。","仄仄平平平，仄仄○仄平。","平○仄○平，仄仄仄仄平。","仄平仄仄仄，平平仄平平。","平平平仄○，仄仄○仄○。","仄仄仄仄平，平○仄平平。"],"paragraphs":["冻岫立高白，晓寒生太虚。","闭门翻巾幐，偶见良友书。","书中有长句，别怀陈郁纡。","吐凤词既绝，续貂理难如。","起望新乡云，一读三卷舒。","繁思搅中扃，赖此豁欲无。","鹄鸡有潜化，蓬麻岂资扶。","吾人交义深，不恨相见疏。","但恐德不修，心期愧非初。"],"title":"寄彭子静"}
