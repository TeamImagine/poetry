{"author":"李昴英","id":130028,"strains":["平仄平平仄仄平，仄平平仄仄平平。","仄平平仄仄仄仄，平仄平平仄平平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["风化之原出泮芹，饮循仪礼豆笾陈。","国中推择爵齿德，堂上献酬介僎宾。","主一敬存容自肃，歌三乐备意相亲。","粲然应接非观美，所望今人样古人。"],"title":"赣学乡饮礼成二首  其一"}
