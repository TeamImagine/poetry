{"author":"张镃","id":81241,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["菊边莎处坦平居，危迳吾知勉覆车。","争似即时三盏酒，何曾得力半行书。","鱼乡坐占真清矣，蜂户行看亦宴如。","过我不疏君始信，向来犹恐压荒墟。"],"title":"次韵酬唐老见赠"}
