{"author":"白居易","id":16746,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平仄。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["江南名郡数苏杭，写在殷家三十章。","君是旅人犹苦忆，我为刺史更难忘。","境牵吟咏真诗国，兴入笙歌好醉乡。","为念旧游终一去，扁舟直拟到沧浪。"],"title":"见殷尧藩侍御忆江南诗三十首诗中多叙苏杭胜事余尝典二郡因继和之"}
