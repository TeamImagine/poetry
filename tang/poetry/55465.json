{"author":"孟浩然","id":55465,"strains":["仄仄○平仄，平平仄仄平。","○平仄平仄，平仄仄平平。","平仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","仄平平仄仄，平仄仄平平。"],"paragraphs":["上德如流水，安仁道若山。","闻君秉高节，而得奉清颜。","鸿渐升仪羽，牛刀列下班。","处腴能不润，居剧体常闲。","去诈人无谄，除邪吏息奸。","欲知清与洁，明月照澄湾。"],"title":"赠萧少府"}
