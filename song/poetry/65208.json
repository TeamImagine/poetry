{"author":"陈炳","id":65208,"strains":["平平平平平平，仄仄仄平○平。","○平仄平平仄平平平，仄平仄平平仄仄，仄仄仄仄平仄平平。","平平仄平平平，平仄○平仄平，平○仄平平平平。","仄仄仄仄平○平平，仄仄仄平平平平平。","平○平仄仄，平仄平平平平仄仄。","平平平平仄，平仄仄平平仄仄仄。","平仄平平平仄平仄，平仄仄平平仄○○。","平仄仄仄平○仄，平平平平平仄仄。"],"paragraphs":["舟之来兮风高，荡汩潏兮帆招。","燎薰在堂兮洁涓牲牢，望神俨然兮敛衽，愿速济我兮不崇朝。","舟之去兮风微，波渺弥兮迅于，飞帆拂兮茫无涯。","眼眩胆栗兮将安之，我有愿兮惟神焉依。","秋深兮木落，葭苇萧骚兮清日薄。","神兮今焉在，吞吐月星兮独处廓。","神甚仁兮宁以为祸，愚有弗虔兮幸贲过。","天地一叶兮相继，神无波涛兮骇我。"],"title":"巢湖神母庙诗"}
