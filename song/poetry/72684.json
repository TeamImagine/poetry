{"author":"曾丰","id":72684,"strains":["平平仄仄仄平平，仄仄平平平仄平。","仄仄平平平仄仄，平平平仄仄平平。","仄平仄仄仄平仄，平仄平平平仄平。","仄仄仄平仄平仄，仄平平仄仄平平。"],"paragraphs":["诗肩重与毂尘摩，旁县孤村邀我过。","晏昼江山开调远，晴宵星月照临多。","眼为幻使不由我，心与空俱无复它。","百里一轮大圆镜，发奁开幭鉴如何。"],"title":"欲入修门未果且留妙山逆旅书所见呈富阳大夫陈晃国"}
