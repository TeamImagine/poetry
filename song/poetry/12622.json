{"author":"曹勋","id":12622,"strains":["仄平仄平仄，平仄仄平仄。","平平仄平仄，平仄仄仄○。","仄仄仄仄仄，平平仄○仄。","平仄○仄仄，仄仄仄平仄。","平平○仄仄，仄仄仄平仄。","仄平仄仄平，平平平仄仄。","仄仄仄仄仄，平仄仄仄仄。","仄○仄仄仄，平仄仄平仄。"],"paragraphs":["小亭倚山肋，东望渺云海。","松萝翳窗户，披拂大块噫。","细路窘步武，幽花植湫隘。","邻有长者辙，乃幸接符采。","山为献秀润，水亦舞澎湃。","语真顿忘归，谈宗知有在。","复拜五字句，新喜入四大。","尚期一笑粲，天宇约晴快。"],"title":"次蔡瞻明题南园"}
