{"author":"晁补之","id":214625,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["文辞便是升堂贾，谈辩宁非入幕超。","已谓囊中能出颖，那知车下正哀谣。","但从袁盎无何饮，莫笑冯公不见招。","伴我河山访陈迹，明年红紫满阳条。"],"title":"再用前韵答之道弟府教授"}
