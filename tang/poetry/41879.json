{"author":"齐己","id":41879,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["寺楼高出碧崖棱，城里谁知在上层。","初雪洒来乔木暝，远禽飞过大江澄。","闲消不睡怜长夜，静照无言谢一灯。","回首何边是空地，四村桑麦遍丘陵。"],"title":"暮游岳麓寺"}
