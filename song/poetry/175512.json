{"author":"刘敞","id":175512,"strains":["仄仄平○仄，平平仄仄平。","平平平○仄，仄仄仄平平。","仄仄平平仄，平平仄仄平。","平○仄仄仄，仄仄仄平平。","平仄平平仄，平平仄仄平。","平平平仄仄，平仄仄平○。","仄仄平平仄，平平仄仄平。","平平平仄仄，仄仄仄平平。","平仄平○仄，平平○仄平。","平平仄平仄，仄仄仄平○。"],"paragraphs":["屈指朝廷士，谁能望素风。","贤良方正举，父子弟兄同。","鄙谚黄金贵，愚儒白首穷。","今看一战霸，信有万夫雄。","官秩南宫峻，天文右掖通。","埙篪谐大雅，鸿鹄起层空。","帝予夸乡乐，民怀济物功。","吴人真得虎，汉守去凭熊。","山势端临北，江流正直东。","遥知子牟意，故在九城中。"],"title":"送子高知润州"}
