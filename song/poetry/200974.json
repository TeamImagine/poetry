{"author":"舒亶","id":200974,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["何人仗锡过千峰，雨里风烟转不穷。","暗壑水声清决决，深岩花气湿蒙蒙。","遥知雪岭开亭近，旧说云乡有路通。","自恨青鞋踏城郭，仙游长在梦魂中。"],"title":"雨中游仗锡"}
