{"author":"方一夔","id":152419,"strains":["仄平平仄仄平平，仄仄平平仄仄平。","仄仄平平平仄仄，仄平平仄平平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["恨无纤手削驼峰，醉嚼寒瓜一百筒。","半岭花衫粘唾碧，一痕丹血掏肤红。","香浮笑语牙生水，凉入衣襟骨有风。","从此安心师老圃，青门何处问穷通。"],"title":"食西瓜"}
