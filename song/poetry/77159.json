{"author":"马之纯","id":77159,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["相君一日到郊坰，步骑俄逢十数兵。","拂晓见来殊隠约，中宵梦此极分明。","阴山血食当知我，晋帝南巡适从行。","事既奏闻因立庙，坡坨亦复享嘉名。"],"title":"晋阴山庙"}
