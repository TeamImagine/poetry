{"author":"李彭","id":232022,"strains":["平平仄仄仄，仄仄平仄仄。","平仄平仄平，○平仄平○。","平平平仄平，仄仄仄仄仄。","仄平仄仄平，仄平平仄仄。","？平平仄平，仄仄平仄仄。","仄仄仄平平，仄平平仄○。","平平平仄○，平平仄平仄。","平仄平仄平，平仄仄平仄。","仄仄平平仄，仄仄仄平仄。","仄仄仄平平，平平平仄仄。","仄仄仄平平，平仄仄平仄。","仄○仄仄平，仄仄平平仄。","仄平平平平，平平平○仄。"],"paragraphs":["虚舟纵逸棹，冉冉成老大。","随食虫寄居，行年螘旋磨。","来归修水头，视地不敢唾。","俚言亦屡陪，灌畦常往佐。","毎于休作时，弄笔聊顿挫。","自谓老于斯，晏然歌楚些。","年来尤屡空，非关学高卧。","时节闾里欢，觞豆竞繁伙。","我独蓬窗底，达曙发清饿。","赖有竺干书，开颜真自贺。","近局可怜人，鸡黍起颓堕。","整冠礼甚修，坐客仍虚左。","浩歌为之倾，樽为歌长破。"],"title":"赴邻舍招"}
