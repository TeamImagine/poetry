{"author":"黄庭坚","id":207083,"strains":["平仄仄仄平，平平仄仄平。","平仄仄仄仄，仄平仄平平。","平平仄○平，仄仄仄平平。","平平仄平仄，仄仄平平平。","仄仄仄仄平，仄仄平平平。","平仄仄平平，平平仄平平。","平仄仄○仄，平平平仄平。"],"paragraphs":["前日发大雷，真成料虎头。","今日伐鼓出，棹歌傲阳侯。","沧江百折来，及此始东流。","东流会宾客，建德椎羊牛。","野语尚信然，小市黄芦洲。","惟有采薪翁，经营往来舟。","槠枥尽斤斧，山童烟雨愁。"],"title":"丙申泊东流县"}
