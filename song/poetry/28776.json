{"author":"周麟之","id":28776,"strains":["仄平仄仄○○平，仄仄仄平平仄平。","平平仄仄平仄仄，平平仄仄仄仄平。","仄仄仄仄平平平，○仄平仄平平平。","平平平仄仄仄仄，平平仄仄平平平。","○○平仄仄仄平，仄平仄平平仄平。","仄平仄仄○仄仄，仄仄平仄平平○。"],"paragraphs":["老农病旱如膏肓，汲井灌秧秧已黄。","湖田半作龟兆坼，河渠断道不可航。","救旱不必焚巫尪，当去民害烹弘羊。","嗟哉销变此不务，龙川佛舍徒祈禳。","中兴天子食不遑，侧身感天天与祥。","霈然坐待三尺雨，拟赋云汉歌宣王。"],"title":"忧旱"}
