{"author":"李郢","id":26898,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["绛霄轻霭翊三台，稽阮襟怀管乐才。","莲沼昔为王俭府，菊篱今作孟嘉杯。","宁知北阙元勋在，却引东山旧客来。","自笑吐茵还酩酊，日斜空从绛衣回。"],"title":"奉陪裴相公重阳日游安乐池亭"}
