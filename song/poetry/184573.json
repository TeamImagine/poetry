{"author":"范纯仁","id":184573,"strains":["平平平仄○○平，仄仄仄平平仄平。","仄平平仄平平平，仄仄平仄平平平。","仄平仄仄仄平仄，仄平仄仄平平平。","仄平平仄仄仄仄，仄平仄仄平○平。","○平仄仄仄○○，仄平仄仄平平平。","平仄○平仄平仄，仄○仄平平仄平。","仄仄平平仄平仄，平平仄仄平平平。","仄平平仄仄平仄，仄仄平仄平平平。","平平仄仄平○仄，仄仄仄平平仄平。","平平○仄平平平，平平仄仄○平平。","仄仄平平仄○仄，平平仄仄平平平。","平平仄仄仄仄○，仄平仄仄平平平。","仄仄平平仄平仄，仄仄平平平○平。","平平仄仄仄平○，仄仄仄○平平平。","仄平平仄仄仄仄，平仄仄平平仄平。","仄平仄平平仄仄，仄仄仄平平仄平。","○○仄仄平仄仄，仄○仄仄○平平。","○平仄仄仄平仄，仄平仄仄平平平。","仄仄仄仄仄平仄，仄仄仄○平平平。","平平仄平仄仄仄，仄仄○平平仄平。","仄平平仄仄仄仄，仄仄仄平平仄○。"],"paragraphs":["皇图经野临中天，北有大河南陆浑。","陆浑之下伊之源，直走关塞侵山根。","此山不断亘坤轴，逆为汝海波涛翻。","忽焉天意有不测，疈开峡口流如吞。","长波万练卷空过，贯都会洛风霆奔。","崖岸相嵚竦天阙，此号凿龙为禹门。","石道盘纡入幽邃，杉松隠映皆祇园。","下窥朝市但尘土，不与人世同嚣喧。","天章阁老真相嗣，诏委北陲严国藩。","前驺驱弩聊盘桓，凭高置酒临岩轩。","是月嘉平腊将尽，春风料峭烟霾昏。","圭阴表日景渐正，玉沙透水波先温。","杳杳端闱照宸极，壮以崤函周轘辕。","超然宴览动咨叹，坐预国论惭冥烦。","乃知公旦卜洛意，根本系时亡与存。","法宫在今宜有制，上宪太微尊至尊。","乘杓布政朝万玉，莫如洛宅当乾坤。","三陵气象贯星野，庆云祚百云来孙。","岂唯设险御诸夏，亦以捍患安元元。","为于可为事乃济，器大重迁咸有言。","贱臣幽退冒及此，愿对上前图籍论。"],"title":"龙门行"}
