{"author":"陆游","id":37432,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄仄仄仄仄平平。","仄平仄仄平平仄，仄仄平平仄仄平。"],"paragraphs":["酒兴诗情尚自如，形骸可怪顿成疏。","平生只倚双凫舄，此日常须一鹿车。","寂寂岂惟惭邓禹，厌厌更觉类曹蜍。","晚窗弄笔聊湔祓，数首清诗手自书。"],"title":"病后衰甚非篮舆不能出门感叹有赋"}
