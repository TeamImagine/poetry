{"author":"范成大","id":43203,"strains":["仄平仄平○，平○仄平仄。","仄仄仄仄仄，仄仄平平仄。","仄○仄仄平，仄仄仄平仄。","平平仄平○，仄仄○仄仄。","仄平○仄○，仄仄仄平仄。","平平仄平仄，仄仄仄○仄。","仄平仄仄仄，仄仄？平仄。","平○平平平，仄仄仄平仄。"],"paragraphs":["大鹏上扶摇，南溟聒天沸。","斥鷃有羽翼，意满蓬蒿里。","不如附骥蝇，掣电抹荆蓟。","谁云极么么，俛仰且万里。","向来庭户间，决起不逾咫。","飘飖托方便，意气乃如此。","物生未可料，旦暮倘逢世。","君看功名场，得失一交臂。"],"title":"古风上知府秘书二首  其二"}
