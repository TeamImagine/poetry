{"author":"释居简","id":89897,"strains":["平仄平平平，仄仄仄仄平。","仄仄仄平仄，仄仄○○平。","仄仄仄平仄，平平平仄平。","平平仄○平，仄仄仄仄平。","平仄仄仄仄，○○平仄平。","平仄仄仄平，平仄平○平。","仄仄平仄○，仄仄○平○。","仄仄仄平平，○仄仄仄平。","平仄仄仄仄，仄仄平平平。","仄仄仄仄平，仄仄平平平。","仄仄仄仄平，仄仄平仄平。","平平仄仄仄，仄仄平平平。","平平仄仄仄，平○仄平平。","平平仄平平，仄仄仄仄平。","平平仄平仄，仄仄○平平。","仄仄○仄仄，仄仄平平平。"],"paragraphs":["陶器承昆珉，猎猎散绿丝。","饮以一杯水，卒岁长如斯。","露叶矗锋锷，霜根蟠崄巇。","昌阳欲论功，十驾不得追。","松柏脚踏土，并驱仍背驰。","寒苦我所安，泉石皆闻知。","岂意泉石间，得此偿心期。","澡濯冀怀新，疏剪贵适宜。","芳洁日以薄，潜逐炎凉移。","谓我水太清，汝便清涟漪。","抑我水太浑，古井非污池。","孤根要特立，晚节须坚持。","贞姿或不返，终当怨尤谁。","春葩与秋芗，擅美固有时。","西风一摇落，不死将安之。","亦足观物化，亦足为箴规。"],"title":"檄菖蒲"}
