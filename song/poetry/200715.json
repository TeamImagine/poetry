{"author":"孔武仲","id":200715,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["君才潇洒应时流，久滞宁非命压头。","昨见河南推贾谊，行闻天子召吾丘。","已无痛饮观风味，犹有新诗讲报投。","京洛尘沙着人甚，清凉高爽忆宣州。"],"title":"次韵李端叔见赠"}
