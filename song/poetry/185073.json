{"author":"沈遘","id":185073,"strains":["平仄平仄仄，仄平○仄平。","平平○平仄，平仄仄平平。","仄仄平平仄，平平仄仄平。","平平○仄仄，仄○仄平平。","平仄平平仄，○平仄仄平。","平平平仄仄，○仄仄○○。"],"paragraphs":["吴越千里广，故鄣临上游。","江山号天险，人物自风流。","在昔为成国，于今亦大州。","时平除圄守，地胜足遨游。","青嶂南朝寺，苍烟北固楼。","莼鲈秋末老，行棹莫迟留。"],"title":"五言送李瑜通判润州"}
