{"author":"孙觌","id":239481,"strains":["仄仄平平○仄平，仄平平○仄平平。","○平○仄平○仄，仄仄平○仄仄平。","仄仄仄平○仄仄，仄平平仄仄平平。","仄平仄仄平平仄，仄仄平平仄仄平。","仄仄仄○平仄仄，平平仄仄仄○○。","平平仄仄平平仄，仄仄平○仄仄平。"],"paragraphs":["少日声名冠两科，弁星争看切云峨。","回翔禁路联三组，独步枢庭拥万戈。","饮马直须临瀚海，洗兵端欲挽天河。","壮怀落落今休矣，急景骎骎可奈何。","蚁动忽听床下鬬，驹跳已向隙中过。","泉原一闭成千古，有客哀吟只浩歌。"],"title":"枢密周府君挽词"}
