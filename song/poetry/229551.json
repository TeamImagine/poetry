{"author":"吕颐浩","id":229551,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["经纶无术致时康，何事连年住庙堂。","退伴农夫耕晓月，闲陪渔父钓沧浪。","壮怀衰谢休鸣剑，旧学荒芜耻面墙。","别乘意勤贻雅什，续貂深愧不成章。"],"title":"次潭州通判范寅秩韵  其二"}
