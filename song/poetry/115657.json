{"author":"刘克庄","id":115657,"strains":["平仄平平仄仄平，仄平仄仄仄平平。","平平仄仄平仄仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["辞大丛林卓小庵，岂知捷径在终南。","狂歌不晓花十八，饿死休贪芧四三。","汉有子云尤苦思，晋惟逸少不清谈。","君看尼父生知者，问了苌弘又问聃。"],"title":"用厚后弟强甫韵  其四"}
