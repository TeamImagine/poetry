{"author":"范成大","id":43565,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄仄平仄，平仄平平仄仄平。"],"paragraphs":["把酒临风瑞露倾，琼浆何用谒云英。","卷帘雨脚银丝挂，倚杖江头绿涨生。","岭海一凉苏暑病，山林千籁试秋声。","兹游奇绝忘羁宦，惭愧烟中短棹横。"],"title":"次韵许季韶通判雪观席上"}
