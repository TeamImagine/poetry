{"author":"毛珝","id":120800,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["但得人才即治安，不忧外侮敢相干。","学关世道方为士，业晓农家始是官。","国力在兵堪用少，虏情如鬼欲驱难。","岂无一代奇男子，抱膝无言静处看。"],"title":"人才"}
