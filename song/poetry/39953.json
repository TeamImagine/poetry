{"author":"陆游","id":39953,"strains":["仄仄○仄仄，平平○仄平。","仄平仄仄仄，平仄○○平。","平仄仄仄仄，仄仄仄仄平。","仄仄平仄仄，仄仄仄平平。","仄仄仄平平，仄仄仄仄平。","仄○仄仄仄，仄仄○仄平。"],"paragraphs":["五月颇闵雨，炎风吹旱尘。","气羸不给喘，流汗沾衣巾。","呼婢使具浴，报以未买薪。","汝事虽不恪，亦坐乃翁贫。","汲井掬寒泉，自足忘我嗔。","譬如寓逆旅，百事听主人。"],"title":"大热"}
