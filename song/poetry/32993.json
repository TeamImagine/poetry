{"author":"陆游","id":32993,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["一邦尽对江边像，试比西林总不如。","群玉萧森开士宅，五云飞动相君书。","磴危渐觉山争出，屐响方惊阁半虚。","安得弃官长住此，一杯香饭荐珍蔬。"],"title":"西林院"}
