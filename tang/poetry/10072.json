{"author":"韩愈","id":10072,"strains":["平平仄仄仄，仄平仄仄仄。","○仄仄平平，仄仄仄仄仄。","平仄平平平，仄仄仄仄仄。","平平平○仄，仄仄仄仄仄。","平平仄仄平，平仄仄仄仄。","平○○仄平，○仄平仄仄。"],"paragraphs":["堆堆路傍堠，一双复一只。","迎我出秦关，送我入楚泽。","千以高山遮，万以远水隔。","吾君勤听治，照与日月敌。","臣愚幸可哀，臣罪庶可释。","何当迎送归，缘路高历历。"],"title":"路傍堠"}
