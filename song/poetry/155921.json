{"author":"赵与辟","id":155921,"strains":["仄平仄仄仄平平，仄仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["暮年骥足骋青云，更喜文星耀一门。","观榜同登父与子，策名重见祖和孙。","偶然盛事酬先志，賸有奇芳在后昆。","我亦瀛洲连步者，相蕲忠孝报君恩。"],"title":"贺南谷兄与男孙同科"}
