{"author":"吴泳","id":103894,"strains":["平平平仄仄，平仄仄平平。","平仄○平仄，平平仄仄平。","仄平平仄仄，仄仄○平平。","仄仄○平仄，平平仄仄平。","平平平仄仄，平○仄平平。","仄仄平平仄，平平仄仄平。","仄平○仄○，平仄仄平平。","仄仄平平仄，平○仄仄平。","○平平？仄，○仄仄？平。","仄仄平平仄，平平仄仄平。"],"paragraphs":["黄云连陇树，红日下溪榆。","毡帐三千里，蜂屯十万夫。","鲁刍肥厩马，汉粟遗城狐。","虎韔空涵月，犀渠半网蛛。","游军声勃崒，巡徼语咙胡。","柳脆藩篱薄，桑干堑垒孤。","突炎将及燕，逋尾又侵乌。","曲引梅花落，谣闻小麦枯。","将军金騕袅，轻侠绣蝥弧。","十二营田利，知谁上此图。"],"title":"塞下"}
