{"author":"陈造","id":58883,"strains":["仄○○平仄，仄仄平平仄。","平平仄仄仄，平平平平仄。","仄平平仄仄，仄仄仄○仄。","仄仄平仄仄，仄平仄平仄。","仄仄平仄仄，平平平仄仄。","仄平仄平仄，仄仄○平仄。","○仄仄平○，平仄仄平仄。","仄仄仄仄仄，平仄○平仄。","平平仄平仄，仄仄平仄仄。","仄○仄平平，仄仄仄平仄。","○○仄仄○，○平仄平仄。"],"paragraphs":["绣衣如椽笔，可但江山助。","登楼得秀句，飞云为公住。","使君倾意气，接我便亲故。","自忖庸鄀陋，两公富全楚。","赋雪容末至，高轩先左顾。","醉乡信余地，肯作长沙舞。","和气挽春回，冰柱下檐雨。","代舍著狗盗，珠履贲豪举。","阿迁诧齐魏，琐琐吾未许。","我从两公游，趣舍本神遇。","更当问学闲，司南取夷路。"],"title":"再次韵酬林子长运使"}
