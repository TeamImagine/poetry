{"author":"邵雍","id":124292,"strains":["平平仄仄仄平平，平仄平平仄仄平。","平仄仄仄平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["投吴走越觅青天，殊不知天在眼前。","开眼见是犹有病，举头寻处更无缘。","颜渊正在如愚日，孟子方当不动年。","安得功夫游宝肆，爱人珠贝重忧钱。"],"title":"闲行吟  其二"}
