{"author":"晁说之","id":219998,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["揽古茫茫涕泪频，谁教末路尚沈沦。","青山会有为尘日，紫陌曾无不死人。","王莽历期余数在，董贤恩幸几番新。","只应不武空憔悴，自有长歌薇蕨春。"],"title":"揽古"}
