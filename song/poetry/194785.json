{"author":"苏轼","id":194785,"strains":["仄平仄平平，仄仄平仄仄。","仄仄仄平平，仄平平仄仄。","平平仄平仄，仄仄平平仄。","仄平仄仄平，仄仄平平仄。","仄平仄仄仄，仄仄平仄仄。","平○仄仄平，平○仄仄仄。","平平仄平仄，仄仄平仄仄。","平平仄仄仄，仄仄仄仄仄。","○○仄○仄，仄仄平仄仄。","平平仄平平，平仄平仄仄。"],"paragraphs":["圣人与天通，有诏宽狱市。","好语夜喧街，湿云朝覆砌。","纷然退朝后，色映宫槐媚。","欲夸剪刻工，故上朱蓝袂。","我方执笔侍，未敢书上瑞。","君犹伏阁争，高论亦少慰。","霏霏止还作，盎盎风与气。","神龙久潜伏，一怒势必倍。","行当见三白，拜舞讙万岁。","归来饮君家，酣咏追既醉。"],"title":"次韵王觌正言喜雪"}
