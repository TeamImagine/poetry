{"author":"姜特立","id":32304,"strains":["平平平平平，仄仄仄平仄。","平仄仄○平，平仄仄仄仄。","平○仄仄仄，仄平平仄仄。","仄仄○平平，仄平平仄仄。","平平仄平平，○平仄仄仄。","仄仄平仄○，仄仄仄仄仄。","○平仄仄平，仄仄○仄仄。","仄仄仄○○，仄○仄仄仄。","仄平仄平平，平平仄平仄。","仄平平仄平，仄仄仄平仄。"],"paragraphs":["东坡真天人，万事早超悟。","生死固了然，刀锯不足怖。","方其谪岭海，负瓢歌道路。","此已遗形骸，死埋随到处。","朝云尔何人，从公不忍去。","万里烟瘴深，此岂有羡慕。","当时士大夫，反眼相背负。","孰料祸患中，义行唯妾妇。","懿哉配坡公，清名照缣素。","惠州松树林，不是小蛮墓。"],"title":"朝云"}
