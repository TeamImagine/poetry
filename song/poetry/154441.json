{"author":"董嗣杲","id":154441,"strains":["平平平仄仄平平，平仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["心知天地厌羁留，痴坐忘言不点头。","活脱世间泥塑様，痴贻江表陆沉羞。","思仙廨竹招苍凤，学老溪梅缚翠虬。","岁晚说归何所待，厚颜安足耻时流。"],"title":"重叹"}
