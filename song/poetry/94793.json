{"author":"周文璞","id":94793,"strains":["仄仄仄平平，平○仄仄平。","平平平仄仄，仄仄仄平平。","仄仄○平仄，○平仄仄平。","平平仄平仄，仄仄仄平平。","仄仄平平仄，平平仄仄平。","仄○平仄○，平仄仄平平。","仄○平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平○仄，平平仄仄平。","○平仄平仄，平仄仄平平。"],"paragraphs":["忆昔在童初，身轻俗累无。","云霞明道服，日月缀仙都。","屑玉三危露，泥金一丈符。","遨游即阊阖，佩带或昆吾。","学语窥真诰，谈玄校易图。","竹间时搏拊，松下亦樗蒲。","谪堕归岩壑，庸凡近仆奴。","极知方匿景，何敢遽抟扶。","请命书盈纸，祈真泪迸珠。","但能觇帝座，不恨守天厨。","谴巨知难逭，心安敢自诬。","相随有芒屦，还欲化双凫。"],"title":"忆昔"}
