{"author":"秦观","id":210066,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["江南江北奉周旋，合散如云二十年。","春郡胜游花蔽马，夜山清话雨连天。","共惊万里长城坏，独把千金宝剑悬。","平日书题多散乱，呼儿寻聚一潸然。"],"title":"滕达道挽词  其二"}
