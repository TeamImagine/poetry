{"author":"张咏","id":112403,"strains":["仄平仄仄平平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["昔贤劳苦为忧官，我自无才欲忘餐。","鸣棹几程滩势恶，宿亭一夜雨声寒。","山连古洞蛮烟合，地落秋畬楚俗欢。","虽指公余便东下，好峰犹得卷帘看。"],"title":"舟次辰阳"}
