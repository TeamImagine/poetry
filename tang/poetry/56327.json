{"author":"李白","id":56327,"strains":["仄仄平平平，仄平平平仄。","平○平○仄，仄仄平仄仄。","仄平平○平，平仄平仄仄。","仄平仄仄仄，平仄平仄仄。","平平仄平平，平仄仄平仄。","仄○平平仄，仄仄平仄仄。","平平平平○，仄仄○○仄。"],"paragraphs":["久卧青山云，遂为青山客。","山深云更好，赏弄终日夕。","月衔楼间峰，泉漱阶下石。","素心自此得，真趣非外惜。","鼯啼桂方秋，风灭籁归寂。","缅思洪厓术，欲往沧海隔。","云车来何迟，抚几空叹息。"],"title":"日夕山中忽然有怀"}
