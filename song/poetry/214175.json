{"author":"陈师道","id":214175,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["去岁寻山有旧题，重来似与故人期。","回峦俯仰如迎客，流水喧鸣拟索诗。","岭路依危通鸟过，吾身趁健白云随。","自怜久快屠门嚼，欲往安能久茹芝。"],"title":"和张次道再游翠岩之作"}
