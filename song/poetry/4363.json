{"author":"邓肃","id":4363,"strains":["平仄平平平仄仄，平仄仄平仄○仄。","仄平仄平○仄平，仄仄平○仄仄仄。","平平仄仄平○平，平仄平平仄○平。","仄平仄仄仄平仄，仄仄仄仄平平平。","仄仄仄○平仄仄，平平仄仄平仄仄。","平平仄仄○仄平，仄平仄仄○平仄。","仄仄平平仄仄○，仄平仄仄仄仄平。","○○平仄仄仄仄，仄平仄仄○平○。"],"paragraphs":["天上楼成求俊笔，今古共嗟李长吉。","那知施侯更可怜，只向人间二十一。","平生疾恶端如雠，高视青衫气横秋。","岂惟落笔动惊俗，政事入眼无全牛。","汗血共期千里足，狂风忽已摧秀木。","生前万事且置之，白头老母将焉属。","管鲍交情我最深，讣来一恸几失音。","相思通昔不作梦，对床蟋蟀更秋吟。"],"title":"哭施叔异"}
