{"author":"徐积","id":185555,"strains":["平平仄，平○平。","仄平仄，平平平。","平仄仄仄仄，仄平仄平平。","仄仄仄平平，仄○仄平○。","平平仄仄○，平仄仄仄平。","平平仄，平仄平。","平仄仄，平平平。","仄仄平平仄，平仄仄仄平。","平○平平平，仄○平平仄。","仄仄仄仄○，仄平仄仄仄。","平仄仄仄仄平仄平平平，平平仄仄平平平。","○平仄仄仄平仄，仄平仄仄仄平平。"],"paragraphs":["谁何哭，哀且危。","白头母，朱颜儿。","儿忽舍母去，母何用生为。","架上有儿书，箧中有儿衣。","儿声不复闻，儿貌不复窥。","谁何哭，哀复哀。","肠未绝，心先摧。","母恃儿为命，儿去不复来。","朝看他人儿，暮看他人子。","一日一夜闲，十生九复死。","君不见昨夜人静黄昏时，含辛抱痛无人知。","其时忽不记儿死，倚门引颈望儿归。"],"title":"谁何哭"}
