{"author":"罗隐","id":30933,"strains":["仄仄仄平平仄仄，平平仄仄仄平平。","仄平平仄○平仄，仄仄平平仄○平。","平仄平平平仄仄，仄平平仄仄平平。","平○○仄平平仄，仄仄平平仄仄平。","仄仄平平平仄仄，仄○平仄仄平○。","平平仄仄平平仄，平仄○平仄仄平。"],"paragraphs":["枥上病骢蹄袅袅，江边废宅路迢迢。","自经梅雨长垂耳，乍食菰浆欲折腰。","金络衔头光未灭，玉花毛色瘦来焦。","曾听禁漏惊街鼓，惯踏康庄怕小桥。","夜半雄声心尚壮，日中高卧尾还摇。","龙媒落地天池远，何事牵牛在碧霄。"],"title":"病骢马"}
