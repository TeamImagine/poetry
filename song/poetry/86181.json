{"author":"韩淲","id":86181,"strains":["仄仄平仄仄，平平仄平平。","仄仄平平仄，仄仄仄仄○。","平平平仄平，仄仄平平平。","仄仄平平平，仄平仄仄平。","仄平仄仄仄，仄仄平平平。","仄仄仄仄平，○平仄平平。","仄仄平仄○，平仄平仄○。","仄平仄平仄，平平仄仄平。","仄平仄仄平，仄仄平仄平。","平仄仄平仄，仄仄平平平。","平平仄平平，仄仄○仄平。","平平仄平○，○仄仄平平。","○○○平平，平平仄平平。","仄仄○○仄，平仄平仄平。","平平仄仄仄，仄仄平平○。","仄仄仄仄平，平仄仄平○。"],"paragraphs":["执友曹器远，高才步瑶京。","许予非词伯，只字罔敢轻。","因君官玉溪，乃曰能诗声。","梦寐于苏黄，处家义利明。","尺书既宛转，满纸仍丁宁。","自是得往还，吟边亦飞觥。","苦值公事劳，无暇详考评。","但知醉言舞，谈谐到忘形。","忽焉秩满归，岁月流电经。","怀抱信舒卷，物态何枯荣。","新凉起风樯，石浅滩濑清。","推蓬试踌躇，正尔候虫鸣。","行行钱塘湖，悠哉故人情。","器远如相忘，为说华发生。","君之赵子野，惜未同鸥盟。","所赋定益奇，南北两山横。"],"title":"送吴推官"}
