{"author":"陈襄","id":157336,"strains":["平仄仄平平，平平仄仄平。","仄平平仄仄，仄仄仄○平。","仄仄平平仄，平平仄仄平。","平平平仄仄，仄仄仄平平。","○仄平仄仄，平平仄仄平。","平平○仄仄，仄仄○平平。","仄仄平○仄，平平仄仄平。","平平○仄仄，平仄仄平平。","仄仄平平仄，平平仄仄平。","平平仄仄仄，平仄仄○平。","平仄仄平仄，平平仄仄平。","平平○仄○，仄仄仄○平。","平○平平仄，平平仄仄平。","平平平仄仄，平仄仄平平。","仄仄平平仄，○平仄仄平。","平平平仄仄，仄仄仄平平。","平仄平平仄，平平仄仄平。","平平○仄仄，○仄仄平○。","平仄平○仄，平平仄仄平。","仄平仄仄仄，仄仄○○平。"],"paragraphs":["皇祐岁庚寅，阴阳久郁堙。","二时愆雨泽，百物悯膏屯。","谷价方翔踊，民言备苦辛。","原畴无播种，道路有饥贫。","县令忧忘食，斋房退省身。","朝归占甲子，暮出看星辰。","野祀曾徼福，雩坛示礼神。","祈求观古法，询访得龙津。","遣吏蘋蘩洁，斋书肺腑陈。","灵泉汲坎{穴/臼}，仙仗下嶙峋。","雷斧潜嗔树，天波忽洒尘。","音官沈鼓吹，市户湿衣巾。","隆应声何速，盘旋志未伸。","经纶惟四日，滂沛即逾旬。","万谷山源发，三农水利均。","趋田多耒耨，入里少刍薪。","苗稼晨争插，坊庸夜不巡。","讴谣兴父老，燕喜集宾亲。","捐瘠苏中壑，生成赋大钧。","邑人勿忘报，世世荷深仁。"],"title":"马筿潭报雨"}
