{"author":"谢逸","id":226635,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["飞花眯目乱纷纷，细草裙腰绿映门。","山色入帘清可挹，湖光照座冷无痕。","揄扬春色烦诗句，排遣愁情赖酒樽。","预想明年君去后，沙寒竹净野烟昏。"],"title":"与高彦应司理游南湖"}
