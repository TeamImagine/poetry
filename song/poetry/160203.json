{"author":"林景熙","id":160203,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["玄发相逢雪满颠，一番欲别一凄然。","离亭落日马嘶渡，旧国西风人唤船。","湖海已空弹铗梦，山林犹有著书年。","蓬莱不隔青禽信，还折南枝寄老仙。"],"title":"别王监簿"}
