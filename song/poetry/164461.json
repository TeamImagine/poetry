{"author":"仇远","id":164461,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["一桥夭矫界双湖，野径沿流到佛庐。","石塔残灯犹闪烁，相家乔木已萧疏。","苔封古井晴逾滑，骨冷荒山草不除。","长水法师痴□甚，□根人定欲何如。"],"title":"真如寺"}
