{"author":"曾巩","id":174121,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["安危魁柄倚谁操，敛笏千官拱赭袍。","能有本根持国论，岂须毫发间戎韬。","征求藉藉人多困，羁旅皇皇我亦劳。","栖宿与君何计得，半生飘荡似风毛。"],"title":"和酬王平甫道中见寄"}
