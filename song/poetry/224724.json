{"author":"洪刍","id":224724,"strains":["平平平平仄，○仄仄平仄。","平平平仄平，仄仄平仄仄。","仄仄仄平平，仄平仄○仄。","平○○仄平，仄仄？平仄。","○平仄平仄，平仄○平仄。","平仄平平平，仄仄仄仄仄。","平仄仄平平，仄平仄平仄。","仄仄○仄仄，仄仄平仄仄。","平○仄仄仄，仄仄平○仄。","？仄仄仄平，平平平仄仄。","平平仄仄仄，仄仄仄仄仄。","平仄仄仄平，平平仄平仄。","仄平仄平仄，平仄○仄仄。"],"paragraphs":["虾蟆何为者，痱磊盎于背。","人言怀土虫，弃去俄复在。","昔有系青缯，酉阳志其怪。","尝观三物图，副以蝍蛆带。","相持莫先动，含毒相屠脍。","端欲兄龟龙，未肯弟孔翠。","俳语解人颐，子阳妄尊大。","慎勿离窟穴，旁午元五辈。","东行犯日忌，束缚非其罪。","倘有切玉刀，甘心脂鼎鼐。","平生不下箸，实惮背脊疥。","何必食马肝，前修有明戒。","愿君勿嘲诮，微命其可贷。"],"title":"藏之和予虾蟆短调再作之因以策事"}
