{"author":"方岳","id":127264,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["拄入风烟更一层，瘦藤对倚玉崚嶒。","左花右竹自昭穆，春鹤秋猿相友朋。","五亩园为终老计，半间云住在家僧。","蹲鸱生奶菰如臂，莫道山翁百不能。"],"title":"感怀  其八"}
