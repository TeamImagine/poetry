{"author":"李纲","id":244764,"strains":["仄仄仄平平，仄仄平平平。","平平仄仄平，仄仄○仄○。","平平平平平，平仄平平平。","平平仄仄仄，仄仄仄仄平。","平平仄平仄，平仄平平平。","平平仄仄○，平仄平仄平。","仄仄仄仄仄，平平仄平平。","平平仄仄仄，仄仄平平平。","平平仄○平，仄仄仄仄平。","仄平仄平平，？仄平平平。","仄平仄仄平，平仄平仄平。","仄仄平仄仄，平平仄○○。","平平○仄仄，仄仄平平○。","平平仄平平，仄仄仄仄平。","○仄仄平仄，平平平仄平。","仄○仄平仄，平平仄平○。","仄仄仄平平，仄仄仄仄○。","仄平平仄仄，仄仄平平平。","平仄○○仄，平平仄○平。","仄平仄○仄，仄仄平平平。"],"paragraphs":["旅泊不求安，小憩南台宫。","轩楹尽北乡，盛暑堕甑中。","开垣追微凉，山顶罗千松。","烦襟忽破散，濯此万里风。","群山递环遶，云物增奇峰。","江潮信有期，来去初不穷。","啸咏得所托，幽禽亦玲珑。","青霞蔽落日，皎月生于东。","清光入疏林，照我鬓髪松。","壮年几何时，倏忽成衰翁。","愿餐日月华，为驻冰雪容。","二子皆静者，翛然此相从。","灵丹论秘诀，妙理谈真空。","兵戈满寰瀛，此乐岂易逢。","犹恨迩城市，时来车马踪。","逝将选幽僻，诛茅寄蒙笼。","灌溉荔支园，可敌万户封。","屋前修竹合，屋后流溪通。","风月应更好，清欢永相同。","稚川晚闻道，尚冀刀圭功。"],"title":"季夏之初自安国迁南台天宁寺依南山而面北暑气尤盛暇日望山顶松林郁然意必有异因穴垣凿磴以造其上形势坦平风日清美四顾山峦环合江潮往来景物不可模状月出林表清光更多夜久閴寂殆非尘世作古诗二十韵以纪其事奉呈巽达元仲"}
