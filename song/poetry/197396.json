{"author":"苏辙","id":197396,"strains":["仄仄平平仄仄仄，平仄仄平仄平仄。","平○仄仄仄平平，仄仄○平平仄仄。","仄平平仄平平平，平仄平平平仄仄。","○平○仄仄平仄，仄仄平平仄平仄。","平平○仄平仄仄，仄仄○○仄平仄。","仄平仄仄平平仄，平平仄仄平平仄。","平○仄仄平仄平，仄仄仄平平仄仄。","平平仄仄平仄平，平平仄仄平平○。","仄平○仄平仄仄，仄仄仄平○仄仄。","仄平仄仄平仄平，○仄○○仄平○。"],"paragraphs":["送客城西客已远，归路北池接南苑。","冰澌片断水光浮，柳线和柔风力软。","缭墙朱户谁家园，流水平畦春日浅。","禁河分溜一池足，洛圃移花百金贱。","飞甍斤斧声未绝，翠柏栽培影初遍。","傍人笑指高台处，前年适见荒榛满。","金钱力夺天地功，岁月未多风物换。","人生富贵无不成，都门坐置山林观。","暖风迟日时一到，早出莫归应未晚。","主人最贵稀出城，长使憧憧路人看。"],"title":"游城西集庆园"}
