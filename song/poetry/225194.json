{"author":"饶节","id":225194,"strains":["仄仄平平平仄平，平平平仄仄平平。","平平仄仄平平仄，平仄平平仄平平。","仄仄仄平平仄仄，平平平仄仄平平。","平平仄仄平平仄，仄仄平平仄平平。"],"paragraphs":["第一流中能几人，瑶林琼树恐无邻。","恬游事外缘闻道，忧到眉端止为民。","出处不哗浑入妙，文章无意自通神。","头青面雪关渠事，要作菖蒲几研春。"],"title":"次韵赵承之殿撰二首  其一"}
