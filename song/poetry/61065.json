{"author":"许及之","id":61065,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["饭了晴窗睡足时，杖藜徐步出荆扉。","若无俗事关人意，只有杨花点客衣。","黄鸟怨春浑不住，杜鹃知我亦思归。","邻家酒熟容赊买，竹笋初生韭菜肥。"],"title":"睡起"}
