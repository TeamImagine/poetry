{"author":"李彭","id":233370,"strains":["平平仄仄仄仄仄，仄仄仄平平仄平。","仄仄平平平仄仄，平平仄仄仄平平。","仄平仄仄平仄仄，仄仄平仄仄平平。","仄仄仄平平仄仄，平平仄仄仄平平。"],"paragraphs":["天公长作狡狯戏，舍北舍南无限春。","密密疏疏桃著糁，娉娉袅袅柳含尘。","老人已老难复少，故衣虽故昔经新。","岸荠未花汤饼滑，何劳象白间猩唇。"],"title":"二月二日大雪"}
