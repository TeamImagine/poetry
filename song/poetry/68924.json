{"author":"释契嵩","id":68924,"strains":["平○仄平仄，平平仄仄仄。","平仄○平平，平平仄平仄。","平平仄平仄，仄仄仄平仄。","平平仄平○，仄仄○平仄。","仄仄平仄仄，平仄平平仄。","平仄平○平，仄仄仄仄仄。","平平平仄平，仄仄○平仄。","○仄平仄平，平平仄平仄。"],"paragraphs":["云中见双鸟，高飞揭日月。","毛羽贲文章，翱翔异鹰鹘。","翛然邈千里，竟不顾林樾。","春风漫飘飏，劲翮更超忽。","陌上游侠子，窥尔徒仓卒。","虽有金弹丸，睥睨不敢发。","因知奇异资，自保长超越。","回视黄雀群，胡为恋尘{土孛}。"],"title":"古意  其三"}
