{"author":"朱翌","id":11253,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["坡陀石上大绅垂，踞石跏趺世虑微。","奉引有春扶屐去，送归生月带星稀。","一时花木助欢笑，四顾风云入指挥。","是日乃书惊蛰节，鸣蛙已傍小池归。"],"title":"游玉泉  其一"}
