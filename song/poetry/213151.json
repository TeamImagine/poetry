{"author":"贺铸","id":213151,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["何处经行特惘然，津头曾送木兰船。","桃花春水生前夜，杨柳秋风忆故年。","驿路尺书疑断绝，官仓斗米愧留连。","飘飖复作江湖计，从此长安是日边。"],"title":"汴上有怀李易初"}
