{"author":"陆龟蒙","id":28421,"strains":["平平平仄仄平平，平仄平平仄仄平。","平平仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["芭蕉霜后石栏荒，林下无人闭竹房。","经抄未成抛素几，锡环应撼过寒塘。","蒲团为拂浮埃散，茶器空怀碧饽香。","早晚却还宗炳社，夜深风雪对禅床。"],"title":"和访寂上人不遇"}
