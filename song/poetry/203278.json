{"author":"释道潜","id":203278,"strains":["平平仄平仄○平，仄○仄仄○平平。","仄○仄仄仄仄仄，仄仄仄仄平平平。","平平平仄仄平仄，仄仄平仄平平平。","平平仄仄仄平仄，仄仄仄仄平平○。","○○仄仄平仄仄，平仄仄平平仄平。","仄平仄仄平仄仄，仄仄仄仄平平平。","仄仄平平仄平仄，仄平仄仄平平平。","仄平仄仄平仄仄，○平仄仄平平平。","仄○仄平仄仄仄，仄仄平仄平○平。"],"paragraphs":["恒山道人弃妻孥，坏衣祝发从浮图。","爱缠欲网岂易脱，慧剑划断真须臾。","飘然云水出乡国，力学生死来东都。","心猿意马就羁束，肯逐万境争驰驱。","回看旧事真一梦，清渭浊泾良自殊。","楚山岁晚俄邂逅，雪屋对语依圆蒲。","劝子南游下吴越，小航短棹寻西湖。","我家住处湖岸北，如椽翠竹森千株。","竹间扣扉试访我，定有猿鹤声相呼。"],"title":"赠贤上人"}
