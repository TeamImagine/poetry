{"author":"凌策","id":177986,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["江表遥思岁月赊，幽寻胜迹对繁华。","池塘潋滟凌朱阁，树木参差翳彩霞。","玉斝满倾千日酒，画栏常胜四时花。","当年刘阮应惆怅，不识桃源第一家。"],"title":"丁家山访李璨"}
