{"author":"赵蕃","id":73622,"strains":["仄平平平仄，平仄仄仄仄。","平平仄仄仄，仄仄平仄仄。","仄平仄仄平，平仄仄平仄。","仄○平仄平，仄仄平仄仄。","平平仄平仄，仄仄仄平仄。","仄○仄仄平，平仄平仄仄。","仄平平仄○，平仄平平仄。","仄平仄平仄，仄仄○仄仄。","仄平仄平○，平仄平仄仄。","仄仄仄○○，平仄仄仄仄。"],"paragraphs":["我家章泉旁，生事苦不足。","惟余数亩地，有竹森似束。","别来梦寐之，诗语见编录。","况当萌茁时，孰杜樵采辱。","官居亦何有，有此数竿绿。","定应好事人，知我来此欲。","不然朝暮间，何计能医俗。","尚嫌地形浅，笋伙当掘𣃁。","不能助幽深，何况增诘曲。","袖短舞难长，吾俸五斗粟。"],"title":"有怀竹隠之笋复用前韵"}
