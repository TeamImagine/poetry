{"author":"曾几","id":248980,"strains":["仄平平仄平平平，仄平平仄平仄平。","平平平仄仄平仄，仄○仄仄平平平。","平平仄仄平平仄，仄仄仄平○仄仄。","仄平仄仄平仄平，仄仄平平仄○仄。","仄平仄仄○平平，仄平平仄仄仄平。","仄平仄平仄○仄，仄平仄仄○平平。","平平仄仄○平仄，平平仄仄○平仄。","仄平平仄仄平平，仄○仄仄平平仄。","平平仄仄○平仄，仄仄仄平平仄仄。","平○仄仄仄仄平，仄平仄仄平平仄。","仄平仄仄仄平平，仄仄平平仄仄平。","平仄平平仄平仄，平平仄仄仄平平。"],"paragraphs":["往年书到西风凉，病夫随牒天一方。","今年书到玉溪上，暧空白露为清霜。","人生俯仰成陈迹，只有一丘如宿昔。","故乡杰阁公饱山，野寺幽轩我横碧。","石交晓月长庚星，势交飞絮水上萍。","往时玉溪二三老，死生贵贱论交情。","归来访旧其谁羡，程公笔力犹强健。","郑公霜鬓未成丝，挂冠不受儿曹劝。","公于道德犹耕猎，所得不随天下裂。","胸中具眼世莫知，笔端有口公能说。","豹文未省一斑窥，戏逐群儿日课诗。","诗病无人与商略，湔肠浣胃付神医。"],"title":"次程伯禹尚书见寄韵"}
