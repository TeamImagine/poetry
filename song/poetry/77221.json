{"author":"袁燮","id":77221,"strains":["平平仄仄平，仄仄仄仄仄。","仄○仄平平，仄仄平平仄。","平平仄仄平，仄仄平仄仄。","平仄仄平平，平平仄○仄。","平仄仄仄仄，仄仄○○仄。","平平平○仄，仄仄平平仄。","平平仄仄仄，仄仄仄○仄。","仄平仄仄平，仄仄仄平仄。","平仄仄仄仄，仄仄仄平仄。","平仄仄○平，仄仄平仄仄。","平平仄仄○，仄仄仄仄仄。","仄○仄仄平，平平平仄仄。","仄平仄仄仄，○仄仄仄仄。","仄仄平仄仄，仄仄平仄仄。","平平仄仄仄，仄平仄平仄。","平平仄平平，仄仄仄平仄。","仄平平仄仄，平仄○平仄。","仄平平仄平，仄仄仄仄仄。","仄仄仄仄平，仄仄平仄仄。"],"paragraphs":["人生恶白髭，镊去恨不速。","欲留少年容，藻饰欺盲俗。","欺人实自欺，举世迷不复。","黄叶陨秋风，明年会重绿。","髭白不再黑，白白长相续。","光阴驹过隙，转盼黄粱熟。","青春挽不住，暮景暗相促。","古人少壮时，耳目万夫瞩。","今我忽已老，事业未丝粟。","蒲柳不禁秋，抚己堪恸哭。","成功固有分，进德岂不足。","忽将六尺躯，终身甘退缩。","白髭谨勿摘，留以警录录。","勇奋千里骥，懈怠辕下跼。","人生百种病，厥根在多欲。","芟夷蕴崇之，庶使茂嘉谷。","每怀风木感，悲痛缠心曲。","立身扬令名，此罪傥可赎。","旦旦鉴白髭，进进毋自辱。"],"title":"白髭"}
