{"author":"刘敞","id":175388,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["屋边高树绿云阴，堂下清池碧玉深。","卧想溪山迷远近，梦为鱼鸟或飞沉。","治逢平日如无事，老觉衰容稍见侵。","聊取南华寄齐物，不为东武极悲吟。"],"title":"昼寝"}
