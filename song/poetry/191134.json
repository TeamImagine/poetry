{"author":"韦骧","id":191134,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["危阁横空待胜游，登临尽道冠南州。","面分列嶂环群秀，坐看双溪会一流。","斜纳朝晖长易旦，逆消暑气每先秋。","更传宝剑深潭近，半夜寒光射斗牛。"],"title":"留题南剑州延平阁"}
