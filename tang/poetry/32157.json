{"author":"韩偓","id":32157,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["一尺红绡一首诗，赠君相别两相思。","画眉今日空留语，解佩他年更可期。","临去莫论交颈意，清歌休著断肠词。","出门何事休惆怅，曾梦良人折桂枝。"],"title":"别锦儿"}
