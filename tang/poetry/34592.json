{"author":"张说","id":34592,"strains":["平仄仄平仄，平平仄仄平。","平平○仄仄，平仄仄平平。","仄仄○仄仄，○平仄仄平。","仄○平仄仄，仄仄平仄平。","平平仄仄仄，平仄仄平平。","仄平仄仄仄，仄平仄平平。","平平仄仄仄，平仄仄平平。"],"paragraphs":["多雨绝尘事，寥寥入太玄。","城阴疏复合，檐滴断还连。","念我劳造化，从来五十年。","误将心徇物，近得还自然。","闲居草木侍，虚室鬼神怜。","有时进美酒，有时泛清弦。","声真不世识，心醉岂言诠。"],"title":"闻雨"}
