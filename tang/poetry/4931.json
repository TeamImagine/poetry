{"author":"独孤及","id":4931,"strains":["仄平仄仄仄，平仄仄仄仄。","○○仄平平，平○平仄仄。","仄平仄仄仄，平仄仄平仄。","仄仄仄仄平，平平仄平仄。","仄仄仄仄仄，仄平平○仄。","仄仄仄平○，仄仄平仄仄。","仄平仄平仄，仄仄仄平仄。","仄平仄平平，仄仄平仄仄。","仄平仄○仄，仄仄平仄仄。","平平仄仄仄，平平仄平仄。"],"paragraphs":["朔风剪塞草，寒露日夜结。","行行到瀛壖，归思生暮节。","驿楼见万里，延首望辽碣。","远海入大荒，平芜际穷发。","旧国在梦想，故人胡且越。","契阔阻风期，荏苒成雨别。","海西望京口，两地各天末。","索居动经秋，再笑知曷月。","日南望中尽，唯见飞鸟灭。","音尘未易得，何由慰饥渴。"],"title":"海上寄萧立"}
