{"author":"陆游","id":40739,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["鬓毛八九已成霜，此际逢春只自伤。","苦雨不容花抵敌，余寒犹赖酒禁当。","退红衣焙熏香冷，古锦诗囊觅句忙。","堪笑散人闲事业，西窗容易又斜阳。"],"title":"春日杂赋五首  其二"}
