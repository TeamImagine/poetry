{"author":"蔡戡","id":71280,"strains":["仄平平仄○，仄仄仄仄平。","仄仄仄○仄，平仄平平平。","仄仄仄平仄，仄仄仄仄平。","仄○平仄○，仄仄平○平。","仄仄仄平仄，平○仄仄平。","仄仄仄平仄，平仄平平平。","平○仄平仄，仄仄○平平。","仄仄平仄仄，平平仄平平。","仄仄仄平仄，仄仄平仄平。","仄仄仄平仄，仄仄○平平。","仄仄仄仄仄，仄仄平○平。","仄仄平平平，仄仄平平平。","仄仄仄仄平，平仄平平平。","仄仄仄○仄，仄○○平○。","仄平仄仄○，平平仄平平。","平平平仄○，平仄平○平。","仄仄平仄仄，仄仄平○平。","仄平仄仄仄，仄平平平平。"],"paragraphs":["我生天地间，甲子倏一周。","岁与命相迫，灾衅非人谋。","抱病卧漳浦，荏苒久不瘳。","伛偻腰欲折，偃仰筋如抽。","痛楚彻心膂，呻吟损咽喉。","浃背汗淋沥，环膝寒飕飗。","晨兴服𫄨绤，夜卧重衾裯。","垢腻生虮虱，爬搔变疮疣。","寝食殆俱废，起处宁自由。","跬步远千里，窘局如拘囚。","艾火既妄灼，药剂还轻投。","以此千金躯，寄命庸医流。","展转几十旬，初夏俄清秋。","去死一间耳，自叹如浮沤。","有身即有患，无生乃无忧。","彭殇齐寿夭，蝼蚁同王侯。","四大非我有，外物何劳求。","委心以待尽，死生任浮休。"],"title":"病中纪事"}
