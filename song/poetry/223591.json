{"author":"吴则礼","id":223591,"strains":["仄平平平平，仄平平仄仄。","仄仄仄仄平，仄仄平平仄。","仄平平仄○，仄仄平平仄。","仄仄仄仄平，平平○仄仄。","仄平仄平平，○仄仄仄仄。","平平仄平平，仄仄仄○仄。","仄平平○平，仄仄平仄仄。","仄仄平仄平，仄仄平仄仄。","仄平平仄平，仄仄平仄仄。","仄仄仄○○，平平仄○仄。"],"paragraphs":["北湖河西来，系船清洛尾。","老眼便许奇，日日南山紫。","脱身戎马间，见此佳公子。","手捉有锦嚢，胡床教脱屣。","剧谈倚蒲团，胜处辄启齿。","非关偶追寻，臭味有相似。","不知官如何，但说丘壑事。","俗子初未侵，唤醒云壑睡。","古图开巨然，茗椀同料理。","落日望长空，西风雁行起。"],"title":"赠赵圣源"}
