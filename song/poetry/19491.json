{"author":"史浩","id":19491,"strains":["仄平○平仄，平仄平仄平。","仄平○仄仄，仄仄平平平。","平平仄○平，仄仄平平平。","平仄平仄仄，平仄仄仄平。","仄仄仄平仄，仄仄平平平。","仄平仄仄仄，平平仄仄平。","仄平仄平仄，仄仄平○平。","平平仄仄平，仄仄仄平平。","仄平○仄仄，仄仄平仄平。","平平仄平仄，仄仄平平平。","仄平仄○仄，仄仄平平○。","○平平仄仄，仄仄平平平。","平平仄仄仄，仄仄平平平。","平平仄仄平，仄仄仄平平。","仄仄平仄仄，仄仄平平平。","○○平仄仄，平仄仄平○。","○○平仄平，仄仄○○平。","仄平仄平仄，仄仄平○平。","仄仄平仄仄，仄仄○仄平。","仄平平仄平，○仄仄仄平。"],"paragraphs":["大江汹澎湃，风静星斗涵。","截然当地险，界限天东南。","金陵帝王都，窟宅何耽耽。","龙虎争负恃，盘踞昔所谈。","我适访陈迹，策马冲烟岚。","蒋山上叠翠，秦淮俯拖蓝。","宝公道场主，貌像坚瞿昙。","千年窣堵波，倒影落寒潭。","共知胜绝处，即是弥勒龛。","舂春足佳致，慨想聊停骖。","六朝互兴废，较德同朝三。","中原文武境，久困兵贪婪。","曾无混一志，溥施鸿恩覃。","区区守霸图，跼束令人惭。","岂若吾主圣，坐遣凶渠戡。","长驱翔灞上，垂拱受朝参。","回观兹奧区，脱去如遗簪。","小臣执羁靮，喜释心如惔。","再拜觞万寿，恺乐将屡酣。","却来寻故栖，了此七不堪。"],"title":"陪洪景卢左司马德骏薛季益冯圆中三郎中汪中嘉总干游蒋山以三十六陂春水分韵得三字"}
