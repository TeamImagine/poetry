{"author":"刘敞","id":174407,"strains":["平○仄平仄，仄仄平仄仄。","仄仄○平仄，仄平仄仄仄。","平平仄○○，仄仄仄仄仄。","仄平仄平○，仄仄仄平仄。","平平仄仄仄，仄仄平仄仄。","仄仄平平平，平○仄平仄。"],"paragraphs":["朝廷贵儒术，子以文学显。","郡国重民社，子由政事选。","荣名信难兼，众望固不浅。","古人定何如，壮志独能勉。","由来跬步益，必有千里远。","去去聆弦歌，吾当谢言偃。"],"title":"同彦文送敦儒宰晋陵"}
