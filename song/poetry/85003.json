{"author":"崔与之","id":85003,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["天上人间一树花，五年于此驻高牙。","不随红药矜春色，为爱霜筠耐岁华。","四塞风沈天籁寂，半庭月冷市尘赊。","临行更致平安祝，一炷清香十万家。"],"title":"扬州官满辞后土题玉立亭"}
