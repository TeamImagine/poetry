{"author":"赵蕃","id":73465,"strains":["平平○仄平，仄仄平仄平。","仄平仄平○，仄仄平仄平。","平仄平仄仄，仄仄仄仄平。","仄仄平仄仄，仄平平仄平。","平○仄平仄，仄仄平仄○。","平平仄平仄，仄仄平平平。","仄平平仄平，平仄平平平。","平仄○仄仄，平○仄平平。","平平○平平，平仄○平平。","仄仄仄平平，平平仄仄平。"],"paragraphs":["平生闻石湖，谓是千载人。","去年此何缘，乃获身造门。","公盖廊庙贵，我乃裋褐贫。","既以宾客见，复叨尊俎陈。","谈间必文字，愧我非比论。","虽知愧公厚，猥诵终惭新。","别来才一书，无使无由频。","河内闻发粟，原思阙周邻。","江东且云然，湖外将何因。","再拜谢洪乔，浮沉问水滨。"],"title":"寄范建康"}
