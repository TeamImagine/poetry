{"author":"释德洪","id":228541,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["良辰美景古难幷，且趁身闲稻雨晴。","鸟语猿歌留我在，水声山色益人清。","得幽诗句聊题壁，遇好峰峦即住程。","回首十年尘事里，与君今日梦魂惊。"],"title":"同希先游石巩"}
