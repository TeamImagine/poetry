{"author":"陆龟蒙","id":28395,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["风清地古带前朝，遗事纷纷未寂寥。","三泖凉波鱼𫈵动，五茸春草雉媒娇。","云藏野寺分金刹，月在江楼倚玉箫。","不用怀归忘此景，吴王看即奉弓招。"],"title":"奉和袭美吴中书事寄汉南裴尚书"}
