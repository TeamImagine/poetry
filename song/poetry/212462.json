{"author":"李复","id":212462,"strains":["平平仄仄平，仄仄平平仄。","仄平仄平仄，仄平仄平仄。","平仄仄平仄，仄仄○平仄。","仄仄仄平平，平平仄平仄。","仄平仄平仄，仄仄平仄仄。","○平仄平仄，平平仄平仄。","平平仄平平，平○仄平仄。","仄仄仄平仄，仄仄平平仄。","○仄仄平○，仄仄平平仄。","仄仄仄平平，平平仄平仄。","平仄仄平仄，平平仄平仄。","○仄仄平平，仄仄仄平仄。","平仄仄仄平，○平平平仄。"],"paragraphs":["群鸠啄屋鸣，乱雀翻檐噪。","喜呼怒争逐，往来竞酣闹。","阳气动飞潜，得意相陵暴。","晓枕不能眠，开门适情好。","酌泉供清盥，短发巾野帽。","中心旷无事，焚香诵真诰。","人生袭元精，含和百神抱。","失足落阴界，久困群邪耗。","漂溺孰能回，浩劫沉波潦。","玉镜动悲云，慈航引清櫂。","惟予久冥寞，区区谢初少。","三叠舞胎仙，八景驻霞翿。","稽首蹑祖风，中天延羲照。"],"title":"早起"}
