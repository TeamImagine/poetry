{"author":"释文珦","id":134059,"strains":["平平平仄平，仄仄仄仄仄。","平平仄仄平，平○仄○仄。","仄仄仄平平，○平仄平仄。","平○平仄平，○仄仄○仄。","平平平仄平，仄仄仄仄仄。","平平仄平平，平平仄平仄。","○平仄○平，仄仄仄仄仄。","仄仄平平平，平平仄平仄。"],"paragraphs":["生无机巧姿，所贵唯实践。","探玄发尽霜，穷胜足重趼。","渡水识归源，看云悟舒卷。","宁教身不遭，颇谓首难俛。","余年辞畏途，灭迹向绝𪩘。","形骸未全枯，嚣烦幸俱遣。","中心本难诬，万事不欲辩。","手把楞伽经，交趺对𬬻篆。"],"title":"自纪"}
