{"author":"释善珍","id":122821,"strains":["平仄仄平，平仄平仄。","仄仄平仄，○平平仄。","仄仄仄平，平仄平平。","仄仄仄仄，○平○平。","仄平平仄，仄平仄仄。","仄平仄平，仄平○仄。","○○仄仄，仄仄仄平。","仄平平平，○平平平。","○平仄平，仄仄仄仄。","○平仄仄，仄仄仄仄。","仄仄○平，○仄平平。","平平仄平，平○平平。","仄仄仄平，仄仄仄仄。","平仄○仄，平仄仄仄。","平平仄仄，○平仄平。","平仄仄仄，仄平仄平。","○仄平仄，仄仄仄仄。","仄仄平仄，仄仄仄仄。","仄仄平平，仄仄仄平。","仄平平平，仄平仄○。","仄仄平平，平仄平仄。","平平仄仄，平仄平仄。","仄平平平，平仄平平。","仄仄仄○，平仄平平。"],"paragraphs":["公掾富沙，来就师语。","少服师训，称公豪举。","后二十年，麾节煌煌。","老客辇寺，传公除郎。","桂联荆渚，朔风孔棘。","见公起家，大刀长戟。","冠弹复挂，印刻复销。","羡公枪榆，如抟扶摇。","如生马驹，不受控勒。","如钢百炼，愈不改色。","士不患才，患不身修。","修身既才，奚訾奚尤。","士挟一能，足以駴世。","公百其蕴，而不尽试。","私尝啧啧，叹公不逢。","公笑谓予，子何褊胸。","坟寺虚席，乃命扫洒。","曰子非我，子岂肯下。","感激怀人，慷慨受知。","愧无黄金，铸锺子期。","事与心违，公又仙去。","精灵地下，知予心事。","哭西州门，何必羊侯。","万事宛如，华屋山丘。"],"title":"祭静江帅曾吏部"}
