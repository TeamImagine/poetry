{"author":"晁说之","id":219971,"strains":["仄仄平平仄仄平，平平平仄仄平平。","平平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["顷岁官尝傍紫虚，嵩云缑月笑谈余。","惟知猿鹤乞骸疏，不录熊罴谏猎书。","游寺但知能自与，焚舟不复问何如。","岩廊德量谁能比，大令山阴难并居。"],"title":"再和  其二"}
