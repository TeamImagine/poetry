{"author":"释行海","id":145944,"strains":["平平仄仄仄平平，平仄平平平仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["东风晓出凤凰城，烟棹悠悠春水平。","征雁北归乡有思，大江东去世无情。","渡人来往青山在，霸业兴亡白鸟惊。","惆怅鲸吞心未死，至今朝暮逐潮生。"],"title":"渡钱塘江"}
