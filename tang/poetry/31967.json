{"author":"韩偓","id":31967,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["中宵忽见动葭灰，料得南枝有早梅。","四野便应枯草绿，九重先觉冻云开。","阴冰莫向河源塞，阳气今从地底回。","不道惨舒无定分，却忧蚊响又成雷。"],"title":"冬至夜作"}
