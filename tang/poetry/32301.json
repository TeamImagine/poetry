{"author":"吴融","id":32301,"strains":["仄仄平平仄仄平，仄平仄仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["不必繁弦不必歌，静中相对更情多。","殷鲜一半霞分绮，洁澈旁边月飐波。","看久愿成庄叟梦，惜留须倩鲁阳戈。","重来应共今来别，风堕香残衬绿莎。"],"title":"红白牡丹"}
