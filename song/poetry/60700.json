{"author":"许及之","id":60700,"strains":["平平平仄平平○，仄仄仄仄○平平。","平平平仄仄平仄，○仄仄仄○仄平。","仄平平仄○○仄，平仄仄○○仄平。","○仄仄仄仄平仄，仄仄○仄○○平。","仄仄平仄平仄仄，仄仄平仄仄平平。","仄平平仄平○仄，仄仄仄仄平平○。","仄平仄仄平仄仄，平仄仄仄平仄平。","平平仄仄平平平仄仄，仄平仄仄平○仄。"],"paragraphs":["沙河塘路飞晴泥，夹道睨立如凫鹥。","千夫舁石自何所，相以柝节当鼓鼙。","一夫流喝相和答，声与步应如采齐。","观者跼蹐汗通下，彼独闲暇轻如携。","此石非是装玉砌，此石非是筑金堤。","不为文陛仪禁卫，定作润础承榱题。","俨然一柱方峙立，何者偃植为拱枅。","呜呼自昔良工心独苦，大材小用俱难取。"],"title":"舁石行"}
