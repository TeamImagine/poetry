{"author":"汪梦斗","id":152924,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["遗山诸老号儒宗，窃与余怀正不同。","了得高吟犹小技，穷知实理是全功。","生民皆本诗书出，宇宙元包性分中。","来此无人同我意，拳拳望子革颓风。"],"title":"留示逯云甫秀才  其二"}
