{"author":"姚辟","id":178823,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平平仄平平仄，仄仄平平仄仄平。"],"paragraphs":["文脊山中姓已逃，江城争美少微高。","应知司马来窥鼎，便学秦人去种桃。","海上音书断鸿雁，洞中吟啸伴猿猱。","鹿裘谁识先生志，却把虚词倚伏滔。"],"title":"望文脊怀瞿硎先生"}
