{"author":"黄庭坚","id":208300,"strains":["仄仄平平，平平仄仄。","仄仄平平，仄○仄仄。","○平○仄，平仄○仄。","仄○平平，仄平平仄。","○○仄仄，仄仄仄平。","仄仄仄○，仄仄平○。","仄○仄仄，仄仄○○。","仄○○仄，仄仄○○。","仄仄平仄，○仄仄仄。","仄仄平平，仄○○仄。","仄仄平平，仄平平仄。","○？仄平，仄平平仄。","平仄仄仄，仄仄仄平。","平仄平仄，平仄仄平。","仄仄仄仄，平仄仄平。","仄仄仄仄，平仄○平。","仄仄平平，仄仄平仄。","仄仄○仄，仄仄仄仄。","平仄○平，仄○平仄。","仄○○平，○平仄仄。","平平仄仄，仄仄平平。","仄平平仄，仄仄平平。","仄平仄仄，仄平仄○。","仄○仄仄，仄仄平○。","平仄平○，平仄平○。","仄仄○○，平平平仄。","仄仄仄平，仄平平仄。","仄仄仄平，平平仄仄。","平平平仄，平仄平平。","？平平仄，平仄平○。","○仄平仄，仄仄○平。","仄平仄仄，平仄平平。"],"paragraphs":["梵语头陀，华言抖擞。","浄一真心，振三毒垢。","如来亲试，迦叶称首。","圣教推崇，哲人遵守。","衣三食四，住处五名。","曰十二行，对治修行。","十三或八，要以三并。","练磨三境，摄化三乘。","起四欢喜，行四圣种。","以戒为基，止观相踵。","大矩崇规，炼金烹矿。","号菩萨僧，志惟坚勇。","知足少欲，伏我受根。","无取无著，情绝所存。","若有赞者，同赞世尊。","续佛慧命，开佛正门。","在昔能仁，嘱付弥勒。","守护三宝，后五百岁。","弥勒称扬，此行为最。","适当其时，应身出世。","阿兰若处，作众依归。","则先贤轨，发薙肩垂。","白麻劫贝，不随染衣。","表如玉雪，不受尘泥。","心寂为禅，心浄为教。","内外相应，方名修道。","事贵简严，理惟幽奥。","不具信根，玄关莫造。","祈生兜率，天乐非贪。","菩提熏种，慈氏言参。","其或超越，罔假司南。","十方法界，同我伽蓝。"],"title":"头陀赞"}
