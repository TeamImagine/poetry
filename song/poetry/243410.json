{"author":"晏殊","id":243410,"strains":["仄平仄平仄，平仄平仄平。","仄仄仄仄平，仄平仄仄平。","仄仄仄○平，仄平仄○平。","仄平仄仄仄，平仄○平平。","仄仄仄平平，平平仄平平。","平仄平仄仄，仄平平仄平。","仄平仄平○，平平平仄平。","仄仄仄○平，平平平仄平。","平○仄仄仄，平仄仄平平。"],"paragraphs":["大钧播群物，零茂归自然。","默定既有初，不为智力迁。","籞寇导其流，仲任派其源。","智愚信自我，通塞当由天。","宰世曰皋伊，迷邦有颜原。","吾道诚一概，彼途锺百端。","卷之入纤毫，舒之盈八埏。","进退得其宜，夸荣非所先。","朝闻可夕陨，吾奉圣师言。"],"title":"列子有力命王充论衡有命禄极言必定之致览之有感"}
