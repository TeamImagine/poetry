{"author":"杨万里","id":45613,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。","平平平仄平平仄，平仄平平仄仄平。"],"paragraphs":["梅莟香边踏雪来，杏花雨里带春回。","明朝解缆还千里，今日看花更一杯。","谁遣文章太惊俗，何缘场屋不遗才。","南溪鸥鹭如相问，为报春吟费麝煤。"],"title":"送罗永年西归"}
