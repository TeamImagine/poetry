{"author":"李刘","id":104327,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["商瞿五十子何迟，佳气充闾庆可知。","喜溢麟生天上日，梦回虎堕月中时。","犀钱賸送沾佳客，麝颗轻涂付侍儿。","英物从来声自别，试啼容我一听之。"],"title":"贺晚生子"}
