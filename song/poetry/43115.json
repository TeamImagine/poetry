{"author":"范成大","id":43115,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["京尘红软扑雕鞍，年少王孙酒量宽。","倚袖竹风怜翠薄，捧杯花露怯金寒。","黄云城上栖乌曲，绿水桥边鬭鸭栏。","别后相思惟故物，壁煤侵损扇中鸾。"],"title":"圣集夸说少年俊游用韵记其语戏之"}
