{"author":"阳枋","id":109654,"strains":["仄仄平平仄，平平仄仄平。","○平○仄仄，仄仄仄平平。","平仄○平仄，平平仄仄平。","仄平平仄仄，仄仄仄平平。","○○○平仄，○平仄仄？。","仄平平仄仄，○仄仄○平。","仄平平平仄，平○仄仄平。","平平平仄仄，平仄仄平平。","平仄平平仄，○平平仄平。","仄平平仄仄，仄仄仄平平。","仄仄平平仄，平○仄仄平。","仄平平仄仄，平仄仄平平。"],"paragraphs":["洞口天容黯，灵宫暂洁斋。","中宵轻霡霂，向晚卷云霾。","岩削苍璆璧，峰攒碧玉钗。","水花纷迸峡，石乳溜垂崖。","喷浪迟归舫，穿涛急去{渒}。","布飞千丈直，屏立半空排。","木任岩藤束，花从涧草埋。","高猿枝袅袅，幽鸟韵喈喈。","亭午烟光冷，深春风色飁。","便疑尘世隔，直与洞仙偕。","意得诗偏好，情闲乐可涯。","寄言轩冕客，名利莫装怀。"],"title":"和前人韵赋昌溪洞口"}
