{"author":"刘弇","id":209289,"strains":["平平仄仄○，仄仄○平○。","平○仄平仄，仄仄○平平。","平仄仄仄○，仄仄平平平。","平平仄平平，仄仄平仄平。","仄仄仄仄仄，仄仄平平平。"],"paragraphs":["人言蜀道难，历井如扪参。","何如棘围里，对面横霜镡。","声价一日中，不数双南金。","秋风大情生，半入潇洒襟。","袖有百炼骨，跃马辞家林。"],"title":"送方绚解元赴试南宫用桂林一枝荆山片玉为韵八首  其二"}
