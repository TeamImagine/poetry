{"author":"王禹偁","id":177821,"strains":["平仄仄仄仄，平仄仄仄平。","平平仄平仄，平仄仄仄平。","仄平仄平仄，平仄平平○。","仄仄平平平，仄平仄平平。","仄仄仄仄仄，平仄仄平平。","仄仄仄仄平，仄仄○平平。","仄仄仄仄仄，仄仄平仄平。","○仄仄平仄，平仄○仄平。","平仄仄平仄，仄仄平仄平。","仄平仄平○，平仄平仄平。","仄平仄仄仄，仄仄平仄平。","仄平平○平，仄平仄○平。","○平仄仄仄，○仄平○平。","仄平平仄仄，仄仄○平平。","○仄仄平仄，平仄平平平。","仄平仄平仄，平仄仄仄平。","仄平○平仄，平仄仄平平。","平平平仄仄，仄仄仄仄平。","仄平平仄仄，仄平○仄平。","仄仄仄仄仄，○○仄仄平。","平平仄平仄，平仄平仄平。","仄仄平平仄，仄平平仄平。","○○仄仄仄，仄仄平平平。","平平仄仄仄，仄仄仄平平。"],"paragraphs":["媒雉不诱凤，由鹿不致麟。","终南有嘉士，天子不得臣。","板舆入穷谷，同隠之推亲。","种木山之阿，采兰涧之滨。","务本不务末，求力不求人。","至孝在尽欢，饮水犹欣欣。","富贵不以道，列鼎奚足云。","行是有余力，稽古且学文。","稽古不为禄，学问非饰身。","立言复垂教，杨孟时有伦。","我生落世网，碌碌随搢绅。","直躬多龉龃，左官苦漂沦。","妻孥困斗粟，亲老无重茵。","入山非隠遁，去国颇悲辛。","犹顾贰车禄，縻絷丹河滨。","羡君脱羁鞅，生计在水云。","羡君遗荣利，居处绝嚣尘。","躬耕方肯食，恐蠹力穑民。","学优终不仕，孰为观国宾。","去去谢桂籍，行行避薄轮。","巢由自高尚，尧舜徒圣神。","况我蜉蝣辈，敢希鸾凤群。","犹期不远复，一问迷途津。","他年解郡职，愿许我为邻。"],"title":"赠种放处士"}
