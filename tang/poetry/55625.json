{"author":"李白","id":55625,"strains":["○平仄仄仄，仄仄仄仄平。","平平仄○平平仄，仄仄○平仄仄平。","平仄仄○仄，平仄平仄平。","仄仄仄仄仄，平平仄平平。","平平仄平平，平○平仄平。","仄平平仄仄平仄，仄仄仄平平。"],"paragraphs":["中山孺子妾，特以色见珍。","虽然不如延年妹，亦是当时绝世人。","桃李出深井，花艳惊上春。","一贵复一贱，关天岂由身。","芙蓉老秋霜，团扇羞网尘。","戚姬髡发入舂市，万古共悲辛。"],"title":"中山孺子妾歌"}
