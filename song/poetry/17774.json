{"author":"吴芾","id":17774,"strains":["平平仄仄仄，仄平平仄仄。","仄仄仄仄平，仄○平仄仄。","仄仄平仄平，仄仄○○仄。","仄仄仄仄平，仄平平仄仄。","仄平仄平平，仄仄仄平仄。","仄仄仄仄○，平平仄平仄。","仄仄仄平平，仄仄平平仄。","平平仄仄平，仄仄平平仄。","仄仄仄仄平，平仄仄仄仄。","仄仄○平平，仄仄平平仄。","仄仄仄平平，仄平平仄仄。","仄仄仄仄平，仄平平仄○。"],"paragraphs":["人生禀一气，自微而至著。","不问富与贫，不论新与故。","自有形影初，我便相亲附。","二子既有言，我宁无一语。","汝形未生时，影复在何处。","偶与我有缘，同生复同住。","幸我所依人，造理仍知数。","身虽未溘然，已办周身具。","得酒即忘怀，宁复顾毁誉。","醒即看云眠，目送孤鸿去。","我亦得安闲，不忧还不惧。","说与二子知，莫为身外虑。"],"title":"和陶神释"}
