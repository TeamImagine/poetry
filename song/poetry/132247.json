{"author":"萧立之","id":132247,"strains":["平平平仄仄○平，仄仄○平仄仄○。","平仄平平仄平仄，平○平仄仄平平。","平○平仄仄仄仄，仄仄平平平仄平。","○仄仄○○仄仄，平平仄仄仄平仄。"],"paragraphs":["东南文物古遗余，不料冠绅忽弃如。","门外逢人作胡跪，官中投牒见番书。","谁教天女解作俑，欲倩渔郎寻卜居。","更欲久留观此世，昌黎此语倍愁予。"],"title":"又和"}
