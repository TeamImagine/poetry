{"author":"于鹄","id":8724,"strains":["仄仄仄平仄，仄平仄平平。","仄○○平平，仄仄仄仄平。","仄平仄平○，仄仄仄仄平。","平仄仄○仄，○平平仄平。","○仄仄仄平，仄仄平○平。","平平仄平仄，○仄平仄平。","仄平仄平仄，平仄○仄平。","仄仄平仄平，仄仄平仄平。","仄仄仄仄仄，仄仄平平平。","仄仄仄仄平，仄仄平平平。","仄仄仄平仄，平仄仄平平。","○平仄平平，平仄平仄○。","仄仄○仄仄，仄仄○仄平。","仄仄仄仄○，平仄○平平。","仄平平仄平，平仄平仄平。"],"paragraphs":["戢戢乱峰里，一峰独凌天。","下看如尖高，上有十里泉。","志人爱幽深，一住五十年。","悬牍到其上，乘牛耕药田。","衣食不下求，乃是云中仙。","山僧独知处，相引冲碧烟。","断崖昼昏黑，槎臬横只椽。","面壁攀石棱，养力方敢前。","累歇日已没，始到茅堂边。","见客不问谁，礼质无周旋。","醉卧枕欹树，寒坐展青毡。","折松扫藜床，秋菓颜色鲜。","炼蜜敲石炭，洗澡乘瀑泉。","白犬舐客衣，惊走闻腥膻。","乃知轩冕徒，宁比云壑眠。"],"title":"过凌霄洞天谒张先生祠"}
