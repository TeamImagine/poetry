{"author":"黄彦平","id":252741,"strains":["平仄平平仄，平平仄仄平。","平平仄仄仄，平仄仄平平。","仄仄平平仄，平平仄仄平。","平平仄仄仄，仄仄仄平平。"],"paragraphs":["车马相逢地，龙蛇杂处中。","从容李洞长，游戏管城公。","堕履方圯下，跳壶已阆风。","还同贺水部，乘兴看行宫。"],"title":"王子才军中有道人鬻笔既售而去笑曰吾姓名在管中破视有细字曰李洞长求之不复见矣"}
