{"author":"项安世","id":53959,"strains":["仄平仄平平，平仄平仄仄。","平平仄○仄，平平仄平仄。","平平仄平平，仄仄仄平仄。","○平仄平仄，仄仄仄平仄。","仄仄仄平仄，平平仄○仄。","平平仄平仄，仄仄平平仄。","○平平仄○，仄仄仄平仄。","仄平平平平，平平仄平仄。"],"paragraphs":["水官不能神，经岁无此作。","春风一回首，风花散云箔。","飞来忽滔天，扫去不盈握。","苍茫大千界，敛散一圭角。","似是絮无盐，人情只轻薄。","怀哉我来玉，小棹山阴泊。","空江蓑笠中，此段有前约。","扣舷歌商声，黄锺震牛铎。"],"title":"咏雪次铎字痛字韵二首  其一"}
