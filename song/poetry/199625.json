{"author":"宋真宗","id":199625,"strains":["仄平平○仄平平，仄平平仄○平平。","仄仄仄平平仄仄，平平仄仄仄○平。","平平平仄仄平仄，平仄平平仄仄平。","○○仄平平仄仄，平平平仄仄○○。","仄平仄仄○平仄，仄仄平○仄仄平。","仄仄平平平仄○，○平平仄仄平平。"],"paragraphs":["混元为教合醇精，视之无迹听无声。","唯有达人臻此理，逍遥物外事沈冥。","浮云舒卷绝常势，流水方圆靡定形。","乘兴偶然辞涧户，谈真俄尔谒王庭。","顺风已是闻宗旨，枕石还期适性情。","玉帛簪缨非所重，长歌聊复宠归程。"],"title":"送张无梦归天台山"}
