{"author":"彭汝砺","id":201567,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["世俗无轻好遁讥，先生岂是爱山扉。","圣人固重潜龙诫，君子安为即鹿非。","白水会来朝草径，红尘不敢傍麻衣。","金舆应有商岩梦，即听东南一诏飞。"],"title":"千乘先生有草堂之吟而人或讥之因次其韵"}
