{"author":"金君卿","id":146427,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平平仄平平。"],"paragraphs":["翼舒层构倚云霞，日下无双处士家。","千叠灵山横琬琰，八分宸笔动龙蛇。","趋庭素业皆黄卷，揭版新诗半碧纱。","我倦迷津欲归老，赖君曾为指仙槎。"],"title":"寄题三灵山程先生瑞墨阁"}
