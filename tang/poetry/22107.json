{"author":"许浑","id":22107,"strains":["仄仄平平仄仄平，仄平平仄仄仄平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["六十悬车自古稀，我公年少独忘机。","门临二室留侯隐，櫂倚三川越相归。","不拟优游同陆贾，已回清白遗胡威。","龙城凤沼棠阴在，只恐归鸿更北飞。"],"title":"贺少师相公致政"}
