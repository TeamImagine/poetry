{"author":"杨万里","id":47456,"strains":["平○○仄仄仄平，仄平仄平○仄平。","平平○○○平仄，仄平平平仄平仄。","平○仄平仄仄仄，仄○平○仄平仄。","仄仄仄平仄仄平，仄平仄平仄仄仄。","平平仄仄仄平○，仄平仄仄平仄平。","仄平仄平平仄○，仄平仄仄平平○。","仄平仄仄平仄仄，○平平平仄仄仄。","仄平平仄平仄平，仄仄○平平仄仄。","仄平平平平仄仄，仄仄平平平仄仄。","平平仄平仄仄平，平仄平仄○平平。","○仄平平平仄仄，平平仄仄平平平。","仄○仄平仄，仄○平仄仄。","平平仄仄○仄仄，仄平仄仄平平仄。"],"paragraphs":["城中长恨不见山，出城见山如等闲。","曹溪过了过岑岭，不惟山粗石仍犷。","山如可师癞满顶，石如陈三瘿联颈。","一路令人眼不开，眼开令人闷不醒。","乌沙未到一溪横，水清见底心已清。","大塘六峰争出迎，水精笔架琉璃屏。","两峰玉笋初出土，三峰冰盘饤角黍。","一峰新琢金博山，雾作沈烟云作缕。","忽然前冈平截断，万丈青尖余寸许。","山神解怜客子愁，平地跳出苍琳璆。","更借天公修月斧，神工一夜忙雕锼。","近看定何者，远看真可画。","山神自贺应自诧，古来此地无车马。"],"title":"过乌沙望大塘石峰"}
