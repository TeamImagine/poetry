{"author":"吴芾","id":18194,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["残年脚力已摧颓，不谓登高尚可来。","每恨故人多爽约，那知今日共衔杯。","挪挲黄菊香仍在，怅恨朱颜挽不回。","君若此时犹惜醉，酒怀更待几时开。"],"title":"重阳有作呈朝宗"}
