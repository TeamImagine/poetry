{"author":"苏泂","id":95678,"strains":["平平仄平仄，平仄仄○仄。","平○仄平仄，仄仄平平仄。","平平仄平仄，仄仄仄○仄。","平平仄平仄，仄仄○平仄。","平平仄平仄，平平仄仄仄。","平平平仄仄，○仄平平仄。","平平仄平仄，平仄平平仄。","平平仄仄仄，仄仄仄仄仄。","○平仄平仄，平仄平平仄。","平平仄仄仄，平仄平平仄。","平平仄仄仄，平仄○平仄。","平平仄○仄，仄仄平○仄。"],"paragraphs":["兹辰孟春夕，芳意二分在。","登临愧成晚，倏忽朝晡改。","楼栏带栖鸟，野色半苍黛。","花围郡园夜，柳暗陂塘外。","昏钟四檐雨，悬灯澹予对。","瓶梅书帙乱，茶树窗纱碍。","披文到韦集，神赏希唐代。","炉烟起寂寞，至味久不坏。","妻眠稚无扰，斯境非凡会。","于时暂得我，真浄青莲界。","蚩蚩竞物欲，宵寐犹憎爱。","谁知屡空者，庶远樊笼害。"],"title":"夜坐读韦苏州集序"}
