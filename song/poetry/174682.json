{"author":"刘敞","id":174682,"strains":["平平平仄平，平仄仄平平。","仄仄○仄仄，○平平平平。","仄平仄仄平，仄仄平仄平。","仄仄平平仄，平平仄平平。","平平仄平平，平仄平○○。","平平平平平，仄仄仄○平。","仄○仄仄仄，仄仄仄仄平。","平平仄仄平，平仄仄仄平。"],"paragraphs":["孤鸾方北游，威凤复南翔。","邂逅中道遇，其音何锵锵。","太平向百年，此固多美祥。","扰扰都人士，争先觌辉光。","虽无醴泉流，江水清且长。","虽无朝阳桐，翠树茂且芳。","念将万里逝，愿得少徬徨。","为君赋卷阿，因以谢楚狂。"],"title":"李觏以太学助教召曾巩以进士及第归俱会郡下素闻两人之贤留饮涵虚阁"}
