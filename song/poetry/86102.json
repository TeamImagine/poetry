{"author":"韩淲","id":86102,"strains":["仄仄平○仄，平平平仄平。","仄仄仄平平，平平平仄平。","仄仄平平平，仄仄平仄平。","仄仄仄仄仄，平平仄平平。","平平仄平仄，仄○平仄平。","仄○平○平，仄仄仄仄○。","平平仄仄仄，仄仄仄仄平。","仄○仄平○，仄仄仄仄平。"],"paragraphs":["竹隠高深处，江南怀玉村。","此老已华颠，清门非市阍。","缓步泉周遭，放眼云吐吞。","野马阅众甫，冥鸿本孤鶱。","经年未能往，梦思疲我魂。","是中夫如何，不以俗谛论。","时来五七字，惨惨感慨存。","想其树扶疏，遶屋夏箨翻。"],"title":"昌甫竹隠"}
