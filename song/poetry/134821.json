{"author":"释文珦","id":134821,"strains":["平仄仄平平，平平仄仄平。","仄○平仄仄，平○仄○仄。","仄仄平平仄，平平仄仄平。","仄平○仄仄，平仄仄○平。","仄仄平平仄，○平仄仄平。","仄平○仄仄，仄仄○平平。","仄仄平○仄，平平仄仄平。","仄平平仄仄，平仄仄平○。","仄仄平平仄，平平仄仄平。","仄平平仄仄，○仄仄○平。","仄仄平○仄，平平仄仄○。","仄○平仄仄，仄仄仄平○。"],"paragraphs":["茅屋小于船，寒宵此会偏。","苦吟因静得，幽思与闲便。","断壁栖云气，虚窗闭篆烟。","帖残重补画，琴老不胜弦。","画轴尘为古，茶𬬻火自然。","细泉胶苋腹，冻鹤堕松巅。","石鼓鸣如磬，甆缾色类铅。","雪明灯焰减，风远漏声传。","鼠黠窥人走，僮顽背客眠。","骨清神欲脱，兴逸语犹颠。","野性终应在，浮名岂足缠。","欲从支遁隠，未有买山钱。"],"title":"剡源山房"}
