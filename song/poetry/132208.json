{"author":"萧立之","id":132208,"strains":["平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平仄仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["天台一万八千丈，玉立人间第一流。","士要著书归亦乐，道堪传世外何求。","能令不作三公耳，且共相看一笑休。","渺渺层云双目短，几时归雁落沧洲。"],"title":"送实堂吴帅归天台二首  其二"}
