{"author":"皎然","id":39985,"strains":["平平○平平，平平平仄仄。","平○仄平平，平平平仄仄。","平平平平仄，平仄仄仄仄。","平平仄平○，仄仄平平仄。","平平平平○，仄平平平仄。","平仄平平平，平平仄平仄。","仄仄仄仄○，平平仄平仄。","平仄平仄平，仄平仄平仄。","○仄平仄仄，仄平平仄仄。","仄仄仄平平，仄○平仄仄。","平平仄仄仄，平仄平○仄。","仄○○仄平，○平平仄仄。","仄平仄平仄，平○平仄仄。","仄平仄仄仄，仄仄平平仄。","仄仄平平仄，平平仄平仄。","仄○仄仄平，仄仄平平？。","平平平仄仄，平仄平仄仄。","仄仄平平平，平平仄平仄。","仄仄仄平仄，仄平平平○。","仄仄平仄平，平平仄平仄。"],"paragraphs":["知音如琼枝，天生为予有。","攀折若无阶，何殊天上柳。","裴生清通嗣，阳子盛德后。","诗名比元长，赋体凌延寿。","珠生骊龙颔，或生灵蛇口。","何似双琼章，英英曜吾手。","白日不可污，清源肯容垢。","持此山上心，待君忘情友。","且伴丘壑赏，未随名宦诱。","坐石代琼茵，制荷捐艾绶。","清宵集我寺，烹茗开禅牖。","发论教可垂，正文言不朽。","白云供诗用，清吹生座右。","不嫌逸令醉，莫试仙壶酒。","皎皎寻阳隐，千年可为偶。","一从汉道平，世事无纷𫄙。","星文齐七政，天轴明二斗。","召士扬弓旌，知君在林薮。","莫学颍阳子，请师高山叟。","出处藩我君，还来会厓阜。"],"title":"荅裴集阳伯明二贤各垂赠二十韵今以一章用酬两作"}
