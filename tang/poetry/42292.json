{"author":"吴筠","id":42292,"strains":["仄平仄仄仄，仄仄平仄平。","仄仄平仄仄，平平平仄平。","仄平仄平仄，仄仄平仄○。","仄仄仄仄平，仄平平仄平。","仄仄仄仄仄，平平仄○平。","仄平仄平平，仄仄平仄○。","平仄仄仄仄，仄平平仄平。","仄平平平仄，仄仄平平平。"],"paragraphs":["世人负一美，未肯甘陆沉。","独抱匡济器，能怀真隐心。","结庐迩城郭，及到云木深。","灭迹慕颍阳，忘机同汉阴。","启户面白水，凭轩对苍岑。","但歌考槃诗，不学梁父吟。","兹道我所适，感君齐素襟。","勗哉龚夫子，勿使嚣尘侵。"],"title":"题龚山人草堂"}
