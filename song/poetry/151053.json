{"author":"杨公远","id":151053,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["闷来咄咄向空书，怪底年来每事疏。","著脚左如旋磨蚁，进身难似上竿鱼。","不逢贤者休弹铗，谩说侯门可曳裾。","毕竟归农为上策，买将蓑笠去耕锄。"],"title":"闷书"}
