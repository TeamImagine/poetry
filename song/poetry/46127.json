{"author":"梅尧臣","id":46127,"strains":["○平○平平，平仄仄平仄。","仄仄仄平平，仄仄仄平仄。","仄仄平仄仄，仄仄仄仄仄。","○平○○平，平仄仄平仄。","仄仄仄仄平，仄仄平仄仄。","平平仄平仄，仄仄○仄仄。","平平仄仄仄，平仄仄平仄。","平平仄仄仄，平仄平平仄。"],"paragraphs":["苍山过秦梁，山尽见川陆。","下马古成都，访垄得乔木。","扫箨开奠席，陨泪湿俎肉。","当时相如归，徒自盛车毂。","不问有是为，事乃今古独。","还因问耆旧，亦莫遗隠卜。","荒祠古柏下，残月杜鹃哭。","凭君约史笔，书作西来目。"],"title":"送范景仁学士归蜀焚黄"}
