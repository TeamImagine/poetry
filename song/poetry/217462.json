{"author":"张耒","id":217462,"strains":["平平平仄仄，平仄平平平。","仄仄仄平仄，平平仄平平。","平平仄平平，仄仄○○平。","平平仄平平，仄平仄仄○。","平平仄平○，平仄平平平。","平平仄平仄，○仄仄平○。","平平仄平仄，平仄○平平。","仄平平平平，○仄平平○。","仄平平仄仄，○仄平平平。"],"paragraphs":["江皋春气足，佳杞蕃新苗。","老枿饱霜露，余滋发柯条。","青青被修冈，若若缘空壕。","僮归必盈筐，一杯劝尔劳。","神农不吾期，夸誉何忉忉。","坚筋及奔马，莹目察秋毫。","余功补阳干，清利胜堇椒。","老臞天随翁，空斧无脂膏。","饭成资尔荐，长对颜家瓢。"],"title":"食杞"}
