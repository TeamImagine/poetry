{"author":"李贺","id":13819,"strains":["平仄仄○○仄仄，平仄平平仄平仄。","仄仄平平仄仄平，仄仄平○○仄仄。","平平平仄仄平仄，？平仄平仄平仄。","仄仄平○仄仄平，仄○仄仄平平仄。","平平平平平仄仄，平平仄仄平平仄。","平仄平平仄仄平，平平仄仄平平仄。"],"paragraphs":["先辈匣中三尺水，曾入吴潭斩龙子。","隙月斜明刮露寒，练带平铺吹不起。","蛟胎皮老蒺藜刺，䴙鹈淬花白鹇尾。","直是荆轲一片心，莫教照见春坊字。","挼丝团金悬{罒/鹿}{罒/敕}，神光欲截蓝田玉。","提出西方白帝惊，嗷嗷鬼母秋郊哭。"],"title":"春坊正字剑子歌"}
