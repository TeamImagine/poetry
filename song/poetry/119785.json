{"author":"林希逸","id":119785,"strains":["仄仄平平○，平平仄仄平。","平平○仄仄，平仄仄平平。","仄仄平平平，○平仄仄平。","平○仄平仄，平仄○平○。","平仄平平仄，平平平仄平。","仄○平仄仄，平仄仄平平。"],"paragraphs":["点点残鸦过，孤村带落晖。","篱边闻犬吠，山下有人归。","远岫连芳坞，长林遶翠微。","云深认茅屋，风细飏征衣。","樵唱同寻径，猿惊为扣扉。","夜深灯火下，儿女共依依。"],"title":"山村人暮归"}
