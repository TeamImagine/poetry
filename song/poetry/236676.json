{"author":"汪藻","id":236676,"strains":["平○仄仄平仄平，平仄仄仄○平平。","平平仄仄仄平仄，○平仄仄平平平。","平平平仄仄仄仄，仄仄仄仄平平平。","平平平平仄仄仄，仄仄平仄平平平。","仄○仄仄仄○仄，平仄仄仄平平平。","平平仄仄○平仄，仄仄仄仄○平平。","仄平仄仄仄平仄，仄平○仄平平平。","仄平平平仄仄仄，仄仄仄仄○平平。","平平仄○平仄仄，仄仄仄仄平○平。","平○仄仄平仄仄，仄仄仄平平○○。"],"paragraphs":["流澌欲作环珮鸣，枯木未肯回春声。","舟人坐恐雪为祟，娇鸦又舞天边城。","天公知我不足厄，乞与十日霜风晴。","遥遥烟堤护玉镜，滉滉云海浮金钲。","揽衣坐数踵间息，窥见宇宙无余情。","灯花也似调儿女，咄咄笑我长宵征。","我生底处不堪著，未归且杂吴儿耕。","纵无邻翁饮子美，会有稚子迎渊明。","仙山况闻连洞壑，饵术或可求长生。","闲中日月吾所有，此外付之人重轻。"],"title":"汴中放船归阳羡"}
