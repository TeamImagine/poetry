{"author":"王迈","id":107690,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["几年公案一朝成，我睹争先眼倍明。","势面似呈新月样，滩腰不作怒涛声。","鳌头地踞三千尺，鹏路天开九万程。","荷橐瓣香元好在，阴功隠德慰平生。"],"title":"和龙溪陈宰琏景赐石马桥韵桥乃其父崇清作倡"}
