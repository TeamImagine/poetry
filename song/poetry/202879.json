{"author":"释道潜","id":202879,"strains":["仄○仄平仄，平平仄平平。","平平仄平仄，平仄平平平。","仄仄平平平，仄仄仄仄平。","仄仄仄仄平，平平○？仄。","○平仄平平，平仄○仄平。","仄仄平仄仄，仄平仄平平。","平平仄仄仄，仄仄○仄平。","仄仄仄平仄，平平平仄平。","平平仄仄仄，平仄仄仄平。","仄仄仄平仄，平平平仄平。","平平仄仄平，仄仄仄仄○。","平平平仄仄，○仄仄平仄。"],"paragraphs":["昔过广陵日，兹楼亦盘桓。","飞甍切星斗，鸿鹄争危栏。","恍若随扶摇，九万直上抟。","下视古帝基，萧条空湠漫。","当时竞豪华，人物镂绮纨。","孰谓千载后，故宫半耕残。","城西旧辇道，缭绕犹屈盘。","咫尺见萤苑，枯桑生昼寒。","阎闾岂复隘，狐兔穴已宽。","楚楚但乔木，萋萋无寸山。","苟非壮士怀，往往不忍看。","青旗催画角，回首送飞翰。"],"title":"次韵顺上人登寿宁阁"}
