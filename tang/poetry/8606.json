{"author":"丘丹","id":8606,"strains":["仄○仄仄仄，仄○平仄仄。","仄仄平平平，仄仄平仄仄。","平平仄平仄，平仄仄○仄。","○仄○平仄，仄仄平平仄。","○平仄平仄，仄仄平○仄。","仄仄仄平平，平平平仄仄。","仄平仄平仄，平仄平○仄。"],"paragraphs":["侧闻郡守至，偶乘黄犊出。","不别桃源人，一见经累日。","蝉鸣念秋稼，兰酌动离瑟。","临水降麾幢，野艇才容膝。","参差碧山路，目送江帆疾。","涉海得骊珠，栖梧惭凤质。","愧非郑公里，归扫蒙笼室。"],"title":"奉酬韦使君送归山之作"}
