{"author":"周密","id":154030,"strains":["○平仄平平，仄仄仄平仄。","平平仄仄仄，仄仄平仄仄。","平平仄仄仄，仄仄平仄仄。","仄平平○仄，仄仄平平仄。","仄平仄仄仄，仄○平平仄。","仄平仄平仄，仄仄仄仄仄。","仄平○平仄，仄仄仄平仄。","仄○仄平仄，仄仄平仄仄。","平平仄仄仄，仄○平仄仄。","平仄○平平，仄仄仄仄仄。","仄平仄仄仄，仄仄仄仄仄。","仄平平仄仄，仄仄○仄仄。","仄仄仄仄平，仄仄○平仄。"],"paragraphs":["王郎擅风流，笔墨美无度。","残砖与断刻，亦有神物护。","埋光八百载，复出疑有数。","伟哉羲献迹，并见山阴路。","抗衡丙舍帖，突过黄初赋。","景师与阳朔，漶漫不足数。","要须中山石，乃可与之伍。","十行百余字，一一生媚妩。","家鸡与野鹜，此论吾不取。","佳处将无同，閟妙未易语。","我贫乃嗜此，字字若可煮。","不知何物媪，托此传万古。","却怪玉匣书，反累昭陵土。"],"title":"跋晋王大令保母帖"}
