{"author":"韩淲","id":87353,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["江西道院少回旋，蚤晚依然省部迁。","教子既同分竹虎，传家元自冠金蝉。","向来朝阙看飞珮，此去名藩好着鞭。","八百洞开应一笑，游闲更与问黄仙。"],"title":"送施寺丞筠州"}
