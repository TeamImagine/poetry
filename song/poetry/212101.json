{"author":"华镇","id":212101,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西风吹雨下天涯，还见萧疏八月期。","筠簟惊秋初冷后，兰缸凝晕未吹时。","谁人击节悲秋夜，几处停针念所思。","此景多情吟不尽，何郎底事最先知。"],"title":"和纯翁新秋夜雨"}
