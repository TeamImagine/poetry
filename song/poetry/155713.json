{"author":"吴龙翰","id":155713,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄仄仄仄仄平平。"],"paragraphs":["玲珑窗户午晴时，散髪林间自一奇。","鸟睡香奁花影动，蝉吟凉境柳阴移。","髙山流水琴三弄，明月清风酒一卮。","要是闭门防俗客，莫令到眼败吾诗。"],"title":"散发"}
