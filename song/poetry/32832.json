{"author":"陆游","id":32832,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["风露青冥近九秋，脱巾扶杖冷飕飗。","曲阑影外巴山月，画角声中楚塞愁。","巢燕并栖高栋稳，潜鱼时跃小池幽。","悠然坐待江城晓，红日将升碧雾浮。"],"title":"夏夜起坐南亭达晓不复寐"}
