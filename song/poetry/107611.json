{"author":"王迈","id":107611,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平仄仄仄平平仄，仄仄平平仄仄平。"],"paragraphs":["白首忧时意更长，明言六籍法皆良。","先生不竟身前用，有子亲传肘后方。","时论无人传药石，上医着眼识膏肓。","归欤活国工夫办，要续双岩百世香。"],"title":"题王双岩诗集后二首  其二"}
