{"author":"彭汝砺","id":201812,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["画舫参差看欲飞，纷纷车马压尘泥。","右军笔墨空兰渚，安道风流访剡溪。","白首得时归莫遽，丹心怀国去犹稽。","月明会醉蓬莱阁，应笑云霄自有梯。"],"title":"次杂端韵"}
