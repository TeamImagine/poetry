{"author":"魏了翁","id":102979,"strains":["仄仄仄平仄，仄○平仄平。","仄平○仄○，仄仄仄○平。","仄仄仄平平，仄仄仄仄平。","仄平平平仄，平仄平平平。","平仄仄平平，仄仄平平○。","仄平仄平仄，仄平平仄仄。","仄仄仄○平，平平仄平平。","仄○仄仄仄，仄仄平○平。","平仄○仄仄，平仄○平平。","平○仄平仄，仄仄平仄平。","平平仄仄仄，仄仄平仄平。","平平仄○仄，平仄平仄平。","平平仄平平，仄平平平仄。","仄○平仄仄，仄仄平○平。","平平仄平平，仄○仄平平。","平平仄平仄，平仄仄平平。","仄仄○仄平，平平仄平平。","仄平仄平平，平仄仄仄平。","平平平平仄，平平仄平平。","平仄仄仄○，仄平○平平。","仄○平平平，平平仄平平。","平平仄平仄，平仄平平平。","仄平仄平仄，仄仄平平平。","平平平仄仄，仄仄平平○。","仄平仄平仄，仄仄平平平。","仄平仄○平，仄平仄平平。","平平仄平平，○仄平平平。"],"paragraphs":["敬共事明德，懔如槃水持。","岂惟将弗胜，抑恐浊且兹。","结发齿名官，几被末俗移。","学睎迁商博，文慕庄骚为。","书不记痴龙，诂不通雌霓。","耻于市朝挞，甚于沟壑挤。","大道砥如平，阽身蹈囏危。","迨其阅世久，始识真闻知。","天命贲草木，生意长萋萋。","蕃鲜固云乐，槁瘁安足悲。","阴阳孰信诎，日月谁荡推。","乾坤奠中极，雷泽周四陲。","夫人命于诚，地生而天施。","五行根五事，位育谁司之。","嬛浮溺于词，躁轻乱于仪。","山鸡衒清影，祇以速颠跻。","况彼膜外荣，皇皇复滋滋。","此于我何加，寒暑自四时。","苏公西南彦，仪鸿渐于逵。","而我坐远屏，七年堕蛮夷。","梦思岷山阳，枯筇伴庞眉。","人才日零落，憔悴西南维。","大篇忽开予，炯炯晨星垂。","公来何勇迈，我往何栖迟。","敢睎会温潞，窃愿商濂伊。","默嗟气相求，范喧蜜成脾。","梅边立踟蹰，正待阳春归。"],"title":"次韵苏和父自郫见寄"}
