{"author":"项安世","id":54215,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["老后人间百不堪，形容今似过时柑。","液枯自断仙无分，面皱犹宜佛作龛。","更说吴姬儿女事，且寻湘颂友生谈。","行装闻逐春风动，商乐无因馈相参。"],"title":"胡仲方归自武陵已过贱生尚烦追贺托柑致颂褒拟过情辄次韵为谢"}
