{"author":"王令","id":188059,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尘嚣摆落到鸿冥，始见当时遁世英。","丛棘敢思丹鳯至，寸筳惭叩巨钟鸣。","须知奔竞浮荣路，未若喧传不朽声。","此道固为流俗笑，苟非夫子欲谁明。"],"title":"再次元韵答几道"}
