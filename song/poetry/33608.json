{"author":"陆游","id":33608,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平仄仄平。","仄仄平平仄平仄，仄平平仄平平平。"],"paragraphs":["武担山上望京都，谁记黄公旧酒垆。","宿负本宜输左校，寛恩犹听补东隅。","一官漫浪行将老，万卷纵横只自愚。","甫里松陵在何许，古人投劾为莼鲈。"],"title":"书怀"}
