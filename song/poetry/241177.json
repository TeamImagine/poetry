{"author":"周紫芝","id":241177,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平仄仄，平仄平平仄平平。","仄仄平平平仄仄，平平平仄仄平平。"],"paragraphs":["江南洛社各天涯，何事高人亦见思。","句法风流云烂漫，旅情飘泊燕差池。","樽前病骨难供醉，花下枯藤可强枝。","莫唤孤山林处士，扬州何逊自能诗。"],"title":"次韵相之和李子至寻梅诗"}
