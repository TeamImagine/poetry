{"author":"方一夔","id":152331,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。"],"paragraphs":["丁宁莫采箨龙儿，造物成材各有时。","寸碧纵横牛戴角，一斑缠裹豹留皮。","长身上水夜深看，直干干云岁晚知。","名节为君描画尽，清吟堪继菉猗诗。"],"title":"看笋"}
