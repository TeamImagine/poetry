{"author":"吴融","id":32569,"strains":["平平仄仄仄平平，仄仄平平仄仄平。","仄平仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["双凫狎得傍池台，戏藻衔蒲远又回。","敢为稻粱凌险去，幸无鹰隼触波来。","万丝春雨眠时乱，一片浓萍浴处开。","不在笼栏夜仍好，月汀星沼剩裴回。"],"title":"池上双凫二首 二"}
