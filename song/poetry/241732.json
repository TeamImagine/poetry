{"author":"周紫芝","id":241732,"strains":["仄平仄仄平平平，仄○仄仄平平○。","平平仄仄仄仄平，平平平仄平平平。","平平仄仄仄仄平，平平仄仄仄仄○。","平平仄仄仄仄○，○平平仄仄仄平。","○仄仄仄平平平，仄○平仄平仄平。","平平仄仄○仄平，平平仄仄平仄平。","仄平平平仄平平，平平平仄仄仄平。","○平仄仄平仄平，○平仄仄○仄平，仄平仄仄仄仄平。"],"paragraphs":["跨鳌昔上环州山，恍如梦见非人间。","黄金作屋碧玉椽，灵芝仙草香流泉。","琅函玉轴架插天，神龙守钥秘不传。","天书错落御墨鲜，泥金描鳯宝带纒。","中有紫府遐龄仙，主张东壁宗众贤。","天风猎猎吹广寒，霞浆酌客春昼暄。","蘂珠琴心久精妍，灵根坚固玉炼颜。","三官四辅谁可迁，看公衮绣当帝前，拾尘算劫不计年。"],"title":"秦少保生日诗三首  其二"}
