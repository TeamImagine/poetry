{"author":"戴复古","id":94050,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["庐山脚下开亭馆，柰此千峰百嶂何。","逸少大书池上墨，少陵狂作醉时歌。","碧荷秋老香犹在，好月夜深明更多。","五老揖君天上笑，把杯相对酌金波。"],"title":"南康六老堂"}
