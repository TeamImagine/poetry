{"author":"陆游","id":34319,"strains":["仄仄平平仄仄平，平平仄仄仄平平。","仄平仄平平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆昨骑驴入蜀关，旗亭邂逅一开颜。","气锺太华中条秀，文在先秦两汉间。","宝剑凭谁占斗气，名驹竟失养天闲。","身今老病投空谷，回首东风涕自澘。"],"title":"独孤生策字景略河中人工文善射喜击剑一世奇士也有自峡中来者言其死于忠涪间感涕赋诗"}
