{"author":"赵汝腾","id":130227,"strains":["仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["建上文忠音响绝，尔来复说蔡翁卢。","君归南浦颜无怍，我老西河道不孤。","空有寸心驰记室，绝无一字到中都。","吟成遣寄嗟何阔，开卷应嗤此叟迂。"],"title":"寄卢玉堂武子"}
