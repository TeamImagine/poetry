{"author":"张耒","id":217474,"strains":["平平仄平平，仄仄仄仄仄。","平平仄仄仄，仄仄仄平仄。","平平仄○平，平仄平仄仄。","○○平仄平，仄仄平仄仄。","平○平仄仄，仄仄○平仄。","平平仄仄○，仄仄仄平仄。","平平仄平仄，平仄仄平仄。","平○仄仄仄，仄仄仄平仄。","平平仄仄仄，仄仄平仄仄。","平平仄○仄，仄仄平仄仄。","平平仄仄仄，平仄仄平仄。","平平仄平仄，仄仄仄平仄。","平○仄平平，仄仄仄平仄。","平平仄平仄，仄仄仄平仄。","○○仄仄仄，仄仄平仄仄。","平平仄仄平，仄仄平平仄。","平平○平仄，仄仄平平仄。","？平仄平仄，仄仄仄平仄。","○平仄平仄，仄仄平仄仄。","○○仄仄仄，仄仄仄平仄。","仄平平平仄，仄平仄仄仄。","仄平仄仄仄，平仄仄仄○。","平平仄平仄，仄仄仄平○。","仄仄仄仄平，○平平仄平。"],"paragraphs":["秋林转层崖，步踏落叶响。","森森夹路竹，矗矗羽林仗。","精庐隠深坞，门启台殿敞。","累累霜果悬，落落寒木壮。","房深灯火暖，纵饮颇酣畅。","山寒夜已深，岭白月微上。","天明寺南去，幽路隘而昉。","林分迳忽断，浅涧阔逾丈。","崩奔被涧石，大小非一状。","丸丸列囷廪，落落排瓮盎。","鸣泉走石罅，联络弄清涨。","喧颓竞飞漱，派泻或平漾。","群行命朋俦，困息植吾杖。","沿松见奇鼠，石蟹侑朝饷。","深行耳目静，挤险谁复让。","寒联老木阴，暖值丹崖旷。","秋晖堕平野，暮鸟啼青嶂。","徜徉未知返，欲去意先怆。","膏粱与薇蕨，美恶随所尚。","当其两自得，厌满绝余望。","乃知山林乐，岂为隠者妄。","况吾不事事，枯槁理则当。","遑遑施仁义，此固圣贤量。","我自沮溺徒，疏顽安可强。"],"title":"游白马寺"}
