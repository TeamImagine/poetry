{"author":"陈造","id":59501,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["两隽诗声敢重轻，苍山对峙大川倾。","形为幼眇无遗恨，有入题评莫遁情。","未许曹刘夸独步，不应邾莒合逃盟。","清篇读罢重看镜，似觉青丝鬓脚生。"],"title":"次韵张守王勉夫二首  其一"}
