{"author":"孙应时","id":82074,"strains":["平○平平平，仄仄仄平仄。","平○仄仄平，平仄仄平仄。","平平平仄平，仄平仄平仄。","○○仄平平，仄仄仄平仄。","○平平仄平，仄仄仄平仄。","○平仄平仄，仄平平平仄。","仄仄平仄平，仄平○平仄。","仄平平平仄，仄平仄○仄。","平平平仄仄，仄○仄仄仄。","平平仄平○，平平平仄仄。","平平仄○仄，平仄仄平仄。","○平仄仄平，平仄仄仄仄。","平平仄平仄，平仄○○仄。","平平平仄仄，平○仄平仄。"],"paragraphs":["隆中躬耕归，抱膝咏梁父。","谁称此卧龙，名字震东土。","平生惟老庞，忘言各心许。","相从亦何为，誓不入州府。","敲门刘豫州，见我欲安语。","三来信勤恳，定非曹袁侣。","社稷高帝孙，此公更儒苦。","不辞为君起，死生不相负。","呜呼豪杰士，所重在出处。","人言汉丞相，阿衡师尚父。","纶巾拜遗像，英气凛千古。","当时实少年，才二十四五。","风云有时会，人物难浪与。","诸贤诚慷慨，毋劳自夸诩。"],"title":"胜果僧舍与叶养源论武侯出处作数韵记之"}
