{"author":"潘阆","id":112844,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["早掌纶言世尽知，岂期谪宦至于斯。","生前是客能投卷，死后何人为撰碑。","谗佞万端应已矣，文章千古恐无之。","野夫旧句多蒙赏，昨日闲思泪暗垂。"],"title":"闻高舍人锡下世"}
