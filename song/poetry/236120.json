{"author":"李光","id":236120,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["人随乌鹊正南飞，月到中天列宿稀。","远近江峦明霁色，横斜烟雾助清辉。","危亭搔首风传笛，迥野微行露湿衣。","儿女未须频怅望，春来应与雁同归。"],"title":"分水铺步月"}
