{"author":"杨公远","id":151392,"strains":["平平平仄仄平平，仄仄平仄仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平仄仄仄，平平平仄仄平平。"],"paragraphs":["西风凄紧未成霜，拄杖横拖访紫阳。","遶郭溪山千古胜，泛杯萸菊一时香。","鬓边有雪身还健，笔底无尘句不狂。","佳节直须拼酩酊，浑如仙在白云乡。"],"title":"九日同王月溪访紫阳有诗次韵"}
