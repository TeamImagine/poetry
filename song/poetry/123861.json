{"author":"王柏","id":123861,"strains":["平仄仄仄平，仄平仄平仄。","○仄仄平仄，平平仄仄仄。","仄仄仄平平，平仄仄平仄。","平平仄仄○，仄仄仄仄仄。","平平仄平仄，仄仄仄○仄。","仄平仄仄仄，仄仄仄平仄。","平○仄○仄，仄平仄仄仄。","平仄仄○○，仄仄平平仄。","平仄仄平仄，平平仄仄仄。","仄仄○平平，平仄仄平仄。"],"paragraphs":["丛竹太踠跧，一鞭忽伸脚。","穿石作斜势，朝宗意穆若。","片绿吐新梢，员粉露残箨。","今年造化深，稚子六七作。","群居不嫌密，独步岂疏略。","是为石笋瑞，不负岁寒约。","清标凛三世，有倡不予酢。","谁与共栽培，莫至风声落。","怀古不成寐，伤今政作恶。","纵有题诗人，人面定非昨。"],"title":"和伯兄新竹韵"}
