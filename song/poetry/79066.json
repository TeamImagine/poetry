{"author":"欧阳修","id":79066,"strains":["平平仄平仄，仄仄平仄仄。","平平仄○平，平仄仄平仄。","平仄仄平仄，平仄仄平仄。","平平○仄仄，平仄仄平仄。","平平平平仄，仄仄平平仄。","平平仄平○，仄仄仄平仄。","仄平仄○平，○仄仄仄仄。","○仄仄平平，仄仄仄平仄。","○平仄平平，仄仄仄平仄。","仄平平仄平，平仄仄平仄。","平平仄平仄，仄仄平仄仄。","平平仄仄平，仄仄仄平仄。","平平仄平○，仄仄仄仄仄。","仄平仄平平，仄仄平仄仄。","平平仄仄仄，平仄平仄仄。","平○仄平平，仄仄仄平仄。","平平仄平平，仄仄仄○仄。","仄平平仄○，平仄仄平仄。","仄平仄平平，平仄仄平○。","仄平平仄仄，平仄平仄仄。","平平仄平仄，○仄○平仄。"],"paragraphs":["群峰拥轩槛，竹树阴漠漠。","公胡苦思山，规构自心作。","惟予爱山者，初仕即京洛。","嵩峰三十六，终日对高阁。","阴晴无朝暮，紫气常浮泊。","雄然九州中，气象压寥廓。","亦尝步其巅，培𪣻视四岳。","其后窜荆蛮，始识峡山恶。","长江泻天来，巨石忽开拓。","始疑茫昧初，浑沌死镌凿。","神功夜催就，万仞成一削。","尤奇十二峰，隐见入冥邈。","人踪断攀缘，异物定所托。","顾瞻但徘徊，想像逢绰约。","嵩山近可爱，泉石吾已诺。","终其以幽人，白首老云壑。","荆巫惜遐荒，诡怪杳难貌。","至今清夜思，魂梦辄飞愕。","偶来玩兹亭，尘眼刮昏膜。","况逢秋雨霁，浓翠新染濯。","峰端上明月，且可留幽酌。"],"title":"登绛州富公嵩巫亭示同行者"}
