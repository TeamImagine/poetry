{"author":"戴表元","id":161239,"strains":["仄仄平平仄仄平，平平仄仄仄平平。","平平仄仄仄平仄，平仄仄平仄仄平。","仄仄平平平仄仄，平平仄仄仄平仄。","仄平仄仄平平仄，仄仄平平仄仄平。"],"paragraphs":["老去生涯学钓鱼，溪山忽忆似湘湖。","风林四畔动竽瑟，烟雨一篙行画图。","小市篝明沽郭索，平园栅树备於菟。","偶然得住何妨住，是处人间足畏途。"],"title":"湖山村"}
