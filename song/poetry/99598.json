{"author":"洪咨夔","id":99598,"strains":["仄平仄平平，仄仄平仄仄。","仄平仄平○，仄仄仄平仄。","平平仄仄○，仄仄仄仄仄。","仄平仄平平，平仄○仄仄。","平仄平仄平，平仄仄仄仄。","仄仄仄仄仄，平○仄平仄。","平○仄仄仄，平仄平仄仄。","平平仄○仄，仄仄仄平仄。"],"paragraphs":["唤舡绝芙蓉，夹道森古柏。","碧天倚熏笼，烈日发芗泽。","清凉奏水观，热恼脱火宅。","石虬漱潺湲，银竹堕格磔。","林密天早昏，岩拥地少窄。","坐久万想定，虚浸一奁白。","萤行露烱烱，蛩语风策策。","胡床笛三弄，所欠可人客。"],"title":"伏中宿富乐山赏泉"}
