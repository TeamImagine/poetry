{"author":"陈邕","id":80466,"strains":["平平平平仄平仄，仄仄仄平平仄仄。","仄平仄仄仄平平，平○平仄仄平仄。","仄平平仄仄仄○，仄仄平仄平平平。","仄平仄仄平仄○，平仄仄仄平平平。","仄平平仄○平仄，仄仄平平平○仄。","仄平仄仄仄仄仄，仄仄平○仄平仄。","平○平仄仄平平，平○平平仄平平。","平平仄仄仄平仄，仄仄○○○平平。","仄○平仄○平仄，平平仄仄仄仄仄。","○平仄仄仄平平，仄仄○平平仄仄。","仄平平仄仄平平，仄仄仄○平仄平。","平平○仄平仄仄，仄○○仄平平平。","平○仄仄平平仄，平平○平○仄仄。","仄平平仄仄平平，平仄平○仄平仄。","仄平平仄仄平平，仄仄仄仄平平平。","○仄平平仄仄仄，仄○仄○○平平。"],"paragraphs":["飞飞鸣枭啄金屋，孔雀饮泉牛抵触。","杜鹃喜免百巢嗔，鹪鹩强息一枝足。","烛天光焰几许长，日眩东极升朝阳。","世人谩作诗老看，肩拍吕葛心羲皇。","玉珂金钥裁通籍，锦水铜梁俄浪迹。","两河磔裂甲欲洗，四壁呻吟饭无吃。","萍漂蓬转客夔门，栖迟瀼西复东屯。","群峰竦壁水萦带，有怪膴膴如周原。","纵横豺虎深稂莠，熊儿执耒骥子耨。","除芒落杵未流匙，问有长安消息否。","峡云巴月困冥搜，去醉洞庭湘浦秋。","溪山留得金石响，定应骑气时神游。","扪参历井甘飞辙，端为穿花听鸟设。","簿书丛里掣舟来，风雨声中与春别。","仰窥层阁俯平川，想见杜曲桑麻田。","更起鸣酬傥可待，一弹指顷三千年。"],"title":"二月晦游东屯拜少陵像"}
