{"author":"赵公豫","id":64264,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄平平平仄，平仄平平仄仄平。"],"paragraphs":["招饮醇醪破寂凄，夕阳掩映画楼西。","狂澜就下偏维挽，峻岭难登每屐携。","自有珠光能射照，无嫌驭屈作悲啼。","连朝拟订盘餐约，谁主僧庖代故妻。"],"title":"和马先生留饮三叠前韵"}
