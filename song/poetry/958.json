{"author":"伍乔","id":958,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["弱柳风高远漏沈，坐来难便息愁吟。","江城雪尽寒犹在，客舍灯孤夜正深。","尘土积年粘旅服，关山无处寄归心。","此时遥羡闲眠侣，静掩云扉卧一林。"],"title":"九江旅夜寄山中故人"}
