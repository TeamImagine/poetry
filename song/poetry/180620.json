{"author":"王安石","id":180620,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["宠参时宰道人琳，气盖诸公弟季心。","胜践肯论山在险，冥搜欲与海争深。","摇摇北下随帆影，踽踽东来想足音。","握手更知禅伯远，隔云灵鹫碧千寻。"],"title":"平甫与宝觉游金山思大觉并见寄及相见得诗次韵二首  其一"}
