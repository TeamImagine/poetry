{"author":"范成大","id":43747,"strains":["平平仄仄平，仄平○平仄。","平平仄仄仄，仄仄仄○仄。","平平仄仄仄，仄仄平仄仄。","仄仄平平仄，平平仄平仄。","仄平○平平，仄仄仄平仄。","平平仄平平，平平仄○○。","仄○平仄仄，平仄仄仄仄。","仄仄○平平，仄仄仄○仄。","仄仄平平仄，仄平平仄仄。","平平平平平，仄仄仄○仄。","仄平平平仄，平仄平平仄。","仄平平仄平，仄仄平平仄。","仄平平平仄，仄仄仄仄仄。","平平仄仄平，仄仄平仄仄。","仄○仄平仄，仄○仄○仄。","平平仄平仄，平仄仄仄仄。"],"paragraphs":["朝霞不出门，暮霞行千里。","今晨日未出，晓气散如绮。","心疑雨再作，眼转云四起。","我岂知天道，吴农谚云尔。","古来占滂沲，说者类恢诡。","飞云走群羊，停云浴三豨。","月当天毕宿，风自少女起。","烂石烧成香，汗础润如洗。","逐妇鸠能拙，穴居狸有智。","蜉蝣强知时，蜥蜴与闻计。","垤鸣东山鹳，堂审南柯蚁。","或加阴石鞭，或议阳门闭。","或云逢庚变，或自换甲始。","刑鹅与象龙，聚讼非一理。","不如老农谚，响应捷如鬼。","哦诗敢夸博，聊用醒午睡。"],"title":"晓发飞鸟晨霞满天少顷大雨吴谚云朝霞不出门暮霞行千里验之信然戏纪其事"}
