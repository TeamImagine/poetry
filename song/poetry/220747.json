{"author":"邹浩","id":220747,"strains":["仄仄平仄平，仄仄仄平仄。","○平仄仄平，仄仄○仄仄。","平平仄平平，平平仄仄仄。","仄平仄○○，仄仄仄平仄。","仄仄仄○平，平平仄平仄。","仄仄平平平，仄仄仄平仄。","平平平平平，仄仄仄平仄。","平平平平平，平平仄平仄。"],"paragraphs":["不雨江亦干，草木翳尘土。","重阳到眼前，菊蘃犹未吐。","邻家一株来，高才尺四五。","种之小庭中，亦自足风矩。","摘叶以当花，茱萸可为伍。","泛我流霞杯，喜色动眉宇。","颓然逍遥游，妙处有谁睹。","渊明何人斯，东篱傲今古。"],"title":"九日对菊"}
