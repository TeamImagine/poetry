{"author":"赵公豫","id":64212,"strains":["仄平仄平平，仄平仄平仄。","平仄仄平平，平平仄平仄。","○平仄仄平，○仄仄平仄。","仄仄平平仄，平平平○仄。","仄仄仄仄平，仄平平仄仄。","平平仄仄平，平平仄仄仄。","仄平○仄平，平平仄仄仄。"],"paragraphs":["世途若戈矛，达人自宜淑。","春日玩春桃，秋时赏秋菊。","闲来与客谈，兴至取书读。","渴饮溪头水，饥餐瓶中粥。","即此可忘忧，世人奚碌碌。","黄农不复生，谁为大化育。","此身当自珍，毋为世所辱。"],"title":"世途"}
