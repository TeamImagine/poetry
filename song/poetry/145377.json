{"author":"马廷鸾","id":145377,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","平仄平平仄平仄，平平平仄仄平平。"],"paragraphs":["自携败册小窗开，三十头颅四十来。","闲日诗书真足味，薰天富贵只飞灰。","怜渠每吸醋三斗，输我清余水一杯。","何似山翁醉花下，安排笾豆洗樽罍。"],"title":"和南塘叔赏芙蓉韵"}
