{"author":"李洞","id":35693,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["枫猿峤角别多时，二教兼修内学师。","药树影中频缀偈，莲峰朵下几窥棋。","游归笋长齐童子，病起巢成露鹤儿。","诏落五天开夏讲，两街人竞礼长眉。"],"title":"赠三惠大师"}
