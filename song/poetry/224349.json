{"author":"洪朋","id":224349,"strains":["平仄仄？平，平平仄平○。","平平仄平仄，仄仄○仄平。","仄仄仄○仄，仄仄平平平。","平仄平平仄，平仄○○○。","仄仄仄平仄，仄仄平平平。","平仄仄平平，平平平仄平。","平平○平仄，平平平仄○。","仄仄仄仄仄，平仄仄平平。"],"paragraphs":["山气夕巃嵷，川光暮澄凝。","棂轩俯川岳，拄杖相与登。","脱屦就闲旷，秉羽居高明。","盘礴飞鸢上，挥斥蜿虹横。","令弟各英妙，舌本淮湖倾。","朋也老无能，前身云水僧。","萧萧缘坡竹，凉飙为我兴。","执热快一濯，何必踏层冰。"],"title":"晚同师川驹父玉父游大梵院小轩"}
