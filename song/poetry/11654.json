{"author":"胡寅","id":11654,"strains":["仄平平平平仄○，平○仄仄○平平。","平平平○仄仄仄，平平仄仄平平平。","平○仄仄仄仄仄，平仄○平仄平仄。","仄仄平平仄仄平，仄平仄仄平平仄。","仄平仄平平平仄，仄平平○平仄仄。","？仄仄仄仄平平，仄仄平平○平仄。","仄平平仄平仄平，仄仄平平仄仄平。","仄仄仄平平仄仄，仄平平仄仄○平。","○平仄仄平仄仄，平平仄仄○平○。","平平平仄仄平平，平仄仄平仄平仄。","○平○仄平平平，仄仄平平仄仄平。","平平平仄平平仄，仄仄平○仄仄平。"],"paragraphs":["福州多僧天下闻，缁衣在处如云屯。","何人能了一大事，斋鱼粥鼓徒纷纷。","云中复表第二月，何异污渠鉴毛发。","不独诗人水镜昏，定知佛祖龛灯灭。","道人朅来南山下，盖头随分茅一把。","菩萨果地已孤高，石廪峰前更潇洒。","草庵初就来乞名，试往寻之水竹清。","莫讶此庵安四壁，大千沙界总分明。","观君所至金碧焕，公才利用如澄观。","邻僧无赖苦侵疆，何似古人不争畔。","从他三毒痴贪嗔，我自元无一点尘。","携庵南北东西住，万象光中独露身。"],"title":"题能仁照庵绍亨所建"}
