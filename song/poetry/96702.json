{"author":"陈宓","id":96702,"strains":["仄仄仄平仄，平平仄平仄。","平仄仄平平，仄仄仄平仄。","仄平仄仄仄，仄仄平仄仄。","仄仄平仄平，仄仄仄仄仄。","仄○仄平○，仄仄平仄仄。"],"paragraphs":["蜀产有奇石，仙人对松鹤。","文理自天成，玉质谢雕凿。","化工岂眩巧，赋予无适莫。","孰谓人意殊，自作喜与愕。","但当此坚正，俯仰无愧作。"],"title":"谢长溪张兄惠其先世所得吴氏研屏"}
