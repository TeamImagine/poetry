{"author":"白玉蟾","id":121232,"strains":["平仄仄仄平仄仄平平平，○平○平仄仄平。","○平仄仄仄○平，仄平仄仄平平平。","仄仄仄平平○仄平平平，仄平仄平平仄平。","仄平仄仄平平平，仄平平仄平○平。","平平平仄仄平仄平，平平仄仄仄平仄仄。","仄仄仄平仄，仄仄平平仄。","仄仄仄仄仄平平，仄仄仄平平仄平。","平平平平平仄仄，仄仄仄平仄平仄。","平平仄仄仄仄平，平平平仄仄平仄。","仄平○○仄仄仄，仄平○仄○仄仄。","○仄仄仄○平平，平平仄仄○平仄。","仄平仄仄平平平，平平仄仄仄平平。","平仄○平仄○仄，仄平平仄仄平平。"],"paragraphs":["君不见武夷九曲溪之东，三峰号为玉女峰。","当时嫁与大王峰，至今栉雨而梳风。","又不见庐山三叠江之湄，大姑小姑凡两矶。","小姑聘与彭郎矶，至今波眼而浪眉。","湘夫人寂寞湘水滨，巫山女窈窕巫峡浦。","亦有有情者，亦有无情者。","鬼物托物以为灵，俗子谓之山石精。","吾来丫头岩下坐，已觉此身本非我。","朝云暮雨或有之，年来心下已无火。","两峰相并各鬽崒，对人长是娇媚色。","过者见此如双鬟，云鬙雾鬓苍苔发。","我来适值天方秋，孤怀暗抱不能愁。","岩下行人几回老，此岩依旧唤丫头。"],"title":"丫头岩"}
