{"author":"包佶","id":2069,"strains":["平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["今春扶病移沧海，几度承恩对白花。","送客屡闻帘外鹊，销愁已辨酒中虵。","瓶开枸杞悬泉水，鼎炼芙蓉伏火砂。","误入尘埃牵吏役，羞将簿领到君家。"],"title":"答窦援遗卧病见寄"}
