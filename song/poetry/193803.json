{"author":"苏轼","id":193803,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雪入春分省见稀，半开桃李不胜威。","应惭落地梅花识，却作漫天柳絮飞。","不分东君专节物，故将新巧发阴机。","从今造物尤难料，更暖须留御腊衣。"],"title":"癸丑春分后雪"}
