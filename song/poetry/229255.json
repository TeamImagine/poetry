{"author":"释德洪","id":229255,"strains":["仄仄平平仄仄平，仄仄仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["赠以之中击电机，不令点画入思惟。","嘶风木马空成梦，喘月泥牛醉未知。","五蕴完全真死日，百骸消散是生时。","云门函盖乾坤句，语默何人遘得伊。"],"title":"南安岩主定光生辰五首  其二"}
