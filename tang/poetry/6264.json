{"author":"窦牟","id":6264,"strains":["仄平平仄仄，仄○仄平平。","仄仄平平仄，平平仄仄○。","仄平○仄仄，仄仄仄平平。","仄仄平平仄，平平仄仄○。","○○平仄仄，平仄仄平○。","平仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄平仄仄仄，仄仄仄平平。","仄仄○平仄，○平仄仄○。"],"paragraphs":["洛阳归老日，此县忽为君。","白发兄仍见，丹诚帝岂闻。","九衢横逝水，二室散浮云。","屈指豪家尽，伤心要地分。","禁中周几鼎，源上汉诸坟。","貔虎今无半，狐狸宿有群。","威声惭北部，仁化乐南薰。","野檗饥来食，天香静处焚。","壮年唯喜酒，幼学便诃文。","及尔空衰暮，离忧讵可闻。"],"title":"秋日洛阳官舍寄上水部家兄"}
