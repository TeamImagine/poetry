{"author":"释德洪","id":228313,"strains":["平仄平平仄平平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["童頬清光已浑圆，共惊玉骨解藏年。","庵中篆缕长凝帐，门外云涛欲际天。","道眼从来无异见，微踪何幸预谈禅。","新诗满箧江南去，又作丛林盛事传。"],"title":"别天觉左丞"}
