{"author":"杜范","id":105184,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["少昊行秋正疾驱，洒然凉色已侵肤。","翠空碧水涵高下，淡霭苍烟半有无。","风露已经生惨戚，菰蒲且欲慰斯须。","谁将霜竹横云外，似有悲声与恨俱。"],"title":"新秋二首  其一"}
