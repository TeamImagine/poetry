{"author":"陈师道","id":214102,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["往时三吕共修途，拟上青云近玉除。","中道勒回奔电足，今年还直迩英庐。","纵谈尚记华严夜，枉道难随刺史车。","遣兴宽为七字语，寻人聊代一行书。"],"title":"寄单州吕侍讲"}
