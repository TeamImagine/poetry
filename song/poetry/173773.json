{"author":"曾巩","id":173773,"strains":["平平仄平○仄仄，仄仄仄仄○平平。","平平仄仄仄○仄，仄仄平仄平平平。","平平仄仄仄平仄，仄仄仄仄平平平。","平仄仄仄仄平仄，仄○仄仄平○平。","仄平仄仄仄平仄，仄仄仄仄平平平。","平平仄仄仄平仄，平仄仄仄○平平。","平平仄仄平仄仄，平仄仄○平仄○。","仄平○平仄平仄，仄仄仄仄平平平。","平平平平仄○仄，仄仄仄仄平平平。","平平仄○平仄仄，平仄仄仄平平平。","仄平仄仄平○仄，仄？仄○平平○。","○平○平仄仄仄，仄仄仄仄○平平。","○平平仄仄平仄，仄仄仄仄平平平。","平平仄○仄仄仄，仄仄仄仄平平平。","仄○平平平仄仄，平平平平○仄平。","平平仄仄仄仄仄，仄仄仄仄平平平。","平平○平仄平仄，仄仄平仄○平平。","○平仄仄仄仄仄，平仄仄仄平平平。","仄平仄○仄仄仄，仄仄平仄平平平。","平平仄仄仄平仄，仄仄仄仄平平平。","平平仄仄仄仄仄，○仄仄仄平○平。","平平○平仄仄仄，仄仄仄平平仄○。","仄平仄平仄平仄，仄仄仄仄平○平。","平仄仄○仄平仄，仄仄仄仄平平平。","仄平平仄仄平仄，仄平仄仄仄平○。"],"paragraphs":["军南古原行数里，忽见峻岭横千寻。","谁开一径破苍翠，对植松柏何森森。","危根自迸古崖出，老色不畏莓苔侵。","修竹整整俨朝士，下荫石齿明如金。","遂登半岭望城郭，但见积霭萦江浔。","冈陵稍转露楼阁，沙莽忽尽横园林。","秋光已逼花草歇，寒气况乘岩谷深。","我驰轻舆岂知倦，倏忽遂觉穷嵚崟。","龙门谁来此中凿，玉简不记何年沉。","泉声可听真众籁，泉意欲写无瑶琴。","斗回地势平如削，{禾罢}䅉百顷黄差参。","横开三门两出路，却立两殿当崖阴。","深廊千步抵岩腹，桀木万本摩天心。","碑文磊嵬气不俗，笔画缥缈工非今。","世传仙人家此地，天风泠泠吹我襟。","今人岂解不老术，可怪绿发常盈簪。","根源分明我能说，一室倾里输琅琳。","相高既不拥耒耜，方壮又不持戈镡。","我丁𫐘轲岂暇议，直喜虚旷开烦襟。","清谣出口若先构，白酒到手无停斟。","山人执袂与我语，留我馈我山中禽。","玲珑当窗急雨洒，窈窕隔溪孤笛吟。","未昏已移就明烛，病骨夜宿添重衾。","神醒气王目无睡，到晓独爱流泉音。","起来身去接尘事，片心未省忘登临。"],"title":"游麻姑山"}
