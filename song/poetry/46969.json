{"author":"梅尧臣","id":46969,"strains":["仄仄○仄仄平仄，平○平平平仄仄。","○平仄仄仄仄平，仄仄平平平仄仄。","平○仄仄平仄平，平仄平平平○仄。","平平仄仄平仄平，仄仄平平仄平仄。","仄平平平平○平，仄仄仄仄平平仄。","平仄？仄平仄平，平平仄仄平平○。"],"paragraphs":["冷雨凝雪未成雪，潭空鱼寒归石穴。","长篙扣穴倩鲤鱼，寄信山头来奠设。","鱼传水鸟飞上山，山木槎槎干吹咽。","旋灰起角巫鼓鸣，漆俎铜盘颤牲血。","瑟琶嘈嘈神降言，福汝祐汝无灾蘗。","西向啐饮东向回，谿心却望山崔嵬。"],"title":"十一月十二日赛昭亭神"}
