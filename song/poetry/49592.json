{"author":"杨万里","id":49592,"strains":["平平平仄平仄○，仄平仄○平仄平。","仄○平仄仄仄仄，平平平仄平仄平。","仄平仄仄仄平仄，仄平仄平仄平仄。","仄仄仄平平仄平，平平仄仄平仄平。","平平仄平平仄仄，○仄仄平仄平仄。","仄平平平仄仄○，○仄平平平仄平。"],"paragraphs":["人言天地生仲尼，不知仲尼生两仪。","易中先自有太极，生天生地谁得知。","一经以后派为六，六经以前一经足。","学子要探天地心，诗书执礼皆可寻。","吾乡后身黄叔度，教子一经有佳处。","寄言韦家父子间，浪比籯金良汗颜。"],"title":"题黄唐伯一经堂"}
