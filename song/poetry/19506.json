{"author":"史浩","id":19506,"strains":["仄仄仄平平，仄仄平平仄。","仄平仄平平，平平○○仄。","平平仄仄平，平平仄平仄。","仄仄仄平平，平平仄仄仄。","仄平仄平○，平平○仄仄。","平仄仄仄平，平○平仄仄。","仄平平仄仄，仄仄○仄仄。"],"paragraphs":["玉帝富云章，宝匣镌琅蕊。","六丁谨缄縢，芝彤燕泥紫。","龙衔下碧虚，端为咏嘉卉。","咫尺不违颜，何曾隔弱水。","炷薰启天藏，椒兰和白芷。","光焰万丈余，光临殊未已。","敬须营杰阁，敢只留棐几。"],"title":"恭和御制长春花诗  其三"}
