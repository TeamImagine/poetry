{"author":"吴融","id":32510,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["两派潺湲不暂停，岭头长泻别离情。","南随去马通巴栈，北逐归人达渭城。","澄处好窥双黛影，咽时堪寄断肠声。","紫溪旧隐还如此，清夜梁山月更明。"],"title":"分水岭"}
