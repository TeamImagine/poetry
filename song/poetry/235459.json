{"author":"程俱","id":235459,"strains":["仄○仄平平，仄仄○平仄。","○平平仄仄，仄仄平仄仄。","平平平仄仄，仄○平仄仄。","平平仄平平，平仄仄平○。","仄○平仄仄，○仄平仄仄。","平仄仄仄平，平平仄平仄。"],"paragraphs":["说难死韩非，法蔽叹商鞅。","当时轩冕计，肯作刀锯想。","辰来阴影集，事过流电往。","胡为意无穷，机械日争长。","俗中多局促，正觉斯道广。","斯道不可迷，荒涂辟榛莽。"],"title":"得小圃城南用渊明归田园居韵六首  其二"}
