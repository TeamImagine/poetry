{"author":"孟浩然","id":55462,"strains":["仄仄仄平平，平平仄仄平。","仄仄平仄仄，仄仄仄平平。","仄仄仄仄仄，仄平平仄平。","仄平平仄仄，平仄仄平平。","平仄○平仄，平平仄仄平。","仄平平仄仄，平仄仄○○。","仄仄平平仄，平平仄仄平。","仄平平仄仄，平○仄平平。"],"paragraphs":["放溜下松滋，登舟命檝师。","讵忘经济日，不惮沍寒时。","洗帻岂独古，濯缨良在兹。","政成人自理，机息鸟无疑。","云物凝孤屿，江山辨四维。","晚来风稍急，冬至日行迟。","腊响惊云梦，渔歌激楚辞。","渚宫何处是，川暝欲安之。"],"title":"陪张丞相自松滋江东泊渚宫"}
