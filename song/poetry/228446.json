{"author":"释德洪","id":228446,"strains":["平仄仄平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["天柱唯连紫盖峰，路危不与众峰通。","瓢沽狭径疑相值，芋火何人想此风。","借榻醉魂窥冻螘，凭栏诗眼送飞鸿。","空嗟千偈出山去，半折遗编看未终。"],"title":"次韵题上封"}
