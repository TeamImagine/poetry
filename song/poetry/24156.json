{"author":"宋祁","id":24156,"strains":["仄仄平平仄，平平仄仄平。","平平仄平仄，仄仄仄○平。","仄○平平仄，平○仄仄平。","平平仄平仄，平仄仄平平。","平仄平平仄，平平仄仄○。","仄平平仄仄，仄仄仄平平。","平仄平平仄，平仄仄仄平。","平○仄仄仄，平仄仄平平。","仄仄○平仄，平平仄仄平。","○平仄平○，平仄仄平平。"],"paragraphs":["古有容容福，人讥龊龊员。","生能巧非奏，死戒直如弦。","欲重高门地，非论媚灶天。","诗书大儒冢，丝竹后堂旃。","东阁翻刍马，西园窃富钱。","道谋谁执咎，户选不因贤。","朱鼓成妖日，羌鹖入贺年。","须防反室诏，终取阖门怜。","异日谗成锦，先时默似蝉。","空贻后人叹，流涕掩青编。"],"title":"咏史"}
