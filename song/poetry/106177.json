{"author":"岳珂","id":106177,"strains":["仄平平○，平仄仄平。","仄平平平，平仄仄○。","仄平仄平，○仄仄平。","仄仄仄平，仄平仄平。","仄仄仄平，仄平平平。","平平平○，平仄平平。","仄仄平平，平仄平平。","平平仄平，仄仄仄平。","仄仄平仄，平仄仄平。","仄○○平，仄仄平平。","仄仄平○，仄仄仄平。","平平○平，仄仄○平。","仄○平仄，平平仄平。","仄仄仄平，仄平○平。"],"paragraphs":["紫岩之传，原委一忠。","溯而伊濂，根本一中。","事君致身，其用则同。","自我淑人，派于五峰。","力久积真，至公而充。","淳熙之间，天下为公。","守道彬彬，洙泗之风。","公于是时，不下禹功。","据德游艺，言立志通。","故其遗书，笔意俱工。","我得而藏，敢忘所宗。","渊渊其心，皓皓其容。","学冠穹壤，名侪岱嵩。","万世仰之，曰人中龙。"],"title":"张宣公书简帖赞"}
