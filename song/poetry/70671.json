{"author":"袁说友","id":70671,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["联镳出郭疾于飞，好景留人倦式微。","尽日山行惟所适，夕阳堤上咏而归。","摩挲苔壁嗟前事，徙倚岩亭惜寸晖。","空忆樊川秋影去，为谁重唱缕金衣。"],"title":"游齐山用唐杜紫微韵"}
