{"author":"杜甫","id":2932,"strains":["仄仄仄平仄仄仄，平平仄平○○仄。","平平仄仄平仄平，仄平平平仄平○。","平平平平仄仄仄，○仄○平仄仄仄。","平平仄仄平仄平，平仄平平仄平○。","仄仄平平仄平仄，平仄仄仄平平仄。","平仄平平仄仄平，平○平仄○平仄。","平仄平平仄○仄，平仄仄○平平仄。","仄仄平平仄平仄，仄仄平平平仄仄。","平平仄仄平仄平，平仄平平平仄仄。","平平平平仄○仄，仄平仄仄○仄。","仄仄仄平平仄○，仄仄平平仄仄仄。","○仄平平仄仄平，平平仄仄平平仄。"],"paragraphs":["忆昔北寻小有洞，洪河怒涛过轻舸。","辛勤不见华盖君，艮岑青辉惨幺麽。","千崖无人万壑静，三步回头五步坐。","秋山眼冷魂未归，仙赏心违泪交堕。","弟子谁依白茅室，卢老独启青铜锁。","巾拂香余捣药尘，阶除灰死烧丹火。","悬圃沧洲莽空阔，金节羽衣飘婀娜。","落日初霞闪余映，倏忽东西无不可。","松风涧水声合时，青兕黄熊啼向我。","徒然咨嗟抚遗迹，至今梦想犹佐。","秘诀隐文须内教，晚岁何功使愿果。","更讨衡阳董炼师，南浮早鼓潇湘柁。"],"title":"忆昔行"}
