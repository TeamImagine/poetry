{"author":"阎选","id":44662,"strains":["仄平平仄平平仄，仄仄平平仄。","仄平平仄仄平○，仄平平仄仄平○，仄○平。","平○仄○○○仄，仄仄平○仄。","仄○平仄仄平平，○平仄仄仄平○，？○○。"],"paragraphs":["粉融红腻莲房绽，脸动双波慢。","小鱼衔玉鬓钗横，石榴裙染象纱轻，转娉婷。","偷期锦浪荷深处，一梦云兼雨。","臂留檀印齿痕香，深秋不寐漏初长，尽思量。"],"title":"虞美人 一"}
