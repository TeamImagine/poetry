{"author":"孙应时","id":82465,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["行行欲尽剑南州，满意凌云九顶游。","樽俎楼台一长啸，江山风月几清秋。","古人胜赏分明在，滩水悲鸣日夜流。","万里重来渺难必，扁舟去住总成愁。"],"title":"游凌云峰答陈同年韵"}
