{"author":"江休复","id":68364,"strains":["平仄平仄仄平平，平平仄○平仄仄。","平平仄仄平仄平，仄仄平○仄平仄。","仄平平仄平仄平，仄仄平平仄平仄。","平平仄仄平仄仄，仄平仄平仄○仄。","平平仄仄平仄平，仄仄○平仄○仄。","平平仄仄仄平仄，仄仄仄平仄仄仄。","仄平仄仄○仄平，仄仄平平平○仄。","仄仄平仄仄○仄，平平仄仄仄平仄。","平平仄仄仄仄仄，平仄平平仄平○。"],"paragraphs":["西掖门外驻征轩，修书院中倾别酒。","诸公磊落方具来，顾我衰迟亦何有。","祖侯衔使才北归，亟请甘棠复西走。","函关候吏齐引领，翰林主人惜分手。","高谈抵掌华屋头，赋咏题诗乐难朽。","飞觞举白至无算，击楫誓清不殓九。","着鞭壮士空后时，隠几先生仍丧偶。","定国能饮动论石，山公雅望潜增斗。","纷纷醉袂影就判，怊怅高阳一狂叟。"],"title":"送祖龙学赴陕府酌饮赠别次欧阳永叔韵"}
