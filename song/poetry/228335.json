{"author":"释德洪","id":228335,"strains":["平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["居士多情工比类，先生诗妙解传真。","只知信口从头咏，那料高人作意瞋。","云堕鬂垂初破睡，山低眉促欲娇春。","何须梦境生分别，笑我忘怀叹爱频。"],"title":"偶读和靖集戏书小诗卷尾云长爱东坡眼不枯解将西子比西湖先生诗妙真如画为作春寒出浴图廓然见诗大怒前诗规我又和二首  其一"}
