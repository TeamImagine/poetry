{"author":"陆游","id":37358,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一亩山园半亩池，流年忽逮挂冠期。","卖花醉叟剥红桂，种药高僧寄玉芝。","午枕为儿哦旧句，晚窗留客算残棋。","登庸策免多新报，老子痴顽总不知。"],"title":"闲中书事二首  其二"}
