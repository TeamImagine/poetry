{"author":"苏轼","id":194942,"strains":["仄平仄仄仄，平仄○仄仄。","仄平平仄仄，仄仄平○仄。","仄平仄平仄，仄○仄仄仄。","仄平平仄仄，平仄仄平仄。","仄平仄仄仄，平○○仄仄。","仄平仄仄○，仄仄仄平仄。","仄平仄仄仄，平仄平○仄。","仄仄平平平，仄平平仄仄。","平平仄○仄，仄仄○平仄。","仄平仄仄仄，仄仄仄仄仄。","平平仄平仄，仄仄平仄仄。","平平○平平，平仄平仄仄。"],"paragraphs":["百年一俯仰，寒暑相主客。","稍增裘褐气，已觉团扇厄。","不烦计荣辱，此丧彼有获。","我琴终不败，无攫亦无醳。","后生不自牧，呻吟空挟策。","揠苗不待长，买菜苦求益。","此郎独静退，门外无行迹。","但恐陶渊明，每为饥所迫。","凄风弄衣结，小雪穿门席。","愿君付一笑，造物亦戏剧。","朝来赋云梦，笔落风雨疾。","为君裁春衫，高会开桂籍。"],"title":"次韵王郎子立风雨有感"}
