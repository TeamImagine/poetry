{"author":"孟郊","id":13065,"strains":["平仄平仄仄，仄○平仄○。","平平仄仄平，仄仄○平平。","平仄仄○平，平仄平平平。","平平仄平仄，仄仄平平平。","仄平平仄平，平仄平平平。","平平仄○仄，仄仄○平平。","仄平仄仄平，平仄平平平。","平○仄平仄，仄仄平平○。"],"paragraphs":["为客栖未定，况当玄月中。","繁云翳碧霄，落雪和清风。","郊陌绝行人，原隰多飞蓬。","耕牛返村巷，野鸟依房栊。","我无饥冻忧，身托莲花宫。","安闲赖禅伯，复得疏尘蒙。","览君郢曲文，词彩何冲融。","讴吟不能已，顿觉形神空。"],"title":"酬友人见寄新文"}
