{"author":"张嵲","id":9040,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["人生何必论才良，贤否穷通脱未量。","运否蛟龙犹蠖屈，时来鸟雀亦鹰扬。","王侯蝼蚁同归尽，锺鼎山林各所藏。","何用作文嗟不遇，已将名利等蝇翔。"],"title":"遣兴二首  其一"}
