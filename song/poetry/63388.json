{"author":"周孚","id":63388,"strains":["○○平平平，仄仄平仄仄。","平平仄仄平，○仄平仄仄。","平平仄平仄，仄仄仄平仄。","平平仄仄仄，仄仄仄平仄。","平平仄平仄，平仄平仄仄。","○平仄平平，仄仄仄平仄。","平平仄平仄，仄仄○平仄。","平平平平平，平○仄平仄。"],"paragraphs":["长号西山云，见子单阏夏。","孤生九死余，相遇天所借。","崎岖易寒暑，荏苒问田舍。","流萍忽复散，皓月耿清夜。","孤筇子何往，征马吾屡跨。","空余碧云诗，十袭閟兰麝。","匡庐富清景，得子更增价。","他年东林游，吾犹厕陶谢。"],"title":"怀显上人时在江州次其旧所作诗韵寄之己卯夏予始识之于城西王氏坟庵"}
