{"author":"方回","id":148436,"strains":["平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄仄平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["畬粟锄山稻田少，岁常平价发仓储。","鼎来官职诸公有，特表门闾近世无。","甚至不乘果下马，自应早获掌中珠。","端能赈施终如始，定见阶除曳紫朱。"],"title":"赠徐可大近旌表门闾"}
