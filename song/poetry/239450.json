{"author":"孙觌","id":239450,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄平平。","仄仄仄仄平仄仄，平平仄仄仄平平。"],"paragraphs":["岁阴衮衮惊心折，世事纷纷触眼新。","烁烁风灯深院雨，离离花草故城春。","一区栽自无宁处，五斗谁能更为贫。","矢醉自醒还自笑，依稀却是梦中真。"],"title":"又和别韵"}
