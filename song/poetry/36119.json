{"author":"陆游","id":36119,"strains":["仄仄平仄仄，仄平平仄平。","仄平仄仄平，○仄仄仄平。","平平平仄仄，仄仄○○平。","平平仄仄仄，仄仄仄○仄。","平○仄仄仄，平仄仄平平。","仄平仄平仄，仄仄平平平。","仄平仄平仄，仄仄○平平。","仄平仄仄平，仄仄仄仄平。"],"paragraphs":["小垄瓜蔓绿，短篱梅子黄。","晓风掠水来，吹我醉面凉。","平生萧散意，未觉将迎忙。","溪山供一笑，客主可相忘。","宁当倒手版，聊复据胡床。","太平岂无象，麦饭家家香。","我归亦何有，养气犹轩昻。","那因五斗陈，坐变百炼刚。"],"title":"迓客至大浪滩上"}
