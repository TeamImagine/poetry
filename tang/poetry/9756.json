{"author":"杨巨源","id":9756,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["西塞无尘多玉筵，貔貅鸳鹭俨相连。","红茵照水开樽俎，翠幕当云发管弦。","歌态晓临团扇静，舞容春映薄衫妍。","鲁儒纵使他时有，不似欢娱及少年。"],"title":"邵州陪王郎中宴"}
