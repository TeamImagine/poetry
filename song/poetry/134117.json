{"author":"释文珦","id":134117,"strains":["平平○仄平，平仄仄○仄。","平平仄平仄，仄仄仄仄仄。","平○仄平仄，仄仄平仄仄。","仄○仄平平，平平仄平仄。","平仄仄○平，平仄仄平仄。","仄仄仄仄平，仄仄○平仄。"],"paragraphs":["幽人临涧居，为爱涧中水。","泠泠出云窦，决决漱石齿。","流行本无意，遇坎还自止。","坎深遂成池，寒光映窗几。","于以鉴禅心，清浄绝尘滓。","唯供种白莲，不洗闻尧耳。"],"title":"山人居涧上号涧居因涧作池名鉴止为赋是诗"}
