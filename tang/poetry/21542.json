{"author":"杜牧","id":21542,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["谁怜贱子启穷途，太守封来酒一壶。","攻破是非浑似梦，削平身世有如无。","醺醺若借嵇康懒，兀兀仍添宁武愚。","犹念悲秋更分赐，夹溪红蓼映风蒲。"],"title":"歙州卢中丞见惠名酝"}
