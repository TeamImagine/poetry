{"author":"陆游","id":32931,"strains":["仄平仄○仄○平，仄○仄○仄平仄。","仄平仄仄仄○仄仄，平平仄平仄○仄仄。","仄平仄仄平仄平，仄仄平平仄平仄。","仄平平平仄仄○，平平仄仄平○平。","平平仄仄平仄仄，仄仄○平平仄○。","仄平仄平平仄仄，平仄平平仄平仄。","平平平仄仄平仄，仄仄平○仄平仄。","仄平仄仄仄○○，仄仄○平仄仄平。","仄仄○平平仄仄，○平○仄仄平○。"],"paragraphs":["善泅不如稳乘舟，善骑不如谨持辔。","妙于服食不如寡欲，工于揣摩不如省事。","在天有命谁得逃，在我无求直差易。","散人家风脱纠缠，烟蓑雨笠全其天。","莼丝老尽归不得，但坐长饥须俸钱。","此身不堪阿堵役，寜待秋风始投檄。","山林聊复取熊掌，仕宦真当弃鸡肋。","锦城小憩不淹迟，即是轻舠下硖时。","那用更为麟阁梦，从今正有鹿门期。"],"title":"思归引"}
