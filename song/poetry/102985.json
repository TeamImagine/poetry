{"author":"魏了翁","id":102985,"strains":["仄平仄仄平，平仄平仄平。","仄平平仄○，仄仄平○平。","仄平仄○仄，○仄平仄平。","○平仄仄仄，仄仄平仄平。","平平仄仄平，仄仄平○平。","平平仄平仄，仄仄○平平。"],"paragraphs":["柳侯谓楚南，多石而少人。","至今英道闲，异石何嶙峋。","乃知五行气，中土为秀民。","降才既匪易，自弃奚不仁。","伾文一日炎，乃以焚其身。","林君若知此，是石当书绅。"],"title":"永嘉林君谊父得英石名其室曰矸斋予易以介室"}
