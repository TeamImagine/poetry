{"author":"方回","id":149126,"strains":["仄仄仄仄仄，仄仄平仄平。","仄仄仄仄仄，仄平○仄平。","平平仄平平，平平仄平平。","仄仄仄平平，仄仄仄仄平。","仄仄平仄仄，平仄平仄平。","仄仄仄仄仄，仄○平平平。","仄平仄○仄，平仄平仄平。","平仄平仄○，○平平○平。","○平仄平仄，平仄仄○平。"],"paragraphs":["积雨不可出，五日无盐酰。","纵复有雨具，出门将告谁。","兹辰复何辰，明窗漏晴曦。","我有古猗兰，瓦斛以莳之。","举世无识者，惟有秋蝶知。","紫穗密匼匝，雪茸纷葳蕤。","国香袭衣袖，坚坐神自怡。","微咏韩子操，长歌湘累词。","空庖不遑省，聊足忘调饥。"],"title":"八月二十九日雨霁玩古兰"}
