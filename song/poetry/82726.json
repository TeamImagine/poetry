{"author":"刘过","id":82726,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一节西来已骇传，不堪归去便湘川。","舟行彭蠡轻文种，酒到浔阳醉乐天。","台谏久无公议论，朝廷新有骤除迁。","臣心毕竟终忧国，不敢瞻乌涕泫然。"],"title":"南康邂逅江西吴运判  其一"}
