{"author":"程公许","id":106519,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["不惯参禅不学仙，不婚不宦忽华颠。","前身疑是林和靖，好句多于谢惠连。","投赠颇堪华锦绣，择交当胜佩韦弦。","鸡虫得失何时了，洗耳松风共醉眠。"],"title":"和答括苍龚彦质"}
