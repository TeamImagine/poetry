{"author":"韦骧","id":191002,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["崔嵬陟尽复凌兢，暂舍银鞍杖策行。","栈阁架空霄路近，栏干护险晓云平。","仰看翠壁层城峻，下瞰长江一带萦。","自惜仙才难蜀道，始知难此不虚名。"],"title":"过朝天岭"}
