{"author":"王禹偁","id":177721,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["老病形容日日衰，十年赁宅住京师。","阁栖凤鸟容三入，巢宿鹪鹩欠一枝。","壁挂图书多不久，砌栽芦苇亦频移。","人生荣贱须知分，会买茅庵映槿篱。"],"title":"赁宅"}
