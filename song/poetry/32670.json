{"author":"陆游","id":32670,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["平日杯行不解辞，长亭况是送君时。","几行零落僧窗字，何限流传乐府诗。","归思恰如重酝酒，欢情略似欲残棋。","龙蛇飞动无由见，坐愧文园属思迟。"],"title":"次韵无咎别后见寄"}
