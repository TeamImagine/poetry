{"author":"周紫芝","id":241122,"strains":["仄仄仄仄仄，仄○平仄平。","仄仄○仄仄，平平仄平平。","仄仄仄平仄，平平仄平○。","仄平平○平，平仄○仄平。","仄○平平○，仄平平仄平。","仄平○仄仄，仄仄仄仄平。","平平？仄○，仄平仄平平。","仄平仄○平，平仄平仄平。","平仄仄仄平，平仄仄仄○。","平平○○仄，○仄平平平。"],"paragraphs":["曳履步远壑，挽衣枝短筇。","霁色过急雨，余霞漏微红。","照眼一湖净，环湖几山重。","不知何禅灯，明灭苍翠丛。","但闻烟霞间，绕山鸣乱钟。","暮年行乐意，不与足力穷。","明晨倘可迟，尚堪历诸峰。","有幽固当探，无客谁与同。","余子不足偕，形往影自从。","言旋且当尔，兴在何由终。"],"title":"晚行湖堤望南山诸峰"}
