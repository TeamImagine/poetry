{"author":"白居易","id":15128,"strains":["平平仄平仄，平平仄平平。","仄仄仄仄仄，仄仄仄仄平。","平平仄○仄，平仄仄仄平。","○平平仄仄，仄仄○平平。","仄仄仄○平，平仄○仄○。","平平仄仄○，平仄平仄平。","仄仄仄仄仄，仄○平仄平。","仄平平仄仄，仄仄仄○平。","平仄仄○仄，仄仄仄平平。","平平仄仄仄，平仄平平仄。","仄仄仄平仄，○○○仄平。","仄平平仄平，平平平平平。","仄仄仄仄平，仄仄仄仄平。"],"paragraphs":["烟霞隔悬圃，风波限瀛州。","我岂不欲往，大海路阻修。","神仙但闻说，灵药不可求。","长生无得者，举世如蜉蝣。","逝者不重回，存者难久留。","踟蹰未死间，何苦怀百忧。","念此忽内热，坐看成白头。","举杯还独饮，顾影自献酬。","心与口相约，未醉勿言休。","今朝不尽醉，知有明朝不。","不见郭门外，累累坟与丘。","月明愁杀人，黄蒿风飕飕。","死者若有知，悔不秉烛游。"],"title":"效陶潜体诗十六首 十一"}
