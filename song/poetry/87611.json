{"author":"韩淲","id":87611,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["年来闲得傲山林，肯怪连天雪作阴。","苏武不眠身自健，袁安高卧兴何深。","懒穿东郭先生履，细和西湖处士吟。","无限目前今古意，岁华如许老骎骎。"],"title":"雪后昌甫将归章泉斯远诸兄偕来留饮因咏林逋诗约同赋  其二"}
