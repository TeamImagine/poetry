{"author":"王迈","id":107609,"strains":["平平仄仄仄平平，仄仄平平仄仄平。","平仄仄平平仄仄，仄仄仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["人从捷径博公侯，一老堂堂去不留。","谁向帝前谗陆贽，不令王所著居州。","修名已立公何欠，直道难行国可忧。","安得上方三尺剑，为渠断取佞臣头。"],"title":"闻倪正甫尚书遭台评"}
