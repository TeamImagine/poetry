{"author":"王迈","id":107714,"strains":["平仄平平仄仄平，仄平仄仄○平平。","仄平平仄仄平仄，仄仄平平仄○○。","平平仄仄平平仄，平仄仄○○仄平。","仄仄平○○仄仄，仄○仄仄仄平平。"],"paragraphs":["臧谷亡羊等是痴，塞翁失马浪成悲。","本非真鹿梦何准，未必无鳌钓且迟。","蛟龙暂与蚖蛇肆，鸿鹄那教燕雀知。","暮四朝三狙莫怒，会看挟乙走狐狸。"],"title":"聚物"}
