{"author":"方一夔","id":152131,"strains":["平平仄仄仄，仄仄仄平仄。","仄平仄平平，平仄仄仄仄。","平平仄仄仄，平仄仄仄仄。","仄仄仄仄平，平仄平平仄。","○平仄仄仄，仄仄○仄仄。","平平仄平仄，仄仄仄平仄。","平平仄仄平，平平平○仄。","平平仄○平，仄仄仄○仄。","仄平仄○平，○仄平○仄。"],"paragraphs":["西游历剑阁，寡仆敝轮鞅。","水餐掬哀湍，林宿拾坠橡。","悲风振古木，猩鼬挟魍魉。","十步九诘盘，奇险跻攀上。","担囊偶不意，一跌堕万丈。","岷峨渺何许，注目极遐想。","穷年食外方，浮踪任漂荡。","何时御长风，振足谢笼网。","不须计三餐，迎我归苍莽。"],"title":"续感兴二十五首  其一一"}
