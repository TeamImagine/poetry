{"author":"张镃","id":81349,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["苍桧阴阴未掩门，闲来吹鬓一飞蚊。","香腾广殿游云合，灯绕长廊列宿分。","般若心华方照耀，毗耶宝雨自缤纷。","世缘即是栖禅境，居士何尝别见闻。"],"title":"夜宿华藏寺"}
