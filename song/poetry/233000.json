{"author":"范仲淹","id":233000,"strains":["平○○仄平，仄平平仄仄。","平仄仄仄仄，平平仄平仄。","平平仄仄平，仄仄仄仄平。","仄仄平平平，仄仄○平平。","平平仄仄仄，仄平仄仄平。","平仄平平仄，平○仄○仄。","仄仄平仄平，平平仄平仄。","仄仄仄仄平，仄仄平仄平。","仄仄仄平仄，平仄仄仄平。","仄仄仄○仄，平仄仄仄仄。","平平仄仄平，平平仄平仄。","平平仄平平，仄？平○仄。"],"paragraphs":["先王教百工，作为天下器。","周旦意不朽，刊之考工记。","嗟嗟远圣人，制度日以纷。","窈窕阿房宫，万态横青云。","荧煌甲乙帐，一朝那肯焚。","秦汉骄心起，陈隋益其侈。","鼓舞天下风，滔滔弗能止。","可甚佛老徒，不取慈俭书。","竭我百家产，崇尔一室居。","四海竞如此，金碧照万里。","茅茨帝者荣，今为庶人耻。","宜哉老成言，欲攦般输指。"],"title":"四民诗 工"}
