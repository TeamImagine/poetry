{"author":"薛季宣","id":63120,"strains":["平平仄仄平仄○，仄平仄仄平平平。","平平仄仄○平仄，仄平○仄平平平。","平平平平平仄仄，平平仄平仄仄仄。","○平仄仄平仄平，仄平仄仄平○仄。","平平平仄平平平，仄平仄仄○○平。","仄平仄平仄平仄，平平仄仄平仄平。","仄○仄仄平○仄，○平仄仄○平仄。","平○平仄仄平平，仄平仄仄平平仄。","平平仄仄仄仄平，仄平仄仄平○平。","仄平仄仄平○仄，平平仄○○仄平。","○平仄仄平平仄，平平平平○平仄。","○○仄仄平平平，仄平仄仄平平仄。","平平仄仄仄平平，○平平仄平平○。","仄仄平平仄平仄，仄○仄仄○平平。"],"paragraphs":["楼头月白良夜深，美人睡起搊胡琴。","咿嚘怨抑如诚诉，四弦了不谐琴音。","推琴凭栏歌一曲，为声不成气不续。","和愁拥面归锦帷，曲肱展转愁相属。","床前蛟烛光荧荧，乍明乍灭如参星。","卷衾起来问高烛，能知妾意还不能。","烛如不解人深意，如何伴妾长垂泪。","澄思微物本无情，有怀触目皆伤志。","眠来复坐坐复眠，不交两睫时潸然。","自惟命薄多离恨，春宵镇长迟曙天。","亲知问得郎书不，低头无言堕红雨。","迟回捩泪强为容，不成一语愁还主。","何人远自日边归，殷勤为问郎归期。","待得郎归与俱隠，不教被劾缘蛾眉。"],"title":"楼上曲"}
