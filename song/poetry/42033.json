{"author":"陆游","id":42033,"strains":["平平仄平仄，平仄平仄平。","仄平仄仄仄，○仄仄○平。","平平仄仄仄，仄仄仄平平。","平平仄仄仄，仄仄○平平。","仄仄仄仄仄，仄仄○平○。","平○仄○仄，仄仄仄平平。"],"paragraphs":["秋林半丹叶，秋草多碧花。","隔山五六里，临水两三家。","罾鱼与伐荻，各自有生涯。","平池散雁鹜，绕舍栽桑麻。","客至但举手，土釜煎秋茶。","城中不如汝，切莫慕浮夸。"],"title":"闲行至西山民家"}
