{"author":"陆游","id":34451,"strains":["仄仄○仄仄仄平，平平仄平平平平。","平平仄仄平仄仄，仄仄平仄○平○。","仄平平仄仄仄仄，仄仄仄○○平平。","平平仄仄仄平仄，平仄平仄平平平。","平平○○仄平仄，仄仄仄仄仄仄平。","平平仄平仄仄仄，○○○仄平平平。"],"paragraphs":["一雨三日水抹堤，南村北村云凄凄。","天公约束龙返穴，不忍嘉谷沈涂泥。","日光清薄潦未缩，起视又叹行云西。","初才淅沥洒窗户，俄已湍泻鸣沟溪。","丰凶相乘若翻手，振救小缓辄噬脐。","穷阎腐儒不预此，且收芋栗寛儿啼。"],"title":"后一日复雨"}
