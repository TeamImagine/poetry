{"author":"陈元晋","id":109217,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["冰壶清对玉衡秋，台府同时尽胜流。","南国恩波如海阔，西江和气接天浮。","山川真借两贤重，翰墨仍为八境留。","见说九重思魏笏，书帷更欲学君畴。"],"title":"和柴大监留郎中游郁孤及喜雨之什  其一"}
