{"author":"苏辙","id":198046,"strains":["仄平平仄平，仄仄○平仄。","平仄仄平平，仄仄仄仄仄。","仄平仄平仄，仄仄平仄仄。","平平仄平仄，仄仄平仄仄。","仄平仄○平，仄仄仄平仄。","仄○仄仄仄，仄仄○平仄。","仄平仄仄仄，平仄平仄仄。","平平仄平仄，仄仄平平仄。","仄平○仄平，仄仄仄仄仄。","平平仄平平，平仄仄○仄。","仄平仄平仄，○仄仄仄仄。","○仄○平平，平平仄平仄。"],"paragraphs":["羡君耽读书，日夜论今古。","虽复在家人，不见释手处。","意求五车尽，未惜双目苦。","蓬莱倚霄汉，简册充栋宇。","学成擅囷仓，笔落走风雨。","破笼闭野鹤，短草藏文虎。","鬓须忽半白，儿女无复乳。","知君不能荐，愧我终何补。","偶来相就谈，日落久未去。","归鞍得新诗，佳句烂如组。","古风弃雕琢，遗味比乐府。","且复调埙篪，泠然五音举。"],"title":"次韵孔武仲学士见赠"}
