{"author":"陆游","id":34108,"strains":["仄平仄平平，仄仄仄平仄。","仄仄仄平仄，平仄仄仄仄。","仄平平仄平，仄仄仄仄仄。","仄平平○仄，平平仄仄仄。","仄仄平仄平，仄仄平仄仄。","平○仄平仄，仄仄仄平仄。","平仄仄平仄，仄仄平平仄。","仄平仄平平，仄仄仄平仄。"],"paragraphs":["数家聚云根，细路入丛薄。","溅溅石渠水，来往一略彴。","有无邻里通，笑语妇子乐。","浊醪时相就，青蔬缺盐酪。","日暮归闭门，绩火星煜爚。","先期毕租税，老不入城郭。","嗟予独何事，早插红尘脚。","故山未成归，怅望有余怍。"],"title":"丰城高安之间憩民家景趣幽邃为之慨然怀归"}
