{"author":"刘克庄","id":111087,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["岁晚湖山寄幅巾，浩然不见两眉颦。","看花李益无同伴，顾曲周郎有后身。","厚禄殷勤营葬地，隠君欢喜得吟邻。","看来造物于君厚，判断风光七十春。"],"title":"哭孙季蕃二首  其一"}
