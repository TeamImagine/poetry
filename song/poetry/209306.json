{"author":"刘弇","id":209306,"strains":["平平仄平平，仄仄平仄仄。","平平仄平仄，平仄○○仄。","平仄平○平，○平仄平仄。","仄○仄平平，○平仄平仄。","仄平平仄平，仄仄仄平仄。","○○平平平，平平○○仄。","平平仄平○，○仄仄仄仄。","仄仄平平平，平平平仄仄。","仄平仄平仄，仄仄仄平仄。","平平仄仄仄，平平仄平仄。","平平平仄平，平平仄平仄。","平○仄仄仄，平仄仄平仄。","平仄仄平仄，仄仄平仄仄。","仄平平仄平，○仄平仄仄。","仄平仄平平，仄仄平仄仄。","平平平仄○，平？仄平仄。","仄仄仄平平，仄平仄平仄。","仄平平仄平，平仄仄平仄。","仄仄平平平，○仄平仄仄。","○平仄○平，○仄平平仄。","仄仄仄仄平，平仄平平仄。","仄○平仄平，仄仄平仄仄。","仄仄仄平平，平○平○仄。","平○仄平平，仄仄仄仄仄。","仄仄平平平，仄仄平仄仄。","仄平平平仄，○仄平○仄。","平仄平仄平，仄○平仄仄。","平平平平仄，○仄○仄仄。","平平○仄平，平平仄○仄。","○○仄仄平，仄仄平平仄。"],"paragraphs":["春归几何时，绿树阴已满。","萧条子云巷，谁借吹嘘暖。","常日双柴扉，深扃类休澣。","稚燕掠翩翾，疏蝉弄凄断。","撷芳聊自娱，并食习成懒。","嶷嶷栖鸾郎，蜗居间三款。","儿童惮逢迎，应客事谩诞。","谢绝高轩荣，祗增鼯鼠短。","赖君不吾靳，尚复斗筲算。","南薰破笑语，殷勤接訚侃。","酸然梅雨天，烦襟斗湔浣。","波澜信苦孔，风力到微管。","加有建安作，大轴舒愤懑。","力关神臂弓，传以青玉笴。","自宜造英茎，岂直骈组纂。","居然肤寸毫，搜刔入稀罕。","讽疾颊涡飞，把持手争盥。","索然贫窭家，连挹茂陵碗。","久矣吾衰颓，占数还鄙酂。","长年苦中干，更事筋驽缓。","比雁自不材，方木宜登散。","赫如千尺光，旁烁幽隘窾。","处此得无猜，神观迷町疃。","谁如富青箱，利器未施{矛赞}。","匹马青螺城，戢束聊授馆。","愧无青田核，相与申燕衎。","曾是翻瓦瓯，掇疏仍瀹卵。","虽非夸雕俎，犹喜从跣袒。","吾人重解携，兹游未应缵。","行看赤骥驹，万里修程坦。"],"title":"走笔答郭子隆勾稽"}
