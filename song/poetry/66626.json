{"author":"楼钥","id":66626,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["好风凉月湛中秋，自笑何为作远游。","不有诸君故人恋，未应连日贾胡留。","三千银界俱呈色，十二珠帘总上钩。","饮罢客归清不寐，谁知心折大刀头。"],"title":"又次丁端叔韵"}
