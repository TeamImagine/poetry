{"author":"陆游","id":36001,"strains":["平仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["豪气人言苦不除，固应屏迹向江湖。","封侯万里独心在，糊口四方何事无。","薄俗更堪开眼看，老翁宁办折腰趋。","鼠肝虫臂今无择，付与乾坤造化炉。"],"title":"累日文符沓至怅然有感三首  其一"}
