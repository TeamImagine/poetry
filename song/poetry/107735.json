{"author":"王迈","id":107735,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["忆昔都门值岁除，高楼张烛戏呼卢。","久依净社参尊宿，难向新丰认酒徒。","天子未知工草赋，邻人或倩写桃符。","寒宵别有穷生活，点勘离骚拥地炉。"],"title":"除夕"}
