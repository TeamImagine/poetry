{"author":"王十朋","id":23939,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["庆事公家奕世传，生封锦告出甘泉。","荣亲行有千锺禄，为寿惭无百斛船。","喜气在颜窥贵客，清风满枕扇高眠。","朝廷指日先封薛，归侍萱堂冕有蝉。"],"title":"薛士昭主管母夫人加封送酒为寿薛有诗谢次韵以酬"}
