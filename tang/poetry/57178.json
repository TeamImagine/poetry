{"author":"岑参","id":57178,"strains":["仄仄仄仄仄，仄平平仄平。","平平仄仄仄，仄仄平平平。","仄仄○仄平，平平仄平仄。","平平仄平仄，仄仄○平仄。","仄平仄平仄，平仄仄平平。","仄○平仄○，平仄平平平。","平仄仄仄平，平平仄○仄。","仄平○平仄，仄仄仄平仄。","平○仄平仄，○仄平平平。","平○平平○，平仄平平平。","仄平○○平，平仄仄仄仄。","仄平平平仄，仄仄平平仄。"],"paragraphs":["对酒寂不语，怅然悲送君。","明时未得用，白首徒攻文。","泽国从一官，沧波几千里。","群公满天阙，独去过淮水。","旧家富春渚，尝忆卧江楼。","自闻君欲行，频望南徐州。","穷巷独闭门，寒灯静深屋。","北风吹微雪，抱被肯同宿。","君行到京口，正是桃花时。","舟中饶孤兴，湖上多新诗。","潜虬且深蟠，黄鹄举未晚。","惜君青云器，努力加餐饭。"],"title":"送王大昌龄赴江宁"}
