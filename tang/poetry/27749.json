{"author":"皮日休","id":27749,"strains":["仄仄平平仄，仄平○仄仄。","仄仄○仄平，仄仄平平仄。","○平仄仄仄，平平仄平仄。","仄仄仄平仄，○平平平仄。","平平仄平仄，仄仄仄平仄。","○平仄仄平，平平仄平仄。"],"paragraphs":["梦里忧身泣，觉来衣尚湿。","骨肉煎我心，不是谋生急。","如何欲佐主，功名未成立。","处世既孤特，传家无承袭。","明朝走梁楚，步步出门涩。","如何一寸心，千愁万愁入。"],"title":"秋夜有怀"}
