{"author":"释居简","id":91347,"strains":["○○仄平仄，仄仄平仄平。","平平仄平平，仄仄仄仄平。","平平仄平平，仄仄平平平。","○仄仄平平，仄仄仄仄平。","平平平平平，仄仄仄仄平。","仄平仄平仄，仄仄平平平。","仄仄平平○，仄平平仄○。","○平仄平平，平仄仄仄平。","平平平平仄，仄仄平仄平。","仄平○仄平，平仄仄仄平。","仄平平仄平，仄平平仄平。","○仄仄仄仄，仄平平仄平。","仄○平平平，平仄平平平。","平仄仄仄○，平平平仄平。","平平仄仄仄，仄平平平平。","平平仄平仄，平平仄平平。","仄平平仄平，仄平仄平平。","平平仄平仄，仄仄仄仄平。","仄仄仄○仄，平仄平平平。","仄○平仄平，平仄平平平。","仄仄平仄平，仄平平仄平。","平仄平仄仄，平仄平仄平。"],"paragraphs":["三峩孕元气，直与乔岳侔。","因依几何年，蕴藉六十州。","芃芃擢楩楠，碌碌生琳璆。","潢污化清泠，仄陋发炳彪。","岩岩锺人才，出辄第一流。","或为德渊薮，或擅文雄酋。","或赴功名期，或于名节收。","崭然薛符溪，余地出一头。","高寒蓬婆雪，翠扫山月秋。","黑头当策勋，青绶曷足酬。","得年虽不多，得名端不浮。","遗墨见绝少，六丁方隠搜。","曩闻桃花为，强悍繄公柔。","篇什富袭藏，零残皆萃裒。","牛腰几卷轴，棘心怀松楸。","心声出诚素，瑶肪谢雕锼。","往年诗寄为，趣为买归舟。","为无一簪直，自衒富寡俦。","倒橐仅如此，贫祟何时瘳。","昨从西子湖，来访蘋花洲。","请续梁甫声，使贻齐大羞。","惆怅貂不足，非类何足求。"],"title":"书薛符谿诗卷"}
