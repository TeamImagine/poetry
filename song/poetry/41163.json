{"author":"陆游","id":41163,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["一廛东近会稽城，凿破烟芜俋俋耕。","上药养神非近效，善言铭座要躬行。","论书尚欲心先正，学道宁容气不平。","天付吾侪元自足，满园春荠又堪烹。"],"title":"自诒"}
