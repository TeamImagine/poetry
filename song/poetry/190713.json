{"author":"韦骧","id":190713,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["清和气候爽衣冠，海邑稀逢柱础干。","朝拂玉徽琴韵紧，夜开宝匣剑光寒。","肺肠似石终难变，利禄如沙岂易团。","行学但知无所负，奚为逢射与僚丸。"],"title":"和叔康首夏书怀五首  其二"}
