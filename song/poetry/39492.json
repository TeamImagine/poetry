{"author":"陆游","id":39492,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["晨起梳头满镜霜，岂堪著脚少年场。","酒徒分散情疏索，棋敌凭陵意颉颃。","寓世极知均醉梦，余生只合老耕桑。","石帆山下莼丝长，待我还东泊野航。"],"title":"叹老"}
