{"author":"李白","id":56236,"strains":["平平平平平，平仄平仄仄。","平平？平平，仄仄仄平仄。","平仄平○平，仄仄平平○。","平平仄仄仄，仄仄平平平。","平○仄平○，仄仄仄仄平。","平平○平仄，平○平仄平。","平平仄平仄，仄仄平平平。","仄仄仄仄仄，平平仄平平。","仄平仄仄仄，仄仄平仄平。","○仄○平仄，平平仄○平。"],"paragraphs":["清晨登巴陵，周览无不极。","明湖暎天光，彻底见秋色。","秋色何苍然，际海俱澄鲜。","山青灭远树，水绿无寒烟。","来帆出江中，去鸟向日边。","风清长沙浦，山空云梦田。","瞻光惜颓发，阅水悲徂年。","北渚既荡漾，东流自潺湲。","郢人唱白雪，越女歌采莲。","听此更肠断，凭厓泪如泉。"],"title":"秋登巴陵望洞庭"}
