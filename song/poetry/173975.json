{"author":"曾巩","id":173975,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["五朝坏冶归皇极，万里车书共太平。","胡马不窥光禄塞，汉家常肄羽林兵。","柳间自诧投壶乐，桑下方安佩犊行。","高枕四封无一事，腐儒何幸偶专城。"],"title":"阅武堂"}
