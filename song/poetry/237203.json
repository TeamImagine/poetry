{"author":"韩驹","id":237203,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["皇华使者下沧洲，十载题舆记旧游。","欲信随车翻雨脚，请看转漕跋船头。","飞腾已入西清殿，徙倚犹寻北固楼。","肯与故人跻石径，松风声里度鸣驺。"],"title":"同赵发运游甘露寺"}
