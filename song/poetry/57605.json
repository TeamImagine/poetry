{"author":"梅尧臣","id":57605,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["陆家兄弟苦西东，黄耳传书近已通。","共叹流年同转毂，各惊华发似飞蓬。","河冰夜合知霜劲，寒雾朝开见日红。","腊尽春来又相远，江南江北望归鸿。"],"title":"和宋次道答弟中道寄怀"}
