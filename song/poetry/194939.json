{"author":"苏轼","id":194939,"strains":["平平仄仄平平仄，仄仄○仄○仄仄。","平○○仄仄平○，仄仄平平仄平仄。","仄○仄仄仄平仄，仄仄平平仄平仄。","仄○平仄仄仄仄，仄○平○仄平仄。"],"paragraphs":["山西战马饥无肉，夜嚼长秸如嚼竹。","蹄间三丈是徐行，不信天山有坑谷。","岂如厩马好头赤，立仗归来卧斜日。","莫教优孟卜葬地，厚衣薪槱入铜历。"],"title":"戏书李伯时画御马好头赤"}
