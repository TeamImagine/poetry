{"author":"王周","id":232569,"strains":["仄○仄仄仄，仄仄平平平。","○平仄平仄，仄仄仄平○。","平平仄仄平，仄平平平平。","平仄仄仄仄，平平仄仄平。","仄平平仄仄，仄仄平仄平。","平仄仄仄平，仄平仄平○。","平平平仄仄，仄仄平平平。","仄仄平仄仄，仄仄平○平。","仄仄平仄平，仄仄平○平。"],"paragraphs":["水中有片月，照耀婵娟姿。","庭前有孤柏，竦秀岁寒期。","坚然物莫迁，寂焉心为师。","声发响必答，形存影即随。","雪花安结子，雪叶宁附枝。","兰死不改香，井寒岂生澌。","晨𬬻烟袅袅，病发霜丝丝。","丈室冰凛冽，一衲云离披。","顾此名利场，得不惭冠绥。"],"title":"赠怤师"}
