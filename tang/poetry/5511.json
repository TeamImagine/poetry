{"author":"沈千运","id":5511,"strains":["平仄平仄仄，仄仄○平平。","仄平平仄平，仄仄平仄平。","仄平平平平，仄仄平平平。","平仄平平平，平仄仄仄平。","仄仄○平仄，平仄平平平。","○仄平平平，平仄○仄平。","○平平仄平，平仄仄平平。"],"paragraphs":["栖隐非别事，所愿离风尘。","不辞城邑游，礼乐拘束人。","迩来归山林，庶事皆吾身。","何者为形骸，谁是智与仁。","寂寞了闲事，而后知天真。","咳唾矜崇华，迂俯相屈伸。","如何巢与由，天子不知臣。"],"title":"山中作"}
