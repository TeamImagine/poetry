{"author":"许浑","id":22062,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["三面楼台百丈峰，西岩高枕树重重。","晴攀翠竹题诗滑，秋摘黄花酿酒浓。","山殿日斜喧鸟雀，石潭波动戏鱼龙。","今来故国遥相忆，月照千山半夜钟。"],"title":"寄题华严韦秀才院"}
