{"author":"贯休","id":41221,"strains":["仄仄仄平平仄平，平平平平仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["得罪唯惊恩未酬，夷陵山谁称闲游。","人知八凯须当国，猿到三声不用愁。","花落扁舟香冉冉，草侵公署雨修修。","因人好寄新诗好，不独江东有沃州。"],"title":"送薛侍郎贬峡州司马"}
