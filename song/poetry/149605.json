{"author":"方回","id":149605,"strains":["仄平○仄仄，仄仄仄仄仄。","仄仄仄○仄，平平仄平仄。","平仄仄平平，○仄仄仄仄。","平平仄仄仄，仄仄仄仄仄。","○仄仄仄仄，○平仄仄仄。","平平仄仄仄，仄仄仄仄仄。","仄平仄○○，仄仄平平仄。","平仄平仄仄，仄仄平仄仄。","仄平仄○平，仄仄仄仄仄。","仄仄仄平仄，平平仄平仄。"],"paragraphs":["是身犹厦屋，下栋乃上宇。","一旦贺燕雀，千关庇风雨。","轮奂易翚飞，难致础上柱。","桓楹一以植，次第万厥户。","尼父早志学，更加岁十五。","生知幼至壮，始以此自许。","父师宿培壅，忍作籧篨俯。","贞固躯峙干，幸不夷左股。","立斯以行斯，万里在接武。","务本果焉赖，肠书饱撑拄。"],"title":"题赵循老立斋"}
