{"author":"王之望","id":16958,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄平平平仄，平仄平平仄仄平。","仄仄平平仄平仄，平平平仄仄平平。"],"paragraphs":["十年踪迹困邅如，多谢韦郎肯寄书。","千里漫寻苕水梦，一廛方对相山居。","归心不为莼鲈切，交契应闲简牍疏。","近向钱塘得嘉种，秋盘何日共新蔬。"],"title":"次韵刘南伯二首  其二"}
