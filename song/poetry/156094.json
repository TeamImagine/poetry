{"author":"文天祥","id":156094,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["南山之隩北山阳，羽扇轻风共影双。","画桨菰蒲明月笛，青灯蟋蟀白云窗。","半生游子成行债，一夜佳人作别腔。","倚钓重来此蓑笠，梅花十里雪空江。"],"title":"宿山中用前韵"}
