{"author":"韦骧","id":191192,"strains":["仄仄平平平仄仄，平平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["重九萧条秋已深，登高更在蜀江浔。","黄花未肯趁时吐，白酒祇如常日斟。","绝塞烟云长满目，故园风物愈关心。","须凭酩酊酬佳节，追感齐山不浪吟。"],"title":"九日"}
