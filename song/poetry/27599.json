{"author":"王灼","id":27599,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["荣华梦事付朱门，茗碗炉熏所性存。","对月朗吟将进酒，逢春细和乐游园。","坐中投辖时留客，膝上含饴日弄孙。","四美难并公奄有，何曾一夕不开樽。"],"title":"三和谢娱亲堂扁  其三"}
