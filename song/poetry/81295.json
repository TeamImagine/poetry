{"author":"张镃","id":81295,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["京廛舆马竞扬埃，何碍骚人独往回。","我住水边奚自识，诗如云外寄将来。","一从风袖携归看，屡向松亭静展开。","应是冰清逢玉润，只因佳句不因媒。"],"title":"因过田倅坐间得姜尧章所赠诗卷以七字为报"}
