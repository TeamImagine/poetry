{"author":"梅尧臣","id":35508,"strains":["仄平平仄仄，仄仄仄平仄。","仄仄仄平平，仄仄○仄仄。","平仄仄平平，○仄平仄仄。","平平仄仄平，平仄仄○仄。","平平仄○平，平仄平仄仄。","○平○平○，仄○平仄仄。","仄平平○仄，平仄平○仄。"],"paragraphs":["主人门下客，寂寞在江涘。","我昨谢铜章，解组犹脱屣。","前日至朱方，正值春雨起。","君时冒雨来，曾不避泥滓。","林枝滴衣襟，沙岸平履齿。","相欢了无间，偶论通远旨。","去逢交亲问，为报心如水。"],"title":"前者裴君雨中见过因以诗谢复承来章辄依韵奉和"}
