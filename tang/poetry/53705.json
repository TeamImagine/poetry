{"author":"王维","id":53705,"strains":["仄仄仄平平仄平，平平平仄仄平○。","仄仄○平○仄仄，平平平仄仄○○。","仄仄平平仄仄仄，平平仄仄平平平。","仄仄平平平仄仄，仄○平仄○平平。"],"paragraphs":["酌酒与君君自宽，人情翻覆似波澜。","白首相知犹按剑，朱门先达笑弹冠。","草色全经细雨湿，花枝欲动春风寒。","世事浮云何足问，不如高卧且加餐。"],"title":"酌酒与裴迪"}
