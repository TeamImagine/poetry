{"author":"杨公远","id":151317,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["榾柮炉红密掩窗，伤嗟劳役度时光。","朝三虽怒暮还四，凫短难添鹤自长。","老忆少年成感慨，吟残永夜越凄凉。","教儿检点铜匜看，报道犹存一缕香。"],"title":"再韵  其二"}
