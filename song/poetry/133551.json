{"author":"卫宗武","id":133551,"strains":["平平平仄仄，仄仄仄平仄。","仄○平平平，仄平○平仄。","仄仄仄平平，○○平○仄。","平平仄平仄，仄仄仄平仄。","仄平平仄平，仄仄平仄仄。","○平平仄仄，平平平仄仄。","仄仄仄仄平，仄○平平仄。","平平仄仄平，平○仄平仄。","平仄平仄平，仄仄仄平仄。"],"paragraphs":["人之生也直，不直匪君子。","一从平原归，立朝更奇伟。","挺挺尽孤忠，蹇蹇陈正义。","初年忤元载，晚节遇卢杞。","不为时宰容，乃作天子使。","正言明顺逆，凶俦知敬畏。","未几变异生，卒堕奸邪计。","罗浮寄远音，流传涉疑似。","英烈天启之，万世凛生气。"],"title":"颜鲁公"}
