{"author":"周庠","id":37487,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["昨日尘游到几家，就中偏省近宣麻。","水田铺座时移画，金地谭空说尽沙。","傍竹欲添犀浦石，栽松更碾味江茶。","有时捻得休公卷，倚柱闲吟见落霞。"],"title":"寄禅月大师"}
