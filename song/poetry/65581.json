{"author":"廖行之","id":65581,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["牙筹坐席未全温，尚想星沙恋德门。","剡牍方新蠲赋请，忧民不计此身存。","平生大乐功何晚，寿相庞眉理莫论。","云黯江南失春色，可堪杜宇更销魂。"],"title":"挽江西宋漕三首  其二"}
