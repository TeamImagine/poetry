{"author":"项安世","id":54227,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["先生休叹不逢时，此地非公已再危。","赤立一丝无借手，青衿二百正张颐。","千缗兄镪仍三料，五顷夫田更八池。","但得门东无叫怒，老身寒饿不须悲。"],"title":"送湖南卢提刑赴召三首  其三"}
