{"author":"许浑","id":22056,"strains":["仄仄平平仄仄平，仄平平仄仄平平。","平平平仄仄平仄，仄仄仄平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["待月东林月正圆，广庭无树草无烟。","中秋云尽出沧海，半夜露寒当碧天。","轮彩渐移金殿外，镜光犹挂玉楼前。","莫辞达曙殷勤望，一堕西岩又隔年。"],"title":"鹤林寺中秋夜玩月"}
