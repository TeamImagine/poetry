{"author":"苏轼","id":194639,"strains":["平仄仄平平仄仄平仄平，○平仄仄平平平。","平平仄仄仄平仄，○仄平平平仄平。","仄仄仄○平平仄○平仄，平仄平○仄平仄。","平平仄仄平仄○，仄仄平平仄平仄。","仄平○仄平平平，仄仄平平平仄○。","仄平平仄○仄仄，仄平仄仄平平平。","平平平仄平○仄，仄仄仄○平仄仄。","仄○平仄平○平，平仄○平平仄仄。"],"paragraphs":["君不见成都画手开十眉，横云却月争新奇。","游人指点小颦处，中有渔阳胡马嘶。","又不见王孙青琐横双碧，肠断浮空远山色。","书生性命何足论，坐费千金买消渴。","尔来丧乱愁天公，谪向君家书砚中。","小窗虚幌相妩媚，令君晓梦生春红。","毘耶居士谈空处，结习已空花不住。","试教天女为磨铅，千偈澜翻无一语。"],"title":"眉子石砚歌赠胡訚"}
