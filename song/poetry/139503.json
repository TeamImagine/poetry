{"author":"陈著","id":139503,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄仄。","仄仄平平平仄仄，仄平平仄仄平平。"],"paragraphs":["手扬教铎下龙汀，三载从容擅最称。","禄釜半虚家继廪，书窗独冷仕如僧。","狎曾问字春风坐，惜欠论心夜雨镫。","此去兰台芸阁邃，尚须时寄一溪藤。"],"title":"送严伯长教授邑庠任满"}
