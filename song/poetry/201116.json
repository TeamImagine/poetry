{"author":"郑侠","id":201116,"strains":["仄仄平平○，仄仄仄平仄。","平平仄仄平，平仄仄仄仄。","仄仄平仄仄，仄仄仄平仄。","平仄仄仄平，平仄仄仄仄。","平平仄平平，仄仄平仄平。","平仄仄平○，平平平？平。","仄仄仄仄仄，仄平平○平。","仄仄平○平，○仄仄仄平。","仄仄仄仄仄，仄仄仄平○。","仄平仄平仄，仄仄仄仄○。","仄平平平仄，仄○仄仄○。","仄仄仄仄仄，仄仄仄仄○。","平平仄仄仄，○仄仄平平。","仄仄○仄仄，仄仄平平平。"],"paragraphs":["水在盘盂中，可以鉴毛髪。","盘盂若动揺，星日亦不察。","镜在台架上，可以照颜面。","台架若动揺，眉目不可辨。","精神在人身，水镜为拟伦。","身定则神凝，明于乌兔轮。","是以学道者，要先安其身。","坐欲安如山，行若畏动尘。","目不妄动视，口不妄谈论。","俨然望而畏，暴慢不得亲。","淡然虗而一，志虑则不分。","眼见口即诵，耳识潜自闻。","神焉黙省记，如口味甘珍。","一遍胜十遍，不令人艰辛。"],"title":"教子孙读书"}
