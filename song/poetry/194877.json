{"author":"苏轼","id":194877,"strains":["仄平平平仄仄平，仄仄仄仄平平平。","仄平仄平○仄○，○仄平平仄○○。","仄平平仄平仄仄，仄平平平平仄仄。","○○仄平平仄平，仄平仄仄○平仄。"],"paragraphs":["可怜堂堂十八公，老死不入明光宫。","万牛不来难自献，裁作团团手中扇。","屈身蒙垢君一洗，挂名君家诗集里。","犹胜汉宫悲婕妤，网虫不见乘鸾子。"],"title":"和张耒高丽松扇"}
