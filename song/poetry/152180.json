{"author":"方一夔","id":152180,"strains":["仄○仄平仄，平仄仄平仄。","平平仄仄平，仄仄仄平仄。","平平仄平平，仄仄平仄仄。","平仄仄平平，平仄仄平仄。","仄平仄仄仄，平仄○平仄。","平平仄平平，仄仄仄平仄。","平平○仄平，平仄平平仄。","平平仄仄仄，○仄仄平仄。","仄○平仄平，仄仄平仄仄。","仄○平仄仄，仄仄仄仄仄。","仄平仄仄平，平仄仄平仄。","仄平仄平仄，平仄仄平仄。","平平仄平平，仄仄仄平仄。","平平平仄平，仄仄○仄仄。","平仄仄平平，仄仄○○仄。","仄平平仄仄，平○平平仄。"],"paragraphs":["我观大瀛海，天水二清廓。","谁麾海若来，乐鬭万蛟鳄。","风涛拍屯门，溃作无底壑。","鬐鬛竖旗旛，牙角利椎凿。","血人不肯吐，安得留残啄。","茫茫溯云槎，日夜失栖泊。","归涂三月粮，囊底余圭勺。","平生崒嵂气，磨淬去隅角。","案空萤已干，匣闭龙不跃。","故衣粘蜃气，未洗瘴雾恶。","尔来出白云，奔走乱车铎。","有来证奇字，时扣草玄阁。","高碁固饶人，欲学苦无脚。","惟君桑梓英，遇合长落落。","申旦首胥溪，险韵当离酌。","勿为松菊挽，来占秋堂幕。"],"title":"次韵稼隠告归"}
