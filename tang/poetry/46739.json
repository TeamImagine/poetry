{"author":"张祜（二）","id":46739,"strains":["平仄平平仄仄平，仄平平仄仄○平。","平仄仄平○仄仄，仄平○仄仄平平。","○平仄仄平平仄，仄仄平平仄仄平。","平仄○○○仄仄，仄平平仄仄平平。"],"paragraphs":["西去山门五里程，粉牌书字甚分明。","萧帝坏陵深虎迹，广师遗院闭松声。","长廊画剥僧形影，古壁尘昏客姓名。","何必更将空理遣，眼前人事已浮生。"],"title":"开圣寺"}
