{"author":"罗隐","id":30887,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["一年极目望西辕，此日殷勤圣主恩。","上国已留虞寄命，中朝应听范汪言。","官从府幕归卿寺，路向干戈见禁门。","鹓侣寂寥曹署冷，更堪呜咽问田园。"],"title":"送光禄崔卿赴阙"}
