{"author":"曾巩","id":173796,"strains":["平平○平平，仄仄仄○仄。","平平平仄○，仄仄平仄仄。","平平仄仄仄，平仄平仄仄。","仄平仄○平，平平仄平仄。","仄平平平仄，平平平仄仄。","平平仄仄仄，平平仄○仄。","仄平仄仄○，仄仄仄平仄。"],"paragraphs":["青青间青青，尽望密如罅。","风柔声自和，草缛阴可藉。","游蜂不暂去，啼鸟时独下。","缭墙隔深园，高枝出虚榭。","贵人无余事，欢言持玉斝。","茅檐亦自好，吾庐四如画。","故人傥可迟，倒屣不辞迓。"],"title":"青青间青青"}
