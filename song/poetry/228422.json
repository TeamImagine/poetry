{"author":"释德洪","id":228422,"strains":["仄仄平平仄平仄，仄平仄仄仄平平。","仄平平仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["急景穷冬一千里，笋舆部曲去匆匆。","候船班草江津岸，曝日探檐山店中。","袖手归休今日是，隔生冤债转头空。","湘西雪后青松径，想见声盘万壑风。"],"title":"十一月十七日发豫章归谷山"}
