{"author":"刘克庄","id":110483,"strains":["仄平仄仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["屋边废地稍平治，装点风光要自怡。","爱敬古梅如宿士，护持新笋似婴儿。","花窠易买姑添价，亭子难营且筑基。","老矣四科无入处，旋鉏小圃学樊迟。"],"title":"为圃二首  其一"}
