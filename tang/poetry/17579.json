{"author":"白居易","id":17579,"strains":["仄平平仄仄，仄平仄仄仄。","○平仄平平，仄仄仄仄仄。","仄仄平平仄，平仄仄平仄。","仄仄平仄平，仄平平仄仄。","平平仄仄仄，平仄平仄仄。","平仄仄平平，平平平仄仄。","○○平仄仄，仄仄仄平仄。","平○平平平，仄仄仄平仄。","仄平平平仄，仄仄平平仄。","仄仄平○平，平平平仄仄。","仄平平仄仄，仄仄平平仄。","○仄仄仄平，平平仄仄仄。"],"paragraphs":["七年为少傅，品高俸不薄。","乘轩已多惭，况是一病鹤。","又及悬车岁，筋力转衰弱。","岂以贫是忧，尚为名所缚。","今春始病免，缨组初摆落。","蜩甲有何知，云心无所著。","囷中残旧谷，可备岁饥恶。","园中多新蔬，未至食藜藿。","不求安师卜，不问陈生药。","但对丘中琴，时开池上酌。","信风舟不系，掉尾鱼方乐。","亲友不我知，而忧我寂寞。"],"title":"官俸初罢亲故见忧以诗谕之"}
