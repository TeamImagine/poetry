{"author":"强至","id":182368,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄平平平。","仄平平仄平平仄，仄仄平平仄仄平。"],"paragraphs":["绝艳浓香一倍繁，青春归去已珊珊。","障风护恐檀心损，和雨攀应玉手寒。","今日我来频举爵，明年谁共凭栏干。","盛传京雒多名品，未得寻芳洗眼看。"],"title":"席上次韵纯甫牡丹"}
