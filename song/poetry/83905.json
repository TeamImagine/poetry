{"author":"姜夔","id":83905,"strains":["平平仄平平，仄仄○仄仄。","仄○仄平平，平仄平仄仄。","平平仄平平，仄仄仄平仄。","平平平平○，仄仄仄仄仄。","仄平仄仄仄，平仄○仄仄。","仄○仄仄平，平仄仄仄仄。","平平平仄仄，仄仄平平仄。","平仄仄仄平，平平○仄仄。","平平平平平，平仄仄平仄。","仄仄仄仄平，仄仄平仄仄。","仄仄仄仄平，平平仄平仄。","○平仄平仄，仄仄平仄仄。","仄○平平仄，○仄仄平仄。","仄平平平仄，平仄仄○仄。","平平仄平○，平仄平平仄。"],"paragraphs":["斯文准乾坤，作者难屈指。","我从李郎游，知有徐孺子。","春风橘洲前，白月太湖尾。","怀哉来无期，玉唾炯在纸。","去年识仲氏，何啻空谷喜。","合并忽自天，倾倒见底里。","维君天下士，竹箭东南美。","胡不在石渠，诸公当料理。","千岩今林宗，泉石助风轨。","示疾不下堂，有句高八米。","此老笔砚交，诚斋古元礼。","毫端洒秋露，去国词愈伟。","属闻都门别，回首即桑梓。","独怜苕溪上，垂榻俟行李。","烟波肯寻盟，归棹为君舣。"],"title":"呈徐通仲兼简仲锡通仲与诚斋为乡人近来赴调而诚斋去国又通仲久与千岩有苕霅之约而未至余挽通仲欲与同归千岩故末章及之"}
