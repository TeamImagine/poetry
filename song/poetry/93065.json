{"author":"刘宰","id":93065,"strains":["仄平平平平，仄仄仄仄○。","仄平平仄平，仄○仄仄平。","仄平仄平仄，仄仄平仄○。","仄○平平平，仄仄平仄平。","仄平仄平平，平平仄平平。","仄平仄平仄，仄仄平平平。","仄平平仄仄，仄仄仄平平。","平平仄平平，仄仄仄仄平。","○仄○仄平，仄仄仄○平。","平仄仄平平，平仄平○平。","○平仄平仄，平仄仄仄平。","○仄仄仄平，仄仄平平平。","平平仄仄平，仄仄仄平平。","平平平仄平，仄仄平平平。","○平仄平平，仄仄平○平。","○平仄仄仄，仄仄○平平。"],"paragraphs":["我家荆溪东，矮屋八九间。","石田人不耕，自占水一湾。","十年去城市，乐此清昼闲。","饱闻西州英，奥学窥孔颜。","见贤岂无时，冰开水潺潺。","朅来洁齐俟，一语开冥顽。","锦机神所秘，启示不吾悭。","追随妙高台，勇往不作艰。","蹇步驱弗前，逸驾杳难攀。","惆怅默无言，诗卷惭空还。","三茅在何许，天末耸髻鬟。","胜处不可穷，老我尝窥斑。","幽人去不归，夜鹤守松关。","夫君金玉姿，秀气超人寰。","兴来得同游，句就知难删。","应同太史笔，有副藏名山。"],"title":"和李果州同游茅山赠"}
