{"author":"刘黻","id":142102,"strains":["仄平平平平平仄，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["出关非为看桃李，爱识西山深处村。","舟泊野桥分柳色，屐寻闲径破苔痕。","鸠占欲雨唤夫妇，鸡傍残阳聚子孙。","得友不知商议久，归来灯火已黄昏。"],"title":"王宗臣赵处仁郑季克同游分得村字"}
