{"author":"张镃","id":80955,"strains":["平平○仄平，○平仄平平。","○平仄仄仄，仄平平平平。","仄平○○仄，○平平平仄。","平平平仄仄，仄○○仄仄。","仄平平仄平，仄仄○平平。","仄仄仄平仄，○平○仄平。"],"paragraphs":["春风吹倒人，禅师出山来。","相陪坐几月，口边生尘埃。","夏风吹长树，禅师归山去。","为嫌城里热，再三留不住。","学诗无后先，到此如狂颠。","有问是谁格，且疑三十年。"],"title":"送绰上人归后庵"}
