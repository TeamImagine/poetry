{"author":"罗升","id":165090,"strains":["平平仄仄仄，仄仄平仄仄。","平平平仄○，仄仄仄平仄。","平○仄仄仄，仄仄平仄仄。","平平平仄仄，仄仄仄平仄。","仄平○仄平，仄仄仄平仄。","平平平平仄，仄仄仄仄仄。","平平仄○平，仄仄仄○仄。","平○平平平，仄仄平仄仄。"],"paragraphs":["冬冬五鼓动，客子推枕起。","余灯明壁间，照我髪垂耳。","呻吟与鼻息，彻晓声未已。","谁言吴越异，疾痛切吾体。","向来参内篇，久已一生死。","区区穷通者，未足置愠喜。","渠方怒张髯，我亦笑弹指。","珍重青原山，岁晚吾与尔。"],"title":"早起"}
