{"author":"汤七","id":182916,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["占此青春未是迟，天工造化岂能遗。","既教喉舌清能啭，何事飞翔始得时。","庭槛暂须随乳燕，禁林终稳择高枝。","回看尚未迁乔者，羽翮摧残更叹衰。"],"title":"和强参军晚鶑"}
