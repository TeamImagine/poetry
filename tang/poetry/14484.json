{"author":"元稹","id":14484,"strains":["平平平仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["前年科第偏年少，未解知羞最爱狂。","九陌争驰好鞍马，八人同著彩衣裳。","自言行乐朝朝是，岂料浮生渐渐忙。","赖得官闲且疏散，到君花下忆诸郎。"],"title":"酬哥舒大少府寄同年科第"}
