{"author":"曾几","id":248922,"strains":["仄仄仄平仄，平平仄平平。","仄平○仄仄，仄仄平○○。","平仄仄平仄，平平仄平平。","平平平○仄，仄仄平平平。","○仄平仄仄，平○仄平平。","平平仄平仄，仄仄平平平。","平○仄仄仄，仄平仄平平。","平平仄平仄，平仄平平平。","仄仄仄○仄，平平仄平平。","仄平平仄仄，平仄平○平。","仄仄平仄仄，仄平仄平平。","仄平平仄仄，仄仄○平平。","仄仄平仄仄，○平仄○平。","仄平仄仄仄，平仄平平平。","平仄仄仄仄，仄○仄平平。","平○○仄仄，仄仄平平平。"],"paragraphs":["赫赫会稽郡，潭潭府公居。","一州胜绝处，毕集于庭除。","秦望极高秀，千峰散江湖。","蓬莱为收揽，远近争奔趋。","溟渤无百里，登临失东隅。","翚飞卧龙顶，便可窥方壶。","丞相不独飨，故人盛招呼。","兵厨列樽俎，宾次罗簪裾。","杰阁坐褫带，危亭上肩舆。","耄倪争指似，还见云间无。","一月明白璧，五星灿连珠。","鄙夫何足数，愧汗沾霜须。","客有徐季海，题名数行书。","怒猊抉石外，筋力颜之徒。","周老盍命驾，属闻遂悬车。","何妨行役事，政用儿孙扶。"],"title":"绍兴帅相汤公会五客蓬莱阁登望海亭属某赋诗"}
