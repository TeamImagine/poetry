{"author":"陆游","id":40644,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["陋巷无心长草莱，柴门偶自不曾开。","余龄渐迫诸孙长，徂岁将穷积雪来。","旦欲燎衣无宿烬，暮思頳颊但空罍。","孰知自有忘忧处，绕坐新书正作堆。"],"title":"杂兴二首  其一"}
