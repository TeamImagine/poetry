{"author":"刘攽","id":182992,"strains":["平平仄仄仄，平仄○平○。","仄仄仄平仄，仄仄仄仄平。","仄仄平仄仄，仄仄平仄平。","仄平仄仄仄，仄仄平仄平。","仄平仄仄仄，仄仄平平平。","仄仄仄平仄，平仄平仄平。","仄○仄平仄，仄仄平平○。","仄仄平仄平，仄仄平仄仄。"],"paragraphs":["炎光裂厚地，江汉如燖汤。","闭户乐甘寝，婉娈在一床。","问我何独尔，爱此编竹光。","侧身照琬琰，热手循雪霜。","有时万里梦，倏往浮湖湘。","遂令傲轩冕，弥日慵下堂。","昔闻负暄老，意欲夸天王。","我亦悲世人，触热趋道傍。"],"title":"竹床"}
