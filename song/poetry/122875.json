{"author":"徐元杰","id":122875,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["粉署窗前小竹林，子孙蛰蛰得春深。","土膏肥迸苍龙角，地发抽迟紫玉簪。","檐近十分饶宿溜，墙高终日硋层阴。","南风昨夜阳和透，放出参天劲节森。"],"title":"部中观新竹有感"}
