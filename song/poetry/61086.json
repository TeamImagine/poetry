{"author":"许及之","id":61086,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["绝境夤缘有路攀，隔波楼影塔中间。","才收梅溽经旬雨，已放莲峰几朵山。","胜处得闲真阆苑，醉余忘世即函关。","诗高不饮妨何事，恐对湖光自忸颜。"],"title":"酬转庵畏酒之什"}
