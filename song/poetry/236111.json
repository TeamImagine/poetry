{"author":"李光","id":236111,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["登楼把酒面孱颜，富贵功名了不关。","千古池台悲帝子，一时宾幕陋龙山。","影沈寒水雁声断，香抱秋花蝶意闲。","八郡往来聊自哂，孤云出岫尚知还。"],"title":"次韵子忱郎中九日南楼宴集"}
