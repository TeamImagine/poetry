{"author":"韩维","id":157932,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["云阴开剥日光穿，和气随风近酒船。","湖面波清浑见底，楼头山碧自生烟。","兴长不忍回孤棹，歌懒才能逐缓弦。","因子樽前话归计，醉魂先到岘山边。"],"title":"和谢主簿游西湖"}
