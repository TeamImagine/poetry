{"author":"王铚","id":14858,"strains":["仄仄平平仄仄平，平平平仄仄平平。","平平仄仄平平仄，平仄仄平平仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄平。"],"paragraphs":["故国春浓懒纵观，强寻幽境步蹒跚。","风酣蕙草清香煖，烟湿杏花红粉寒。","但觉时光自催换，可怜人事几悲酸。","百年未必长于梦，虚作邯郸枕上看。"],"title":"和赵德麟"}
