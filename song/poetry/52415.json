{"author":"释宝昙","id":52415,"strains":["仄平仄仄平平平，平平○仄平平平。","平平仄仄仄平仄，仄仄平仄平平平。","平平仄仄仄仄仄，平仄仄仄○平平。","仄平平仄仄仄仄，仄仄○仄平○平。","仄○仄平仄仄仄，仄仄仄仄平仄平。","○平仄仄仄仄仄，仄平○平平仄平。","仄平仄仄仄仄仄，平平仄仄平平平。"],"paragraphs":["大江赤壁黄州村，鱼龙吹血波涛浑。","腥风不洗贼臣泪，暗湿官树旌旗昏。","城南哑哑一笑入，愁日动地回春温。","夜阑魑魅不敢舞，璧月如水舟如盆。","客亲馈鱼妇致酒，北斗可挹天可扪。","当时跨鹤去不返，水仙王家真画存。","百年画史有眼力，东坡晓挂扶桑暾。"],"title":"为李方舟题东坡赤壁图"}
