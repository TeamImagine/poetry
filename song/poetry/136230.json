{"author":"胡仲弓","id":136230,"strains":["平○仄平○，○仄仄仄仄。","仄仄仄平仄，平仄平平仄。","仄仄○平平，仄仄仄平仄。","平仄○平平，平仄仄仄仄。","仄平○平平，仄○仄仄仄。","平平仄仄平，平平仄平仄。","平平仄平平，仄仄平仄仄。","平仄仄平平，平仄平仄○。"],"paragraphs":["山行有奇观，胜处每自省。","振策响岩石，探入烟霞境。","洗耳听泉声，缓步踏松影。","幽鸟吟清风，尘梦忽唤醒。","一僧从吾游，策蹇度峻岭。","山家喜客来，呼儿瀹新茗。","班荆坐茅檐，款话清昼永。","何日遂归耕，来此谋二顷。"],"title":"山行八韵"}
