{"author":"王十朋","id":22124,"strains":["平平仄仄仄平平，平仄平平仄仄平。","平仄仄平平平仄，平仄仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["萧踈鬓发老安仁，才出人头未免贫。","书剑一生长肮脏，虀盐到处只酸辛。","招提夜永眠无室，绛帐春寒坐乏茵。","莫怪暗梨不具眼，先生未见宰官身。"],"title":"寄潘先生"}
