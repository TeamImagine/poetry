{"author":"韩琦","id":101241,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["因建新堂慕昔贤，本期归老此安然。","轻阴竹满窗间月，倒影莲开水下天。","自向酒中知有德，更于琴外晓无弦。","霓裳百指非吾事，只学醺酣石上眠。"],"title":"初会醉白堂"}
