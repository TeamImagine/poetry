{"author":"刘敞","id":174641,"strains":["仄仄平仄仄，仄仄平平平。","仄平平仄仄，仄仄仄仄○。","平仄仄仄仄，平平平仄○。","仄平仄○仄，平仄仄○○。","平平仄平平，仄仄平平平。","仄平仄平仄，○仄仄仄○。","平仄平仄仄，仄平仄仄平。","平平平平仄，平仄平平平。","仄仄仄仄仄，仄平平仄仄。","仄平平平仄，平仄平○平。","○平仄○○，平仄仄平平。","平平仄平仄，仄平○仄平。","平平仄仄仄，仄平仄平平。"],"paragraphs":["旦上天禄阁，暮直承明庐。","避喧虽足慰，取适固已疏。","佳雨及我暇，兹晨殊晏如。","紾𫄨委冠帯，高枕睨庭除。","熏风散微凉，润气浮郊墟。","沸声涌江瀬，暝色晦绮疏。","惊电时烁目，疾雷不废书。","商歌勤金石，尘谷盈蛙鱼。","此乐不可改，古人良起予。","惜无同音赏，幽独成离居。","闻君达亹亹，樽酒会朋裾。","高贤卧家巷，固多长者车。","宁无寂寞者，闭关讲玄虚。"],"title":"和江十雨中与持国师直饮"}
