{"author":"罗隐","id":30647,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["汉江波浪渌于苔，每到江边病眼开。","半雨半风终日恨，无名无迹几时回。","云生岸谷秋阴合，树接帆樯晚思来。","对此空惭圣明代，忍教缨上有尘埃。"],"title":"汉江上作"}
