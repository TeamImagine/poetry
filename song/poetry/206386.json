{"author":"黄庭坚","id":206386,"strains":["○平仄仄仄仄仄，平平○平平仄平。","仄平仄仄○平仄，平仄平平○仄平。","平平平仄仄平仄，平仄仄仄平平平。","？平仄平平仄仄，平仄仄仄平平平。","仄平仄平仄平仄，○仄仄仄○平平。","○平平平仄仄仄，平仄仄仄平平平。","平平仄仄仄平平，仄平仄平○仄平。","仄仄仄仄平仄平，○仄平平平仄平。","平○仄仄平仄仄，○仄平仄○平平。","仄○平平仄仄平，仄仄平平仄平平。"],"paragraphs":["参军但有四立壁，初无临江千木奴。","白头不是折腰具，桐帽棕{革奚}称老夫。","沧江鸥鹭野心性，阴壑虎豹雄牙须。","鹔鷞作裘初服在，猩血染带邻翁无。","昨来杜鹃劝归去，更待把酒听提壶。","当今人材不乏使，天上二老须人扶。","儿无饱饭尚勤书，妇无复裈且著襦。","社瓮可漉溪可渔，更问黄鸡肥与癯。","林间醉着人伐木，犹梦官下闻追呼。","万钉围腰莫爱渠，富贵安能润黄垆。"],"title":"次韵子瞻以红带寄王宣义"}
