{"author":"黄公度","id":21672,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["生平劲节朱丝直，老去清规玉斗寒。","卜筑空存新第宅，典刑不见旧衣冠。","百年世事随风烛，二纪才名独冷官。","谢砌余芳知未泯，森森儿侄长芝兰。"],"title":"挽方有成教授"}
