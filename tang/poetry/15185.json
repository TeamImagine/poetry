{"author":"白居易","id":15185,"strains":["仄仄仄平仄，仄平平仄平。","平平仄仄仄，仄仄平仄平。","平仄○平平，仄仄仄平平。","仄平仄平仄，○仄平平平。","仄仄仄○仄，仄平平仄平。","仄平仄仄仄，仄仄平○平。","平○仄仄仄，平平仄平平。","平平仄平仄，○仄平平平。","平仄仄仄仄，平仄平仄平。","平平仄仄仄，平仄平○平。","仄仄仄平仄，平平仄平平。","平仄仄仄仄，仄仄○仄平。","仄仄仄仄仄，○平仄仄○。","仄平○仄仄，平仄平仄平。","仄仄平平仄，仄仄仄平平。"],"paragraphs":["四月未全热，麦凉江气秋。","湖山处处好，最爱湓水头。","湓水从东来，一派入江流。","可怜似萦带，中有随风舟。","命酒一临泛，舍鞍扬櫂讴。","放回岸傍马，去逐波间鸥。","烟浪始渺渺，风襟亦悠悠。","初疑上河汉，中若寻瀛洲。","汀树绿拂地，沙草芳未休。","青萝与紫葛，枝蔓垂相樛。","系缆步平岸，回头望江州。","城雉映水见，隐隐如蜃楼。","日入意未尽，将归复少留。","到官行半岁，今日方一游。","此地来何暮，可以写吾忧。"],"title":"泛湓水"}
