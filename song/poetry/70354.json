{"author":"钱文","id":70354,"strains":["平仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","平平平仄仄平仄，仄仄平平仄仄平。"],"paragraphs":["梅绕蓬居不计株，水仙数畹鬭芳腴。","竺卿白业二香妙，世界红尘一点无。","可比远公莲社胜，应嗟陶令菊园芜。","炉薰清鼻茗浇舌，月浸松窗对结趺。"],"title":"题梵竹卿蓬居"}
