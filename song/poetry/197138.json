{"author":"苏辙","id":197138,"strains":["平平仄平○，仄仄仄仄仄。","平○仄平仄，仄仄仄平仄。","仄仄仄仄平，平平仄○仄。","○平平仄仄，平仄仄平仄。","平平仄平仄，仄仄平平仄。","平平仄仄仄，平仄仄○仄。","平平仄仄仄，仄仄平○仄。","平平仄平仄，仄仄平平仄。"],"paragraphs":["虚堂竹丛间，那复厌竹远。","风庭响交戛，月牖散凌乱。","尚恐昼掩关，婵娟不长见。","中堂开素壁，萧飒起霜干。","随宜赋生意，落笔皆葱蒨。","根茎杂土石，枝叶互长短。","依依露下绿，冉冉风中展。","开门视丛薄，与此终何辨。"],"title":"文与可学士墨君堂"}
