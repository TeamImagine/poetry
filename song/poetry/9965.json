{"author":"释慧空","id":9965,"strains":["仄仄平平○仄○，平仄平平平仄仄。","仄○○仄○仄○，仄仄平平平仄仄。","仄平○仄平仄仄，仄仄平平平仄仄。","仄平仄仄仄仄平，仄仄平平平仄仄。","○平仄平平平○，○仄仄仄平仄仄。","仄平仄仄平仄平，仄○仄平平仄仄。","仄仄○平仄仄平，仄仄仄○平仄仄。","平平平平平仄平，仄仄平平平仄仄。"],"paragraphs":["佛子平居观世间，皆谓圆融无杂坏。","使其应入如所观，与夺交驰还窒阂。","我尝行乞今示汝，要得圆成先击碎。","一毛不立等刹尘，八面俱来无向背。","如探有无于怀中，如问可不于自己。","有无可不非外来，是中欲谁为愠喜。","佛子当持此法门，入此界中而示现。","丹山红𬬻为汝开，岁晚归来金百炼。"],"title":"送茶头幷化士  其一二"}
