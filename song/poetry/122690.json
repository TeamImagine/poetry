{"author":"释善珍","id":122690,"strains":["仄平仄平○，平平平仄仄。","平平○仄仄，平仄○仄仄。","仄平仄平仄，仄仄仄平仄。","平平平仄○，仄仄平平仄。","平平仄仄○，？平平仄仄。","平平○仄仄，仄仄仄仄仄。","平仄平仄仄，仄仄平平仄。"],"paragraphs":["少卿入胡庭，明妃辞汉殿。","君恩如雨绝，生死难再见。","至忠反为逆，至美反为贱。","含冤天地间，日月为谁转。","河梁泣满衣，琵琶啼背面。","千年传乐府，曲变恨不变。","常恐胡冢傍，夏月零霜霰。"],"title":"古怨"}
