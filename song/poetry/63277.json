{"author":"周孚","id":63277,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["君家月旦擅新评，尚复常谈记老生。","可但龙虾元异族，不妨箕斗是虚名。","孤怀曩日谁能会，危语今年子不惊。","更欲为渠倾底里，晓风涩雨未全晴。"],"title":"次龚良臣韵有感予尝言一事而验"}
