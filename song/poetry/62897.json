{"author":"薛季宣","id":62897,"strains":["平平平仄仄平平，仄仄平平仄仄平。","仄仄仄平仄仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["惟怜踪迹负平生，愧予秋空万里清。","体道信能忘聚散，论交曾复俟将迎。","愁多人物输前辈，恨有天公也世情。","阳羡买田虽旧约，虞歌喜起欲谁赓。"],"title":"和元可赠别"}
