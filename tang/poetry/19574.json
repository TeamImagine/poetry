{"author":"姚合","id":19574,"strains":["平仄平平仄，○平仄仄平。","○平仄平仄，仄仄仄平平。","仄仄平平仄，平平仄仄平。","平平○仄仄，仄仄仄平平。","平仄平平仄，平平仄仄平。","○平平仄仄，平仄仄平平。"],"paragraphs":["年少登科客，从军诏命新。","行装有兵器，祖席尽诗人。","细雨湘城暮，微风楚水春。","浔阳应足雁，梦泽岂无尘。","猿叫来山顶，潮痕在树身。","从容多暇日，佳句寄须频。"],"title":"送韩湘赴江西从事"}
