{"author":"魏了翁","id":103161,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["人老边关未得师，行违久速只安时。","令随天阔风遥岭，语挟春来草梦池。","旧垒无华闲睥睨，新机有句到侏离。","孤衷耿耿无人会，只傍天公作己知。"],"title":"次韵泸帅范郎中再和所送李季允韵见寄  其一"}
