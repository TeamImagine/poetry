{"author":"王十朋","id":22691,"strains":["平仄平平平仄平，仄平平仄平平平。","平平仄仄仄平仄，平仄仄仄平平平。","仄平平平○平仄，仄平仄仄○平仄。","仄平平仄平仄平，仄仄平平仄平仄。","平平仄仄○仄平，○平仄仄平平平。","仄仄平平仄平仄，仄仄平仄平平○。","平仄仄平仄平平○仄仄，仄仄仄平平仄仄。","仄○平仄仄平平，○仄平平仄平仄。","仄仄仄仄平平仄平平平，平平仄仄○仄○。","仄平仄仄○仄仄，平平仄仄○平平。","平平仄仄平平仄，仄仄仄平○仄仄。","仄仄平平仄仄平，仄仄○平仄平仄。"],"paragraphs":["安定先生贤矣哉，一时高第俱英材。","诜然达者播廊庙，贫贱亦足光蓬莱。","会稽吴君更超绝，至今士子犹能说。","讲堂鸣鼓规使君，可使清风耸朝烈。","求田问舍遗子孙，钱愚地僻何纷纷。","不惜池塘种芹药，一段奇事前无闻。","君不见唐室蓬山称贺老，乞得鉴湖归去好。","却将儒服变流沙，更遣门阑亦归道。","又不见晋朝名士高阳公，才名上下王谢中。","乃心欲出三界外，山阴宅化瞿昙宫。","先生识见高流俗，不作二公缘祸福。","寄语多才郑广文，乞与毫端记高躅。"],"title":"会稽三贤祠诗 吴先生祠"}
