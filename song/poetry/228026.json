{"author":"释德洪","id":228026,"strains":["仄平平仄平平仄，仄仄仄平平仄仄。","仄仄仄平平仄平，仄仄平平仄○仄。","仄平平仄仄平平，○平仄仄平平仄。","仄平仄仄仄平平，平平仄仄平平仄。"],"paragraphs":["十年车马黄尘路，岁晚客心纷万绪。","猛省一声何处钟，寺在烟村最深处。","隔谿修竹露人家，扁舟欲唤无人渡。","紫藤瘦倚背西风，归僧自入烟萝去。"],"title":"宋迪作八境绝妙人谓之无声句演上人戏余曰道人能作有声画乎因为之各赋一首 烟寺晚钟"}
