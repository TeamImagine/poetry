{"author":"晁补之","id":214319,"strains":["平仄仄平平，平仄仄仄平。","平平仄仄仄，仄○平仄平。","○平平仄平，平○平平平。","平平○○仄，平仄仄平平。","平仄仄平平，仄仄平仄平。","平平仄仄仄，仄仄平仄平。","平平仄仄仄，○仄平仄○。","仄仄仄平仄，平平仄平平。","仄仄平仄平，仄仄○仄平。","平平仄仄仄，平○仄平平。"],"paragraphs":["黄子似渊明，城市亦复真。","陈君有道举，化行闾井淳。","张侯公瑾流，英思春泉新。","高才更难及，淮海一髯秦。","嗟予竞何为，十驾晞后尘。","文章不急事，用意斯已勤。","平生不共饮，叹息无与亲。","问道伯昏室，何人独知津。","各在天一方，泪落衣上巾。","归休可共隠，山中复何人。"],"title":"饮酒二十首同苏翰林先生次韵追和陶渊明  其二○"}
