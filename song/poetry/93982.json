{"author":"戴复古","id":93982,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["欲从高处赏新秋，上尽层坡更上楼。","天地无穷吾辈老，江山有恨古人休。","宁随狡兔营三窟，且跨飞鸿阅九州。","忆著当年杜陵老，一生飘泊也风流。"],"title":"赵克勤曾橐卿景寿同登黄南恩南楼  其一"}
