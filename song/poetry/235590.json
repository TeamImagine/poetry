{"author":"程俱","id":235590,"strains":["仄仄平平仄，○平仄仄平。","仄平平仄仄，平仄仄平平。","仄仄○平仄，平平仄仄○。","平平平仄仄，仄仄仄平平。","仄仄○平仄，平平仄仄平。","平平平仄仄，仄仄平○平。","仄仄平○仄，平平仄仄平。","仄平平仄仄，仄仄仄平平。"],"paragraphs":["寓目无清致，兴怀要此君。","影移千亩月，枝散五湖云。","鳯实和筠得，龙苞带箨分。","伤根同柏大，剪叶异芝焚。","拔筿衣霑粉，连鞭藓破纹。","虚心宁择地，直节任离群。","但欲通三径，何须比万军。","凛然真玉立，蔓草即堪耘。"],"title":"移竹"}
