{"author":"李纲","id":244890,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄平平平。","平平仄仄平平仄，仄仄平平平仄平。"],"paragraphs":["竹影桐阴夏日长，水花晚色浄林塘。","招邀风月成三友，邂逅宾朋共一觞。","闲把琴书聊自乐，静看蜂蝶为谁忙。","年来百念皆灰冷，愿学螺川云水乡。"],"title":"次韵李似宗见示小圃之作二首  其二"}
