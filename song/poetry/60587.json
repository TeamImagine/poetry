{"author":"成钦亮","id":60587,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平平平平平仄仄，仄平平仄仄平平。","平平仄仄平仄仄，仄仄平平仄仄平。"],"paragraphs":["雁塔从游叹久违，盍簪话旧一何稀。","鹏程暂驻皇华重，鱼队欣逢渌水依。","诗倡珠玑跳月峡，酒行杯斚湿春晖。","吴门盛事彰施了，两两台星挟诏飞。"],"title":"吴下同年会诗"}
