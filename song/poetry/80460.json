{"author":"林焞","id":80460,"strains":["仄平仄平仄平仄，仄平仄仄平平仄。","仄平平仄○○平，仄仄○平平平仄。","仄○平，○仄仄，平平仄仄平平仄。","仄平仄仄平仄平，仄仄仄○平仄仄。","仄仄仄平○平仄平，○平○仄仄。","仄仄仄平平，平仄仄平仄。","平平平仄仄平平，平仄仄仄平平仄。","仄仄仄仄仄平○，○仄平平平仄平仄仄平仄。"],"paragraphs":["我来劝农值春雨，傍人笑我身蓝缕。","我身蓝缕分当然，唯有担夫愁艰阻。","汝担夫，听我语，桑麻谷粟生于土。","若非雨泽滋发生，粒食片衣谁付与。","岂不见田间耕耨人，泥涂深没股。","晓露湿云鬟，歌笑采桑女。","他时蚕麦倍丰成，罗列瓮盎鸣机杼。","一旦雨泞不为劳，当念耕农蚕妇终岁服勤苦。"],"title":"题太岳院壁"}
