{"author":"梅尧臣","id":57534,"strains":["仄平仄仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["浴堂深殿近皇居，秋夕词臣直宿初。","宫女穿针争落月，官奴持独看残书。","万家乞巧心无尽，斜汉飞光望有余。","枕上江山梦犹熟，五更风雨过帘疏。"],"title":"依韵和永叔久在病告近方赴直道怀见寄二章  其一"}
