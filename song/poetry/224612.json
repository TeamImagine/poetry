{"author":"洪刍","id":224612,"strains":["仄仄平平平仄平，平平仄仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["五里来寻祇树园，寒蝉嘒嘒叶纷纷。","田间坏衲僧收稻，天外奇峰山作云。","半榻华胥聊共寄，一盂香积许同分。","迎人返照不无意，送客残钟犹自闻。"],"title":"同苏伯固游东山寺"}
