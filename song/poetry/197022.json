{"author":"苏辙","id":197022,"strains":["平仄仄平仄，平仄仄平平。","仄仄仄仄仄，仄○仄仄平。","平○平仄○，平仄仄仄平。","平仄仄仄仄，仄仄仄仄○。","仄仄仄仄仄，仄仄仄仄平。","仄仄仄平仄，仄仄仄仄平。","仄仄仄仄仄，○仄仄仄平。","仄仄仄平仄，平仄仄仄平。","仄○平○平，仄仄平仄平。","仄仄仄平仄，平仄仄仄平。","平平仄仄○，平仄平仄平。","平仄平仄仄，仄仄平平平。"],"paragraphs":["飞鸟不知穴，山鹿不知流。","薛子善饮酒，口如汲水虬。","吾观肠胃间，何异族党州。","人满地已尽，一介不可留。","谓子试饮水，一酌不再求。","谓子饮醇酒，百釂岂待酬。","酒可水不可，其说亦已悠。","以我视夫子，胸腹百丈幽。","譬如田中人，视彼公与侯。","未省破颜饮，何况裸露头。","鸱夷谓大瓠，皆饱安用浮。","多少苟自适，岂害为朋游。"],"title":"次韵子瞻题薛周逸老亭"}
