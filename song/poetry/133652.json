{"author":"卫宗武","id":133652,"strains":["平平仄仄平，平仄仄仄仄。","平平仄平平，仄平仄仄仄。","平平仄平仄，仄仄平仄○。","仄平平仄仄，平仄平仄仄。","平仄仄平平，仄平平仄仄。","○仄平仄平，仄仄平平仄。","仄平仄仄仄，仄仄仄仄仄。","仄平仄仄仄，仄仄平平仄。","平平○仄平，仄平仄○仄。","仄平仄仄仄，仄仄仄仄○。","仄仄仄仄平，仄仄○仄仄。","仄平平仄平，平平○仄仄。"],"paragraphs":["依山构靖庐，虽陋亦可坐。","幽林隔尘嚣，逦迤八九嶞。","时来友高士，一岁知几过。","野花薰醉醒，山鸟啼梦破。","何莫匪真诠，岂为崇小果。","颇喜仙侣稠，可使玄风播。","道腴足隽永，世味等涕唾。","谷神傥不死，造物何能奈。","多君从我游，白云肯分卧。","第嗟屋宅坏，殆类甑已堕。","内炼怅莫成，服食其或可。","伯阳丹鼎余，刀圭分赠我。"],"title":"再用韵答和者"}
