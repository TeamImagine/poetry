{"author":"文同","id":168689,"strains":["仄仄仄平平，平平仄仄平。","○○仄仄仄，平仄仄平平。","仄○平平仄，平平平平平。","仄平平仄仄，仄仄仄平平。","仄仄○平仄，平平仄仄平。","仄平平仄仄，平仄仄平○。","仄仄平平仄，平平仄仄平。","仄平平仄仄，仄仄仄平平。","仄仄平平○，○平仄仄平。","仄平平仄仄，仄仄仄平平。","仄仄平平仄，○○仄仄平。","平平仄仄仄，仄仄仄平平。"],"paragraphs":["十月冻墙隈，英英见早梅。","应从九地底，先领一阳来。","紫膜纷纷脱，黄肤迤迤开。","得风浑自变，与雪欲成堆。","细晕轻檀口，浓妆腻粉腮。","月娥身解写，青女手能裁。","冷艳浮冰沼，清香落玉杯。","只忧融乳酪，不惜露琼瑰。","避妒情堪重，禁寒术可猜。","有谁怜寂寞，尽日独徘徊。","共语诚无计，将题耻不才。","东邻夜夜客，莫放笛声哀。"],"title":"十月梅花"}
