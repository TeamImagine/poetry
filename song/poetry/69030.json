{"author":"杨冠卿","id":69030,"strains":["仄仄平平平仄平，平平平仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["衣钵相传书一龛，晴窗时许听名谈。","诗成与客探囊取，句好令人下笔惭。","别墅经春花未老，芳畦过雨荠尤甘。","明朝更欲从公去，玉版堂头作小参。"],"title":"谷隠之东芍药酴醾涉夏尚有存者箨龙头角且森列于前次前韵呈九江赵使君"}
