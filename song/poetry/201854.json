{"author":"彭汝砺","id":201854,"strains":["仄仄平平平平仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["久客羁栖正无赖，故人邂逅一相逢。","红泥绿酒方沈醉，白雪清吟未款从。","昏翳忽收尘耳目，欢欣争入病颜容。","秋风且醉江山碧，莫纵离愁到客悰。"],"title":"喜徐景宗秀才至"}
