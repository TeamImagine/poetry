{"author":"释延寿","id":102,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["忙处须闲淡处浓，世情疏后道情通。","了然得旨青冥外，兀尔虚心罔象中。","泉细石根飞不尽，云蒙山脚出无穷。","樵夫钓客虽闲散，未必真栖与我同。"],"title":"山居诗  其二一"}
