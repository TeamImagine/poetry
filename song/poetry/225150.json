{"author":"饶节","id":225150,"strains":["仄平仄仄仄平平，平仄平平仄仄平。","仄仄仄平仄平仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["我初诖误辈簪缨，君亦前生失念僧。","得意那知蚁旋磨，反身方悟鼠侵藤。","高才自合参廊庙，朽质聊须活斗升。","已破小团盟异日，速来相就凿春冰。"],"title":"再次韵关子开"}
