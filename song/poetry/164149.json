{"author":"仇远","id":164149,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["兰佩蓉裳似倦游，东隅虽失尚堪收。","君骑漱玉亭前马，我舣投金濑上舟。","八品一官俱独冷，两州千里隔三秋。","南溟鲲化君能事，甘分西湖侣白鸥。"],"title":"送许君起赴余干教授  其二"}
