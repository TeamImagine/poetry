{"author":"陈傅良","id":66078,"strains":["平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["春过新烟能有几，愁生飞絮转难禁。","可怜衰白随年少，爱看残红到夜深。","一辈衣冠方事事，故园松竹已阴阴。","明年此会知谁共，雁荡山前寄好音。"],"title":"同游张园酒中各叹明年未知谁与此会余最衰病宜去因作诗识之"}
