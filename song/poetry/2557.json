{"author":"宋庠","id":2557,"strains":["仄仄平平仄，平平仄仄平。","仄平平仄仄，○仄仄○平。","仄仄平平仄，平平仄仄平。","平平平仄仄，仄仄仄平平。","平仄平平仄，平○仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，○仄仄平平。","仄仄平平仄，仄○仄仄平。","仄平平仄仄，仄仄仄平平。","仄仄平○○，平○仄仄平。","仄平○仄仄，平仄仄仄平。"],"paragraphs":["梵劫扶皇历，高才会圣门。","五天真释种，三国旧王孙。","译诂生知慧，卿联万户恩。","斋熏光汉邸，结集盛秦园。","交照无殊俗，多闻属上根。","学徒纷雾委，经录灿星繁。","妙义观心德，华音置使翻。","祝场千偈出，空境一灯存。","列圣文垂象，旁行笔记源。","院碑鳌抃岛，御榜鹫巢轩。","地倚区中胜，人缘物外尊。","十年参净职，于此愧忘言。"],"title":"赠传法光梵二大卿兼述译场之盛"}
