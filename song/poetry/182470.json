{"author":"强至","id":182470,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄仄仄平仄平。"],"paragraphs":["自恨飞迁出谷迟，东君不是故相遗。","园林纵许容羁迹，蜂蝶还应笑后时。","休恃绵蛮能巧啭，还须冷落守空枝。","春风着力年年在，未必羽翰今便衰。"],"title":"晚鶑献都官"}
