{"author":"赵蕃","id":75235,"strains":["仄平仄仄平平仄，仄仄平平仄仄平。","仄仄平平平仄仄，仄仄仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["世情易作风沙散，我辈端知雪柏坚。","不以翱翔鸿鹄与，遂忘寂寞鹭鸥边。","往来苕霅浑疑梦，邂逅潇湘重足怜。","何日笑呼贤伯仲，持螯剥芡大人前。"],"title":"次韵伯瑞见示并怀叔骥和叔"}
