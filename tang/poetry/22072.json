{"author":"许浑","id":22072,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曾醉笙歌日正迟，醉中相送易前期。","橘花满地人亡后，菰叶连天雁过时。","琴倚旧窗尘漠漠，剑埋新冢草离离。","河桥酒熟平生事，更向东流奠一卮。"],"title":"题故李秀才居"}
