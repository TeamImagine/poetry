{"author":"胡仲弓","id":136788,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["累疏殷勤奏榻前，忧时急似救头然。","功名常是中年立，忠孝当于晚节全。","投祓归来泉石上，班荆坐向竹梅边。","乌台无复诗公案，弄月嘲风亦偶然。"],"title":"和刘后村杂兴  其七"}
