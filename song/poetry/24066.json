{"author":"宋祁","id":24066,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["试上高台望绿芜，一春芳意向人疏。","残花半落红无几，新笋争长绿有余。","底处流霞残别酌，即时油壁欠来车。","不须更向昆池去，便有胡僧话劫初。"],"title":"晚春有感"}
