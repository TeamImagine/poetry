{"author":"乐雷发","id":145743,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["老依牙纛撚吟髭，又折梅花话别思。","五岭不遮鸾凤诏，四方都诵鳟鲂诗。","人才晋魏凋零后，国事江淮倥偬时。","赖有老臣经济在，快呼桂醑饯篙师。"],"title":"送桂帅锺尚书赴召"}
