{"author":"苏籀","id":3914,"strains":["仄仄平平平仄平，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。"],"paragraphs":["短舞长讴撩性情，狗翻砑鼓醉承平。","六幺花下西湖集，三叠云凝玉塞声。","治世之音岂沦谢，淫哇已极返和清。","关雎正雅终知律，前圣尝云畏后生。"],"title":"闻旧曲一首"}
