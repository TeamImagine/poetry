{"author":"朱熹","id":54646,"strains":["平仄仄平仄，仄仄仄平平。","○平仄平仄，平仄○平平。","平仄平仄平，仄平平仄平。","仄平仄仄平，仄仄仄平平。","仄平仄平平，平仄仄平平。","平平仄平仄，平仄○平平。","仄平平仄仄，平○平仄仄。","仄平平仄平，仄仄平平平。"],"paragraphs":["初日丽高阁，广步爱修廊。","重门掩秋气，高柳荫方塘。","闽海冬尚温，晏阴天未霜。","坐悲景物殊，亦念岁时荒。","故园属佳辰，登览遍陵冈。","宾游尽才彦，萧散屏壶觞。","别来时已失，怀思宁暂忘。","宦游何所娱，要使心怀伤。"],"title":"晓步"}
