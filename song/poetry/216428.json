{"author":"张耒","id":216428,"strains":["仄仄平平平仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夜泛孤舟清洛津，宓妃轻步若为亲。","清涵星汉光垂地，冷觉鱼龙气近人。","镜里悲秋双鬓发，马边随客两京尘。","愁心欲比东流水，滚滚无穷日日新。"],"title":"遣兴次韵和晁应之四首  其三"}
