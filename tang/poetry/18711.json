{"author":"李虞仲","id":18711,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","平○○仄○，平仄仄平平。"],"paragraphs":["旭日烟云殿，朝阳烛帝居。","断霞生峻宇，通阁丽晴虚。","流彩连朱槛，腾辉照绮疏。","曈昽晨景里，明灭晓光初。","户牖仙山近，轩楹凤翼舒。","还如王母过，遥度五云车。"],"title":"初日照凤楼"}
