{"author":"曾丰","id":72690,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄仄平仄，仄仄仄平平仄平。","仄仄平平平仄仄，平仄平仄仄平平。"],"paragraphs":["七年三度奉从容，今见吾惊大不同。","云雾蟠胸蒸疾雨，雷霆挟笔驾长风。","悬知文与意俱到，政要眼随心并空。","度岭重参过庭学，归欤容更验新功。"],"title":"赠姚季安"}
