{"author":"李纲","id":244827,"strains":["仄仄平平仄仄平，平平平仄仄平平。","平平平仄仄平仄，平仄平平仄仄平。","仄仄仄平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["行尽青山泛碧溪，湖平波穏画船移。","春鸿秋燕岂人力，明月清风长我随。","万事纠纷何日了，一生襟抱有谁知。","落帆已到钓台侧，恰似南柯梦觉时。"],"title":"自水口泛舟如长乐"}
