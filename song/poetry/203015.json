{"author":"释道潜","id":203015,"strains":["平平仄仄平，平仄平仄仄。","平仄仄平平，仄仄平仄仄。","仄平仄平仄，平○仄平仄。","○平仄平平，仄○平平仄。","仄○仄？平，平平○仄仄。","平平仄平仄，仄仄仄平仄。","仄仄仄○○，○平仄平仄。","平平平○平，仄仄仄平仄。","平平仄平仄，平○平仄仄。","平仄○平平，平○仄平仄。","平平平仄仄，平仄○仄仄。","平平仄仄平，仄仄仄仄仄。","平平仄○仄，仄仄仄平仄。","仄平仄平平，仄仄平仄仄。","平平○仄平，平仄仄仄仄。","平平平仄平，仄仄仄平仄。"],"paragraphs":["煌煌世胄余，夫子非碌碌。","由腹有诗书，所以能拔俗。","得官本河朔，瓜期未云促。","扁舟下东南，逸兴追鸿鹄。","遇胜即徜徉，风餐兼露宿。","嗟余偶倾盖，一笑外羁束。","杖策每过从，相携访山谷。","春风披鲜荣，绣错出林麓。","松门有时尽，幽兴无断续。","崖转闻锺声，林疏见华屋。","衔山余落景，归路犹踯躅。","谁云邺下欢，往事不可复。","吾曹二三子，所乐亦云足。","愿公纪新诗，一一能见录。","船头行北归，囊箧有美玉。","尘埃京洛人，示与洗心目。"],"title":"同曾仲锡通判游天竺诸山"}
