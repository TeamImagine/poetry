{"author":"李白","id":12347,"strains":["仄○仄平仄仄平，○平仄仄平平平。","平平平，○平仄。","平○平仄平平仄，仄仄仄平仄○仄。","仄仄○平平，仄平仄仄仄平仄。","仄仄仄，平平平。","平仄仄平仄，仄仄仄○平。"],"paragraphs":["洞庭白波木叶稀，燕鸿始入吴云飞。","吴云寒，燕鸿苦。","风号沙宿潇湘浦，节士感秋泪如雨。","白日当天心，照之可以事明主。","壮士愤，雄风生。","安得倚天剑，跨海斩长鲸。"],"title":"杂歌谣辞 临江王节士歌"}
