{"author":"赵蕃","id":73779,"strains":["平平仄○仄仄平，仄仄仄仄平仄平。","平平仄平仄仄仄，仄仄仄仄○平平。","仄平仄仄平仄平，仄仄平仄仄仄平。","平平仄仄平仄平，仄仄仄仄○仄平。"],"paragraphs":["南昌假传欲上书，孺子乃复辞聘车。","东都已颠不可救，莽篡未露犹枝梧。","福为市卒终潜吴，穉乃悬榻太守居。","吁哉迹异心不殊，出处语默如是夫。"],"title":"谒孺子祠后由南昌还舣舟之地"}
