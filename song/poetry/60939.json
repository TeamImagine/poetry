{"author":"许及之","id":60939,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["受敌词章八面全，庆元书诏四方传。","星辰听履聊纡步，笔墨论功即化权。","将母愿为符竹计，投诚径缴冕旒前。","暂烦明月双溪照，两两台星尺五天。"],"title":"送直院楼尚书同年以阁学知婺州二首  其一"}
