{"author":"李咸用","id":29694,"strains":["平平仄仄平平平，平平仄仄平平平。","平平仄仄平平○，平平平仄平平平。","平平仄仄平仄平，平平仄仄平平平。","仄○仄仄○平平，仄平仄仄平○平。","仄仄平平平仄平，平平○仄平平平。","○○平仄平平平，仄平仄仄平平平。","平平仄仄○平平，平平仄仄平平平。","平平平仄平平○，○平平仄平平平。","仄平仄仄平○平，平平仄仄平仄平。","仄平仄仄平平平，平平仄仄仄○平。","平○仄仄○平平，平平平仄仄仄平。"],"paragraphs":["堂堂削玉青蝇喧，寒鸦啄鼠愁飞鸾。","梳玄洗白逡巡间，兰言花笑俄衰残。","盘金束紫身属官，强仁小德终无端。","不如服取长流丹，潜神却入黄庭闲。","志定功成飞九关，逍遥长揖辞人寰。","空中龙驾时回旋，左云右鹤翔翩联。","双童树节当风翻，常娥倚桂开朱颜。","河边牛子星郎牵，三清宫殿浮晴烟。","玉皇据案方凝然，仙官立仗森幢幡。","引余再拜归仙班，清声妙色视听安。","飡和饮顺中肠宽，虚无之乐不可言。"],"title":"升天行"}
