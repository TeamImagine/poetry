{"author":"吕本中","id":246238,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["不能归续侍中貂，遂有声名伴老饶。","万里更行看騕袅，一枝才足赋鹪鹩。","诗囊磈礧君其漫，药裹侵寻我亦聊。","举目云天尽新语，殷勤收寄一牛腰。"],"title":"呈愚上人"}
