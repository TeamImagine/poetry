{"author":"陆游","id":39417,"strains":["仄平仄平仄，平仄仄○平。","仄平平○○，仄仄平仄平。","平平平仄平，仄仄仄仄平。","○平平平仄，平仄仄仄平。","仄平仄仄仄，平仄仄平○。","仄仄平平仄，仄仄平仄平。"],"paragraphs":["鲁山粹而博，韶美旷且真。","石渠东观中，久矣无若人。","飞仙骖凤鸾，岂久混世尘。","空余文章在，常与日月新。","我虽不足数，畴昔忝交亲。","尚想秋灯下，对影欹幅巾。"],"title":"杂兴十首以贫坚志士节病长高人情为韵  其九"}
