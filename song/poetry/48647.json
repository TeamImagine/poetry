{"author":"杨万里","id":48647,"strains":["平平仄仄平仄仄，○仄仄平平仄仄。","仄仄平平仄仄平，平平○仄平平仄。","仄○仄仄仄平平，仄仄○平平仄平。","仄○仄仄仄仄仄，仄仄平平○仄仄。","○仄平平○仄平，仄平仄平平仄平。"],"paragraphs":["常州太守曾独弄，回首向来真一梦。","五月炎天十月寒，东亭迎客西亭送。","自从别却翟家园，岂谓三经金斗门。","莫教物色有欠处，剩与新诗三五句。","犹有归涂更一来，是时百花开未开。"],"title":"明发荆溪馆下"}
