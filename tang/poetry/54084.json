{"author":"储光羲","id":54084,"strains":["仄平仄平仄，平平仄仄平。","平平仄仄仄，仄仄仄平平。","仄仄平仄仄，平平仄仄平。","仄平仄平仄，平仄○○平。","仄仄平平平，仄平仄平平。","仄○平仄仄，仄平仄平平。","平平仄平仄，仄仄仄○平。"],"paragraphs":["泽鱼好鸣水，溪鱼好上流。","渔梁不得意，下渚潜垂钩。","乱荇时碍楫，新芦复隐舟。","静言念终始，安坐看沈浮。","素发随风扬，远心与云游。","逆浪还极浦，信潮下沧洲。","非为徇形役，所乐在行休。"],"title":"渔父词"}
