{"author":"贾至","id":4035,"strains":["仄仄平平仄，仄平仄平平。","仄平○平仄，仄仄平○平。","仄仄仄○仄，平平仄仄平。","平平○平平，仄仄平平平。","○仄平平仄，仄仄平仄平。","仄仄仄平平，平仄仄平平。","平平仄仄仄，仄仄○仄平。"],"paragraphs":["凛凛秋闺夕，绮罗早知寒。","玉砧调鸣杵，始𢭏机中纨。","忆昨别离日，桐花覆井栏。","今来思君时，白露盈堦漙。","闻有关河信，欲寄双玉盘。","玉以委贞心，盘以荐嘉餐。","嗟君在万里，使妾衣带宽。"],"title":"寓言二首 二"}
