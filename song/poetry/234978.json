{"author":"叶梦得","id":234978,"strains":["平平平平平，仄仄仄仄仄。","仄平平平平，平仄仄仄仄。","平平仄平仄，平仄平仄仄。","仄平仄平○，仄仄○○仄。","平平仄仄仄，仄仄平仄○。","平平仄平仄，平仄仄仄仄。","仄平平平仄，仄仄平仄仄。","仄平仄仄平，平仄○仄仄。"],"paragraphs":["端居探幽奇，自谓略已遍。","昨登西山巅，雄绝昔未见。","溪湖莽吞吐，云物纷百变。","乃知十年间，尚或遗胜践。","巢成辄弃去，我岂秋社燕。","为吾课童仆，开辟尽二面。","莫言羊肠险，径小烦屡转。","杖藜不用扶，吾脚犹尔健。"],"title":"送模归卞山并示僧宗义为余守西岩者三首  其二"}
