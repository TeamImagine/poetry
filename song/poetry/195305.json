{"author":"苏轼","id":195305,"strains":["仄仄仄平○，仄平平仄平。","平平平仄仄，○仄仄仄平。","平○平平仄仄平，仄仄仄平平仄平。","平仄仄仄平，○仄平平○仄平。","仄平仄仄仄，仄○仄仄平平平。","仄○仄仄○，仄○仄平平。","平平仄平仄，平仄平仄平。","平平仄仄○平仄，仄仄平平○仄仄。","仄○仄仄仄平平，仄仄○仄平平平。"],"paragraphs":["我昔在田间，但知羊与牛。","川平牛背稳，如驾百斛舟。","舟行无人岸自移，我卧读书牛不知。","前有百尾羊，听我鞭声如鼓鼙。","我鞭不妄发，视其后者而鞭之。","泽中草木长，草长病牛羊。","寻山跨坑谷，腾趠筋骨强。","烟蓑雨笠长林下，老去而今空见画。","世间马耳射东风，悔不长作多牛翁。"],"title":"书晁说之考牧图后"}
