{"author":"陈深","id":167369,"strains":["平仄平平平平平，平平○平仄平。","○平平平仄仄平，平仄仄仄平平平。","仄平仄平仄仄平，仄平○平仄○。","仄○仄平平仄平，仄仄○平仄平。","仄平平平仄仄平，仄平平平仄平。","平仄平平平仄平，仄平仄平仄平。","仄平仄平平平，仄平仄平○仄。","平仄平仄仄，平平平○○。","仄平平平平平，仄平平平平仄。","平仄平平○平，仄仄平○仄。","平平平平平仄，平仄平平平仄。","仄仄平仄○仄平，平仄平平平仄。","平仄仄平○○，仄平平平仄仄。","平平○平，仄平平平，仄仄平平。","仄仄仄平平平平，平平○平仄平○仄。","仄仄仄仄仄，平仄○仄仄。","平平平平○○平，平平平仄？平。"],"paragraphs":["繄古人之寥寥兮，夫何思之弗谖。","蹇余生之独后兮，曾不得与之周旋。","旷斯世而勿见兮，故增欷而永叹。","抚遗籍而玄览兮，幸所闻之可尊。","彼丹心之耿著兮，谅虽亡而实存。","苟溯风而遐契兮，尚何有于古今。","览元化兮无穷，感徂景兮如驶。","余髪兮种种，余怀兮亹亹。","驷黄虬兮遐征，仰超然之高轨。","猗圣言兮如天，至道兮如海。","超鸿蒙兮何极，窥浩茫兮无涘。","孰导余以正适兮，遵坦涂而容曳。","惟谅友之昭昭，庶订余之愦愦。","呜呼噫嘻，古之人兮，惠我无疆。","忽不见兮心之伤，余之思兮曷云其忘。","往者不可及，来者犹可望。","非夫君之相和兮，谁逍遥以徜徉。"],"title":"我思古人"}
