{"author":"吴芾","id":18180,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["新凉初入我庭中，满座清风孰与同。","已喜故人来聚首，那堪明月更当空。","满倾浊酒休辞醉，剩作新诗莫讳穷。","屈指如今诗酒社，有谁胸次得如公。"],"title":"和朱世同夜坐待月"}
