{"author":"黄庚","id":160513,"strains":["平平平仄仄平平，平仄平平仄仄平。","仄仄平平仄平仄，平平平仄仄平平。","仄平仄仄平平仄，仄平平平仄仄平。","仄仄平平平仄仄，平平平仄仄平平。"],"paragraphs":["梧风萧瑟雨初晴，凉入书堂夜气清。","耿耿兰膏照千古，迟迟莲漏转三更。","力于兴废应难助，气为忠邪几不平。","掩卷长嗟方就枕，窗前咿喔又鸡鸣。"],"title":"观史"}
