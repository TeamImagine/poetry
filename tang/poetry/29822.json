{"author":"李咸用","id":29822,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["展转檐前睡不成，一床山月竹风清。","虫声促促催乡梦，桂影高高挂旅情。","祸福既能知倚伏，行藏争不要分明。","可怜任永真坚白，净洗双眸看太平。"],"title":"山中夜坐寄故里友生"}
