{"author":"胡仔","id":21768,"strains":["平平平仄平平平，仄仄仄仄平平平，平平仄仄○平○。","仄仄○平仄○仄，仄仄平平仄平仄，平仄平平○仄仄。","仄平平仄平平平，仄仄○仄平平平，平平仄仄平仄平。","平仄平平平仄仄，仄仄平平平仄仄，仄仄平平仄平仄。"],"paragraphs":["碑存溪石高嵯峨，汉字漫灭新镌讹，台非旧筑行人过。","赤帝当年布衣起，老妪悲啼白龙死，芒砀生云凝夜紫。","一朝花发咸阳春，老剑磨血消京尘，归来故里天上人。","千古斜阳愁色里，草没荒城狐掉尾，不信英雄化为鬼。"],"title":"歌风台"}
