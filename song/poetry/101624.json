{"author":"赵抃","id":101624,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["元夕观灯把酒杯，宾朋不倦醉中陪。","一轮丹桂当天满，千顷红莲匝地开。","烟火楼台高复下，笙歌巷陌去还来。","因民共作连宵乐，直待东方明始回。"],"title":"杭州上元观灯  其一"}
