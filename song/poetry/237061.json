{"author":"韩驹","id":237061,"strains":["仄平平○平仄平，仄平仄仄仄仄平。","仄平平平仄仄仄，平仄仄平○仄○。","仄仄平平仄平仄，平平仄仄○平平。","平平仄仄仄仄仄，仄○仄仄○平平。","仄平○仄仄平仄，仄仄仄仄仄仄平平平。","仄平仄仄仄仄仄，仄仄仄仄平平平。","平○平平仄仄平，仄仄○仄平平平。","平平仄仄仄平仄，仄仄仄仄平平平。"],"paragraphs":["故人来从天柱峰，手提石廪与祝融。","两山坡陀几百里，安得置之行李中。","下有潇湘水清泻，平沙侧岸摇丹枫。","渔舟已入浦溆宿，客帆日暮犹争风。","我方骑马大梁下，怪此物象不与常时同。","故人谓我乃绢素，粉墨妙手烦良工。","都将湖南万古愁，与我顷刻开心胸。","诗成画往默惆怅，老眼复厌京尘红。"],"title":"题湖南清绝图"}
