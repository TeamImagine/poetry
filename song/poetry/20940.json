{"author":"晁公溯","id":20940,"strains":["平仄仄仄仄，仄平平仄平。","仄仄仄仄仄，仄平平仄平。","仄仄仄仄仄，○平仄平平。","仄平仄仄平，仄仄仄仄平。","平仄仄仄○，仄平仄平平。","仄仄○仄○，仄仄仄平平。","平平仄○平，平平仄平平。","仄仄仄仄仄，仄仄○○平。","仄平仄平仄，○仄平平平。","仄仄仄仄仄，平仄仄仄平。","仄平仄仄仄，仄仄仄平平。"],"paragraphs":["刘子我所敬，未尝言嗫嚅。","李子我所畏，气豪才有余。","自昔得二子，重之比璠玙。","喜今至是邦，乃与二子俱。","刘子忽告行，具舟下东吴。","念欲相挽留，佐我治文书。","天台望其来，交章满公车。","李子复继往，刺史亲题舆。","似云日延伫，正此州家须。","二子古益友，终岁可与居。","一朝舍我去，别泪湿襟裾。"],"title":"与李绍祖刘文潜饮酒"}
