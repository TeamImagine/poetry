{"author":"李纲","id":244582,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["渺渺烟波叠叠山，玉簪罗带自回还。","雨余岚翠浓如滴，地险江流巧转湾。","蟠磴迥临飞鸟上，岸巾聊与白云闲。","峤南有此佳山水，尽在贤侯几案间。"],"title":"同陈使君登香山寺豁亭"}
