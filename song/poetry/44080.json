{"author":"范成大","id":44080,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平平平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["膴原龟坼暮春时，夹路炉薰共祷祠。","唤起云头千嶂涌，飞来雨脚万丝垂。","无情梅坞犹红绽，有意秧田尽绿滋。","大施门开须满愿，愿均此施匝天涯。"],"title":"宝公祈雨感应用陈申公韵赋诗为谢"}
