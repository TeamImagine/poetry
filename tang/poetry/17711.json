{"author":"白居易","id":17711,"strains":["平仄平仄，仄仄仄平。","仄○平仄，平仄平平。","仄仄仄平仄平仄，仄仄仄平平仄平。","平仄仄平平平仄平平仄，平平仄仄仄平平仄仄○。","仄仄仄平，仄仄仄仄。","仄仄平仄，平平仄平平平平仄仄。","仄平仄仄，仄仄仄仄。","仄仄仄平仄平仄，平仄仄仄。","仄仄仄平，平仄仄平，平平平平○平○。平仄平仄，平仄仄平仄平仄平。"],"paragraphs":["蟠木蟠木，有似我身。","不中乎器，无用于人。","下拥肿而上辚菌，桷不桷兮轮不轮。","天子建明堂兮既非梁栋，诸侯斵大辂兮材又不中。","唯我病夫，或有所用。","用尔为几，承吾臂支吾颐而已矣。","不伤尔性，不枉尔理。","尔怏怏为几之外，无所用尔。","尔既不材，吾亦不材，胡为乎人间裴回？蟠木蟠木，吾与汝归草堂去来。"],"title":"三谣 蟠木谣"}
