{"author":"洪咨夔","id":99892,"strains":["仄平仄○仄○平，仄平仄仄？平平。","仄○仄仄仄平仄，平○仄仄○仄平。","仄平平平○仄仄，仄仄仄仄仄仄平。","平平平仄仄平仄，仄仄仄仄平平平。","平平仄仄仄平仄，仄仄平仄平平平。","○平仄仄仄仄仄，仄仄仄仄平○平。","平平仄平仄仄仄，○仄○仄平○○。","仄平平仄仄平仄，平仄平仄平平平。","平仄仄仄平仄仄，仄仄仄仄仄仄平。","平平仄仄仄平仄，仄平平仄平平○。","平平平仄仄仄仄，仄仄仄仄平平平。"],"paragraphs":["畏涂险如峡中州，蝮蛇倒退猢孙愁。","熟将义理自陶写，粗衣淡饭过即休。","迩来阳侯横造业，两涘莫辨马与牛。","高原低隰半为壑，下潦上雾昏人眸。","西风滞穗可能几，尚作𫗴粥余冬谋。","如麻雨脚未肯断，便有饿死儒冠忧。","惟穷益坚老益壮，更式相好无相犹。","纵为沟瘠亦何憾，多少华屋皆山丘。","环堵短褐陶靖节，款段下泽马少游。","平生耻作稻粱计，好还渠不桑榆收。","东家夫子共此约，一醉断送黄花秋。"],"title":"和子有雨中述怀"}
