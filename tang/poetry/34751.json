{"author":"张说","id":34751,"strains":["仄仄○平仄，平○仄仄平。","平○仄平仄，仄仄仄○平。","平仄平平仄，平平仄仄平。","仄平平仄仄，平仄仄平○。","○仄平平仄，平平仄仄平。","仄平平仄仄，○仄仄平平。","仄仄仄平仄，○平仄○平。","○平平仄仄，○仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["汉武横汾日，周王宴镐年。","何如造区夏，复此睦亲贤。","巢凤新成阁，飞龙旧跃泉。","棣华歌尚在，桐叶戏仍传。","禁籞氛埃隔，平台景物连。","圣慈良有裕，王道固无偏。","问俗兆人阜，观风五教宣。","献图开益地，张乐奏钧天。","侍酒衢樽满，询刍谏鼓悬。","永言形友爱，万国共周旋。"],"title":"奉和圣制暇日与兄弟同游兴庆宫作应制"}
