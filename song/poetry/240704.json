{"author":"周紫芝","id":240704,"strains":["仄仄仄平，平平平平。","仄仄平平，仄仄平平。","仄仄平平，仄仄平平。","平平仄平，仄仄仄平。","平仄平仄，仄○平平。","平平仄平，仄仄仄平。","？平平平，仄仄仄○。","平仄平平，平平仄平。","仄○平平，仄仄○平。","平平仄仄，仄仄仄○。","平平仄平，仄平仄平。","平仄仄平，平仄平仄。","平仄平○，平平平○。","？平仄平，平仄仄平。","仄平仄平，仄平仄平。","平仄平仄，平仄仄平。","平平仄仄，平仄○平。"],"paragraphs":["我卜我居，于城之隅。","缭以群山，带以清渠。","日出扶桑，月翳金枢。","朝云夕烟，变灭卷舒。","乔木丰草，蔚其周庐。","群书在床，浊酒在壶。","蹒跚簪裾，亦复晏如。","淮水之游，谁脂我车。","逮其归而，四壁其徒。","柔柯既剪，稚竹日疏。","山为改容，木为槁枯。","吾亦浩然，言念归与。","今我来思，为之踌躇。","扊扅在门，鞿靮在涂。","驾言曷归，杜门寔娱。","寒止皲瘃，饥止瘠臞。","人谁不死，焉识其余。"],"title":"复故庐一首"}
