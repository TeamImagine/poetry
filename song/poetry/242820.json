{"author":"李纲","id":242820,"strains":["仄仄仄仄仄，仄仄平平平。","平仄平平仄，仄仄平平平。","仄仄○平仄，仄平平仄平。","仄仄平仄仄，平○仄仄平。","仄仄仄平平，仄仄平○平。","平○仄平仄，仄仄仄仄平。"],"paragraphs":["骏足有远步，逸翮无卑飞。","羁絷因罗网，惨淡终年悲。","得酒且欢喜，醉乡真所依。","路稳良易到，时和可忘归。","不复梦周公，甚矣吾其衰。","惟当饮醇酎，此志慎勿违。"],"title":"次韵和渊明饮酒诗二十首  其四"}
