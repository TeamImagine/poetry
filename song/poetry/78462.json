{"author":"叶适","id":78462,"strains":["仄平平仄仄平仄，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["寄来南岳第三藁，穿尽遗珠簇尽花。","几度惊教祝融泣，一齐传与尉佗夸。","龙鸣自满空中韵，凤咮都无巧后哇。","庾信不留何逊往，评君应得当行家。"],"title":"题刘潜夫诗什并以将行"}
