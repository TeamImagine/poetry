{"author":"陈造","id":58701,"strains":["仄平仄○平，仄仄平平仄。","平○平仄仄，平仄仄○仄。","仄平仄平○，仄仄○平平。","仄仄仄仄仄，仄仄○仄平。","平平○○平，仄仄仄仄仄。","○○平平仄，仄○平○仄。","平○仄平平，平仄仄仄○。","仄平平仄平，○仄平平平。","仄平○平平，仄仄平仄仄。","仄仄平平平，仄仄仄仄仄。","平仄仄仄仄，仄仄平仄平。","平平仄○○，仄仄仄平平。"],"paragraphs":["缅怀海县游，不作千山隔。","虽偿还俗债，兹复望霓厄。","孰知赫曦中，欻有油云升。","六幕一汛扫，病骨如濯清。","西山殷其雷，晚溽尚雨意。","颇思云岩宿，静听崩空势。","灵湫贝为宫，龙伯肯小留。","与翁宁两心，当亦忧民忧。","愿龙嘘为霖，彍电归袖手。","免令山城民，议我拜土偶。","千里饫玉粒，秉穗周困穷。","牲肥酒如油，岁岁敬为龙。"],"title":"答余司理"}
