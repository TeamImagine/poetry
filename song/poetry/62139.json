{"author":"虞俦","id":62139,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["簇簇坡头锦绣丛，几番消息问来鸿。","素商未遣先惊绿，青女何妨更染红。","向日壅培曾覆篑，有时灌溉亦连筒。","年来羁宦成离索，却欠看花一醉同。"],"title":"和耘老弟南坡芙蓉"}
