{"author":"陈舜道","id":167713,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平仄仄，仄仄平平仄仄仄。","平仄平平平仄仄，平平平仄仄平平。"],"paragraphs":["春来非是爱吟诗，诗是田园乐兴时。","清入吟怀花月照，红生笑面柳风吹。","村声荡耳乌盐角，社酒柔情玉练槌。","闲闷闲愁侬不省，春来非是爱吟诗。"],"title":"春日田园杂兴十首  其二"}
