{"author":"刘攽","id":183897,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["常年过腊雪犹繁，泽国春光已可怜。","初怪醉魂迷甲子，稍知客路断山川。","柳条著雨看成绿，花蕊融冰乍欲燃。","避地早辞车马迹，杖藜犹有里中贤。"],"title":"腊月十九日雨后"}
