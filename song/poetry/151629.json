{"author":"何梦桂","id":151629,"strains":["平平仄平仄，仄平仄仄平。","仄仄仄仄仄，平仄平仄平。","仄仄仄仄仄，平仄平平平。","仄仄仄平仄，仄仄仄平平。","仄仄平仄仄，○仄平仄平。","仄平平仄平，平仄平○平。","平平平仄仄，仄仄平仄○。","平仄○平平，○平仄○平。"],"paragraphs":["何年铸铜柱，请为问伏波。","蓟子去不远，金狄谁再摩。","世变落莽渺，吾意成蹉跎。","盗跖饫肝脍，孔圣厄弦歌。","祸福吾欲问，当世无史鮀。","问天天匪高，祇恐民听讹。","形骸天委质，性命天委和。","吾固闻诸天，如何复如何。"],"title":"三用韵  其四"}
