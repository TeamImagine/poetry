{"author":"强至","id":182665,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["宫壶移刻对延英，文帝从容问贾生。","儒馆旋承恩诏入，士林尤说御批荣。","丹山凤出宁无种，沧海鹏抟遂有程。","渐待青毡归旧物，区区羲献漫家声。"],"title":"闻参政王侍郎令子著作登第复除崇文校书"}
