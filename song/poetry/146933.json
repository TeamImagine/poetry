{"author":"裴煜","id":146933,"strains":["平平仄仄仄平平，平仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["登临每忆卫公诗，多景唯于此处宜。","海岸千艘浮若芥，邦人万室布如棋。","江山气象回环见，宇宙端倪指点知。","禅老莫辞勤迓候，使君官满有归期。"],"title":"多景楼"}
