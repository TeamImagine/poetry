{"author":"王之道","id":7600,"strains":["平平平仄仄，平仄仄平平。","仄仄平平仄，平平仄仄平。","仄平平仄仄，平仄仄平○。","仄仄平平仄，平平仄仄平。","仄平平仄仄，仄仄仄平平。","仄仄平平仄，平仄○仄平。"],"paragraphs":["江山南北限，风月古今情。","举酒杯还覆，逢人盖暂倾。","目穷飞鸟落，心逐断云横。","小市支残屋，严祠列画楹。","晚烟渔艇远，夏潦荻洲平。","试问濡须路，归欤过几城。"],"title":"过富池题澄江阁二首  其二"}
