{"author":"邓肃","id":4292,"strains":["○平仄平仄平仄，平平仄仄平平仄。","平平仄仄仄平○，平平仄仄平平仄。","仄仄○平仄平平，仄仄仄平平○平。","平平仄仄平平仄，仄平仄仄仄平平。","仄仄平平仄仄仄，仄平○平仄仄仄。","平平仄仄仄○平，仄仄平平平仄仄。"],"paragraphs":["乘风上天款天语，天公不怒雷公怒。","烟霄一斥下人间，豺狼旁午归无路。","欲度三吴血盈川，欲泛九江兵暗天。","扶筇却出徽城去，去天一握五危巅。","水陆辛勤已足矣，雪花更开九万里。","英雄困饿古犹今，莫学儿曹生愠喜。"],"title":"偶成"}
