{"author":"陈元晋","id":109219,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平仄仄仄，平平平仄仄平平。","平平仄仄平平仄，仄平平平仄仄平。"],"paragraphs":["十五年前会五羊，都门再别九年强。","君荣韶石州麾出，我窘文江县债偿。","人世能消几离别，征涂何用许奔忙。","梅前菊后风光好，且为侬留共一觞。"],"title":"韶石使君年丈扁舟过我于松桂林敬哦小诗留为一日款就寄石洲主人以发千里外一笑也  其一"}
