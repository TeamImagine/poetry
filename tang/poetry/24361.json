{"author":"赵嘏","id":24361,"strains":["平仄平平仄仄平，仄平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["东晋江山称永嘉，莫辞红斾向天涯。","凝弦夜醉松亭月，歇马晓寻溪寺花。","地与剡川分水石，境将蓬岛共烟霞。","却愁明诏征非晚，不得秋来见海槎。"],"title":"送张又新除温州"}
