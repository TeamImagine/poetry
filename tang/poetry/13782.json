{"author":"卢仝","id":13782,"strains":["仄仄仄平仄仄仄，仄平仄仄仄平仄。","仄平仄仄平○仄，平平仄平平仄仄。","仄平平仄平平平，仄仄仄仄平平平。","平○仄仄平平平，平仄仄仄平仄平。","平平仄仄仄仄仄，平仄仄仄○平平。","仄○仄仄平平仄，仄平平平平仄仄。","仄平平仄仄○平，平仄平平仄○仄。","仄仄平平平仄仄，仄仄平平仄平仄。","仄仄平平仄仄平，仄○仄○平平仄。","○仄平平仄仄平，仄平仄仄平仄仄。"],"paragraphs":["意志未成百不解，见人富贵亦心爱。","等闲对酒呼三达，屠羊杀牛皆自在。","放心为乐笙歌攒，壮气激作风霜寒。","厨中玉馔盈金盘，方丈厌见嫌不餐。","飞鹰跃马实快性，唇腐齿烂空巑岏。","岂期福极翻成祸，祸成身诛家亦破。","昨朝惆怅不如君，今日悲君不如我。","否泰交加无定主，懒学风云戢翎羽。","绿酒清琴好养生，出将入相无心取。","三五图书旧揣摩，五千道德新{矢见}矩。"],"title":"杂兴"}
