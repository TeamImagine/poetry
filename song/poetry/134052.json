{"author":"释文珦","id":134052,"strains":["仄○平仄仄，平平仄平仄。","○平仄平平，仄仄平平仄。","仄平仄平平，平仄○仄仄。","平仄平○仄，仄仄仄平仄。","仄仄平平平，仄仄平仄仄。","仄仄平仄平，仄仄○仄仄。","仄平平仄平，仄仄平平仄。","平仄平仄○，仄仄平仄仄。","平平○仄平，仄仄仄仄仄。","平平平仄仄，平平仄平仄。"],"paragraphs":["忽闻春欲去，园林谩游瞩。","轻风散余红，细雨滋繁绿。","绿繁似欢荣，红散犹僇辱。","因悟人间世，万事易翻覆。","贱或登青云，贵或成赤族。","祸福无定端，往往相倚伏。","那知今日歌，不是明朝哭。","书以为世鉴，得志毋纵欲。","兢兢如履冰，坎坎念伐辐。","苟能闲此理，堪追圣贤躅。"],"title":"感春"}
