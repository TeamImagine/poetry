{"author":"林希逸","id":119668,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["老守平生自误书，人间事事付痴愚。","万缘已息心如石，一点能明腹有珠。","门外设罗祇见雀，溪边买钓学为渔。","生来虽欠封侯骨，未羡凌烟阁上图。"],"title":"自误"}
