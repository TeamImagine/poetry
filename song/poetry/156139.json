{"author":"文天祥","id":156139,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["岁月侵寻见二毛，剑花冷落䴙鹈膏。","睡余吸海龙身瘦，渴里奔云马骨高。","百忌不容亲酒具，千愁那解减诗豪。","起来大作屠门嚼，自笑我非儿女曹。"],"title":"病中作"}
