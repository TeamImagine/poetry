{"author":"董嗣杲","id":154570,"strains":["○平仄平平，仄平平○平。","平平○平平，○仄平平平。","平平仄仄仄，平平仄仄平。","平仄仄平仄，仄仄仄平平。","仄平平平平，仄仄平平平。","平平仄仄仄，仄仄平仄平。","仄仄仄仄仄，仄仄平平平。","仄平○平仄，仄平仄仄平。","平○仄平仄，仄仄平仄平。","仄仄仄仄平，仄平仄仄平。"],"paragraphs":["泛秋入禾乡，钝舟无期程。","西风吹官河，其壤惟新城。","云围畎亩遍，星零聚落盈。","前畈出顽犷，有可敌无勍。","梵坊名能仁，所向乖幽情。","房房市药富，涤面尘不婴。","习俗困促迫，意度无専征。","市沽更漓甚，不堪客子倾。","偕行得佳士，共此秋榻清。","未晚急掩扉，屡贻暴客惊。"],"title":"宿嘉兴新城市"}
