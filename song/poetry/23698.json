{"author":"王十朋","id":23698,"strains":["平平仄平仄，仄仄仄仄平。","仄平仄仄仄，仄仄仄仄平。","仄仄平仄平，○○仄平平。","平仄仄仄仄，仄仄仄○平。","仄仄仄平平，仄平仄平平。","仄仄仄平仄，○平仄平平。","仄平○仄平，仄仄仄平平。","仄仄平仄仄，仄平仄平平。","仄仄仄○仄，仄平仄平平。"],"paragraphs":["虾蟆好居水，背水以自濡。","不知背上味，乃与众水殊。","品第高水经，煎茶必来须。","争汲以致远，不惮险且迂。","我亦走瓶罂，一瓯瀹云腴。","所恨太遐僻，亲朋莫能呼。","巨蛙如有灵，曷不上天衢。","以水为雨露，助天泽寰区。","坎视峡中小，笑渠子阳愚。"],"title":"虾蟆碚水"}
