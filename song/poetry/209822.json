{"author":"秦观","id":209822,"strains":["仄平仄仄平，仄平仄仄仄。","平平平仄平，○○仄平仄。","○平仄仄平，仄平仄平仄。","○○平平平，仄仄平仄仄。","仄平仄仄仄，平仄仄平仄。","仄平平仄仄，仄平仄平仄。","仄○平平平，仄仄仄平仄。","仄平仄○仄，仄仄平仄仄。","仄仄平仄○，仄仄平仄仄。","仄平仄平仄，仄仄仄平仄。","仄○平仄平，○平平平仄。","平平○○仄，○仄仄仄仄。","仄仄仄仄平，仄平平仄仄。"],"paragraphs":["许丞老病聋，督邮白欲废。","贤哉黄次公，鉴裁实精诣。","殷勤谢督邮，此丞乃廉吏。","重听庸何伤，善助无失意。","古人骨已朽，来者复谁继。","仲车天下士，固非许丞类。","至行通神明，问学有根柢。","若充老更聘，自革风俗弊。","太守前已闻，粟帛俄见赐。","奈何少年子，辄效督邮事。","道丧贤哲穷，闻之为流涕。","人心如其面，难以一律揆。","所望在次公，督邮何足议。"],"title":"徐仲车食于学官吏或以为不可欲罢去之太守不听礼遇如初感之而作"}
