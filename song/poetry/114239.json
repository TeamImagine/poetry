{"author":"刘克庄","id":114239,"strains":["仄平仄仄仄平平，仄仄平平仄仄平。","平仄平平仄平仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["贵公葬法妙蓍龟，眼力尤高异管窥。","先世曾从牧堂学，前身疑是涅槃师。","服寒食散方谁验，营土馒头计已迟。","我卜寝丘将斩草，重来莫负老人期。"],"title":"赠贵上人"}
