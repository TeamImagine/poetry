{"author":"王庭珪","id":238118,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["卧听萧寺五更风，错打当年饭后钟。","不愿绨袍怜范叔，独缘蔬馔识茅容。","黄旗接武来招盗，皂盖行春且劝农。","如此偷安欲持久，荒谋诞计恐无庸。"],"title":"和胡观光黄元授二首  其二"}
