{"author":"范成大","id":43075,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平仄仄，仄仄平平仄仄平。","平仄平平平仄仄，仄平平仄仄平平。"],"paragraphs":["浆家馈食槿为藩，酒市停骖竹庑门。","红树亭亭栖晚照，黄茅杳杳被高原。","饮溪有迹於菟过，掠草如飞朴渥翻。","车轨如沟平地少，饱帆天镜忆江村。"],"title":"复自姑苏过宛陵至邓步出陆"}
