{"author":"沈遘","id":185143,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["坐看和气变农愁，三白前占岁大收。","未及劝耕巡属县，不妨酾酒望高楼。","剡中人远空相忆，韩子诗成枉见投。","正欲与君论出处，扁舟何日肯东浮。"],"title":"次韵和少述雪中见寄"}
