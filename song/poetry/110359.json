{"author":"刘克庄","id":110359,"strains":["仄仄仄平平，仄仄平○仄。","平平○平仄，平仄仄○仄。","仄平仄仄仄，仄仄仄平仄。","平平仄平仄，仄平○仄仄。","仄平平仄仄，仄仄仄仄仄。","平平仄○仄，仄仄平仄仄。","平平○仄平，平仄仄平仄。","仄平仄平仄，平仄仄仄○。","仄平仄平仄，仄○仄平仄。","平平平仄平，仄仄平平仄。","仄平平仄仄，仄仄平仄仄。","○平仄仄仄，平仄平○仄。"],"paragraphs":["异境閟神奇，一罅通深阻。","呀然张蟾吻，光怪腹中贮。","始来尚觌面，稍进但聆语。","回头失尘世，束缊行里所。","石房容十客，石柱径丈许。","眠獒若将吠，坠果疑可咀。","平生闻化城，今见玉楼橹。","陟高既趫捷，循狭或伛偻。","忽逢路穷处，浅浪隔洲渚。","心知仙圣居，欲到无飞羽。","向非薪烛力，往返何异瞽。","重游傥未卜，聊向诗中睹。"],"title":"荔支岩"}
