{"author":"韩淲","id":86232,"strains":["平平仄平平，仄仄平平平。","仄仄仄仄仄，○仄○仄○。","仄平仄平平，仄仄仄平平。","平仄仄仄平，仄仄平平平。","平平仄○平，平平仄平平。","平平仄平仄，仄仄○平○。","仄仄平仄仄，仄仄平仄平。","仄仄○○仄，○平仄仄平。"],"paragraphs":["春风满村坞，想见高人庐。","示疾喜复愈，燕处当晏如。","晓窗咏羲皇，午枕梦华胥。","神彩一返元，意气还凌虚。","吾方入深山，嚣尘厌城居。","飞鸣侣禽鸟，上下看猿狙。","涧饮无不足，木食还有余。","未得相劳苦，题诗寄劝渠。"],"title":"寄斯远"}
