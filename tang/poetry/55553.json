{"author":"李白","id":55553,"strains":["平平仄仄仄，仄○平平平。","仄仄仄仄平，平平平仄平。","仄仄平仄平，平平平平平。","仄仄仄平仄，仄平平平平。","仄仄仄平仄，平平平仄平。","仄平平平平，仄平平仄○。","○○○平仄，平仄平平平。"],"paragraphs":["玄风变太古，道丧无时还。","扰扰季叶人，鸡鸣趋四关。","但识金马门，谁知蓬莱山。","白首死罗绮，笑歌无时闲。","绿酒哂丹液，青娥凋素颜。","大儒挥金椎，琢之诗礼间。","苍苍三株树，冥目焉能攀。"],"title":"古风 三十"}
