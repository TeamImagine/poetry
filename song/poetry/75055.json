{"author":"赵蕃","id":75055,"strains":["平平仄仄平仄平，仄仄仄平平仄平。","平平仄仄○○仄，仄仄仄仄平平平。","仄仄仄○平仄仄，仄平仄仄仄仄平。","○仄仄○仄仄仄，仄仄仄仄平平平。"],"paragraphs":["残风落日蝉乱鸣，细履小园欣晚晴。","投林倦鸟分暝色，满地落叶无秋声。","卫尉一钱曾不直，阮郎几屐毕此生。","三十六中第一策，脱却世故甘佣耕。"],"title":"晚晴四首  其一"}
