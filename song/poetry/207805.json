{"author":"黄庭坚","id":207805,"strains":["仄仄平平平仄平，仄平平仄仄平平。","平平平仄仄平仄，仄仄平平仄平平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["暖律温风何处饶，莫言先上绿杨条。","梢头红糁杏花发，瓮面浮蛆酒齐销。","吏事困人如缚虎，君诗入手似闻韶。","直须扶病营春事，老味难将少壮调。"],"title":"次韵答蒲元礼病起"}
