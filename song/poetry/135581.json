{"author":"张伯玉","id":135581,"strains":["仄仄平平仄仄平，平平仄平仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻道银符渡睦溪，桐山应为长清晖。","渔翁几十迎舟拜，沙鸟成双夹斾飞。","检点簿书茶贡蚤，体量风物橘奴肥。","题舆自愧来何晚，未得云中瞩使威。"],"title":"寄新定苏七太守"}
