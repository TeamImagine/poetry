{"author":"陆游","id":37966,"strains":["仄平仄仄平，平仄○仄仄。","仄平仄仄仄，仄仄平仄仄。","平平？仄仄，仄仄平平仄。","仄平平仄仄，平仄平仄仄。","平平平仄平，○仄仄仄仄。","仄平平仄仄，○仄平平仄。","仄仄仄平平，仄仄仄○仄。","仄平平仄平，平仄仄平仄。"],"paragraphs":["雨来猛打窗，灯暗犹照壁。","老人耿不寐，抚事悲夙昔。","风生桔柏渡，马病金牛驿。","袅枝猿下饮，登树熊自掷。","危巢窥鹘栖，深雪见虎迹。","至今清夜梦，犹想嶓山碧。","废弃谢功名，老疾辍行役。","赋诗虽不工，聊用慰今夕。"],"title":"雨夜感旧"}
