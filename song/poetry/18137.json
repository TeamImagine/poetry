{"author":"吴芾","id":18137,"strains":["平仄仄平仄仄平，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["星斗潜移下九天，满城如昼酒如泉。","当时行乐陪千骑，今日重来恰十年。","灯烛光中春更好，绮罗丛里月争妍。","诸君莫惜长鲸量，要向樽前中圣贤。"],"title":"元夕用胡经仲所寄韵呈辛倅及诸僚友"}
