{"author":"陆游","id":37048,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["老病人扶气力微，阑干西角立斜晖。","流年冉冉功名误，新冢累累故旧稀。","仗马曾鸣宜永弃，牧羝虽乳敢言归。","住庵活计无多子，只要笻枝与衲衣。"],"title":"书斋壁二首  其一"}
