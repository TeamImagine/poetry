{"author":"方一夔","id":152274,"strains":["仄平○平平，仄仄仄平仄。","○平仄仄仄，平仄仄仄仄。","平平仄仄平，平仄仄平仄。","仄平仄仄平，平仄○平仄。","仄仄平仄平，仄仄平○○。","平平仄平平，仄仄仄仄仄。","仄平平平平，仄仄平仄仄。","仄仄仄平平，平仄仄○仄。","○平仄仄平，仄仄仄平○。","仄平仄平○，○仄平仄仄。","平仄平仄平，仄仄仄平○。","平平仄仄平，仄仄平仄○。","平○仄平平，平仄仄仄仄。","平平仄仄平，仄仄仄平仄。","平平仄仄仄，平仄仄平○。","平○仄仄仄，仄仄仄○仄。","平○仄○平，仄仄○仄仄。","仄仄仄平平，仄仄仄平仄。","平仄仄仄仄，平平仄平平。","平仄平平平，平仄仄平仄。"],"paragraphs":["送春过棠峰，假步自登眺。","行田走诘屈，攀磴上{穴/叫}窱。","冈峦耸四围，崖壁俨双峭。","野芳踯躅红，林宿离黄叫。","感彼松下人，脆甚风中燎。","精灵散埃氛，骨肉蔽窾窍。","昼眠嗥狐狌，夜照飞熠燿。","朗悟豁余悲，清响发长啸。","思君客沃洲，对面隔蓬峤。","扣门乏因缘，更仆烦请召。","流落俱异乡，节奏本同调。","风高鹢退飞，月落牛反噍。","夷犹憩仙宫，酬答领道要。","幽寻屋种梅，杂坐迳披藋。","棋枰夜半局，丹灶昼残烧。","心期迥独诣，世诱浩难掉。","诗兴逼行云，树色留晚照。","拾翠记前游，举白倒余釂。","桐尾隠宝匣，龙文掩鱼鞘。","何日联华镳，葭菼乱渔钓。"],"title":"过棠山徐坟欲招通甫不果晚憩景德观以归寄通甫"}
