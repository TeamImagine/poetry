{"author":"廖行之","id":65342,"strains":["平平平仄平，仄仄平仄仄。","仄仄仄平平，仄仄平平仄。","仄仄仄平仄，平平仄平仄。","仄平仄仄平，平○仄平仄。","平平仄平平，仄仄仄○仄。","平平○平平，仄仄仄平仄。","仄○仄平仄，仄仄仄○仄。","平平平平平，仄仄仄平仄。","平平仄平平，仄仄平仄仄。","仄平仄仄平，仄平仄平仄。","平平仄平仄，○仄仄平仄。","仄仄仄仄平，平○仄平仄。","平○仄平平，平仄○平仄。"],"paragraphs":["山城春半时，底事风作恶。","小隠杜书帷，暗想花萧索。","命驾访林薮，寻芳到丛薄。","漫山粲百英，随分有余乐。","萦回度城阴，徙倚步禅阁。","山僧正斋余，茗椀快新瀹。","壁间有佳句，一诵喜且愕。","登堂陈杯盘，痛饮自谐谑。","新诗恣赓酬，郢匠成妙斲。","忘机物不疑，屋山下乌啄。","松风动豪气，号怒响林壑。","顾我亦楚狂，高兴复谁托。","挥毫属同游，聊共题新垩。"],"title":"醉中纪事题辰州浄因寺"}
