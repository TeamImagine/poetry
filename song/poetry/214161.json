{"author":"陈师道","id":214161,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["早闻英气擅家声，晚得诸郎识老成。","可恨治朝无此老，却嫌晚进不同生。","足知落笔千言疾，尚想挥毫一坐倾。","未信哲人穷五字，二难还复以诗鸣。"],"title":"题王平甫帖"}
