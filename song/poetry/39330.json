{"author":"陆游","id":39330,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["夜窗灯火老徒勤，自悯何时可策勋。","未丧斯文天寿我，岂无余子我思君。","约通残谱言犹在，细读新诗笔欲焚。","早晚皇恩许归去，相呼同卧石帆云。"],"title":"赠陆伯政"}
