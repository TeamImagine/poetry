{"author":"陆佃","id":202590,"strains":["○仄平仄仄平平，仄仄○平仄仄平。","仄仄平平仄平仄，平平○仄仄平○。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["相望持节出卢龙，继踵分符别紫宫。","汲黯虽嫌弃为郡，袁丝应惮久居中。","文章不见于时益，出处何知与子同。","红药万株天下绝，谢公来肯醉薰风。"],"title":"寄彦猷阁老某前岁奉使还领扬州今彦猷亦自境外归得姑苏"}
