{"author":"张谔","id":45414,"strains":["平平仄仄仄平平，仄仄平平平仄平。","仄仄平平平仄仄，平平平仄仄平平。","仄仄平平平仄仄，平平○仄仄平○。","仄仄平平平仄○，？○平仄仄平平。"],"paragraphs":["花源药屿凤城西，翠幕纱窗莺乱啼。","昨夜蒲萄初上架，今朝杨柳半垂堤。","片片仙云来渡水，双双燕子共衔泥。","请语东风催后骑，倂将歌舞向前谿。"],"title":"延平门高斋亭子应岐王教"}
