{"author":"郑璧","id":28756,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["斜汉银澜一夜东，飘飘何处五云中。","空留华表千年约，才毕丹炉九转功。","形蜕远山孤圹月，影寒深院晓松风。","门人不睹飞升去，犹与浮生哭恨同。"],"title":"和袭美伤顾道士"}
