{"author":"刘克庄","id":111411,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["绝巅万籁静沉沉，重倚阑干感慨深。","古佛龛中苔上面，故交宰上树成阴。","山无白额妨幽讨，野有黄花且满斟。","莫怪裴徊侵暮色，老人能得几登临。"],"title":"九日登辟支岩过丁元晖给事墓及仲弟新阡二首  其一"}
