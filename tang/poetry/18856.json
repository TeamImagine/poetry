{"author":"李绅","id":18856,"strains":["仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["雒阳城见梅迎雪，鱼口桥逢雪送梅。","剑水寺前芳草合，镜湖亭上野花开。","江鸿断续翻云去，海燕差池拂水回。","想得心知近寒食，潜听喜鹊望归来。"],"title":"江南暮春寄家"}
