{"author":"李廌","id":218911,"strains":["平仄平平仄仄平，仄平平仄仄平平。","仄平仄仄仄平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["殊重平生邴曼容，退身能勇自为雄。","盛衰付与枕中梦，福禄犹嗤塞上翁。","松菊渐荒三径合，鹤猿悮怨故山空。","苍苔满地尘凝席，惟有萧萧蕙帐风。"],"title":"吕朝散挽诗二首  其一"}
