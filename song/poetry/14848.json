{"author":"王铚","id":14848,"strains":["平平仄仄平，仄仄仄平平。","平平仄仄仄，仄仄平平平。","仄仄○仄仄，平仄仄仄平。","平仄仄仄仄，仄平仄仄平。","仄仄仄仄平，仄仄○仄平。","平平平仄平，仄仄平仄平。","仄仄仄仄仄，平仄仄平平。","○○仄平仄，平仄仄平○。"],"paragraphs":["霜晴九月交，送子越东门。","同舟此水上，再对波清浑。","聚散三十载，惟此一意存。","邦国有大庆，去承旷荡恩。","我老百不堪，视子犹弟昆。","新寒黄菊枝，落照黄叶村。","惨怆欲别语，零落未归魂。","临分吐情实，衰境意弥敦。"],"title":"送史纯夫归余杭"}
