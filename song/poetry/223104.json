{"author":"李新","id":223104,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["吴江冰散水溶溶，乍见山花襭眼红。","六日春容归汉苑，千年桃树倚天风。","预留黄阁朱衣吏，令侍商丘白髪翁。","元圃长生新酿熟，一杯相属月明中。"],"title":"送胡运使  其一"}
