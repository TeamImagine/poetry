{"author":"宋庠","id":2838,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["西畿三辅切天阍，何意颁来细札文。","学谬诗书惭作帅，身非甽亩更思君。","使轺结辙横周道，乡木交阴忆汉枌。","保傅上才敦雅眷，满章褒意蔼兰薰。"],"title":"宫保庞丞相以诗二首见寄次韵和答  其一"}
