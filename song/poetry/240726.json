{"author":"周紫芝","id":240726,"strains":["平平仄平，仄仄仄平。","仄平平仄，仄仄平平。","仄平仄○，仄仄平平。","仄仄仄平，仄平仄平。","○平平平，仄平平平。","平仄平仄，平仄平平。","平仄仄平，仄平平○。","平仄平仄，平○○平。","仄平平平，平平仄平。","平平平仄，仄仄平○。","仄仄仄仄，平平仄平。","仄平○平，○平仄仄。","仄平平○，平平平平。","仄仄仄仄，仄○仄平。","仄仄平平，平平仄平。","仄仄仄平，仄仄仄平。","仄仄平仄，仄仄○平。"],"paragraphs":["龟城去江，邈在一隅。","我家龟舫，亦足轩渠。","草耕木茹，瓮牖蓬枢。","有客二人，寔邀望舒。","长须之奴，玉川之庐。","何必仙去，方丈蓬壶。","何必校书，起居何如。","无祸为福，徐行当车。","我乎谁交，谁乎我徒。","春蛙嘈杂，夏木扶疏。","大盗遽起，山摧海枯。","我焚其巢，将焉适欤。","善刀而藏，为之踟蹰。","望我故处，宛其在涂。","我友云亡，云谁与娱。","愿洗甲兵，肉四海臞。","奠我新宅，以饱三余。"],"title":"望故庐一首"}
