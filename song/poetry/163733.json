{"author":"于石","id":163733,"strains":["仄平仄仄平仄平，平平仄仄平平平。","仄仄平平平○仄，平平仄仄平平○。","仄平仄平仄平仄，平平平仄○平平。","平平仄仄仄仄仄，仄仄平仄平平平。","平○仄仄仄平仄，仄平仄○平平平。","○平仄仄平仄○，仄仄仄○平仄○。","仄平平平仄平仄，平仄仄仄平仄平。","仄仄平仄仄仄仄，平平仄仄平仄平。","平仄仄仄平平平平仄仄，平平平仄○仄仄。","平仄○仄平平仄，仄仄○平仄平仄。","平○仄仄○仄平，仄仄平仄○平平。"],"paragraphs":["草庐抱膝方卧龙，狞飚撼户云埋峰。","冻鹊依依飞堕地，饥鹰侧翅低盘空。","岂知水官夜鏖战，鞭虬笞凤驱前锋。","茫茫万里混一色，远近高下俱迷踪。","松标特立凛生气，竹腰不折凌高风。","长江一派清不泯，浩浩独行天地中。","小民祁寒易咨怨，君子守道惟固穷。","有雪无雪两不问，仁耕义耨无歉丰。","君不见闭门无人僵卧处，任渠门外深丈许。","穷则当与凡民异，达则当为国之瑞。","何当燮理司化钧，坐令寒谷回阳春。"],"title":"同韵效欧苏体"}
