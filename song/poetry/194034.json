{"author":"苏轼","id":194034,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["小堰门头柳系船，吴山堂上月侵筵。","潮声半夜千巌响，诗句明朝万口传。","岂意日斜庚子后，忽惊岁在巳辰年。","佳城一闭无穷事，南望题诗泪洒笺。"],"title":"孔长源挽词二首  其二"}
