{"author":"程公许","id":106380,"strains":["平仄平平平仄○，平仄仄仄平平仄。","平平仄仄平平平，○仄平平平仄仄。","仄平仄平平仄仄，平平仄平平仄仄。","平平平平仄○仄，仄平仄仄平○仄。","平平仄仄仄○平，平平仄仄平平仄。","仄平仄平平仄仄，仄仄仄○仄仄仄。","○平仄仄仄仄平，仄○仄仄平○仄。","平平仄仄平仄仄，平仄平平平仄仄。","仄平平平○○仄，仄仄仄平仄平仄。","○○仄仄仄仄平，平仄○平平○○。","平平仄仄仄平仄，仄仄仄仄仄仄仄。","平平仄仄仄○平，仄平仄仄○仄仄。","平○仄平平仄仄，仄平平仄仄平仄。","仄平仄仄仄平平，○平○仄平平○。","仄仄仄平平仄仄，仄仄仄○平○○。","平平平仄仄仄仄，仄平仄仄平平仄。","平平仄仄○仄平，仄仄○平仄平仄。","平平仄仄仄平仄，平平○仄平仄仄。","平平仄仄仄平平，仄仄平平仄平仄。","平平平仄仄平平，仄仄平平仄平仄。"],"paragraphs":["鸿蜚冥冥天宇空，谁令矫翮修门羾。","承平在昔朝多贤，犹念丘园天爵共。","泰山豹林来复去，河南白云坚不动。","斯文程伊嗣兴起，露门日日峨冠诵。","虽然去就迹参差，高风等是光吾宋。","秀岩素心非少室，万卷本期供世用。","当家幸有二仲贤，不妨老子琴三弄。","纷披竹素勤日课，萧索松风酣午梦。","有来虞旌贲空谷，例与蜀珍入包贡。","中兴钜典未杀青，千古传疑须折衷。","文孙嗣服渴延伫，太史泚笔待错综。","奸谀已死不难诛，古今一辙犹聚讼。","缁衣信能心爱士，白驹谁复语含讽。","丈夫出处亦何常，毫芒难博丘山重。","勿学退之忧史祸，勿似子长夸雍从。","孤骞终不吓腐鼠，览辉未易来翔凤。","平生我亦煎百忧，四月长江远追送。","丁宁寄语季成甫，东华冠盖真一哄。","时撑小舫漾湖光，莫遣红尘扑飞鞚。","扶持姱节早归来，世故纷纷付时栋。"],"title":"送李微之以史学召"}
