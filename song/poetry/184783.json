{"author":"范纯仁","id":184783,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["半生奔走困尘埃，晚得优游掌旧台。","庭柏岁寒青独在，林乌朝夕倦重来。","闲霑薄禄诚多愧，老向清朝信不才。","唯喜洛城俦侣盛，从容相遇即衔杯。"],"title":"妙觉晚吟呈席上诸公"}
