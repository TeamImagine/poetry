{"author":"孙应时","id":82004,"strains":["仄仄仄平仄，仄平仄平○。","平平仄平平，仄仄仄平平。","○平平仄仄，仄仄仄仄仄。","仄仄○平平，仄仄平平平。","平平平○平，仄○仄平○。","平○仄平仄，仄仄平平平。","仄仄仄平仄，平仄仄○平。","平平平平○，平平平仄平。","平平仄平平，平平仄平仄。","○平仄平平，仄仄仄○平。","仄仄仄平仄，○平平仄平。","平平仄平平，仄仄○平平。","平平平仄平，平平平平○。","仄平仄仄仄，仄仄平仄平。","仄仄仄平仄，平平仄仄平。","仄平平平仄，仄仄平○平。"],"paragraphs":["四海伙人物，百年各驰驱。","持身付埃尘，扰扰竟何须。","临邛家四壁，洛北饭一孟。","白首颇光荣，不愧初心无。","男儿胸中奇，玉虹自呵嘘。","沧浪振幽洁，沆瀣餐云腴。","养性一无累，经世乃其余。","芙蓉为裳衣，秋兰为珮琚。","西游略昆仑，东征拂玄菟。","乘风羾天门，九阙请三呼。","太息治安策，中流资一壶。","河山洗祲氛，日月行天衢。","凌烟千载容，丹青为君铺。","请君办此事，勿待余子俱。","我懒复无用，藜羹守故书。","敢云骊龙睡，妄意渊中珠。"],"title":"李允蹈以诗见诒走笔和之李号能诗诸贵人客也"}
