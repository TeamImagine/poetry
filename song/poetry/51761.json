{"author":"喻良能","id":51761,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["独冷官曹有底忙，经旬不得造门墙。","雨添垂柳丝丝碧，风搅飞花片片香。","顾我摧颓如病颡，羡公腾踏胜飞黄。","新诗迥出南丰右，不是无香似海棠。"],"title":"再用前韵呈参议李郎中"}
