{"author":"叶适","id":78431,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["琅琊初址未完牢，犹倚虚名用我曹。","自可全将醒前了，何因偏向醉中逃。","艰危未肯当时共，诞逸空传后代高。","还有远孙留墓侧，绕亭寒叶夜骚骚。"],"title":"寄吕巽伯换酒亭"}
