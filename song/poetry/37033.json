{"author":"陆游","id":37033,"strains":["仄仄仄仄平，仄平仄○仄。","○平仄平仄，○仄仄平仄。","仄平平平仄，仄仄平仄仄。","仄平仄仄仄，○仄○○平。","仄仄仄平平，仄仄○仄仄。","平平仄仄仄，仄仄仄平仄。","仄平平仄平，仄仄仄○○。","平平仄仄仄，平仄仄仄仄。","仄仄仄平仄，仄仄仄平仄。","仄平仄仄仄，平仄平平仄。","平仄平仄仄，平仄仄仄仄。","平平仄仄仄，仄仄仄仄仄。","仄平平仄仄，仄仄仄平○。","仄平仄仄平，仄仄仄平仄。","仄仄平平平，仄仄仄○○。","平平仄仄平，仄仄仄仄仄。"],"paragraphs":["我昔自蜀归，百年已过半。","观棋未终局，回视斧柯烂。","饱知山林乐，富贵何足换。","退休失健决，正坐暗且懦。","齿发日衰残，岁月难把玩。","萧朱尚或隙，籍湜固宜畔。","出门无一欣，抚事有三叹。","新年遂七十，推敬愧里闬。","眷眷惜兹夕，凛凛畏明旦。","豁然忽大笑，愁若春冰泮。","穷达真两忘，生死付一贯。","清尊既潋滟，硕果亦璀璨。","拥门纷鼓笛，上寿列童冠。","老翁亦忘疲，起舞影零乱。","不独夸痴顽，自足洗患难。","投床判宿酲，美睡到日旰。"],"title":"甲寅元日予七十矣酒间作短歌示子"}
