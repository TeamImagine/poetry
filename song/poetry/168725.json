{"author":"文同","id":168725,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["群峰高拥碧嶙峋，亭宇清华气象新。","两岸烟云先向日，一林花木暗藏春。","溪明夜阁轩窗月，风断晴桥井邑尘。","好酒满樽诗满轴，主人曾不倦行人。"],"title":"剑州东园"}
