{"author":"卢照邻","id":12826,"strains":["仄仄平平仄，○平平仄平。","平平仄仄仄，仄仄仄平○。","仄仄平平仄，平平○仄平。","平仄○平仄，平平仄仄平。","仄仄平平仄，平平仄仄平。","仄仄平平仄，平平平仄○。","仄平○仄仄，平仄仄平平。","仄平平仄仄，平仄仄平平。","仄平平平仄，○平仄仄平。","？仄平平仄，平平平仄平。"],"paragraphs":["卧壑迷时代，行歌任死生。","红颜意气尽，白璧故交轻。","涧户无人迹，山窗听鸟声。","春色缘岩上，寒光入溜平。","雪尽松帷暗，云开石路明。","夜半饥鼯宿，朝随驯雉行。","度溪犹忆处，寻洞不知名。","紫书常日阅，丹药几年成。","扣钟鸣天鼓，烧香厌地精。","倘遇浮丘鹤，飘飖凌太清。"],"title":"羁卧山中"}
