{"author":"孚禅师","id":196564,"strains":["仄仄仄平○，○平平仄平。","平平仄平平，仄仄○平平。","仄仄仄仄仄，仄平平平平。","平平平仄仄，仄仄○平平。","平仄仄平平，平仄仄仄平。","仄仄仄平仄，仄仄平平平。","平○○仄仄，平仄平仄平。","平仄○○仄，仄仄○仄平。","仄○平平仄，仄仄平○平。","仄平仄仄仄，平平平平平。","仄平平仄平，仄仄仄平平。","仄仄平平平，平仄仄平平。","仄仄仄○平，平仄平平平。","平仄平仄仄，仄仄平平平。","平仄○平仄，平仄仄仄平。","平仄平仄平，仄平平仄平。","？平平仄平，仄仄○平○。"],"paragraphs":["大道久凌迟，正风还陊隳。","无人整颓纲，目乱空伤悲。","卓有出世士，蔚为人天师。","文章通造化，动与王公知。","囊括十洲香，名翼四海驰。","肆意放山水，洒脱无羁縻。","云轻三事衲，瓶锡天下之。","诗曲相间作，百纸顷刻为。","藻思洪泉泻，翰墨清且奇。","惜哉大手笔，胡为幽柔词。","愿师持此才，奋起革浇漓。","骛彼东山嵩，图祖进丰碑。","再续辅教编，高步凌丹墀。","它日僧史上，万世为蓍龟。","迦叶闻琴舞，终被习气随。","伊予浮薄人，赠言增忸怩。","倘能循我言，佛日重光离。"],"title":"箴仲殊"}
