{"author":"裴休","id":25312,"strains":["平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["曾传达士心中印，额有圆珠七尺身。","挂锡十年栖蜀水，浮杯今日渡漳滨。","一千龙象随高步，万里香华结胜因。","拟欲事师为弟子，不知将法付何人。"],"title":"赠黄蘖山僧希运"}
