{"author":"释居简","id":91039,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["未必腰缠把鹤骑，可堪青女奋全威。","推蓬教密寒尤重，挟纩虽重煖尚微。","沓足敢忘偎叶记，屈身不与曲肱违。","船头亦有茏葱日，水激风回作雪飞。"],"title":"持钵  其一"}
