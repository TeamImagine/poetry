{"author":"陆游","id":32590,"strains":["平平仄仄平，仄仄仄仄仄。","仄仄○平平，平仄平仄仄。","仄平仄平平，平仄仄平仄。","仄平仄仄仄，平仄仄平仄。","平平仄平○，○平○平○。","平平仄平仄，仄仄平仄平。","平平仄仄平，仄仄仄仄仄。","平仄平平平，仄仄仄仄仄。"],"paragraphs":["春工我辈人，可许不待面。","欲老更增奇，原野红绿遍。","向来苦摧伤，零雨杂飞霰。","岂知袖此手，天定乃徐见。","吾斋万花间，轻衫称团扇。","飞花点书册，戏蝶游几研。","吾衰未忘情，小句亦倩绚。","持问陈元龙，试乞语一转。"],"title":"春晚简陈鲁山"}
