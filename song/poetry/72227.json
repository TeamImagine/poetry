{"author":"曾丰","id":72227,"strains":["仄平平仄仄仄平，平平平仄平仄平。","平平仄○仄仄仄，仄仄仄仄平平平。","平○仄仄仄○仄，○仄仄平平仄○。","仄平平仄仄平平，平平仄仄平平仄。"],"paragraphs":["我诗求我混沌初，君诗求我糟粕余。","低头小参有顿渐，抚掌大笑无精粗。","谁收六律入三籁，更敛八风归一噫。","四诗元自五声生，无声敢问诗安在。"],"title":"儒家子刘文叔诗见赠回赠一篇"}
