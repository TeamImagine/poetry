{"author":"方岳","id":127714,"strains":["平平仄平平，仄仄仄平○。","仄平仄平平，仄仄仄仄仄。","平平平平○，仄平仄平仄。","平平仄平平，仄仄仄？仄。","平平仄仄平，仄仄仄平仄。","平平仄平○，仄仄仄○仄。","仄○○仄平，平仄仄○仄。","平平平仄平，仄仄仄仄仄。","仄平平仄仄，仄仄仄○仄。","平平平平○，仄仄平仄仄。"],"paragraphs":["他山有高梧，摵摵入凉吹。","物情竞趋新，不觉失故翠。","吾生夫何如，坐为有身累。","青山久蹉跎，白发竟憔悴。","平生老瓦盆，笑我识丁字。","为言已衰迟，有口不如醉。","醉中当自知，生世略如寄。","何为争市朝，以死博一愧。","一杯为引满，遂及二三四。","颓然乎林间，客去吾欲寐。"],"title":"郑佥判取苏黄门图史园囿文章鼓吹之语为韵见贻辄复赓载  其八"}
