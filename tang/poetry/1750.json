{"author":"王建","id":1750,"strains":["○平仄，平仄平平平平仄。○平平平仄平仄。","仄○平仄仄○○，仄仄平平仄平仄。","仄平平仄平仄平，仄○平仄○仄平。","仄仄仄平仄平仄，平平仄仄平平平。","仄平仄仄○平仄，平平仄仄平仄仄。","平仄平仄仄平平，○仄仄平平○仄。"],"paragraphs":["空城雀，何不飞来人家住？空城无人种禾黍。","土间生子草间长，满地蓬蒿幸无主。","近村虽有高树枝，雨中无食长苦饥。","八月小儿夹弓箭，家家畏我田头飞。","但能不出空城里，秋时百草皆有子。","黄口黄口莫啾啾，长尔得成无横死。"],"title":"杂曲歌辞 空城雀"}
