{"author":"吕陶","id":186390,"strains":["平平仄仄平平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["需云廿泽为时来，间作雄风鼓迅雷。","信有威灵周阖境，应无偏党限枯荄。","满山和气卷舒易，一夜丰年消息回。","愆亢霖霪皆吏责，幸凭神力庇凡材。"],"title":"和董奉议喜雨"}
