{"author":"萧颖士","id":55175,"strains":["平平平仄平，仄平平平仄。","平仄平仄仄，平平仄○仄。","○○平平仄，仄仄○平仄。","仄仄平仄平，○平仄平仄。","仄平○平仄，仄平仄平仄。","仄仄平仄平，平○仄平仄。","平平仄仄平，仄仄仄平平。","仄仄仄平仄，仄平平仄○。","平平仄○仄，仄仄平平平。","平仄仄仄仄，平平平仄平。","仄平平平仄，仄仄仄平平。","○仄仄仄平，仄平平仄平。","○○仄仄仄，仄仄仄○仄。","仄仄平平仄，平○仄仄平。"],"paragraphs":["林乌遥岸鸣，早知东方曙。","波上风雨歇，舟人叫将去。","苍苍前洲日，的的回沙鹭。","水汽清晓阴，滩声隐川雾。","旧山劳魂想，忆人阻洄溯。","信宿千里余，佳期曷由遇。","前程入楚乡，弭棹问维扬。","但见土音异，始知程路长。","寥寥晚空静，漫漫风淮凉。","云景信可美，风潮殊未央。","故人江皋上，永日念容光。","中路枉尺书，谓余琼树芳。","深期结晤语，竟夕恨相望。","冀愿崇朝霁，吾其一苇航。"],"title":"舟中遇陆棣兄西归数日得广陵二三子书知迟晚次沙垫西岸作"}
