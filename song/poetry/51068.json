{"author":"尤袤","id":51068,"strains":["平平仄仄仄，平平仄仄仄。","仄平仄仄仄，仄仄平平仄。","仄○平○平，平平仄平仄。","仄仄仄平平，平平仄仄仄。","○○仄平仄，仄仄仄平仄。","仄仄仄仄平，仄仄仄平仄。","平平○平仄，仄仄○仄仄。","仄仄仄○○，仄仄○○仄。","平○仄平仄，仄仄仄仄仄。","平仄○仄平，仄仄平仄仄。"],"paragraphs":["维扬五易帅，山阳四易守。","我来七八月，月月常奔走。","帑藏忧煎熬，官民困驰骤。","世态竞趋新，人情盖诣旧。","如其数移易，是使政纷糅。","彼席不得温，设施亦何有。","淮南重雕瘵，十室空八九。","况复苦将迎，不忍更回首。","尝闻古为治，必假岁月久。","安得如弈棋，易置翻覆手。"],"title":"易帅守"}
