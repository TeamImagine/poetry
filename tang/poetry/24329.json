{"author":"赵嘏","id":24329,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["家在枚皋旧宅边，竹轩晴与楚坡连。","芰荷香遶垂鞭袖，杨柳风横弄笛船。","城碍十洲烟岛路，寺临千顷夕阳川。","可怜时节堪归去，花落猿啼又一年。"],"title":"忆山阳"}
