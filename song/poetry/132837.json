{"author":"汤仲友","id":132837,"strains":["平仄平平仄仄平，平平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄仄平仄仄平。"],"paragraphs":["檀板歌残陌上花，过墙荆棘刺檐牙。","指挥已失铁如意，赐予宁存玉辟邪。","败屋春归无主燕，废池雨产在官蛙。","木棉庵外尤愁绝，月黑夜深闻鬼车。"],"title":"葛岭贾似道园池"}
