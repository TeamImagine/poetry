{"author":"郑蒨","id":146189,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄仄平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["玉炉香断瑞烟微，小院阴岑夹幕垂。","一枕清风人寂后，半窗明月酒醒时。","漆园蝴蝶难成梦，巫峡行云想有期。","欲曙凄凉精气爽，漏残灯烬画屏欹。"],"title":"睡觉"}
