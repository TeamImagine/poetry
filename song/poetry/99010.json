{"author":"华岳","id":99010,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄平平仄平仄，仄平平仄仄平平。"],"paragraphs":["阑干古木琐青葱，阑外檐花灼半空。","万里好山春黛碧，一溪流水暮霞红。","窗疏不碍东西月，帆过始知南北风。","试问支郎一樽酒，好天良夜与谁同。"],"title":"临清阁"}
