{"author":"洪朋","id":224444,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。","平平仄仄仄仄仄，仄仄平平平仄平。"],"paragraphs":["底处扶藜恣意行，僧家栏楯上冥冥。","市声不废西山白，春色先从南浦青。","晚觉惠风生草径，坐看迟日上柴扃。","明朝眼界即渐好，更向韦公湖上亭。"],"title":"奉同师川游大梵院小轩即事"}
