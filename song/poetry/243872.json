{"author":"王初","id":243872,"strains":["平仄平平仄仄平，仄平平仄仄仄仄。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["青帝邀春隔岁还，月娥孀独夜漫漫。","韩凭舞羽身犹在，素女商弦调未残。","终古兰岩栖偶鹤，从来玉谷有离鸾。","几时幽恨飘然断，共待天池一水干。"],"title":"青帝"}
