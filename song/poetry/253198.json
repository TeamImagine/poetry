{"author":"李弥逊","id":253198,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["经旬长雨暗春山，小白枝头正可攀。","賸欲叩舷浮绿净，未容着屐上苍顽。","题诗过我工排闷，载酒留人肯破悭。","要及花时酬老大，笋舆从此不须闲。"],"title":"筠庄李花正开雨不得往似表弟有诗次韵"}
