{"author":"陈舜俞","id":146533,"strains":["仄仄仄仄平仄平，仄仄平仄平平平。","平平仄仄仄仄仄，仄仄平仄平平平。","平平仄仄平仄仄，平平仄仄仄仄平。","仄仄仄仄○仄仄，平仄仄平平仄平。","平平仄○平仄仄，仄平平仄平○平。","平○仄仄仄平仄，平平仄平平平平。","平仄仄仄仄○仄，平仄仄仄○平平。","仄平平仄仄平仄，？仄仄仄平平平。","平仄平平仄仄仄，平平平仄平平平。","平平平仄仄○仄，仄仄仄仄○仄平。","仄仄仄平平仄仄，仄平○仄○○平。","平平仄平仄平仄，仄仄仄仄平平平。","平平平仄仄仄仄，○仄仄仄平平平。"],"paragraphs":["二十送上乡老书，白发堂上懽愉愉。","岐亭酒罢不忍别，二百余里来姑苏。","枫桥古岸冬十月，霜风切骨草木枯。","拜起欲去更付嘱，携手泫然双泪珠。","明年偶中崇政第，赤城山下欣迎扶。","穹苍不与夺荣养，星霜未周罹明诛。","颜色不见已三岁，肝血泣尽留形躯。","隠沦无业养慈老，骫骳又作卑官图。","还道枫桥旧别地，依依风物春阳敷。","人烟山色一如昨，齿髪独改亲则无。","万杵入心交落涕，水边且欲留行舻。","平生一天已无戴，纵得寸禄何为娱。","时乎穷达又未决，行矣愿报生前劬。"],"title":"枫桥诗"}
