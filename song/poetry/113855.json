{"author":"祖无择","id":113855,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["台阁清风正凛然，归休车骑曲江边。","及亲已具三牲养，负郭新添二顷田。","莱子长年荣彩服，卫公雅意乐平泉。","官闲道在心无闷，惟惜光阴事简编。"],"title":"题尚书余襄公西园"}
