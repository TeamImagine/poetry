{"author":"韩亿","id":200237,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["紫菊披香碎晓霞，年年霜晚赏奇葩。","嘉名自合开仙府，丽色何妨夺锦砂。","雨径萧疏凌藓晕，露丛芬馥敌兰芽。","孤标只取当筵重，不似寻常泛酒花。"],"title":"和崔象之紫菊"}
