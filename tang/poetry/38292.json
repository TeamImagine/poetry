{"author":"孟匡明","id":38292,"strains":["仄平平仄仄，○仄仄平平。","仄仄平平仄，平平平仄平。","平平○仄仄，平仄仄平平。","仄仄平平仄，平平仄仄平。","仄平平仄仄，平仄仄平○。","仄○平平仄，平平仄仄平。"],"paragraphs":["一师凭庙略，分阃佐元戎。","势亚彤弓宠，时推金印雄。","关山横代北，旌节壮河东。","日转前茅影，春生细柳风。","饮冰君命速，挥涕饯筵空。","伫听阴山静，谁争万里功。"],"title":"饯王将军赴云中"}
