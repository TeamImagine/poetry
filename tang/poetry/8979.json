{"author":"武元衡","id":8979,"strains":["平仄仄平仄，平平平仄○。","仄平平仄仄，平仄仄平○。","仄仄平平仄，平平仄仄○。","平平仄仄仄，平仄仄平平。","平仄平平仄，平平仄○平。","仄平平仄仄，○仄仄○平。","平仄平仄仄，平平仄仄平。","仄平平仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["寥落曙锺断，微明烟月沈。","翠霞仙仗合，清漏掖垣深。","北极星遥拱，南山阙迥临。","兰釭竟晓焰，琪树欲秋阴。","霄汉惭联步，貂蝉愧并簪。","德容温比玉，王度式如金。","鱼水千里运，箫韶九奏音。","代天惊度日，掷地喜开襟。","文武时方泰，唐虞道可寻。","忝陪申及甫，清净奉尧心。"],"title":"奉酬中书李相公早朝于中书候传点偶书所怀"}
