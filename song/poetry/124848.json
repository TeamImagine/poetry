{"author":"邵雍","id":124848,"strains":["仄仄平平，仄平仄平。","仄平平平，仄平仄平。","仄仄平仄，平平仄平。","平平仄仄，仄仄平平。","平仄仄仄，平平仄平。","平平仄仄，仄仄平平。","平仄平仄，平平平○。","平○仄仄，仄仄平平。","仄仄○仄，仄平平平。","仄仄平仄，仄平平平。","仄仄平仄，仄仄仄○。","仄仄仄仄，仄仄平平。","平仄平仄，平平仄○。","平平平仄，仄○平平。","仄仄平平，○平平平。","平仄平平，仄仄平平。","仄仄○仄，仄仄仄平。","仄仄仄仄，仄仄○平。","仄仄平仄，○仄平平。","平平仄仄，仄仄仄平。"],"paragraphs":["有客无知，唯知不为。","不为无他，唯求不欺。","我有人是，人无我非。","因开瓮牖，遂凿盆池。","都邑地贵，江湖景奇。","能游泽国，不下堂基。","帘外青草，轩前黄陂。","壶中月落，鉴里云飞。","既有荷芰，岂无{艹凫}茨。","既有蝌蚪，岂无蛟螭。","亦或清浅，亦或渺弥。","亦或渌净，亦或涟漪。","风起蘋藻，凉生袖衣。","林宗何在，范蠡何归。","密雪霏霏，轻冰披披。","垂柳依依，细雨微微。","可以观止，可以忘机。","可以照物，可以看时。","不乐乎我，更乐乎谁。","吾于是日，再见伏羲。"],"title":"盆池吟"}
