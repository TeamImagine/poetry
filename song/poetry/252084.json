{"author":"郑刚中","id":252084,"strains":["平平仄仄仄，平？仄仄仄。","仄仄○平仄，仄仄仄仄仄。","平平仄仄平，平仄仄○仄。","仄平仄仄仄，平仄仄平仄。","平平平仄仄，仄仄仄平仄。","仄仄仄平平，仄仄仄○仄。","仄仄平平平，仄仄仄平仄。","平○平平仄，仄仄仄○仄。","仄○仄仄仄，○仄平平仄。","仄仄仄平平，○平仄平仄。","平平仄平仄，○仄仄平仄。","平平平仄仄，平仄仄平仄。","平仄仄平仄，仄仄仄平仄。","平平仄仄平，平仄仄平仄。","仄○仄平平，平仄平平仄。","仄仄平仄平，平仄仄平仄。","平仄平仄○，仄仄仄平仄。","仄仄仄平平，平仄仄平仄。","仄平仄平仄，仄仄仄平仄。","平平仄平仄，仄仄平仄仄。","仄仄○仄仄，仄仄平仄仄。","仄仄平平仄，仄仄仄平仄。","仄仄平平平，仄仄平仄仄。","平平平仄平，平平仄平仄。","仄仄平○平，○仄仄仄仄。"],"paragraphs":["符公寄郡理，犀刄不可触。","白昼庭无讼，一切就整肃。","秋风九月凉，闲暇顾僚属。","谓兹落帽会，千载有贤躅。","西山多爽气，盍亦具驺仆。","晓出古城隅，薄雾隐疏木。","乍见溪山明，已洗簿书俗。","云间阿兰若，小步遍深曲。","逸兴不受制，更到山之麓。","吊古动髙怀，临风展遐瞩。","扶光迫西汜，回棹泛清渌。","钩帘陈密坐，罗列进肴𫗧。","宾客岸巾帻，礼数免拘束。","时因笑语惊，鸥鹭入芦竹。","导从偃旌旗，城郭初灯烛。","我愧人物微，情眷久虚辱。","终日陪后乘，可但玩黄菊。","亦复见民田，枯秸瘦无糓。","那能给租赋，止可纵刍牧。","吾民窘穷状，蠧损非一目。","愿施膏泽手，小使千里足。","化此登髙乐，泮散入幽谷。","尽令登春台，老稚同鼓腹。","公徐登庙堂，摩天逞鸿鹄。","下瞰清中原，更作四海福。"],"title":"陪权郡符正民九日游西山"}
