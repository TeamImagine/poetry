{"author":"吕南公","id":208776,"strains":["仄平仄仄仄仄仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["酉寻行甫戌已见，夜候显翁朝乃来。","隔树鸣蝉休聒耳，满樽浮蚁且衔杯。","多忧莫道无由解，一醉从初不用催。","传语群书未乖间，只今相忆尚须回。"],"title":"六月二十七日醉书普安院壁"}
