{"author":"郑樵","id":17464,"strains":["仄仄仄仄○平平，仄仄平平仄仄平。","仄仄仄平平仄仄，平○平仄仄平平。","仄平仄○平平仄，仄仄○○仄仄平。","仄仄平平平仄仄，仄平平仄仄平平。"],"paragraphs":["偶促沼渚过山家，灼灼桃花噪暮鸦。","是处竹篱环草屋，人间鸡黍话桑麻。","抱琴静听涛声急，对酒闲观月色奢。","可笑南阳刘子骥，欲寻风土滞京华。"],"title":"过桃花洞田家留饮"}
