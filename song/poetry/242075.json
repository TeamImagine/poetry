{"author":"李正民","id":242075,"strains":["平仄平平平仄仄，仄平仄仄平平仄。","○仄平○仄仄平，仄平平仄平平仄。","平平○仄○仄平，仄平仄○仄仄平。","平○仄仄仄仄仄，平平仄仄平平平。","仄仄仄平平平仄，仄仄仄○○仄仄。","仄平仄仄仄平平，仄仄平平平仄仄。","平平仄仄仄平仄，○仄平平○仄仄。","平平仄仄仄平平，仄仄平平平仄仄。"],"paragraphs":["臧室翻经何太漫，邺侯万轴新堪玩。","长大谁如伯业勤，昼眠多似边韶慢。","斯堂扁榜号读书，读之百过乐有余。","焚膏继晷自克己，彬彬学子颜之徒。","念我壮年游天禄，万卷尽观如不足。","羽陵蠹简拂蟫鱼，太一青藜曾照烛。","辛勤白髪但尝胆，燕坐茅斋犹泛览。","年来老眼渐昏眵，每展青编憎墨淡。"],"title":"寄题史伯鱼读书堂"}
