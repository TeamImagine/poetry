{"author":"方回","id":148505,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["日日楼头柳色浓，年年为客负春风。","鶑花时节兵还动，诗酒生涯老更穷。","逆料未来犹有几，悬知所过即成空。","故乡寒食浇松处，亦想儿曹念乃翁。"],"title":"闰二月十六日清明"}
