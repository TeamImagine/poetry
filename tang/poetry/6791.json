{"author":"卢纶","id":6791,"strains":["仄仄平平仄，平平仄仄平。","仄平○仄仄，仄仄仄平平。","仄仄平平仄，○平仄仄○。","仄平平仄仄，平仄仄○平。","仄仄平平仄，○平仄仄平。","仄平平仄仄，仄仄仄平平。","仄仄仄平仄，○平仄仄平。","仄平平仄仄，平仄仄平○。","平仄平平仄，平平仄仄平。","仄○仄平仄，平仄仄平平。"],"paragraphs":["自别前峰隐，同为外累侵。","几年亲酒会，此日有僧寻。","学稼功还弃，论边事亦沈。","众欢徒满目，专爱久离心。","览鬓丝垂镜，弹琴泪洒襟。","访田悲洛下，寄宅忆山阴。","薄溜漫青石，横云架碧林。","坏檐藤障密，衰菜棘篱深。","流散俱多故，忧伤并在今。","唯当俟高躅，归止共抽簪。"],"title":"酬李端长安寓居偶咏见寄"}
