{"author":"王十朋","id":22839,"strains":["仄仄平平仄，平平仄○○。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平仄仄仄平。","平○平仄仄，仄仄仄○平。","仄仄平平仄，平平仄仄平。","○平平仄仄，平仄仄平平。"],"paragraphs":["百尺崇珠邸，恩隆地更亲。","壮侔巢凤阁，危切饮牛津。","眼净全无碍，心明自不尘。","登高宜暇日，为善及良辰。","炳焕瞻宸画，沉潜味道真。","书中端得趣，笔下已如神。","语带江山好，名随栋宇新。","应怜天下士，蜗舍不容身。"],"title":"次韵皇子建王题明远楼"}
