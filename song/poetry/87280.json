{"author":"韩淲","id":87280,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄仄平平仄仄平。","平仄仄平平仄仄，平平仄仄仄平平。"],"paragraphs":["瓮𥬠初熟二螯肥，空水生寒脱叶稀。","北阙既尝縻爵服，西畴但且理牛衣。","由来意气多忘老，到底功名却欠归。","冰玉故人真耐久，湖山相望翠烟霏。"],"title":"寄林秘书"}
