{"author":"李纲","id":242502,"strains":["仄仄平平仄仄平，平平平仄仄平平。","仄平仄仄平平仄，平仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["百里云山碧玉林，雕锼融结见天心。","幔亭会散笙箫远，天柱风髙烟雾深。","画鹤独留青嶂表，林花常发紫岩阴。","梦魂清切先曾到，故使飘零特特临。"],"title":"武夷山"}
