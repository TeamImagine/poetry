{"author":"徐夤","id":33905,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["岚似屏风草似茵，草边时脍锦花鳞。","山中宰相陶弘景，谷口耕夫郑子真。","宦达到头思野逸，才多未必笑清贫。","君看东洛平泉宅，只有年年百卉春。"],"title":"岚似屏风"}
