{"author":"徐集孙","id":139841,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["寻君每自恨迟迟，及扣岩扃误所期。","空放山间云外鹤，只吟篷底雪中诗。","孤灯欹枕劳频梦，樽酒凭栏定几时。","独立小桥回首处，篱边犹喜见横枝。"],"title":"访林可山不值"}
