{"author":"强至","id":182371,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["独行先生旧隠荒，大名宁受一棺藏。","能诗秀骨应无朽，近冢闲花亦自香。","卷轴门人收箧笥，岁时族子奉烝尝。","逸民未许先贤传，犹说梁鸿有孟光。"],"title":"经和靖林先生旧隠"}
