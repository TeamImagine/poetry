{"author":"晁公溯","id":20911,"strains":["仄平平平平，仄仄平平平。","仄平平仄仄，仄仄○仄○。","仄平平平仄，平○仄仄平。","平平仄仄仄，仄仄平平平。","仄仄平平仄，仄仄仄仄平。","仄○仄仄仄，仄仄○平平。","仄平○仄仄，仄仄仄○平。","仄平平仄平，平仄平○平。","仄平平平仄，仄仄仄平平。","仄仄仄仄平，仄仄平平平。"],"paragraphs":["昔贤登兹山，逸气凌清旻。","诵诗怀太白，考易思景纯。","至今平羌水，常浸月半轮。","追寻所凿室，石古莓苔新。","后岂无来者，倏忽迹已陈。","壁间记岁月，刻划如龙鳞。","自非传一世，烂若配三辰。","姓名虽尚存，谁复知其人。","我游方之外，久忘实之宾。","但饮佛耳泉，永洗凡心尘。"],"title":"正月十四日游凌云寺"}
