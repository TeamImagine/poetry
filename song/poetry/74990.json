{"author":"赵蕃","id":74990,"strains":["平仄平平仄仄平，仄平平仄仄平平。","平平平仄仄平仄，仄仄仄平平仄平。","仄仄仄平平仄仄，仄平平仄仄平平。","平仄仄仄平平仄，平仄平平仄仄平。"],"paragraphs":["茅屋啼鸡日过中，小舟随问曲能通。","遥遥黄堰忽重到，落落白头今一翁。","别后每怀音问阔，见时还许笑言同。","倡予和汝平生事，惆怅春风又起鸿。"],"title":"访孙子进子肃于黄堰"}
