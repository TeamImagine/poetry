{"author":"王之道","id":7207,"strains":["平平仄平平，平仄○仄仄。","平平仄平平，仄仄○仄仄。","平平仄平仄，仄仄仄平仄。","○平仄平仄，仄仄仄平仄。","平平仄仄平，平平仄平仄。","平平仄仄平，仄仄仄○仄。","仄平○仄○，平仄平仄仄。","仄仄仄仄仄，仄仄仄仄仄。","平仄平仄仄，平仄仄平仄。","仄仄平○仄，仄平仄平仄。","平平平平仄，仄仄○仄仄。","平平平仄○，仄仄仄○仄。","○平○平平，平仄仄仄仄。","仄仄平平平，平平仄平仄。","仄平仄仄仄，仄仄平仄仄。","平仄仄仄仄，仄平仄平仄。","平平仄平平，○平仄平仄。","平平仄仄仄，○○仄平仄。","仄平平仄平，仄仄平仄仄。","平仄○仄○，平仄仄仄仄。","仄仄平仄平，平平仄平仄。","平仄○仄仄，仄仄仄平仄。","仄平仄仄平，仄平仄○仄。","仄仄仄平仄仄平，平仄平平仄平仄。"],"paragraphs":["春寒沍连冬，春雪深数尺。","千门拥琼瑰，跬步燕越隔。","朝来有情意，淡日透云隙。","殷勤贵公子，访我跨龙脊。","登堂笑不休，为言督诗责。","君尝许我诗，俛仰岁三易。","至今犹未偿，无乃言遂食。","我老苦健志，百不记六七。","公子诚有意，何吝话畴昔。","昔也君过我，我方事琴历。","尝为阳春弄，次第长短侧。","君乎锺子期，此举不轻掷。","闻之思茫然，仿佛见擘趯。","我有朱丝弦，尘埃久侵蚀。","试烦一再鼓，助我毛颕力。","公子不我拒，抱琴枕双膝。","须臾扣商弦，当春变秋律。","凉风着草木，离离尽成实。","我贫人不知，陋巷家四壁。","何幸空乏中，登此黍与稷。","但恐时令乖，疮痍至生疾。","公子其反是，叩角夹锺激。","不然总四弦，命宫以调适。","坐令景风与庆云，为福为祥遍方国。"],"title":"赠曾桑中弹琴"}
