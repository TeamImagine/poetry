{"author":"王安石","id":180419,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["文墨由来妙禁中，家传岂独赋河东。","平生听想风声早，数日追随笑语同。","御水新如鸭头绿，宫花更有鹤翎红。","看花弄水聊为乐，不晚朝廷相弱翁。"],"title":"次杨乐道韵六首 后苑详定书怀"}
