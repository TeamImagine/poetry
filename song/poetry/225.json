{"author":"谭用之","id":225,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["罢吟鹦鹉草芊芊，又泛鸳鸯水上天。","一棹冷涵杨柳雨，片帆香挂芰荷烟。","绿摇江澹萍离岸，红点云疏橘满川。","何处邈将归画府，数茎红蓼一渔船。"],"title":"贻钓鱼李处士"}
