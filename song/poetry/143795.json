{"author":"舒岳祥","id":143795,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平仄仄平。"],"paragraphs":["野老巢居江上成，相亲幽事远浮名。","近村饮酒携孙去，远寺寻兰领犬行。","麦老秧高关念虑，花开果熟有将迎。","旧时风俗今谁有，见尔令人忆太平。"],"title":"野老"}
