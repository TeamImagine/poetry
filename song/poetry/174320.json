{"author":"刘敞","id":174320,"strains":["平平平平平，仄仄平仄仄。","仄仄仄仄平，仄仄平仄仄。","平平仄○仄，平仄仄平仄。","平仄平仄平，平平仄平仄。","仄平仄仄仄，仄仄仄平仄。","仄仄平仄平，平平仄仄仄。","○平仄平仄，仄仄平平仄。","平平仄平平，仄仄仄○仄。"],"paragraphs":["天狼东南鸣，雨矢西北集。","覆载岂不容，䌸虎宜在急。","诗书擢将帅，高枕付城邑。","权变非武臣，恩威在呼吸。","壮夫气已激，义士感成泣。","籍籍名四喧，萧萧髪竞立。","行旗乱鹰集，已有边风入。","遥知谒明光，介胄但长揖。"],"title":"滕司谏知泾州"}
