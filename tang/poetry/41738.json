{"author":"齐己","id":41738,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["城里寻常见碧棱，水边朝暮送归僧。","数峰云脚垂平地，一径松声彻上层。","寒涧不生浮世物，阴崖犹积去年冰。","此身有底难抛事，时复携筇信步登。"],"title":"游谷山寺"}
