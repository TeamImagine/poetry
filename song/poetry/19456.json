{"author":"史浩","id":19456,"strains":["仄平平仄仄，仄仄仄平平。","○仄平仄平，仄仄○平平。","仄平仄仄仄，仄平仄平○。","平仄仄仄仄，仄仄平平平。","平仄仄仄仄，仄仄平仄仄。","平仄仄○仄，平仄平仄平。","仄仄仄平仄，仄仄平平平。","仄○○平平，平仄平平平。"],"paragraphs":["我来嗟许晚，已失读书堂。","遗址烟焰余，草木犹辉光。","乃知子史子，揭名意何长。","书册本可好，履践斯为良。","痴绝蠹万卷，未若陶食忘。","苟得是中趣，高可云外翔。","政不守萤雪，汩汩勤朱黄。","譬如沈疴痊，安用千金方。"],"title":"史伯鱼读书堂"}
