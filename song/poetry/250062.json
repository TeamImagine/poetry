{"author":"郭印","id":250062,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["九夏何知暑令行，轻风拂拂水泠泠。","只凭藜杖穿幽径，还喜蒲团憩小亭。","散诞竹邉梳白髪，徘徊江上诵黄庭。","人间无此清凉处，亦许儿童共乞灵。"],"title":"归云溪"}
