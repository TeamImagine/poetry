{"author":"张汝勤","id":158007,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。","仄仄平平仄仄仄，平平仄仄仄平平。"],"paragraphs":["翛然风月一闲身，健在何妨白发明。","径竹操如人不老，涧芹香与水俱清。","传家老砚孙携去，落笔新诗僧带行。","那得胡床两相对，青灯影里听秋声。"],"title":"答蒋解元芸"}
