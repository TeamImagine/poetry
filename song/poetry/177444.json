{"author":"王禹偁","id":177444,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["今年寒食在商山，山里风光亦可怜。","稚子就花拈蛱蝶，人家依树系秋千。","郊原晓绿初经雨，巷陌春阴乍禁烟。","副使官闲莫惆怅，酒钱犹有撰碑钱。"],"title":"寒食"}
