{"author":"吴筠","id":42242,"strains":["仄仄○仄仄，○平仄平平。","平仄仄仄仄，仄仄平平平。","仄仄仄平仄，平平平仄平。","○平仄平平，仄仄平仄平。","平平仄仄仄，仄仄平平○。","平平○仄仄，仄平仄○平。","平仄平仄平，仄平仄仄平。","仄○平○仄，平仄平仄平。"],"paragraphs":["启册观往载，摇怀考今情。","终古已寂寂，举世何营营。","悟彼众仙妙，超然含至精。","凝神契冲玄，化服凌太清。","心同宇宙广，体合云霞轻。","翔风吹羽盖，庆霄拂霓旌。","龙驾朝紫微，后天保令名。","岂如寰中士，轩冕矜𫏐荣。"],"title":"游仙二十四首 一"}
