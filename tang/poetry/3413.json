{"author":"杜甫","id":3413,"strains":["仄仄平平平仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["汶上相逢年颇多，飞腾无那故人何。","总戎楚蜀应全未，方驾曹刘不啻过。","今日朝廷须汲黯，中原将帅忆廉颇。","天涯春色催迟暮，别泪遥添锦水波。"],"title":"奉寄高常侍"}
