{"author":"项安世","id":53087,"strains":["仄仄平平平仄仄，平平仄仄仄平仄。","平平仄仄仄仄平，平仄平平平平仄。","平平仄仄仄平平，平仄仄仄平平平。","仄平仄仄仄仄仄，平平仄仄平平○。","平平○仄仄仄仄，平仄仄平仄仄仄。","仄平仄仄平平平，仄仄平平平仄仄。"],"paragraphs":["雨后桃笙新睡足，经年一梦葡萄绿。","江南庾信万斛愁，安得杯羹为渠饫。","南风日日送啼乌，东老好事今能无。","督邮面目日可厌，青州网密音尘疏。","谁能过我致十榼，奇字尚堪供问答。","令人自忆平阳侯，日饮无何惟闭合。"],"title":"次韵叔父从沈氏乞酒"}
