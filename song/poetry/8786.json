{"author":"张嵲","id":8786,"strains":["平平仄平平，平仄仄平仄。","平平○平平，仄仄平仄仄。","平平仄仄平，仄仄仄平仄。","仄仄仄仄平，平平平仄仄。","平平平仄仄，仄仄平平仄。","平仄仄○平，平平平仄仄。","平平仄仄仄，仄仄仄仄仄。","平平仄平平，仄仄平仄仄。","仄○平仄仄，仄仄仄平仄。","仄仄平○平，平平仄平仄。","平平仄仄仄，平○仄平仄。","平平仄仄仄，仄仄仄平仄。","平平○平平，仄仄仄平仄。","仄平平仄仄，仄仄仄仄仄。","平平仄仄仄，仄仄仄平仄。","平仄仄平平，平平仄平仄。","平○仄仄平，仄仄平仄仄。"],"paragraphs":["精蓝负东岑，奇石护山麓。","嵁岩如车轮，一镜方黛蓄。","沉沉不动容，澹瀩立山木。","日射翠气浮，游鳞翻寸玉。","泉边群石润，净映僧房绿。","庐阜势相高，鱼龙争起伏。","奇章昔好此，忽弃不见录。","青丛晚花明，涧草幽气馥。","树深春去远，景至夏方燠。","此地风长清，萧萧似秋肃。","南来眇万里，云峤几经目。","安知绝世境，在此近山腹。","超遥轻前游，慷慨谢双足。","向非来远客，所见信跼趣。","宁非造物意，设此慰羁束。","人世足埃氛，山林有高躅。","何当幞被来，共此岩下宿。"],"title":"题石井"}
