{"author":"陈必复","id":144499,"strains":["平平平平仄平平，○平仄仄仄仄平。","平平仄仄仄仄仄，仄仄平仄平仄平。","仄仄平平仄平仄，平平平仄平平平。","○仄仄仄仄平仄，仄平平仄平平平。"],"paragraphs":["东坡先生谪仙人，骑鲸海宇几十春。","麾呵日月斥八极，笑触丰缺天不嗔。","万里归来故无恙，诸公非复先朝臣。","空令后世拜公像，洛阳宫阙今成尘。"],"title":"题东坡画像"}
