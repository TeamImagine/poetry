{"author":"曹勋","id":12897,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["不知时雪覆云沙，但怪虚窗木影斜。","入竹不妨听窸窣，映空宁复问津涯。","杯深喜近围炉火，香冷谁寻小树花。","语到蓬仙烦寄我，固应黄竹属诗家。"],"title":"和曾守洪倅喜雪"}
