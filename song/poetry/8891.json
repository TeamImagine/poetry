{"author":"张嵲","id":8891,"strains":["平平平仄平平平，仄平仄仄○平平。","平○仄仄平平仄，平平仄仄平平仄。","仄仄平平平仄平，○平仄仄平○仄。","平平仄仄仄○平，平仄平平仄平仄。","平平仄仄○○仄，○仄平平仄平仄。","仄仄○平平仄○，仄平平仄○平仄。","平平平仄平○平，平仄平平仄仄平。","仄仄平平○仄仄，○平平仄仄平平。","平平○仄平○仄，仄仄仄平平平仄。","仄仄平平仄仄平，平仄平平仄平仄。","仄平仄仄仄平○，平仄平平仄平仄。","仄仄○平仄仄平，仄平仄仄平平仄。","平平仄仄平仄○，仄仄仄平○仄仄。","平○仄仄仄平平，平平平仄○平仄。"],"paragraphs":["西川峰岭皆绵延，一峰突兀如青莲。","崔嵬势压东南倒，穹崇下俯群峰小。","古木阴森寒未凋，长云惨淡晴犹绕。","阴岩积雪溜轻冰，南岭惊春啭幽鸟。","山西有谷闻深曲，中有人家在山麓。","昼掩柴荆鸡犬闲，岁耕烟岫囷仓足。","巫山岷岭遥相连，知是层城几洞天。","避世秦人应绿髪，茹芝仙子好朱颜。","寰区丧乱方如许，寸地尺天无安堵。","我欲携家住此山，高谢时人出尘土。","女萝薜荔结为衣，文杏香茅缉为宇。","满谷栽松紫翠寒，漫山种杏赪霞吐。","朝寻石乳丹洞深，暮𣃁茯苓苍桧古。","山中父老志斯言，他时来访吹笙侣。"],"title":"西谷歌"}
