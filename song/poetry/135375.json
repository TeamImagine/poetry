{"author":"邵雍","id":135375,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["尧夫非是爱吟诗，诗是尧夫用畜时。","史籍始终明治乱，经书表里见安危。","庖羲可作三才主，孔子当为万世师。","不止前言与往行，尧夫非是爱吟诗。"],"title":"首尾吟  其九七"}
