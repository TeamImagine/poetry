{"author":"周弼","id":122574,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忽地相逢便解颜，况兼终日看青山。","精神摘柳哦诗际，标度寻梅集句间。","春淡野桥孤艇远，暮寒溪寺一锺闲。","匆匆又作经旬别，两处东风各闭关。"],"title":"赠雪林李和甫"}
