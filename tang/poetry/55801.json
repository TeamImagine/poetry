{"author":"李白","id":55801,"strains":["仄仄○仄平，平平仄仄平。","平平仄平仄，仄仄○○○。","平平仄平仄，仄平仄平仄。","仄○平平○，平平仄平仄。","仄平仄平平，○仄平仄平。","仄○○仄仄，平仄平仄平。","仄平○仄仄，平仄仄○平。","仄仄平仄仄，仄平平平平。","平平平仄平平仄，仄仄平平仄平仄。","仄平○仄平平平，仄仄平平平仄仄。","仄平仄平仄，仄仄平平平。","○仄○平仄，平平仄仄平。","仄仄平平○，仄仄平平平。","仄仄仄平仄，平平仄仄平。","仄○○仄平，仄仄○○平。","仄仄平平仄，平平○仄○。","○平○仄平平仄，平仄平平平仄平。"],"paragraphs":["忆昔娇小姿，春心亦自持。","为言嫁夫婿，得免长相思。","谁知嫁商贾，令人却愁苦。","自从为夫妻，何曾在乡土。","去年下扬州，相送黄鹤楼。","眼看帆去远，心逐江水流。","只言期一载，谁谓历三秋。","使妾肠欲断，恨君情悠悠。","东家西舍同时发，北去南来不逾月。","未知行李游何方，作个音书能断绝。","适来往南浦，欲问西江船。","正见当垆女，红妆二八年。","一种为人妻，独自多悲凄。","对镜便垂泪，逢人只欲啼。","不如轻薄儿，旦暮长相随。","悔作商人妇，青春长别离。","如今正好同懽乐，君去容华谁得知。"],"title":"江夏行"}
