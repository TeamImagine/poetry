{"author":"邢凯","id":108013,"strains":["平仄仄仄，仄仄仄平。","○仄平仄，平仄仄平。","仄平仄平，仄仄？平。","仄仄仄仄，仄平平平。","平仄仄平，○平仄仄。","平平平仄，平平平仄。","仄仄仄平，平仄仄仄。","仄仄仄平，仄平仄仄。","仄平平仄，平平仄平。","平仄仄仄，仄仄仄平。","仄平仄？，仄仄平○。","仄平仄仄，平仄平平。","仄仄仄平，仄仄平仄。","平仄平平，平○平仄。","仄仄平平，平平平仄。","仄平仄仄，平平平仄。","仄平平仄，平仄平平。","仄平仄仄，仄平平平。","仄平平○，仄仄仄平。","平平平平，仄仄平○。","仄平仄平，平平仄仄。","平平仄平，平平仄仄。","平平仄平，仄平平仄。","仄仄仄○，平○仄仄。","仄平平○，仄仄仄平。","仄平平仄，仄仄平平。","○○平仄，平仄仄平。","平平仄仄，仄仄平平。","仄仄平平，平仄仄仄。","仄仄平○，仄○仄仄。","平仄平平，仄平平仄。","仄平○仄，平仄仄仄。"],"paragraphs":["皇矣圣宋，立国以仁。","兼爱南北，爰暨介鳞。","蠢兹逆全，假义俫臣。","给以馈𫗥，列之簪绅。","鹰饱别敭，浸无忌惮。","边臣戕贼，居民涂炭。","据我盐城，喻口植干。","继逼海陵，恣为泮奂。","玺书飞下，皇威赫然。","声罪致讨，忿激普天。","许之节铖，副以金钱。","奋忠效命，谁不争先。","粤有世臣，虏使元帅。","罗致英才，虓将云会。","贾勇摧锋，前无坚对。","逆全授首，维阳城外。","昔平淮蔡，惟断成功。","至平泽潞，伐谋群雄。","圣君贤相，视昔则同。","山阳腥膻，一洗而空。","钜奸伏诛，殊方仰德。","鲸波不惊，狼烟永息。","男耕女桑，四民安职。","玉烛既调，金穰可必。","圣君贤相，益固本根。","广求民瘼，博尽忠言。","屏除贪吏，澄浴治源。","狂谋不起，国势常尊。","一介微官，尝玷策府。","颂我君相，或占古语。","于万斯年，受天之祜。","锡公纯嘏，眉寿保鲁。"],"title":"上丞相平淮颂"}
