{"author":"元结","id":4690,"strains":["平平平仄平，仄平平平○。","平○仄仄平，仄仄平仄平。","平仄仄平○，平平仄平平。","○仄仄仄仄，平平仄仄平。","仄平仄平仄，仄仄平平平。","仄仄○仄○，仄平○仄平。","仄平平仄仄，平仄仄○平。","平仄仄平平，平平仄仄○。","仄平平仄仄，仄仄平仄平。","仄平平仄平，仄仄仄仄仄。"],"paragraphs":["风霜虽惨然，出游熙天正。","登临日暮归，置酒湖上亭。","高烛照泉深，光华溢轩楹。","如见海底日，曈曈始欲生。","夜寒闭窗户，石溜何清泠。","若在深洞中，半崖闻水声。","醉人疑舫影，呼指递相惊。","何故有双鱼，随吾酒舫行。","醉昏能诞语，劝醉能忘情。","坐无拘忌人，勿限醉与醒。"],"title":"夜宴石鱼湖作"}
