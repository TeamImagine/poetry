{"author":"李曾伯","id":129723,"strains":["仄仄○平平○平，平平仄仄仄平○。","仄平仄仄仄平仄，仄仄仄仄平平平。","○平仄仄平仄仄，仄仄仄仄平平平。","平○仄仄仄平仄，仄平仄仄仄仄平平平。","平仄平仄仄仄仄平仄，仄平仄仄平仄平。","平平仄仄仄平仄，仄平仄仄仄仄平。","仄平仄仄仄仄仄，平仄仄仄○平平。","平平平仄仄仄仄，仄仄仄仄平平平。","平平仄仄仄平平，平仄仄仄平平○。","平平平仄仄仄仄，仄仄仄仄平平平。","平仄仄平平仄仄，平平平仄仄○○。","仄平仄仄仄平仄，仄仄仄仄平○仄。","平平仄○○仄仄，仄仄○仄平平○。","平平平仄○平仄，平仄仄仄平平平。"],"paragraphs":["六十三年忧患乡，人言晚景尚悠长。","不知气郁致痰厥，忽尔异证生微茫。","操修弗遂仁者寿，治疗倍费医之良。","今将累日未痊愈，自知不善摄养贻天殃。","头目昏眩手足不能动，偃然一榻殊徬徨。","光摇两目皎无寐，汗流四体痛欲僵。","纵然未即致幻化，惟恐废弃难安强。","人生修短固定数，不必以此萦吾肠。","枝披叶殒待风寒，根本弗固安能当。","平生踪迹等一梦，未必可保风灯光。","儿女满前无顾恋，家山何许莫思量。","是非得失一勾断，万事尽付之遗忘。","宁神定虑听造物，至此收拾甘归藏。","门前风月正清朗，符到即去庸何伤。"],"title":"庚申病中作"}
