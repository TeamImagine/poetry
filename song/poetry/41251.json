{"author":"陆游","id":41251,"strains":["仄仄仄○○，仄仄平仄仄。","仄仄仄仄平，仄仄仄平仄。","仄平平仄仄，○仄仄仄仄。","仄平仄仄○，仄仄仄平○。","平平平仄平，仄仄仄仄仄。","仄平仄仄○，仄仄仄平仄。","仄仄仄仄仄，仄仄平仄仄。","仄平平平○，平仄仄○仄。","平平平仄仄，平仄仄仄仄。","仄平平平仄，仄仄仄仄仄。","平仄平平○，仄仄平○仄。","平平平仄仄，平仄平平○。","平平仄平仄，平平仄平仄。","平仄仄平平，仄仄平仄仄。","平仄仄仄平，平仄仄仄仄。","仄平平仄平，仄仄仄平仄。","平平仄仄平，仄平仄平仄。","仄○平平平，仄仄仄仄仄。"],"paragraphs":["忆昔绍兴中，束带陪众彦。","沐浴雨露私，草木尽葱蒨。","一朝穷达异，相遇忘庆唁。","远官楚蜀间，寂寞返乡县。","于时同舍郎，贵者至鼎铉。","数奇益自屏，短褐失贫贱。","俯仰五十载，未愧金百炼。","忍饥菰芦间，生理仅如线。","穷交谁耐久，晨暮一破砚。","啸歌枫林下，万事付露电。","惟有孤舟兴，所至多胜践。","衡茅无定止，何处非邮传。","炊烟起沙际，跳鱼裂波面。","呕哑纬车鸣，隠翳渔火见。","箫鼓乐水神，钟梵闹竹院。","我诗虽日衰，得句尚悲健。","巍巍阙里门，未尝弃狂狷。","放浪终余年，造物不汝谴。"],"title":"忆昔"}
