{"author":"吴则礼","id":223592,"strains":["仄平仄仄平，仄仄○平平。","平平仄平平，仄平平仄平。","仄仄仄仄平，○平仄平平。","仄○仄仄平，平仄平仄平。","仄○平○平，平平仄平平。","平平仄仄仄，仄仄仄仄平。","仄平仄○平，仄仄平仄平。","平仄平仄仄，○仄平仄○。","仄仄平平平，○平平平平。","○平仄平平，仄平仄仄仄。","仄平仄仄仄，仄仄仄仄平。","仄平○仄仄，仄仄平仄○。"],"paragraphs":["二年紫塞头，日日思都梁。","归来向清淮，白鱼初饱霜。","走马脱辔头，搴旗向沙场。","不如把蟹螯，欹帽呼酒觞。","要听阿燕歌，颓然倚胡床。","姮娥一笑粲，韵此九月凉。","缅怀去从军，只影天一方。","谁令投老梦，犹咤登太行。","采采东篱花，其香何扬扬。","昭华唤惊鸾，玉支况在傍。","自惭老不解，著句说小妆。","独知折齿屐，尚可追二王。"],"title":"赠王子和"}
