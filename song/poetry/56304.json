{"author":"张孝祥","id":56304,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["便合朝阳作凤鸣，江亭聊此驻修程。","南瞻御路临双阙，东望仙家接五城。","日上白门兵气静，春归淮浦暗潮平。","遥怜莫府文书省，时下沧浪自濯缨。"],"title":"张仲钦朝阳亭"}
