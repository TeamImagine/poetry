{"author":"冯山","id":191476,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["长羡横飞霄汉远，多惭窘步路途穷。","如何会合青天道，俱是衰迟白髪翁。","万里每嗟音信绝，一樽还喜笑言同。","遨游莫作经春计，伫看高旌促召东。"],"title":"送邓温伯"}
