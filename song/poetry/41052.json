{"author":"陆游","id":41052,"strains":["仄仄平仄仄，仄平仄仄平。","○仄仄平平，仄仄仄仄平。","仄平仄仄仄，平仄仄仄仄。","仄仄仄仄仄，仄仄平仄平。","仄仄仄平平，平仄平○○。","平平仄仄平，平仄仄平平。"],"paragraphs":["结宇溪一曲，两山左右之。","横木以为门，断竹作短篱。","本无剥啄客，门牡固不施。","甃路坏莫补，石罅生棘茨。","野蔓不知名，丹实何累累。","村童摘不诃，吾亦爱吾儿。"],"title":"南门散策二首  其一"}
