{"author":"苏辙","id":198202,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄仄平仄，平仄平平仄仄平。"],"paragraphs":["齐鲁元勋古太师，寂寥千载恐无之。","昔归𫏐缩经邦手，复起还当问道时。","入谒何曾须掖侍，到家依旧拥旌麾。","孔公灵寿固应在，秋晚香山访佛祠。"],"title":"送文太师致仕还洛三首  其二"}
