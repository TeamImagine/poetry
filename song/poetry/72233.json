{"author":"曾丰","id":72233,"strains":["平平平仄仄仄仄，○平平仄仄仄○。","仄仄仄平仄仄仄，仄仄○○仄平平。","仄平平仄平仄仄，平仄仄平平仄平。","仄仄仄仄仄仄仄，平平平仄平仄平。","平平仄仄仄平仄，仄平仄仄平平平。","平○仄仄仄平○，平仄仄平○○平。","平平仄仄仄仄仄，仄仄仄仄平仄○。","仄平仄平平平平，仄仄仄仄平仄平。","平平仄仄平仄○，平平仄平○仄平。","仄平○仄仄仄平，平平仄仄仄仄平。","○平仄仄平平○，仄仄平平平仄平，仄○仄平平仄仄。"],"paragraphs":["庐陵童子谓姓李，临川童子谓姓王。","二子读书选德殿，气吐虹蜺口翻浆。","六经诸子成串落，天子喜之移御床。","奏对首肯去目送，青衫黄牒恩异常。","江西得此二童子，后生气倍声名场。","前闻但有晏元献，今继者谁其欧阳。","身躯眇小胆气大，齿发幼艾言语苍。","况能大书开龙蛇，一字欲作千尺强。","明年试罢春昼长，低头拾官回未忙。","马蹄轻踏百草香，鶑花助喜酒助狂。","长裾短刺倾侯王，早著归鞭荣故乡，我其俟之螺水傍。"],"title":"应童子科欧阳文成觅诗漫以塞责"}
