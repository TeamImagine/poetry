{"author":"陈师道","id":213683,"strains":["仄仄○仄平，平平仄平仄。","平仄仄仄平，仄仄平○仄。","仄仄仄仄平，仄○平仄○。","仄仄仄○平，仄仄仄○仄。","平平平平仄，仄仄平仄仄。","仄平平仄平，仄仄仄仄仄。","仄仄平仄平，○仄平仄仄。","平○仄平仄，平平仄平仄。","仄平平平平，仄仄平平仄。","仄平平平仄，平平仄平仄。"],"paragraphs":["五士三不同，烦公以诗诉。","强酒古所辞，妙语神其吐。","自念每累人，举扇毋我污。","复使两欧阳，缩手不分付。","平生西方社，努力须自度。","不忧龟九头，肯畏语一误。","顿悟而渐修，从此辞世故。","公看万金产，宁能一朝具。","两生文章家，夙记鸣蝉赋。","请公坚城垒，兵来后无数。"],"title":"次韵苏公劝酒与诗"}
