{"author":"杜甫","id":2886,"strains":["仄平仄仄仄，平仄平平平。","平平仄仄平，仄仄仄仄平。","仄仄平平○，仄平仄仄平。","仄仄仄平平，仄仄仄平平。","仄○仄仄仄，仄仄仄仄○。","○平○平仄，仄仄平仄平。","仄○仄仄仄，仄仄平平平。","仄平仄仄仄，仄仄仄平平。","仄○平仄仄，仄仄仄仄平。","仄仄平仄仄，仄仄○仄平。","平平仄仄仄，仄仄平仄平。","平平平仄平，平仄仄平平。","○仄○仄仄，仄仄仄平平。","仄○仄仄平，仄仄仄仄平。","仄平平仄平，仄平？平平。","平仄仄仄仄，仄仄仄仄平。","仄仄仄仄仄，平仄○平平。","仄平仄仄仄，平仄平仄平。","仄仄平平平，仄平仄平平。","仄仄仄平仄，仄平仄平平。","平仄仄仄平，平仄仄仄平。","平仄仄仄仄，仄仄平仄平。","仄仄仄○仄，平仄仄平平。","平仄平仄平，仄平平仄平。","平平仄平仄，仄仄仄平平。","仄平仄○仄，平仄平平平。"],"paragraphs":["汝阳让帝子，眉宇真天人。","虬须似太宗，色映塞外春。","往者开元中，主恩视遇频。","出入独非时，礼异见群臣。","爱其谨洁极，倍此骨肉亲。","从容听朝后，或在风雪晨。","忽思格猛兽，苑囿腾清尘。","羽旗动若一，万马肃駪駪。","诏王来射雁，拜命已挺身。","箭出飞鞚内，上又回翠麟。","翻然紫塞翮，下拂明月轮。","胡人虽获多，天笑不为新。","王每中一物，手自与金银。","袖中谏猎书，扣马久上陈。","竟无衔橛虞，圣聪矧多仁。","官免供给费，水有在藻鳞。","匪唯帝老大，皆是王忠勤。","晚年务置醴，门引申白宾。","道大容无能，永怀侍芳茵。","好学尚贞烈，义形必霑巾。","挥翰绮绣扬，篇什若有神。","川广不可溯，墓久狐兔邻。","宛彼汉中郡，文雅见天伦。","何以开我悲，泛舟俱远津。","温温昔风味，少壮已书绅。","旧游易磨灭，衰谢增酸辛。"],"title":"八哀诗 赠太子师汝阳郡王琎"}
