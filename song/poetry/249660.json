{"author":"郭印","id":249660,"strains":["平平仄平平，平平仄仄仄。","○仄平仄仄，平平仄平仄。","仄平仄仄平，平仄仄仄仄。","平平平仄平，仄仄平仄仄。","○仄平仄平，仄仄仄○仄。","仄仄仄仄平，仄仄仄平仄。","仄平仄平平，仄仄仄○平。","平仄仄仄平，平平仄平仄。"],"paragraphs":["渊明识琴心，徽弦总不具。","兴发时抚弄，悠然得真趣。","杳然太古音，充满一切处。","吾今琴亦亡，至乐随所寓。","调此方寸微，物物尽和豫。","一奏万化熙，再奏九功叙。","大声越宫商，俗耳恐难喻。","单父不下堂，阳春被黎庶。"],"title":"仁寿县治新开小轩以琴中趣名之用趣字韵赋之"}
