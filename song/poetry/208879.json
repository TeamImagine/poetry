{"author":"吕南公","id":208879,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["闲云泛淡水浮浮，秋色阴时刺眼愁。","十载未成三窟计，一身长带百年忧。","逢人语笑非良味，洒面尘埃岂自由。","望见故山归不得，小栏高槛更回头。"],"title":"九月二十三日过黄家岭望行春门有感"}
