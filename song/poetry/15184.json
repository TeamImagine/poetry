{"author":"刘子翚","id":15184,"strains":["○平仄仄平平仄，○仄平平○仄仄。","仄平平○仄平平，平平仄仄○○仄。","平平仄仄仄仄平，仄仄平平○仄仄。","平○仄仄仄平仄，平仄平平平仄仄。","○平仄仄仄仄仄，仄仄仄仄平平仄。","平平仄仄○仄仄，仄仄平平平仄仄。","仄平平平平仄平，仄平仄仄平平仄。","仄平仄仄仄平仄，仄仄仄仄○平仄。","平仄○平仄仄○，平○仄仄平平仄。","仄平仄仄○平○，平仄仄平平仄仄。","平平仄仄平仄仄，仄仄仄平○仄仄。","平平仄仄仄平平，平平仄○○平仄。"],"paragraphs":["长春殿古生荆荟，犹有前朝遗物在。","锦囊珍重出玄圭，双虬刻作蜿蜒态。","枯皮剥制弄几刓，断玦精坚磨不杀。","吾闻李氏据江左，文采风流高一代。","当时好玩不独此，器用往往穷奢汰。","征工选技填御府，不惜千金为赏赉。","治兵唐推英卫精，治民汉许龚黄最。","惜哉取士不知术，妙手独得庭邽辈。","真主驱驰八极中，荒王逸乐孤城内。","汗青得失更谁论，尤物竞为人宝爱。","嗟余视此真粪土，事有至微犹足戒。","投文欲往吊江流，幽魂未泯应惭悔。"],"title":"兼道携古墨来墨面龙纹墨背识云保大九年奉敕造长春殿供御龙印香煤旁又识云墨务官臣庭邽监官臣夷中臣子和臣卞等进盖江南李氏物也感之为作此诗"}
