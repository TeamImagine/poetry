{"author":"李龏","id":120260,"strains":["平平平平仄，仄仄仄仄平。","仄仄仄仄仄，平仄平仄平。","仄仄○仄仄，平仄平仄平。","平平仄平仄，○仄平平平。","平平仄仄仄，平仄○平○。","仄平平平仄，仄仄○平平。","仄平仄平仄，平仄平平○。","平平仄○仄，○仄平○平。","平○仄平平，仄○平仄平。","平平仄仄仄，平仄○平平。","平平仄平平，仄仄平仄平。","仄平平仄仄，平仄○平平。"],"paragraphs":["皇天无私覆，白日照不明。","览镜见白发，无路通上清。","恶命如恶草，羞与萧艾争。","春风鼓元造，吹我来吴城。","繁华久寂寞，车马犹肥轻。","寄家盘门里，古寺如荒茔。","地顽藓皮厚，终日无人行。","嚣𫍢故相远，妻女多轻惊。","朝闻勃姑声，暮闻姑恶声。","声云苦复苦，朝暮难为情。","梨花照愁肠，痛似遭五兵。","一杯寒食酒，谁与论浮生。"],"title":"萧寺逢寒食"}
