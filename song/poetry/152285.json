{"author":"方一夔","id":152285,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["天地生生不尽仁，惟梅先得一年春。","花神铨次初编谱，月老庄严妙写真。","索笑暗添风度爽，嚼香清洗肺肝尘。","莫嫌删后多题品，自二南来有几人。"],"title":"杂兴  其五"}
