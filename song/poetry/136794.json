{"author":"胡仲弓","id":136794,"strains":["仄仄平平平仄平，仄平仄仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["莫听豳人歌楚茨，鬻书空笑未多赀。","治中尽说裴怀古，馆下曾宗韩退之。","西望前山谁拄笏，南来别驾例能诗。","昔贤自有清标在，添在桐城一段奇。"],"title":"次洪阳岩太卿韵为方蒙仲书监赋西清风月"}
