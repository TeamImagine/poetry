{"author":"虞俦","id":62210,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["何人浪说四难并，此地追随眼更清。","飞盖数移红步幛，肩舆稳度翠围屏。","春回觞咏频频举，风度笙歌处处听。","昼短夜长公莫恨，当家故事有兰亭。"],"title":"和王诚之群圃胜集"}
