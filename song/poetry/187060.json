{"author":"刘摰","id":187060,"strains":["仄仄平○仄，○平仄仄平。","平平仄平仄，平仄仄○○。","仄仄平平仄，平○仄仄平。","平○仄平仄，平仄仄平平。","仄仄平平仄，平○仄仄平。","平○○仄仄，仄○仄平平。","仄仄平平仄，平平仄仄平。","○平仄平仄，平仄仄平○。"],"paragraphs":["境与人相得，长鲸宅海宫。","香花六时会，心迹万缘空。","地恐诸天接，江从九泽通。","潮喷寺门冷，霞拂殿檐红。","暮雁来淮北，朝帆下浙东。","千重苍桂雾，万顷碧芦风。","衲拥山云暖，缾函水月融。","当年约莲社，何日谢尘笼。"],"title":"寄长芦福禅师"}
