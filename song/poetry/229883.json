{"author":"苏过","id":229883,"strains":["平平仄○平，仄平平仄仄。","平平仄平○，仄仄平仄仄。","平平平平仄，仄仄平仄仄。","平平仄仄平，仄仄平仄平仄。","平仄仄○仄，仄仄仄仄仄。","平仄平○平，仄仄○○仄。","平平仄仄仄，仄仄○仄仄。","仄平仄平平，平仄仄平仄。","仄平平仄平，仄仄仄仄仄。","平平仄仄平，平仄○平仄。","平平仄平仄，○仄仄平仄。","○平平仄仄，仄仄平平仄。","平平仄平仄，平○平仄仄。","平○仄○仄，仄仄○平仄。","仄平仄仄仄，○仄仄平仄。","平○平平仄，仄仄○仄仄。","仄平仄平仄，仄仄仄○仄。","平平○平平，○仄平仄仄。","仄平平仄○，仄仄平仄仄。","仄仄○仄平，仄仄仄仄仄。"],"paragraphs":["先君昔论交，士为天下服。","同升顾周行，岁晚逢吏部。","俱怀丘明耻，共弃夫子恶。","君方汗血驹，早就凌梦乡赋。","千里不难到，乃愿伯乐顾。","怀谒来中山，自许相如慕。","荆州一得见，意已轻万户。","我时望膺门，通达愧文举。","顾兹豪杰人，骥尾失早附。","蹉跎二十年，尘满幷州路。","班荆话畴昔，堕泪髪垂素。","中郎真有子，尽以功名付。","文章盖余事，刚茹柔不吐。","聊从两油幕，谩借将军箸。","笑谈出羽檄，横槊纵奇句。","吾闻明天子，赫赫张治具。","网罗到岩穴，况子籍其誉。","镌功燕然山，行有千载遇。","岂宜山谷中，尚使骐骥骛。","请缓三迳归，执笔太史柱。"],"title":"送赵承之官满还朝"}
