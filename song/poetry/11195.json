{"author":"朱翌","id":11195,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，平仄仄平平仄平。","仄仄平平平仄仄，仄平平仄仄平平。"],"paragraphs":["纷纷百卉不须栽，一见论交正有梅。","诗兴已从东阁动，山寒并许北枝开。","影横窗纸月为友，香著砚屏春共来。","庭下芝兰争秀发，对花君但莫停杯。"],"title":"郑元亚新居面梅开轩诸子读书其间名曰擢英"}
