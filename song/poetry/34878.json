{"author":"陆游","id":34878,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，仄仄平平平仄平。","平仄仄平平仄仄，仄平平仄仄平平。"],"paragraphs":["衰髯白尽无添处，病骨癯然欲折时。","客抱琴来聨瀹茗，吏封印去又哦诗。","山横城上势如压，角动楼头声正悲。","零落断鸿书不到，岁残何以慰相思。"],"title":"岁晚怀故人"}
