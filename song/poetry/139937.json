{"author":"徐集孙","id":139937,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄仄平。","平平仄仄平平仄，仄仄平平仄仄平。"],"paragraphs":["屋老苔荒席久虚，近分一榻与云俱。","梅花未种招蜂怨，竹所虽青欠鹤图。","无事看山如对客，有时隠几亦忘吾。","过门除却能吟者，不是高僧即老儒。"],"title":"余种竹方成扁其室曰竹所友人以诗至用其韵"}
