{"author":"陈师道","id":213913,"strains":["平平仄平仄，仄仄○平○。","仄平平仄仄，仄仄仄仄平。","平平仄仄平，平仄仄仄平。","平平仄仄仄，平平仄平平。","仄仄仄仄平，平仄平○○。","平平平仄平，仄仄仄仄平。","仄平○仄仄，仄仄仄仄平。","平仄仄平仄，平平仄平平。","仄仄仄仄仄，平仄平○平。","○平仄○仄，仄仄仄仄平。"],"paragraphs":["清渊下无际，落日回风澜。","凛然毛发直，敢以笑语干。","坡陀百尺台，葱翠万木蟠。","惊飚振积叶，清霜作朝寒。","水旱或有差，精祷神其难。","鱼龙同一波，信有水府宽。","向来三日雨，赖子一据鞍。","何以报嘉惠，寒瓜荐金盘。","万口待一饱，归卧神其安。","犹须雪三赤，盛意莫得阑。"],"title":"龙潭"}
