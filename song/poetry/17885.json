{"author":"吴芾","id":17885,"strains":["平仄仄仄○，仄仄平平仄。","平平仄○平，仄平○平仄。","仄仄仄○仄，仄平○仄仄。","仄平○平平，仄仄○平仄。","仄平平仄平，仄仄平平仄。","仄仄仄仄○，○平平仄仄。","平平仄○平，平仄仄平仄。","○平平仄平，仄仄平仄仄。","仄仄仄仄平，平平仄平仄。","仄仄○仄平，平仄○平仄。","仄仄平仄○，平○平○仄。","仄仄平平平，平仄仄仄仄。","仄平平仄仄，仄平平仄仄。","○仄仄仄平，仄仄平仄仄。","仄平仄平平，仄○平仄仄。","仄仄仄仄平，仄仄○仄仄。","平平仄仄平，仄仄平平仄。","仄仄仄平平，平仄平仄仄。","平平平平仄，平平仄平仄。","仄仄仄平仄，仄仄平平仄。","仄仄平平平，仄仄平平仄。","平仄仄○平，仄○仄仄仄。","仄仄仄○平，仄平平○仄。","仄仄仄○○，仄仄仄平仄。","平平仄仄仄平平，仄平仄仄平○仄。"],"paragraphs":["吾子一布衣，抱道仍怀德。","人虽仰其高，耐寒如松柏。","亦复诮其介，忍穷如铁石。","欲耕且无田，欲住且无宅。","借人茅舍居，破漏无遮幂。","兀坐懒扫除，凝尘常满席。","文章老更成，初不事雕刻。","间为场屋游，往往遭弃掷。","进取既不谐，资身又无策。","敩学三十年，尝作离乡客。","亦岂无六亲，为亲成间隔。","亦欲求知音，无奈俗眼白。","不知何所负，半生罹此厄。","空读万卷书，不得稽古力。","昨朝起开门，雪深平地尺。","极目望四郊，万里如一色。","穷人尽皱眉，共畏寒威逼。","亦大不能堪，君独无戚戚。","危然书窗下，哦诗度朝夕。","我送一壶酒，酒面蛆浮碧。","但可浇愁肠，岂足资欢适。","君乃走长篇，再三叙感激。","笔下有如君，足为人楷式。","勿谓道难行，自古有通塞。","时来会见上通津，莫忧计拙无衣食。"],"title":"朱世同喜雪中得酒出佳篇相谢用韵奉酬"}
