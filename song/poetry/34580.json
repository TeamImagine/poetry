{"author":"陆游","id":34580,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["壮年一箭落双雕，野饷如今撷药苖。","寒与梅花同不睡，闷寻鹦鹉说无憀。","乌丝阑上诗初就，绿绮声中酒半消。","老去可怜风味在，未应山海混渔樵。"],"title":"遣兴"}
