{"author":"姜夔","id":83943,"strains":["仄平平平平，平仄仄仄仄。","仄平平平○，平仄仄平仄。","仄仄仄仄平，仄平仄平仄。","仄平仄仄仄，仄○仄平仄。","平仄仄平仄，仄○平平仄。","平平仄仄仄，○仄仄平仄。","平平仄仄仄，○仄仄平仄。","平平仄仄平，平平仄仄仄。","仄平仄○仄，仄仄仄平仄。","仄平仄平仄，○○仄平仄。","仄平仄仄仄，仄仄仄仄仄。","仄平○平仄，平仄仄○仄。","仄仄仄仄平，仄平仄仄仄。","仄平仄平平，仄仄平○仄。","平平仄平仄，仄仄仄○仄。","平平仄仄仄，仄仄平平仄。","平○仄○仄，○平平仄仄。","仄仄仄平平，仄仄仄○仄。","仄○平平仄，仄仄仄仄仄。","平○仄平仄，仄仄仄平仄。","平仄仄平平，仄平仄仄仄。","平平仄仄平，仄仄平○仄。"],"paragraphs":["昔游桃源山，先次白马渡。","渡头何清深，鸿鹄在高树。","白马亦洞天，昔人有奇遇。","洞门不可见，但闻水声怒。","瞻彼羽人宅，乃乘方船渡。","修廊夹五殿，重阁映千树。","规模象魏壮，回合绿阴护。","山椒望五谿，壶头入指顾。","故宫在其北，屋瓦带松雾。","古杉晋时物，中空野人住。","外围四十尺，内可十客聚。","我游瞿仙馆，坛上表遗步。","却下八叠坡，一亭众妙具。","两山抱澄潭，老木枝干互。","瞻前秀而迥，坐久凛难驻。","桃源独不见，僻在宫南路。","山行转深邃，狙猿纷上下。","石窦出微涓，令我意犹豫。","昔闻渔舟子，水际见洞户。","今看去溪远，定自后人误。","惆怅却归来，此游不得屡。","于今二十年，历历经行处。"],"title":"昔游诗  其九"}
