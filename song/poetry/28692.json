{"author":"洪适","id":28692,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["山越逋诛岁屡更，元戎指纵有奇兵。","长歌壮士归三箭，必胜良筹妙两楹。","兔窟已空春草碧，鲸波无事暮潮平。","干戈便挽天河洗，桴鼓从今不复鸣。"],"title":"平齐孙致语口号"}
