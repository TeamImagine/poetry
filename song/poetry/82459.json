{"author":"孙应时","id":82459,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["此生只合饮无何，懒读丹经学按摩。","得失塞翁无定在，浊清渔父有遗歌。","蛟龙快意生云雨，鱼鸟全身避网罗。","万事忘言君会否，月明来共舞婆娑。"],"title":"再和"}
