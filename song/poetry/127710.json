{"author":"方岳","id":127710,"strains":["仄○仄仄仄，仄仄仄仄仄。","平平仄平平，平仄仄平仄。","平仄仄仄平，仄仄○平○。","仄仄平○平，平平仄平仄。","平平仄平仄，仄仄仄仄仄。","平平仄平平，平仄仄平仄。","仄平○平○，仄仄平仄仄。","平平仄○仄，仄仄平仄仄。","平○仄仄平，平仄仄○仄。"],"paragraphs":["我观众草树，等是气所囿。","蓬茅一何荒，桃李一何秀。","荣悴固不齐，受命了无缪。","所以山中人，翩然拂归袖。","丁宁语泉石，此误不可又。","开帘受微飔，排闼入孤岫。","是身如虚空，一室宽宇宙。","夫何不訾省，与世争决骤。","天分有固然，吾力岂其究。"],"title":"郑佥判取苏黄门图史园囿文章鼓吹之语为韵见贻辄复赓载  其四"}
