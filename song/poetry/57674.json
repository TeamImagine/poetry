{"author":"梅尧臣","id":57674,"strains":["平平仄平平仄平，平仄仄平平仄平。","仄平仄仄仄仄仄，仄平仄平平仄平。","平平仄仄仄平仄，仄仄平仄平平平。","仄平平平仄平仄，仄仄平仄平平仄。","仄平仄仄仄仄仄，平平平仄仄仄平。","仄平仄仄仄平仄，仄仄仄○平仄平。","平平平○平平仄，仄仄仄平平仄平。","平仄仄仄平仄仄，仄○平仄平○○。"],"paragraphs":["清川夜流明月光，城上有乌啼女墙。","月明不掩斗与气，鸟啼未归云点霜。","霜寒月冷古时狱，下有苔蠹之雄铓。","水方轩眉大灵智，见我西北天门傍。","自言昔有切玉宝，嗟今非后百炼钢。","用之补履亦何益，颖脱未如锥处囊。","谁能为封华阴土，背负七星生焜煌。","君去味我书此意，莫叹淮水来汤汤。"],"title":"送寿州司理张元舆"}
