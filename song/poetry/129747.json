{"author":"章谦亨","id":129747,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["飞鸟遗音入翠林，转教柳外和鶑吟。","岩留云雨过朝暮，寺枕溪流亘古今。","客过端阳欣采艾，僧嫌破衲懒缝针。","杯中蒲酒休辞醉，目断青山有远心。"],"title":"祖教寺  其二"}
