{"author":"苏辙","id":197518,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["春秋无麦自当书，况复秋田水潦余。","一雪端来救焦槁，千箱乞与等亲疏。","消残瘟疠曾非药，蚀遍陈根不用鉏。","犹恐远村霑未足，试呼农圃问何如。"],"title":"喜雪呈鲜于子骏三首  其二"}
