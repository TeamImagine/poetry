{"author":"贯休","id":40883,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","平平平仄平，平仄仄平平。","平仄平平仄，平平仄仄？。","平○仄○仄，仄仄仄平平。"],"paragraphs":["片片含天意，纷纷势莫拘。","洒于诸瑞后，忧恐一冬无。","鹤凚声偏密，风焦片益粗。","冷牵人梦转，清逼瘴根徂。","扫径僧倾笠，为诗士弃炉。","桥高银䗖蝀，峰峻玉浮图。","盈尺何须问，丰年已可□。","遥思郢中曲，句句出冰壶。"],"title":"夜对雪寄杜使君"}
