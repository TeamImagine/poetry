{"author":"杨万里","id":47509,"strains":["平平仄平仄，平仄仄平仄。","仄仄仄仄平，仄仄○仄仄。","○平仄仄仄平平，仄仄平○仄○仄。","○○仄平仄，仄仄○仄仄。","仄仄平平○，仄仄仄仄仄。","平仄仄仄○平平，仄仄平平平仄仄。","平仄仄仄仄仄平，平平平平○仄仄。","仄平平平平仄平，仄仄○仄○平平。","仄平平仄仄平仄，仄平平仄平平仄。"],"paragraphs":["牛头定何向，牛尾定何指。","我不炙汝心，我不穿汝鼻。","如何不许见全牛，雾隠云藏若相避。","行行上牛背，上下三十里。","一雨生新泥，寸步不自致。","胡不去作牵牛星，渴饮银河天上水。","胡不去作帝藉牛，天田春风牵黛耜。","却来蛮村天尽头，塞路长遣行人愁。","夕阳芳草只依旧，瘦牛何苦年年瘦。"],"title":"题瘦牛岭"}
