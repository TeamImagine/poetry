{"author":"刘敞","id":175490,"strains":["平平仄○仄，平仄仄○平。","仄仄平仄仄，仄平平仄平。","仄平仄仄仄，仄仄仄平平。","平仄○平仄，平平仄仄○。","平平平仄仄，平仄○平平。","平仄平平仄，平平仄○平。"],"paragraphs":["都门一分袂，覉旅两如何。","薄宦贫病久，畏涂忧惧多。","几成哭寝户，幸免葬江波。","弥有三秋感，谁杭一苇过。","新愁添素髪，幽境长青莎。","安得携君手，开怀醉且歌。"],"title":"寄张六卧疾在山阳"}
