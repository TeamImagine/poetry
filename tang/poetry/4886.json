{"author":"韩翃","id":4886,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["腰佩雕弓汉射声，东归衔命见双旌。","青丝玉勒康侯马，孟水金堤滑伯城。","腊雪夜看宜纵饮，寒芜昼猎不妨行。","怀君又隔千山远，别后春风百草生。"],"title":"送康洗马归滑州"}
