{"author":"苏颂","id":179121,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["交游情分十年余，从宦差池后会疏。","远塞新归饶意气，长年相遇倍勤渠。","登朝蚤卧郎官帐，入幕还陪丞相车。","咫尺淮阳曹事简，邮筒莫遣少音书。"],"title":"送李屯田子震赴宛丘签判"}
