{"author":"华镇","id":212151,"strains":["平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["湖湘跋涉今犹近，淮海漂流昔早曾。","扰扰未能逃鞅掌，星星祇见变鬅鬙。","驱车旷野犹飞雪，税驾闲窗已上灯。","瓶锡不移缘累息，须知人世尽输僧。"],"title":"宿西禅寺诗"}
