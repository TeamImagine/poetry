{"author":"韩维","id":168046,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["误落尘中四十年，乞归骸骨喜安全。","庙廊论道徒虚耳，彝鼎铭勋愧缺然。","一视荣枯真若梦，两忘喧寂始知禅。","金仙秘典容传玩，似与君家有旧缘。"],"title":"和曾通直"}
