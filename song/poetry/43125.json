{"author":"范成大","id":43125,"strains":["平仄平仄平，仄仄仄仄平。","仄仄仄平仄，○仄○仄○。","仄○仄仄仄，仄仄仄平平。","○平仄仄仄，仄仄平仄平。","仄平平平仄，仄仄平仄平。","平平仄平仄，平平平仄平。","仄仄仄仄平，平平○平平。","平平仄平仄，仄仄仄仄平。"],"paragraphs":["天马西极来，目力尽九寰。","执辔者谁欤，堕此空谷间。","草深石啮足，一跃度孱颜。","长风送逸驾，荡荡登虎关。","五云清都上，白日开帝闲。","钩陈动光彩，球琳锵辔环。","亦复念旧群，依然叹驽顽。","红尘起天末，可望不可攀。"],"title":"送滕子昭绩溪罢归"}
