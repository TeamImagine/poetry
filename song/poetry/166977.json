{"author":"徐瑞","id":166977,"strains":["仄平○平仄，○平○仄平。","平平仄仄仄，仄仄平平平。","平平仄平仄，平平仄平平。","平平仄仄仄，仄仄平平平。","平○仄平仄，仄仄○平平。","仄仄平仄仄，仄仄平平平。","仄平仄平仄，仄仄平平平。","仄仄平仄平，仄仄平仄平。"],"paragraphs":["读书了清暇，空斋长闭门。","冥冥晚雨润，唶唶时禽喧。","悠悠白云度，沉沉绿阴繁。","枯桐觅古意，石鼎烹山泉。","清吟振岩木，乱以离骚篇。","此道无不在，但觉山林尊。","意根渐无有，世累何时捐。","即事良可娱，一笑俱忘言。"],"title":"五月初一日煮茶偶作"}
