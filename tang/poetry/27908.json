{"author":"皮日休","id":27908,"strains":["平仄平平仄仄平，平平平仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["杉桂交阴一里余，逢人浑似洞天居。","千株橘树唯沽酒，十顷莲塘不买鱼。","藜杖闲来侵径竹，角巾端坐满楼书。","襄阳无限烟霞地，难觅幽奇似此殊。"],"title":"陈先辈故居"}
