{"author":"苏辙","id":197226,"strains":["平平仄仄仄仄平，仄仄仄仄平平平。","○○仄仄仄平仄，仄平仄仄○平平。","○○○○仄○仄，○仄平平平仄仄。","平仄仄平○○仄平仄平，平平仄○仄平○。","仄仄仄仄平仄平仄仄平仄仄，仄仄平平平仄仄。","仄平仄平○仄平，仄仄平平仄仄平。","平平仄仄？仄仄，平仄平仄平平平。","平平平平平仄仄仄仄平仄，仄平○仄平仄仄○○。"],"paragraphs":["年来病懒百不堪，未废饮食求芳甘。","煎茶旧法出西蜀，水声火候犹能谙。","相传煎茶只煎水，茶性仍存偏有味。","君不见闽中茶品天下高，倾身事茶不知劳。","又不见北方俚人茗饮无不有，盐酪椒姜夸满口。","我今倦游思故乡，不学南方与北方。","铜铛得火蚯蚓叫，匙脚旋转秋萤光。","何时茅檐归去炙背读文字，遣儿折取枯竹女煎汤。"],"title":"和子瞻煎茶"}
