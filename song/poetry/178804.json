{"author":"朱明之","id":178804,"strains":["仄仄平平仄仄平，平平平仄仄平平。","平平仄仄平平仄，仄仄平仄仄仄仄。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["忆昨灊楼幸久留，乾坤谈罢论雎鸠。","它时已恨相从少，此日能忘共学不。","南去溪山随梦断，北来身世若云浮。","行藏愿与君同道，祇恐蹉跎我独羞。"],"title":"因忆灊楼读书之乐呈介甫"}
