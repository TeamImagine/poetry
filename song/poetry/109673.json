{"author":"阳枋","id":109673,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["入手青衫愧壮颜，悠悠底事白云闲。","有心文字几千卷，适意茅茨三两间。","可奈红尘飞白羽，不容黄叟卧青山。","欲从宁水成仙骨，趁得先生未出关。"],"title":"赴大宁司理贽俞帅  其二"}
