{"author":"谢枋得","id":147338,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["人言此是海门关，海眼无涯骇众观。","天地偶然留砥柱，江山有此障狂澜。","坚如勇士专场立，危比孤臣末世难。","明日登峰须造极，渺观宇宙我心宽。"],"title":"小孤山"}
