{"author":"彭秋宇","id":155283,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["西风卷地送凄凉，目断归帆落日黄。","雁过江天云漠漠，龙游沧海水茫茫。","故人入梦三更月，近事惊心两鬓霜。","试把浊醪浇磊磈，樽中犹带芷兰香。"],"title":"秋兴  其二"}
