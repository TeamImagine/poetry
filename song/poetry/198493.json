{"author":"苏辙","id":198493,"strains":["平平仄仄平仄仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["文章习气消未尽，般若初心老渐明。","粗有春秋传旧学，终凭止观定无生。","维摩晚亦谐生事，弥勒初犹重世名。","须发来年应更白，莫留尘滓溷澄清。"],"title":"岁莫二首  其二"}
