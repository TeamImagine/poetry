{"author":"独孤及","id":4997,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄仄平。"],"paragraphs":["相逢遽叹别离牵，三见江皋惠草鲜。","白发俱生欢未再，沧州独往意何坚。","愁看郡内花将歇，忍过山中月屡圆。","终日望君休汝骑，愧无堪报起予篇。"],"title":"答李滁州见寄"}
