{"author":"喻凫","id":22986,"strains":["仄仄仄平平，平平仄仄平。","仄平平仄仄，平仄仄平平。","仄仄平平仄，○○仄仄平。","平平仄？仄，仄仄仄平平。","仄仄平平○，平○仄仄平。","仄平仄仄仄，平仄仄平平。"],"paragraphs":["霎霎复凄凄，飘松又洒槐。","气蒙蛛网槛，声叠藓花堦。","古壁青灯动，深庭湿叶埋。","徐垂旧夗瓦，竞历小茅斋。","冷与阴虫间，清将玉漏谐。","病身唯展转，谁见此时怀。"],"title":"监试夜雨滴空堦"}
