{"author":"王洋","id":251210,"strains":["仄○平仄平仄平，平○平仄平仄○。","平平仄仄○仄仄，仄仄仄仄○仄平。","仄平仄仄仄○仄，仄仄仄仄○平平。","仄平仄仄仄仄仄，仄仄平平仄仄平。","仄仄仄平仄平仄，平仄仄仄平平平。","平平○仄仄仄仄，仄平仄仄仄平○。","仄平仄仄仄平仄，平仄仄平平仄仄。","平平仄仄平仄平，仄仄平平平仄仄。","仄仄平平仄仄平，平仄仄平平仄仄。","仄○平平仄平平，仄仄仄仄平仄仄。","仄平仄仄○仄平，平平仄仄○平平。","仄平平○仄平仄，仄仄平仄平平平。","平平仄仄平仄仄，平平○仄平平平。","仄平平仄仄仄仄，仄仄仄仄平○平。"],"paragraphs":["一从为客今五年，囊中羞涩无一钱。","虽逢恶客如栎社，匠石不顾斤斧全。","自矜尚可诧妻子，不用戒谨长安眠。","性慵外户纵不闭，窃类陈平佐刺船。","昨者小儿治藩落，坚不可拔髙逾肩。","心疑过意使辍作，瓦棺自免一坏穿。","答云灶下不安室，慵倦未终频计日。","饥鹰在臂常掣韝，病鹤伤心怀旧匹。","有自而然尔莫惭，无以聚人吾自黜。","又思厨清固无余，以我养尔何怨疾。","忍饥只合且困眠，何为目眺思悠然。","尔今肠空尚图逸，藉饱安得同周旋。","人生有命甘淡泊，安贫听我歌薰弦。","古来饥渇第可忍，醉饱以德方称贤。"],"title":"外屏不固婢有思逸者小儿作髙栅限之"}
