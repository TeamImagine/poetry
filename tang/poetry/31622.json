{"author":"郑谷","id":31622,"strains":["平平○仄仄，○仄仄平平。","仄○平平仄，平平仄仄平。","仄平○仄仄，仄仄仄平平。","平仄○平仄，平平仄仄○。","平平平仄仄，平仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。"],"paragraphs":["妖星沈雨露，和气满京关。","上将忠勋立，明君法驾还。","顺风调雅乐，夹道序群班。","香泛传宣里，尘清指顾间。","楼台新紫气，云物旧黄山。","晓渭行朝肃，秋郊旷望闲。","庙灵安国步，日角动天颜。","浩浩升平曲，流歌彻百蛮。"],"title":"回銮"}
