{"author":"刘摰","id":187100,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["携笻得得访云关，恰值东湖贺监还。","泉石主人元好事，尘埃游子暂偷闲。","心轻齐组知灵运，文满浯溪服次山。","只恐东风唤归棹，江头杨柳已堪攀。"],"title":"赠黄少卿二首  其二"}
