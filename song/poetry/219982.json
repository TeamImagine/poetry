{"author":"晁说之","id":219982,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["脱身兵火欲何之，不料兹焉过所期。","轩槛如僧萦橘柚，乡关似梦识蒿藜。","弟兄朋友谈平昔，盗贼羌胡问几时。","共约更明王道正，或能一语到天墀。"],"title":"正月二十八日避难至海陵从先流寓兄弟之招仍邂逅冯元礼故人  其二"}
