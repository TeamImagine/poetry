{"author":"黄庭坚","id":206782,"strains":["仄仄平平仄平仄，平仄平平平仄仄。","仄○平平平仄平，○仄仄平仄平仄。","平平仄平仄仄仄，仄仄平平○仄仄。","○平仄平平仄平，平仄平平仄平仄。","平仄平平平仄平，仄仄平平○平仄。","仄仄平平○仄平，仄平平仄平平仄。","○仄平平仄仄仄，仄仄仄仄平平仄。","仄仄平平仄仄平，○仄平平仄平仄。"],"paragraphs":["梦蝶真人貌黄槁，篱落逢花须醉倒。","雅闻花光能画梅，更乞一枝洗烦恼。","扶持爱梅说道理，自许牛头参已早。","长眠橘洲风雨寒，今日梅开向谁好。","何况东坡成古丘，不复龙蛇看挥扫。","我向湖南更岭南，系船来近花光老。","叹息斯人不可见，喜我未学霜前草。","写尽南枝与北枝，更作千峰倚晴昊。"],"title":"花光仲仁出秦苏诗卷思二国士不可复见开卷绝叹因花光为我作梅数枝及画烟外远山追少游韵记卷末"}
