{"author":"吕本中","id":246762,"strains":["仄○平平○，仄仄平平○。","平仄仄仄仄，平仄仄平平。","平平仄仄平，仄仄仄仄平。","平平仄仄仄，仄仄仄平平。","○平仄○仄，仄平仄仄平。","仄平平○仄，平仄仄仄平。","仄○仄仄平，平仄仄仄○。","平仄仄仄○，仄仄平平平。","平平仄仄平，仄仄仄仄○。","仄平仄○仄，平仄仄平平。","平平仄平平，仄仄仄仄平。","仄平仄仄仄，○平○仄平。","仄仄仄仄仄，平○仄仄平。","仄仄仄仄仄，仄○平仄平。","平仄仄仄仄，平平平仄○。","○平仄仄仄，仄仄平平平。","平平仄平仄，仄仄平平平。"],"paragraphs":["旧闻西亭胜，独盛湘湖间。","山秀水亦好，千里在凭栏。","今来乃不然，眼境故未寛。","环城但浊水，满目唯荒山。","如何柳司马，肯为此解颜。","始知忧虑久，方觉所遇安。","我从避地来，山水亦饫观。","初不厌岭峤，况敢嫌荆蛮。","徘徊念昔人，亦作故意看。","所惭二三子，来不倦跻攀。","开轩纳微凉，共享一日闲。","说诗到雅颂，论文参诰盘。","快若箭破的，圆如坂下丸。","此乐固可乐，此盟安得寒。","天暑畏道路，时危安阻难。","相逢得少款，莫问何时还。","何须待杯酒，始尽平生欢。"],"title":"永州西亭"}
