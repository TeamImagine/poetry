{"author":"范浚","id":15849,"strains":["平平仄仄平平平，平平平平平仄平。","平平仄○仄○仄，仄○仄仄平平平。","平平仄仄平○仄，平平仄仄平平仄。","○○平○仄○平，○仄平平仄平仄。","平平仄平仄平平，仄平仄仄○○平。","○平仄仄仄平仄，仄仄平平仄仄平。","平平仄仄○平仄，平平○仄平平仄。","平平仄仄仄○平，仄仄平平平仄仄。","平平平仄仄○平，○○平平仄仄平。","仄仄○平仄平仄，○平仄仄仄平○。"],"paragraphs":["春山罨画春江平，江头春船椎鼓声。","锺陵别乘唤帆席，笑看猎猎风摇旌。","明朝太末经行处，悬愁望断烟绵树。","劳劳樯燕亦留君，且共推蓬话情素。","锺陵地雄古名都，美官况复称题舆。","看君逸足展夷路，逐电追风万里余。","前知按部劳绥抚，箳篂行湿西山雨。","君家孺子有遗台，试向东湖聊讯古。","兰阴新漉酒吹醅，更折江花劝引杯。","圣代兴廉访良吏，迟君却抱鹤书回。"],"title":"送徐履之倅南昌"}
