{"author":"李纲","id":243105,"strains":["○平仄仄平○○，○平平仄○平平。","平平仄仄平平仄，仄仄仄平平仄平。","平平仄仄平仄仄，仄仄仄平平仄仄。","○平平仄仄○平，仄仄仄平平仄○。","仄平平仄仄○平，平平仄平平○平。","平平平仄仄仄仄，平仄平仄○平平。","仄平平仄平平仄，仄仄平平平仄仄。","平仄平平仄仄平，仄仄平平平仄仄。","仄平仄仄平仄平，○平平仄平平平。","仄○仄仄○仄仄，仄仄平平仄仄平。"],"paragraphs":["长淮渺渺烟苍苍，扁舟初脱隋渠黄。","平生见此为开眼，况复乞身还故乡。","嗟余涉世诚已拙，径步不虞机阱设。","空余方寸炳如丹，北望此时心欲折。","楚天清晓作轻寒，黄芦着霜声正干。","川回金碧隐窣堵，风远锺磬闻龟山。","橹声呕轧归何处，笑指江皋寻旧路。","松菊荒芜欲自鉏，盗贼颠翻非所惧。","蟹螯菊蘂风味遒，且须为尽黄金舟。","世间种种如梦电，此物能消万古愁。"],"title":"九月八日渡淮"}
