{"author":"薛稷","id":34940,"strains":["○平仄仄平，仄仄○仄平。","仄平仄平仄，平平仄平平。","平平平平平，仄仄平○平。","仄平仄平仄，仄平仄平平。","○仄平仄仄，仄平仄○平。","仄平仄○仄，平平平仄平。"],"paragraphs":["驱车越陕郊，北顾临大河。","隔河望乡邑，秋风水增波。","西登咸阳途，日暮忧思多。","傅岩既纡郁，首山亦嵯峨。","操筑无昔老，采薇有遗歌。","客游节回换，人生知几何。"],"title":"秋日还京陕西十里作"}
