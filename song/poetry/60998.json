{"author":"许及之","id":60998,"strains":["仄仄平平平仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老去才衰非曩时，如今何处有新诗。","陶溪已过黄初作，漳浦曾同郑老期。","近喜高轩能肯顾，翻催归棹起相思。","杖藜固有殷勤约，逸驾愁难十驾随。"],"title":"次韵酬王宣甫"}
