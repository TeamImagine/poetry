{"author":"窦庠","id":6304,"strains":["仄仄○平仄，平平仄仄○。","仄平平仄仄，仄○仄平平。","平仄○平仄，平平仄仄平。","仄平平仄仄，仄仄仄平平。","平仄平平仄，平平仄仄平。","平仄○仄仄，平○仄平平。","平仄○平仄，平平仄仄○。","仄平平仄仄，仄仄仄平平。","仄仄平平仄，平平仄○平。","仄平平仄仄，仄仄仄○平。","仄仄平平仄，平平仄仄平。","○平平仄仄，仄仄仄平平。","仄仄○平○，平平仄○平。","仄平平仄仄，平仄仄平平。"],"paragraphs":["卜筑三川上，仪刑万井中。","度材垂后俭，选胜揜前功。","云构中央起，烟波四面通。","乍疑游汗漫，稍似入崆垌。","廛闬高低尽，山河表里穷。","峰恋从地碧，宫观倚天红。","灵槛如朝蜃，飞桥状晚虹。","曙霞晴错落，夕霭湿葱茏。","庾亮楼何厄，陈蕃榻更崇。","有时闲讲德，永日静观风。","玉斝飞无算，金铙奏未终。","重筵开玳瑁，上客集鹓鸿。","接武空惭蹇，修文敢并雄。","岂须登岘首，然后奉羊公。"],"title":"东都嘉量亭献留守韩仆射"}
