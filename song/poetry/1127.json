{"author":"刘兼","id":1127,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["边郡荒凉悲且歌，故园迢递隔烟波。","琴声背俗终如是，剑气冲星又若何。","朝客渐通书信少，钓舟频引梦魂多。","北山更有移文者，白首无尘归去么。"],"title":"登郡楼书怀三首  其二"}
