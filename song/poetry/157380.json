{"author":"韩维","id":157380,"strains":["平平仄平仄，平平仄平平。","○平仄平仄，仄仄○仄平。","仄平平平仄，仄平仄平平。","平平仄平仄，仄仄仄平平。","仄○仄仄仄，平○仄仄平。","仄平平○平，仄仄○仄平。","仄仄仄平仄，平仄平仄○。","仄仄平仄仄，平平平仄平。"],"paragraphs":["周纲乱无纪，群雄事吞争。","犹能假仁义，以势相夺倾。","是时贤公子，信陵最知名。","招摇大梁市，揽辔御侯嬴。","义胜下予色，恩重忘彼生。","窃符连王姬，奋锤遗国兵。","救赵意何切，于魏情已轻。","赖有毛薛在，终然臣节明。"],"title":"读信陵传"}
