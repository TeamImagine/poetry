{"author":"陈岩肖","id":20868,"strains":["仄仄平平仄平仄，平平平平仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["屹立双峰入云表，登临聊为小迟留。","四围山色搀天碧，一曲波光抱郭流。","身世欲违尘俗态，生涯宜与水云谋。","何当占断层峦顶，一室烟霞百虑休。"],"title":"题巾子山广轩"}
