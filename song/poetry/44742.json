{"author":"范成大","id":44742,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["万里东来万里归，正怜寡妇与孤儿。","死生契阔心如铁，风雨飘摇鬓欲丝。","早集汉庭陪振鹭，莫留岷岭恋蹲鸱。","故家零落今余几，门户非君更属谁。"],"title":"送文处厚归蜀类试"}
