{"author":"仇远","id":163910,"strains":["平仄仄仄平，平仄平仄仄。","平平平平仄，仄仄平仄仄。","仄平平仄仄，平仄平仄仄。","平仄仄平平，仄仄平仄仄。","平平平平平，○仄仄仄仄。","仄仄仄平○，平平仄平仄。","平平平平平，仄仄仄仄仄。","仄平仄平仄，○仄仄仄仄。","平仄仄仄平，平平平仄仄。","仄平仄仄平，仄平平平仄。"],"paragraphs":["淳祐六十翁，生遇时节好。","朝游渔樵社，晚入诗酒保。","不为名利缚，刚被花月恼。","时发少年狂，未省身已老。","强歌无余懽，闻者笑绝倒。","齿髪渐凋疏，形容顿枯槁。","平生千金躯，岂不自爱宝。","幸然本根在，收敛尚及早。","何必大药资，尪羸多寿考。","也无政事堂，也无沙门岛。"],"title":"寄史贵质"}
