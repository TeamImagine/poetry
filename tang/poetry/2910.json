{"author":"杜甫","id":2910,"strains":["平平仄仄○平仄，平仄仄仄平平仄。","仄○平平平仄平，仄平平仄平平仄。","平仄平平仄仄仄，平平仄仄平仄仄。","仄平仄平平仄平，平仄平平仄平仄。","仄仄○平仄平仄，○仄仄平仄仄仄。","仄仄仄平○仄仄，平仄平平仄平仄。","平平仄○仄平平，仄平仄仄○平仄。","仄平仄平○仄仄，平仄平平仄○仄，仄仄○平仄平仄。"],"paragraphs":["秋风歘吸吹南国，天地惨惨无颜色。","洞庭扬波江汉回，虎牙铜柱皆倾侧。","巫峡阴岑朔漠气，峰峦窈窕谿谷黑。","杜鹃不来猿狖寒，山鬼幽忧雪霜逼。","楚老长嗟忆炎瘴，三尺角弓两斛力。","壁立石城横塞起，金错旌竿满云直。","渔阳突骑猎青丘，犬戎锁甲闻丹极。","八荒十年防盗贼，征戍诛求寡妻哭，远客中宵泪霑臆。"],"title":"虎牙行"}
