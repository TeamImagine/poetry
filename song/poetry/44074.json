{"author":"范成大","id":44074,"strains":["仄平○仄仄，○○平仄平。","平平仄仄仄，仄仄平平平。","平平平仄仄，平○仄平平。","仄平仄平仄，仄平仄平○。","仄仄仄仄平，仄仄平平平。","平仄仄仄仄，○仄平平平。","仄平仄仄平，仄仄平仄平。","仄仄○仄仄，仄平仄仄平。","平○仄○平，仄仄仄平平。","仄仄平仄平，仄仄平仄平。","平平仄仄仄，仄仄平○平。","○平仄平平，仄仄平平平。"],"paragraphs":["半生三邂逅，相看成老翁。","诗情故崒嵂，袖有天都峰。","江山佳丽地，登临苦匆匆。","塔灯落淮水，寺楼倚霜空。","攟拾著锦囊，抚掌夸穷工。","归辔不可挽，思入孤征鸿。","洞天我昔游，俛仰星一终。","士友叹契阔，吏民念罢癃。","婆娑故将军，白发簿书丛。","足趼虽四方，梦寐烟雨东。","归田有脚力，尚往寻行踪。","期君斩寒藤，伴我搘枯筇。"],"title":"送江朝宗归括苍"}
