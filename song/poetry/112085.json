{"author":"田锡","id":112085,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["三年多谢主人翁，杯酒相宽礼数丰。","唯惜时光如走马，懒询天道似张弓。","秋深街巷槐花雨，夜静厅堂苇箔风。","尽是无憀肠断处，都将分付醉乡中。"],"title":"樽前吟呈宋白小著"}
