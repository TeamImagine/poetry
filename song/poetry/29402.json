{"author":"韩元吉","id":29402,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["瑶山直上玉梯横，不用银花散火城。","著柳共看飞絮动，打窗浑作乱蚊声。","路寻鸾鹤天疑近，石壅鲸鲵观易京。","便拟乘风跨沧海，更须新月趁潮生。"],"title":"元夕再用韵"}
