{"author":"韩驹","id":237239,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["夜直沉沉浴殿南，春风想对百花潭。","藤床转枕寻余梦，粉壁题诗倚半酣。","追记旧游时一笑，劝参真理莫多谈。","白头粗试丝纶手，归去扶犂意亦甘。"],"title":"次韵何文缜舍人后省致斋"}
