{"author":"戴复古","id":93976,"strains":["仄平平仄仄平平，平仄平平仄仄平。","平仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["又携诗卷到南州，尘满征衫雪满头。","桃李春风故园梦，江山落日异乡愁。","樽前一笑真奇事，坐上诸君尽胜流。","政倚清谈洗胸臆，莫教王粲赋登楼。"],"title":"三山林唐杰潘庭坚张农师会于丁岩仲新楼"}
