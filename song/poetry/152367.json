{"author":"方一夔","id":152367,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["数间茅屋占林塘，二顷田园幸未荒。","蒿叶正长蚕卧起，鶑声渐老麦青黄。","壁间龙骨流泉活，筐载豚蹄白酒香。","春事年年闲过去，欲将拥肿问庚桑。"],"title":"田家  其二"}
