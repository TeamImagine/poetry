{"author":"黄公度","id":21473,"strains":["平平平仄平平仄，仄仄平平平仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["天涯霜露羁离久，海内风尘归思赊。","万里穷途双白鬓，一尊浊酒对黄花。","频年奔走哀王粲，落日登临忆孟嘉。","绝塞欢娱易萧瑟，悲来忍泪望京华。"],"title":"九日"}
