{"author":"李弥逊","id":253315,"strains":["仄平平仄仄平平，平仄平仄仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["两公精意与神交，平地能令水满篙。","云气远收晴嶂合，雨声偏傍夜床髙。","辘轳未暇分甘井，舴艋应知避怒涛。","愿受一廛须及早，秋成犹得饱儿曹。"],"title":"比见帅宪祷雨甚虔枕上闻檐声为之不寐因成"}
