{"author":"李流谦","id":30954,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["云翻雨覆不须论，扪虱何妨坐对温。","政恐移文邀俗驾，可能垂箔走高门。","寒松卧雪不知老，脱叶经霜无几存。","醉著锦袍堪一笑，翰林风月我诸孙。"],"title":"次韵大人书怀  其二"}
