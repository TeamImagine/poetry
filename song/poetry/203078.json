{"author":"释道潜","id":203078,"strains":["平平仄平平，平仄仄○仄。","平平仄仄平，平平○平仄。","仄平平仄仄，平仄仄平仄。","平平平仄平，平仄○仄仄。","○○平仄○，仄仄仄平仄。","○平○○仄，仄仄平平仄。","平平仄○平，仄仄平仄仄。","平平仄仄平，仄仄平仄仄。","平平仄平仄，○仄平平仄。","仄○平平仄，仄仄仄平仄。","○平仄平平，○仄仄平仄。"],"paragraphs":["吾庐附曾阿，松竹蔚行路。","平生土木躯，羞为折腰具。","蓼虫甘苦涩，虽死那求遇。","黄香诸父贤，倾盖如有素。","相将山水行，所适得佳趣。","观台深且靓，缟壁悬清句。","云巢倚空端，下览宜细顾。","楼台霁雪初，碧瓦尘未涴。","篮舆指颓景，长挹还辞去。","恍如山阴集，俛仰已成故。","重来竟何时，相望碧云暮。"],"title":"次韵黄仲闵主簿见访游宝云诸寺"}
