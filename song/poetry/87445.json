{"author":"韩淲","id":87445,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["玉石村船子欲归，相逢只合醉如泥。","平生学识知何患，随世功名信不迷。","浪饮未应愁剂量，放言宁复究端倪。","象山经得堂之记，出处升沈惜此题。"],"title":"吴子似以长句为赠次韵"}
