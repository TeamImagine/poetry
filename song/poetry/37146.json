{"author":"陆游","id":37146,"strains":["平平仄仄仄，仄仄平仄仄。","平仄平仄仄，仄仄仄平仄。","平平仄仄平，仄仄仄平仄。","仄○平仄仄，平仄仄平仄。","平平仄仄仄，平仄仄○仄。","仄平平仄平，平仄平仄仄。","平平平仄仄，仄仄仄仄仄。","平仄仄仄平，平平仄平仄。"],"paragraphs":["阑干斗插酉，惨淡河络角。","开岁财属尔，草木忽摇落。","平生历畏涂，赤手犯蛟鳄。","幸收垂尽日，归卧一丘壑。","乡邻怪此老，肮脏尚如昨。","使无湖海宽，朝市何处著。","诸公方衮衮，一士要谔谔。","谋食古所羞，终身美藜藿。"],"title":"秋夜书感"}
