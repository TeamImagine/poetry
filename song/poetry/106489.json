{"author":"程公许","id":106489,"strains":["仄平仄仄仄平平，仄仄平平仄仄平。","仄仄仄平仄仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["眼明绝艳照凋年，傲雪凌霜分外妍。","鹤顶染砂那得似，犀棱削角自苍然。","若为白瑞三冬里，独抱丹心一节坚。","岁晚须公与商略，尽渠春昼万红嫣。"],"title":"和虞使君赋山茶花二首  其一"}
