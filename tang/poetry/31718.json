{"author":"郑谷","id":31718,"strains":["仄仄平平平仄仄，平平仄仄仄平平。","仄平仄仄仄平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["往事悠悠添浩叹，劳生扰扰竟何能。","故山岁晚不归去，高塔晴来独自登。","林下听经秋苑鹿，江边扫叶夕阳僧。","吟余却起双峰念，曾看庵西瀑布冰。"],"title":"慈恩寺偶题"}
