{"author":"韩维","id":157373,"strains":["平平仄仄平，平仄仄平仄。","平平仄仄仄，平○平仄仄。","平仄仄平仄，平仄仄平仄。","仄仄仄仄仄，仄平仄仄仄。","○仄平仄仄，平平仄平仄。","平平仄仄仄，仄仄平平仄。","仄仄仄平仄，平平仄平仄。","平平○仄仄，仄仄仄平仄。","平平仄平平，仄仄仄仄仄。","仄平仄仄平，仄仄平仄仄。","仄平平仄平，仄○仄仄仄。","仄平仄仄平，平仄仄仄仄。","平平仄仄仄，平○仄平仄。","平平仄平仄，平仄仄○仄。","平○仄平仄，○仄平平仄。","平平平仄平，仄仄仄平仄。","平平仄平仄，仄仄仄平仄。","平仄平平平，平平仄平仄。"],"paragraphs":["尝提十万师，为国捍羌寇。","严兵坐大府，诸将无与右。","旌纛俨成列，钟鼓振前后。","曰赏固自我，有诛孰敢救。","胜势前已决，威声日西走。","功名未及建，得此山城守。","捧诏顾东路，怡然引车就。","穷秋过旧许，整驾一来觏。","高谈不知疲，辄用火继昼。","卒无愠黜端，少以颜色漏。","乃知君子心，得丧不自囿。","悔非自取之，于道有不受。","徒然颂德美，洪量讵窥究。","孤城俯清汝，山势远相斗。","公庭日无事，燕坐阴华构。","林寒山雪飞，地静玉泉漱。","于兹乐天理，足使道牙茂。","时寄新诗章，穷闾慰衰疚。"],"title":"奉寄汝守仲仪舅"}
