{"author":"钱易","id":199650,"strains":["平平平仄仄仄仄，仄平平仄平○仄。","仄○平仄仄○平，平仄平平仄平仄。","仄平平平平○平，○平仄仄平平平。","平平仄仄仄平仄，○平平仄平○○。","仄仄平平○仄仄，平仄平平仄平仄。","仄仄平平平仄平，仄仄平平仄平仄。"],"paragraphs":["花销秋老白日短，败红荒绿迷空馆。","拟将清血洒昭陵，幽谷蛇啼半山晚。","十年辞家勤献书，王孙不许延公车。","江头祖庙祭无血，重门生草寒离离。","我有黄金三尺剑，奸骨无痕古波艳。","佩入函关无故人，玉握凋零七星暗。"],"title":"西游曲"}
