{"author":"张乔","id":29344,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["高楼怀古动悲歌，鹳雀今无野燕过。","树隔五陵秋色早，水连三晋夕阳多。","渔人遗火成寒烧，牧笛吹风起夜波。","十载重来值摇落，天涯归计欲如何。"],"title":"题河中鹳雀楼"}
