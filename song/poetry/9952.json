{"author":"释慧空","id":9952,"strains":["仄平平平仄○仄，○仄平平仄平仄。","平○仄仄仄仄○，仄仄仄平○仄仄。","仄平仄仄○平平，仄仄平平平仄仄。","仄平○仄○仄○，仄仄仄平平仄仄。","○○仄仄平仄平，平仄平平平仄仄。","平平仄仄仄○平，仄仄平平平仄仄。"],"paragraphs":["马驹霜蹄疾如电，过处千人万人见。","于中有个见得亲，也似不虚行一转。","古来佛国号漳泉，此去逢人呈旧面。","不须更拣亲与疏，是有是无都一串。","看看激起南海波，流入西江为瀚漫。","江西老宿问空生，但道而今成老健。"],"title":"送泐潭化主往泉南"}
