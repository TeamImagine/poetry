{"author":"皇甫介","id":171637,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["九曲烟霞染画图，羽人曾作帝王师。","鼎中绛雪成千日，岩下幽花占四时。","仙客已骖鸾鹤去，青山难使鬼神移。","何当继踵长生地，疏瀹灵根出有为。"],"title":"游洞霄"}
