{"author":"尤袤","id":51096,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["征辕已动不容攀，回首棠阴蔽芾间。","为郡不知歌舞乐，忧民赢得鬓毛斑。","澄清未展须持节，注想方深便赐环。","从此相思隔烟水，梦魂飞不到螺山。"],"title":"送提举杨大监解组西归"}
