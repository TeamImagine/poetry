{"author":"张守","id":246108,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。"],"paragraphs":["闻道抽身向急流，海边暂舣济川舟。","功存社稷推元老，人向渔樵识故侯。","绿野江山供笑傲，赤松俦侣伴淹留。","闲棋小酌怀畴昔，清梦时追杖履游。"],"title":"建炎丞相吕忠穆公退老堂诗  其二"}
