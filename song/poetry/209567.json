{"author":"刘弇","id":209567,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄仄平仄，仄仄仄平仄仄平。"],"paragraphs":["骚雅亡来几百年，不图今日见君篇。","遒豪压倒元才子，清丽追回李谪仙。","风月吟穷三寸舌，江山归欠一囊钱。","此时长啸出门去，但觉遶梁遗韵传。"],"title":"冬日呈郭明远二首  其一"}
