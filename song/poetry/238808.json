{"author":"孙觌","id":238808,"strains":["仄平仄仄仄平平，平仄平平仄仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["紫荆有信欲开花，黄犬无情不到家。","偶坐厌闻鸟嚄嚄，杯行喜听鹊查查。","同看明月人千里，相望孤云海一涯。","骥子熊儿无恙否，风云惨淡鬬龙蛇。"],"title":"三衢闻都督兵溃常润间怀舍弟而下"}
