{"author":"白玉蟾","id":120919,"strains":["平平仄平仄平平，平仄平仄仄仄○。","仄平仄平仄○平，平仄仄仄平○平。","○仄○仄仄仄平，○仄仄仄○平平。","平平○○仄平仄，平平○仄平平仄。","仄仄仄平平仄仄，平平仄平仄仄仄。","平平平平仄仄仄，仄仄仄平仄平仄。","仄○仄平仄仄平，仄仄平仄平平平，仄仄平仄仄仄平。","平平平平仄○平，平仄平仄平平○。","仄平仄平仄仄○，仄平平○仄仄平。","仄平平平平仄仄，平平平平仄平仄。","仄仄仄平○仄仄，平平平○仄平仄。","平平○平仄仄仄，仄平平平仄仄仄。"],"paragraphs":["琴心玉文洞玄玄，金钮朱锦乃汝传。","子能得之可长年，黄素镇赝完且坚。","横理如发约两边，从有赤道如朱弦。","文居其间走玄蚁，飞云相与为终始。","大道甚夷非力使，无为自然有至理。","谁能精专换骨髓，扫去俗尘不瑕秽。","目中有神乃识真，白玉为轵装车轮，里以天上翠织成。","仙人楼居俨长生，鸾鹤翔舞猿猱轻。","子能宝之慎勿轻，室宫之中夜自明。","上清真人杨与许，焚香清斋接神女。","手作此书留下土，千年流传子为主。","东方苍龙右白虎，四神严诃孰予侮。"],"title":"题黄庭经后"}
