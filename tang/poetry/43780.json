{"author":"萧颕士","id":43780,"strains":["平平仄平仄，仄仄平○平。","仄仄仄○仄，平平平仄平。","仄平平平仄，平仄平平平。","平仄仄平仄，仄平○平○。","平○仄仄仄，仄仄仄平平。","仄仄平仄仄，平平平仄平。","平平○平仄，仄仄仄平平。","仄仄平仄仄，平平仄平平。","平平仄仄仄，仄仄仄平平。","仄仄仄平仄，平平仄○平。","仄平仄仄仄，平仄平平平。","仄仄仄平仄，○平平仄平。","平平仄仄仄，仄仄平平平。","平仄○仄仄，平平平仄平。"],"paragraphs":["兹山表东服，远近瞻其名。","合沓尽溟涨，浑浑连太清。","我来疑初伏，幽路无炎精。","流水出溪尽，覆萝摇风轻。","高深变气候，俯仰暮天晴。","入谷烟雨润，登崖云日明。","乾坤正含养，种植总滋荣。","草树皆秀色，雏麋乱新声。","攀岩挹桂髓，洞穴拾瑶英。","此地隐微迳，何人得长生。","宿心尚葛许，弥愿栖蓬瀛。","太息宦名路，迟回忠孝情。","还丹昧远术，养素惭幽贞。","安得从此去，悠然升玉京。"],"title":"游马耳山"}
