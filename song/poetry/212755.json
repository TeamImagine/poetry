{"author":"李复","id":212755,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["千里人怀闵旱心，轻将岁事叩天阍。","骤倾江海繁声合，尽涤山川沴气昏。","官责时丰聊共喜，归休兴动欲谁论。","更思田父相邀乐，步屧春风倒社尊。"],"title":"和江晦叔喜雨"}
