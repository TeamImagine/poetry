{"author":"许月卿","id":141006,"strains":["平仄仄平仄仄仄，平平仄仄仄平平。","平平仄仄仄平仄，仄仄平平平仄平。","仄平平仄平平仄，平仄平○平仄平。","仄仄○平平仄仄，仄平仄仄仄平平。"],"paragraphs":["麟笔大书六月雨，蝉声静扫一天秋。","天河倒挽甲兵洗，地宝咸归秔稻畴。","雨余欹枕轩窗月，天际归帆蘋蓼洲。","一饱了知天赐履，漉巾洗盏办新𥬠。"],"title":"六月雨十一首  其一"}
