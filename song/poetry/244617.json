{"author":"李纲","id":244617,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","平仄平平仄平仄，平平平仄仄平平。","平平仄平平平仄，平仄平平平仄平。"],"paragraphs":["海上归来访老坡，依然遗迹未销磨。","松风亭下梅花老，鹤观峰头乔木多。","垂世文章灿星斗，平生忧患足风波。","华堂满龛题诗笔，人事其如天定何。"],"title":"惠州访东坡旧隐"}
