{"author":"苏辙","id":197279,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["点缀偏工乱鹄鸦，淹留欲解恼船车。","乘春已觉矜余力，骋巧时能作细花。","僵雁堕鸱谁得罪，败墙破壁若为家。","天公爱物遥怜汝，应是门前守夜叉。"],"title":"次韵子瞻赋雪二首  其二"}
