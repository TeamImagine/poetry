{"author":"文天祥","id":156102,"strains":["仄仄平平平，平平仄平仄。","仄仄平平平，平仄仄○仄。","平平仄仄仄，○仄平仄仄。","仄平仄仄平，平平仄平仄。","仄平○平平，平仄仄○仄。","仄仄平平平，仄仄平平仄。"],"paragraphs":["载酒之东郊，东郊草新绿。","一雨生江波，洲渚失其足。","青春岂不惜，行乐非所欲。","采芝复采芝，终朝不盈掬。","大风从何来，奇响振空谷。","我马何玄黄，息我西山麓。"],"title":"山中感兴三首  其一"}
