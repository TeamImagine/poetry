{"author":"苏颂","id":179203,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["倦游城阙厌纷华，一棹南归出白沙。","簪绂弃来如释负，山林到处便为家。","流泉绕舍锵金玉，仙饵盈槃泛露霞。","珍重宗英嘉隠操，远裁清句重咨嗟。"],"title":"和吴仲庶龙图寄德仁致政比部二首  其二"}
