{"author":"王安石","id":179930,"strains":["仄平平平仄平平，仄平仄仄○仄平。","○○仄仄仄仄仄，仄仄仄仄平平○。","仄平仄仄平平仄，仄仄仄仄平○平。","仄平仄仄仄平仄，仄仄平仄平○○。","仄○平仄仄仄平，仄仄仄仄○平平。","平平仄仄仄仄仄，平仄仄仄○平平。","平平仄仄○平平，仄仄平仄平○平。","平平仄仄平仄平，仄平仄仄○仄平。","平平仄仄平平仄，平仄平○仄仄平。"],"paragraphs":["壮哉非罴亦非䝙，目光夹镜当坐隅。","横行妥尾不畏逐，顾盼欲去仍踌躇。","卒然我见心为动，熟视稍稍摩其须。","固知画者巧为此，此物安肯来庭除。","想当槃礴欲画时，睥睨众史如庸奴。","神闲意定始一扫，功与造化论锱铢。","悲风飒飒吹黄芦，上有寒雀惊相呼。","槎牙死树鸣老乌，向之俛噣如哺雏。","山墙野壁黄昏后，冯妇遥看亦下车。"],"title":"虎图"}
