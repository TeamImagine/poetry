{"author":"朱松","id":10494,"strains":["平仄平仄仄，仄平仄○平。","平仄仄平平，仄仄仄仄平。","平仄仄仄平，○仄○平平。","○○平仄仄，仄仄仄仄平。","平仄仄仄仄，仄仄平仄平。","仄○平平仄，○平仄平平。","○平仄仄○，仄仄平○平。","平平仄仄仄，仄仄平仄平。","平平仄平仄，仄○平平平。"],"paragraphs":["炎海霜雪少，畏寒直过忧。","驼褐阻关河，吉贝亦可裘。","投种望着花，期以三春秋。","茸茸鹅毳净，一一野茧抽。","南北走百价，白氎光欲流。","似闻边烽急，缘江列貔貅。","裁襦衬铁衣，爱此温且柔。","天乎未厌乱，利厚人益媮。","谁知海滨客，独叹无人酬。"],"title":"记草木杂诗七首 吉贝"}
