{"author":"陈应辰","id":95289,"strains":["仄仄平平仄仄平，平平平仄仄平平。","平平仄仄仄平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["铁壁嶙峋构小亭，潇然云栋接风棂。","烟光横抹半峰紫，山色不磨千古青。","老去久无金马梦，归迟应愧草堂灵。","明经拾芥成何事，得似朝来对翠屏。"],"title":"青紫峰亭"}
