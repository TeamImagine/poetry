{"author":"郑谷","id":31604,"strains":["平仄仄平平，○平仄仄平。","仄○平仄仄，仄仄仄○平。","仄仄平平仄，平平仄仄○。","仄平平仄仄，仄仄仄平平。","平仄平平仄，平平仄○平。","平平平仄仄，仄仄仄平平。","仄仄平平仄，平平仄仄平。","仄平平仄○，仄仄仄○○。","仄仄平平仄，平平仄仄○。","仄平平仄仄，平仄仄平平。"],"paragraphs":["何以保孤危，操修自不知。","众中常杜口，梦里亦吟诗。","失计辞山早，非才得仕迟。","薄冰安可履，暗室岂能欺。","勤苦流萤信，吁嗟宿燕知。","残钟残漏晓，落叶落花时。","故旧寒门少，文章外族衰。","此生多𫐘轲，半世足漂离。","省署随清品，渔舟爽素期。","恋恩休未遂，双鬓渐成丝。"],"title":"投时相十韵"}
