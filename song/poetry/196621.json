{"author":"方洵武","id":196621,"strains":["平○仄仄仄，仄平平仄平。","仄仄仄仄仄，平仄仄仄平。","仄平仄仄仄，仄仄平平平。","仄平仄仄仄，仄仄○○平。","仄仄仄仄仄，平仄平平平。","仄平仄平平，仄仄平平平。","仄平仄○仄，仄仄○平平。","仄仄平平平，○仄平平平。","仄仄仄平仄，○平仄平平。","平仄仄平仄，仄仄平平平。"],"paragraphs":["卢扁不世出，死生非在人。","草木孕妙理，金玉潜至神。","用之固有序，品制非君臣。","世之挟术者，不啻空中尘。","悉以利自售，幽枉何由伸。","韫公药之师，所得无非真。","构堂备观寂，榜墨如堆云。","再味维摩言，深悯芭蕉身。","我病众生病，当推病之因。","诸幻起诸妄，勿药常欣欣。"],"title":"题宁国院十全堂"}
