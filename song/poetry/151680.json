{"author":"何梦桂","id":151680,"strains":["仄仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["日暮佳人雪满簪，不堪重听楚骚吟。","游豚吹浪江风恶，穴蚁坯封山雨深。","遁世敢谈枰外著，济时空抱梦中心。","闲花满地将军老，莫向东风更鼓琴。"],"title":"有感寄唐月心"}
