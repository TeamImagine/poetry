{"author":"董嗣杲","id":154281,"strains":["仄仄仄仄平，平仄仄平仄。","仄仄仄平平，○仄○○仄。","仄○仄平平，仄仄平仄仄。","仄平仄平仄，仄平仄仄仄。","平平仄平平，平仄平平仄。","仄○平平仄，○○○○仄。","仄仄仄平平，平仄平仄仄。","平平仄平平，仄平平平仄。"],"paragraphs":["日出雪意消，云敛万山紫。","水步发船人，相竞更填委。","弛担苦多虞，买渡须谨始。","向来受摧挫，至今失料理。","溪南树阴开，沙上鸿声起。","独行良辛苦，淹留叹行李。","寘恨复怜生，归欤安坎止。","奔程入湖城，渺茫东门水。"],"title":"四安乘舟上安吉州"}
