{"author":"白居易","id":15151,"strains":["○仄平仄平，平○平仄仄。","仄仄平仄平，平○仄平仄。","平平仄平仄，仄仄○仄仄。","仄仄仄仄平，平平○仄仄。","平平仄○仄，平仄仄平仄。","平仄仄仄平，仄平仄○仄。","仄平仄平仄，平平仄○仄。","仄平仄平○，平平仄平仄。","平平平仄仄，仄仄平○仄。","仄仄○平平，平平仄平仄。","仄平○仄仄，仄仄平平仄。","仄平平○○，○平仄平仄。"],"paragraphs":["三十为近臣，腰间鸣佩玉。","四十为野夫，田中学锄谷。","何言十年内，变化如此速。","此理固是常，穷通相倚伏。","为鱼有深水，为鸟有高木。","何必守一方，窘然自牵束。","化吾足为马，吾因以行陆。","化吾手为弹，吾因以求肉。","形骸为异物，委顺心犹足。","幸得且归农，安知不为福。","况吾行欲老，瞥若风前烛。","孰能俄顷间，将心系荣辱。"],"title":"归田三首 三"}
