{"author":"何梦桂","id":151745,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["谩道无丹蜕骨凡，绣襦不换嫁时衫。","老天倘未忘周孔，巫鬼何须问抵咸。","身健加餐亲鼎饪，眼明减药认囊缄。","山中吠犬千年杞，采采犹堪餍吻馋。"],"title":"和韵问魏石川疾  其一"}
