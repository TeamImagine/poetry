{"author":"李流谦","id":30669,"strains":["平平○仄仄仄平，平平仄平仄平○。","○平仄仄仄仄仄，平仄仄平仄仄平。","平平仄平平仄仄，仄仄仄平○仄仄。","仄平仄仄平平仄，仄平○仄平平仄。","平平仄仄仄平○，平平仄仄平平平。","仄仄平平仄○仄，平仄仄仄仄仄平。","平仄○平仄平仄，平仄○平平仄仄。","平平仄仄仄平平，○平○仄平平仄。"],"paragraphs":["登山临水远送君，征鸿掠天不堪闻。","临岐握手惜此别，车已载脂仆在门。","骊歌未残心欲动，剪烛夜谈如昨梦。","茂林已扫山阴迹，地黄犹注床头瓮。","明朝咫尺隔沧溟，烟波渺渺迷羌津。","我亦归来念离索，孤坐手取柏子焚。","君绝畛畦我平易，肝胆相倾无复讳。","春风万斛撒金莲，迟君更作连宵醉。"],"title":"文约既行复作此送之"}
