{"author":"仇远","id":164148,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["当年而父同吾父，各罄籯金共教儿。","可惜两翁黄壤下，不知二子绿衣时。","着鞭虽已撞楼破，列鼎宁无负米思。","千里送君何以赠，长歌泮水蓼莪诗。"],"title":"送许君起赴余干教授  其一"}
