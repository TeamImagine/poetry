{"author":"方干","id":30248,"strains":["平平平仄仄平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平仄。"],"paragraphs":["来来先上上方看，眼界无穷世界宽。","岩溜喷空晴似雨，林萝碍日夏多寒。","众山迢递皆相叠，一路高低不记盘。","清峭关心惜归去，他时梦到亦难判。"],"title":"题报恩寺上方"}
