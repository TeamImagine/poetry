{"author":"黄裳","id":204543,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["十年光景一回头，闻住鹅湖且六周。","堂上雷鸣通妙用，鼎中龙伏得真修。","报恩香篆云山晓，传法心涵水月秋。","莫笑紫玄翁未去，已怀烟浪作扁舟。"],"title":"寄鹅湖佛智长老"}
