{"author":"张乔","id":29323,"strains":["平○○仄○，仄仄仄平平。","仄仄○平仄，平平仄仄平。","仄平平仄仄，平仄仄平平。","仄仄平平仄，平○仄○平。","仄平○仄仄，平仄仄平平。","仄仄平平仄，平平○仄平。","仄○平仄仄，平平仄平平。","仄仄平平仄，○平仄仄○。"],"paragraphs":["还应毫末长，始见拂丹霄。","得子从西国，成阴见昔朝。","势随双刹直，寒出四墙遥。","带月啼春鸟，连空噪暝蜩。","远根穿古井，高顶起凉飙。","影动悬灯夜，声繁过雨朝。","静迟松桂老，坚任雪霜凋。","永共终南在，应随劫火烧。"],"title":"兴善寺贝多树"}
