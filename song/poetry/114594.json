{"author":"刘克庄","id":114594,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["连墙终岁少相过，时听书声警睡魔。","懒续胶弦欢意薄，虽分风月皱眉多。","廉如玉雪谁知者，仕止牙绯奈命何。","昨送华轩今哭墓，伤心相挽不成歌。"],"title":"挽宋泉倅"}
