{"author":"张纲","id":245324,"strains":["平平平仄仄平平，仄仄平平仄仄仄。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["年来春事不相关，一笑除非醉里拼。","未信花枝憎白髪，且随月色傍朱栏。","他时拜赐犹能记，此夜伤心更忍看。","姚魏风流浑谩与，坐来双泪落金盘。"],"title":"次韵传道夜观牡丹"}
