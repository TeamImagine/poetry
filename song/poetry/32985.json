{"author":"陆游","id":32985,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["小阁东南独咏诗，此生终与世差池。","夕阳明处苍烟合，栖燕归时画角悲。","人与江山均是梦，心非风月尚谁知。","旧交几岁音尘隔，三抚阑干有所思。"],"title":"望云楼晚兴"}
