{"author":"楼钥","id":66698,"strains":["仄仄仄平平仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["跪履巽岩今几年，见君风度喜跫然。","长编固已翻青简，老墨犹能宝漆烟。","游宦自欣天影近，思家犹在夕阳边。","时从甥馆追清赏，賸写新诗继谪仙。"],"title":"次李季章监簿韵"}
