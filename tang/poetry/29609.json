{"author":"李山甫","id":29609,"strains":["平仄平平仄仄平，仄平平仄仄平平。","平平仄仄仄平仄，仄仄仄平仄仄平。","平仄仄平平仄仄，仄平平仄平平平。","仄平平仄平平仄，仄仄平平仄仄平。"],"paragraphs":["腰剑囊书出户迟，壮心奇命两相疑。","麻衣尽举一双手，桂树只生三两枝。","黄祖不怜鹦鹉客，志公偏赏麒麟儿。","叔牙忧我应相痛，回首天涯寄所思。"],"title":"赴举别所知"}
