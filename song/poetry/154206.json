{"author":"董嗣杲","id":154206,"strains":["仄平○平○，平仄仄平仄。","平○平仄平，○○平仄仄。","平平仄平仄，○仄平仄仄。","平平仄平仄，平仄仄平仄。","平○仄○仄，仄仄平仄仄。","平平仄平仄，平仄仄平仄。","仄仄仄仄仄，仄仄仄平○。","平仄平仄平，平仄仄○仄。"],"paragraphs":["晚风吹山空，闲步策藜杖。","纡从砂涧头，行过崖石上。","庵门耀金碧，中觉天地旷。","神泉夜光灿，禽鸟互酬唱。","黄冠扣闲趣，发语知不妄。","因拈故人迹，流辈所钦向。","我答亦附会，不想失宜当。","随口诚卒然，聊纪客中况。"],"title":"清虚闲步有询吴灵耀近履者"}
