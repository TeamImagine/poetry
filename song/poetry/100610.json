{"author":"郑清之","id":100610,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["懒把无生话更参，月移梅影到枝南。","身心识破梦中蝶，头角老来春后蚕。","笑𣃁野泉畦露菊，巧寻煖地圃霜柑。","蒲团睡足书遮眼，贝叶丛间会孔聃。"],"title":"余识頔云岑已三十年晚居觉际又八载矣近因山行疑接谈麈偈语奉赠"}
