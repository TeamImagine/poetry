{"author":"李山甫","id":29630,"strains":["仄仄仄仄平仄仄，平平平仄仄平平。","平平平仄仄平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["卧病厌厌三伏尽，商飙初自水边来。","高峰枯槁骨偏峭，野树扶疏叶未摧。","时序追牵从鬓改，蝉声酸急是谁催。","云门不闭全无事，心外沈然一聚灰。"],"title":"山中病后作"}
