{"author":"苏辙","id":197131,"strains":["仄仄○平仄仄平，平平仄仄仄平平。","平平仄仄平平仄，平仄平平仄仄平。","仄仄仄平○仄仄，平平仄仄仄平平。","仄平仄仄平平仄，仄仄平平仄仄○。","平仄平平平仄仄，平平平仄仄平平。","平平平仄平平仄，平平平平仄仄平。"],"paragraphs":["出入三朝望愈尊，淮阳退卧避喧烦。","崇高历遍知皆妄，风俗频迁气独存。","世事直须劳旧德，归心那复厌名藩。","赤松作伴功虽切，白发忧时义所敦。","仁比高山年自倍，秋逢生日喜盈门。","知公知命身无祷，聊为生灵举寿樽。"],"title":"张安道尚书生日"}
