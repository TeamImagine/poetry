{"author":"李昴英","id":130073,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄平平平仄，平仄平平仄仄平。"],"paragraphs":["秋欲中分暑更袢，金风崛起便成寒。","桃笙夜展犹嫌执，狐向朝披便怯单。","翻手炎凉真可笑，循环造化果无端。","老来一任添霜缕，寒暑难磨只寸丹。"],"title":"八月骤寒"}
