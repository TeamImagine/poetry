{"author":"黄滔","id":33695,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["长说愁吟逆旅中，一庭深雪一窗风。","眼前道路无心觅，象外烟霞有句通。","几度相留侵鼓散，频闻会宿著僧同。","高情未以干时废，属和因知兴不穷。"],"title":"延福里居和林宽何绍余酬寄"}
