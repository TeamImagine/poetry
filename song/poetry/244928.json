{"author":"李纲","id":244928,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["萦回作舞下烟霄，满地光铓混凸凹。","虚幌夜寒疑月彩，疏林晓粲误梅梢。","远怀戴隐终须访，髙拥袁门未易敲。","好是碧天云散后，银蟾皎洁两相交。"],"title":"残腊雪再作二首  其二"}
