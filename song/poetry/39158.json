{"author":"陆游","id":39158,"strains":["仄仄仄平平，平仄○仄平。","仄仄平仄仄，仄仄仄平平。","平○仄仄○，平平仄○○。","仄平仄仄平，仄仄平仄平。","平平仄仄平，○仄仄仄平。","平平仄○仄，仄仄平平平。"],"paragraphs":["腊雪瑞丰登，春雨相发生。","二者皆可贺，爱此打窗声。","披衣起静听，萧萧乱疏更。","岂惟肺渴苏，耳目为一清。","孤灯不结花，相对翳复明。","明朝遂除夕，岁月惊峥嵘。"],"title":"十二月二十九日夜半雨雪作披衣起听"}
