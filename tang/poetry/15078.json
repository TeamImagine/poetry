{"author":"白居易","id":15078,"strains":["平仄○，仄平○，仄平平仄平仄平。","仄平平仄仄平仄，仄仄平平平仄平。","仄仄○仄平，平平仄○平。","平平仄○仄平仄，平仄仄平平仄平。","平○○仄○平仄，平仄仄仄仄○平。","仄平平仄仄，仄○仄仄仄仄仄。","仄仄平仄平，平仄平○○仄○。","平仄○，平平仄仄平平仄。","仄仄仄平○平平仄，平○仄平仄仄仄。","仄仄仄平仄平平平仄仄平，平仄仄仄平平仄。"],"paragraphs":["秦吉了，出南中，彩毛青黑花颈红。","耳聪心慧舌端巧，鸟语人言无不通。","昨日长爪鸢，今朝大觜乌。","鸢捎乳燕一窠覆，乌琢母鸡双眼枯。","鸡号堕地燕惊去，然后拾卵攫其雏。","岂无雕与鹗，嗉中肉饱不肯搏。","亦有鸾鹤群，闲立高飏如不闻。","秦吉了，人云尔是能言鸟。","岂不见鸡燕之冤苦，吾闻凤皇百鸟主。","尔竟不为凤皇之前致一言，安用噪噪闲言语。"],"title":"新乐府 秦吉了\t哀冤民也"}
