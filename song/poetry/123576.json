{"author":"葛绍体","id":123576,"strains":["仄○仄平平，平○仄○仄。","仄平○仄仄，仄仄平○仄。","平平平仄平，仄仄仄平仄。","仄平仄平平，平平仄平仄。","平平平仄平，○○仄仄仄。","仄平仄平○，平平仄○仄。","平平仄仄平，平平仄平仄。","平平仄仄仄，仄平平仄仄。","平平仄平仄，仄平仄平仄。","平平仄平○，仄仄仄仄仄。","平○仄仄平，平仄仄平仄。","平平平平仄，平平平仄仄。","平仄平仄仄，仄仄平仄仄。"],"paragraphs":["走骑引征鞍，鸣榔趁行舶。","下唐三百里，棹稳波如席。","霜晴天宇清，日暖带春色。","髻梳粲新妆，罗襦照澄碧。","怡怡兄弟情，亹亹仆驭力。","岂为诧游观，肝肠孝思激。","嵯峨上柏山，丞郎旧形魄。","松台夜漫漫，竹坞风索索。","声容弗云远，肃雝对巾帻。","追惟起家难，饱适敢笑剧。","于昭万古魂，伊嘏愿无斁。","嗟嗟天涯客，青灯延永夕。","君有霜露感，我念云水隔。"],"title":"送高文父上柏省坟"}
