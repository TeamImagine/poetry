{"author":"王之道","id":7211,"strains":["平仄平平仄○仄，○平○仄平平仄。","平平仄仄仄○平，仄仄平平仄平仄。","○平仄仄平平仄，○仄平平仄平仄。","平○平平仄仄平，平平仄○平平平。","平仄平仄仄平仄，仄○平平仄平仄。","仄平仄仄仄仄○，仄仄○○仄平仄。"],"paragraphs":["江上惊风夜穿屋，扁舟正舣沙头宿。","灯寒屡剔短檠青，酒暖孤斟老盆绿。","更阑艇子催人起，泥汊而今趁朝市。","披衣踉蹡出马门，凌波逐浪来江豚。","鸣橹呕哑溅飞雨，静听依稀似人语。","月城百里指顾中，只好张帆使风去。"],"title":"晓解糁潭追和张文潜白沙阻风"}
