{"author":"王柏","id":123949,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["小春天气未和平，冷暖于人孰重轻。","幽菊瘦兰皆有味，凄风楚雨自无情。","披来破衲便身稳，写到新诗彻骨清。","个里不知谁得失，薰莸境界要分明。"],"title":"和易岩兰菊韵"}
