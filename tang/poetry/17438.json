{"author":"白居易","id":17438,"strains":["平平仄仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["青毡帐暖喜微雪，红地炉深宜早寒。","走笔小诗能和否，泼醅新酒试尝看。","僧来乞食因留宿，客到开尊便共欢。","临老交亲零落尽，希君恕我取人宽。"],"title":"初冬即事呈梦得"}
