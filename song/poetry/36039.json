{"author":"陆游","id":36039,"strains":["仄仄仄平○，○平仄平仄。","仄仄仄平仄，仄平○仄仄。","仄平平仄仄，仄○仄○仄。","仄平平仄仄，仄仄平仄仄。","仄仄平仄平，平仄○仄仄。","平平仄平仄，平仄仄仄仄。","仄平仄仄平，仄仄仄平仄。","平仄平仄平，○仄仄仄仄。"],"paragraphs":["卖药锦城中，烧丹雪山麓。","石窦取鹅管，玉床收箭镞。","紫云晨覆鼎，白虹夜穿屋。","鬼神严厉守，沆瀣勤沐浴。","此士真可人，高简遗世俗。","江头十年别，颜色炯在目。","使来每寄声，喜我淡无欲。","灵剂何必多，分饷一黍足。"],"title":"寄城都籧道人"}
