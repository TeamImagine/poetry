{"author":"许月卿","id":141066,"strains":["仄平仄平仄，平仄仄平平。","仄仄平平仄，平平仄仄平。","○平仄仄○，仄仄平平平。","平仄仄仄仄，平平仄仄平。","仄○○平仄，平○仄平○。","平○平○仄，仄平平仄平。","？平平仄仄，平仄仄平平。","仄仄平○仄，平平平仄平。","仄平仄仄○，仄仄仄平平。","仄仄平平仄，○平仄仄平。","平平平仄○，仄仄仄平平。"],"paragraphs":["贺公雅吴语，文靖咏唐风。","我自儒多误，心惭佛六通。","将焉用彼相，不肯为渠公。","明月夜满目，晴云晓荡胸。","马更骑东下，骝更入花中。","无虑殊难老，有头能自翁。","徜徉生计拙，潇散自谋忠。","白酒杯中满，红尘门外讧。","汉轮谩牧叟，鲁质不周丰。","自诡冰坚渡，如新火浣同。","青山青未了，绿水绿无穷。"],"title":"暮春联句九首  其九"}
