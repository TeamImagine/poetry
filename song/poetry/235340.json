{"author":"程俱","id":235340,"strains":["平平仄仄平仄仄，○仄平平平仄仄。","仄平平仄仄平平，平仄平平仄平仄。","平平○仄仄仄平，平平仄仄平平平。","平平仄仄平仄仄，仄仄仄仄平平平。","仄平仄平仄平仄，仄仄平平仄仄平。","仄平平仄仄平仄，平○仄仄平平平。","平平仄仄平仄平，仄平○仄平平平。","平平仄仄平仄仄，仄平仄仄○平平。","仄平仄平○仄仄，仄仄仄平平仄仄。","平平仄○仄仄平，仄○平○平仄仄。","仄平仄平平仄○，平○平仄平○平。","平平仄仄平平仄，平仄平平平仄仄。","○平仄仄平仄仄，○平○仄平平仄。","平平仄仄平平仄，仄仄仄平○仄仄。"],"paragraphs":["山川不舍骍与角，亢鼻孤豚殊不恶。","委身投笔事氐羌，何异天球荐房闼。","人心如面各不同，蛇头蝎尾吾安容。","脂韦肯效箕帚态，拔剑撞斗真才雄。","少年食牛有余气，大笑文章几女工。","立谈宁与子虚比，危冠欲入明光宫。","功成筑室依故丘，作书重壁垂千秋。","宸奎一扎呼不起，闭门老死如黔娄。","尔来养生如养胃，未羡昴精刀笔吏。","疲神毕虑子所诃，凤觜鸾胶谁汝试。","昔贤忘心身亦空，身如丘井心如风。","君言作解皆魔鬼，蒲柳松筠同尽耳。","三星在霤能几许，张拳且击关南鼓。","游龙作御云生翼，轸地盖天从莫逆。"],"title":"二十八舍歌示钱定国显道"}
