{"author":"张籍","id":13284,"strains":["仄仄仄平○仄○，平平仄仄仄平平。","平平平平平仄仄，仄仄○平仄仄仄。","平平仄仄仄平平，平仄仄仄平平仄。","○平平平○仄仄，平仄○平仄平仄。","○平仄仄平平平，仄平平仄平仄仄。","平平仄仄平仄仄，○平仄仄平仄平。","仄平仄仄○仄仄，平仄仄平○仄仄。","○平仄仄○仄平，平仄平平仄仄仄。","平平○仄平仄○，平仄平平平仄平。"],"paragraphs":["远客出门行路难，停车敛策在门端。","荒城无人霜满路，野火烧桥不得度。","寒虫入窟鸟归巢，僮仆问我谁家去。","行寻田头暝未息，双毂长辕碍荆棘。","缘冈入涧投田家，主人舂米为夜食。","晨鸡喔喔茅屋傍，行人起扫车上霜。","旧山已别行已远，身计未成难复返。","长安陌上相识稀，遥望天山白日晚。","谁能听我辛苦行，为向君前歌一声。"],"title":"羁旅行"}
