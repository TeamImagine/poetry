{"author":"虞俦","id":62290,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["香雾崇朝一炷薰，雷声便得晚来闻。","今年虽欠梅黄雨，仲夏犹敷稻绿云。","审象已能苏大旱，卧龙何用说三分。","腐儒窃有区区见，例奏囊封愧不文。"],"title":"出郊志喜"}
