{"author":"陈师道","id":213677,"strains":["仄仄仄平○仄仄，仄仄平平平仄仄。","仄平仄仄仄平平，仄仄平平○仄仄。","平仄平平仄平仄，仄仄平平仄平仄。","平平仄仄仄平平，平平平○仄平仄。","仄仄平平仄平仄，仄仄○平○仄仄。","平○仄仄仄平平，平仄○平○平仄。","仄○仄平平仄仄，仄平仄仄平平仄。","仄平仄仄仄平平，○仄平平仄平仄。"],"paragraphs":["赤手取鱼如拾块，布网鸣舷攻腹背。","岂知激浊与清流，恐惧骈头牵翠带。","居士仁心到鱼鸟，会有微生化余鲙。","宁容网目漏吞舟，谁能烹鲜作苛碎。","我亦江湖钓竿手，误逐轻车从下濑。","生当得意落鸥边，何用封侯堕鸢外。","不如此鱼今得所，置身暗与神明会。","径须作记戒鲸鲵，防有任公钓东海。"],"title":"次韵苏公西湖徙鱼三首  其二"}
