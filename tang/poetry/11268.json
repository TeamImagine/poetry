{"author":"刘禹锡","id":11268,"strains":["仄仄○平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平平平仄仄，平仄仄平平。","仄仄平仄○，仄平○仄○。","仄平平平仄，仄仄平○平。"],"paragraphs":["上国庭前草，移来汉水浔。","朱门虽易地，玉树有余阴。","艳彩凝还泛，清香绝复寻。","光华童子佩，柔软美人心。","惜晚含远思，赏幽空独吟。","寄言知音者，一奏风中琴。"],"title":"令狐相公见示新栽蕙兰二草之什兼命同作"}
