{"author":"范祖禹","id":200781,"strains":["仄仄仄仄平，○○平仄○。","仄平平○仄平仄，仄平○仄平仄○。","仄○○平仄平仄，平仄平平平仄仄。","仄仄平平仄仄○，平平仄仄平平仄。","仄平平仄仄○平，平仄平平○仄平。","仄仄仄平○仄仄，仄○平仄仄平平。"],"paragraphs":["忆昨卧碧山，苍苍丛桂间。","白云为屏石为枕，绿萝长挂明月闲。","忽乘轻舟泛江水，山月随人还在此。","白鹭惊飞宿霭间，青山倒卧沧波砥。","此时孤棹发中流，川后停波听棹讴。","不学子猷中夜返，欲乘眀月向资州。"],"title":"月夜船行入资州"}
