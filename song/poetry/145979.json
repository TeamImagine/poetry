{"author":"释行海","id":145979,"strains":["仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["十五游方今五十，羞将白发对春风。","故园泉石情长在，近日江湖趣不同。","鶑友怕寒抛柳巷，蜂臣探暖到花丛。","芳菲时节偏多感，无奈归心逐塞鸿。"],"title":"癸酉春侨居无为寺归云阁以十五游方今五十为题信笔十首终在五首  其一"}
