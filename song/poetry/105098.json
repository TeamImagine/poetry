{"author":"杜范","id":105098,"strains":["平仄平平平，仄仄平平仄。","平平仄○○，仄○平仄仄。","平仄平平平，平仄仄仄仄。","平仄仄平仄，仄仄平仄仄。","平平仄平平，平仄仄平仄。","仄仄平平平，平仄仄平仄。","仄平仄仄仄，平仄仄平仄。"],"paragraphs":["人以宽而安，道以宽而久。","蹄涔贮污潢，满除翻覆手。","江海无津涯，天地等大受。","宽故静而一，是谓仁者寿。","晴天泛风光，春意入花柳。","一笑登公堂，宽德寓杯酒。","愈宽则愈寿，松柏岁寒友。"],"title":"宽堂生辰见招坐中赋小诗为寿"}
