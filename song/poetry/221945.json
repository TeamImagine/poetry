{"author":"释重显","id":221945,"strains":["仄平平仄平平仄，仄平平○平仄仄。","仄仄○平平仄平，仄仄平平仄○仄。","平平仄仄平平○，平平仄仄○平平。","平平仄平平仄仄，仄仄仄仄平平平。","平平仄仄平平仄，仄仄平平仄○仄。","○○平仄平仄平，仄仄平平仄○仄。"],"paragraphs":["海山孤僻非蓬岛，雾泠云深松桂老。","有客凝冬何太高，巨野宵征苦相讨。","岩房杳杳凌寒空，冰霜落落分谭丛。","谁云百城沉古月，自笑八面生清风。","俄然别我还归去，惠理之徒望回驭。","重重无尽楼阁门，到必为时略轻据。"],"title":"送广华严归鹫峰"}
