{"author":"杨万里","id":48792,"strains":["平平平平仄仄仄，○平仄仄仄○仄。","仄○平仄仄仄平，平○仄仄平○仄。","仄平平平平仄○，仄平仄平平仄平。","平平平仄平仄平，仄仄仄仄○平平。","平平仄仄仄仄仄，仄仄仄平仄平仄。","平平仄仄平仄平，仄仄平平○仄仄。","仄平仄仄平平平，平平仄平仄平平。","○平仄仄平平平，仄平仄仄○平平。"],"paragraphs":["东吴南垂楚北际，中央不合大如砺。","百滩千嶂自一川，清空不是人间世。","玉山先生携老禅，把茅结庵开小轩。","身前身后来醉眠，一醉不醒三千年。","先生杖屦半宇宙，每到此轩去还又。","为怜雪立孤竹君，月骨风筋如许瘦。","向来种笋今排天，先生手痕故依然。","骑龙帝旁为飞仙，玉棺寂寞空寒烟。"],"title":"题汪圣锡坟庵真如轩在玉山常山之间"}
