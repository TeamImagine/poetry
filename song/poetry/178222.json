{"author":"魏野","id":178222,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["弈世英髦命世贤，悬弧时节早秋天。","蟾光望处将三五，凤历推来恰半千。","功向清朝终突兀，寿同皇祚合连延。","预愁来岁逢今日，不得中书献此篇。"],"title":"寇相公生辰二首  其二"}
