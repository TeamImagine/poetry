{"author":"郑准","id":33061,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["吴山楚驿四年中，一见清明一改容。","旅恨共风连夜起，韶光随酒着人浓。","延兴门外攀花别，采石江头带雨逢。","无限归心何计是，路边戈甲正重重。"],"title":"江南清明"}
