{"author":"朱松","id":10581,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["墙东新径去年开，二老扶筇便往来。","数面何曾三日别，离怀都寄十分杯。","客亭系马梅争落，官舍裁书雁欲回。","秉执枢机有知己，未须卜筑向蒿莱。"],"title":"送蔺廷彦之衡州"}
