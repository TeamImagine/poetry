{"author":"张舜民","id":196290,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄平平平。"],"paragraphs":["憧憧大道两京来，千骑东方最上才。","岂有甘棠存故国，空余河水绕行台。","松筠寂寂征君宅，箫鼓匆匆过客杯。","九陌风尘归未得，不知青眼为谁开。"],"title":"送郑平叔司勋之陕二首  其二"}
