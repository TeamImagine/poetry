{"author":"吕本中","id":246669,"strains":["仄仄平仄仄平仄，平平○平平○仄。","平仄平仄仄仄平，平平仄平平仄平。","平平平仄仄平仄，平仄平仄平平○。","仄平○○平仄仄，仄仄仄仄○○平。","仄仄平平仄平仄，平平仄仄仄仄仄。","仄平平仄仄平仄，○仄平平仄平仄。","仄平平仄平○平，仄仄平平○○仄。","仄平平仄仄平仄，仄○仄○仄平仄。","仄平○仄仄平平，平仄平平○平仄。","仄平仄仄平仄平，仄○仄平平仄平。","平平仄仄平仄仄，平仄仄仄平平平。","仄○平平仄仄○，○平平○平仄平。"],"paragraphs":["昨日之热未为热，凉风颇随团扇发。","今日之热不可言，西山火炎尘障天。","高楼坚坐若燔炙，常恐秋到无夤缘。","与君相从今几日，欲度一日如长年。","忆昔京城值秋雨，人家邂逅得细语。","不愁归舍少薪米，且喜尊前好宾主。","去年君自云中归，隔巷寻君相劳苦。","是时强虏在城下，耳犹厌听贼营鼓。","岂知丧乱到江南，同向宣城过残暑。","晚来一雨天遂凉，便思约君来对床。","床前适有新酒熟，君醉可舞吾能狂。","醉中谈天亦未妨，回船吴中君勿忙。"],"title":"昨日之热一首赠赵彦强"}
