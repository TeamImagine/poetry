{"author":"何麟瑞","id":172086,"strains":["平平平平仄平仄仄平仄，仄仄○仄仄。","平平仄平仄仄仄平仄，仄仄平仄仄○仄。","平仄仄仄平仄仄，仄平仄仄仄平仄。","仄仄仄仄○平仄，仄平仄仄平平仄仄仄。","仄仄仄仄仄平仄，仄平仄仄平仄仄。","○平仄平仄平仄，平仄仄仄平平仄○仄，○仄仄仄仄仄仄。","仄仄仄平平仄仄，仄平仄仄平平仄仄○，平仄○○仄仄仄。","仄仄平仄平仄平，仄仄仄平平仄平。","仄○○○仄仄仄，仄仄○仄平仄平。","平○平仄仄仄仄，平仄平仄○平平。","平平仄平○仄仄，仄平平仄仄仄平。","平仄仄仄仄，仄○仄仄仄仄平。","平○仄仄平仄仄，仄仄平仄仄仄平。","平仄仄仄○仄仄仄仄，平平仄仄仄仄○。","仄平仄仄仄平仄，平仄仄平仄仄○仄仄。"],"paragraphs":["昆仑高哉二千五百余里，日月相隠避。","黄河发源下有渥洼水，大宛群马饮其澨。","天马下与群马戏，产驹一日可千里。","滴汗化作燕支水，国人缚藁为人置水际。","久与马习不经意，一朝却被人馽系。","张骞使还报天子，天子不惜金珠与重币，期以此马可立致。","大宛使人欺汉使，致烦浞野楼兰七百骑，攻虏其王马始至。","此马初入天厩时，一十二闲无敢嘶。","万乘临观动一笑，盛气从此无四夷。","君王神武不世出，天产神物相追随。","高皇手提三尺剑，蹙秦诛项一指麾。","天下马上得，不闻取马外国为。","龙如可豢龙亦物，马果龙种岂受羁。","徒令物故过半不补失，轮台一诏悔已迟。","此诗欲学旅獒可，光武一牛亦足嘘汉火。"],"title":"天马歌"}
