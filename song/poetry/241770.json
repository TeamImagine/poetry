{"author":"周紫芝","id":241770,"strains":["平平仄仄仄平平，平仄平平仄仄平。","平仄平平仄平仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["江边熟睡不闻鸡，高卧何功尚拥麾。","千里西风饱鱼蟹，十年惊魄梦旌旗。","名惭公瑾终焉用，人似黄香更好诗。","欲作报章无妙语，楚歌唯有竹枝词。"],"title":"次韵黄叔鱼见寄"}
