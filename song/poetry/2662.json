{"author":"宋庠","id":2662,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["俊誉由来服搢绅，更烦余略霁边尘。","威留玉帐时无战，班入金华地最亲。","昔看草辞知大笔，今荣除馆识嘉宾。","一章求旧人知否，媮俗都融郢曲春。"],"title":"酬王拱辰侍郎归阙见赠"}
