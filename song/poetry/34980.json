{"author":"陆游","id":34980,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄平平平仄仄平。"],"paragraphs":["九月吴中尚袷衣，江郊策马踏斜晖。","荞花漫漫连山路，豆荚离离映版扉。","苍兔避鹰投磵去，黄鹌脱网傍人飞。","农家光景关心事，不为无才也合归。"],"title":"九月初郊行"}
