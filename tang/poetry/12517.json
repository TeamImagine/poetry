{"author":"赵中虚","id":12517,"strains":["平平仄平仄，平仄仄平平。","仄仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","仄平平仄仄，平平仄仄仄。","平平○仄仄，平仄仄○平。","仄平平仄仄，平平仄仄平。","仄仄平平仄，平仄仄平平。"],"paragraphs":["青谿阻千仞，姑射藐汾阳。","未若游兹境，探玄众妙场。","鹤来疑羽客，云泛似霓裳。","寓目虽灵宇，游神乃帝乡。","道存真理得，心灰俗累忘。","烟霞凝抗殿，松桂肃长廊。","早蝉清暮响，崇兰散晚芳。","即此翔寥廓，非复控榆枋。"],"title":"游清都观寻沈道士得芳字"}
