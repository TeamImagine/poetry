{"author":"蔡戡","id":71283,"strains":["平平仄仄平平○，平○仄仄仄仄○。","平○平仄平○平，平仄平仄仄平平。","平平仄仄平平平，仄平平仄平平平。","仄平仄仄平仄平，平平仄仄平○平。","平平平仄平仄平，仄仄平仄○平平。","○平仄仄平平平，平平仄仄○平○。","仄仄仄仄平平平，平平仄仄平平平。","仄平仄仄平仄○，平平仄仄仄仄平。","仄平平仄平平平，仄平仄仄平平平。"],"paragraphs":["高楼结蜃桥垂虹，人间梦幻色即空。","何劳愚智徒相攻，无异蛮触战蜗虫。","先生学道尤温恭，皎然明月来窗栊。","幅巾宛有林下风，身虽隠约声如镛。","何人为写冰雪容，屹若山立凝神锋。","长松诘曲盘虬龙，朱藤缓步行松中。","治世乃有商山翁，青鞋不踏京尘红。","宦游已悟禽入笼，谁能薄禄仰釜锺。","百年驹隙成匆匆，一廛可老荆谿东。"],"title":"题端约喜神诗"}
