{"author":"释文珦","id":134038,"strains":["仄○仄仄平，仄平平仄仄。","仄仄仄平平，仄仄平仄仄。","仄平平平平，○仄平平仄。","仄仄○平仄，○平仄○仄。","平仄仄平平，平仄平平仄。","平平仄平仄，平仄○仄仄。","仄平仄仄平，平平仄平仄。","仄平仄平仄，平仄平平仄。"],"paragraphs":["拙叟百念无，视身同木石。","有客问生涯，笑指松与柏。","客言人之生，当有资生策。","纵曰遗声利，其能去衣食。","松柏本无情，于子知何益。","吾言子姑去，吾倦将偃息。","反关据槁梧，隤然竟终夕。","觉来寂无有，鸡叫东方白。"],"title":"拙叟"}
