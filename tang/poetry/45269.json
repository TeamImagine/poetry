{"author":"赵彦昭","id":45269,"strains":["仄仄平平仄仄平，平平平仄○平平。","仄仄平平仄平仄，○平平仄仄平平。","平○平仄平平仄，仄仄平○仄仄平。","仄平仄仄平平仄，○仄平平仄仄平。"],"paragraphs":["主第岩扃驾鹊桥，天门阊阖降鸾镳。","历乱旌旗转云树，参差台榭入烟霄。","林间花杂平阳舞，谷里莺和弄玉箫。","已陪沁水追欢日，行奉茅山访道朝。"],"title":"奉和初春幸太平公主南庄应制"}
