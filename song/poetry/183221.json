{"author":"刘攽","id":183221,"strains":["平平○平平仄仄，仄平○平仄仄仄。","仄平平平仄○仄，仄仄仄仄平○仄。","仄平○仄平仄仄，仄平仄仄○平仄。","平平平○？？仄，○仄平○○仄仄。","平仄○平仄仄仄，仄仄仄仄○仄仄。"],"paragraphs":["朝风吹沙天宇窄，暮风吹沙地载薄。","视天昏冥畏其压，视地震荡忧其坼。","一春三月风不息，跼天蹐地劳筋力。","波涛翻空礔礰怒，行路之难行不得。","安得重云十日雨，洗眼去眯分白黑。"],"title":"大风"}
