{"author":"李复","id":212708,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["崤陵皋墓几摧轮，秋暮重过白发新。","小雨廉纤能滑径，乱山回互欲迷人。","客心苦厌孤程晚，驿舍频来旧吏亲。","明日问途知更远，又须呼仆待初晨。"],"title":"过沔池驿"}
