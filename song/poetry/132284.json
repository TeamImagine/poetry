{"author":"陈宗道","id":132284,"strains":["平平仄仄仄平仄，仄平仄仄平平○。","平平仄仄仄仄平，仄仄平平仄○仄。","平平仄仄平仄平，平仄○仄仄仄平。","平平平仄仄平仄，平平平仄平○平。","平平平平仄仄仄，仄仄仄仄平平仄。","平平仄仄平○平，仄仄○平平仄仄。","仄平仄仄平平平，仄仄平仄平平平。","仄○仄仄平平仄，仄仄仄仄平平平。","平平平平平○仄，仄仄平平平仄仄。","○平仄仄仄平平，仄仄平平平仄仄。","平平平仄○平平，仄仄平仄平○○。","仄平平平平仄仄，仄平仄仄平平平。","平平平平仄平仄，仄仄平平仄平仄。","平平仄仄平平平，仄仄平○仄○仄。"],"paragraphs":["天台四万八千丈，一根直下寒银浪。","青莲老子夜不眠，往往飞魂到其上。","诗情不减流白云，千载重见戴叔伦。","莲花峰下赤城洞，芒鞋翻笑山中人。","秋风孤篁八九尺，老面百折赪铜色。","田文席上摩吟髭，鹘立苍苔烟雨黑。","我家竹屋栖龙冈，夜捣孤月餐寒霜。","醉骑白鹿军峰下，一见赠我青瑶珰。","南山台前春正好，万壑千涯清梦晓。","苍苔石磴抚阑干，往事飞鸿天亦笑。","君今东首回牙樯，我亦西去凌苍苍。","截江桥南春水急，酒酣不记攀垂杨。","军峰江南最高处，我上峰头望君去。","归时定入天台山，举首云间一相顾。"],"title":"送戴石屏归天台"}
