{"author":"苏辙","id":197463,"strains":["平平仄仄仄平平，仄仄平平仄仄平。","平平平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["承平郡国减兵屯，唯有留都一万人。","票姚将军思出塞，从横幕府讳和亲。","旌旗不动风将转，部曲无声马亦驯。","八阵且留遗法在，未须亲试革车尘。"],"title":"观大阅"}
