{"author":"程颢","id":189300,"strains":["平平平仄仄平平，仄仄平平仄仄仄。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["闲坊西曲奉常家，景物天然占一窳。","恰似庾园基址小，全胜浥涧路途賖。","知君陋巷心犹乐，比我侨居事已夸。","且喜杖藜相过易，隔墙无用少游车。"],"title":"和王安之五首 小园"}
