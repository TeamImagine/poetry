{"author":"常传正","id":212315,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["朦胧秋月助光辉，飘泊春风溅客衣。","百尺水晶帘不卷，数峰巫峡雨长飞。","羽觞修禊行将近，蜡屐登山定不稀。","自恨云岩迹如扫，仗君借眼瞩芳菲。"],"title":"题滴水岩"}
