{"author":"陈文蔚","id":83352,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["雪行崧岭岁华新，又作残年踏雪人。","茅屋画檐俱富贵，穉松枯木总精神。","哦诗未怕寒生粟，举酒惟知暖欲春。","自说到家贫亦好，两峰门外玉璘珣。"],"title":"十二月十二日踏雪度崧岭  其二"}
