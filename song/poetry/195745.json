{"author":"苏轼","id":195745,"strains":["仄平仄仄平，仄仄仄仄仄。","？平仄○仄，仄仄平平仄。","仄○仄仄平，平仄平平仄。","仄平仄平仄，仄仄○平仄。","仄平平平仄，仄仄仄仄仄。","平平平○仄，平○仄仄仄。","仄平仄仄仄，仄仄○仄仄。","仄仄仄平平，○仄仄仄仄。"],"paragraphs":["凤凰览德辉，远引不待遣。","鷾鸸恋庭宇，倏忽来千转。","那将坐井蛙，而比谈天衍。","蠹鱼著文字，槁死犹遭卷。","老牛疲耕作，见月亦妄喘。","东坡方三问，南禅已五反。","老人但目击，侍者应足茧。","最后六虫篇，深寄恨语浅。"],"title":"南禅长老和诗不已故作六虫篇答之"}
