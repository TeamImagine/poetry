{"author":"孙觌","id":239397,"strains":["平平平平仄平仄，仄仄平平仄平仄。","仄平仄平仄平仄，仄仄仄平平仄仄。","平平仄仄平平仄，仄仄○平仄○仄。","平平平仄仄平平，仄仄平平仄平仄。"],"paragraphs":["穷途栖栖傍阡陌，俗态纷纷斗筲窄。","杀牛毁车欲何向，握食解骖谁召客。","吾髯一诺黄金百，醉溺应怜厕中客。","萧萧穷巷席为门，不信陈平死糠核。"],"title":"简泽民"}
