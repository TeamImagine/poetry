{"author":"陆游","id":36187,"strains":["○仄仄平平仄平，仄○仄仄仄仄平。","仄平仄○仄○仄，仄仄仄仄平平平。","平平平仄仄仄○，仄仄平仄平平平。","平平仄仄仄平仄，仄平仄仄平○平。","平平仄仄仄平仄，仄仄仄仄平平平。","平平仄仄仄仄仄，仄仄平仄平平平。"],"paragraphs":["三百里湖秋渺然，是间可以著钓船。","浩歌莫过石帆下，烂醉夜泊樵风边。","茫茫沙月忽侧堕，袅袅山气时孤鶱。","冥鸿远举谢斯世，白鸥自放全其天。","幽栖幸脱市朝械，捷径那著功名鞭。","人生各自适意耳，稷禹巢许知谁贤。"],"title":"泛湖上云门"}
