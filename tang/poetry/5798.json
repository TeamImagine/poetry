{"author":"顾况","id":5798,"strains":["平平仄仄仄平平，平仄平平仄仄平。","平仄平平平仄仄，平平仄仄仄平仄。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["群峰过雨涧淙淙，松下扉扃白鹤双。","香透经窗笼桧柏，云生梵宇湿旛幢。","蒲团僧定风过席，苇岸渔歌月堕江。","谁悟此生同寂灭，老禅慧力得心降。"],"title":"宿湖边山寺"}
