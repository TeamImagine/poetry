{"author":"李彭","id":233387,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["春衫试吏楚江𣸣，真以文昌思不群。","未暇等陶辞小秩，何妨慕谢始精文。","壁间妙句流黄素，松下英姿大壑云。","但恐承明赖公等，不容蛮府作参军。"],"title":"赠张仲义"}
