{"author":"刘攽","id":183220,"strains":["平平仄仄平平仄，仄平仄平平仄仄。","仄平○平仄仄○，仄仄平平仄平仄。","平平仄仄平仄○，平平仄仄平仄平。","平平平平仄仄仄，仄仄○平平平平。","仄平平平仄○仄，○平仄平平仄仄。","平仄仄平平仄平，仄平○平仄平仄。","平平仄仄仄平○，仄仄平平平仄仄。"],"paragraphs":["渔翁结网求鱼子，得鱼满船心始喜。","岂知陂池水不深，但有鲲鲕少鲂鲤。","渔翁结网安得疏，渔翁用力常有余。","心疑他人得厚味，满眼看来池无鱼。","古来任公不如此，期年得鱼雄浙水。","龙伯国人连六鳌，二山漂流不能止。","由来万事不同调，说似渔翁翁必笑。"],"title":"和罗著作渔翁"}
