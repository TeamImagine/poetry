{"author":"王洋","id":251596,"strains":["仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["自分蔬肠甘苜蓿，那烦远骑送蒲萄。","青条自有悠扬势，甘液多因灌溉劳。","坐见满盘堆马乳，全胜千里惠鹅毛。","病来苦不胜杯杓，今日思君饮浊醪。"],"title":"曾法师尝寄蒲萄追作一篇"}
