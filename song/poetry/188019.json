{"author":"王令","id":188019,"strains":["平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["春城绿野郁相望，闲客闲来兴自长。","不见暮云成宿雨，空看芳草到斜阳。","花生恶土终成笑，兰不逢人自信香。","虽有尘缨无处濯，坐观渔者满沧浪。"],"title":"春城望湖"}
