{"author":"释道潜","id":202841,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平仄仄仄，仄平平仄平平平。"],"paragraphs":["朝来密雪蔽天涯，坐目丘园发素华。","初著败梧惊拥肿，久霑庭竹见欹斜。","水精不动垂千箸，云母无声落万家。","安得曾穹返收拾，莫教狼藉浑泥沙。"],"title":"次韵朱伯收主簿观雪  其一"}
