{"author":"曹唐","id":29439,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄仄平。","平平仄仄平平仄，仄仄平平仄仄平。"],"paragraphs":["陇上沙葱叶正齐，腾黄犹自跼羸蹄。","尾蟠夜雨红丝脆，头捽秋风白练低。","力惫未思金络脑，影寒空望锦障泥。","阶前莫怪垂双泪，不遇孙阳不敢嘶。"],"title":"病马五首呈郑校书章三吴十五先辈 二"}
