{"author":"杨万里","id":49621,"strains":["平平平平平仄平，仄平仄仄仄仄平。","仄平仄仄平平仄，仄仄仄仄平平平。","平平仄仄平仄仄，仄平平平仄平仄。","仄平仄平仄仄○，平仄仄平平仄仄。","仄平仄平○仄平，平○○仄平仄平。","平平仄仄仄平平，仄平平仄仄仄平。","平平仄仄○平平，○平仄仄平平平。","仄平平仄仄仄仄，平仄平平仄平仄。","平平仄平平仄平，仄仄平平平仄平。","仄仄平平仄仄仄，平仄平平仄仄平。"],"paragraphs":["公家文公天斗星，可双孟氏再六经。","姓名不上凌烟去，只与日月争光明。","君家魏国天一柱，拄天无倾日无雾。","唯天唯尧唯永昭，皋旦以还俱避路。","只今百年三百年，文献衣被芝与兰。","华文使者典刑存，一生流坎晚乃骞。","台家拔士兼人门，如君两有今谁先。","德星才照翼轸地，寒士驩呼细民喜。","锺山石城何物神，夺与东民天不嗔。","寄语东民也未稳，渠是鸾台凤阁人。"],"title":"送韩漕华文移节江东"}
