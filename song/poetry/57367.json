{"author":"梅尧臣","id":57367,"strains":["仄仄平平仄○仄，仄仄仄仄平平○。","○仄仄仄仄仄仄，平平仄○仄仄平。","平平平○仄○○，平平平仄○仄○。","平○仄仄仄仄仄，仄仄仄仄平平平。","仄○平平仄仄仄，仄仄仄仄平○平。","仄仄仄平平仄仄，平平仄平仄平平。"],"paragraphs":["可笑常娥不了事，走却玉兔来人间。","分寸不落猎犬口，滁州野叟获以还。","霜毛蘴茸目睛殷，红绦金练相系擐。","驰献旧守作异玩，况乃已在蓬莱山。","月中辛勤莫𢭏药，桂旁杵臼今应闲。","我欲拔毛为白笔，研朱写诗破公颜。"],"title":"永叔白兔"}
