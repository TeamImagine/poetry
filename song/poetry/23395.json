{"author":"王十朋","id":23395,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["气压群阴首占阳，生贤时节自非常。","十分天上月轮满，一线人间日影长。","揽辔威名崖雪凛，和羹消息岭梅香。","要知三峡无穷水，便是词源与寿觞。"],"title":"查漕元章生日"}
