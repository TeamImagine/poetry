{"author":"陆游","id":34931,"strains":["仄平仄？仄平平，仄仄仄仄平平平。","平平平仄仄仄仄，仄仄平仄平平平。","仄平仄仄仄平仄，平平仄仄○平平。","○平仄仄仄平仄，平仄仄仄仄平平。","平平平仄○平仄，仄仄平仄平平○。","仄平平平仄○仄，仄平仄仄平平○。","仄平平平仄仄仄，仄平平仄平平平。","仄平平仄仄仄仄，仄仄仄仄平平○。"],"paragraphs":["苦寒不觧岁峥嵘，病守兀坐忧疲氓。","天风谁遣撼斗柄，便觉春色来江城。","北山赛庙见残雪，东津送客闻新莺。","衣裘渐减体殊健，帘幕乍卷眼为明。","今朝天气更佳绝，淡日微漏云徐行。","我移胡床坐庭下，幅巾半脱笻枝横。","散关旌旗扫昨梦，少城丝竹真前生。","数株桃杏亦漫种，未去与汝聊逢迎。"],"title":"丁未正月春色已粲然露坐高风堂北观种花"}
