{"author":"赵抃","id":101659,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["我念同僚遽解携，赠言如古漫成诗。","二年别乘临岐日，八月登槎上汉时。","莫阻十分斟酿蚁，不须三叹听歌骊。","还朝宠数应非次，神圣方今大有为。"],"title":"送姚源道郎中赴阙"}
