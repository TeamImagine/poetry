{"author":"杜荀鹤","id":32865,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["杖藜时复过荒郊，来到君家不忍抛。","每见苦心修好事，未尝开口怨平交。","一溪寒色渔收网，半树斜阳鸟傍巢。","必若天工主人事，肯交吾子委衡茅。"],"title":"访蔡融因题"}
