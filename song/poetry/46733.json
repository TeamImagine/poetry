{"author":"梅尧臣","id":46733,"strains":["平平平，仄平○。","仄仄仄仄仄，○平○仄平。","平平○仄仄平平，平仄平仄平仄平。","仄仄仄仄平仄平，平平平仄仄平平。","仄平仄○平仄平，仄平仄仄平仄仄。","平仄平仄仄仄○，仄平仄仄仄平平。","平平○平仄仄平，仄仄平仄仄平平。"],"paragraphs":["开春沟，畎春泥。","五步掘一堑，当途如坏堤。","车无行辙马无蹊，遮截门户鸡犬迷。","屈曲措足高复低，芒鞋苔滑雨凄凄。","老翁夜行无子携，眼昏失脚非有挤。","明日寻者尔瘦妻，手提幼女哭嘶嘶。","金吾司街务欲齐，不管人死兽颠啼。"],"title":"淘渠"}
