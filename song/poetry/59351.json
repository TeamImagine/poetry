{"author":"陈造","id":59351,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["天仙几夜集瑶台，剪水筛琼不受催。","直遣瑞花将腊去，尽驱和气与春回。","坐窗客有吟飞絮，对酒人应唱落梅。","雪与相如俱末至，可能草赋压邹枚。"],"title":"立春前一夕雪二首  其一"}
