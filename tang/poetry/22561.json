{"author":"李商隐","id":22561,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平平仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一丈红蔷拥翠筠，罗窗不识绕街尘。","峡中寻觅长逢雨，月里依稀更有人。","虚为错刀留远客，枉缘书札损文鳞。","遥知小阁还斜照，羡杀乌龙卧锦茵。"],"title":"题二首后重有戏赠任秀才"}
