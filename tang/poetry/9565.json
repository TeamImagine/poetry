{"author":"姚康","id":9565,"strains":["仄仄○平仄，平平仄仄平。","○平仄○仄，平仄仄平平。","仄仄平○仄，平平平仄○。","平平○仄仄，平仄仄平平。","仄仄平平仄，平平仄仄平。","○平平仄仄，平仄仄○○。"],"paragraphs":["水府乘闲望，圆波息跃鱼。","从来暴泥久，今日脱泉初。","得志宁相忌，无心任宛如。","龙门应可度，鲛室岂常居。","掉尾方穷乐，游鳞每自舒。","乘流千里去，风力藉吹嘘。"],"title":"赋得巨鱼纵大壑"}
