{"author":"释元肇","id":117293,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["凌霄峰顶极高寒，中有高人把钓竿。","万里江湖未归客，满天风雪独凭阑。","医和世遇肱三折，慈氏门开指一弹。","管领梅花春有意，免教回首望长安。"],"title":"上浙翁"}
