{"author":"毕仲游","id":208960,"strains":["○仄仄仄仄，○平仄平平。","平平平仄平，仄仄平平平。","仄平平仄仄，仄仄平仄平。","平平仄仄仄，仄仄平仄平。","平平仄平仄，仄仄平仄仄。","平○仄仄仄，平仄平仄平。","平平平仄仄，仄仄平平○。","○平仄平平，平仄平仄平。","平平仄仄仄，仄○平○平。","○平仄仄○，仄仄○仄平。","平仄仄平平，平仄○仄平。"],"paragraphs":["县地苦迫窄，县亭乃荒凉。","胡为君子来，到此成诗章。","上陈图史乐，次道为政方。","终焉戒易足，俾尔能自强。","荒亭实何幸，得此人不忘。","年深粉墨剥，辞意弥激昂。","谁云官冗小，会有真龙藏。","其珠在人家，门户常有光。","余来诵反复，感叹鸣中肠。","临风亟欲和，把笔犹徬徨。","安得杜陵翁，为我题屋梁。"],"title":"读县父诗榜"}
