{"author":"刘攽","id":183150,"strains":["仄平仄仄仄，平仄仄仄仄。","平仄仄平平，平平仄平仄。","平平仄○仄，仄仄仄○仄。","仄仄平仄平，仄平平平仄。","仄平仄平仄，仄仄平平仄。","仄仄仄仄○，平平仄平仄。","仄仄仄平平，平平仄平仄。"],"paragraphs":["岁阴已暗去，春色复潜动。","嘉树欲芳华，归鸿杂清哢。","乾坤自长久，节物厌迎送。","浊酒欢我愁，浩歌为谁纵。","古人尽流水，世事皆宵梦。","白日少借留，青春亦公共。","举眼向高天，吾谋不能用。"],"title":"立春"}
