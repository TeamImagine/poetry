{"author":"曾巩","id":173904,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["鹢舟金碧照溪沙，帆上风吹五两斜。","罢郡紫泥催向阙，过江红旆引还家。","因将旧社人携酒，应喜新林树见花。","莫作山斋久留意，中台虚位有清华。"],"title":"送陈郎中还京兼过九江新宅"}
