{"author":"王洋","id":251543,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["去秋九日失归期，今度花前又过时。","唤客便宜倾凿落，与谁同伴插酴醿。","新甘未厌松江鲙，敏捷先酬季父诗。","莫道野翁无食品，葵羹烂煮亦偏宜。"],"title":"和仲嘉示秀实"}
