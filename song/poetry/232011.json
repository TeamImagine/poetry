{"author":"李彭","id":232011,"strains":["○平仄仄仄，平平○平仄。","平仄仄平平，仄平仄平仄。","平平平仄平，仄仄仄平仄。","仄平平平仄，仄平仄平仄。","○平仄平仄，平平平仄仄。","仄仄仄平○，平平仄平仄。","平○仄平平，仄○平平仄。","○○平仄平，○仄平平仄。","仄平○仄○，仄仄平仄仄。","平平仄仄平，平平仄平仄。","仄○平仄仄，平仄平平仄。","仄仄仄平平，平平仄平仄。","仄仄仄平平，仄仄○○仄。"],"paragraphs":["王侯气迈往，青春颇干禄。","任侠似朱家，窜身脱冤狱。","甘随支遁游，不作子公牍。","着鞭投前地，嗜山性尤酷。","遗民卧江汉，无心谋半菽。","数面遂成亲，开怀注醽醁。","新闻倒青箱，谠论尊黄屋。","禅参灵运前，庭列山阴竹。","好乖当语离，作恶徒满腹。","西风挂席归，清谈渴心足。","汉庭今侧席，公道追黄鹄。","莫作稻梁谋，营营辈鸡鹜。","我自宴山川，坐啸临长谷。"],"title":"次闲叟见寄之韵"}
