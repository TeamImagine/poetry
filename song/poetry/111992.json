{"author":"刘克庄","id":111992,"strains":["平平仄○仄平平，平仄平仄平仄○。","平○平平仄仄仄，仄仄平平平仄平。","平仄仄平平仄仄，平仄仄平○平平。","仄平仄仄平仄仄，仄○仄仄○平平。","平平仄仄仄仄仄，○仄仄仄平平平。","仄平平平仄平仄，仄仄仄仄平平平。","仄平仄仄平平仄，平仄仄仄平平平。","平平平仄仄仄仄，平仄平仄平平平。","平平平仄仄○仄，平平仄仄平仄平。","仄平仄仄仄平仄，平仄平仄○○平。","○平仄平仄仄仄，平平平仄仄仄○。","仄平仄仄仄仄仄，仄仄仄仄○平平。","平平仄平仄仄仄，仄仄平仄仄仄平。","仄平仄仄平仄仄，平仄○仄平平平。","仄平平平仄平仄，仄仄平仄仄仄平。","平平仄仄平仄仄，仄平仄仄仄仄○。"],"paragraphs":["凉州贼烧洛阳宫，黄屋迁播侨邺中。","兵驱椒房出复壁，帝不能救忧及躬。","台下役夫皆菜色，台上美人如花红。","九州战血丹野草，不闻鬼哭闻歌钟。","时人肆骂作汉贼，相国自许贤周公。","一朝西陵瘗弓剑，帐殿寂寞来悲风。","美人去事黄初帝，家法乃与穹庐同。","繁华销歇世代远，惟有漳水流无穷。","时时耕者镢遗瓦，苏侵土蚀疑古铜。","后来好事斲成砚，平视端歙相长雄。","参军得之喜不寐，携归光怪夜吐虹。","谓宜载宝饷洛贵，顾肯割爱遗山翁。","翁生建安七子后，幼览方册梦寐通。","白头始获交石友，非不磨砺无新功。","复愁偷儿瞰吾屋，窃去奚异玉与弓。","书生一砚何足计，老瞒万瓦扫地空。"],"title":"铜雀瓦砚歌一首谢林法曹"}
