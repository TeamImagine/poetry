{"author":"梅尧臣","id":35561,"strains":["仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["共爱霅溪风物美，春来清可鉴须眉。","蘋生楚客将归日，花暖吴蚕始浴时。","临水竹楼通市陌，跨桥云屋接川湄。","画船载酒期君醉，已是无谋助翦夷。"],"title":"依韵和乌程李著作四首 霅上二首 其一"}
