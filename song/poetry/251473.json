{"author":"王洋","id":251473,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["扫叶林间一梦回，别来秋物已惊催。","书通意外殷勤语，诗寄闲中气味来。","花木成阴如结幄，庭除自转不蠲埃。","俱生北地俱流落，谁得杨枝送一杯。"],"title":"寄张文彦"}
