{"author":"释延寿","id":112,"strains":["仄平仄仄仄平平，平仄平仄仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["有山有水更何忧，知足能令万事休。","大道不从心外得，浮荣须向世闲求。","冲开烟缕飞黄鸟，点破潭心瀁白鸥。","好景尽归余掌握，岂劳艰险访瀛洲。"],"title":"山居诗  其三一"}
