{"author":"王安石","id":179823,"strains":["仄仄平仄，仄平平仄。","平仄平仄，仄平仄仄。","平平平平仄仄，仄仄仄平○仄。","仄仄平仄仄，平平平仄仄。","平仄平仄仄，仄平平平仄。","仄平平平平平，平仄○平○仄。","仄仄平仄仄，平平平仄仄。","仄仄平仄仄，仄平平仄仄。","仄平仄平仄仄，○仄平平平仄。"],"paragraphs":["建业东郭，望城西堠。","千嶂承宇，百泉绕霤。","青遥遥兮𫄥属，绿宛宛兮横逗。","积李兮缟夜，崇桃兮炫昼。","兰馥兮众植，竹娟兮常茂。","柳蔫绵兮含姿，松偃蹇兮献秀。","鸟跂兮下上，鱼跳兮左右。","顾我兮适我，有斑兮伏兽。","感时物兮念汝，迟汝归兮携幼。"],"title":"寄蔡氏女子二首  其一"}
