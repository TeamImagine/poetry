{"author":"洪咨夔","id":99885,"strains":["仄仄仄仄仄，平平平○○。","仄○平仄仄，仄仄平○平。","仄平仄仄仄，仄仄仄仄平。","平仄平平平，平仄仄仄○。","仄仄平仄仄，仄平平仄平。","平平仄仄仄，平平仄平平。","平○仄仄仄，平仄仄仄平。","平仄平仄仄，仄平仄平平。","平仄平○仄，平平○平○。","仄仄仄仄○，平○○平○。","平平仄平仄，仄平仄平平。","仄仄平仄仄，平平○仄平。"],"paragraphs":["避俗鹿挺走，依僧龟深藏。","淡中般若味，定后摩尼光。","坏垣被杂卉，烂熳野媪装。","丛薄鸣幽禽，凄抑怨女吭。","桂谢红不坠，菊繁青已香。","喑蝉怯露叶，忙蜂急寒芳。","魁芋鹜护乳，拳栗猬脱芒。","菘莳虀瓮绿，粟登酿𥬠黄。","田父时泥饮，樵夫间谈王。","意适两竖屏，神王三仇攘。","龙耶老聃化，凤兮接舆狂。","翠壁千仞表，西风吹我裳。"],"title":"秋山即事"}
