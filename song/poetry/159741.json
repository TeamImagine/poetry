{"author":"郑思肖","id":159741,"strains":["仄仄平仄平，仄平仄仄平。","仄仄仄仄仄，仄平平仄平。","仄仄仄仄仄，平平平平平。","仄仄仄平仄，平平平仄平。","平平仄仄平，仄平仄平平。","平平仄平仄，仄仄仄平平。"],"paragraphs":["我有诗一编，率皆恳切辞。","但写肺腑苦，不求言语奇。","矢口吐愤气，焉知诗非诗。","脆语剪风露，叨叨儿女痴。","昂然大丈夫，以身佩安危。","何时把杯酒，大笑信双眉。"],"title":"题拙作后"}
