{"author":"张孝祥","id":56187,"strains":["仄仄平仄平，仄仄平仄平。","仄平仄平仄，平○平平平。","仄○仄平平，仄仄仄仄平。","仄仄平仄平，仄仄仄仄平。","○平仄平仄，仄○仄仄平。","平平平仄平，平仄仄平平。","仄仄仄平仄，平平仄○平。","平仄仄平平，仄仄平平○。","仄仄○仄仄，仄仄平平○。","仄仄仄平平，仄仄平平平。","平平仄○仄，平仄○平平。","平平仄平仄，○仄平平平。"],"paragraphs":["忆我初识君，屈指今七年。","盐车著骐骥，驽蹇纷争先。","谓当对清闲，帝席半夜前。","稍使修世官，复近尺五天。","如何尚朱绂，亦堕岭海边。","前山春色多，佳树午阴圆。","散策履幽径，方舟下长川。","心目得开明，语笑为芳鲜。","但恨暝色至，不得穷攀援。","尚欲夜然犀，下照蛟龙渊。","清游渺难继，归梦苍山巅。","须君换鹅帖，更叙山阴贤。"],"title":"和蔡济忠天字韵"}
