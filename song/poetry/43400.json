{"author":"范成大","id":43400,"strains":["仄平仄平平，平仄仄平仄。","仄平仄仄仄，平仄平仄仄。","平平仄平仄，平仄仄平仄。","仄平仄仄平，仄仄仄平仄。","仄平平仄仄，平仄仄平仄。","平平○平仄，平仄仄○仄。","仄仄仄平平，平仄仄平仄。","仄仄仄仄仄，平平平仄仄。","仄平平○平，平仄平○仄。","平平仄仄○，仄仄仄平仄。"],"paragraphs":["圣人坐明堂，洪覆等穹盖。","岁颁两玉节，前后歌出塞。","公才有廊庙，安用试专对。","要烦第一人，镇抚大荒外。","嫩寒欺别酒，微月见征旆。","遥知燕山雪，飘洒汉冠佩。","玉色照穹庐，骄子亦心醉。","要领一笑得，归来安鼎鼐。","是时春正佳，湖上花如海。","清游不可迟，日日檥船待。"],"title":"送汪仲嘉侍郎使虏分韵得待字"}
