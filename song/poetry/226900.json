{"author":"赵鼎臣","id":226900,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["鸣鸠唤妇喜新晴，旧燕寻巢乍入城。","雷送雨声逢甲子，寒留春色到清明。","赏心未向桃蹊发，饱意先从麦陇生。","觅句尽于南亩得，粗官真自少风情。"],"title":"社日过美之兄"}
