{"author":"汪大猷","id":29918,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["自入中书不计年，只将方寸作良田。","桑榆物外都无累，桃李人家賸有缘。","放意不妨娱绿野，勒功何必向燕然。","姓名元在丹台上，千岁徜徉小洞天。"],"title":"次韵奉答诸公  其一"}
