{"author":"李若水","id":6965,"strains":["平平仄仄仄仄仄，仄平○仄仄平平。","平平平仄平仄仄，仄○平仄平平平。","仄○仄仄仄平仄，平平仄仄平仄平。","平平仄仄仄仄仄，仄平仄仄平平○。","仄平平平平仄仄，平仄仄平平仄平。","平○仄仄平仄仄，仄平仄平平仄平。","平平仄仄仄仄仄，仄平仄仄平平平。","仄平平仄仄平仄，仄平平仄仄平平。","平平平仄仄仄仄，仄仄仄仄○平平。","仄仄○平仄仄仄，平平平仄○仄平。"],"paragraphs":["还家十日坐井底，北风吹我上高台。","亭亭寒日光彩薄，幕空云影低徘徊。","半折老木卧崖腹，衔枯野鹊时到来。","沙飞客眼展不尽，雉楼向我争崔嵬。","故人天涯云水隔，童背酒壶聊自开。","胸中叠砢浇不下，旁人已嘲红满腮。","西湖百步水作界，北城万瓦烟成堆。","十年黄土涴双足，把筇今日踏霜苔。","登高能赋我辈事，莫惜淡墨留墙隈。","后日重来拂石坐，山阴陈迹空自哀。"],"title":"开德天王台诗"}
