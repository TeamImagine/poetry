{"author":"苏辙","id":198250,"strains":["平平○○仄，仄仄平仄平。","仄○平仄平，仄仄仄仄○。","仄○平○仄，仄仄平仄平。","平仄仄平仄，仄平仄○平。","仄平仄仄仄，平仄平仄平。","仄仄仄平仄，仄平仄平仄。","平平仄仄仄，平平仄平平。","平仄仄○平，仄仄仄仄平。","○仄平仄仄，平平仄平平。","平平仄平仄，○仄平平平。","平仄平仄平，仄仄仄仄平。","仄仄仄平平，仄仄平仄○。"],"paragraphs":["还朝正三伏，一再趋未央。","久从江海游，苦此剑佩长。","梦中惊和璞，起坐怜老房。","为我忝丞辖，置身愿并凉。","此心一自许，何暇忧陟冈。","早岁发归念，老来未尝忘。","渊明不久仕，黔娄足为康。","家有二顷田，岁办十口粮。","教敕诸子弟，编排旧文章。","辛勤养松竹，迟莫多风霜。","常恐先着鞭，独引社酒尝。","火急报君恩，会合心则降。"],"title":"次韵子瞻感旧"}
