{"author":"萧振","id":251146,"strains":["仄仄平仄平，平仄平仄仄。","平平仄仄平，平仄仄○仄。","仄平仄平仄，仄仄平仄仄。","○仄仄平平，平仄仄平仄。","○平仄平平，仄仄平仄仄。","平○平仄仄，仄仄仄？仄。","仄平平仄平，仄仄仄平仄。","平平仄平平，仄仄○平仄。","○仄平仄仄，平平仄平仄。","仄平仄平平，平仄仄平仄。","仄平仄平平，仄平仄平仄。","仄平仄仄平，仄仄仄仄仄。","仄平○平平，○平仄平仄。","平○平仄仄，平仄仄仄仄。"],"paragraphs":["我本江海人，来守仙佛国。","年丰讼牒稀，公事不留积。","岂无一樽酒，约客飞大白。","重念此邦人，朝饱不谋夕。","顷遭两年荒，十九皆菜色。","城中多饿殍，倒死臭熏陌。","幸兹连岁丰，粒米弃狼籍。","嬉嬉不营生，便尔轻牟麦。","三日天不雨，沙田已龟坼。","十家九无储，何以度饥厄。","我为此邦忧，夜眠不安席。","愿天岁岁丰，愿尔痛俭啬。","一年三年储，三年九年食。","尧汤虽在上，丰歉岂可测。"],"title":"示邦人诗"}
