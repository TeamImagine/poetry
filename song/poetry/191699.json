{"author":"赵屼","id":191699,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["天梯欲上使人愁，身御长风不自由。","下视白云生涧底，仰看红日在山头。","共传此处迷刘阮，自恐今朝犯斗牛。","归路似从霄汉堕，却来尘世得羁囚。"],"title":"趋石桥初登山岭"}
