{"author":"徐铉","id":609,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["常嫌群艺用心麤，不及棋枰出万途。","妙似孙吴论上策，深如夔益赞訏谟。","静陈玉槛连琴榻，密映珠帘对酒壶。","圣智纵横归掌握，一先终不费多图。"],"title":"奉和御制棋二首  其二"}
