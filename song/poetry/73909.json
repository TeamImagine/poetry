{"author":"赵蕃","id":73909,"strains":["平平仄仄○平仄，仄仄平平仄○仄。","仄平仄仄仄仄平，仄仄平平平仄仄。","平平平仄仄仄仄，仄仄仄仄仄平仄。","仄平仄平平平平，平仄平平平仄仄。","仄○平仄仄平平，仄仄○仄仄仄仄。","平平仄仄仄仄仄，平仄平仄平平仄。","平平仄仄仄平仄，仄仄仄平平仄仄。","仄平平仄仄平仄，仄仄平平平仄仄。","仄○平仄○平○，平平仄平平？仄。","平平平仄仄平平，平仄○平仄平仄。","仄平仄仄仄仄平，仄仄仄仄平○仄。","○平仄仄仄○仄，平仄仄仄平仄仄。","平平○仄仄仄仄，平仄仄平平仄仄。","平平仄○仄仄仄，平仄平仄平平仄。","仄平仄仄平平平，仄仄仄仄平平仄。","仄平平平仄平仄，仄仄平平平仄仄。","仄仄仄仄仄平平，仄仄平平仄○仄。","平平仄仄仄平仄，平仄仄仄平仄仄。","平平仄仄仄仄平，平平仄仄平平仄。","○平仄仄○仄仄，平平仄○平平仄。","仄平仄仄仄仄仄，平仄平平仄○仄。","仄平仄○仄平仄，仄仄○○○平仄。","仄平仄仄平仄平，平仄平平平仄仄。"],"paragraphs":["闲居顾合亲杯勺，醉后无人怪疏略。","所嗟故旧不可同，往往茅斋成独酌。","儿曹痴疾故我问，问我嗜此有何乐。","那知是乡疆场宽，南北东西无住着。","自应祗觅睡昏昏，不肯留计绶若若。","浮生倏忽几许事，今是何必还须昨。","粗能适意效陶阮，底用策勋追卫霍。","比年多病苦羸劣，暇日关心惟裹药。","誓从欢伯重寻盟，身虽欲前心迺却。","今晨风日亦佳哉，冬暖如春木阴薄。","潜鱼拨剌鸟缓鸣，得处与我端相各。","应门走报白衣至，麾去谓尔宁善谑。","山阴应接已不暇，安得此君仍大嚼。","须臾负担置我侧，趺坐方稳为惊作。","问之遣向阿连家，季也不爽千金诺。","竟征西园昔人例，尚病无花来自洛。","快令汲井洗觥觞，小摘畦蔬失穿𪨗。","俱来数纸定谁氏，疑枉续帖摹秘阁。","抽簪击钵一诵之，郊居赋谢东阳约。","苍然暮色且欲合，檐光小占明窗拓。","一时顿有未足道，真是曹刘暗中索。","预愁取将下雷电，破箧深藏更牢钥。","出门仰视天雨霜，良夜初沉云四幂。"],"title":"比作诗从成父索不老泉并简子进昆仲今日成父送酒与子进子肃子仪诗俱来复次元韵"}
