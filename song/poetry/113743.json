{"author":"祖无择","id":113743,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["耽耽层构俯清涟，山色波光晓共鲜。","形胜增雄齐十二，风流素盛客三千。","铺舒柳影眠鸥渚，欺厌莲香载妓船。","公退每来须度日，尘缨未濯愧潺湲。"],"title":"历城郡治凝波亭"}
