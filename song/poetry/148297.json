{"author":"方回","id":148297,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平仄仄仄，仄平仄仄仄平平。"],"paragraphs":["褒衣全觉近人轻，击柝鸣鼙满万城。","士气欲如枯草死，文声未见蛰雷惊。","绛侯岂识长沙傅，秦宓能非棘子成。","当复夜窗抱吟膝，百年长与一灯盟。"],"title":"次韵仇仁近用韵见示五首  其五"}
