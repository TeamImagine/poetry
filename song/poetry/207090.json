{"author":"黄庭坚","id":207090,"strains":["仄平平仄平，平仄仄平仄。","仄平平仄平，平仄○仄仄。","仄平○仄平，○仄仄平仄。","平平仄平○，平仄仄平仄。","平平仄平仄，仄仄平仄仄。","平平仄平平，平仄平仄仄。","平平仄仄仄，仄仄平平仄。","平平仄平平，○仄○仄仄。","平仄仄平平，仄仄仄○仄。","仄仄平平平，平仄平仄仄。","平平仄仄平，平平仄平仄。"],"paragraphs":["黑云平屋檐，晨夜隔星月。","晓装商旅前，冰底泥活活。","野人攘畔耕，蹇马不能滑。","驼裘惜蒙茸，俱落水塘缺。","孤材小蜗舍，乞火干履袜。","前登极峥嵘，他日飞鸟没。","寒花委乱草，耐冻鸣风叶。","江形篆平沙，分派回劲笔。","髯弟不俱来，得句漫剞劂。","却望同安城，惟有松郁郁。","遥知浦口晴，诸峰见明雪。"],"title":"发舒州向皖口道中作寄李德叟"}
