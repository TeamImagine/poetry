{"author":"杨万里","id":45605,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["背壁青灯劝读书，窥窗素月唤看渠。","向来诸老端何似，未必千年便不如。","春后春前双雪鬓，江南江北一茅庐。","只愁夜饮无供给，小雨新肥半圃蔬。"],"title":"夜坐"}
