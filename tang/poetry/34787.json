{"author":"张说","id":34787,"strains":["平仄平平仄，平平仄仄平。","平平仄仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","平平平仄仄，平仄仄平○。","仄仄○平仄，平○平仄平。"],"paragraphs":["流落经荒外，逍遥此梵宫。","云峰吐月白，石壁淡烟红。","宝塔灵仙涌，悬龛造化功。","天香涵竹气，虚呗引松风。","檐牖飞花入，廊房激水通。","猿鸣知谷静，鱼戏辨江空。","静默将何贵，惟应心境同。"],"title":"清远江峡山寺"}
