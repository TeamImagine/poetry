{"author":"韦骧","id":190181,"strains":["平平○仄仄仄平，仄平仄平平○平。","平平仄仄仄平仄，仄仄仄仄平平平。","○平平仄仄平仄，仄仄仄仄○平平。","仄平○仄仄仄仄，平仄仄仄平平○。","仄平平平仄平仄，平仄仄仄平平平。","平平仄仄仄○仄，仄仄平仄○平○。","仄平仄仄○仄仄，仄仄○仄○○○。","平平平仄仄仄仄，仄仄仄仄平平平。","平平仄仄○仄平，○仄仄仄○平平。","平平仄仄仄○仄，平仄平仄平平平。"],"paragraphs":["西园正月月欲残，海棠一株花正繁。","滂葩滟滟鬭朝日，露洗蜀锦红光寒。","回环桃李竞无色，卓尔独秀当朱栏。","两春行役不及见，今日偶幸官身闲。","拟开金樽恣欢赏，酬酢宿恨开衰颜。","无何职事忽牵制，遽戒舟楫乘波澜。","却嗟逐物犹带芥，未免回首兴长叹。","悠悠清夜入寤寐，往往蝶梦曾飞还。","归来绿叶空满枝，正与老态相追攀。","须知乐事少如欲，谁谓天意于人悭。"],"title":"追咏西园海棠"}
