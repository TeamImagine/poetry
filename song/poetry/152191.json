{"author":"方一夔","id":152191,"strains":["平平平仄平，仄仄平仄仄。","平平平平仄，平仄○仄仄。","平平○仄仄，仄仄仄仄仄。","平平平○仄，仄仄平仄仄。","平平仄平仄，仄仄平仄仄。","平平仄平平，平○仄平仄。","○仄仄平平，○仄仄平仄。","平平○平仄，平仄仄仄仄。","平平平平○，平仄平仄仄。","○平仄仄平，平○平仄仄。","平平仄平平，仄平仄仄仄。","平平仄仄仄，平平○仄仄。","平平平仄仄，平仄仄○仄。","仄平仄平仄，平仄平平仄。","平○○平仄，仄仄仄○仄。","○平平仄平，仄仄平平仄。","平平平仄仄，仄仄仄平仄。","平平平平平，仄仄平仄仄。","平平仄仄仄，仄仄平平仄。","仄平平平平，仄平平平仄。"],"paragraphs":["峨峨嵩少精，皎皎河洛秀。","东都谁经始，多士传自旧。","骅骝冠冀北，尽在伯乐厩。","于今虽应姓，况我隆准胄。","金闺集群彦，合伴鸳鹭簉。","随风落东南，州县倦奔走。","王谢旧江山，屏幛列千岫。","公来长莲幕，同列得领袖。","殷勤山阴叟，多谢厖不嗾。","三年贺政成，囊封飞剡奏。","胡为靳轩腾，未能脱墨绶。","居然寄百里，芒炎应列宿。","东安杭属邑，民俗朴且陋。","下车日无事，余刃游肤腠。","朝廷重民社，政自不轻授。","沈沙珠吐光，闭谷兰腾臭。","天高元北极，锡马接清昼。","森森琅玕姿，错落群玉囿。","生贤造物意，积善神明佑。","百壶登公堂，祝公南山寿。"],"title":"代寿新城刘尹迪"}
