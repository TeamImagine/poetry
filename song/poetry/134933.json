{"author":"释文珦","id":134933,"strains":["仄仄仄○平，仄平平仄仄。","○仄仄○平，仄平仄平仄。","仄仄平仄平，平平仄平仄。","仄仄仄仄平，平仄○平仄。","平平仄仄○，仄仄平平仄。","仄平仄仄仄，平仄平平仄。","仄平平○平，平仄平仄仄。","平平仄平仄，平平平仄仄。","平仄仄平平，○平仄平仄。","仄平平仄平，仄○平仄仄。"],"paragraphs":["受性不分拏，处身常落魄。","难以事王侯，唯堪友猿鹤。","遂尔辞国都，终然住林壑。","渴则饮涧谿，饥则茹薇藿。","烟霞水石间，自得无穷乐。","所归在一死，天地为棺椁。","弃埋任从他，曾不加计度。","乌鸢与蝼蚁，于吾无厚薄。","清泰藕华池，深知可栖托。","念兹常在兹，但观西日落。"],"title":"山中吟  其六"}
