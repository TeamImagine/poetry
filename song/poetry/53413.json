{"author":"项安世","id":53413,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["壮年往赞海陵公，切莫哦诗叹负侬。","妻子父兄皆上禄，民人社稷尽天工。","税存产去须勤割，陂坏田荒与细通。","日暮归来念此哲，尚应无面著惭红。"],"title":"送海陵孙县丞三首  其一"}
