{"author":"唐仲友","id":64402,"strains":["○○仄，○仄○平仄。","仄仄仄平平，平平仄平仄。","平平仄○○，平仄平○仄。","仄○仄仄仄，仄平平仄平。","平平仄仄仄，平平仄平平。","平平仄仄仄，仄仄平仄平。","平平仄仄仄平○，仄平平平平仄仄。","仄仄平平仄仄○，仄○仄仄平平仄。","平仄仄平平平，平平平平仄仄。","仄○平平仄仄，仄平平平仄仄。","平平平仄仄仄平，仄仄○平平仄仄。","平仄仄，仄平平。","平仄仄，○平平。","平○仄仄平仄，○仄平平仄平。","平仄平平平仄，○○仄平平平。","仄平仄平仄仄，仄平平平仄○。","仄平○平仄○，平仄仄平仄平。","仄平平平平仄，仄仄仄平平○。","平平仄平仄，平仄仄平○。","平平○平仄，○平平仄平。","平仄平平仄，平平○平平。"],"paragraphs":["占胜地，胜地难摹写。","二水护城闉，千山带林野。","山林郁苍苍，千里遥相望。","括苍转晓色，九峰含夕阳。","危栏压雉堞，嘉名寄文章。","阴晴阅变态，昼夜无故常。","郊平涨潦渺沧溟，渚回澄波萦素练。","霁后遥岑历历分，雾中叠嶂蒙蒙见。","增远目兮双明，含清辉兮四面。","奉分星之肸蚃，切宸居之眩转。","邦人来此意以恭，客子临之游欲倦。","神莫睹，敬先通。","言有尽，兴无穷。","烟笼野以浮碧，浪射霞而涌红。","连赤松之佳气，过三洞之罡风。","仰层阁而跂翼，俯浮梁而卧虹。","数征帆而引兴，瞻倦翼而省躬。","接弦歌之盈耳，震鼓角之凌空。","洪钟发天半，清磬入云中。","英灵降神异，膏腴生物丰。","清绝兹楼景，佳哉冠江东。"],"title":"续八咏 双溪占胜地"}
