{"author":"戴表元","id":161036,"strains":["平仄仄平平平○仄仄平，平平仄仄○仄平。","平平仄平仄仄仄，平平仄仄平平平。","平平仄仄平？平，仄平仄仄平平平。","仄仄平平平仄平，仄平平平平仄平。","平平○仄仄平仄，仄平仄仄平平平。","平平平仄平仄仄，平仄仄平平仄平。","仄○平平仄平仄，平仄仄仄平平平。","平平仄仄平仄仄，仄仄仄仄平平平。","平平仄平仄？平，平仄平仄平平平。","平平仄平仄○仄，仄仄平平平仄平。","仄平平平仄平仄，平平仄平平仄平。"],"paragraphs":["君不见明州城中日月湖，萦蓝缭白如画图。","良时乐游古亦有，何人破雪浮官厨。","金猊暖压红氍毹，紫貂醉拂青珊瑚。","麈尾高悬前唾壶，使君霜髯双脸朱。","同时僚客总豪秀，陆池阆苑罗仙儒。","名谈锋凑初不恶，安得玉人歌缕珠。","似闻州民喜公出，终日绕岸狂欢呼。","淫弦浊管何足道，入耳得此成真娱。","城尖数峰大糢糊，山郭何路通樵苏。","年年腊前得三白，乐岁仍然多饿夫。","定知新年稍安乐，风流使君江左无。"],"title":"雪后况湖歌"}
