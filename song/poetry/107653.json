{"author":"王迈","id":107653,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄仄平仄仄，平平平仄仄平平。"],"paragraphs":["天晴遥见七闽关，万仞丹梯莫可攀。","鸟度不离青嶂里，客行多在白云间。","玉门辽邈诚虚设，蜀道崎岖只等闲。","扰扰路傍名利子，轩车南去几人还。"],"title":"闽岭遥岑"}
