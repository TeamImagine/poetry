{"author":"马廷鸾","id":145334,"strains":["仄平仄平仄，平平平仄平。","平平仄平仄，仄仄平仄平。","仄仄平仄平，○平平仄平。","平平平平平，仄仄平仄平。","平平仄平○，○仄平平平。","平平平仄仄，仄仄仄平仄。","仄○仄平平，仄平○平平。","平仄平仄仄，仄仄平平平。","平平平○仄，仄仄仄仄平。","仄平仄平仄，仄仄平仄平。","平仄仄平仄，平平平仄平。","平平仄平平，平仄○○平。","仄平平仄仄，仄平平仄平。","仄平仄平平，仄平仄？平。","仄平平平仄，平平仄平平。"],"paragraphs":["士为欲心缚，蜗牛粘壁枯。","荣华不盈睫，咎责弥八区。","不有君子人，中流谁一壶。","公怀天台秋，夙昔廊庙须。","南宫接东观，并辔骖天衢。","幽忧肠内热，慷慨涕濡缕。","拜疏上虚皇，诵言折奸愚。","肝脑非己物，宇宙须人扶。","恭惟天王圣，肯使善类孤。","一朝拥麾盖，自诡歌袴襦。","黟歙股肱郡，新安文物都。","斯文紫阳翁，千载长昭苏。","稻苗新进士，倚公为播敷。","茧丝困穷民，愿公荐𫇭于。","勉哉崇明德，归来诵唐虞。"],"title":"馆中送郑著作"}
