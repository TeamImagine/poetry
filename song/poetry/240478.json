{"author":"周紫芝","id":240478,"strains":["仄○仄仄平平平，平○仄仄平？平。","平平平平仄仄仄，仄仄仄仄○平平。","仄仄仄平仄仄平，仄平○仄平平平。","平平仄仄平仄仄，仄平平仄仄平平。","平平仄仄平仄仄，○平仄仄平平仄。","平平仄仄平仄仄，平仄平平仄○仄。","平平仄仄仄仄仄，仄仄平平仄平仄。","○仄平平仄仄平，仄仄○平平仄仄。","仄仄平平○仄平，仄仄平平○仄平。","仄仄仄仄平仄仄，平平○仄平○平。"],"paragraphs":["马中未必无骅骝，人中岂可无曺刘。","龙媒西来几万里，异士一出三千秋。","李白坐诗窜夜郎，退之论佛流潮州。","天公可笑无老眼，两翁憔悴令人愁。","平生四海黄太史，长庚配月何曾死。","西江自是南国纪，公有高名政如此。","人言此老酷似舅，坐上拈花独公喜。","分得西江一派流，万古正须公一洗。","我老耽诗空瘠臞，起死针盲正要渠。","子岂有意能起予，书来并寄囊中珠。"],"title":"小蔡许借徐诗未至"}
