{"author":"韩淲","id":87151,"strains":["仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["腊前郊后丰年瑞，和气祥风帝所祈。","吹作六花殊未已，酿成三白更何思。","列城黎庶穷无告，幽谷畸人饱可期。","眼底玉谿真乐土，坐销愁叹合吟诗。"],"title":"次韵教授喜雪  其一"}
