{"author":"李纲","id":242913,"strains":["仄平平仄平平平，平仄平仄平平平。","平平仄仄平仄仄，仄平仄仄平平平。","平平仄○平仄仄，仄仄平仄平平平。","仄平仄仄平仄仄，仄仄平仄仄仄○。","仄○仄平仄平仄，仄平仄仄平仄平。","仄平平仄仄平仄，仄仄仄仄平平平。","仄平平平仄○仄，仄仄平平平仄仄。","平平仄仄仄平○，仄仄平○仄平仄。","仄平仄仄仄仄○，仄仄平平平仄仄。","仄平平仄仄平平，仄仄平平？平仄。","○平仄仄仄平平，仄仄平○仄○仄。"],"paragraphs":["谪官因得穷林泉，陶写聊复资诗篇。","青岑叠叠山满眼，碧波湛湛溪涵天。","南连海峤饶雾雨，北望吴越凄风烟。","感怀触目还得句，但可娱戏那敢传。","譬犹候虫与时鸟，自鸣自已真偶然。","岂知飘落广文耳，饰以妙语烦雕镌。","与公平生未相识，一见倾心谁与易。","沙阳百里阻游从，注目寒空暮云碧。","朅来邂逅慰所思，况得新诗飞霹雳。","我今归去隐梁谿，远迹江湖飬愚直。","看公白日上青霄，九万扶摇不劳力。"],"title":"奉酬陈之元教授见赠次韵"}
