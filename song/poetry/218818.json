{"author":"李廌","id":218818,"strains":["仄平仄平仄仄仄，仄○平仄平仄平。","平平平平仄平仄，平平○平平仄平。","平平平平平仄仄，仄平○平○平仄。","仄仄平平仄仄平，平平仄平平仄仄。","仄仄平平仄仄平，仄仄平平仄仄仄。"],"paragraphs":["半阴半晴恼乱我，不禁春意惟𣨼春。","黄莺丁宁舌初转，杨花轻盈来弄人。","东家秋千多美女，舞腰娉婷衣金缕。","彩索徘徊渐渐高，墙头见人羞欲住。","柳下谁家薄媚郎，立马昂头不肯去。"],"title":"对春二首  其一"}
