{"author":"郑獬","id":181878,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄仄平仄，平仄仄平平仄平。","仄仄平平仄平仄，平平平仄仄平平。"],"paragraphs":["凤凰山下网罗疏，翠翮摇空去有余。","陶令已抛彭泽印，谢敷今作会稽居。","碧峰四向晚吟处，啼鸟数声春醉初。","更放鱼舠鉴湖上，芙蓉香里卧看书。"],"title":"送石中允致仕归新昌"}
