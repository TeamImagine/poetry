{"author":"王柏","id":123989,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["九人清赏尚堪夸，记得归时月未斜。","诗卷寂寥今岁客，虬枝依旧去年花。","仙宗屡欲编为谱，句法深惭不着家。","多藉孤芳相点缀，采归笔下便光华。"],"title":"和无适四时赋雪梅  其二"}
