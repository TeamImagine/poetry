{"author":"陈与义","id":3583,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["去程欲数莽难知，三日封州更作迟。","青嶂足稽天下士，锦囊今有峤南诗。","共登小阁春风里，回望中原夕霭时。","万本梅花为我寿，一杯相属未全痴。"],"title":"与大光同登封州小阁"}
