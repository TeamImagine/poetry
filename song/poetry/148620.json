{"author":"方回","id":148620,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["七载休官学老农，间关垂死脱兵锋。","折腰早觉身难屈，饶舌悬知世不容。","已幸栎阳归旧质，可能稷嗣冀新封。","时清犹作茹芝老，杜叟斯言我愿从。"],"title":"自释休官之意"}
