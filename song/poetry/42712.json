{"author":"陆游","id":42712,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["林馆松门白昼扃，参鸾人去已千龄。","基存旧宅楼台古，地有遗丹草木灵。","满洞晓云春酿雨，一池秋水夜涵星。","麻姑仙驭今何在，槛外孤峰晚更青。"],"title":"冲虚宫"}
