{"author":"刘克庄","id":114173,"strains":["平平仄仄平平平，平仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["生涯草草旋安排，先架茅堂次竹斋。","傍榾柮边名燠室，有榕树处当凉台。","且饶林下一人去，莫问门前几客来。","新买溪西山数亩，便思辇石更移梅。"],"title":"即事二首  其二"}
