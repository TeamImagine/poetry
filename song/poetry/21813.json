{"author":"员兴宗","id":21813,"strains":["平平仄○仄，仄仄仄仄平。","平仄平仄仄，仄仄平平平。","仄平仄平平，仄仄○仄平。","仄仄仄仄仄，平平仄平平。","平平仄平仄，平仄平平○。","平仄仄平仄，平平仄平仄。","仄平仄仄仄，仄仄仄仄○。","仄仄平仄仄，仄仄平仄平。","仄平平仄平，仄仄平平平。","仄仄仄平○，仄仄平平○。","平仄仄仄仄，仄仄仄仄○。","仄仄仄平平，仄平平平仄。"],"paragraphs":["吾生会如寄，俯仰岁月荒。","安得无尽境，寓乐穷时觞。","朅来古城隅，露坐荫石床。","皎皎月在野，山光映低昂。","诸公饮文字，歌黛何由将。","环客者谁欤，青青在吾傍。","此君有令质，简洁韵自长。","一扫尘土想，化作冰雪肠。","岁寒知几何，众木谁能霜。","独此抱身正，有耻逾平当。","高度竟凛凛，不以外物攘。","此会定清真，此怀为君忘。"],"title":"游城西李氏园李仁甫谢伯坚同会席中得当字"}
