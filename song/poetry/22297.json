{"author":"王十朋","id":22297,"strains":["仄仄仄平仄，平平仄仄平。","平平平仄仄，仄仄仄平平。","平仄仄平仄，平平平仄仄。","平平仄仄仄，仄仄仄平仄。"],"paragraphs":["八岁五行役，兹行最感伤。","思亲啼血泪，忆子断刚肠。","游远有遗恨，钟情难遽忘。","离家两夜梦，长遶白岩旁。"],"title":"予自乙丑冬如临安赴补逮今凡五往矣是行也痛慈亲之不见伤幼儿之蚤死登途泫然因成是诗"}
