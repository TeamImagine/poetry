{"author":"苏辙","id":198594,"strains":["平平仄仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["平生未有三间屋，今岁初成百步廊。","欲趁闲年就新宅，不辞暑月卧斜阳。","修篁已谢前人种，甘井何妨众口尝。","奔走从来成底事，安居到处漫为乡。"],"title":"将拆旧屋权住西廊"}
