{"author":"方岳","id":127498,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["种田尽办瓮头春，倦矣风波谩损神。","万事不偿双短鬓，百年等是一微尘。","祇今蜗战谁知误，凡我同盟人认真。","梦亦妄生颠倒想，何如明月自由人。"],"title":"息轩"}
