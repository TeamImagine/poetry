{"author":"喻良能","id":51795,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["画舫朱帘出晓关，便风飞过几重湾。","路经僧舍渔村畔，身在烟霏雾霭间。","惊浪沸晴输远浦，乱云拖粉露崇山。","偶因王事从心赏，诗语匆匆不暇删。"],"title":"沿檄舟行出五云关"}
