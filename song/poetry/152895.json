{"author":"汪梦斗","id":152895,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["梦亦何曾渡白沟，今朝却作等闲游。","横云鹤倦性犹野，嘶雨蝉哀信已秋。","此事欲知诗尽有，西园才说肺先浮。","归途亦及中秋月，乘兴同登何处楼。"],"title":"丘舜臣遣人还乡托以家书时六月望因走笔寄主学胡君及士招学正诸同舍"}
