{"author":"苏轼","id":194547,"strains":["平仄○仄平，平平○仄平。","平平仄○仄，平仄平仄平。","○平仄仄仄，仄仄仄平平。","○仄仄平平，平平平仄平。","仄仄仄平仄，仄仄平仄平。","仄平平仄仄，平仄平仄平。","仄平平平仄，仄仄仄仄平。","仄平仄仄仄，仄仄平平平。","仄仄仄仄平，仄仄平平平。","○○平仄仄，仄仄平平平。"],"paragraphs":["春雨如暗尘，春风吹倒人。","东坡数间屋，巢子谁与邻。","空床敛败絮，破灶郁生薪。","相对不言寒，哀哉知我贫。","我有一瓢酒，独饮良不仁。","未能頳我颊，聊复濡子唇。","故人千锺禄，驭吏醉吐茵。","那知我与子，坐作寒螀呻。","努力莫怨天，我尔皆天民。","行看花柳动，共享无边春。"],"title":"大寒步至东坡赠巢三"}
