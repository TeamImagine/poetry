{"author":"韩维","id":157621,"strains":["平平仄平仄，仄仄仄平仄。","仄平平仄仄，○仄仄平仄。","平平仄平平，仄仄仄仄仄。","仄平平平仄，平平平仄仄。","○仄仄仄仄，平平平仄仄。","仄平平○仄，平仄仄仄仄。","仄○平仄○，平仄仄平仄。","仄平仄平仄，平仄○平仄。"],"paragraphs":["高才不沉没，奋笔动天幄。","古今明治乱，王霸辨醇驳。","文成数千言，粲若玉就琢。","拜官诸侯府，千文兹把握。","过别要我赠，强言惭鄙朴。","董生崇正义，孙子陷曲学。","彼其趋舍间，为道一何邈。","愿君审兹术，名节重山岳。"],"title":"送陈著作"}
