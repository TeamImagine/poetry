{"author":"雍陶","id":21103,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["青蘋白石匝莲塘，水里莲开带瑞光。","露湿红芳双朵重，风飘绿蒂一枝长。","同心栀子徒夸艳，合穗嘉禾岂解香。","不独丰祥先有应，更宜花县对潘郎。"],"title":"永乐殷尧藩明府县池嘉莲咏"}
