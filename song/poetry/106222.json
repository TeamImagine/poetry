{"author":"程公许","id":106222,"strains":["平平平平平仄○○，平平平平平仄○平。","○仄平平仄仄，○仄平平平平。","平仄平仄仄，平仄仄平平平。","平平平平仄，仄仄平平平。","仄仄仄平仄仄，仄仄平平平平。","仄仄仄平平仄，仄平仄平仄平。","平平平仄仄，仄平平平○。","仄平平平○仄，仄仄仄平仄平。","仄平仄平平仄，○仄平平平平。","仄平平平仄，仄仄平平平。","仄平平平仄，仄仄平平平。","平平平仄仄，仄仄平平平。","仄仄○平平仄，平仄平平仄平。","仄平平仄仄，仄仄平仄平。","仄平平平仄，平仄仄平○仄平。","仄○○平平平，平平仄平仄平。","平平平平仄，仄平平平平。"],"paragraphs":["丹山之岩兮阻且深，丹山之云兮閟其霖。","中有姝兮静处，冠岌峨兮瑶簪。","方辙兮坎滞，聊返辔兮穹林。","辛夷兮为屋，芷幄兮兰衾。","世与我兮异好，不可揉兮精金。","信有味兮恬漠，亦何怨兮寡朋。","猿嗥兮鹤愤，鸟悲兮蛟吟。","忽西崦兮堕日，急响绝兮玉琴。","载营魄兮焉逝，空桂枝兮萧森。","朔风兮陵厉，白昼兮多阴。","素车兮丹旐，曷返兮遥岑。","天高兮地厚，古往兮来今。","彼达观兮超旷，奚死生兮爱憎。","四方兮上下，杳眇兮莫寻。","鹤归兮何日，瑶草碧兮劳我心。","涕浪浪兮霑襟，君无滞兮远淫。","归来兮娱乐，故山兮崚嶒。"],"title":"撰先伯桂隠先生哀词"}
