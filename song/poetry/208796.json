{"author":"吕南公","id":208796,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["采采新英出远冈，生香不断冷垂浆。","地神手老皮先紫，山鬼肠饥色更苍。","野馔自宜清品味，世情谁识淡馨香。","旧林春草盘飧惯，忆共邻翁踞坐尝。"],"title":"野菜"}
