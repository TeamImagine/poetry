{"author":"王易简","id":165126,"strains":["平？仄仄仄仄平，平平仄仄平平平。","○平仄仄仄仄仄，平仄仄仄平仄平。","仄仄平平仄平仄，仄仄仄仄○平平。","○○仄仄仄仄仄，仄平仄仄○平○。","平平平平仄○仄，仄平○仄○平平。","平平仄仄平平平，仄仄仄仄平仄○。","平平仄仄平仄平，仄仄仄仄平○平。","平平仄仄仄平仄，○平仄仄仄仄平。","仄平平平仄仄仄，平仄平平○仄平。","仄○仄仄仄仄仄，仄仄仄仄○仄平。","平平○仄仄平仄，仄仄平平平仄平。","平仄仄平平平仄仄仄平，仄○平仄平○平。"],"paragraphs":["黄𨸂断刻得者谁，双松下殉方壶螭。","其文记述保母李，云是大令之所为。","点画安知尚年少，笔不可掣从儿时。","当其翰墨托久计，异哉岁月如前期。","为怜樵人巧收拾，岂无行道犹嗟咨。","残砖裹送平原家，阅古众帖奚独遗。","穷诹远引商是非，具眼落落多传疑。","尘埃尺纸拂陈迹，闻君好事卷赠之。","简编无端发汲冢，陵谷何年沈岘碑。","坐中赏识本易厌，世外隠伏劳旁窥。","骚人胜士一朝玩，孝子慈孙千古悲。","君不见锺侯书法亦大奇，下穿墟墓求其师。"],"title":"咏保母帖"}
