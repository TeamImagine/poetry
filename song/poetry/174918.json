{"author":"刘敞","id":174918,"strains":["平平仄平平○仄，平平仄平○平仄。","平平仄仄平仄平，仄平仄仄平平仄。","仄平平仄仄平仄，仄○平平仄平仄。","仄仄平平○仄平，平平仄仄平○仄。","仄○仄仄平仄平，仄平○平仄仄平。","仄平平平仄仄仄，平仄平平平仄平。","平平仄仄平仄仄，仄平平平平仄仄。","仄平仄仄仄仄平，仄仄平平仄平仄。"],"paragraphs":["吾宗宝刀清如水，东夷昔时献天子。","孤光昼射沧海寒，杀声夜吼蛟龙起。","上为镣琫下珧珌，粲如珠玑耀朝日。","制度还存三代风，精神未是尘中物。","秘藏武库人莫窥，外家将军独得之。","四方升平竟未试，流落功名翻可悲。","时无薛烛谁赏异，庙堂宗工诗绝世。","丈夫要取万里侯，肯令神兵负诗意。"],"title":"和府公观刘团练宝刀诗"}
