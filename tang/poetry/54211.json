{"author":"储光羲","id":54211,"strains":["仄仄平平仄，平○○仄仄。","平仄仄○平，○○仄平仄。","平仄平平平，平○仄仄平。","○○仄仄仄，仄仄仄平平。","仄平平仄仄，平仄○平仄。","○仄仄平平，○平仄仄仄。","仄仄平平仄，平平仄仄平。","平平仄平仄，仄仄平平平。","仄平仄平仄，平平仄平仄。","平平仄仄平，仄仄○平仄。"],"paragraphs":["恍惚登高岭，裴回看落日。","遥想仲长园，如亲幼安室。","春渚菖蒲登，山中拨谷鸣。","相思不道远，太息未知情。","意君来此地，时复疏林薄。","中夜扫闲门，迎晨闭菌阁。","屣履清池上，家童奉信归。","忧随落花散，目送归云飞。","故交在天末，心知复千里。","无人暂往来，独作中林士。"],"title":"山中贻崔六琪华"}
