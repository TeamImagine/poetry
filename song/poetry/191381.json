{"author":"冯山","id":191381,"strains":["平平仄○平平平，仄平平仄平仄平。","平平仄仄仄平仄，仄仄仄○平仄平。","○平平仄仄○仄，仄仄仄仄平平平。","平平平平仄平仄，平○平仄平平平。","平平仄仄仄仄仄，仄仄仄仄○○平。","仄平平平仄仄仄，仄仄仄仄○平平。","平平仄仄仄平仄，仄平仄仄平仄平。","平平仄平仄○仄，仄仄仄仄○平平。","○○仄仄仄平仄，仄仄仄仄○平○。","仄○仄平仄平仄，仄仄仄仄○○○。","仄平平平仄平仄，仄仄仄○○平平。","平平平仄仄仄仄，仄○○仄○平平。","○平平仄仄平○，仄仄平平平仄平。","仄仄平平仄平仄，仄平仄仄平平平。","仄平○平仄平仄，仄仄仄仄平平平。","仄○仄仄○仄仄，仄仄仄仄平平平。","仄平平平平仄仄，仄仄仄仄平平平。","平平平仄仄○仄，仄仄仄仄平平平。","仄平仄平平仄仄，仄平仄仄平平○。","平平仄仄仄平仄，仄○平仄平平平。"],"paragraphs":["潼川昔迎公西来，益昌今送公北回。","常平使者岂公志，远地久淹经济才。","三年风绩不胜颂，欲别有赠心胸开。","江阳夷蛮互雠格，边将生事惊风埃。","连兵巨费久乃定，得失未可相偿陪。","去秋西师出四路，欲举夏寇除根荄。","精强挽运一蹉跌，十存四五良可哀。","河南数州入封略，恶土弃壤如尘灰。","传闻敌气渐衰弱，阃外复委将军裁。","借将贺兰作都护，戍守尚恐难栽培。","况今秦人极疲敝，菽粟贵重如琼瑰。","诸军零落气未振，肯听号令传风雷。","看唐南诏吐蕃传，往往因循成祸胎。","太上神明照幽隐，广谋博访无嫌猜。","近臣从容合公议，忍使汉地生蒿莱。","每思一饭三四起，感慨与语何人哉。","会公还朝方进用，不侍讲殿归霜台。","泸南关右饱闻见，讵肯戏笑随童孩。","对扬上前苟可道，愿持此语排奸回。","平生磊落致君意，岂虑言出为身灾。"],"title":"送江衍巨源提举赴阙"}
