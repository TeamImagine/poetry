{"author":"何梦桂","id":151628,"strains":["平仄平仄平，仄仄仄仄仄。","平平仄仄仄，仄仄○仄仄。","仄平○○仄，平仄仄平仄。","仄平平仄平，平仄平仄仄。","仄平仄仄平，平○仄平仄。","仄平平平平，仄仄仄平仄。","仄平○平仄，仄仄仄平仄。","平平仄仄平，平仄平仄仄。"],"paragraphs":["贫女伤莫年，有泪不可挹。","秦川五色锦，半世劳独织。","织花空过眼，新故总尘迹。","抚机悲岁年，颜貌非故夕。","妾心比锦丝，丝长恨无极。","绣衾双鸳鸯，抱此欲谁适。","沃桑叹黄陨，尚肯赋梅实。","悠悠世上儿，何处堪食息。"],"title":"三用韵  其三"}
