{"author":"洪适","id":28709,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["古锦衔标户户知，瀛洲准拟上云逵。","当今便便五经笥，自昔汪汪千顷陂。","肯向江边留鹢首，莫辞花底罄鸱夷。","康沂成咏颁归诏，剥啄相寻后会期。"],"title":"会肇庆黄通判乐语口号"}
