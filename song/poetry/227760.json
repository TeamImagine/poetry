{"author":"释德洪","id":227760,"strains":["平平仄仄平平仄，仄平平仄平平仄。","仄平平仄仄平○，仄平仄仄平平平。","平平平仄平仄平，仄仄仄平仄平仄。","仄平仄仄平仄平，仄仄平平仄平仄。","仄○平平仄仄平，仄仄平平仄平仄。","平仄仄○平仄○，仄仄平平○仄仄。"],"paragraphs":["山高夜气催烦暑，竹风为作南轩雨。","梦随柔橹到西兴，舣舟步入龙山坞。","萧萧松下逢睿郎，问信远来亦良苦。","觉来但记谈笑欢，不省懽时竟何语。","卧看篝灯一点明，岭海茫茫隔吴楚。","安得却如清梦中，杖履追随长尔汝。"],"title":"福岩寺梦访廓然于龙山路中见之"}
