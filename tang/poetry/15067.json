{"author":"白居易","id":15067,"strains":["平平仄，平仄○平仄○仄。","仄○仄仄○仄平，仄仄仄平平仄平。","平仄平，平平仄，平平平○平平仄。","平平仄仄平仄○，平仄平平仄？仄。","仄仄平○仄仄平，平○仄仄仄平平。","仄仄平平仄平仄，○平○仄仄平平。","平平仄仄平平仄，仄仄仄平仄仄仄。","平平仄仄仄平○，仄平仄仄平平仄。","平平仄平平仄○，○平○○仄平平。","仄○仄仄○平仄，仄仄平平平仄平。","仄平仄仄平平仄，仄平平仄平平仄。","仄仄平平平仄○，○平仄仄平○仄。","平仄仄平仄仄平，平平仄仄仄平平。","仄仄平平仄仄仄，○○仄仄○平平。","○平平，仄仄平平平仄仄。","仄仄平仄仄平平，○仄仄平平仄仄。"],"paragraphs":["陵园妾，颜色如花命如叶。","命如叶薄将奈何，一奉寝宫年月多。","年月多，时光换，春愁秋思知何限。","青丝发落丛鬓疏，红玉肤销系裙慢。","忆昔宫中被妒猜，因谗得罪配陵来。","老母啼呼趁车别，中官监送鏁门回。","山宫一闭无开日，未死此身不令出。","松门到晓月裴回，柏城尽日风萧瑟。","松门柏城幽闭深，闻蝉听燕感光阴。","眼看菊蘂重阳泪，手把棃花寒食心。","把花掩泪无人见，绿芜墙绕青苔院。","四季徒支妆粉钱，三朝不识君王面。","遥想六宫奉至尊，宣徽雪夜浴堂春。","雨露之恩不及者，犹闻不啻三千人。","三千人，我尔君恩何厚薄。","愿令轮转直陵园，三岁一来均苦乐。"],"title":"新乐府 陵园妾\t怜幽闭也"}
