{"author":"陈造","id":59457,"strains":["平平平仄平平仄，平仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["县曹逢节犹忙迫，阴雨乘秋每接连。","九日欢娱异前日，几年晴霁有今年。","湖山入座褰珠箔，萸菊挼香荐玉船。","帽委西风判一醉，故人应未笑华颠。"],"title":"九日登楼"}
