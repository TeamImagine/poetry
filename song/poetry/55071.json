{"author":"朱熹","id":55071,"strains":["平平仄○仄，平平仄平平。","平平仄平仄，仄仄平平平。","平平平仄仄，○平仄仄平。","○平仄平仄，平平仄平平。","平平仄○平，仄仄平平平。","仄平仄仄仄，仄平仄平平。","仄仄仄仄平，仄平平仄平。","平仄仄仄○，○平仄平平。","仄仄仄仄仄，仄平仄○○。","仄平仄平仄，平仄平平平。"],"paragraphs":["东京失其御，刑臣弄天纲。","西园植奸秽，五族沉忠良。","青青千里草，乘时起陆梁。","当涂转凶悖，炎精遂无光。","桓桓左将军，仗钺西南疆。","伏龙一奋跃，凤雏亦飞翔。","祀汉配彼天，出师惊四方。","天意竟莫回，王图不偏昌。","晋史自帝魏，后贤盍更张。","世无鲁连子，千载徒悲伤。"],"title":"斋居感兴二十首  其六"}
