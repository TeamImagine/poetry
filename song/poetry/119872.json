{"author":"林希逸","id":119872,"strains":["○仄平平仄，平○仄仄平。","仄○平仄仄，平仄仄平○。","仄仄平○仄，平平平仄平。","平平仄平仄，平仄○○平。","仄仄平平仄，平平仄仄平。","平平○仄○，平仄仄○平。"],"paragraphs":["深夜沉沉寂，谁行下岭坳。","寺深明月照，门闭老僧敲。","剥啄林间寺，婵娟云外梢。","山童破幽梦，人影并疏茅。","殿冷存余篆，窗明待解包。","山虚传谷应，惊鹊亦离巢。"],"title":"僧敲月下门"}
