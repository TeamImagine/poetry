{"author":"曾巩","id":173852,"strains":["仄平仄仄平，仄仄仄平仄。","平平仄平平，平仄仄平仄。","仄仄○平平，平仄仄平仄。","仄仄平仄平，仄平仄○仄。","○○平仄平，○平平仄仄。","仄仄仄平平，仄○仄仄仄。","仄仄仄仄平，平平平仄仄。","仄平仄平平，仄○仄○仄。"],"paragraphs":["孺人舍我亡，稚子未堪役。","家居拙经营，生理见侵迫。","海盐从私求，厨面自官得。","拣豆连数晨，汲泉候将夕。","调挠遵古书，煎熬需日力。","庶以具藜羹，故将供脍食。","岂有寄径忧，提瓶无所适。","但惭著书非，覆瓿固其职。"],"title":"合醤作"}
