{"author":"谢逸","id":226527,"strains":["平仄○仄平，仄○仄仄平。","平平平仄仄，○平平仄平。","仄平仄平仄，仄仄仄仄平。","仄仄仄平仄，仄仄平平平。","平平仄仄仄，平平仄平平。","仄平仄仄仄，平仄平平平。"],"paragraphs":["无客且闭门，有兴即赋诗。","盘餐随厚薄，妻儿同饱饥。","读书不求解，识字不必奇。","拂榻卧清昼，隠几消良时。","林鶑韵古木，萍鱼闯幽池。","敝庐亦足乐，陶令真吾师。"],"title":"敝庐遣兴"}
