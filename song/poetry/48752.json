{"author":"杨万里","id":48752,"strains":["仄仄平平仄仄平，仄平平仄仄平平。","仄平仄仄仄平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["半世西风吹盛名，晚同朝路慰平生。","一言半语到金石，四海九州成弟兄。","雪岭锦城君理棹，青鞋黄帽我归耕。","长江万里通吴蜀，逢著双鱼各寄声。"],"title":"送刘德修殿院直阁将漕潼川二首  其二"}
