{"author":"陆游","id":37179,"strains":["仄仄仄平仄，仄平仄仄仄。","平仄仄仄仄，仄仄仄仄平。","平仄平仄平，仄平仄平平。","○平仄仄仄，仄仄平平平。","平平仄仄平，仄平仄平平。","仄仄平仄平，仄仄平仄平。","○平仄○仄，仄○平仄平。","平仄仄○平，平仄平仄平。","仄仄仄平平，仄平平仄平。","仄仄仄仄平，仄仄平○平。","仄仄仄仄平，仄仄平仄平。","平平仄平仄，仄仄仄仄仄。"],"paragraphs":["郑子有书癖，对书百事忘。","头乱不暇栉，炙冷不暇尝。","持此金石心，力求古文章。","吟哦屈宋作，蚤夜声琅琅。","方挥却日戈，耻窥及肩墙。","不见今六年，所得非复常。","扁舟夜过我，剧论神激扬。","徐出二三篇，稊米于太仓。","已足起衰懦，黑丝生鬓霜。","使得尽见之，殆可针膏肓。","愿子继自今，勿惜倾锦囊。","因来数为寄，岁晚慰所望。"],"title":"喜郑唐老相过"}
