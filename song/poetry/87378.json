{"author":"韩淲","id":87378,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["羽仪上合拱清班，天近红云咫尺间。","礼集会朝驰北阙，祥开寿节颂南山。","龙鸾鞭扇随分合，鹓鹭衣冠得往还。","休沐定从湖寺去，人生谁不有忙闲。"],"title":"送耿师干得合门"}
