{"author":"王十朋","id":23955,"strains":["平平仄平仄，平仄平平平。","仄仄仄平平，仄平仄平平。","平平仄仄仄，○平平仄平。","平平仄仄仄，仄仄○仄平。","平平仄仄仄，仄仄平平○。","仄平平仄平，平仄平平平。","仄仄仄平仄，平平仄仄平。","平平仄仄平，平平仄平平。","仄平○仄平，仄仄平平平。","平平仄平平，仄平仄○○。"],"paragraphs":["微凉散梅润，浓绿敷桐阴。","送客出东郊，驾言事幽寻。","湖光照我眼，荷香清我襟。","平畴入远望，岁有其自今。","牛眠种已毕，蛤吠苗初深。","古亭怀二公，遥望罗千岑。","邂逅得良友，欣然契予心。","乔松喜客来，风枝出清音。","手持荷叶杯，共对莲花斟。","东湖异西湖，有诗不妨吟。"],"title":"东湖小饮"}
