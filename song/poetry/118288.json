{"author":"吴惟信","id":118288,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["身陷清贫乐有余，风流人物称山居。","虚堂扫地犹持课，隠几看云罢读书。","破碎衣裳多自补，髼松头发少曾梳。","有时行向湖边去，闲对渔翁话古初。"],"title":"师兄庵住香山寄  其二"}
