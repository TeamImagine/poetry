{"author":"郭祥正","id":191849,"strains":["平平平仄平平仄，仄平仄仄平平仄。","仄平仄仄平仄平，○平仄仄○平仄。","平平平仄仄仄平，平仄平平仄平仄。","仄平平仄仄○平，平仄○平平仄仄。","平平○仄平平仄，仄仄平平仄○仄。","仄平仄仄平仄平，仄仄平平仄○仄。","仄平平仄平仄平，平平平平仄平仄。","仄平仄仄仄平平，仄平平仄平平仄。"],"paragraphs":["青山为主身为客，主人借客青山宅。","白云自在千里飞，长松不换三冬碧。","藤枯谁与写作龙，龟老何年化为石。","落花随水眷深源，鸣雁过江悲晚色。","家无妻子心无累，顶冒寒霜踵藏息。","月明舞影聊尽欢，一点尘寰不留迹。","傥来轩冕真可嗟，朝为公卿暮遭谪。","屈原贾谊尔为谁，问君何似青山客。"],"title":"赠桐城青山隐者裴材"}
