{"author":"陆游","id":36664,"strains":["仄○平平平仄仄，仄仄平平平仄仄。","平○仄仄平仄○，平平仄仄仄平平。","仄○平，平○平，仄仄平平仄仄○。","仄仄平，平仄仄，平仄？平仄平仄。","平平仄仄仄平平，平平仄仄仄○○。","仄仄仄平平仄仄，仄平平仄仄平○。"],"paragraphs":["佛如优昙时一出，老姥何为憎见佛。","山从古在天地间，愚公可笑欲移山。","火其书，庐其居，佛亦何曾可扫除。","子有孙，孙有子，山竟嵳峨汝何喜。","床头有酒敌霜风，诗成老气尚如虹。","八万四千颠倒想，与君同付醉眠中。"],"title":"醉歌"}
