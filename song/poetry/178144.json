{"author":"赵湘","id":178144,"strains":["仄仄平仄○平平，仄仄○平仄仄平。","仄仄○平○仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["酒醒身计正悠悠，泽国如萍信水流。","独夜听鸿深浦宿，坏篷连雨一灯秋。","年来自觉新诗澹，江上谁怜旧业优。","肠断山家数声笛，不知孤客在孤舟。"],"title":"秋夜舟中作"}
