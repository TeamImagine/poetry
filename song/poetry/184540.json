{"author":"吕大防","id":184540,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["清晓金舆出建章，祠宫转仗指虞庠。","三千逢掖裾如雪，十万勾陈锦作行。","再拜新仪瞻鲁圣，一篇古训赞周王。","崇儒盛世无云补，扈跸空惭集论堂。"],"title":"幸太学倡和"}
