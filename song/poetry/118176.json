{"author":"王埜","id":118176,"strains":["平○平仄平，仄仄平平仄。","平平仄平仄，平仄○○仄。","仄平仄○○，平仄仄仄仄。","平平仄仄仄，平仄仄平仄。","○平平仄平，○○平仄仄。","仄平仄平仄，平仄仄仄仄。","平平仄平平，○仄平仄仄。","仄平仄仄平，平仄平仄仄。"],"paragraphs":["山从西域来，寺自东南有。","林泉既奇秀，岩穴更深黝。","世僧奋空弮，经始不已久。","俄然幻杰阁，丹碧照林薮。","相辉灵隠前，更胜天竺后。","理公坐崖屋，千岁骨已朽。","坡翁昔曾游，遗句今在否。","洞猿不待呼，清昼时一吼。"],"title":"登灵鹫兴圣寺"}
