{"author":"释宝昙","id":52340,"strains":["平平仄仄仄，仄仄平平平。","平仄平仄平，平平仄○平。","平平仄仄仄，仄仄○仄平。","仄平仄仄仄，仄仄○仄平。","仄平平平仄，仄平平仄平。","仄○仄平仄，平仄仄仄平。","仄平仄平平，平平平仄平。","仄平仄仄仄，平仄仄仄平。","平仄仄仄仄，仄仄平○平。"],"paragraphs":["庐山瘦入骨，草木无华滋。","啼鸟消息真，春风仅如斯。","山翁少润色，玉雪空自奇。","舌端有小苦，谏味颇似之。","密云天人际，一金无半规。","譬如脍麟凤，虽贵不伐饥。","午窗万松声，清寒初上眉。","口香唾茧纸，真是活国医。","为我只饮此，勿饮甘如饴。"],"title":"送庐山茶与陈大监"}
