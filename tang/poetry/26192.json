{"author":"温庭筠","id":26192,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["十年分散剑关秋，万事皆随锦水流。","志气已曾明汉节，功名犹自滞吴钩。","雕边认箭寒云重，马上听笳塞草愁。","今日逢君倍惆怅，灌婴韩信尽封侯。"],"title":"赠蜀府将"}
