{"author":"晁补之","id":214423,"strains":["平仄仄仄○平平平仄平，仄平仄平平仄平。","平平仄○平仄仄，仄仄仄仄○平平，仄平平平仄○平。","仄平平仄仄仄平，平○平○平仄平。","平平○仄仄平平，平平仄仄仄○平。","平仄仄○仄，平平仄平仄。","平仄仄平平仄仄平仄平，仄○平仄仄平平。","仄仄仄仄平仄仄仄仄平，平○仄平平仄平。","平平仄平仄，仄仄平仄仄。","仄平平仄○仄仄，平平平平○仄○，平平平平平平平。","○平仄仄平，仄仄○仄平。","平平仄平仄仄平，仄仄○平仄仄平。","仄仄仄平仄，平平仄仄平。"],"paragraphs":["君不见鲁中群儿歌跋遮，跋遮跋遮何语耶。","吴歈越吟初不省，恐自塞北传胡笳，跋遮胡为乐中华。","试歌河涨水渐车，河中耕泥春种麻。","麻生三岁不开花，腰菱两角黑如鸦。","渔父笑且语，谁能跋遮舞。","君不见前年大旱河草黄，草中鱼子化飞蝗。","又不见往年大雨雨决渠，渠中朽瓜生老鱼。","蝗飞食场谷，击鼓烦趁扑。","我家家具如笋束，今年梁山挠浊淤，儿无锄麻姑来渔。","荷锄往卖锄，买网空市无。","丁丁斲船斲屋栌，艇子如星唤施罛。","夜唱跋遮曲，群鸣起白凫。"],"title":"跋遮曲"}
