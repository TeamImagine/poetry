{"author":"费冠卿","id":19506,"strains":["仄仄仄平平，平平仄仄○。","仄平平仄仄，平仄仄平平。","平仄平平仄，平平仄仄平。","仄平平平平，仄仄仄平平。","仄仄仄平仄，仄平平仄○。","平平仄仄仄，平仄仄平○。","○仄平平仄，平平仄仄平。","平平仄仄仄，仄仄仄仄平。","仄仄平平仄，○平仄仄平。","平○平○仄，仄仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平仄仄仄，仄仄仄平平。","仄仄平○仄，平平平仄平。","平平仄平仄，仄仄仄仄平。","平仄平平○，平平仄仄平。","平平仄平仄，仄仄仄○○。"],"paragraphs":["自地上青峰，悬崖一万重。","践危频侧足，登堑半齐胸。","飞狖啼攀桂，游人喘倚松。","入林寒{疒辛}{疒辛}，近瀑雨蒙蒙。","径滑石棱上，寺开山掌中。","幡花扑净地，台殿印晴空。","胜境层层别，高僧院院逢。","泉鱼候洗钵，老玃戏撞钟。","外户凭云掩，中厨课水舂。","搜泥时和面，拾橡半添穜。","渡壑缘槎险，持灯入洞穷。","夹天开壁峭，透石蹙波雄。","涧蔼清无土，潭深碧有龙。","畬田一片净，谷树万株浓。","野客登临惯，山房幽寂同。","寒炉树根火，夏牖竹稍风。","边鄙筹贤相，黔黎托圣躬。","君能弃名利，岁[晏]一相从。"],"title":"答萧建"}
