{"author":"王十朋","id":23952,"strains":["平平平平仄仄平，平○仄仄平平平。","平仄平平仄仄仄，仄仄平仄平平平。","仄平○平平平仄，仄仄平○仄平仄。","○平平仄平仄仄，○仄平平仄平仄。","○平仄仄平仄平，仄平平仄仄仄平。","○平仄仄仄平仄，平平仄仄平平平。","仄仄平平仄平仄，仄仄仄平○仄仄。","平平平仄仄平平，平仄平平仄平仄。"],"paragraphs":["前年夔州食荔支，同僚共赋新红诗。","妃子名园世所贵，不似诗史堂前奇。","去冬分符来南土，半月身行荔支圃。","三州嘉木皆眼见，更阅君谟向来谱。","临漳一种名火山，品虽云下熟则先。","从今渐入荔佳境，陈江未擘先流涎。","老病余生怯嘉果，日啖那能三百颗。","殷勤为破绛纱囊，心火惊添火山火。"],"title":"病中食火山荔枝"}
