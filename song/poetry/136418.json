{"author":"胡仲弓","id":136418,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平仄平仄仄，平平平仄仄平平。","平平仄仄平平仄，平仄平平仄仄平。"],"paragraphs":["聘币凡三到水涯，东都莫是欠人才。","当时若使无新室，此地安知有钓台。","鱼水相忘身外乐，羊裘曾卧禁中来。","桐江一派清如昨，千古高风挽不回。"],"title":"严子陵钓台"}
