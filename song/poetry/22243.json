{"author":"王十朋","id":22243,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["未穷脚力上层霄，想象名山兴亦高。","物外游人身插羽，洞中仙客体生毛。","利名奔走嗟吾老，杖屦徜徉羡子豪。","凫舄共游端有日，预期木叶下亭皋。"],"title":"次韵昌龄游白石二诗 道岩"}
