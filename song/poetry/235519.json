{"author":"程俱","id":235519,"strains":["仄仄平，仄平仄，平○平，仄○仄，平仄平平仄平仄。","仄平仄，平平仄，仄平平平平平仄。","平平平平平仄○，平仄○平平平仄。","仄仄平平仄平仄，仄平平平仄平仄。","平平○平仄平仄，仄仄平平平仄仄。","仄仄仄平平平仄，仄平平平仄平仄。","仄平仄平仄平仄，平○仄仄平平仄。"],"paragraphs":["砚鳯池，石龙尾，金其声，玉其理，文字之祥助公喜。","助公喜，为公寿，𥬞云衢兮龙为友。","仪箫韶兮鸣鳯咮，金玉相兮椒兰臭。","老复丁兮昃还昼，寿而臧兮世无有。","生弥长兮视弥久，见太平兮休战鬬。","泳学海兮恢文囿，俯松乔兮齿仓籀。","翰林客卿管城偶，挥毫振藻常无咎。"],"title":"歙溪砚"}
