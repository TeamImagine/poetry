{"author":"李纲","id":242556,"strains":["○平平仄平平平，仄仄平仄平仄平。","平平仄仄仄平平，仄仄仄仄平平平。","平平仄平平仄平，仄仄仄仄平仄平。","平平平仄仄平平，○仄平仄平仄平。","平平平仄平平平，平仄平仄平平平。","仄平仄仄平平平，平仄仄仄平平平。","仄平仄仄平平平，平仄平仄仄仄平。","○○平仄平平平，仄仄仄仄仄仄平。","仄○平仄平平平，仄仄仄平○仄平。","平平○仄平平平，仄仄○平平仄平。"],"paragraphs":["当时神剑埋丰城，郁郁光气冲斗星。","千年古狱𣃁幽扃，下得至宝双青萍。","雌雄不知谁与名，拭以异土聊发铏。","龙文星彩愈晶荧，正昼无影魑魅惊。","雄飞霄汉随雷霆，雌跃渊水归延平。","没人下瞰风涛生，天矫化作虬龙形。","茂先博识非无凭，神物终合信有征。","沈沈潭影含虚明，宝气久秘必复呈。","会当探取搜元精，佩服坐能驱百灵。","奸谀膏血纷膻腥，与尔相携游太清。"],"title":"剑潭"}
