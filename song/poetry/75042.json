{"author":"赵蕃","id":75042,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平平仄平平。","仄平平仄平平仄，仄仄平平仄仄平。"],"paragraphs":["拟和题诗略未成，卒然风雨暗前津。","高秋政应凉如水，余溽胡为暖似春。","载酒肯来真好事，舣舟聊为驻行人。","异时怀玉山前过，一访耕桑老病身。"],"title":"程季仪沈俭夫携酒见饯于湘中馆借用季仪所次五峰先生旧韵见怀之作"}
