{"author":"杨杰","id":186582,"strains":["平平仄平平仄平，仄平仄仄平平平。","平平仄仄平仄仄，仄仄平仄○平平。","平平仄平平仄平，仄平仄仄平仄平。","平平仄仄○仄仄，仄仄平仄平平平。","平平仄仄○平仄，仄○仄仄平仄平。","仄平仄仄仄仄平，平平仄仄平平平。","仄○仄仄平平仄，平仄仄仄平○平。","仄○仄仄平仄平，仄仄平仄平平平。"],"paragraphs":["云涛拥开沧海门，鼓鼙万叠鸣江村。","仙翁引我峰顶望，耳目惊骇难穷源。","黄金铸鲸为酒樽，桂浆透彻冰雪盆。","吴歌楚舞屏不用，夹道青玉排云根。","经纶事业重家世，昔闻父子今季昆。","九丹炼就鼎灶温，刀圭足以齐乾坤。","我行欲别湖山去，为我索笔书长言。","照乘不假明月珠，自有光焰生轺轩。"],"title":"和酬子瞻内翰赠行长篇"}
