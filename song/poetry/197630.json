{"author":"苏辙","id":197630,"strains":["平仄平平仄仄平，平平平仄仄仄平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["家有修篁绿满轩，趋庭诗礼旧忘言。","凌霜自得良朋友，过雨时添好子孙。","试翦轻筠扶野步，旋收凉叶煮清樽。","风流共道胜桑梓，邻里何妨种百根。"],"title":"寄题陈宪郎中竹轩"}
