{"author":"苏轼","id":194170,"strains":["平仄平平仄仄平，平平平仄仄平平。","平平仄仄平平仄，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["无复龙山对孟嘉，西来河伯意雄夸。","霜风可使吹黄帽，樽酒那能泛浪花。","漫遣鲤鱼传尺素，却将燕石报琼华。","何时得见悲秋老，醉里题诗字半斜。"],"title":"九日邀仲屯田为大水所隔以诗见寄次其韵"}
