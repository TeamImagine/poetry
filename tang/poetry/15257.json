{"author":"白居易","id":15257,"strains":["仄仄仄仄仄，仄仄仄仄仄。","仄仄仄○平，平平平平仄。","平仄平平仄，平仄平平平。","平平仄平平，平仄平平平。","平平○仄平，仄仄平○仄。","仄仄仄平平，仄仄平平○。"],"paragraphs":["五步一啄草，十步一饮水。","适性遂其生，时哉山梁雉。","梁上无罾缴，梁下无鹰鹯。","雌雄与群雏，皆得终天年。","嗟嗟笼下鸡，及彼池中雁。","既有稻粱恩，必有牺牲患。"],"title":"山雉"}
