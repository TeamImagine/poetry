{"author":"牟𪩘","id":150303,"strains":["仄平○仄平○仄，仄仄平○仄○仄。","仄平仄仄仄仄平，平仄平平平仄仄。","平平仄仄平仄仄，○仄○平仄平仄。","仄平仄仄○仄仄，仄平平仄仄○仄。","○仄平仄仄平平，平平平仄仄平仄。","○平仄仄仄○仄，仄平仄平仄○仄。","平平○仄仄仄仄，平仄仄仄平仄仄。","平平仄仄仄○平，平平平平仄平仄。","○平仄仄○仄仄，仄仄平平平仄仄。","仄仄平平仄平仄，平仄平平仄平仄。"],"paragraphs":["病翁禁酒仍禁脚，不省人间有行乐。","主人善最客善之，邀我来同鸡黍约。","清樽快吸船落琭，颇悔从前谢杯酌。","故人久别如此酒，一时倾倒慰离索。","更擘新笋供春淘，狐泉槐叶未须学。","殷勤入鼎煮过熟，老饕恣吞不劳嚼。","人生难得是合并，开口一笑良不恶。","呼车载我雨中归，阿香推车散飞雹。","分明戒我轻破戒，故把春衫都湿却。","我亦投床作雷吼，无数残红枕边落。"],"title":"善之入霅兰皋置酒小诗纪坐中事"}
