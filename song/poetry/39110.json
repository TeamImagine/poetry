{"author":"陆游","id":39110,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雨垫林宗一角巾，萧条村路并烟津。","四朝遇主终身困，八世为儒举族贫。","行摘残蔬循废圃，卧闻饥雀噪空囷。","封胡羯末皆佳甚，剩喜团栾一笑新。"],"title":"七侄岁暮同诸孙来过偶得长句"}
