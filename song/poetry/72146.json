{"author":"曾丰","id":72146,"strains":["平仄平平○，平仄平平仄。","仄平平仄平，平仄平○仄。","○○仄平平，平仄仄○仄。","平平仄平平，仄仄仄平仄。","仄平平平○，仄仄仄仄仄。","仄仄仄平平，仄○仄○仄。","平平仄平○，平仄平仄仄。","仄仄仄平平，平平仄平仄。","仄仄仄仄平，仄仄仄平仄。","○仄仄○仄，仄仄○○仄。","平仄仄平平，平平仄○仄。","平平○平平，仄仄平仄仄。","仄○仄仄平，平仄平仄仄。","平平仄仄仄，平仄仄平仄。","仄○○仄平，仄仄仄平仄。","平平仄仄○，平仄平仄仄。","平仄平仄平，仄仄平仄仄。","仄仄平仄○，平仄仄仄仄。","仄仄平平平，平平○仄仄。","平平平仄平，仄○○平仄。","仄仄平仄平，仄仄平仄仄。","仄平仄平平，平仄平仄仄。","○平仄仄平，平仄仄仄仄。"],"paragraphs":["乾道淳熙间，随牒公之邑。","我闲时曳裾，公喜常折屐。","过从未多时，情好已相得。","功名打门催，马首遽湖北。","一为卢溪留，便作弱水隔。","解后五羊城，恍如不相识。","初惊面颜苍，徐视髭鬓黑。","款曲遍咨诹，交游半凄恻。","一别十五年，种种事非昔。","更著一回别，又岂胜叹息。","梅雨逗谈机，槐风速行色。","愁边更添愁，客里仍送客。","笑骑五马归，郎省平步入。","天南九万里，谁得碍鹏翼。","语离当有诗，颂德似无益。","清晖百尺虹，方广千丈碧。","高盖山下松，极乐岩里石。","一切奇杰观，无不入我集。","转眼虽寥寥，扪胸犹历历。","公归为致言，久疏颇关忆。","老葛年少卢，亦有风月癖。","唱酬旧知音，来往今扫迹。","相逢问撙斋，依旧四立壁。"],"title":"送梁藤州广誉解组还朝兼简葛子章卢伯真"}
