{"author":"陆游","id":33591,"strains":["平平仄仄平，仄平仄平仄。","平平仄平平，仄○平仄仄。","仄平仄平仄，平仄仄平仄。","平平○平仄，仄仄仄平仄。","仄仄仄平仄，仄仄平平仄。","平仄平仄平，仄仄仄仄仄。","平平仄平仄，仄仄仄平仄。","仄仄仄平仄，平仄仄仄○。","仄平平仄仄，仄仄平仄○。","仄平○平平，仄仄仄仄平。","平○仄仄○，仄仄仄仄仄。","仄平平仄平，仄仄平仄仄。","仄平平仄平，仄仄仄○仄。","仄○仄○仄，平仄平○仄。"],"paragraphs":["商周去不还，盛哉汉唐宋。","苏公本天人，谪堕为世用。","太平极嘉祐，珠玉始包贡。","公车三千牍，字字岌飞动。","气力倒犀象，律吕谐鸾鳯。","天骥西极来，矫矫不受鞚。","飞腾上台阁，废放落云梦。","至宝不侵蚀，终亦老侍从。","晚途迁海表，万里天宇空。","岂惟骑鲸鱼，遂欲跨䗖蝀。","心空物莫挠，气老笔愈纵。","秕糠郊祀歌，远友清庙颂。","我生虽后公，妙句得吟讽。","整衣拜遗像，千古尊正统。"],"title":"玉局观拜东坡先生海外画像"}
