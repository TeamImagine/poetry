{"author":"石介","id":68331,"strains":["仄平仄仄仄○平，○仄平平仄仄平。","仄仄平平仄平○，平仄仄仄仄平平。","仄平平仄平平仄，平仄平平仄仄平。","平仄仄○平仄仄，仄○平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄○平。","平平仄仄平平仄，仄仄平平仄仄仄。","仄仄平平仄平仄，仄平仄仄仄○平。"],"paragraphs":["合州太守鬓将丝，闻说欢情尚不衰。","板与歌娘拍新调，笺供狎客写芳辞。","木成文理差差动，花映溪光瑟瑟奇。","名得只从嘉郡树，样传仍自薛涛时。","奇章磊磊驰声价，江令翩翩落酒卮。","几首诗成卷鱼子，谁人唱罢泣燕支。","红牙管好同床置，紫竹笙宜一处施。","愿助风流向樽席，杏花况是未离披。"],"title":"燕支板浣花笺寄合州徐文职方"}
