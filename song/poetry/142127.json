{"author":"刘黻","id":142127,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["紫气曾临屋有光，老僧相对说修藏。","貌癯渐觉衣冠古，交淡谁知道谊常。","文类锦机君独艳，才如袜线我无长。","近来悟得安心法，菜饭蒲团一炷香。"],"title":"次酬胡编校赋竹屋  其二"}
