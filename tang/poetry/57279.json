{"author":"岑参","id":57279,"strains":["平平仄仄平仄仄，平平仄平仄平仄。","仄平平仄平○平，仄仄平平仄平仄。","仄仄平仄平仄平，仄平平仄仄○○。","仄平平仄平平仄，平仄平平平仄平。","平平○平○平仄，仄平平仄仄平仄。","仄○平平○仄平，仄平仄仄平○仄。","仄仄平平仄仄○，平○平仄仄平平。","仄平仄仄平平仄，仄仄平○仄仄平。","平仄仄平○仄仄，平仄平平仄平仄。","○平仄仄仄仄平，○仄仄平○仄仄。"],"paragraphs":["辽东九月芦叶断，辽东小儿采芦管。","可怜新管清且悲，一曲风飘海头满。","海树萧索天雨霜，管声寥亮月苍苍。","白狼河北堪愁恨，玄兔城南皆断肠。","辽东将军长安宅，美人芦管会佳客。","弄调啾飕胜洞箫，发声窈窕欺横笛。","夜半高堂客未回，祗将芦管送君杯。","巧能陌上惊杨柳，复向园中误落梅。","诸客爱之听未足，高卷珠帘列红烛。","将军醉舞不肯休，更使美人吹一曲。"],"title":"裴将军宅芦管歌"}
