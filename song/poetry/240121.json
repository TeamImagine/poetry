{"author":"周紫芝","id":240121,"strains":["平○仄仄平平平，平平仄仄平仄平。","平平仄仄平仄平，仄仄仄平平○平。","仄平平仄平仄仄，仄仄仄平平仄仄。","仄仄仄平平仄平，平平仄平平仄仄。","仄平仄平平仄平，仄平平仄平○平。","平平○仄仄平仄，平○仄仄平平平。","平平仄平平仄仄，仄仄仄平平仄仄。","平平仄仄平平平，仄仄平平○仄平。"],"paragraphs":["田中水满风凄凄，青秧没垅村路迷。","家家趁水秧稻畦，共唱俚歌声调齐。","树头幽鸟声剥啄，半雨半晴云漠漠。","五白草斑谁敢闲，农夫饷田翁自作。","去年两经群盗来，妇儿垂泣翁更哀。","蚕藂烧尽不成茧，陵陂宿麦无根荄。","今年插秧忧夏旱，旱得雨时兵复乱。","官军捕贼何时平，处处村村闻鼓声。"],"title":"插秧歌"}
