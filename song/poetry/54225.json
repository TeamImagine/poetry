{"author":"项安世","id":54225,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["幸甚他乡识老诚，孰知真意彻幽明。","通身实地无奇巧，接面春风有至情。","王事直须穷昼夜，宦途元不计公卿。","无端自被功名迫，汉节冲寒上玉京。"],"title":"送湖南卢提刑赴召三首  其一"}
