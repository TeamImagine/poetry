{"author":"吕同老","id":165599,"strains":["仄平仄平仄，仄仄○平平。","○○平平仄，仄仄仄仄平。","平平平仄平，平仄仄仄平。","仄平仄仄○，平仄平○○。","仄○仄○仄，○仄○平○。","平平仄平仄，○仄平平平。","仄仄仄平仄，仄平仄平○。","平仄仄平仄，仄仄平仄○。"],"paragraphs":["昔贤所游地，道路行逶迤。","中分山腰半，倒插石脚危。","公生元祐时，名与日月垂。","至今草木间，英气光离离。","我行得遗迹，酾酒兴遐思。","天风豁然至，吹落琼琚辞。","不惜古人远，但嗟我生迟。","安得五云表，一假黄鹤骑。"],"title":"九锁山十咏 来贤岩"}
