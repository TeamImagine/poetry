{"author":"周紫芝","id":240351,"strains":["仄平仄仄平仄平，平○平仄平仄仄。","仄平平仄仄○仄，○仄平平仄仄○。","平平平平平仄仄，平仄平平仄平仄。","仄平○仄仄平平，○仄仄平仄仄仄。","仄平平仄仄平平，平仄仄平平仄仄。","平平仄仄平仄平，仄仄平平○仄仄。","平平仄仄仄平平，平仄仄○平仄仄。","仄平○仄仄平平，平○仄平仄平仄。"],"paragraphs":["去年夜走山百盘，山中飞雪朝漫漫。","不知春向梦中尽，更有梅花醉后看。","今年冬温寒力软，春入梅梢已堪剪。","插花重饮故人樽，犹得一枝供细撚。","岂知藂棘避戈鋋，还对粉香惊婉娈。","花前楚客狂欲颠，月下吴牛空自喘。","明年尚恐贼连营，零落肯教花满眼。","只今犹可醉余香，杯行到君莫嫌满。"],"title":"饮沈都曹家梅花下"}
