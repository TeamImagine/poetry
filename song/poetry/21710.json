{"author":"李龟朋","id":21710,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["翰苑前资汉硕儒，苦心何翅十年余。","修成当代将来法，读尽生平未见书。","黄帊奏篇登御府，紫纶加秩下宸除。","近臣已是闻天语，鸾鹊催归定不虚。"],"title":"贺熊克进九朝要略转一官"}
