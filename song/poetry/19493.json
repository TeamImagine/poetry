{"author":"史浩","id":19493,"strains":["平平仄平仄，仄○平平平。","平平仄平仄，平仄平平平。","仄平仄○仄，平仄平仄平。","仄平平仄仄，仄仄平平平。","仄平仄仄仄，仄仄平平平。","仄平仄平仄，平仄平仄平。","仄仄仄仄仄，○○平仄平。","仄仄仄仄仄，平仄平平平。","平平○仄○，仄仄平平平。","平平仄仄平，仄仄平平平。","仄仄平仄平，仄仄平平平。","仄○仄○仄，平仄平平平。","仄平仄平仄，○仄平仄平。","平平仄平仄，仄平平平○。","仄仄仄平仄，○仄仄平平。","○平平仄仄，平仄平平平。","平平仄○仄，仄仄平平○。","平平仄仄仄，仄仄平平○。","仄仄仄仄仄，平平仄仄平。","仄平平仄仄，平仄平○平。"],"paragraphs":["岷峨秀多士，照乘辉连城。","夫君挺奇瑞，梯栈来神京。","殿前策三道，光焰摩九精。","甲科雄鹭序，四海驰文名。","一朝坐璧水，缓辔登蓬瀛。","二年作铨总，谈笑流品清。","陛对本故事，中间俄一鸣。","黼座固色喜，无乃群邪惊。","堂堂颇牧论，万古追家声。","胡为忽掉头，解组寻归程。","帝曰邛筰民，抚字宜烦卿。","汝其下膏泽，癯瘠均丰盈。","上方宝环赐，迟汝襦袴氓。","承平二千石，倚任谁云轻。","况复近乡井，正昼锦方荣。","过家仍上冢，钲鼓喧双旌。","男儿贵行志，岂俟腰金横。","风云傥际会，衮绣居槐庭。","别酒置客邸，伊嗟未忍倾。","所嗟君子外，何独伤离情。"],"title":"饯冯圆中郎中守邛州"}
