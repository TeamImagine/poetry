{"author":"释德洪","id":228007,"strains":["仄平仄平平，仄仄平仄仄。","平平平○仄，○平仄平仄。","？平平平平，仄仄仄平仄。","仄○仄平仄，○平○仄仄。","？？仄平平，仄平平仄仄。","平平仄仄○，○平仄平仄。","仄？？平平，平仄平仄仄。","平平仄平仄，平仄仄仄仄。"],"paragraphs":["雪车比毛车，弱水谁欲度。","飘然凌空去，中疑载青女。","□风为通衢，走毂不容驭。","大胜短辕犊，更烦长柄麈。","□□广寒宫，构基非下土。","天公亦薄相，镂冰以为柱。","傍□□银床，谁与挥玉斧。","仙妃倚之笑，疑是漆室女。"],"title":"雪夜与僧拥罏僧曰闻唐刘叉赋雪车冰柱诗为退之所赏愿闻其诗予曰忘矣僧请续之口占以授"}
