{"author":"刘宰","id":93031,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["翛然风骨一臞仙，误走红尘逐世缘。","亦欲名同天壤寿，且须句与日星悬。","后湖废沼生春草，南郭遗墟起暮烟。","闻道锦囊时有得，故山花鸟亦欣然。"],"title":"勉张兄立民作诗"}
