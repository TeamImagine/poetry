{"author":"李处权","id":8633,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["休论至后日相催，乘兴篮舆到岭隈。","风竹尽揺花玉玦，云山浑作烂银堆。","须知此日逢僧话，不减当年访戴廽。","更喜彭君真我辈，溪流渡马肯相陪。"],"title":"游罗汉院途中口占"}
