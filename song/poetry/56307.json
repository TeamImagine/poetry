{"author":"张孝祥","id":56307,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["似向川人有夙缘，交游存殁最多贤。","今年初识张公子，六月还寻上水船。","万里亲庭心已到，一杯别酒意空传。","西行賸有新诗句，寄我应书十样笺。"],"title":"送张司户还蜀"}
