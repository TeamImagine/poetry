{"author":"李弥逊","id":253269,"strains":["仄仄平平仄仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["月魄哉生望已几，豪华未厌老相随。","放疏世故开黄卷，销尽尘心对紫芝。","急雨知寒催叶落，断云乘晚截山低。","小槽早作酬春计，又是梅花结蘂时。"],"title":"次韵陈泰定见赠  其一"}
