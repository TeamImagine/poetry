{"author":"林景熙","id":159971,"strains":["仄仄仄仄仄，仄仄仄仄平。","平平仄平平，仄仄平平○。","仄平仄平仄，仄仄平仄平。","仄仄仄平仄，平○仄平平。","平平仄仄仄，仄仄平仄平。","平仄仄平仄，平平平平平。","仄平仄平仄，仄仄平仄平。","仄仄仄仄平，○平仄平平。","平仄仄平仄，仄仄○仄平。","平仄仄仄平，仄仄平平平。","仄平平仄仄，仄○平平平。","仄仄仄仄平，仄仄平平平。","仄仄○○仄，仄仄平平平。"],"paragraphs":["巀嶭镇九斗，赑屃挟五丁。","飞霞适何来，缥缈开殊庭。","永怀谢康乐，坐啸山水城。","旷代得真契，登临有余情。","松风洒六月，使我毛骨清。","猿鸟亦仙意，人生胡营营。","石麟卧荒麓，问此谁氏茔。","野老向我言，其人昔公卿。","珠玉照黄壤，送者冠盖倾。","华朽变百年，所宝非修名。","乃知钟鼎贵，不如芝薇馨。","所以世外人，返老还吾婴。","倚杖空叹息，洞口云冥冥。"],"title":"登谢客岩"}
