{"author":"黄裳","id":204678,"strains":["仄仄平平仄仄平，平平平仄仄平平。","仄仄仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["几度为书却便休，疏慵于我更如雠。","两忘有道何须问，相责无情我合羞。","屡感客尘新事变，难寻陵谷旧时游。","为亲归去亲犹健，只此浮生已解忧。"],"title":"寄陈邵老  其二"}
