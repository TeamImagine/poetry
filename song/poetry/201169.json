{"author":"郑侠","id":201169,"strains":["平仄平平仄仄平，平平平仄仄平平。","仄平平仄仄平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["孤直惟知不愧天，飘零无复记流年。","学从邹鲁已如此，贫甚颜原亦浩然。","乞食偶随持钵老，入城因访跨羊仙。","真人到了扶真道，手付瑶台刻玉篇。"],"title":"次韵广州梁有为秀才"}
