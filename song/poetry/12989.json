{"author":"曹勋","id":12989,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["遽颁翰墨发幽光，内顾鲰生德甚凉。","已幸贰车临海国，因知汗简发天香。","花梢擢绿蜂初静，梅实桃青昼已长。","会见紫泥传诏札，中兴事业属清郎。"],"title":"和孙倅见贻八首  其六"}
