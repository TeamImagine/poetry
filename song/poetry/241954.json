{"author":"周紫芝","id":241954,"strains":["平平仄仄仄平平，平仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["谁持尺一下明光，新易泉南旧印章。","禁殿何时出颇牧，人间又喜见龚黄。","攀辕父老今犹在，骑竹儿童喜欲狂。","只恐政成归更速，便纡华衮望清光。"],"title":"燕太守汪内相致语口号"}
