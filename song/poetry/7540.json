{"author":"王之道","id":7540,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["邂逅传杯莫放杯，七年重见梦初回。","休嗟岁月堂堂去，且喜旌麾得得来。","春至会霑新雨露，时清应扫旧氛埃。","如君才业今张镐，怜我栖迟毂屡推。"],"title":"次韵蒋守张进彦"}
