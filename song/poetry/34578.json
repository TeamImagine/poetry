{"author":"陆游","id":34578,"strains":["仄仄平平平，仄仄仄仄仄。","平平平仄仄，仄仄仄平仄。","仄平仄平仄，仄仄仄平仄。","平平仄平仄，仄仄仄仄仄。","平平仄平平，仄仄仄仄仄。","仄平仄仄仄，仄平仄平仄。"],"paragraphs":["炯炯冰轮升，澹澹玉宇碧。","高楼倾美酒，一醉不容失。","陆生独何事，闭户饱岑寂。","年来负风月，岂止此一夕。","平生酒边身，欲老每自惜。","夜阑耿不寐，浩歌出金石。"],"title":"月夜有感"}
