{"author":"朱熹","id":55497,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["平生本自好楼居，况接高人永昼余。","共喜江山入尊俎，从教幕府省文书。","感君肯出新诗句，恨我终思旧草庐。","拟借韦编订龙马，免推纳甲话蟾蜍。"],"title":"和戴主簿韵"}
