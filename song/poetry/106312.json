{"author":"程公许","id":106312,"strains":["仄平仄○平，平平平仄○。","平○仄平平，平仄平平○。","平仄仄平仄，仄仄平仄平。","仄仄平平平，○平仄平平。","仄仄仄仄平，平平仄○平。","平○仄仄仄，平平平仄平。","平仄平平平，仄平？平平。","平平仄仄仄，平○仄平平。","平仄平仄平，仄仄平平平。"],"paragraphs":["蔚蓝水中天，岧峣千万重。","楼观耸烟霞，光景浮星虹。","天上老仙伯，万劫冰雪容。","笑下金华山，长歌唳霜鸿。","一去五百年，山头忽重逢。","身衣直指绣，神超蓬海东。","摇荡琼台光，拍浮玻瓈锺。","琼台纵可乐，虞庭渴夔龙。","丹凤衔诏来，入侍甘泉宫。"],"title":"寿曹大博以东宪台治新筑亭馆扁榜寄意 垂光亭"}
