{"author":"蔡肇","id":219064,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["白鹿真人欻御风，青杉手种大如钟。","还丹未化神应护，道骨相期子合逢。","万里且看腾踏去，一樽聊喜笑言从。","攒峰列壑休南望，晓榻秋阴分外浓。"],"title":"和慎思同舍问及故山景物用钟字韵诗以答"}
