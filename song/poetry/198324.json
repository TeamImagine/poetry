{"author":"苏辙","id":198324,"strains":["平平仄平平，仄仄平仄仄。","仄○仄平仄，平仄仄仄仄。","平仄仄仄○，○仄平平仄。","仄仄仄仄平，平平○平仄。","仄仄平仄平，平平平平仄。","○平仄平仄，仄仄仄平仄。","仄平仄仄平，平平仄平仄。","仄仄平仄仄，平平仄平仄。","平平○仄仄，仄仄仄平仄。","平平仄仄平，○仄○仄仄。"],"paragraphs":["阴淫夏为秋，雨暴溪作渎。","缺防旧通市，流潦几入屋。","虽幸廪粟空，犹惜畦蔬绿。","鹿骇不择音，鸿羁分遵陆。","室诮曾子还，城讴华元衄。","中情久岑寂，外物竞排蹙。","设心等一慈，开怀受诸毒。","道力虽未究，游波偶然伏。","粮须三月聚，艾要七年蓄。","君恩许北还，从此当退缩。"],"title":"次韵侄过江涨"}
