{"author":"陈师道","id":213921,"strains":["仄平○平仄，仄仄○仄仄。","仄仄平仄仄，仄仄○平仄。","平仄仄平仄，仄○仄仄仄。","平仄平仄平，平平仄平仄。","仄平平仄平，仄仄仄平仄。","平仄平仄平，仄仄仄仄仄。"],"paragraphs":["谢公中年后，畏与亲友别。","数日怀抱恶，每笑冠缨绝。","生有四方事，死当一语决。","前笑今则悲，吾衰拟何说。","着鞭何必先，倒笔不容掣。","鞭尔辕下驹，万里一改辙。"],"title":"送李奉议亳州判官四首  其一"}
