{"author":"白居易","id":16114,"strains":["仄平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["曲江岸北凭栏干，水面阴生日脚残。","尘路行多绿袍故，风亭立久白须寒。","诗成暗著闲心记，山好遥偷病眼看。","不被马前提省印，何人信道是郎官。"],"title":"曲江亭晚望"}
