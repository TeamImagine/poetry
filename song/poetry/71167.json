{"author":"辛弃疾","id":71167,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平仄仄，仄仄平平仄仄平。","仄仄平平平仄仄，平平仄仄仄平平。"],"paragraphs":["儿曹谈笑觅封侯，自喜婆娑老此丘。","棋鬭机关嫌狡狯，鹤贪吞啖损风流。","强留客饮浑忘倦，已办官租百不忧。","我识箪瓢真乐处，诗书执礼易春秋。"],"title":"偶作  其一"}
