{"author":"熊禾","id":163621,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平仄。","仄平平仄平平仄，仄仄平平仄仄平。"],"paragraphs":["万古纲常六尺躯，可嗤杜老悔为儒。","林间已听鸠呼妇，竹外行看凤引雏。","倘有牛眠先卜兆，岂无盘谷早营菟。","世间忙处应多错，尽把韦弦玩座隅。"],"title":"勉无咎  其一"}
