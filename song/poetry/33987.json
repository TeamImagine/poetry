{"author":"陆游","id":33987,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老子痴顽惯转蓬，残年懒复问穷通。","赦书虽未除诗债，盟府犹当策酒功。","桐岭市回人踏月，柘冈月落鸟呼风。","浮生触处无真实，岂独南柯是梦中。"],"title":"遣兴"}
