{"author":"曹勋","id":12410,"strains":["平仄仄平仄，○仄仄平平。","仄仄平平仄，平平仄仄平。","仄仄平平仄，平平仄仄仄。","平○平平仄，平平仄仄平。","仄平○仄仄，仄仄仄平平。","平○仄平仄，○仄仄平平。"],"paragraphs":["春服仅能试，荷小未成莲。","画舫维青幄，平波幂素烟。","暖日薰花气，新萍点翠钿。","歌吹浮天上，旌旗转座前。","促妆留晚景，续酒载归船。","前驱戒津吏，除道候江壖。"],"title":"泛水曲"}
