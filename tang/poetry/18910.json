{"author":"鲍溶","id":18910,"strains":["仄平平平仄○○，平平仄仄○○平。","平平平平平仄○仄仄，仄平仄仄平仄仄。","仄仄仄仄仄平平，平平平平仄平平。","仄平仄仄平○仄，○仄平平仄平仄。","仄○平仄仄平平，平仄平平○仄○。","平平○平仄仄平，平平平平仄○平。","仄平仄仄○平仄，平仄○○仄平仄。","平仄仄平仄仄平，仄平仄平平平平。","平平○仄仄仄仄，平平平平仄平仄。","平平仄仄仄仄平，仄平平平仄平○。"],"paragraphs":["玉烟生窗午轻凝，晨华左耀鲜相凌。","人言天孙机上亲手迹，有时怨别无所惜。","遂令武帝厌云韶，金针天丝缀飘飘。","五声写出心中见，拊石喧金柏梁殿。","此衣春日赐何人，秦女腰肢轻若燕。","香风间旋众彩随，联联珍珠贯长丝。","眼前意是三清客，星宿离离遶身白。","鸾凤有声不见身，出宫入征随伶人。","神仙如月只可望，瑶华池头几惆怅。","乔山一闭曲未终，鼎湖秋惊白头浪。"],"title":"霓裳羽衣歌"}
