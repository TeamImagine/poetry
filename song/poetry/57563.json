{"author":"梅尧臣","id":57563,"strains":["平仄仄平平仄仄，平平仄仄仄平平。","仄平平仄仄仄仄，平仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["持节共知过碣石，衔芦相背有飞鸿。","地寒狐腋著不暖，沙阔马蹄行未穷。","陇上牛羊冲密霰，帐前徒御立酸风。","归时莫问程多少，却到河湟杏萼红。"],"title":"送王景彝学士使虏"}
