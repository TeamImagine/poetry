{"author":"朱槔","id":10793,"strains":["平平仄仄仄平平，仄仄平平仄仄平。","仄仄平平平平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["蔬畦雨径策勋时，徙种邻墙菊两枝。","九日无人过朱放，十分举酒酌王尼。","花裁栗玉秋风健，香近龙涎晓梦知。","负口不应还负眼，长镵烦尔镇相随。"],"title":"老兵种菊以诗谢之"}
