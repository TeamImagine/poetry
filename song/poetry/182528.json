{"author":"强至","id":182528,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["一时闻望绝朝裾，几岁文章动直庐。","凤尾新批天子诏，螭头看载史臣书。","故关即路严霜后，晓殿初班瑞雪初。","蜀道归时须六印，不应驷马擅相如。"],"title":"马上口占呈记注李才元学士"}
