{"author":"石介","id":68242,"strains":["仄平平平仄仄平，平平平仄平平平。","平平仄仄○平仄，仄平仄仄平平平。","仄仄○仄仄○仄，仄平仄平仄平平。","仄仄仄仄○平仄，仄平仄仄○○平。","○平平平仄平仄，平○平平平平平。","仄仄仄平平仄仄，仄仄仄仄平平平。","平平平仄仄平仄，仄仄仄仄平平平。","平平平平仄仄平，仄平仄仄仄仄平。","平平平平○仄仄，平平○仄平平平。","仄仄仄平仄仄仄，平平平仄平仄平。","平平平平仄仄仄，平平平仄平平平。","仄仄仄平平仄仄，平平仄仄平仄平。","○仄平平仄平仄，仄平仄平平平平。"],"paragraphs":["凤凰飞来众鸟随，神龙游处群鱼嬉。","先生道德如韩孟，四方学者争奔驰。","济北张泂壮且勇，楚丘李缊少而奇。","二子磊落颇惊俗，泰山石介更过之。","三人堂堂负英气，胸中拳挛蟠蛟螭。","道可服兮身可屈，北面受业尊为师。","先生晨起坐堂上，口讽大易春秋辞。","洪音琅琅响齿牙，鼓簧孔子与宓羲。","先生居前三子后，恂恂如在汾河湄。","续作六经岂必让，焉无房杜廊庙资。","吁嗟斯文敝已久，天生吾辈同扶持。","二子勉旃吾不惰，先生大用终有时。","当以斯文施天下，岂徒玩书心神疲。"],"title":"乙亥冬富春先生以老儒醇师居我东齐济北张泂明远楚丘李缊仲渊皆服道就义与介同执弟子之礼北面受其业因作百八十二言相勉"}
