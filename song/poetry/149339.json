{"author":"方回","id":149339,"strains":["仄平平仄仄平平，仄仄平平仄平平。","平仄平平仄平仄，平平仄仄仄平平。","仄平仄仄平平仄，平仄平平仄仄平。","仄仄仄平仄平仄，平平仄仄仄平平。"],"paragraphs":["乃翁曾记脱靴亭，直节高风有宁馨。","知命时年弃轩冕，传心学问本家庭。","饱餐霅水仍苕水，高揭文星更寿星。","我亦七旬乃雌甲，林惭磵愧负山灵。"],"title":"寄寿牟提刑献之𪩘  其二"}
