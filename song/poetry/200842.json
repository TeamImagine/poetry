{"author":"范祖禹","id":200842,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄平平平。"],"paragraphs":["雨师泛洒霁光匀，华盖香风不起尘。","亿兆欢呼真帝启，谋猷左右尽君陈。","云随仙驭三山远，日出咸池六合新。","一别都门变桑海，来瞻原庙祗悲辛。"],"title":"和子开从驾朝谒景灵宫二首  其一"}
