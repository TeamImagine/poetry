{"author":"韩翃","id":4883,"strains":["平平平仄仄平平，平仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["征南官属似君稀，才子当今刘孝威。","蛮府参军趋传舍，交州刺史拜行衣。","前临瘴海无人过，却望衡阳少雁飞。","为报苍梧云影道，明年早送客帆归。"],"title":"送刘评事赴广州使幕"}
