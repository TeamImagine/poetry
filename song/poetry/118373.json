{"author":"吴惟信","id":118373,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，平仄仄平仄仄平。","仄仄平平平仄仄，仄平平仄仄平平。"],"paragraphs":["阴阴定是过残年，积雪才晴又满天。","山寺寻梅谁怕冷，地炉烧竹自无烟。","斋蔬清洁朝朝食，诗草纵横日日编。","更有身心空寂处，夜禅多在佛灯前。"],"title":"山庵即事"}
