{"author":"薛季宣","id":63081,"strains":["平平○仄○，平仄平平仄。","平平平仄平，平仄仄○仄。","仄平平仄○，○仄仄平仄。","平仄○平平，仄仄平仄仄。","平○平仄平，平仄○？○。","仄仄仄平仄，仄仄平仄仄。","仄仄仄平平，仄仄平仄仄。","仄平平仄平，仄仄平仄仄。","仄平仄平仄，仄平平仄仄。","仄平平仄平，仄仄平平○。","仄平仄平仄，仄仄仄平仄。","平仄仄平平，仄仄平仄仄。"],"paragraphs":["兰生深谷中，香不为人采。","明珠含蚌胎，融曜镇长在。","袭来馨满衣，磨琢未曾璀。","君子行之常，出处安有改。","韩王开此居，山立中{山/畾}嵬。","窈窕二游女，易岁昏有待。","柳下学东门，百世人不逮。","乃心毋自欺，匪转焉可怠。","用之建邦国，所宜烹大鼐。","我来追后尘，六逸先驽骀。","美人意桃李，德谊见芳茞。","瞠若眩吾明，五色腾日彩。"],"title":"游韩魏王书堂"}
