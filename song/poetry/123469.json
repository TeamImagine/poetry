{"author":"汤中","id":123469,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["山势迢迢万马奔，就宽平处著祇园。","门无俗驾真堪隠，院有禅僧便不村。","百顷霜黄收{禾罗}䅉，一泓寒绿养兰荪。","我来访道连宵宿，共拨炉灰仔细论。"],"title":"过罗首"}
