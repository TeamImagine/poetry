{"author":"贾岛","id":25708,"strains":["平仄平平平，平平平仄平。","仄平平平○，○仄平平平。","仄仄平仄平，平平○仄平。","平仄仄平仄，仄仄○平平。","平仄仄平平，平○平○平。","○仄平平仄，仄仄平仄平。","平平○仄平，仄仄仄平平。"],"paragraphs":["玄鸟雄雌俱，春雷惊蛰余。","口衔黄河泥，空即翔天隅。","一夕皆莫归，哓哓遗众雏。","双雀抱仁义，哺食劳劬劬。","雏既逦迤飞，云间声相呼。","燕雀虽微类，感愧诚不殊。","禽贤难自彰，幸得主人书。"],"title":"义雀行和朱评事"}
