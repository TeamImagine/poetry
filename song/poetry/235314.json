{"author":"程俱","id":235314,"strains":["仄仄仄仄仄，平平仄平平。","平平○仄平，仄平仄平○。","仄平○仄仄，平仄仄仄○。","仄仄○仄○，平平仄平平。","平仄平仄仄，仄平平仄平。"],"paragraphs":["一室不可扫，阴晴两非宜。","朝蝇污简编，暮蚊入裳衣。","尔来三日雨，门有一尺泥。","所喜庭户间，新凉洗余曦。","贫贱无造请，闭关良不痴。"],"title":"客舍写怀呈王八丈侍郎五首  其四"}
