{"author":"徐积","id":185717,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄平平。","仄仄仄平平仄仄，仄平平仄仄平平。"],"paragraphs":["闭门有幸藏衰病，策杖无因奉俊游。","绳缠筋骸方就枕，火烧皮骨正思秋。","览君健句如逢药，慰我孤怀胜凭楼。","见说束装行未得，梦魂先到楚江头。"],"title":"送至机"}
