{"author":"强至","id":182811,"strains":["平平仄仄仄○平，仄仄平○仄仄平。","仄仄平平○仄仄，仄○仄仄仄平平。","平平仄仄平平仄，平仄平平仄仄平。","仄○○平平仄仄，平平平仄仄平平。","平平仄仄平○仄，仄仄○平仄仄平。","仄仄仄平平仄仄，仄○平仄平平平。"],"paragraphs":["平溪涨雨欲过人，后土浮泥苦寄身。","但得薰风如舜世，未应大水似尧民。","渊鱼弄沫知生乐，林鸟啼饥与死滨。","急浪横流成浩荡，阴云狂态转纷纶。","杯觞自好消长日，草树犹疑泣晚春。","杖策北园寻傲吏，葛衣飘洒任吾真。"],"title":"依韵和志国首夏霖雨之作"}
