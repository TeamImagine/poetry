{"author":"王炎","id":69325,"strains":["仄仄平平仄仄平，仄平仄仄仄平平。","平平仄仄平平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["踏破苍苔马有声，百金一诺不寒盟。","挥犀议论高流辈，落笔典刑追老成。","犯雪方知松节直，截河不变济流清。","论交独许吾同调，翻覆从渠自世情。"],"title":"和祝季通韵"}
