{"author":"曾巩","id":173907,"strains":["平仄平平仄仄平，平平平仄仄平平。","平平仄仄平平仄，仄仄平平仄仄仄。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["团扇频挥到此亭，他乡愁坐思冥冥。","空羞避俗无高节，转觉逢人恶独醒。","岁月淹留随日老，乾坤狼狈几时宁。","欲知事事今何似，万里波涛一点萍。"],"title":"西亭"}
