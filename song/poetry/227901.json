{"author":"释德洪","id":227901,"strains":["平平仄平平○○，仄平仄仄平平○。","仄平仄仄平仄仄，仄○仄平平仄平。","仄平仄仄平平仄，平仄平平○仄仄。","○平仄仄仄平平，仄仄仄仄○平仄。","仄平平仄仄仄平，○仄平平仄仄○。","○平平仄仄平仄，平平仄仄平平平。","仄○平平○仄仄，仄○仄仄平平仄。","仄平平仄仄平平，平仄仄平平仄仄。"],"paragraphs":["霜华旧游秋正深，涧风落日寒蝉吟。","敛眸默数曾到处，笑看碧烟浮水沉。","朅来大旆为山至，山绾烟鬟三十二。","当时老宿契新丰，坐令衲子如云萃。","眼前无复见此公，叹息丛林扫地空。","空余楼殿出云雨，涂金涧碧光岩丛。","卧听松风难比拟，个中偈句谁宗旨。","赖公摹写入新诗，公不作诗山愧耻。"],"title":"次韵游石霜"}
