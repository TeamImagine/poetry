{"author":"王珪","id":176100,"strains":["平仄平平平仄平，仄平平仄仄平平。","平仄仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["城邑喧喧非所依，忽生秋思满岩扉。","晨跌未雨千花落，晚渡临风一锡飞。","定有鱼龙窥供钵，应无尘土上禅衣。","宝文圣偈谁为解，只恐林泉亦暂归。"],"title":"送僧惠思归钱塘"}
