{"author":"李之仪","id":205700,"strains":["平平平仄仄平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["江南江北久相望，常负灵山一炷香。","会上拈花虽未笑，坐中持钵顿生光。","投针技俩空诸有，弹指庄严自一方。","何必汤池能离垢，入门心地已清凉。"],"title":"觉老求诗"}
