{"author":"许及之","id":60755,"strains":["仄仄平平仄，平平仄仄平。","平平平仄仄，仄仄仄平平。","平仄仄平仄，平平仄仄平。","仄平平仄仄，仄仄仄平平。"],"paragraphs":["借得渔乡住，闲居气味长。","新霜浓淡白，早橘浅深黄。","勋业锦囊句，光阴宝篆香。","故人如访问，宛在水中央。"],"title":"得东山居主人恋家不出因借戴希周渔乡居赋杂兴六首  其四"}
