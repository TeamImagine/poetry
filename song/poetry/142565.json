{"author":"释绍昙","id":142565,"strains":["仄仄平平，仄平平仄。","○平仄○平，仄仄仄仄仄。","仄仄平平仄仄平，○平○仄平平仄。","仄仄平平，仄仄平平平平，仄平仄仄，仄仄平平平，平仄平平仄。","仄平○仄平平仄，仄仄平平，○○仄仄，仄平平仄平○仄。"],"paragraphs":["落赖门风，大家撑拄。","量田底量田，种树底种树。","带雨扶犁绿野耕，和云荷镢千峰去。","有甚心情，管得南泉猫儿，赵州狗子，勘证平田婆，连累周家女。","棘林中有通天路，饱饭狂歌，闲行几步，脚头山色无重数。"],"title":"偈颂一百零四首  其九○"}
