{"author":"卫宗武","id":133687,"strains":["仄平仄○平平仄，平平仄平平仄仄。","仄平仄仄仄仄平，平仄平平仄平仄。","平平平仄仄平平，仄仄平平仄平仄。","○平平仄平平平，平平○仄平仄仄。","仄平平仄仄平平，仄仄平平平仄仄。","平○仄仄仄仄○，仄平平平仄平仄。","平平○仄○仄平，仄仄平平平仄仄。","○平平仄仄平平，○仄○○仄○仄。"],"paragraphs":["别时欠折苏堤柳，西方美人无恙否。","子卿啮雪十九年，何似生前一杯酒。","麒麟胡可系而羁，要使为祥在郊薮。","当年谁擅西湖春，公闾遗臭千载后。","但知金屋醉蛾眉，簸弄威权翻覆手。","徒劳吉士远有行，令人骄骄赋维莠。","君今重整燕蓟辕，老子跫然欣得偶。","殷勤为我问平安，司马深衣想如旧。"],"title":"和家则堂韵赠高教之北"}
