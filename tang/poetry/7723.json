{"author":"司空曙","id":7723,"strains":["平○平仄仄，仄仄仄○平。","仄仄平平○，平平仄仄平。","仄平平○仄，仄仄仄平平。","仄仄平平仄，平○仄仄平。","仄平○仄仄，平仄仄平平。","仄仄平平仄，○○仄仄平。"],"paragraphs":["新从刘太尉，结束向幷州。","络脑青丝骑，盘囊锦带钩。","出关逢将校，下岭拥戈矛。","匣闭黄云冷，山传画角秋。","剑锋将破虏，函道罢登楼。","岂作书生老，当封万户侯。"],"title":"送王使君赴太原拜节度副使"}
