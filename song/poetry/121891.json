{"author":"白玉蟾","id":121891,"strains":["仄仄平平仄仄平，仄平仄仄平平平。","○平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。","仄○仄仄平平仄，平仄仄平？仄平。","仄仄仄平平仄仄，平平平仄仄平平。"],"paragraphs":["绛阙清都旧姓名，此生落魄任天真。","横窗古砚前朝水，挂壁闲琴几日尘。","幽草莫锄沿日静，落花不扫衬苔匀。","倩风来作关门仆，借月权为伴酒人。","书吏无言舌滋味，关山不动画精神。","有茶不作蜗牛战，无梦可为蝴蝶身。","一得自家慵底事，幽禽檐外一般春。"],"title":"慵庵"}
