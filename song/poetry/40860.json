{"author":"陆游","id":40860,"strains":["仄仄平平仄仄仄，平平仄仄仄平平。","平平仄仄仄平仄，仄仄平平平仄仄。","仄仄平平仄仄仄，仄平平仄平平平。","平平仄仄平平仄，平仄平平仄仄仄。"],"paragraphs":["暑气方然一鼎汤，聊呼艇子夜追凉。","微风忽起发根冷，阙月初升林影长。","渐近场中闻笑语，却从堤外看帆樯。","超然自适君知否，身世从来付两忘。"],"title":"暑夜泛舟二首  其一"}
