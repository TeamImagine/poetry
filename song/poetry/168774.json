{"author":"文同","id":168774,"strains":["平平平仄仄平平，平仄仄平平仄仄。","仄平平平仄平仄，平平仄○○平仄。","仄平仄仄仄仄仄，仄仄平平仄平仄。","平平仄仄仄平平，仄仄平平仄○仄。"],"paragraphs":["山人高迹若孤云，聊问太虚求所止。","昨因随风起西北，翩然远堕三隅里。","揽之不住瞥尔去，瞬息谁知几千里。","东游必定遇鸿蒙，请问无为最深旨。"],"title":"送牟太素山人"}
