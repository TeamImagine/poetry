{"author":"王安石","id":180686,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["灵场奔走尚无功，去马来车道不通。","风助乱云阴更密，水争高岸气尤雄。","平时沟洫今多废，下户京囷久已空。","肉食自嗟何所报，古人忧国愿年丰。"],"title":"苦雨"}
