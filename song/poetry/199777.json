{"author":"林逋","id":199777,"strains":["仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["上书可有三千牍，下笔曾无一百函。","闲卷孤怀背尘世，独营幽事傍云岩。","僧分乳食来阴洞，鹤触茶薪落蠹杉。","未似周颙少贞胜，北山应免略相衔。"],"title":"深居杂兴六首  其五"}
