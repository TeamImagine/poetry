{"author":"李弥逊","id":253249,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄平平平。"],"paragraphs":["孟园花色璨琼瑰，倦客随春此地回。","静院茶瓯浮积雪，深堂香鸭乱真梅。","得闲苦厌纷纭事，畏病难禁潋灔杯。","但扫晴窗铺大字，更将老眼为君来。"],"title":"庚申季冬立春日还乡公晔置酒孟园从容道旧有诗次韵"}
