{"name":"冯京","id":1291,"desc":"冯京（一○二一～一○九四），字当世，鄂州江夏（今湖北武昌）人，一说咸宁（今属湖北）人。仁宗皇祐元年（一○四九）进士（《续资治通鉴长编》卷一六六）。通判荆南军还，直集贤院，判吏部南曹，同修起居注，试知制诰。岳父富弼当政，避嫌出知扬州，改江宁府，以翰林侍读学士召还，纠察在京刑狱。为翰林学士，知开封府。出知太原府。神宗立，复为翰林学士，改御史中丞。熙宁三年（一○七○），擢枢密副使（同上书卷二一三）。四年，进参知政事。因数论新法，出知亳州，历渭州、成都府、河阳府。哲宗即位，拜保宁军节度使、知大名府，改镇彰德。晚年为中太一宫使兼侍讲，改宣徽南院使。以太子少师致仕。绍圣元年卒，年七十四。谥文简。有《灊山集》（《鹤林玉露》乙编卷四），已佚。事见《名臣碑传琬琰集》下集卷一六《冯文简公京传》。《宋史》卷三一七有传。今录诗七首。"}
