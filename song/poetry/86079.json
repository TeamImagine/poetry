{"author":"韩淲","id":86079,"strains":["平平仄平平，○平仄仄平。","平平仄平平，○仄平仄平。","平平仄仄平，仄仄○仄平。","仄平平○平，平仄仄平平。","平平仄仄平，○平平仄○。","仄仄平仄○，平平平平平。","仄平仄平平，仄仄○仄平。","平仄仄仄平，平仄仄仄平。","仄平仄平平，仄仄平仄平。","○平仄平仄，平仄仄○平。","平仄仄仄平，平平仄仄○。"],"paragraphs":["能栖不能闲，其心未可知。","能闲不能栖，其迹无已时。","栖闲一以名，二者兼得之。","昔春升其堂，尊酒饮于斯。","昆山日夕佳，陂池清渺弥。","手植花柳间，田园粗充饥。","洁哉两龚家，异代犹许奇。","夫岂忘治功，而故与世违。","汉朝有蒲轮，用舍端不欺。","三江五湖口，君子谨其仪。","何以写我歌，遥遥记所思。"],"title":"栖闲堂"}
