{"author":"辛炳","id":227295,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["纵步幽园晚未回，已驯鱼鸟莫相猜。","垂杨当路从教折，细草沿阶不费栽。","花树影中流水过，林梢缺处远山来。","一筇春事无人共，踏破空庭几点苔。"],"title":"南园道堂"}
