{"author":"陆游","id":36165,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。"],"paragraphs":["钓竿风月寄沧洲，醉发髿髿荻叶秋。","仕进世谁知我懒，功名命不与人谋。","衰迟更觉岁时速，疏贱空先天下忧。","病骨未销谗未已，聊须周易着床头。"],"title":"闲中戏书三首  其三"}
