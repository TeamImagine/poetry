{"author":"陈藻","id":78898,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["向来风月已伤多，谁料中身更被魔。","萱草别非资灌溉，桐音何事不纯和。","人伦自古无娼妓，世态凭渠暂笑歌。","若是此身能解脱，扫除药饵病消磨。"],"title":"问吴叔经病"}
