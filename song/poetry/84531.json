{"author":"曹彦约","id":84531,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄仄仄仄仄平平。"],"paragraphs":["几年舟楫便吾曹，步入龙游记所遭。","激水代舂城旦坐，叉松亲爨店人劳。","屏除车马肩舆冗，料理泥沙甃甓高。","忙里著晴天意好，坐令行客兴滔滔。"],"title":"龙游道中即事"}
