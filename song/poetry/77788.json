{"author":"王阮","id":77788,"strains":["仄仄仄平平，平仄平平平。","仄平仄仄平，仄仄仄仄平。","平平仄仄平，仄仄平平平。","仄平平平平，仄仄平仄平。","仄平仄仄平，仄仄仄仄○。","平平仄仄平，平平仄平平。","○仄○平平，仄仄平仄平。","仄仄平平平，平仄平仄平。","平平平平仄，仄仄仄平○。","平仄仄仄平，仄仄仄仄平。","仄○○○平，仄仄仄仄平。","○平仄仄平，仄仄仄仄○。","○平仄平仄，仄仄仄仄平。","仄仄平仄平，仄仄仄○平。"],"paragraphs":["水色碧沧茫，山势青周遭。","壮哉杳渺峰，据此第一高。","萧梁古道场，岁月湮蓬蒿。","有来天师孙，远与朱叶曹。","十年悉力营，万瓦一手操。","连甍集紫烟，开窗俯洪涛。","枸杞号千年，夜鹤鸣九皋。","坐令金丹炉，安此神火熬。","英英文章伯，所至秃千毫。","何此老炼师，不着衮子褒。","我泛重重湖，歘得片片桃。","深穷草迳来，敢惮足力劳。","其徒以为耻，谓我不可逃。","试补华黍诗，妄意续离骚。"],"title":"洞庭题咏十一首 广福上真宫"}
