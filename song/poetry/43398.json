{"author":"范成大","id":43398,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["纯孝当年有护持，赤眉那敢近姜诗。","眼看庭玉成名后，身及堂萱未老时。","湖海青鞋惊断梦，风霜丹旐挂新悲。","尊前五客今谁在，愁绝庐山十段奇。"],"title":"致政承奉卢君挽词二首  其二"}
