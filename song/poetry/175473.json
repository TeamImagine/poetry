{"author":"刘敞","id":175473,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["朝罢章台日几竿，遥闻走马试雕鞍。","春风自发游人意，宿雪偏留下省寒。","坐久独知宫漏永，诗成谁尽玉堂懽。","会须一办如泥醉，从笑归来笔向干。"],"title":"宿斋中书外省答永叔京尹内翰朝回马上见寄并谢子华次韵"}
