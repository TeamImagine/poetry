{"author":"王十朋","id":22907,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄仄平仄，平仄平平平仄平。"],"paragraphs":["年少论交老愈坚，交情尽在和韩篇。","短檠业共贤关舍，淡墨名同桂籍年。","筮仕暂为三语掾，摛词行践八花砖。","许峰佳谶亦聊耳，何止蓬莱山上仙。"],"title":"送曹梦良赴桐庐户掾  其一"}
