{"author":"刘弇","id":209416,"strains":["平平仄仄○平平，平平仄仄平？平。","平平平平仄仄平，仄仄平仄平平平。","仄仄平平○平平，仄平平平仄平平。","仄平平仄○仄平，平平仄平○仄○。","平平仄仄平仄平，仄仄仄仄平平平。","○平仄仄仄仄平，仄仄仄仄平平平。","仄仄平平仄仄平，平○○仄仄平平。","仄平仄平仄仄平，仄○○仄平○平。","仄平○仄仄仄平，仄仄○仄○仄平。","仄平平仄○平○，平仄仄仄○平平。"],"paragraphs":["搀云幄幕张流苏，华辀夹道青氍毹。","黄昏天公下种榆，百万星点成须臾。","赤帝鞭车堕云衢，烛龙骈头浦还珠。","竞随丹豹膏凤雏，麟须拂蛾间数疏。","弦嘈管唳声郁纡，栉比百戏罗侏儒。","轻纨绣履踏艳姝，灼灼巧笑联芙蕖。","有客年来倦著书，囊钱囷粟索无余。","短钗列桉拥弊襦，未看行乐夸睢盱。","大奴听响仆屋隅，小女行卜迎紫姑。","子云门巷正萧疏，谁者载酒论区区。"],"title":"次韵和彭道原元夕"}
