{"author":"刘黻","id":141956,"strains":["仄仄仄仄仄，仄仄平仄平。","仄平平仄平，仄仄仄平平。","平平仄仄仄，仄仄平仄平。","○仄平仄平，仄仄仄仄平。","仄平仄仄仄，仄仄平平平。","仄仄○仄○，○仄仄平平。"],"paragraphs":["智巧役一世，往往悲古愚。","触蛮荣利场，白日事浮虚。","情流失固有，意骛希本无。","相与龙断登，独不捷径趋。","是非遂倒植，大道归糊涂。","发愤中夜思，犹有未亡书。"],"title":"和紫阳先生感兴诗二十首  其一六"}
