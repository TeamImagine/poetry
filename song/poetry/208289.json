{"author":"黄庭坚","id":208289,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["因循不到此江头，匹马黄埃三十秋。","旧舍只今人共老，清波常与月分流。","羡君潇洒成佳趣，感我凄凉念旧游。","沽酒买鱼终不负，何时相与泛扁舟。"],"title":"秀江亭"}
