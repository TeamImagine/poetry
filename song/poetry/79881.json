{"author":"欧阳修","id":79881,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄平平平。"],"paragraphs":["古来交道愧难终，此会今时岂易逢。","出处三朝俱白首，凋零万木见青松。","公能不远来千里，我病犹堪釂一锺。","已胜山阴空兴尽，且留归驾为从容。"],"title":"会老堂"}
