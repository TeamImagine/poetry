{"author":"韩淲","id":87082,"strains":["平仄平平仄仄平，平平平仄仄平平。","仄平平仄仄平仄，仄仄仄平平仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["人日春来又两宵，梅花开尽已飘摇。","爱闲多病有谁问，偶景独游无自焦。","门外溪山犹浅浅，床头书册谩昭昭。","细看荣辱云翻雨，未抵幽栖水一瓢。"],"title":"人日"}
