{"author":"陈鉴之","id":109500,"strains":["平平仄仄仄，○仄仄仄仄。","平平仄平平，平仄平仄平。","平平仄平平，仄仄仄仄平。","平平仄仄平，仄仄平平平。","平平仄平仄，平平仄平平。","平平仄平仄，平仄○○平。","平平仄○仄，平仄平仄平。","仄仄平仄○，○○平仄平。","○平仄仄仄，平仄平平平。"],"paragraphs":["刘郎唤我出，胜处意所便。","清寒柳桃风，浓淡杉桧烟。","僧庐自生香，步绕古佛前。","依光偶不扃，坐数禽联翩。","平林度清磬，遥堤簇归船。","湖山露真态，鸥点溶溶天。","形容几吟笔，刚道妆抹妍。","莫作西子看，正如姑射仙。","相知喜值予，微笑生清涟。"],"title":"同刘叔泰放步湖边入灵芝寺坐依光良久叔泰诵坡仙好把西湖比西子之句予因赋古风一首"}
