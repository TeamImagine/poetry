{"author":"李纲","id":244788,"strains":["仄仄平平仄仄平，平平平仄仄平平。","仄仄平仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["武备森严燕寝东，华堂髙敞靓相通。","坐令戈甲韬藏地，尽在樽罍谈笑中。","案上屈盘香篆袅，庭前磊砢荔支红。","偃藩乐事今多有，更咏周诗祝屡丰。"],"title":"题止戈堂二首奉呈安抚程待制  其二"}
