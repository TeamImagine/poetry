{"author":"方一夔","id":152080,"strains":["仄平仄仄平，平平仄○仄。","平平仄平仄，仄仄仄平仄。","○平平仄仄，仄仄平平仄。","仄仄平仄平，仄仄仄平仄。","平平仄仄平，仄平平仄仄。","平平仄仄仄，仄仄平○仄。","仄仄平○仄，仄○○仄仄。","仄平○平仄，平仄平仄仄。","○仄仄平平，仄○平仄仄。"],"paragraphs":["故侯学种瓜，衰荣互相代。","随时改门户，不改独心在。","中原方起事，未有山西对。","不藉芒砀云，远激浙江汇。","非关拣点人，自为非主吠。","蹉跎志不就，去住无留碍。","晚入丞相合，不堕笼络内。","片言中臣主，颠倒穷百态。","除却下邳侯，汉庭无此辈。"],"title":"咏史 邵平"}
