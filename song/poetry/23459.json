{"author":"王十朋","id":23459,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["肌肤冰雪鹤头丹，三峡相逢一破颜。","人折高枝如折桂，鸟衔余颗似衔环。","香传乐谱名尤重，红入诗家句莫攀。","来岁熟时先寄我，梦魂应到白云间。"],"title":"行可和诗再用前韵"}
