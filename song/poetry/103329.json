{"author":"魏了翁","id":103329,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["满目亲朋似故乡，梦邪非梦梦何长。","春风坐上白云屦，玉鉴光中明月珰。","酒到湖山嫌逊避，话逢气类省称量。","谢家内集如斯否，一味诗书无别香。"],"title":"约任千载大卿同王万里杨仲博泛湖任赋二诗和其韵  其一"}
