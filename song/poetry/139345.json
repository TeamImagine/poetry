{"author":"陈著","id":139345,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["山林气骨本来癯，客气乘时敢阚虚。","韩愈无医惟赠遣，宗元何病岂工书。","不烦天女梵花散，自有乡人傩茢除。","到底群邪须一正，请师孔祷莫踌躇。"],"title":"次韵单君范行李中诸诗前数章自道后二章为单君作也八首  其八"}
