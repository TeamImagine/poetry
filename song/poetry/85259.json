{"author":"裘万顷","id":85259,"strains":["平平平仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["忧时曾上天庭疏，悯物今为旱岁霖。","一夕风霆百川水，四郊香火万民心。","山巅定有烟霞宅，夜半常闻钟磬音。","傥许尘踪拜仙驭，愿营茅屋老云岑。"],"title":"乙亥六月乡民祈雨寿春祠下嘉澍既降槁苗尽兴万口一辞颂神之德予喜聊成俚语以书祠壁"}
