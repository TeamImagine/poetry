{"author":"杨万里","id":47414,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["残风剩雨故欺人，垂箔关窗护病身。","自拾荷花揩面汗，新将笋箨制头巾。","梅天笔墨都生醭，棐几文书懒拂尘。","帽子一峰青可掇，隔墙不敢略开门。"],"title":"风雨"}
