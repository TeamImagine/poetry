{"author":"皇甫冉","id":5231,"strains":["仄平仄仄仄，平仄仄平平。","仄仄平仄仄，○平仄仄○。","仄平仄仄仄，仄仄仄平平。","仄仄平○仄，平○仄仄平。","平平○仄仄，平仄仄平平。","仄仄平平仄，○平仄仄平。"],"paragraphs":["孟孙唯问孝，莱子复辞官。","幸遂温凊愿，其甘稼穑难。","采芝供上药，拾槿奉晨餐。","栋里云藏雨，山中暑带寒。","非时应有笋，闲地尽生兰。","赐告承优诏，长筵永日欢。"],"title":"刘侍御朝命许停官归侍"}
