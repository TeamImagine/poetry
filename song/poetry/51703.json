{"author":"喻良能","id":51703,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄仄。","仄仄仄平平仄仄，仄平仄仄仄平平。"],"paragraphs":["重阳时候在青阳，野店山肴对举觞。","菊蘂半开簪鬓好，橘包初破噀人香。","西风有意吹纱帽，细雨无情湿锦障。","但得一樽相对饮，不须更问是他乡。"],"title":"九日青阳道中呈张主簿"}
