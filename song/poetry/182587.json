{"author":"强至","id":182587,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。","仄平平仄仄平仄，仄仄平平仄仄平。"],"paragraphs":["一径高盘十里余，人心马足厌崎岖。","只凭顽石专为险，不识青云自有衢。","地气难通树多瘦，阳晖应近草先枯。","我行方欲奋遐跖，顾尔安能碍坦途。"],"title":"五路岭"}
