{"author":"程俱","id":235557,"strains":["平平平平平，○仄仄平仄。","平平仄平仄，平○仄平仄。","平○平仄仄，仄仄仄仄仄。","仄平仄平平，仄仄平仄仄。","平平平平仄，仄仄○平仄。","平○仄平平，○仄平仄仄。","仄平平仄仄，仄仄平仄仄。","平平仄○○，平仄仄平仄。","平平仄仄仄，仄仄仄平仄。","仄仄○平仄，仄仄平仄仄。","仄平仄平○，仄仄仄平仄。","平平仄○仄，仄仄仄平仄。","仄平平平仄，仄仄平平仄。","仄平平仄仄，仄○仄平仄。","平仄平平平，仄仄仄○仄。"],"paragraphs":["朝来青霞城，汹涌烂银阙。","悠然眄天宇，晶莹欲冰彻。","虚空无表里，白照混日月。","九区绝纤尘，爽气争栗冽。","初疑骞林境，琢玉堕飞屑。","人间出灵苗，顷刻皆秀发。","不知皇季氏，羽卫森幢节。","刚风振长空，襟珮剧飘瞥。","真仙足按地，险秽尽平洁。","坐令三千界，一洗声利热。","伟哉此遐观，曳屐到蒙越。","池台静相照，澒洞失坳垤。","仰窥乾坤大，未信东南缺。","要须风露腹，始称此清绝。","安得垂天鹏，一跨眇空阔。"],"title":"雪中与礼部同舍过葆真宫"}
