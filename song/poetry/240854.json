{"author":"周紫芝","id":240854,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["夜携桃竹上山枝，来叩徐侯种菊篱。","怜我风霜犹短褐，喜君人物是长离。","酣歌强对老来酒，忍泪重听乱后诗。","一笑相逢真我辈，此情慎勿遣儿知。"],"title":"夜访伯远偶题长句"}
