{"author":"方凤","id":159142,"strains":["仄○○平仄仄仄，仄仄○仄仄平仄。","平仄平平平仄○，仄仄○○仄仄仄。","仄仄仄仄平平平，平平仄仄平仄平。","○仄仄平仄仄仄，仄仄仄仄仄平○。","平平仄平仄仄仄，仄仄平仄仄仄仄。","仄○仄仄平仄平，仄仄平平仄平仄。","仄仄平○仄○仄，仄○仄仄平平仄。","仄平平○平仄平，平○仄仄平平平。"],"paragraphs":["项王重瞳气盖世，叱咤喑哑万夫废。","交割河山杯酒中，弱肉眈眈恣虎视。","帐列爪士吞鲸鼍，神锋技击光荡摩。","中有一人亦拔剑，是楚是汉舞婆娑。","须臾壮夫拥盾入，怒目而语眦尽裂。","项王喣妪无一言，楚国孤臣泪流血。","玉玦何劳再三举，拂衣竟作彭城死。","沐猴而冠何足云，君看五采成龙文。"],"title":"鸿门䜩同皋羽作"}
