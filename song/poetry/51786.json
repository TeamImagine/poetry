{"author":"喻良能","id":51786,"strains":["平平平仄平平仄，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平仄平仄仄，平平平仄仄平平。"],"paragraphs":["江边潇洒东山寺，知是曾经谢傅游。","一代英姿余信史，千年陈迹付东流。","暮云初致苍生恨，远翠如凝妓女愁。","好古嗟予生苦晚，停桡明月满沧洲。"],"title":"题东山谢安石故居"}
