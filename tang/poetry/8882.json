{"author":"武元衡","id":8882,"strains":["平仄仄平平，平平仄仄仄。","仄仄仄平平，仄仄平平仄。","○平仄平仄，平仄平平仄。","仄仄平仄平，平平仄平仄。","仄平平仄仄，仄○平平仄。","仄仄○○平，平平平仄仄。","平平○○仄，仄仄平平仄。","平仄仄平平，仄平平仄仄。","仄仄仄仄平，○仄○平仄。","仄仄仄平平，平平○平仄。"],"paragraphs":["原宪素非贫，嵇康自寡欲。","守道识通穷，达命齐荣辱。","庭梧变葱蒨，篱菊扬芳馥。","坠叶翻夕霜，高堂瞬华烛。","况兹寒夜永，复叹流年促。","感物思殷勤，怀贤心踯躅。","雄词封禅草，丽句阳春曲。","高德十年兄，异才千里足。","咫尺邈雪霜，相望如琼玉。","欲识岁寒心，松筠更秋绿。"],"title":"安邑里中秋怀寄高员外"}
