{"author":"鲍溶","id":18985,"strains":["平仄平平平仄平，平平平仄平平平。","仄平仄仄仄平仄，仄仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["玄发迎忧光色阑，衰华因镜强相看。","百川赴海返潮易，一叶报秋归树难。","初弄藕丝牵欲断，又惊机素翦仍残。","颜生岂是光阴晚，余亦何人不自宽。"],"title":"始见二毛"}
