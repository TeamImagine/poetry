{"author":"王十朋","id":22681,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["御笔亲除真谏官，翕然舆论已腾欢。","正人得路言无讳，圣主虚怀听不难。","莫厌封章箴衮阙，要令奸胆落毫端。","鲰生雅服阳公德，时把昌黎谏论看。"],"title":"贺何正言用蔡君谟韵"}
