{"author":"李弥逊","id":253169,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["黄卷青灯寄佛场，孤髙如在远林芳。","下帷谁识传经董，载酒时过尚白扬。","华髪同心犹有臭，青衿入室自知香。","公卿本是阶庭物，莫遣行藏异素王。"],"title":"次韵颖仲兰室之什"}
