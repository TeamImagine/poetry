{"author":"文天祥","id":156514,"strains":["仄仄仄仄平仄平，仄仄仄仄平平平。","仄仄仄仄平○平，平平平○仄仄平。","平○仄仄平仄平，仄平平仄平○平。","仄平仄○○平平，仄平平仄○仄平。","平平仄平平平仄平，平平仄仄平仄平。"],"paragraphs":["有子有子风骨殊，释氏抱送徐卿雏。","四月八日摩尼珠，榴花犀钱络绣襦。","兰汤百沸香似酥，欻随飞电飘泥涂。","汝兄十三骑鲸鱼，汝今知在三岁无。","呜呼四歌兮歌以吁，灯前老我明月孤。"],"title":"六歌  其四"}
