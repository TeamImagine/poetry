{"author":"杜甫","id":2570,"strains":["仄平仄平平，仄仄仄平仄。","仄平仄平平，平仄平仄仄。","仄平平平仄，仄仄平仄仄。","仄仄仄仄平，平平仄○仄。","仄平平平仄，仄平仄平仄。","仄仄平仄平，平○仄平仄。"],"paragraphs":["二年客东都，所历厌机巧。","野人对膻腥，蔬食常不饱。","岂无青精饭，使我颜色好。","苦乏大药资，山林迹如扫。","李侯金闺彦，脱身事幽讨。","亦有梁宋游，方期拾瑶草。"],"title":"赠李白"}
