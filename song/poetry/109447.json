{"author":"史弥宁","id":109447,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["过眼光阴发样多，几年客路叹奔波。","已抛南楚云千嶂，旋买东湖雨一蓑。","好景賸将诗料理，闲愁全靠酒消磨。","如今世事都看破，冷笑侯王梦螘窠。"],"title":"喜闲"}
