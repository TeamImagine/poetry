{"author":"李流谦","id":30659,"strains":["仄平仄○平○仄，平仄平平仄平仄。","仄平○平仄平仄，○仄平平○仄仄。","仄平平仄仄仄仄，仄仄平平仄平仄。","平平平○仄平仄，仄仄○平仄平仄。","平平平仄仄○仄，平仄平平平仄仄。","○○仄仄仄平仄，仄仄○平平仄仄。","仄平仄仄仄仄仄，仄仄平平仄平仄。","平仄仄平仄平仄，仄仄平平平仄仄。","平平平仄平仄○，平仄平平平仄○。","○平平仄仄平仄，平仄平平平仄仄。","平平○仄仄○仄，仄仄平平○仄仄。","平平仄仄平仄仄，○仄平平仄平○。","仄○平平仄平仄，○仄○○仄平仄。","平仄平仄平仄仄，○仄平平仄平仄。","平平仄仄仄平仄，仄仄仄平平仄仄。","仄平仄○仄仄平，仄仄仄平平仄仄。","平平仄仄仄平仄，仄仄平平平仄仄。","平平仄仄仄仄仄，仄仄平平○仄○。","仄平平仄仄平仄，仄仄平平平仄仄。","平平平仄○仄平，仄仄平平仄平仄。"],"paragraphs":["太霄杰观凌空起，非雾非烟护珠蘂。","万灵操{卓戈}夹危栋，中有丹书并绿字。","走云飞雨泽地产，合璧联珠焕宸纬。","尧图羲坟共彪炳，禹训汤铭角雄伟。","冈陵松柏老如铁，华榜丹青新若洗。","论思欲侍圣天子，寓直正须真学士。","一时盛选孰睥睨，百代耆儒属宸倚。","惟有我公瑞河岳，早与灵鳌争赑屃。","丝纶飞藻倾两禁，弓钺专方雄万骑。","从容裘带净岷陇，零落旗矛清筰嶲。","畴庸王府侈三昼，告喜邮音传一纸。","升华秘宇阶召拜，正位台符慰瞻徯。","妄论斯文本神物，轻发其藏触天恚。","开物成务非翰墨，贲饰乾坤乃能事。","周书九诰削邪叛，一品会昌夷僭诡。","愿公亟从衮舄归，早就典谟垂万世。","迂愚把笔自龆龀，裂纸悲鸣蛩蚓比。","酸寒一尉不可说，尺璧光阴分马棰。","待公勋业映彝鼎，勉葺巴芜歌俊伟。","丝麻虽美收蒯菅，尚冀风人采舆隶。"],"title":"贺王制置敷学之除"}
