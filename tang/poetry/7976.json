{"author":"王建","id":7976,"strains":["仄平平○○仄平，平平仄仄○仄平。","平仄仄平仄仄仄，仄仄平○○仄仄。","仄平仄仄仄仄○，平仄平平仄仄仄。","仄仄○平仄○仄，仄平○仄平仄仄。","○平○仄平仄平，仄○仄仄仄仄平。","仄平平仄平仄仄，平平平仄○平仄。","仄○仄仄平仄仄，仄仄平平仄仄仄。","仄仄仄仄仄平平，○仄仄平仄仄平。"],"paragraphs":["苦哉生长当驿边，官家使我牵驿船。","辛苦日多乐日少，水宿沙行如海鸟。","逆风上水万斛重，前驿迢迢后淼淼。","半夜缘堤雪和雨，受他驱遣还复去。","衣寒衣湿披短蓑，臆穿足裂忍痛何。","到明辛苦无处说，齐声腾踏牵船出。","一间茆屋何所值，父母之乡去不得。","我愿此水作平田，长使水夫不怨天。"],"title":"水夫谣"}
