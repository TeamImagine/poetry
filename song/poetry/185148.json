{"author":"沈遘","id":185148,"strains":["仄平仄平仄，平仄仄仄平。","平○平平○，仄仄平平平。","仄○仄平仄，平仄○平平。","平平平平仄，仄仄平仄平。","仄仄仄仄仄，平平仄平平。","○仄平○仄，平○仄平平。","平平○○仄，仄平仄平平。","仄平○○平，平平仄○平。","平仄仄仄仄，平平仄仄平。","仄仄平仄仄，平平仄平平。","平平○平仄，仄仄平仄平。","○平仄平○，仄仄仄仄仄。","○平○仄仄，○仄平仄平。","平平仄仄仄，平平平○平。","仄仄平平仄，仄仄仄仄平。","平平仄平仄，仄仄仄平平。","仄仄仄仄仄，仄仄平仄平。"],"paragraphs":["雒阳贵公子，才气盖九州。","言从承明观，出治东诸侯。","绣衣自天下，龙节横江浮。","威声雷霆发，惠泽河汉流。","簿领谢俗吏，清谈揖前修。","三月初行部，飞帆绝潮头。","诸山嶙嶙出，委蛇转前驺。","众川淙淙来，方洋放扁舟。","仁智得所好，逍然忘百忧。","历访宁惮远，穷探讵辞幽。","高怀期康乐，遁迹嘉远游。","从容顾宾从，此乐复有不。","长歌裁大句，从者谁敢酬。","归来特示我，明珠知暗投。","我本丘樊士，久巳失厥谋。","终无考槃刺，但有伐檀羞。","庶几不远复，未愧公阅休。"],"title":"谢王胜之行部浙东还示诗"}
