{"author":"张镃","id":81168,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["未倒花前凿落金，登携那怕嫩寒侵。","归牛下陇争浮水，宿鸟随山不过林。","衰鬓预吹明日帽，放歌时带故园音。","菊烟桂露虽情物，须索高蟾管夜深。"],"title":"重九前一日领客登城即席次张以道韵"}
