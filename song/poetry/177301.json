{"author":"王禹偁","id":177301,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平仄仄平仄，平平平仄仄平平。"],"paragraphs":["记言彩笔罢摛华，郡阁高闲似道家。","琴院坐听江寺磬，郡楼吟见海山霞。","春园遗母亲烧笋，夜榻留僧自煮茶。","应笑陶潜未归去，折腰奔走在泥沙。"],"title":"寄献润州赵舍人  其二"}
