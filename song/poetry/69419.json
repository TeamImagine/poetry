{"author":"王炎","id":69419,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["绿阴啼鸟户庭幽，解带聊为一夕留。","行李未知何日了，转蓬方觉此生浮。","市朝役役兔三窟，今古悠悠貉一丘。","得似黄冠林下住，何须控鹤上瀛洲。"],"title":"到胡道士草庵二首  其二"}
