{"author":"张耒","id":216542,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["万戟高攒女几晴，卷帘初见雪峥嵘。","光迎晓日峰千叠，气入阴风夜五更。","晴色北临秦甸白，寒威东抱洛阳清。","坐看沟壑承余泽，付与春田次第耕。"],"title":"望女几雪"}
