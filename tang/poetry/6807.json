{"author":"卢纶","id":6807,"strains":["平平仄仄仄平平，平仄平平仄仄平。","仄仄平平平仄仄，仄平仄平仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["南宫树色晓森森，虽有春光未有阴。","鹤侣正疑芳景引，玉人那为簿书沈。","山含瑞气偏当日，莺逐轻风不在林。","更有阮郎迷路处，万株红树一溪深。"],"title":"酬金部王郎中省中春日见寄"}
