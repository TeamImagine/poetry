{"author":"释道潜","id":203027,"strains":["仄平仄仄○平平，仄仄平平平仄仄。","平平仄仄仄仄平，平仄平平平仄仄。","仄平○仄仄平平，平仄仄平平仄仄。","平平仄仄仄仄平，仄仄仄平平仄○。","仄平平平仄仄平，仄仄平平仄平仄。","平平平平仄平仄，仄仄平平平仄仄。","仄平仄仄平仄平，仄仄平平平仄○。","仄平平仄仄平平，仄仄平平平仄仄。","仄平平仄仄平平，仄仄平○平仄仄。"],"paragraphs":["我生落拓如虚舟，万里江湖随演漾。","君今禄仕亦我同，南北悠悠无定向。","故乡回首海东头，兄弟十年官塞上。","才高质美众所奇，杞梓豫章非冗长。","辟书交飞上庙堂，肯使须臾事闲旷。","秦山峥嵘堑戎虏，自古征人愁怅望。","剑门栈阁天下危，去马来车魂欲丧。","羡君年少勇攀跻，足蹑青冥身益壮。","旧游陈迹想依然，感物怀亲情独怆。"],"title":"送俞伯谟宣德赴辟成都"}
