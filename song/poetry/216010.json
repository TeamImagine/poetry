{"author":"张耒","id":216010,"strains":["平平平平仄，平仄平仄仄。","平平仄仄平，平○○仄仄。","仄平仄仄仄，仄仄仄仄仄。","平平仄平仄，仄仄仄仄仄。","平平平仄仄，平仄仄仄仄。","平平仄仄仄，仄仄平平仄。","平平仄仄仄，平仄仄平仄。","平平仄仄平，仄仄仄平仄。","平平仄仄仄，平仄仄平仄。","平平仄仄仄，○仄仄平仄。"],"paragraphs":["天寒城南寺，门外无马迹。","东风雪疾消，春泥深一尺。","岂无老款段，畏蹶不敢策。","还归见儿女，怕冷不下席。","扬雄玄未就，双鬓飒已白。","虽云客载酒，此意终岑寂。","功成则有命，生事亦人力。","胡为不自勤，守此欲何获。","田桑既有裕，醪醴亦余溢。","嗟哉好事客，从古百无一。"],"title":"春雪二首  其二"}
