{"author":"王庭珪","id":238041,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["节拥朱轮下九霄，因从物外访英豪。","江南正自贤徐穉，天子先应问伏滔。","试看翰林批凤尾，何如大尉饮羊羔。","诸公拔剑论功业，当念萧侯转粟劳。"],"title":"次韵徐漕案部至庐陵见访"}
