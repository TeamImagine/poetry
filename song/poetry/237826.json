{"author":"王庭珪","id":237826,"strains":["平平仄仄○平平，平平仄仄平平平。","平○仄仄仄○仄，平平仄仄平平平。","平平仄仄平平仄，仄仄○平平仄仄。","平平仄仄仄仄平，平平○平仄平仄。","平平○仄仄仄平，○平仄仄平平平。","仄仄平平平仄仄，平仄○平平○仄。","○平平仄仄○平，仄仄平平仄平仄。"],"paragraphs":["高楼玉珮摇春风，银槽压雨珍珠红。","天留晓月十分魄，飞光下照仙人宫。","瑶姬半醉挝鼍鼓，彩鳯吹笙黄鹤舞。","双成翠袖织藕丝，麻姑行厨擗麟脯。","金盘烧蜡夜未央，从妃进果蟠桃香。","坐上花开人未老，他日重来花更好。","三千年后忽相逢，再约群仙醉蓬岛。"],"title":"仙人春宴曲"}
