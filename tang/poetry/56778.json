{"author":"韦应物","id":56778,"strains":["平仄仄仄○，平平仄○仄。","仄平平平仄，仄仄平平仄。","平平仄平仄，仄仄平仄仄。","仄仄仄平平，平仄平平仄。","○平○平仄，仄仄平仄仄。","平仄平仄平，○平○平仄。","平○仄平仄，仄仄平平仄。","仄平仄平○，平仄平平仄。"],"paragraphs":["初夏息众缘，双林对禅客。","枉兹芳兰藻，促我幽人策。","冥搜企前哲，逸句陈往迹。","髣髴陆浑南，迢递千峰碧。","从来迟高驾，自顾无物役。","山水心所娱，如何更朝夕。","晨兴涉清洛，访子高阳宅。","莫言往来疏，驽马知阡陌。"],"title":"李博士弟以余罢官居同德精舍共有伊陆名山之期久而未去枉诗见问中云宋生昔登览未云那能顾蓬荜直寄鄙怀聊以为答"}
