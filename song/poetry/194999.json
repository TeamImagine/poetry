{"author":"苏轼","id":194999,"strains":["仄仄平平仄，平仄○平平。","平仄仄仄平，平仄仄平平。","仄平平仄仄，平仄仄仄平。","仄仄仄平平，仄仄○平平。","仄平平仄仄，仄仄仄平平。","平仄平仄仄，仄仄平仄平。","仄仄平仄仄，仄仄仄仄平。","仄平仄仄仄，仄仄仄仄平。","仄平○平仄，仄仄平仄平。","平平仄平仄，仄仄平平平。","○平仄平仄，仄仄平平平。","平平仄仄仄，仄仄平○○。","仄仄仄平平，○仄○平平。","仄仄仄仄○，仄仄平平平。","平○仄仄仄，仄仄○仄平。"],"paragraphs":["昔我先君子，仁孝行于家。","家有五亩园，幺凤集桐花。","是时乌与鹊，巢鷇可俯拏。","忆我与诸儿，饲食观群呀。","里人惊瑞异，野老笑而嗟。","云此方乳哺，甚畏鸢与蛇。","手足之所及，二物不敢加。","主人若可信，众鸟不我遐。","故知中孚化，可及鱼与豭。","柯侯古循吏，悃愊真无华。","临漳所全活，数等江干沙。","仁心格异族，两鹊栖其衙。","但恨不能言，相对空楂楂。","善恶以类应，古语良非夸。","君看彼酷吏，所至号鬼车。"],"title":"异鹊"}
