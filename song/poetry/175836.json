{"author":"刘敞","id":175836,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["雪霁春容满旧都，寻春写鞚杜城隅。","冰消流水相萦带，日出南山半有无。","往事废兴悲故老，扁舟沿溯想江湖。","路人应笑山公醉，此兴由来属我徒。"],"title":"正月初五日杜城集"}
