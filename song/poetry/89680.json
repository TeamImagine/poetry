{"author":"黄伯固","id":89680,"strains":["平仄平平仄，平平仄仄平。","平平平仄仄，○仄仄平○。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","平○平仄仄，平仄○平平。","仄仄平平仄，平平仄仄平。","平平○仄仄，仄仄仄？平。","仄仄平○仄，平平仄仄平。","仄平平仄仄，平仄仄平平。","仄仄平○仄，平○仄仄平。","仄平平仄仄，仄仄仄○平。"],"paragraphs":["箕伯宵声怒，髽童早语咍。","飞花先腊白，和气觉春回。","暗动云都簇，先凭雨作媒。","有情皆噤惨，无物不低摧。","阔洒吞平野，斜飞透隙埃。","朦胧山下路，孤绝水边桅。","厚载危倾压，阴机巧剪裁。","溪流连底沥，蒙岭彻尖堆。","妒舞时飘袖，催诗賸遣材。","高将凌玉阙，清可并瑶台。","密密疑霏屑，纷纷认落梅。","诹龟占{禾罢}{禾亚}，宿鹭敛毰毸。","冻案呵吟笔，高楼𣨼酒杯。","市衢停辙迹，香篆冷炉灰。","试问麻衣咏，何如柳絮才。","一时聊纪事，著句郢难陪。"],"title":"双清阁咏雪"}
