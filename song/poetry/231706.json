{"author":"谢薖","id":231706,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["扬子牢愁更美新，贾生悲𫛳在承尘。","忘怀久已栽萱草，行乐尤欣见玉人。","邂逅题诗聊可意，平生嗜酒岂忧贫。","明年剩作颠茫计，剧饮狂歌莫负春。"],"title":"何之忱用前韵示诗复次韵"}
