{"author":"白居易","id":15367,"strains":["仄仄仄仄平，平平平仄仄。","平平仄平仄，平仄平○仄。","仄平仄平仄，仄平仄仄仄。","仄仄仄○平，仄平○仄仄。","平平平仄仄，仄仄平○仄。","仄仄仄平平，仄仄平平仄。"],"paragraphs":["漠漠病眼花，星星愁鬓雪。","筋骸已衰惫，形影仍分诀。","梓州二千里，剑门五六月。","岂是远行时，火云烧栈热。","何言巾上泪，乃是肠中血。","念此早归来，莫作经年别。"],"title":"别行简"}
