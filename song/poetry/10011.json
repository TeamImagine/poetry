{"author":"释慧空","id":10011,"strains":["仄○仄平平仄仄，平○○仄仄平仄。","仄○平平平仄○，仄仄仄平仄仄仄。","平平仄仄○仄平，仄平仄仄平平平。","○仄仄○平仄仄，仄平仄平平仄平。","仄仄○仄仄仄仄，仄仄仄○仄平仄。","平平仄仄仄仄平，仄仄仄平仄平仄。"],"paragraphs":["定禅快为师子吼，勋禅莹净玉无垢。","两禅同居渊不分，一日用之左右手。","超方独脱王老师，向何壁立今何慈。","杓柄短长锅大小，揭而示之无可疑。","末后更有一句子，未省两禅著何语。","东山有句不敢书，恐著替渠出山去。"],"title":"送定勋二上人"}
