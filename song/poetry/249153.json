{"author":"曾几","id":249153,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["忆昨分携自日边，星辰忽忽几回天。","故人老作诸侯客，今我初无二顷田。","安得诗书同保社，敢烦札翰访林泉。","万山不隔襟期处，赖有渠侬一味禅。"],"title":"寄浙东参议郑禹功"}
