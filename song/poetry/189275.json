{"author":"程颢","id":189275,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["城居不见万山重，因起髙亭破远空。","虚旷直疑天宇外，周旋如在画屏中。","凝岚散蔼层层出，削玉排青面面同。","暂得登临已忘去，四时佳致属贤公。"],"title":"环翠亭"}
