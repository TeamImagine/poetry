{"author":"王之道","id":7474,"strains":["平平平平仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["江回山崦两三家，招飐东风酒斾斜。","羸马送曛行自急，峭寒欺客晚还加。","日邉雁足应传信，竹外梅梢合放花。","指点东城归路窎，一川流水闹栖鸦。"],"title":"江南道中"}
