{"author":"释道璨","id":144950,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["轻云卷雨过檐牙，杨柳池塘合乱蛙。","四壁月华春夜永，一年风物此时嘉。","诗当淡处工差退，心到平时语不夸。","睡眼醒来人不见，杏花散影满窗纱。"],"title":"和菊隠陈知县西庵有感"}
