{"author":"李彭","id":232057,"strains":["○○平仄仄，仄仄○平○。","仄仄平平仄，平平仄仄平。","仄仄平仄仄，平平仄平平。","仄○平平仄，○○仄仄平。","平平仄平仄，平平仄平平。","平平○仄仄，平仄平平平。","平平平仄仄，仄仄平○○。"],"paragraphs":["闲庭秋草积，满砌苍苔深。","忽向冰纨上，聊窥访戴心。","雪月俱皎皎，风林互森森。","纵观停舻处，犹闻击汰音。","终身剡溪曲，何尝返山阴。","徒言兴已尽，真妄谁能寻。","浮生同尽尔，慷慨为长吟。"],"title":"观访戴图"}
