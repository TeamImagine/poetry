{"author":"岳珂","id":105454,"strains":["仄平仄仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["诏书夜下日华门，辇路争看使者轩。","烽火三边尚勍敌，烟尘万里欠公言。","不须目睫忧多垒，好吐胸怀悟至尊。","富贵功名分中有，勿令仗马愧廷鹓。"],"title":"饯孟运判寺簿赴京三首  其二"}
