{"author":"张元干","id":5852,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄仄平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["华裾绿发等青春，诗似机云定后身。","家学乃翁真具眼，祖风当代岂凡人。","字中仙爪便搔痒，句里灵犀解辟尘。","万壑争流君看取，西兴从此是通津。"],"title":"子立昆仲垂和游天宫诗既工且敏义不虚辱再此见意"}
