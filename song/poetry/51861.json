{"author":"喻良能","id":51861,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["奔走尘埃老未休，每思上下两岩稠。","关心簿领三书考，回首家山两换秋。","搘腹自怜鹪鼹小，江湖谁计雁凫留。","又遮西日长安去，惭愧平生马少游。"],"title":"次韵木蕴之状元义乌道中一首"}
