{"author":"吴融","id":32515,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["暖泉宫里告虔回，略避红尘小宴开。","落絮已随流水去，啼莺还傍夕阳来。","草能缘岸侵罗荐，花不容枝蘸玉杯。","莫讶诸生中独醉，感恩伤别正难裁。"],"title":"浐水席上献座主侍郎"}
