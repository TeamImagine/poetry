{"author":"吕本中","id":246806,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["俗事纷纷如乱麻，又扶衰病转天涯。","文章老矣思吾弟，头角崭然胜外家。","异味几回占食指，远书终夕望灯花。","何时更住城南寺，共听春池两部蛙。"],"title":"寄范四弟十弟"}
