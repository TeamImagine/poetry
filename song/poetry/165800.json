{"author":"黎廷瑞","id":165800,"strains":["仄仄平仄○，仄平平仄平。","平仄仄仄仄，○仄○仄平。","仄平仄仄○，平仄○平平。","平平仄仄仄，平仄仄○平。","仄平○仄仄，平仄仄仄平。","平平仄平○，平仄平平平。"],"paragraphs":["汲汲湖上叟，种瓜湖上园。","晨夕自抱瓮，长此苍玉丸。","所希烈日中，消彼行人袢。","垂垂一月雨，平陆白浪翻。","屋庐且已没，根蒂那复存。","初心竟何如，天意吾奚言。"],"title":"湖上被水有感二首  其一"}
