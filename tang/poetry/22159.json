{"author":"许浑","id":22159,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["南郭烟光异世间，碧桃红杏水潺潺。","猿来近岭猕猴散，鱼下深潭翡翠闲。","犹阻晚风停桂檝，欲乘春月访松关。","几回策杖终难去，洞口云归不见山。"],"title":"泛溪夜回寄道玄上人"}
