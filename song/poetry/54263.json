{"author":"项安世","id":54263,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["旬时织女渡银潢，付与天孙紫锦囊。","又向素娥圆满后，悬知丹桂异时香。","金鱼玉带传家旧，犀果银钱照坐光。","鹤发含饴天下乐，百年重庆侍高堂。"],"title":"贺周子问得子"}
