{"author":"陆游","id":33109,"strains":["平仄平○仄仄平，平平仄仄仄仄平。","仄平仄仄仄仄仄，仄仄仄仄平平平。","仄仄仄○平仄仄，仄仄平平仄平仄。","平平仄仄仄仄平，仄仄平平仄平仄。"],"paragraphs":["藜藿盘中忽眼明，骈头脱襁白玉婴。","极知耿介种性别，苦节乃与生俱生。","我见魏徴殊媚妩，约束儿童勿多取。","人才自古要养成，放使干霄战风雨。"],"title":"苦笋"}
