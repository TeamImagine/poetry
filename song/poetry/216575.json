{"author":"张耒","id":216575,"strains":["平仄平平仄仄平，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["原北荒城旧谷州，文皇功业莽悠悠。","天戈挥去开东夏，金甲归来献二囚。","想像英姿辉日月，苍茫故国委林丘。","山川惨惨空回首，落日悲风蔓草秋。"],"title":"岁暮福昌怀古四首 谷州故城"}
