{"author":"张耒","id":216564,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["急雨凄风未肯归，三川烟树远凄迷。","泻山涨潦千霆怒，到地重云万幕低。","扰扰泥涂同野鹜，萧萧昏晓听邻鸡。","为君一借扶摇便，静扫平郊散马蹄。"],"title":"和陈器之苦雨"}
