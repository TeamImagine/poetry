{"author":"王庭珪","id":238130,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄仄平仄，仄仄平平仄仄平。"],"paragraphs":["终日思诗句未成，梦回春草遶池生。","拂云松竹兼天尽，如画江山照眼明。","幽处园林皆可隐，乱来轩冕亦何荣。","即时使有一杯酒，便胜区区万古名。"],"title":"和刘元弼见寄"}
