{"author":"王十朋","id":23018,"strains":["平平○平○，平仄平仄仄。","仄平仄平仄，仄仄平○仄。","仄平平仄仄，仄仄平仄仄。","仄平仄平仄，○仄仄平仄。","平平仄仄仄，平仄仄平仄。","平平平仄平，仄仄平仄仄。"],"paragraphs":["君棋如龙且，初笑韩信怯。","我棋似公瑾，赤壁真横捷。","但知贪旁角，不觉攻背胁。","主人本无竞，胜负两俱惬。","嘉宾傥再集，鏖战定谁厌。","新篇尤逼人，我辈徒劫劫。"],"title":"大年和棋诗复次前韵"}
