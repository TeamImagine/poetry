{"author":"郎士元","id":5075,"strains":["平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["西楼回起寒原上，霁日遥分万井间。","小苑城隅连渭水，离宫曙色近京关。","亭皋寂寞伤孤客，云雪萧条满众山。","时命如今犹未偶，辞君拟欲拂衣还。"],"title":"咸阳西楼别窦审"}
