{"author":"徐玑","id":89044,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["出门闲步草萋萋，桑柘阴中亦有蹊。","几树晴烟鶑啭早，一塘春水燕飞低。","空如陶亮官为令，难学严陵住近溪。","圣世幸时沾薄禄，不能辛苦又攀跻。"],"title":"新春书事"}
