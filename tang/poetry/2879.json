{"author":"杜甫","id":2879,"strains":["仄平仄平平，仄平仄仄○。","平平仄仄仄，仄仄平平平。","平平仄仄仄，仄仄仄仄平。","○仄仄仄仄，平仄仄平平。","平○仄仄仄，仄仄平仄平。","仄仄平平仄，仄仄仄○平。","平仄仄平平，仄仄仄平平。","仄平平平仄，仄仄仄仄平。","平平仄平仄，○仄仄仄平。","平平仄仄仄，仄仄平仄平。","○平○？平，平平仄○○。","仄仄仄仄仄，仄仄仄○平。","仄平平仄仄，仄仄平平平。","仄平○仄仄，平仄平平平。","仄平仄平平，仄仄仄仄平。","仄○仄○仄，仄仄仄仄平。"],"paragraphs":["舍舟越西冈，入林解我衣。","青刍适马性，好鸟知人归。","晨光映远岫，夕露见日晞。","迟暮少寝食，清旷喜荆扉。","经过倦俗态，在野无所违。","试问甘藜藿，未肯羡轻肥。","喧静不同科，出处各天机。","勿矜朱门是，陋此白屋非。","明朝步邻里，长老可以依。","时危赋敛数，脱粟为尔挥。","相携行豆田，秋花霭菲菲。","子实不得吃，货市送王畿。","尽添军旅用，迫此公家威。","主人长跪问，戎马何时稀。","我衰易悲伤，屈指数贼围。","劝其死王命，慎莫远奋飞。"],"title":"甘林"}
