{"author":"元稹","id":14827,"strains":["平仄仄平平，平平仄平仄。","仄仄○平平，仄平平仄仄。","仄仄平仄○，○平仄平仄。","平仄仄平平，平○平仄仄。","平平○平仄，平仄仄平仄。","仄仄仄仄平，仄平仄平仄。","平仄仄仄平，仄平平仄仄。","仄仄平仄平，仄○平仄仄。","仄仄○仄仄，平平仄平仄。","仄仄仄平平，仄平？仄仄。","仄平仄平仄，仄仄平平仄。","平仄仄○○，○○仄平仄。"],"paragraphs":["莎草遍桐阴，桐花满莎落。","盖覆相团圆，可怜无厚薄。","昔岁幽院中，深堂下帘幕。","同在后门前，因论花好恶。","君夸沈檀样，云是指㧑作。","暗澹灭紫花，句连蹙金萼。","都绣六七枝，鬬成双孔雀。","尾上稠叠花，又将金解络。","我爱看不已，君烦睡先著。","我作绣桐诗，系君裙带着。","别来苦修道，此意都萧索。","今日竟相牵，思量偶然错。"],"title":"桐花落"}
