{"author":"郑獬","id":181666,"strains":["○平仄平仄，仄平○仄平。","○仄平仄平，仄仄仄平平。","平平仄平仄，平平平仄平。","仄仄平仄平，仄仄仄仄平。","仄平仄仄仄，平仄仄平平。","仄仄仄平仄，平仄平仄平。","○仄仄平○，平平仄仄平。","仄仄仄仄平，仄仄仄仄○。","仄平仄仄仄，仄仄平○平。","平仄仄仄仄，仄仄平仄平。","仄平平仄仄，仄仄仄○平。","平平仄平仄，仄仄平平○。","仄○仄平平，仄仄仄平平。","平平仄仄仄，平平仄平○。","平仄仄仄仄，平仄仄○平。","平○仄仄○，仄仄○○平。","仄仄仄○平，仄仄平平平。","平平仄平平，平仄○平平。","仄平仄平仄，平平仄平平。","○仄仄平平，○仄仄平平。"],"paragraphs":["留侯仗奇策，十年藏下邳。","狙击秦始皇，独袖紫金椎。","兹为少年戏，聊夸游侠儿。","退学黄石书，始见事业奇。","两龙斗不解，天地血淋漓。","摄袖见高祖，成败由指麾。","重宝啖诸将，峣关遂不支。","斥去六国谋，辍食骂食其。","卒言信布越，可以为骑驰。","余策及太子，四老前致词。","立谈天下事，坐作帝王师。","功名竟糠秕，拨去曾亡遗。","往从赤松游，世网不能羁。","韩彭死铁钺，萧樊困囚累。","荣辱两不及，孤翮愈难追。","陈留本故封，道左空遗祠。","两鬼守其门，帐坐盘蛟螭。","威灵动风云，飘爽回旌旗。","我来谒祠下，文章竟何为。","长啸咏高风，三日不知饥。"],"title":"留侯庙"}
