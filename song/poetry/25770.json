{"author":"林光朝","id":25770,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["未应双井即尘埃，似此衣冠得几回。","国子先生还并驾，洪都新府却重开。","再三为问滕王阁，第一须登孺子台。","定向此中修玩事，江边不道故人来。"],"title":"八月十五日道出南昌寄龚帅实之兼呈程泰之刘文潜二漕"}
