{"author":"刘敞","id":174270,"strains":["仄○仄平仄，平仄○仄平。","平平平平仄，平仄仄仄平。","仄仄仄仄平，仄平平○平。","平平平平仄，平仄平平平。","仄平仄平仄，仄仄仄仄平。","平平平仄仄，仄仄仄平平。"],"paragraphs":["久思谢时俗，奔走难自谐。","逍遥衡门下，虽陋得我怀。","汲彼井底泉，扫兹风中埃。","歊蒸为之去，襟抱萧然开。","养心贵能适，造适不及排。","胡为车马客，一往忘归来。"],"title":"昼寝三首  其三"}
