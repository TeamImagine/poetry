{"author":"李自中","id":80712,"strains":["平平仄，○平平，仄仄仄，仄平仄仄平仄仄。","平平仄仄平仄平，仄仄仄仄平平平。","平平仄平平仄仄，平平仄仄平○平。","仄平○仄仄平仄，平仄平平平仄仄。","平平平仄仄平平，仄仄平平○仄平。","平平平仄仄仄平，仄仄仄仄平平平。","平平仄仄仄仄仄，仄仄仄仄平平平。","平仄仄平平仄平仄平仄，仄仄平平仄仄仄。","平平平仄○仄平，仄仄仄平平仄仄。"],"paragraphs":["黄头雀，觜交交，尾倬倬，突然散去云路邈。","东村四面禾黍稠，欲下未下惊呼俦。","牛羊上山鸡犬睡，翩跹蹙步来相求。","日斜深堑有罗网，投宿青冥依筿荡。","沙鸣羊角转峥嵘，蹴踏虬枝犹倔强。","谁知檐下息尔躯，夜半沥血逢精鼩。","唇焦舌烂救不得，一缕性命才须臾。","君不见螳螂捕蝉上高树，企足昂头忘反顾。","人生吞噬更可怜，腊月未穷谁悔悟。"],"title":"筼筜万个黄雀每栖息其上一昔风雨飒至忽闻有杀声呼童视之乃鼩啮也故为之赋黄头雀"}
