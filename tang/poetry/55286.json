{"author":"孟浩然","id":55286,"strains":["平平仄平仄，平仄仄平仄。","仄仄平仄平，平平平仄仄。","○平仄平仄，平仄平仄仄。","平仄○仄平，平平仄平仄。","平平平仄仄，平仄平平仄。","平仄○仄平，仄仄平仄仄。"],"paragraphs":["羊公岘山下，神女汉皋曲。","雪罢冰复开，春潭千丈绿。","轻舟恣来往，探玩无厌足。","波影摇妓钗，沙光逐人目。","倾杯鱼鸟醉，联句莺花续。","良会难再逢，日入须秉烛。"],"title":"初春汉中漾舟"}
