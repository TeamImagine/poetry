{"author":"陈深","id":167446,"strains":["平平仄仄平平仄，仄平平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["三年独向孤山住，应为梅花滞水滨。","沧海鹤归空有语，荒城草长又逢春。","芝田火暖丹砂熟，松峤花香白酿新。","安得与君俱隠去，烟萝深处著闲身。"],"title":"汤梅山为道士归吴还山赋一诗以饯"}
