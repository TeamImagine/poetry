{"author":"陈造","id":59757,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["帝恩三沐寿亲筵，更数何人福庆全。","纸眩鸾回余旧诰，地占牛卧忽新阡。","阴功不倚长年药，补处仍开上品莲。","欲纪哀荣付丰石，诸儒当有笔如椽。"],"title":"太硕人臧氏挽章二首  其二"}
