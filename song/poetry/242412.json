{"author":"李纲","id":242412,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平仄仄仄平。"],"paragraphs":["重过松江忆旧游，依然风景照行舟。","危桥跨水虹垂影，髙阁凭虚蜃吐楼。","渺渺冲烟归钓艇，轻轻点浪舞沙鸥。","暮天横笛江村起，激烈能令逐客愁。"],"title":"吴江五首  其一"}
