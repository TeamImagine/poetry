{"author":"苏过","id":229799,"strains":["平平仄仄平，仄仄平仄仄。","○平仄仄仄，仄仄仄○仄。","仄○仄平仄，○仄仄仄仄。","平○仄平仄，仄仄仄仄仄。","仄平平平平，仄仄仄平仄。","仄平○仄平，平仄平平仄。"],"paragraphs":["江湖半此生，老去徒见画。","看山眼已足，涉险梦犹怕。","老燕久黄壤，遗墨独未化。","胸中有丘壑，故遣意匠写。","会逢知音人，契此笔端话。","故山当早归，谁是知津者。"],"title":"题刘均国所藏燕公山水图"}
