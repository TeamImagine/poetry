{"author":"强至","id":182695,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["一鼓千夫下揵声，缺堤漏穴几时平。","盘涡倒吸湍流住，巨浸疑浮厚地行。","举锸每年劳众力，治河无策贡愚诚。","赖公自有安邦德，何处风波敢更生。"],"title":"依韵奉和司徒侍中元城埽行河"}
