{"author":"曹道冲","id":170527,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["桃源洞口武陵人，跳出红尘二十春。","但喜白云深有趣，不知青眼近来亲。","丹砂已向坤炉伏，玉汞先从坎鼎烹。","活计一张焦尾外，碧坛三尺礼星辰。"],"title":"题谢先生白云庵"}
