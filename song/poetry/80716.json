{"author":"李自中","id":80716,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["绝无常住只随缘，石榻焚香向佛前。","风折碧梧能几日，鹤巢白塔已多年。","无人去刬阶边草，有客来探井底泉。","休笑空门长寂寂，近时地上也流钱。"],"title":"题南康县山寺"}
