{"author":"张嵲","id":9007,"strains":["平平仄仄平平仄，仄仄平平仄仄平。","仄仄？平平○仄，平平平仄仄平平。","平平仄仄平平仄，仄仄平平仄仄○。","平仄仄平平仄仄，仄○平○仄？？。"],"paragraphs":["平生耳里湘西寺，此日真成叩梵宫。","地辟晋朝多胜概，人师支遁有高风。","身游大士毗耶境，目尽湘东返照中。","佳处未能频驻屣，此行寻胜亦匆匆。"],"title":"游岳麓寺三首  其一"}
