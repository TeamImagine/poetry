{"author":"陈舜俞","id":146538,"strains":["平平平平仄平仄，仄仄平平平仄仄。","仄平平平仄○仄，平仄仄仄平平仄。","仄平仄仄仄平平，仄仄○仄平平○。","○平仄平仄仄平，仄仄仄仄平平○。","平平平平仄仄仄，仄仄仄平仄平仄。","仄仄仄仄○平平，平仄仄○平仄平。","平○仄仄仄仄仄，仄仄平平仄仄○。","仄平仄仄○仄仄，仄仄○平仄仄仄。","平平仄，平仄仄，仄仄平平平仄仄。","平仄仄仄平平平，平平平平○平仄。","○仄○平仄仄平，仄仄平平平仄平。","平平仄仄○仄仄，平仄○仄平平平。","仄平仄平仄仄仄，仄平○平仄平仄。","平平平仄○仄平，仄仄○平平仄仄。","仄仄平平仄平平平○，仄仄平平○平仄仄平。"],"paragraphs":["君平山前白云老，五十休官何太早。","咄哉官卑莫行道，鸾凤岂肯争粱稻。","爱山爱水去无时，渐老更买黄牛骑。","长髯老奴挈榼随，白纻皎皎山人衣。","因怜湖边有逐客，也解忘形乐泉石。","不使执辔从翁游，翁自出钱为买牛。","山中酒美数醑我，醉里诗成要我和。","市儿指点应不识，底不轻裘走快马。","毛夫子，真国士，出问风谣宣直指。","潇洒本是神仙人，功名强为苍生起。","闻说骑牛不诋诃，手擘红笺为作歌。","英词百卉铺锦绣，雄辩三峡倾银河。","我牛入山路渐熟，好歌吟声易成曲。","明年恩亦当放还，直入深云无管束。","欠却刘家买牛黄金钱，又得毛公骑牛碧玉篇。"],"title":"和部使者骑牛歌"}
