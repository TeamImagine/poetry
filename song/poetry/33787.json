{"author":"陆游","id":33787,"strains":["仄仄平平仄仄平，仄平平仄仄仄平。","平平平仄平平仄，平仄平平仄仄平。","仄仄平平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["苦雨催寒不肯晴，晚来余势更纵横。","云如山坏长空黑，风似潮回万木倾。","要借关河供远眼，不辞泥淖困初程。","解衣一笑僧窗下，几两青鞋了此生。"],"title":"大雨中离三山宿天章寺"}
