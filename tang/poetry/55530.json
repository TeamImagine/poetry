{"author":"李白","id":55530,"strains":["仄仄平仄平，平平平仄平。","平平仄平仄，仄仄平○平。","仄仄仄仄平，平○仄平平。","仄仄仄仄仄，○平仄平平。","仄仄仄仄平，平平仄平平。","仄平平平仄，仄仄平平平。"],"paragraphs":["五鹤西北来，飞飞凌太清。","仙人绿云上，自道安期名。","两两白玉童，双吹紫鸾笙。","去影忽不见，回风送天声。","我欲一问之，飘然若流星。","愿餐金光草，寿与天齐倾。"],"title":"古风 七"}
