{"author":"刘摰","id":187082,"strains":["平仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["公干长迷簿领书，渥言那似阮元瑜。","暗投子有夜光璧，次报吾无明月珠。","急景壮怀悲剑锷，西风高兴梦蓬壶。","勉强岂使今惭古，元白邹枚亦此都。"],"title":"次韵酬李秬"}
