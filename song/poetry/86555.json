{"author":"韩淲","id":86555,"strains":["平平平平仄平仄，仄仄平○仄平仄。","○平平仄○仄仄，仄仄○平平仄仄。","仄平平仄仄平平，平平仄平平仄仄。","平平○仄仄平平，平仄平平平仄仄。","仄○平仄平平仄，仄仄平平平仄仄。","仄平仄仄○平平，仄仄平平仄仄仄。","平○仄仄○平平，仄仄○平○○仄。","平○平仄仄平平，仄仄平平平仄仄。"],"paragraphs":["春游花时海棠醉，夹道排空转佳丽。","燕支丰颊娇未醒，翡翠轻鬟愁欲坠。","牡丹风里晚烟明，蔷薇露边初日媚。","山豅深静自成家，池阁幽闲谁近市。","是中人物多情致，賸拟芳寻为出计。","路尘独怯过城阇，远水孤舟那得至。","芳菲易歇兴终阑，识赏难同吟且寄。","蹊间桃李岂无言，草木何知吾亦戏。"],"title":"海南思南豅正花欲过赵阁亦倦"}
