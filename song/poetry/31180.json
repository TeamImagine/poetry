{"author":"洪迈","id":31180,"strains":["仄仄仄仄仄，仄平仄仄平。","平平平仄仄，仄仄平仄平。","仄仄仄○平，仄仄平○平。","平○仄平仄，仄仄平仄平。","仄平仄○平，平仄仄仄平。","仄平○仄平，仄仄○平平。","平平仄仄仄，仄仄仄平○。","仄仄平仄○，○仄仄平平。","平平平平仄，仄仄平仄平。","○○平平仄，仄仄平平平。"],"paragraphs":["我本世味薄，寸田足自营。","年来荆棘尽，稍有梨枣萌。","但恐骨相凡，未敢希长生。","陈留达人后，未龀犀角盈。","旧游记三山，幽梦彻九清。","迩来三十年，但觉膏粱腥。","幽寻饭绿髓，默卧诵黄庭。","顾我尘土中，深慰夙心倾。","仙人吴门卒，解后烦寄声。","相期朝金阙，鹤驭何时征。"],"title":"赠谢彦翔"}
