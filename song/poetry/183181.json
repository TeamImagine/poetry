{"author":"刘攽","id":183181,"strains":["平仄仄仄仄，平平平仄平。","仄平仄平平，平平仄仄平。","平平仄平平，仄仄平○平。","平仄仄仄平，仄仄平仄平。","仄仄平仄○，仄平○仄平。","平仄仄平仄，平平平仄平。"],"paragraphs":["贫贱智不远，终年谋一身。","北堂甫成冬，西轩已送春。","开窗纳清风，扫地祛凝尘。","今是觉昨非，会意成日新。","一悟蓬荜兴，寄言当世人。","时事亦寒暑，无为迷旧津。"],"title":"春葺所居"}
