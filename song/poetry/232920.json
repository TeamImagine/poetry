{"author":"苏耆","id":232920,"strains":["仄仄○平仄，平平仄仄○。","仄平平仄仄，平平仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄○平平。"],"paragraphs":["虎踞标灵迹，危楼杳霭间。","剑池沉石壁，金池涌秋山。","塔影松轩断，云迷藓迳斑。","磬随灵籁尽，鹤伴老僧闲。","有句惭先哲，无辞愈厚颜。","我来聊写望，顿觉离人寰。"],"title":"虎丘"}
