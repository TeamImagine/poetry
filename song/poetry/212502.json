{"author":"李复","id":212502,"strains":["平平仄仄平，仄仄○平仄。","仄仄仄平平，仄平仄仄仄。","仄仄仄平平，仄平仄平仄。","仄平仄仄平，平平仄平仄。","平平平平仄，平仄平平仄。","平仄仄仄平，仄平仄仄仄。","平仄平仄平，平平仄平仄。","平平平平仄，平仄平平仄。","仄平仄平平，仄仄仄平仄。","仄仄平仄平，平仄仄平仄。"],"paragraphs":["居无百亩田，廪有三年粟。","舍北几株桑，晚蚕食亦足。","近水理蔬畦，面山结茅屋。","夏风苇簟凉，冬烟土床燠。","堂前蒲萄架，新实初垂绿。","清浄语不烦，事任鞅掌仆。","邻里通有无，泉甘草无毒。","谁知庚桑子，今此居南麓。","予非市朝人，受性本幽独。","愿就谋一廛，余外百无欲。"],"title":"题朱老壁"}
