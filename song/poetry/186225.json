{"author":"吕陶","id":186225,"strains":["○仄平平仄，○平仄仄平。","仄平平仄仄，○仄仄○平。","仄○平平仄，平平仄仄平。","仄平平仄仄，仄仄仄平平。","仄仄平平仄，平平仄仄○。","平平平仄平，平仄仄平○。","仄仄平平仄，平平仄仄○。","仄平平仄仄，平仄仄平平。"],"paragraphs":["当世勋贤后，崭然器业髙。","剑锋天际倚，虹气玉中韬。","列乘提藩总，双旌署郡曹。","至精凭宝鉴，大割见庖刀。","旷阔非私物，周流不失毫。","霜威摧吏瓜，春煦起民膏。","治世须医国，亨涂合拥旄。","蜀人怀旧德，涪汉共滔滔。"],"title":"送人为郡回"}
