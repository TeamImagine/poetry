{"author":"梅尧臣","id":35601,"strains":["○仄仄仄平，平○仄○仄。","仄平平仄平，平仄平平仄。","仄仄平平平，平平仄平仄。","仄平平仄平，仄仄○○仄。","平平仄仄○，仄仄平平仄。","仄仄仄平平，平平仄平仄。"],"paragraphs":["期我以踏青，花间傥相遇。","果然南陌头，翩若惊鸿度。","不语强踌蹰，羞人映芳树。","两心常自怜，两目空相注。","依依不得亲，薄暮还愁去。","记取似丹葩，知开向何处。"],"title":"恼侬"}
