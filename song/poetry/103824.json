{"author":"吴泳","id":103824,"strains":["平平仄平仄，仄仄平○○。","仄平平平平，仄○仄仄平。","仄平平平平，仄○○○平。","平平仄○平，仄仄仄仄平。","仄○平仄○，仄仄平仄平。","平仄仄仄仄，平平仄平平。","仄仄仄仄仄，平仄平平平。"],"paragraphs":["银河耿高树，璧月流中庭。","有声西南来，厥闻浩以盈。","或泠泠为风，或殷殷如霆。","元戎啸中军，猛士赴敌营。","但闻人马行，弗省金铁鸣。","天地始气肃，乾坤亦尘清。","岂有一草木，而不知秋声。"],"title":"变欧阳子秋声"}
