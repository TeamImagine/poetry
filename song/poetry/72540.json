{"author":"曾丰","id":72540,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["冷落江西香火缘，岭南人少问吾传。","一行水陆余千里，两岁风花仅百篇。","句眼竟谁知落处，古囊长是挂闲边。","獿人常试斲泥手，客里相逢喜欲颠。"],"title":"落南二年无人相牵挽诗几于废罗子琳跫然至止喜而赋长韵"}
