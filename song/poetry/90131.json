{"author":"张方平","id":90131,"strains":["仄仄仄平平仄仄，仄平仄仄仄平平。","平平仄仄平平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["中夏圣人调律吕，八荒异国入图书。","从容德让唐虞远，驰骋战争秦汉余。","不道鼓旗无勇将，须知俎豆有真儒。","功臣骑虎凶而国，常向冰渊审庙谟。"],"title":"经远楼"}
