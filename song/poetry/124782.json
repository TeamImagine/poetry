{"author":"邵雍","id":124782,"strains":["仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["一年一度中秋夜，十度中秋九度阴。","求满直须当夜半，要明仍候到天心。","无云照处情非浅，不睡观时意更深。","徒爱古人诗句好，何堪千里共如今。"],"title":"中秋月"}
