{"author":"刘克庄","id":115452,"strains":["仄仄平平平仄平，平平平仄仄平平。","仄平仄仄平平仄，仄仄仄平平仄平。","仄仄平平仄仄仄，仄平仄仄仄平平。","仄平仄仄仄平仄，仄仄平平仄仄平。"],"paragraphs":["渭树江云春复冬，安知今夕一尊同。","放还颇有诗招隠，饿死断无文送穷。","笑我垂车老骑犊，喜公下马气如虹。","暮年未敢忘忧国，白发丹心每愿丰。"],"title":"次韵庾使左史中书行部二首  其二"}
