{"author":"仲并","id":16125,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["鹤氅偏宜鹤发翁，戏挼筇杖与儿同。","梅梢弄影半窗玉，柳径吹绵三月风。","拥户且眠窗未晚，泛舟何向水如空。","阳春便逐新诗到，不待葭灰落嶰筒。"],"title":"对雪用曾丈韵呈徐丈"}
