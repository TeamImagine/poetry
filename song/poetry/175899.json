{"author":"王珪","id":175899,"strains":["仄○平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平○，平平仄仄平。","平平○仄仄，仄仄仄平平。","平仄平平仄，平○仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["国重天之报，神歆德所存。","孝须三后配，礼莫一郊尊。","翠羽来千仗，鸣铙下九阍。","服维周冕盛，乐自舜韶温。","未酌群灵降，先祠万玉犇。","黄流凝夕祼，紫焰亘霄燔。","星拱低宸幄，云回护帝辕。","祥辉新日月，佳气浃乾坤。","绍古归鸿铄，含生濯至恩。","钦惟斋格至，仰福在元元。"],"title":"郊祀庆成诗  其一"}
