{"author":"谢翱","id":164854,"strains":["平平平仄仄，仄仄仄平平。","仄仄平平仄，平平仄仄平。","仄平平仄仄，○仄仄○平。","仄仄平平仄，平平仄仄平。","仄平平仄仄，平仄仄平平。","仄仄平○仄，平平仄仄平。","仄平平仄仄，平仄平平平。","平仄○仄仄，仄平平仄平。"],"paragraphs":["蛟门南去鸟，此地望迢迢。","积湿侵幡黑，生寒入梦飘。","见灯归舶夜，闻偈解衣朝。","土植皆为药，山枝不满樵。","暗光珠母徙，秋影石花消。","拟候槎回汉，宁甘客老辽。","却寻徐福岛，因问秦皇桥。","于彼看日出，羽旌焉可招。"],"title":"采药候潮山宿山顶精蓝夜中望海"}
