{"author":"寇准","id":188710,"strains":["仄平平仄仄，○仄仄平平。","仄仄平○仄，平平仄仄平。","平平平仄仄，仄仄仄平平。","仄○平平仄，平○仄仄○。","仄平平仄仄，仄仄仄平○。","仄仄平平仄，平平仄○平。","平平平仄仄，平仄○平平。","○仄平平仄，平平平仄平。"],"paragraphs":["国阳崇大报，王宇藻多仪。","散致尊王度，怀柔祝帝禧。","储精通合漠，玩志协征夷。","律正风来迥，宵长月上迟。","漏筒声淅沥，陛戟影流离。","夙戒群伦序，交懽百虑怡。","星繁陈法仗，云密荫平逵。","传晓鸣梢动，威容声率祗。"],"title":"天安殿致斋"}
