{"author":"仇远","id":164426,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["简斋吟集是吾师，句法能参杜拾遗。","宇宙无人同叫啸，公卿自古叹流离。","穷途劫劫谁怜汝，遗恨茫茫不在诗。","莫道墨梅曾遇主，黄花一绝更堪悲。"],"title":"读陈去非集"}
