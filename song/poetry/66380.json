{"author":"楼钥","id":66380,"strains":["仄仄平平仄仄平，仄平平仄仄平平。","平平仄仄仄平仄，仄平仄平仄平仄。","仄平仄仄仄仄○，平仄○平平仄平。","仄平仄仄仄仄平，仄仄○仄平平平。","平平仄仄平平仄，仄仄○○平仄仄。","仄平仄仄○仄○，○仄平平平平仄。","仄仄平平仄仄平，仄平仄仄仄平平。","仄平平仄○○仄，仄仄仄○平平平。","仄仄平平平仄仄，仄平仄仄平○仄。","仄平仄仄平仄仄，仄平平仄○平仄。","平平○仄○平平，仄平仄仄平平○。","仄平○仄仄平仄，○仄平仄仄平平。","平仄仄平平仄仄，○仄平平○仄仄。","仄平仄仄平仄仄，仄仄○平平仄仄。","平仄○○仄平平，平仄平平平○○。","平平○平仄平仄，仄仄仄仄平平平。"],"paragraphs":["十五年前送别诗，道山持节向江西。","今年又见送公别，大天拥麾镇闽越。","向来惜别固已深，今日掺袪尤动心。","尚书自是第一人，气义相许披胸襟。","南宫五表平明入，列辟传闻俱耸立。","寿皇圣孝冠百王，三复高文天为泣。","擢处螭坳宠数新，果然百日掌丝纶。","拭圭修聘称应变，握节不挠威殊邻。","直上银台尤振职，李藩气槩时批敕。","嗣皇锐意新百度，笔端真有回天力。","星辰听履冠文昌，急流勇退惊朝行。","望之正欲试冯翊，长孺宁肯薄淮阳。","孤拙自怜销壮志，三入修门空负愧。","荐人不进终不已，独赖当时言有味。","公在犹叹一居州，公去无人为王留。","公乎行归佐天子，肯作管晏卑微休。"],"title":"送郑惠叔尚书守建宁"}
