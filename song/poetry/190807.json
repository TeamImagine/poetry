{"author":"韦骧","id":190807,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄平平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十里之间五六湾，行舟终日绕青山。","更为先后枫林翠，互出东西古屋闲。","酒为孤斟心易倦，诗非共赋思仍悭。","秋风飒飒吹襟袂，可是无情促鬓斑。"],"title":"泛滁河"}
