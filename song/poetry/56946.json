{"author":"张栻","id":56946,"strains":["平○平仄仄仄仄，平平仄平平仄平。","仄○仄仄仄仄仄，仄仄平平平仄平。","仄平仄仄仄仄仄，○平仄平平仄仄。","平平仄仄平○平，平平平平平仄仄。"],"paragraphs":["人间炎热不可耐，君家瓮头春未央。","想当醉倒卧永日，梦遶清淮归故乡。","后生那得识此酒，从君乞方还肯否。","徽州作赋为欷歔，荆州诗来端起予。"],"title":"张安国约同赋仇氏{匚赣}瓮酒"}
