{"author":"于石","id":163791,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["大儿不学小儿痴，四十头颅已可知。","道胜自然贫亦乐，气充不与貌俱衰。","三杯徐邈圣贤酒，一卷渊明甲子诗。","满眼世情从厚薄，此心当与古人期。"],"title":"自述"}
