{"author":"释德洪","id":228389,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["天风吹笑落人间，白髪新从死地还。","往事暗惊如昨梦，此生重复见名山。","倦禅想见堆危坐，知法应抛放纵闲。","初嚼芳鲜动诗思，一篇先寄倩君删。"],"title":"海上初还至南岳寄方广首座"}
