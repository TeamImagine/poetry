{"author":"康文虎","id":84945,"strains":["仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["国尚有人悲此老，天其丧我泣吾曹。","平生心事知谁与，怅望今人论太高。","便欲卑心随故步，岂期中路丧连鳌。","先生已死吾何望，举眼犹知有凤毛。"],"title":"挽吕东莱  其二"}
