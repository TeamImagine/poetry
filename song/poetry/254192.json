{"author":"傅察","id":254192,"strains":["仄仄仄平仄，○平仄仄○。","○平仄仄仄，仄仄○仄平。","平平仄仄仄，仄○仄平平。","仄平平仄仄，平仄○平平。","平平仄平仄，平仄仄平○。","仄平平仄仄，仄仄仄平○。","平平仄平仄，仄仄仄仄平。","平○○仄平，仄平平○平。","平平仄平仄，平仄平平○。","仄仄仄○平，平仄仄平平。","仄平仄○仄，仄仄平平平。","仄平○○仄，平仄平平平。"],"paragraphs":["少小尚奇伟，长年病莫兴。","折腰仕五斗，讵敢论好憎。","居然畏罪罟，局如履春冰。","每怀鹰隼翮，韝上看锋棱。","追随缙绅后，糠籺杂肴烝。","泮宫天下士，藉甚得儒称。","巍巍众峰上，跛足岂易凌。","朝廷重荐延，拔茅余空塍。","公孙富经术，非子谁能胜。","坐见万顷波，罂缶汲逾澄。","沛然下膏泽，蓊若朝云升。","勿云叹留滞，青史他年登。"],"title":"廉夫有会当归去来之句复次前韵"}
