{"author":"楼钥","id":66303,"strains":["平仄仄平平，仄○仄平平。","平平仄仄仄，仄平仄○平。","仄平仄平仄，平平仄平平。","○仄平仄平，平仄平仄○。","仄仄仄仄平，平仄平○○。","平平仄仄○，平平平仄平。","仄仄○平平，仄仄平仄平。","平平仄○仄，仄平仄仄平。","仄仄○平平，仄仄○平平。"],"paragraphs":["谁欤住前谿，夜深以琴鸣。","天高颢气肃，月斜映疏星。","橡林助萧瑟，泉声激琮琤。","弹者人定佳，能使东野听。","束带不立朝，遥夜甘空庭。","龙眠发妙思，神交穷杳冥。","不见弹琴人，画出琴外声。","郊寒凛如对，作诗太瘦生。","恨不从之游，抚卷空含情。"],"title":"题孟东野听琴图因次其韵"}
