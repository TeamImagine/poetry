{"author":"韩维","id":157994,"strains":["平平仄仄仄平平，仄仄平平仄仄平。","平仄仄仄平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["人生大节在行藏，七十归休有旧章。","红旆碧幢虽帝宠，紫嵩清颍是吾乡。","老依莲社心冲寞，梦绕榆关路杳茫。","何日安车解归鞅，浊醪鸡黍晏东岗。"],"title":"次韵玉汝弟乞致仕不允"}
