{"author":"邹浩","id":220910,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["日月交光万国同，群英无复叹途穷。","长松竟拔徂徕雪，骏马争驰冀北风。","黄卷论心窥圣域，青云携手赴王功。","归来协气充闾里，好是邦人识頖宫。"],"title":"送周天和学谕以次十一人赴省试"}
