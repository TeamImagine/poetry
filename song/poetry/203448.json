{"author":"孔平仲","id":203448,"strains":["平平仄仄仄，仄平仄平仄。","平平仄平平，平仄仄平仄。","○平仄平仄，仄仄仄平仄。","平平仄○仄，仄仄仄平仄。","平仄仄仄平，平平仄平仄。","平平仄仄仄，仄○平仄仄。","平平平平仄，仄仄平仄仄。","平平？平仄，仄仄○仄仄。","仄仄平○平，仄仄平○仄。","平仄○仄仄，平○仄平仄。","平平仄平平，仄仄仄平仄。","平仄平仄平，平平仄平仄。"],"paragraphs":["皇天久不雨，旱风满东国。","春田废鉏犁，秋事阙牟麦。","县官紧租赋，守令抱忧责。","交驰谒并望，不敢爱牲帛。","而我处学宫，于邦乃宾客。","霜寒怯早起，卧听车马适。","方兹祈求急，不预奔走役。","精诚倘蒙报，岂不沾润泽。","古有支离形，亦有支离德。","而我颇施施，支离在官职。","虽然悯元元，览镜见颜色。","高咏云汉篇，千秋意凄恻。"],"title":"祈雨"}
