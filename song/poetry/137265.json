{"author":"柴望","id":137265,"strains":["平仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["臣子狂愚献直言，圣明宽大度如天。","十封应诏皆焚藁，一片忧时祇似弦。","数象逢丁阳九厄，元龟为鉴后千年。","今朝有旨从天下，不到长沙到席前。"],"title":"诏许出狱呈京尹节斋赵公"}
