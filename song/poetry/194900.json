{"author":"苏轼","id":194900,"strains":["平平仄仄平平仄，仄仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平平仄，仄平仄仄仄平平。"],"paragraphs":["君知六凿皆为赘，我有一言能决疣。","病客巧闻床下蚁，痴人强觑棘端猴。","聪明不在根尘里，药饵空为婢仆忧。","但试周郎看聋否，曲音小误已回头。"],"title":"次韵王都尉偶得耳疾"}
