{"author":"杨万里","id":49670,"strains":["仄平平平平仄仄，仄○仄平仄平仄。","仄平平仄平○平，仄仄仄仄仄仄平。","平平平平仄平仄，仄平平仄平平仄。","仄○仄仄仄仄平，仄平平仄仄○平。","仄○平平仄平仄，仄○平○仄平仄。","平平仄仄平平平，平平仄仄平平平。","仄平仄仄平仄平，仄仄○平平仄平，仄仄平仄仄仄平。"],"paragraphs":["读书台南山绕屋，恰如万簪削青玉。","读书台北山更多，又似碧海跃万波。","台边高人子刘子，架楼南北山围里。","醉中领客上上头，忽惊平地翠浪浮。","一浪抛云入天半，众浪翻空湿银汉。","砰轰打到栏干前，天跳地踔乾坤颠。","主宾拍手呼钓船，定眼看来还不然，只是南北几点山。"],"title":"寄题安福刘道协涌翠楼"}
