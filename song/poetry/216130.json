{"author":"张耒","id":216130,"strains":["平平仄平仄仄平，仄仄○仄平仄平。","平平仄仄平平平，平平○○仄仄平。","仄平仄仄仄平平，仄平平○○仄平。","仄○仄仄平平平，平平仄仄仄仄平。","平平平仄仄平平，平平平仄仄平平。"],"paragraphs":["鸬鹚夜寒不得眠，永夜相语高树颠。","鸦鸣最早尤喧阗，啼呼相应动百千。","老鸡睡起足挛拳，侧头端如闻九天。","引吭一唱鸣宫悬，时哉不后亦不先。","朦胧初日见山川，吾庐晨起有炊烟。"],"title":"早作"}
