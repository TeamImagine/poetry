{"author":"艾性夫","id":165253,"strains":["平仄平平仄平平，仄平平仄仄平平。","仄平仄仄平平仄，仄平平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["投老移家僻坞来，满林秋露洗黄埃。","饭才种麦须堪饱，衣旋培桑未可裁。","万古乾坤如传舍，一生风雪叹江梅。","相看喜有青田鹤，肯与诗筒日往回。"],"title":"次大五侄问移家韵"}
