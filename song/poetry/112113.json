{"author":"田锡","id":112113,"strains":["仄仄平平仄仄○，平平平仄仄平平。","平平仄仄平平仄，仄仄平平仄仄○。","平仄仄平平仄仄，平平仄仄仄平平。","平平仄仄平平仄，仄仄○平仄○平。","○仄仄平平仄仄，仄平平仄仄平平。","仄平仄仄○平仄，仄仄平平仄仄平。"],"paragraphs":["圣主承祧兑泽深，乾坤玄化合尧心。","黄舆比厚旋生植，白日齐明远照临。","周普至仁符积载，霶流睿渥若春霖。","游鳞在藻方谐性，犷俗乘桴自献琛。","和悦感人生瑞霭，穆清流咏在薰琴。","小臣幸与观光试，敢效祈招颂德音。"],"title":"御试二仪合德诗"}
