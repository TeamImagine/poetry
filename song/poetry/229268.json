{"author":"释德洪","id":229268,"strains":["仄仄平平仄仄平，平平仄仄仄平平。","仄平仄仄平仄仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["面目分明画里传，浑如父母未生前。","此真若信同十智，三要方知具一玄。","无语临机成渗漏，麤心开口堕情缘。","老儿今日亲分付，不写题衔款识全。"],"title":"云庵生辰十一首  其七"}
