{"author":"王炎","id":69934,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一樽相属更何人，六客当年事已陈。","扁榜特书名尚在，篇章深刻字犹新。","关心吏事方穷日，企踵前贤分绝尘。","涉笔符移忧百谪，偷闲来此一嚬呻。"],"title":"六客堂"}
