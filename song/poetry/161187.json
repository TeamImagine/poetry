{"author":"戴表元","id":161187,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄平平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["富贵如今似骇机，漂流未遣壮心违。","乡邻有酒贫能醉，村落无医病亦稀。","客任低头从狗窦，妻休掩面对牛衣。","十年涉世浑如此，除却躬耕事事非。"],"title":"丙子除夜"}
