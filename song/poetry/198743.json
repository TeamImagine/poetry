{"author":"苏辙","id":198743,"strains":["仄平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["少年不办求良药，老病无疑生白须。","下种已迟空怅望，无心犹幸省工夫。","虚明对面谁知我，宠辱当前莫问渠。","自顷闭门今十载，此生毕竟得如愚。"],"title":"白须"}
