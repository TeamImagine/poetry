{"author":"王庭珪","id":237925,"strains":["仄仄平○平，仄仄仄平仄。","仄○平仄仄，仄仄仄平仄。","仄仄平平平，平平仄平仄。","平平仄平仄，○○仄平仄。","仄○平仄平，仄平仄平仄。","平平平仄平，仄仄平仄仄。","仄仄平仄仄，平平仄○仄。"],"paragraphs":["曲径通禅房，辟户得佳境。","适从阛阓至，顿觉耳根静。","古木含萧森，寒梢发光景。","墙围数竿竹，中藏大千境。","月从天上来，入林散清影。","炉焚薫佛香，碗注浮雪茗。","客散群动息，兹焉发深省。"],"title":"题洪觉范方丈"}
