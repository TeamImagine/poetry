{"author":"舒岳祥","id":144177,"strains":["平平平平平仄平，平○仄仄仄仄平。","○平仄仄平仄仄，平平平仄○仄○。","仄平仄仄仄仄仄，仄仄仄平平平平。","仄平仄仄仄仄仄，仄仄仄平○仄仄。","仄仄○平○仄仄，平仄平平仄平仄。","仄仄平平平仄平，平仄○平平仄仄。","平平仄仄仄平平，仄仄○平仄平仄。","仄平仄仄仄○平，仄仄仄平○仄仄。","仄○仄仄仄○平，仄仄仄平仄平仄。","仄平平仄仄○平，平仄平○平仄仄。","平仄平平仄仄平，仄仄平平○仄仄。"],"paragraphs":["皇华真人游海东，云行急疾去若风。","蜺旌羽节追不及，飘飖双帻堕碧空。","六丁六甲不得取，化作两峰撑青红。","至今八面各变态，隠见有无横复纵。","或说苍龙从海度，潮落江干不能去。","两角峥嵘云护之，身伏泥沙惟脊露。","雷鸣电作定腾霄，铁锁横江截归路。","老胡说法欲降龙，又恐钵盂藏不住。","故将两塔压其巅，击鼓撞钟警朝暮。","有时风雨响空岩，僧坐堂中生畏怖。","惟有江平月照时，付与诗人题好句。"],"title":"巾山行同王监簿作"}
