{"author":"刘敞","id":175407,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平仄仄仄，平平平仄仄平平。","仄平平仄平平仄，仄仄平平仄仄平。"],"paragraphs":["汉设重关斥塞垣，诏移飞将护秋屯。","胡人无复窥南牧，燕客时应祭北门。","清酒肥牛宴长日，轻车精骑猎平原。","少年真得军中乐，况复诗书盛讨论。"],"title":"寄刘景烈"}
