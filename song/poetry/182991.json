{"author":"刘攽","id":182991,"strains":["仄仄仄仄仄，仄仄平平平。","○平仄平仄，平仄平平平。","仄仄仄○仄，平仄○仄平。","仄平仄仄仄，平仄平○平。","平平仄仄平，仄仄平平平。","仄平仄平○，平仄平平平。","平仄仄平平，仄平仄平平。","仄平平平平，仄仄平仄仄。","仄平仄平仄，仄仄平平平。","平○○○仄，仄仄平仄平。"],"paragraphs":["白水帝旧里，大火天明堂。","王都异丰镐，原庙崇高光。","毕命继三后，商邑正四方。","保厘自古贵，佥曰朝论昌。","前旌鸟隼旟，左佩麒麟章。","厄途乱铙吹，先路交壶浆。","风物盛山东，令人忆游梁。","缅然严邹徒，赋笔尝慨慷。","废池扫清冷，旧苑开荒凉。","终留相如坐，一伴凫雁翔。"],"title":"送欧阳永叔留守南都"}
