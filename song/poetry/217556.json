{"author":"张耒","id":217556,"strains":["平平平平平仄仄，平平仄平平仄仄。","平平○仄平仄平，平平平仄仄平平。","仄平仄仄仄平仄，仄平仄平平仄仄。","仄平仄仄平平○，仄仄仄仄平仄平。"],"paragraphs":["春风扬尘春日白，衡门向城人寂寂。","淮阳三月桃李时，街头时有卖花儿。","老人卧稳起常晚，欲强出游心独懒。","一尊美酒酬芳菲，老大不及年少时。"],"title":"二月十五日"}
