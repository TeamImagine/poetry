{"author":"张镃","id":80969,"strains":["平平平仄平平平，仄○仄仄平平平。","仄平仄仄仄仄仄，仄仄平仄仄仄仄仄平平平。","平平○平仄仄仄，仄仄仄仄平平平。","平平仄仄仄○仄，仄仄平仄平平平。","仄平仄平仄平仄，平平仄仄平○仄。","平平仄仄○○平，仄仄仄仄仄平平。","平平仄○平平仄，仄平仄仄○平平。","平○平仄仄仄仄，仄仄仄仄平平平。","平平平仄平平仄，平平仄仄○平仄。","○平仄仄仄平○，仄○平平仄平仄。","平平平仄○平平，平仄仄仄平仄平。","仄平平仄仄平仄，仄仄平仄仄仄平○平。","平○仄平仄平仄，平平平仄平○仄。","平仄仄仄平○平，仄○平平平仄○。"],"paragraphs":["梅溪之水何清哉，万顷玉碧天边来。","两山拱挹各异状，上有磅礴巨石散落生莓苔。","松萝笼蒙共纠结，带映万蕊纷瑶瑰。","香繁粉艳露凝湿，下视凡卉真舆台。","露裾褊褼彼仙子，褰裳矫首遥相俟。","心清悟物思相羊，指点八极供翱翔。","胎仙舞空为前导，紫芝煜煜更芬芳。","时当初霁放晓色，赫日滉漾咸池光。","罗浮幽梦奚烦数，西湖漫赋横斜句。","相逢弭棹定情亲，翠杓瑶罂恣倾举。","东鸦西兔从飞驰，维北有斗南有箕。","化工精妙得师旨，写入缣素不使捐毫厘。","何当着身此溪上，溪清梅白森相向。","吾与二子成三人，共看桑田干海浪。"],"title":"朱师关画梅溪春晓图"}
