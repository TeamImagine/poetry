{"author":"许景衡","id":230374,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["画绣初乘八月槎，肯来一笑子真家。","狂吟取次还成轴，戏酌无多已过花。","陈迹悠悠惊梦寐，劳生扰扰叹长沙。","遥知高会还思我，共唱江天一抺霞。"],"title":"寄成正仲"}
