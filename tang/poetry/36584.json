{"author":"伍乔","id":36584,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["旧隐匡庐一草堂，今闻携策谒吾皇。","峡云难卷从龙势，古剑终腾出土光。","开翅定期归碧落，濯缨宁肯问沧浪。","他时得意交知仰，莫忘裁诗寄钓乡。"],"title":"闻杜牧赴阙"}
