{"author":"阳枋","id":109680,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["昨日兰桡逐顺流，今朝湖口泊归舟。","千山日暖雪花散，万里风高云叶收。","江影曲通西蜀远，湖光横与北溟浮。","岳阳奇眺嗟犹欠，付与他年稳上楼。"],"title":"泊舟洞庭云薄天空湖光可爱恨未登岳阳楼耳"}
