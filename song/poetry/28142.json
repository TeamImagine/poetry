{"author":"洪适","id":28142,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平仄仄，平仄仄平平仄平。","仄仄平平仄平仄，平平仄仄仄平平。"],"paragraphs":["二年倥偬缓归期，漫作新亭接舞漪。","举郡定嗤推不去，故山已讶到何迟。","园官不属藜苋腹，花史好呈桃李姿。","待得浮萍是飞絮，谁能爱树一相思。"],"title":"丁卯正月十六日作舞漪亭于池上尽废蔬畦植花数十本"}
