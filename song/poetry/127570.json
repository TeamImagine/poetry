{"author":"方岳","id":127570,"strains":["仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["作笺拟上朝元殿，为说梅须雪转香。","杯隽已生诗意思，砚寒更作夜商量。","轻明玉费天工巧，顷刻花催帝子忙。","醉梦蓬莱宫阙冷，共题新曲按霓裳。"],"title":"催雪"}
