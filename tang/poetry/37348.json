{"author":"徐铉","id":37348,"strains":["仄仄平平仄仄平，平平平仄仄平平。","仄平平仄仄平仄，仄仄仄平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["禁里秋光似水清，林烟池影共离情。","暂移黄阁只三载，却望紫垣都数程。","满座清风天子送，随车甘雨郡人迎。","绮霞阁上诗题在，从此还应有颂声。"],"title":"御筵送邓王"}
