{"author":"方回","id":147568,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄平，仄平仄仄仄平平。","平平仄仄平平仄，仄仄平平仄仄平。"],"paragraphs":["倏忽还如晋灭吴，六朝宫殿永榛芜。","千娇玉座酣醽醁，一命青丝系辘轳。","早使阁中无贵嫔，未应阙下有蛮奴。","他时月夜逢杨广，衣钵相传不早无。"],"title":"陈"}
