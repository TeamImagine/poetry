{"author":"释文珦","id":134650,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["菶菶萋萋绿渐滋，昔人辞意足堪推。","由来南浦伤离日，不似西堂得句时。","行旅独看空感慨，池塘关梦自神奇。","吾虽万事皆慵懒，春草生时亦有诗。"],"title":"春草"}
