{"author":"洪咨夔","id":99952,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["锦野西头始识君，便期垩鼻着风斤。","余甘到底有遗味，薝卜本来无异芬。","忽忽又弦凉榭月，亭亭还合暮山云。","玉泉道士穷于我，也买新鹅约右军。"],"title":"和黄伯渊见寄  其二"}
