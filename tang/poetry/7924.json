{"author":"王建","id":7924,"strains":["仄仄仄平仄，平仄仄仄平。","仄平仄平平，仄仄平平平。","平平仄○仄，平仄仄平平。","仄仄仄平平，仄平平仄平。","仄平仄平平，仄仄仄仄平。","仄平平仄平，仄仄仄平○。","○平○仄平，平仄平仄平。","平平仄平平，平仄仄仄平。","平○仄○平，○平平平平。","仄平仄平仄，○仄平仄平。"],"paragraphs":["五女誓终养，贞孝内自持。","兔丝自萦纡，不上青松枝。","晨昏在亲傍，闲则读书诗。","自得圣人心，不因儒者知。","少年绝音华，贵绝父母词。","素钗垂两髦，短窄古时衣。","行成闻四方，征诏环珮随。","同时入皇宫，联影步玉墀。","乡中尚其风，重为修茅茨。","圣朝有良史，将此为女师。"],"title":"宋氏五女"}
