{"author":"顾敻","id":44484,"strains":["仄仄○平平仄仄，仄○平仄平平。","仄平平仄仄○平。","○平仄仄，平仄仄平平。","平仄仄平平仄仄，仄平平仄平○。","仄平仄仄仄平平。","仄平平仄，平仄仄平平。"],"paragraphs":["月色穿帘风入竹，倚屏双黛愁时。","砌花含露两三枝。","如啼恨脸，魂断损容仪。","香烬暗销金鸭冷，可堪孤负前期。","绣襦不整鬓鬟攲。","几多惆怅，情绪在天涯。"],"title":"临江仙 三"}
