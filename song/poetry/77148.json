{"author":"马之纯","id":77148,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["当时一马渡江来，幕府山头刈草莱。","四海纷披都似此，一时缔创亦艰哉。","朝纲治具提还挈，国本人心壅更培。","辅佐中兴功第一，应须千尺上云台。"],"title":"王导宅"}
