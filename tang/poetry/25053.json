{"author":"薛能","id":25053,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["恶怜风景极交亲，每恨年年作瘦人。","卧晚不曾抛好夜，情多唯欲哭残春。","阴成杏叶才通日，雨著杨花已污尘。","无限后期知有在，只愁烦作总戎身。"],"title":"晚春"}
