{"author":"张谓","id":57135,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["铜柱朱崖道路难，伏波横海旧登坛。","越人自贡珊瑚树，汉使何劳獬豸冠。","疲马山中愁日晚，孤舟江上畏春寒。","由来此货称难得，多恐君王不忍看。"],"title":"杜侍御送贡物戏赠"}
