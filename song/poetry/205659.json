{"author":"李之仪","id":205659,"strains":["仄仄仄仄仄，仄仄仄平平。","仄仄仄仄仄，平平平平平。","平平仄仄○，仄平平○平。","平平平仄仄，○仄仄仄平。","仄仄仄仄平，平平平仄平。","仄仄仄仄仄，仄仄平平○。","仄仄平仄仄，仄仄平平平。","仄仄仄平仄，○仄平平平。","仄平仄仄仄，仄仄仄仄平。","仄仄仄平平，仄仄平平平。","仄○仄仄仄，仄仄仄仄平。","平平仄○平，平平仄平平。","仄仄仄仄仄，仄仄平平平。","平仄仄仄○，仄平○仄平。","仄仄仄平平，平平平仄平。","仄仄仄仄○，仄仄平仄平。"],"paragraphs":["半夜一濯雨，断梦失炎蒸。","汗甑不复鼓，蚊雷为之停。","逡巡万窍号，破窗风如倾。","𫄨帷强主宰，庭砌已满盈。","极护老稚奔，懽呼闾里情。","但觉万里返，浩荡随沧溟。","掠眼才闪烁，劈耳俄掀轰。","岂暇计飘溺，且护婴儿惊。","小休月在户，却视斗挂甍。","唧唧与啾啾，次第先秋鸣。","粤从腊雪后，旱魃苦自明。","焦枯病三农，芽田不滋荣。","陇亩半坼裂，几席饶蝇虻。","端若一大难，眊焉犹宿酲。","点我读书灯，凉宵聊与征。","庶几简牍中，暂寓蛮触争。"],"title":"久旱湫舍殆不可遣免一夕雷雨忽作"}
