{"author":"杨公远","id":151302,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["梯级层层步颇艰，岭头清吹逼人寒。","四边绝壁诗怀壮，一片苍空眼界宽。","何处山坳吞落照，长年石罅喷鸣湍。","支筇对景盘桓久，领略留将作画看。"],"title":"回岭"}
