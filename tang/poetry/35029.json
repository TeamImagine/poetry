{"author":"徐夤","id":35029,"strains":["仄仄平平仄仄平，平平仄仄仄平平。","平平仄仄仄平仄，仄仄仄平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["事与时违不自由，如烧如刺寸心头。","乌江项籍忍归去，雁塞李陵长系留。","燕国飞霜将破夏，汉宫纨扇岂禁秋。","须知入骨难销处，莫比人间取次愁。"],"title":"恨"}
