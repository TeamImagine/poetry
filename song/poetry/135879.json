{"author":"蔡襄","id":135879,"strains":["仄仄平平仄，○平仄仄平。","平平仄平仄，平○○平平。","仄仄平○仄，平○仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。","○平平仄仄，仄仄仄仄平。"],"paragraphs":["万井连交道，中天敞静轩。","由来隠鄽市，全胜贲丘园。","目极无留赏，心闲不避喧。","沼光摇屋动，花艳出栏繁。","雨霁山容静，潮生海气昏。","幽人披彩槛，永日对芳樽。","素业名家久，通医与义存。","丹图环八卦，仙诀遁三元。","造化今为友，懽忧本聚门。","应须超世累，宴坐此忘言。"],"title":"题何山人大隠阁"}
