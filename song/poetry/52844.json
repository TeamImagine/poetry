{"author":"李洪","id":52844,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["禁籞芳菲岁又新，两宫行乐及良辰。","双瞻黄伞天回笑，并御花骢雨洒尘。","汉殿捧卮称万寿，葛天张乐和千人。","欢声试采康衢咏，帝力熙熙物自春。"],"title":"中春二十七日车驾躬请太上皇帝出郊获观盛事次大监叔韵"}
