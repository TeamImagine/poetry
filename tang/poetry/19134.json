{"author":"陈去疾","id":19134,"strains":["平仄平平仄，平平仄仄平。","仄平平仄仄，仄仄仄平○。","仄仄○平仄，平平仄仄平。","平平○○仄，平仄仄平平。","平仄平平仄，平平仄仄平。","仄平平仄仄，平仄仄○○。"],"paragraphs":["骐骥忻知己，嘶鸣忽异常。","积悲摅怨抑，一举彻穹苍。","迹类三年鸟，心驰五达庄。","何言从蹇踬，今日逐腾骧。","牛皂休维絷，天衢恣陆梁。","向非逢伯乐，谁足见其长。"],"title":"赋得骐骥长鸣"}
