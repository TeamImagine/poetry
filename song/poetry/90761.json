{"author":"韩琦","id":90761,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["闻说西台遂恳章，一何钦耸一何伤。","赤松世外诚先觉，白首兵间是不祥。","得失两忘祛病术，利名相贼溺人乡。","几时微立疆垂效，去伴公闲亦道光。"],"title":"次韵答留台春卿集贤侍郎"}
