{"author":"方回","id":148205,"strains":["仄平仄平平，仄平仄平平。","仄平仄仄仄，平平平○平。","平仄仄仄仄，仄平仄平○。","平仄仄仄仄，仄仄仄仄平。","平平平○仄，平平平平平。","平平仄仄仄，仄平仄○平。","仄仄仄平仄，仄平仄平平。","仄仄仄仄仄，平平平平平。"],"paragraphs":["读书以修身，末惟利之渔。","夏侯诧拾芥，桓荣陈其车。","初学眯训诂，利心已炎如。","为吏未识字，嗜贿不顾躯。","青青陵陂麦，歌声何舒舒。","金椎勿造次，恐伤口中珠。","岂不事诗礼，所为乃凶渠。","用世率此辈，生灵夫何辜。"],"title":"览古五首  其二"}
