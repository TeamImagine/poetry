{"author":"田锡","id":112128,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["鸾杯进酒近天颜，拜舞风清响珮环。","瑞日正高重御宴，摵鞭才定再催班。","霓旌绛节仙家乐，金阙银台海上山。","绮陌晓来回望处，建章楼阁紫云间。"],"title":"乾明节祝圣寿  其五"}
