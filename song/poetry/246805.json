{"author":"吕本中","id":246805,"strains":["平平仄仄仄，仄仄仄仄平。","○平仄仄仄，平仄仄仄○。","仄平仄仄仄，仄仄平仄平。","平仄仄仄仄，仄平平仄○。","平○仄平平，仄平平仄平。","仄平仄仄仄，仄仄仄平平。","○平仄○仄，平平平仄平。","平平仄仄仄，仄仄○○平。","平平仄平仄，仄仄平○平。","仄仄仄平平，仄仄平平平。","○仄仄仄平，平仄平平平。","仄仄仄仄仄，仄仄平○○。"],"paragraphs":["人生各有乐，所乐故不同。","吹竽与击缶，同在可乐中。","孰能识至乐，不计穷与通。","颜子在陋巷，肯忧家屡空。","朝从圣师游，暮归无近功。","忽然若有合，此乐固无穷。","当时二三子，因之开蔽蒙。","君生百世下，久已闻其风。","端居有遐想，客至聊从容。","四壁倚蓬蒿，万卷蟠心胸。","回视世所求，天道迷西东。","此乐既不远，欲往吾其从。"],"title":"王传岩起乐斋"}
