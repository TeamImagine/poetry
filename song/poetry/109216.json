{"author":"陈元晋","id":109216,"strains":["平仄平平仄仄平，仄平仄仄仄平平。","仄平仄仄平平仄，仄仄仄平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。"],"paragraphs":["聱叟挥车倦且归，钓游旧处足娱嬉。","客怀自分三宜去，世事那无一可为。","昼日高眠甘茗乳，秋风清饮饱莼丝。","何当为背奚奴锦，收拾潭州归后诗。"],"title":"安抚徽猷郎中被召欲东赋诗见志乃以得归闲退为喜门人小子知先生之心也辄和严韵用畅高风  其二"}
