{"author":"陆壑","id":131865,"strains":["平仄平平仄仄平，平平仄仄仄平平。","平平仄仄仄仄仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["萧飒西风吹帽纱，征途近晚欲停车。","峰回路转六七里，犬吠鸡鸣三四家。","采药人归闻术气，寻仙路远梦桃花。","买来山酿全如水，亦解昏昏到日斜。"],"title":"天台道中"}
