{"author":"陈郁","id":107920,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["穿鱼新聘一衔蝉，人说狸花最直钱。","旧日畜来多不捕，于今得此始安眠。","牡丹影里嬉成画，薄荷香中醉欲颠。","却是能知春信息，有声堪恨复堪怜。"],"title":"得狸奴"}
