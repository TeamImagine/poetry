{"author":"刘沧","id":26655,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["行经阙里自堪伤，曾叹东流逝水长。","萝蔓几凋荒陇树，莓苔多处古宫墙。","三千弟子标青史，万代先生号素王。","萧索风高洙泗上，秋山明月夜苍苍。"],"title":"经曲阜城"}
