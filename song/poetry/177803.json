{"author":"王禹偁","id":177803,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["愁霖百日思低迷，昨夜星辰似旧时。","稼穑已伤忧客计，津梁全坏怯归期。","丹河浪减沙痕涨，锦岭霜晴月影迟。","喜霁未遑抽赋笔，劳君先惠碧云诗。"],"title":"仲咸以一秋苦雨两日忽晴以四韵见寄因次原韵兼纾客情"}
