{"author":"陆游","id":33113,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["侵床月白病全苏，掠面风清酒欲无。","渺渺塘阴下鸥鹭，萧萧秋意满菰蒲。","纵输烟渡横孤艇，也胜京尘暗九衢。","莫遣良工更摹写，此诗端是卧游图。"],"title":"小阁纳凉"}
