{"author":"施枢","id":131724,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["天女霜刀剪亦难，露红烟紫碧阑干。","步摇衣袂飘霞珮，钿合钗梁间宝冠。","枝上任他无力笑，灯前还作有情看。","采根若可苏民病，始信无经载牡丹。"],"title":"芍药  其二"}
