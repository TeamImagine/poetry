{"author":"德宗皇帝","id":198,"strains":["平平仄平仄，仄仄平○平。","仄平仄仄平，仄平仄○平。","平○仄平○，平仄平平平。","仄仄仄平仄，仄○平平平。","平○仄平仄，平平平仄平。","平平○平平，仄平○仄平。","平仄仄平仄，仄平○仄平。","仄平平○平，仄○仄仄○。","仄仄仄平仄，平○○仄平。"],"paragraphs":["招提迩皇邑，复道连重城。","法筵会早秋，驾言访禅扃。","尝闻大仙教，清净宗无生。","七物匪吾宝，万行先求成。","名相既双寂，繁华奚所荣。","金风扇微凉，远烟凝翠晶。","松院静苔色，竹房深磬声。","境幽真虑恬，道胜外物轻。","意适本非说，含毫空复情。"],"title":"七月十五日题章敬寺"}
