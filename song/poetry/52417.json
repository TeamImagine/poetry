{"author":"释宝昙","id":52417,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十日西风便老成，挽回金气愈高明。","朱轓玉节非吾事，雪竹霜松不世情。","未可买山归卜筑，却须持橐慰平生。","如公骨相应仙去，绿发朱颜已有名。"],"title":"为王漕寿"}
