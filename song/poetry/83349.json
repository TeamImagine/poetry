{"author":"陈文蔚","id":83349,"strains":["平仄平平仄仄平，平平仄仄仄平平。","平平仄仄平平仄，仄仄仄平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["人杰须知本地灵，鹅峰挺拔湛溪清。","新添九桂丛芳茂，旁发一枝花更荣。","文社只今传盛事，宦途从此展修程。","归耕愧我犹无地，仅有青山一笑迎。"],"title":"贺赵及卿黄定甫主宾联名登第"}
