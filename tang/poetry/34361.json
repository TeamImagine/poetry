{"author":"刘希夷","id":34361,"strains":["仄平平平平仄平，平平平仄仄平平。","仄平仄平仄平仄，仄仄仄平○○仄。","平平平仄平仄仄，平平平平仄平仄。","仄仄平仄平平平，○？平平仄平仄。","仄平平仄仄平平，平平平仄仄平平。","平平仄仄平○仄，仄仄平平平仄平。","仄平平仄平平仄，○平仄仄仄平平。","仄平仄平平仄平，平仄平平仄仄平。","平仄○平平仄仄，平平仄仄仄平平。","平仄平平平仄仄，○平平仄仄平平。","仄平仄仄平○仄，○平○仄仄平平。","仄仄平平平仄平，平平仄仄仄○平。","仄○仄平平仄仄，平仄平平仄仄平。"],"paragraphs":["洛阳城东桃李花，飞来飞去落谁家。","洛阳女儿好颜色，坐见落花长叹息。","今年花落颜色改，明年花开复谁在。","已见松柏摧为薪，更闻桑田变成海。","古人无复洛城东，今人还对落花风。","年年岁岁花相似，岁岁年年人不同。","寄言全盛红颜子，应怜半死白头翁。","此翁白头真可怜，伊昔红颜美少年。","公子王孙芳树下，清歌妙舞落花前。","光禄池台开锦绣，将军楼阁画神仙。","一朝卧病无相识，三春行乐在谁边。","宛转蛾眉能几时，须臾鹤髪乱如丝。","但看古来歌舞地，惟有黄昏鸟雀悲。"],"title":"代悲白头吟"}
