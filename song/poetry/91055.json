{"author":"释居简","id":91055,"strains":["○平仄仄平平平，平平仄平平仄平。","平平平○仄平仄，仄○○仄平平平。","平平○平仄○仄，仄仄平○仄○仄。","○平仄仄○○○，仄仄平○平仄○。","仄平仄平仄仄平，平仄仄平平仄平。","仄平平仄仄平平，仄平平○平仄平。","平○平平仄仄仄，平仄仄平平仄仄。","仄平仄仄仄平平，仄平平仄○平仄。","○平仄仄○仄平，仄平○仄平平平。","仄平仄仄○平仄，平平平仄平平仄。"],"paragraphs":["昭台一鏁无开扉，君恩易随朝露晞。","桃笙葵扇果何物，不长相保终奚为。","人言昭台失其所，殆不知其得其死。","当时嫁作将相妻，赤族之顷宁独遗。","父兮久持震主威，兄也景升豚犬儿。","负芒之背潜生疑，祸萌骖乘渠莫知。","君王持心亦太薄，滋蔓不图惟稔恶。","立无嗣续劝功臣，只书官氏标麟阁。","将军惜子如惜金，不为长计诚何心。","丈夫事业当惊世，区区乌足私家计。"],"title":"昭台行  其一"}
