{"author":"释居简","id":91277,"strains":["平仄○平○仄仄，平仄仄平○○仄。","平平仄仄仄平平，○仄平平仄平仄。","仄平平仄仄○仄，仄平仄仄平平仄。","○平仄仄仄平平，仄仄仄平平仄仄。","平仄平○○仄仄，平平仄仄平平仄。","平平平仄仄平平，仄平仄仄平平仄。","○仄平平仄仄平，○○仄仄平○仄。","仄仄仄仄仄平仄，○仄平平仄平仄。","仄平平仄仄平平，仄平仄仄平平仄。","平仄平○仄仄平，平仄平平○○仄。"],"paragraphs":["伊洛正音闻者寡，邪说异端难并驾。","春风不到六经堂，和煦无由蔼天下。","卓然人物既兴起，浩然一气均陶冶。","横秋霁月耿东南，劲草疾风知用舍。","堤障狂澜如砥柱，渊源理学扶宗社。","伊周文宪复精明，汉唐述作俱陵跨。","论道经邦坐策勋，弹冠束带无遗野。","遂令四海九州内，三尺儿童耻言伯。","太山盘石固无疆，乱臣贼子胡为者。","今日枢庭拜宇文，还似前朝相司马。"],"title":"贺宇文枢使"}
