{"author":"李复","id":212677,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["昔年图史守岩幽，每仰高文动斗牛。","千里来登徐孺榻，一时如上李膺舟。","激昂囊颖思先出，慰藉泥涂欲晚收。","曾笑王筠无事业，但题草木作风流。"],"title":"上延帅沈内翰  其一"}
