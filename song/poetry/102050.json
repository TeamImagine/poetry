{"author":"方信孺","id":102050,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["池开新白遍天涯，未许东风擅一家。","苍桂丛中苍桂树，碧莲峰里碧莲花。","波光分破湖千顷，云影斜飞水一漥。","待着栏干横浅绿，浮萍开处见鱼虾。"],"title":"西山凿池种白莲作"}
