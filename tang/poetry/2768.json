{"author":"杜甫","id":2768,"strains":["平仄平仄平，仄仄仄○仄。","平仄平仄平，平平仄平仄。","平平仄平平，仄仄仄仄仄。","平平仄平仄，平仄仄仄仄。","仄平仄平仄，仄仄平仄仄。","平平仄平仄，仄仄平○仄。","平平平平平，平仄仄仄仄。","平仄平平平，平○仄平仄。"],"paragraphs":["春旱天地昏，日色赤如血。","农事都已休，兵戈况骚屑。","巴人困军须，恸哭厚土热。","沧江夜来雨，真宰罪一雪。","谷根小苏息，沴气终不灭。","何由见宁岁，解我忧思结。","峥嵘群山云，交会未断绝。","安得鞭雷公，滂沱洗吴越。"],"title":"喜雨"}
