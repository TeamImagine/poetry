{"author":"张说","id":34757,"strains":["仄仄○平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平仄仄仄，仄仄仄平平。","○仄平平仄，○平仄仄○。","仄平平仄仄，○仄仄平平。"],"paragraphs":["豫动三灵赞，时巡四海威。","陕关凌曙出，平路半春归。","霍镇迎云罕，汾河送羽旗。","山南柳半密，谷北草全稀。","迟日宜华盖，和风入袷衣。","上林千里近，应见百花飞。"],"title":"扈从南出雀鼠谷"}
