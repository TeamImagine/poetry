{"author":"李德裕","id":18365,"strains":["仄仄平平仄，○平○仄平。","平平○○仄，仄仄仄平平。","平仄平平仄，平平仄仄平。","仄○平仄仄，平仄仄平○。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄○平仄仄，仄仄仄平平。","○仄平平仄，○平仄仄平。","仄○平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄○平。","仄○平○仄，○平仄仄○。","仄平平仄仄，平仄仄平平。","仄仄平○仄，平平仄仄○。","仄平平仄仄，仄仄仄平平。","仄仄平平仄，平○仄仄平。","○平平仄仄，平仄仄平平。"],"paragraphs":["宛转龙歌节，参差燕羽高。","风光摇禁柳，霁色暖宫桃。","春露明仙掌，晨霞照御袍。","雪凝陈组练，林植耸干旄。","广乐初跄凤，神山欲抃鳌。","鸣笳朱鹭起，叠鼓紫骍豪。","象舞严金铠，丰歌耀宝刀。","不劳孙子法，自得太公韬。","分席罗玄冕，行觞举绿醪。","彀中时落羽，橦末乍升猱。","瑞景开阴翳，薰风散郁陶。","天颜欢益醉，臣节劲尤高。","楛矢方来贡，雕弓已载櫜。","英威扬绝漠，神算尽临洮。","赤县阳和布，苍生雨露膏。","野平惟有麦，田辟久无蒿。","禄秩荣三事，功勋乏一毫。","寝谋惭汲黯，秉羽贵孙敖。","焕若游玄圃，欢如享太牢。","轻生何以报，祗自比鸿毛。"],"title":"寒食日三殿侍宴奉进诗一首"}
