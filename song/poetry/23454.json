{"author":"王十朋","id":23454,"strains":["平平○○仄，平○仄平仄。","平平仄仄仄，平仄仄仄仄。","平平平平平，仄仄仄仄仄。","仄平仄仄平，○仄○仄仄。","仄平仄平平，平仄仄平仄。","仄平○仄平，平仄仄平仄。","平平仄仄仄，仄仄仄平仄。","平平仄仄仄，仄仄仄平仄。","平平仄仄平，仄仄平仄仄。","仄平平平平，仄仄仄平仄。","○平仄平仄，仄仄仄仄仄。","仄平○平平，平仄平仄仄。","仄平平仄仄，仄仄仄仄仄。","仄平仄仄平，平仄仄平仄。"],"paragraphs":["医师笼参术，良将枕戈矢。","儒生嗜底物，书卷挂口齿。","刘侯西南来，岁月十首尾。","闭门阅古今，过眼分亥豕。","异书照神藜，奇字哭妖鬼。","许身如蠹鱼，文字共生死。","风流反得罪，去国果谁耻。","仙舟载秘阁，便腹贮名理。","江神亦世情，逐客多不喜。","厄同焚书秦，恶类灭邢毁。","沾濡遍箱箧，痛惜到骨髓。","我初闻为惊，终夜成坐起。","得君诗细读，罪己不罪水。","愿言坐啸余，书著子刘子。"],"title":"次韵韶美失舟闵书"}
