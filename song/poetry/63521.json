{"author":"周孚","id":63521,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄仄平仄仄平。"],"paragraphs":["学子今方竹苇如，自怜老腹独空虚。","短畦小摘犹能饭，荒径徐行可当车。","世事从来多卤莽，吾侪何自有赢余。","肯来蠹简同签整，却恐令君得异书。"],"title":"次从之韵招从之"}
