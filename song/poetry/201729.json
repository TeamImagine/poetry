{"author":"彭汝砺","id":201729,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["行李参差久不齐，飘蓬邂逅暂相依。","趋驰静笑营生拙，老大今知旧态非。","车马一朝君北去，江湖何日我南归。","人间物物浑虚幻，莫为分襟泪辄挥。"],"title":"送梁晦之"}
