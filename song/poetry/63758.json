{"author":"王质","id":63758,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["马喜名山去不停，半鞭驰度两峰青。","飞来山鸟能言语，老去江梅尚典型。","溪女半扉撩倦客，野僧三肃上孤亭。","百滩流水苍烟上，倚尽斜阳且更听。"],"title":"题山亭"}
