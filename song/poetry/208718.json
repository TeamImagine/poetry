{"author":"吕南公","id":208718,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平仄。","仄平平仄仄平仄，平仄平平仄仄平。","平仄平平平仄仄，仄平平仄仄平平。"],"paragraphs":["二年来往南丰路，饱听乡民说县丞。","刚果已如秋汉鹗，洁清仍似玉壶水。","室无奸吏纵横入，门有书生旦暮登。","何事廉车帷幕厚，不将高位待贤能。"],"title":"寄赠张县丞"}
