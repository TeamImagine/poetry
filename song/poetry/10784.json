{"author":"朱槔","id":10784,"strains":["仄平平仄仄平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄平平平仄平。","仄仄平平仄平仄，平平平仄仄平平。"],"paragraphs":["九渊亭上二三子，见说年来事事新。","隔水不容招手唤，曲窗已有画眉人。","酴醾香好急携酒，𫛸鴂声繁催送春。","笑我江南未归客，飘然天地一闲身。"],"title":"二诗寄德粲并简内观诸友  其二"}
