{"author":"苏轼","id":195254,"strains":["平仄平仄仄，仄平平平平。","平平仄仄仄，仄平仄仄平。","平平仄平平，平仄平仄平。","仄平平仄仄，仄仄仄仄平。","仄○仄平平，仄仄仄仄○。","平平仄平仄，平仄平平平。","○平仄仄仄，仄○仄仄平。","平平仄○仄，平平仄平平。","仄仄仄仄平，仄平仄平平。","平平平仄仄，仄仄平平○。","○平仄仄仄，仄仄平平平。","仄○仄仄平，○仄仄仄平。","仄平仄仄平，○仄仄仄平。","仄○平平仄，仄仄仄仄平。","仄仄仄仄平，平仄平平平。","仄仄平仄仄，○○仄仄平。","仄仄仄平仄，仄平仄平平。","仄平仄平平，仄平仄仄平。","仄○平平平，平仄平平平。","平平平仄仄，○仄○○平。"],"paragraphs":["朝菌无晦朔，蟪蛄疑春秋。","南柯已一世，我眠未转头。","仙人视吾曹，何异蜂蚁稠。","不知蛮触氏，自有两国忧。","我观去来今，未始一念留。","奔驰竟何得，而起无穷羞。","王郎误涉世，屡献久不酬。","黄金散行乐，清诗出穷愁。","俯仰四十年，始知此生浮。","轩裳陈道路，往往儿童收。","封侯起大第，或是君家驺。","似闻负贩人，中有第一流。","炯然径寸珠，藏此百结裘。","意行无车马，倏忽略九州。","邂逅独见之，天与非人谋。","笑我方醉梦，衣冠戏沐猴。","力尽病骐骥，伎穷老伶优。","北山有云根，寸田自可耰。","会当无何乡，同作逍遥游。","归来城郭是，空有累累丘。"],"title":"九日次定国韵"}
