{"author":"贺铸","id":212942,"strains":["平仄仄仄平，○平仄平仄。","平○平仄仄，仄仄平平仄。","平平仄仄仄，仄仄平平仄。","平仄仄平平，平平仄平仄。","平仄仄平仄，仄仄○平仄。","仄仄仄○平，平平仄平仄。","平平○○仄，仄仄仄平仄。","仄仄仄平平，仄平仄平仄。","平平仄仄仄，平仄平平仄。","仄仄平○平，平○仄平仄。","？？仄○仄，平仄平仄仄。","平平仄平仄，仄仄平平仄。","平仄○仄○，平平平仄仄。","仄平仄平仄，平仄平仄仄。","平仄仄平平，仄仄平平○。","平平仄平仄，平仄平仄仄。","仄平仄平仄，○仄平平仄。","平仄○仄平，平平仄平仄。"],"paragraphs":["前日去薄官，驱车望城阙。","情亲周与郭，契阔多年别。","征袍未及解，径造郊扉谒。","存问审安娱，芝眉尉怀渴。","家饱具羹炙，笑我犹饕餮。","野色夜苍茫，松阴步微月。","悲风应长啸，洒面若冰雪。","狭室烛花青，坏炉拥驼褐。","欢呼讲旧好，邻梦憎惊聒。","念昔初冠年，朋从事颠蹶。","匆匆一回首，身志成老拙。","居诸信遄迈，又值阳生节。","春物行可期，良游须屡结。","妇家酒醅美，升斗容丐辍。","斟酌挹东君，手选时芳折。","樽前有余乐，身外无所切。","欲寻玉清路，难访金丹诀。","修短三万朝，黄尘共埋灭。"],"title":"访周沆郭忱"}
