{"author":"元稹","id":14256,"strains":["仄平仄平仄，仄仄仄平平。","仄仄仄仄仄，仄仄仄仄平。","平平仄平仄，仄仄○仄平。","仄仄平仄仄，平平仄平平。","平平仄平仄，仄仄平仄平。","平仄仄仄平，平平仄平平。","平平仄仄仄，仄仄平仄平。","仄平○仄仄，仄仄平平平。","仄仄仄仄仄，仄平仄仄平。","仄平仄平仄，平仄平平平。","仄仄平仄仄，平仄仄平○。","平仄仄仄仄，仄仄仄仄○。","平平仄仄平，仄仄仄仄○。","仄平○仄仄，平仄○○○。","仄仄仄平仄，○○平○平。","平仄○○仄，平平平仄平。","平仄仄仄仄，仄平平仄平。"],"paragraphs":["种花有颜色，异色即为妖。","养鸟恶羽翮，剪翮不待高。","非无剪伤者，物性难自逃。","百足虽捷捷，商羊亦翘翘。","伊余狷然质，谬入多士朝。","任气有愎戆，容身寡朋曹。","愚狂偶似直，静僻非敢骄。","一为毫发忤，十载山川遥。","烁铁不在火，割肌不在刀。","险心露山岳，流语翻波涛。","六尺安敢主，方寸自由调。","神剑土不蚀，异布火不燋。","虽无二物姿，庶欲效一毫。","未能深蹙蹙，多谢相劳劳。","去去我移马，迟迟君过桥。","云势正横壑，江流初满槽。","持此慰远道，此之为旧交。"],"title":"酬刘猛见送"}
