{"author":"苏颋","id":34086,"strains":["仄仄仄平平，○平平仄平。","平平平仄仄，仄仄仄平平。","○仄平平仄，平平仄仄平。","仄平○仄仄，平仄○平平。","平仄平平○，○平仄仄平。","○○○平仄，仄仄仄平平。"],"paragraphs":["右地接龟沙，中朝任虎牙。","然明方改俗，去病不为家。","将礼登坛盛，军容出塞华。","朔风摇汉鼓，边马思胡笳。","旗合无邀正，冠危有触邪。","当看劳还日，及此御沟花。"],"title":"同饯阳将军兼源州都督御史中丞"}
