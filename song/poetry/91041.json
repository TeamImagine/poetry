{"author":"释居简","id":91041,"strains":["平平仄平平，仄仄平平平。","○平仄平仄，仄仄仄仄○。","仄平仄仄仄，仄仄平平○。","仄○仄平仄，仄仄平平平。","仄仄仄平仄，仄仄仄仄平。","仄仄平仄平，仄仄仄平○。","○平仄仄仄，仄平平仄平。","仄平平仄平，仄仄仄仄平。","平仄仄仄平，平仄○仄平。","仄仄仄平仄，仄仄仄仄平。","○○平仄仄，仄仄平仄平。","○平仄仄仄，○仄仄仄平。"],"paragraphs":["颠风挟玄霜，跋扈清溪阴。","长年把船尾，铁面抵弗禁。","面皴不暇问，腕裂龟文深。","手中老篙竹，出水冰淋淋。","一步一千里，进寸或退寻。","抵死为食谋，俛首潜呻吟。","劳人冻入骨，寸心攒万针。","乐哉田舍郎，坐拥廪若林。","强使损绪余，瞪目如病喑。","所得不盈把，粒米敌数金。","沈思耕者志，岂异舟子心。","其谁受此施，观此受施箴。"],"title":"持钵  其三"}
