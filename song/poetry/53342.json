{"author":"项安世","id":53342,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["雪领飘萧电目明，老于尘里讵沾尘。","惠连已解传吾句，元亮何妨得此身。","诗卷酒杯为事业，药囊丹鼎自君臣。","幅巾短褐长安市，谁识东溪直钓人。"],"title":"次韵奉东溪刘居士"}
