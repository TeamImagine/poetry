{"author":"释慧空","id":10128,"strains":["平仄仄○平仄仄，平仄平平平仄平。","仄平仄○平平仄，仄仄平平平仄平。","平平仄仄平平仄，平仄○○仄仄平。","仄仄仄平○○仄，仄平仄仄仄平平。"],"paragraphs":["香至国王之季子，般若多罗之克家。","六宗既正西干眼，五叶来开东震花。","根源直截无文字，皮髓分张有等差。","却怕老僧行正令，急携只履返流沙。"],"title":"达磨真赞  其一"}
