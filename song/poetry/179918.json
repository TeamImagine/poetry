{"author":"王安石","id":179918,"strains":["仄平平○仄平仄，平平仄仄○平仄。","仄平仄仄平平平，仄仄平平仄平仄。","仄平仄平平仄平，仄平仄仄平平平。","平平平○仄仄仄，平仄仄仄平平平。","平平仄平平仄仄，平○○仄平○仄。","仄仄仄平仄仄平，平○仄仄平平仄。","○仄○平○仄平，平平○仄仄平平。","○平仄仄平仄仄，平仄平平平仄平。"],"paragraphs":["望夷宫中鹿为马，秦人半死长城下。","避时不独商山翁，亦有桃源种桃者。","此来种桃经几春，采花食实枝为薪。","儿孙生长与世隔，虽有父子无君臣。","渔郎漾舟迷远近，花间相见因相问。","世上那知古有秦，山中岂料今为晋。","闻道长安吹战尘，春风回首一霑巾。","重华一去宁复得，天下纷纷经几秦。"],"title":"桃源行"}
