{"author":"陈岘","id":77416,"strains":["仄仄平平平，仄仄平平仄。","仄仄平平仄，仄仄平平仄。","仄仄仄仄仄，仄仄平平仄。","平平仄平仄，平○仄仄仄。","平平仄平仄，平平仄○仄。","仄仄仄仄○，平平仄平仄。","平平仄平仄，仄○平仄仄。"],"paragraphs":["送客联镳归，得得招提宿。","晚渡沧江口，路入青山曲。","突兀忽在眼，一洗奔驰俗。","然灯遽呼酒，僧留供野蔌。","林高上明月，谈声响空谷。","坐久夜益深，同来或鼾熟。","明朝返城郭，此兴真可录。"],"title":"宿董山寺"}
