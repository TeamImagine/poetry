{"author":"翁卷","id":80295,"strains":["平平仄平仄，仄仄平仄○。","？平平平平，仄仄○仄平。","仄仄平仄平，仄仄平○平。","平平仄仄仄，仄平仄平○。","平平○平平，仄平仄平平。","○仄仄仄仄，仄仄平平平。","仄仄仄仄平，平平仄仄平。","仄平平平仄，仄仄平仄平。","仄平仄平仄，平仄平仄○。","平平○仄仄，仄仄仄仄仄。","平平仄平仄，仄仄平平平。","平○仄○平，○平仄平平。","仄平仄平平，平平○平○。"],"paragraphs":["常忧别时数，每苦欢事疏。","矧兹同心人，契阔三月余。","昨日携瘦藤，往访林间庐。","差池不一见，出门恨何如。","今晨苍童来，赠言委璠玙。","吟玩弗忍释，绚彩摇襟裾。","子有供世才，胡为未展舒。","我无资身策，合守贫贱居。","积疴困疲薾，焉得愁闷除。","殷勤荷久要，尚肯念到予。","南枝早梅白，古涧寒流虚。","明当复相寻，行游带琴书。","嚼花饮芳泉，哦诗更踌躇。"],"title":"酬友人"}
