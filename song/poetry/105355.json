{"author":"包恢","id":105355,"strains":["平平平平平，仄平仄仄仄。","仄仄平平平，仄仄平仄仄。","仄○仄仄○，仄仄仄○仄。","仄○平仄仄，仄仄仄平仄。","平仄仄仄平，仄平仄平仄。","仄平平仄平，仄○仄平仄。","平仄仄仄平，仄仄○仄仄。","○仄平仄平，○仄平仄仄。","仄平○仄平，仄仄○仄仄。","○仄仄○仄，仄仄仄○仄。","仄○平平平，仄仄仄平仄。","仄平仄平○，平平仄平仄。","仄平○仄平，仄仄平仄仄。"],"paragraphs":["扶颠而持危，在天下大势。","拨乱而存亡，在国家大计。","一司一事间，未足系兴替。","马援为郡守，尚不屑烦细。","惟大姓黠羌，不容有违戾。","况为公与卿，不思大经济。","今大姓黠羌，几倍过汉世。","中有根木存，犹在加护卫。","大都如弈棋，败局如已逝。","如有一胜著，败乃以胜继。","巽当知衡权，是乃德之制。","果哉末之难，圆神妙龟筮。","愿言其吉凶，大辟天地闭。"],"title":"送蒙斋赴召六首  其四"}
