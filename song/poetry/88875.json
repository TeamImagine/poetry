{"author":"林伯春","id":88875,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["羊肠路入最高峰，倦倚东风点瘦筇。","芳草有情春意远，青山依旧暮云重。","新来梵阁添奇观，前度诗人带老容。","寄我此身天地里，梦回林杪一声钟。"],"title":"蓝溪次曾状元韵"}
