{"author":"王安石","id":179929,"strains":["平○平平平，平仄仄○仄。","平平仄○平，仄仄仄平仄。","平平○平仄，平仄○仄仄。","平平仄平仄，平平平平仄。","平平仄仄仄，仄仄平仄仄。","平仄仄仄平，○平仄平仄。"],"paragraphs":["崔嵬天门山，江水绕其下。","寒渠已胶舟，欲往岂无马。","时恩缪拘缀，私养难乞假。","低徊适为此，含忧何时写。","吾能好谅直，世或非诡诈。","安得有一廛，相随问耕者。"],"title":"寄曾子固二首  其二"}
