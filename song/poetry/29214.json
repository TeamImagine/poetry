{"author":"韩元吉","id":29214,"strains":["平平仄平平，仄仄仄平仄。","仄平仄仄仄，仄仄平○仄。","平平仄平仄，仄仄仄平仄。","平平仄仄仄，仄仄仄平仄。","平平仄仄平，仄仄平仄仄。","平平平仄仄，○仄平平仄。","仄平仄仄平，仄平仄平仄。","平平仄平平，仄仄仄○仄。"],"paragraphs":["青山足佳游，远睇欲无路。","稍寻绝涧入，始辨云间树。","泉声若招客，倚杖得夷步。","惊湍泻乱石，激激有清趣。","风微鸟哢幽，日彻鱼影聚。","居然鱼鸟乐，正欠幽人住。","野僧岂忘机，作亭以兹故。","因君赋新诗，我亦梦其处。"],"title":"朱元晦清湍亭"}
