{"author":"李纲","id":244796,"strains":["平仄平平仄仄平，平平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["兵火烧残井邑空，谿山依旧夕阳中。","故乡自昔悲游子，壮岁来归今老翁。","细认里闾寻树石，怪看旌旆走儿童。","王师新定回源盗，犹喜田家岁事丰。"],"title":"次昭武省祖茔焚黄因会宗族二首  其二"}
