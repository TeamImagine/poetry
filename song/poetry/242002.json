{"author":"吴激","id":242002,"strains":["平仄平○仄，平平仄仄平。","平平平仄仄，仄仄仄○平。","仄仄○平仄，平平仄仄平。","○平仄平仄，○仄仄○○。","仄仄平平仄，平平仄仄平。","○平平仄仄，仄仄仄平平。","○仄平平仄，平平仄仄平。","平○仄仄仄，仄仄仄平○。","仄仄○○仄，平平仄仄○。","仄○平仄仄，平仄仄平平。","仄仄平○仄，平平仄仄平。","仄平平仄仄，平仄仄平平。","平仄平○仄，平平仄仄平。","平平仄平仄，平仄仄平平。","仄仄平平仄，平平仄仄平。","平○平仄仄，平仄仄平○。"],"paragraphs":["箕子朝鲜僻，蓬丘弱水寛。","儒风通百粤，旧史记三韩。","邑聚从衡接，民居质朴安。","犹存古笾豆，兼用汉衣冠。","兔颖家工缚，鲑腥俗嗜餐。","骑兵腰玉具，府卫挟金丸。","长袖鸢窥肉，都场狖挂竿。","琴中蔡氏弄，指下祝家弹。","主礼分庭抗，宾筵百拜难。","渍橙粇酿旨，滋桂鹿修干。","泼墨松如栉，隤墙石似丹。","地偏先日出，天迫众山攒。","鹏翼云帆远，羊肠石磴盘。","由来异文轨，休讶变暄寒。","事可资谈柄，谁能记笔端。","聊将诗貌取，归作画图看。"],"title":"鸡林书事"}
