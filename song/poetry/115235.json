{"author":"刘克庄","id":115235,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["壮于蒳子大于榛，咀嚼全胜麹糵春。","俚俗相传祛瘴厉，方书或谓健脾神。","素知鲸量安能醉，但取鸡心未必真。","一笑何妨玉山倒，贫家幸自有苔茵。"],"title":"林卿见访食槟榔而醉明日示诗次韵一首"}
