{"author":"鲍溶","id":19004,"strains":["平平平平平，仄仄仄仄平。","仄仄平仄仄，仄平仄平平。","平仄仄平仄，仄平平仄平。","平平平仄仄，仄○平平平。","平平平平平，○仄仄○平。","○平仄仄仄，仄仄○○平。","仄平仄仄平，仄仄仄平○。","仄仄仄平仄，○平仄平平。"],"paragraphs":["烟芜歌风台，此是赤帝乡。","赤帝今已矣，大风邈凄凉。","惟昔仗孤剑，十年朝八荒。","人言生处乐，万乘巡东方。","高台何巍巍，行殿起中央。","兴言万代事，四坐沾衣裳。","我为异代臣，酌水祀先王。","抚事复怀昔，临风独彷徨。"],"title":"沛中怀古"}
