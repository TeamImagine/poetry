{"author":"方一夔","id":152128,"strains":["平仄仄仄仄，平仄仄○平。","仄平平仄仄，仄平平仄平。","平平仄仄仄，仄○仄仄平。","平平仄仄仄，仄仄平仄平。","平平平仄仄，仄仄平仄平。","平平仄平仄，仄仄仄仄平。","平仄仄平仄，仄仄平平平。","平仄○平平，仄仄仄平平。"],"paragraphs":["云日半解驳，东上雨中晴。","不知谁幻化，倏然成气形。","精光错异采，势且迫太清。","良苗不润泽，咫尺夷大明。","儿童争指目，万象俱晦冥。","须臾换光景，变灭不暂停。","天运亘终古，百怪终无成。","吾欲乘清风，再拜叩玄精。"],"title":"续感兴二十五首  其八"}
