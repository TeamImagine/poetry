{"author":"刘克庄","id":114230,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["诗家事业可怜生，骨朽人间有集行。","锻炼鬼犹惊险语，折磨天亦妒虚名。","长骑馿背嫌肩耸，欲拔鲸牙恨力轻。","吟得擅场成底事，不如黄策挹浮荣。"],"title":"又二首  其二"}
