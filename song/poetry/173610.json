{"author":"黄庶","id":173610,"strains":["平平○仄○，平○仄仄仄。","○平仄平仄，仄仄○仄仄。","仄仄平○仄，仄仄仄平仄。","平平平仄平，平仄仄仄仄。","平平仄平仄，仄仄平仄仄。","仄仄仄仄仄，仄仄○仄仄。","平平平仄○，仄仄平仄仄。","仄平平平平，仄仄仄仄仄。"],"paragraphs":["秋风吹客衣，归思入梦寐。","相逢在千里，一饮胜百醉。","果脯随分列，不减到家味。","平生金石心，颠倒独莫弃。","何时不搔首，共话医国计。","恨未得杞梓，欲把斤斧试。","尘埃鞋履穿，各走车马地。","唯兹栖栖怀，酒碗可以慰。"],"title":"辇下会里人子蒙饮"}
