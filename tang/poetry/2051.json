{"author":"王邕","id":2051,"strains":["仄仄仄平平，平平仄仄平。","○平平仄仄，仄仄仄平平。","仄仄平平仄，平平仄仄○。","仄平平仄仄，平仄仄平○。","仄仄平○仄，平平仄仄平。","平平平仄仄，平仄仄平平。"],"paragraphs":["峻极位何崇，方知造化功。","降灵逢圣主，望幸表维嵩。","隐映连青壁，嵯峨向碧空。","象车因叶瑞，龙驾愿升中。","万岁声长在，千岩气转雄。","东都歌盛事，西笑伫皇风。"],"title":"嵩山望幸"}
