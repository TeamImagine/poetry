{"author":"张镃","id":80948,"strains":["平仄仄仄平，仄○仄平仄。","平平仄仄仄，平平仄平仄。","○仄仄仄仄，仄仄平仄仄。","平平平仄平，仄仄仄？仄。","平平仄平仄，平仄平○仄。","平平平平平，仄仄仄仄仄。","○平平仄仄，仄仄仄？仄。","○平仄仄平，仄仄仄仄仄。","平平仄平仄，仄○仄仄仄。","平平平平仄，仄○平○仄。"],"paragraphs":["晨起浴倍佳，爽疏洞肤发。","灵芜郁宝鼎，清忱睇天阙。","三十六帝座，一一神远谒。","旋瞻云始盈，洒雨响飘忽。","余霏集栏庑，林翠忻荫樾。","高枝闲稀星，万叶被湿月。","吟喁蛩蚻辈，草际竞窸窣。","观生物我齐，岂计辨与讷。","羲车唱群动，静思苦易歇。","摩挲山头石，汝相筋称骨。"],"title":"秋日夙兴"}
