{"author":"杨亿","id":210509,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["分直蓬邱未再期，江东去去拥旌麾。","名通南省郎官籍，卷续新安郡政诗。","虎观清风留汗简，鸰原高韵忆吹篪。","故人别后频南望，想见森森琼树枝。"],"title":"李四赴歙州"}
