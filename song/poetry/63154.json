{"author":"薛季宣","id":63154,"strains":["仄平平仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄平平仄，平仄平平平仄平。","仄仄仄平平仄仄，平平仄仄仄平平。"],"paragraphs":["万夫卬止配高山，德望巍峨履道安。","容貌訚訚服乡党，风棱凛凛冠朝端。","凤鸣往格君心正，鹯击曾闻奸胆寒。","不相宅家长已矣，空教有识涕澜汍。"],"title":"故使制置阁学萧公挽章  其一"}
