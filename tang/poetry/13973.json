{"author":"李贺","id":13973,"strains":["仄平仄平平，平平平仄仄。","仄仄平仄○，平仄仄仄仄。","仄平仄平仄，平仄平仄仄。","平平仄平仄，○平仄平○。","平平仄平仄，仄仄平平仄。","仄仄仄○平，平平仄平仄。","仄平平仄○，平仄仄平仄。","平平仄仄仄，仄仄仄平仄。","仄○○仄仄，仄仄仄平仄。","○○仄平平，仄平仄平仄。"],"paragraphs":["闭门感秋风，幽姿任契阔。","大野生素空，天地旷肃杀。","露光泣残蕙，虫响连夜发。","房寒寸辉薄，迎风绛纱折。","披书古芸馥，恨唱华容歇。","百日不相知，花光变凉节。","弟兄谁念虑，笺翰既通达。","青袍度白马，草简奏东阙。","梦中相聚笑，觉见半床月。","长思剧寻环，乱忧抵覃葛。"],"title":"秋凉诗寄正字十二兄"}
