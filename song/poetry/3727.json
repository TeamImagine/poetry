{"author":"陈与义","id":3727,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万玉中间作此亭，规模虽小意高深。","稚篁畏日生檐下，老树禁风长绿阴。","不道官中尽汤火，谁知闹里有山林。","公余独在斜阳外，百岁顽身万古心。"],"title":"万玉亭"}
