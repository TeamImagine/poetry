{"author":"李白","id":55861,"strains":["平仄仄仄仄，平平平仄平。","平平平平仄，平仄平平平。","仄○平平平，仄仄仄仄平。","平平仄平平，平仄○仄平。","仄○仄仄仄，仄仄平平平。","○仄仄平仄，仄仄平平平。","仄仄平仄平，仄仄平仄平。","仄○仄仄仄，仄仄仄仄○。","仄平平平平，平仄仄仄平。","平平仄仄仄，仄仄平仄平。","平平平平仄，○仄平平平。"],"paragraphs":["胡雁拂海翼，翱翔鸣素秋。","惊云辞沙朔，飘荡迷河洲。","有如飞蓬人，去逐万里游。","登高望浮云，仿佛如旧丘。","日从海傍没，水向天边流。","长啸倚孤剑，目极心悠悠。","岁晏归去来，富贵安可求。","仲尼七十说，历聘莫见收。","鲁连逃千金，珪组岂可酬。","时哉茍不会，草木为我俦。","希君同携手，长往南山幽。"],"title":"赠崔郎中宗之"}
