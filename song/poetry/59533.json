{"author":"陈造","id":59533,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["南园胜绝真堪画，边上谁为李伯时。","山纳嫩岚侵密坐，花骈红影闯清池。","吟笺传遍鸳鸿友，舞袖轻于翡翠儿。","东府西州皆四鬴，若为长伴酒边嬉。"],"title":"再次习池诗韵寄程帅二首  其一"}
