{"author":"管雄甫","id":38269,"strains":["仄仄平○仄，○平○仄平。","平平平仄仄，仄仄仄平平。","○仄平平仄，平○仄仄○。","仄○○仄仄，平仄仄平平。","○仄平平仄，平平仄仄○。","仄○平仄仄，平仄仄平平。"],"paragraphs":["戛玉音难尽，凝人思转清。","依稀流户牖，髣髴在檐楹。","更逐松风起，还将涧水幷。","乐中和旧曲，天际转余声。","漂渺浮烟远，温柔入耳轻。","想如君子佩，时得上堂鸣。"],"title":"戛玉有余声"}
