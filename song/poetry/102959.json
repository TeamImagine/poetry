{"author":"魏了翁","id":102959,"strains":["平平平平平，仄平仄仄○平平。","○平仄平仄，平平仄仄平平平。","平平平仄平○仄，仄平平仄仄仄平。","仄平○仄仄仄仄，仄仄○仄平平平。","平平平平平，平仄仄，仄仄○。","仄平平平仄仄仄，仄平平仄平平平。"],"paragraphs":["刘师携琴来，自言有术驱雷霆。","闻之冁然笑，人心未动谁为声。","阳居阴位阳行逆，日循阳度日数赢。","必尝凝聚乃奋击，不有降施谁升腾。","刘师携琴来，为我鼓，一再行。","若知雷霆起处起，便知音是人心生。"],"title":"赠造琴道士刘发云刘亦解致雷"}
