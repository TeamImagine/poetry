{"author":"吕定","id":77591,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["据鞍挥指八千兵，昔日中原几战争。","追鹿已无秦社稷，逝骓方叹楚歌声。","英雄事往人何在，寂寞台空草自生。","回首云山青矗矗，黄流依旧遶彭城。"],"title":"戏马台"}
