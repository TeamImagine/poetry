{"author":"范成大","id":43135,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["浮生饱外莫求余，羁旅东来计已疏。","肩耸已高犹索句，眼明无用且翻书。","百年子莫占元绪，万法吾今付子虚。","惟有登临心未厌，黄山闻道胜衡庐。"],"title":"再韵答子文"}
