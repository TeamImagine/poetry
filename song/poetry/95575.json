{"author":"赵师秀","id":95575,"strains":["平平仄仄仄平平，仄仄平平仄仄平。","仄仄平平仄平仄，仄仄平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["雕栏迎夏发奇葩，不拟分来野客家。","自洗铜瓶插欹侧，暂令书卷识奢华。","旧游尚忆扬州梦，丽句难同谢脁夸。","应被花嗔少风味，午窗相对一杯茶。"],"title":"叶侍郎送红芍药"}
