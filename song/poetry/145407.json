{"author":"马廷鸾","id":145407,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["骚情长爱重阳近，客路归迟夕照西。","举目山河秋寂寂，满城风雨晚凄凄。","老思旧隠盟鸥社，寒涉深流信马蹄。","凭轼试看炎绍录，空嗟语石与天齐。"],"title":"与三儿涉穰田渡车中读朱忠靖中兴事实有感"}
