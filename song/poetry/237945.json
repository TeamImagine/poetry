{"author":"王庭珪","id":237945,"strains":["仄平仄平仄，平平○平仄。","仄仄仄仄仄，○平仄○仄。","平平仄平仄，平○仄○仄。","平○仄仄仄，仄仄平平仄。","仄平平仄平，平平平仄仄。","仄仄○仄平，平仄仄平仄。","仄平平仄仄，平仄仄平仄。","仄平仄平平，仄仄○○仄。"],"paragraphs":["窜身楚西极，幽奇颇穷历。","况此古道傍，横天竦苍璧。","何年始开凿，工如鬼镵刻。","飞空数百丈，突出清鲸额。","那知风雨时，云雷非窟宅。","事迹堕渺茫，探讨失图籍。","岂无高世士，于此炼金液。","不能久徘徊，上马空叹息。"],"title":"游贡游洞"}
