{"author":"沈辽","id":189716,"strains":["仄平仄仄仄仄平，平平○平仄平平。","仄仄平○？平仄，仄平仄○平平平。","仄平平平仄仄仄，仄平仄仄平仄平。","仄平平仄仄仄仄，仄仄平仄平仄平。","平○仄仄仄平仄，平平平仄平平平。","仄平仄仄仄仄仄，平平仄平平仄平。","仄平仄仄仄平仄，平仄仄仄平平平。","仄平仄平仄仄仄，○仄仄仄平仄平。","平仄平平仄仄仄，平仄平仄仄仄平。","仄平仄平仄平平，平仄仄○平仄平。","平平平平仄平仄，仄仄仄平平仄平。","平仄平平仄平仄，仄仄平平平仄平。","平平平○仄○仄，仄仄仄平平仄○。","平平仄平仄仄仄，仄平平仄平仄平。","○仄平平仄平仄，仄○平仄平平平。","平平平平仄仄仄，平平仄仄平○平。","仄平仄仄仄仄仄，仄仄仄仄平平平。","平平仄仄平平仄，仄仄平仄平平平。","仄○仄平平仄仄，仄仄仄仄平平平。","仄平仄仄平平仄，平平平仄平平平。","仄平○仄仄仄仄，仄仄仄仄平平平。"],"paragraphs":["博罗四十雪上须，前年将兵出髙奴。","直取金汤癿名帐，卷旗夜过乌波涂。","黠羌仓惶不暇战，即时破荡禽作俘。","槖驰牛马以万计，白米青盐归我储。","朝廷下令趣军赏，丹砂书檄黄金书。","博罗解甲入帅府，归功老成为后图。","汉兵百万若虓虎，弓剑劲利无全胡。","不知黠羌欲送死，夭乐给事先六躯。","群帅无功坐待命，天子神圣贷不诛。","博罗奋髯笑呼卢，黄绶却参朝士裾。","逾年都城困尘土，乞得一麾南海隅。","江外山川旧游好，击鼓鸣笳联舳舻。","秋风翻浪白如雪，美酒满船谁要酤。","齐山老翁谢世故，不知门外贤与愚。","相见欣然拂棋局，不妨游戏为欢娱。","灊山金丹久已就，仙夫道友来相呼。","博罗俯首窃自笑，薄命若尔何为乎。","图形不止凌烟阁，迅步扶我青云衢。","岂如小邦苟廪禄，画诺足以嬉朝晡。","嗣宗已卜匡山宅，双林工簏青谿鱼。","子归当在十载外，老境共寄江南墟。"],"title":"奉送安行弟赴博罗守"}
