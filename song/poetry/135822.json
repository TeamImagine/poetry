{"author":"蔡襄","id":135822,"strains":["仄仄平平仄，平平○仄平。","仄平平仄仄，平仄仄平○。","平仄○平仄，平平仄仄平。","仄平平○仄，平仄仄平平。","平仄平平仄，平平仄仄平。","○平平仄仄，仄仄仄平平。"],"paragraphs":["历览宜阳道，披轩临朔风。","地疑尘世外，人尽画图中。","岩曲疏钟答，村前小彴通。","水烟寒更白，山气晓微红。","游宦真浮梗，流年似转蓬。","长怀无所寄，尽日送归鸿。"],"title":"登三乡寺阁"}
