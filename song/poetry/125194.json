{"author":"王柏","id":125194,"strains":["平仄仄仄仄平○，○仄平平仄仄平。","仄仄○平平仄仄，平平仄仄仄平平。","平平平仄平○仄，仄仄○○仄仄平。","仄仄仄平平仄仄，○平○仄仄○平。"],"paragraphs":["郎潜不复坦衿期，留得清名举世知。","老矣空还新虎节，归来只是旧鸿禧。","危言宁免班行忌，已死犹闻海内推。","病里仅能成大厦，当时燕雀不胜悲。"],"title":"挽徐郎中"}
