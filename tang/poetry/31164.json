{"author":"郑启","id":31164,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["尘生宫阙雾蒙蒙，万骑龙飞幸蜀中。","在野傅岩君不梦，乘轩卫懿鹤何功。","虽知四海同盟久，未合中原武备空。","星落夜原妖气满，汉家麟阁待英雄。"],"title":"严塘经乱书事 一"}
