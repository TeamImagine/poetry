{"author":"范成大","id":44615,"strains":["仄平○仄仄，仄仄○仄仄。","平仄仄平仄，仄仄○平仄。","仄平仄○仄，仄仄平平仄。","仄平仄仄仄，仄仄仄仄仄。","仄仄仄平仄，○仄平仄仄。","○平平仄平，仄仄仄○仄。","仄平仄平平，仄仄○平仄。","仄仄仄○平，平平仄平仄。","仄仄仄平仄，○平仄平仄。","○仄仄○平，仄仄仄平仄。"],"paragraphs":["乐天号达道，晚境犹作恶。","陶写赖歌酒，意象颇沉着。","谓言老将至，不饮何时乐。","未能忘煖热，要是怕冷落。","我老乃多戒，颇似僧律缚。","闲心灰不然，壮气鼓难作。","岂惟背声尘，亦自屏杯酌。","日课数行书，生经一囊药。","若使白公见，应讥太萧索。","当否竟如何，我友试商略。"],"title":"读白傅洛中老病后诗戏书"}
