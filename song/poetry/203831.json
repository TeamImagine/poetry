{"author":"孔平仲","id":203831,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["学馆人归静若山，久阴梅湿上衣冠。","酣酣雨意牵愁远，飒飒秋声吹梦寒。","竹笋解包堆屋角，蓼花抽穗出墙端。","此时最忆吴江上，千顷烟波一钓竿。"],"title":"风雨有秋色率然成小诗呈道济长官"}
