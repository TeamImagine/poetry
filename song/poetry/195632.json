{"author":"苏轼","id":195632,"strains":["平仄平仄平，仄平仄仄仄。","平平平仄仄，仄仄平仄仄。","仄平仄○仄，平仄○平仄。","仄平平平仄，仄仄平平仄。","平仄平仄仄，平平平○仄。","平仄仄仄○，仄仄仄○仄。","仄○仄平仄，仄仄平平仄。","○○平仄平，仄仄平平仄。"],"paragraphs":["灵寿扶孔光，菊潭饮伯始。","虽云闲草木，岂乐蒙此耻。","一时偶收用，千载相瘢疻。","海南无嘉植，野果名黄子。","坚瘦多节目，天材任操倚。","嗟我始剪裁，世用或缘此。","贵从老夫手，往配先生几。","相从归故山，不愧仙人杞。"],"title":"以黄子木拄杖为子由生日之寿"}
