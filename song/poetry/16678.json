{"author":"冯时行","id":16678,"strains":["仄仄平平仄，平平仄平平。","○平仄仄仄，仄仄○平平。","仄平仄仄平，仄仄平平平。","仄仄仄仄仄，仄仄平仄○。","平平仄仄仄，平仄平平平。","○平仄仄仄，仄仄仄仄平。","○仄仄平仄，仄仄平仄平。","仄仄○平平，平平仄仄○。"],"paragraphs":["旷绝无人境，超然乃真游。","如何许世俗，踏破苍苔幽。","我知大士心，月印千江秋。","示迹盖偶尔，雨罢云亦收。","层峦拥肺腑，修干骞龙虬。","巉岩近恐坠，窈窕翠欲流。","标指谅非月，索剑宁刻舟。","倚杖听松风，聊为信宿留。"],"title":"中岩"}
