{"author":"毕仲游","id":209107,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["从事归来半白头，吾今便欲别南州。","穿花载酒知难得，散发行歌且自由。","官小恰为黄绶吏，兴浓思共赤松游。","莫嫌颍上生涯少，会向焦陂买钓舟。"],"title":"别从事"}
