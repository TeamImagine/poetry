{"author":"李弥逊","id":253002,"strains":["平○仄仄平平平，平平平平仄平平。","平平平平仄平仄，仄仄仄仄平平平。","平平平仄平仄仄，仄仄平平平平平。","仄平仄仄平仄仄，仄仄○仄平平平。","仄○平仄仄仄仄，仄仄仄仄？平平。","平平仄仄平平仄，平仄仄仄平仄平。","平平○平仄仄仄，仄仄仄仄平○○。","平平仄○○仄平，仄平仄仄平平平。","仄仄仄平仄○平，仄平仄仄平仄平。","仄平仄仄仄平仄，仄平平平仄平仄，仄仄平平仄○仄。"],"paragraphs":["晴空倒挂秋江平，仙人携盘上青冥。","珊瑚无根倚霄汉，影落夜水鱼龙惊。","流金焦土天六月，腹欲生茵头生蝇。","恍然坐我风露下，濯以三峡吞层冰。","稍收瓜李入饤饾，冻酎照碗玻璃明。","吴歈始作蛙蝇闹，巴管一洗鸾鳯清。","孤光当天万象出，斥去不御悲长檠。","人生动如参与商，短须数挽惊飞霜。","但愿月明酒如江，与君急管催羽觞。","酒酣拔剑起为寿，剑光棱棱入牛斗，不放浮云变苍狗。"],"title":"夏日邀客饮月下偶作"}
