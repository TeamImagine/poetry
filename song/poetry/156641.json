{"author":"文天祥","id":156641,"strains":["仄平仄仄仄平平，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["直弦不似曲如钩，自古圣贤多被囚。","命有死时名不死，身无忧处道还忧。","可怜杜宇空流血，惟愿严颜便斫头。","结束长编犹在此，灶间婢子见人羞。"],"title":"己卯十月一日至燕越五日罹狴犴有感而赋  其一"}
