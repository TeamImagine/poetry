{"author":"蔡襄","id":135716,"strains":["仄仄仄平仄，平平仄○平。","仄仄仄平仄，平平平仄○。","平平平仄○，平仄平平平。","平平平仄仄，仄仄○平平。","平仄平仄平，仄仄平平平。","仄仄仄平仄，仄平平仄平。","平平仄平平，仄仄平○平。","○仄○平仄，○仄仄平平。"],"paragraphs":["峭峻钓龙石，飞亭压其端。","旷彻四无际，因之名达观。","扳云跻大庭，仙路何纡盘。","秋明澄远绿，晚霁凝新寒。","城郭烟火稠，水陆渔樵安。","偶暇按民俗，适游心意欢。","鸣弦俯清流，对酒环苍山。","重拂衣裾净，从带夕岚还。"],"title":"达观亭"}
