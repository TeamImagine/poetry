{"author":"杜范","id":105219,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["道在行藏自古艰，为贫偶出未能还。","一从举手遮西日，已恐移文在北山。","身入微官缰锁里，心惭大隠市朝间。","浮云富贵非吾事，便有功名亦等闲。"],"title":"伏蒙赐和复用韵二章拜呈可谓出丑衒媸惟自叙鄙怀并以见区区敬慕之意姑惟教之是所愿也  其一"}
