{"author":"宋庠","id":2653,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["俊辅西还玉体痊，银台归兴且陶然。","谈经宝序常迎日，膝席清司最近天。","君拂翠緌朝右贵，我惊华发鉴中鲜。","洛都巴俚虽求旧，莫累阳春一种传。"],"title":"次韵和吴侍郎洊贶雅篇"}
