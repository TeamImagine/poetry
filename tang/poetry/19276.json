{"author":"沈亚之","id":19276,"strains":["平仄平平仄，平平仄○平。","平平仄平仄，仄仄仄平平。","平仄平平○，平平仄仄平。","仄平平仄仄，仄○仄平平。","仄仄平平仄，平平仄仄平。","平○仄仄仄，平○仄平平。"],"paragraphs":["何处春辉好，偏宜在雍州。","花明夹城道，柳暗曲江头。","风软游丝重，光融瑞气浮。","鬬鸡怜短草，乳燕傍高楼。","绣毂盈香陌，新泉溢御沟。","回看日欲暮，还骑似川流。"],"title":"春色满皇州"}
