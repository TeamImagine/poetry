{"author":"元绛","id":113575,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["转战谯门日再晡，空拳由自冒戈殳。","身垂虎口方安坐，命弃鸿毛更疾呼。","柱下杲卿存断节，袴间杵臼得遗孤。","可怜三尺英雄气，不愧西山士大夫。"],"title":"赵潜叔殉节诗"}
