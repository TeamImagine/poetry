{"author":"苏辙","id":197609,"strains":["○平仄仄平平仄，仄○平○平仄仄。","仄平仄仄平平平，平平○仄仄仄平。","平平仄平仄平仄，平平平平仄平仄。","○平仄仄仄仄平，仄平仄仄平平平。","仄○仄仄仄平仄，仄平仄○仄仄仄。","平平仄仄仄平平，仄平仄仄平仄○。","平平仄仄平仄仄，仄仄○平仄平仄。","仄平平仄仄平平，仄仄仄平平仄平。","平平仄仄仄○仄，平仄仄○仄平仄。","平平平仄平仄平，○平平仄○仄平。"],"paragraphs":["长江五月多风暴，欲行先看风日好。","此风忽作东南来，阴云如涌拨不开。","惊雷往还转车毂，狂波低昂起坑谷。","中流一叶那复持，卷舒已副天公知。","解帆转柁不容语，佛池口中幸可住。","须臾急雨变昏霾，柁师喜贺风已回。","澄溪不动萦白练，老木苍崖蔚葱蒨。","系舟茅屋得青蔬，试问钓船还有鱼。","开樽引满向妻子，明日复行未须怖。","阴阳开阖良等闲，扁舟谁令乘险艰。"],"title":"佛池口遇风雨"}
