{"author":"方一夔","id":152319,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["生平缪计百无成，衰白如期入镜明。","鸟不惊猜无忤物，人多怒骂渐逃名。","襟怀落落怜孤影，岁月悠悠过半生。","老去自知无处用，只留双眼待升平。"],"title":"杂兴十首  其一○"}
