{"author":"李纲","id":243031,"strains":["仄平平平仄，仄仄仄仄平。","○平仄仄平，仄仄仄仄平。","仄平仄平平，平仄平仄平。","平平仄仄仄，仄仄平平平。","仄仄仄平仄，仄平仄平○。","仄仄仄仄仄，仄平平仄平。","仄平仄平平，仄仄仄仄○。","仄○仄仄仄，平平平仄仄。","平平仄仄仄，仄仄平平平。","平平仄仄仄，仄仄○仄平。","仄○仄仄仄，平平仄平平。","仄仄仄仄仄，平仄仄仄平。"],"paragraphs":["我居梁谿傍，密迩陆子泉。","漂流旅海陵，又欲买一廛。","愿言酌甘芳，为涤腥与膻。","居然值岁旱，此志无由全。","百井尽枯涸，简编匪虚传。","夜汲费烛炬，晓趋骈足肩。","一壶信千金，一饮或万钱。","逝将向井拜，飞泉为溅溅。","泓澄古镜色，吸引星光圆。","洋洋疗众渇，不竭如巨川。","井收遂勿幕，瓶盆送回旋。","饮水自可乐，安用井底眠。"],"title":"次韵王尧明四旱诗 井汲"}
