{"author":"范纯仁","id":184561,"strains":["仄平仄仄平，平平仄平仄。","仄○平平○，平仄仄平仄。","平平○仄平，平平○仄仄。","平平仄○仄，平仄平平仄。","平平仄平仄，仄○○仄仄。","○平仄平平，平仄仄仄仄。","平平平仄仄，仄仄平仄仄。","○平平仄平，仄仄平仄仄。","平平平仄平，仄仄平仄仄。","仄平仄平仄，仄仄○平仄。","仄仄仄仄平，仄仄平仄仄。","平平仄仄仄，平仄仄仄仄。","仄仄仄平平，仄仄仄平仄。"],"paragraphs":["卜居俯涧瀍，开轩面嵩洛。","迥占西都胜，高据北邙脚。","千门凝紫烟，群峰参碧落。","神皋势回抱，天阙谁开凿。","朝阳丽金碧，半空横殿阁。","滩声夜潺湲，云气暮惨错。","春花敷烂锦，夏木成翠幄。","三川披画图，八极开綷幕。","曾无登涉勤，坐享仁智乐。","主人富才识，大隠当城郭。","早解郡印还，勇脱官检缚。","清心对万景，真趣绝外铄。","可笑学神仙，妄意向寥廓。"],"title":"题杨希元朝议南轩"}
