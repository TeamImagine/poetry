{"author":"吴秘","id":68117,"strains":["平平平仄平，平平仄平仄。","仄仄平仄平，仄仄仄仄仄。","仄仄仄平平，平平仄○仄。","仄平平平平，仄平平仄仄。","仄平仄仄平，仄平仄仄仄。","○平仄平仄，仄仄平平仄。","仄仄平平仄，仄仄仄仄仄。","平仄平平仄，仄平○仄仄。","仄平平仄平，平仄仄仄仄。","平平仄平仄，仄仄仄平仄。","○平仄平平，○平仄○仄。"],"paragraphs":["高天之有文，星辰艳穷碧。","厚地之有文，草木秀野色。","草木既无辞，星辰亦难测。","岂侔人之文，五经为艺极。","五经主者何，岂非至圣力。","三才久虚位，待我先师宅。","秘亦穷经者，自谓入阃阈。","天地无逃数，世人犹自惑。","代移文不移，宜在弟子职。","熏香达诚悃，滴酒沥胸臆。","瞿然见威容，长林耸坟侧。"],"title":"谒林庙"}
