{"author":"李弥逊","id":253185,"strains":["仄仄仄平平仄平，仄平平仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["病与老期推复来，十分春事苦相催。","干戈四海少闲地，寒暑一生能几回。","止酒尊罍成说食，空华风景乱真梅。","晴明强理寻山屐，笑口逢君倘暂开。"],"title":"病卧一春无复少况蹈元頋为寻山之行以诗简之"}
