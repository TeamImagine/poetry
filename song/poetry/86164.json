{"author":"韩淲","id":86164,"strains":["仄仄仄仄平，仄仄仄平平。","平平平平平，仄仄仄○平。","平平仄仄仄，○平仄平平。","仄○仄平仄，仄仄平仄平。","平平仄仄仄，平仄仄仄平。","平平仄仄平，平平仄平平。","仄仄平○平，仄仄仄平平。","平平仄仄○，仄平仄○○。"],"paragraphs":["护此数寸根，待彼数枝花。","何时春风来，老眼易横斜。","桃红与李白，长安事芳华。","买栽恐无地，识者能几家。","家山对石涧，冬日百树梅。","梅花已一开，无时不持杯。","客至虽留连，客去转徘徊。","今栖省户间，一株手亲培。"],"title":"买梅花木犀海棠橘栽置库中"}
