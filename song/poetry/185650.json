{"author":"徐积","id":185650,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["南州本是诸儒秀，上国宜从大隠居。","别我好留仙竹杖，送君欲献野芹蔬。","所惭下士文章陋，未报诸公礼义余。","若见汝阴前太守，为言迂阔正谈书。"],"title":"赠至几  其四"}
