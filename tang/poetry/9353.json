{"author":"权德舆","id":9353,"strains":["平平仄平平，平？○平平。","○○○仄○，仄仄平仄平。","平平仄平仄，平仄仄平平。","平平仄仄仄，平平仄仄平。","仄平仄○仄，仄仄仄平平。","仄仄平仄仄，平平仄平平。","平仄平仄平，○平平仄平。","仄仄平仄仄，平平仄仄平。","仄仄仄平仄，仄平仄平平。","平○仄平仄，仄仄平平平。"],"paragraphs":["清晨策羸车，嘲唽闻村鸡。","行将骑吏亲，日与情爱暌。","东风变林樾，南亩事耕犂。","青菰冒白水，方塘接广畦。","杂英被长坂，野草蔓幽蹊。","泻卤成沃壤，枯株发柔荑。","芳树莺命雏，深林麏引麑。","杳杳途未极，团团日已西。","哲士务缨弁，鄙夫恋蓬藜。","终当税尘驾，盥濯依春溪。"],"title":"晓发武阳馆即事书情"}
