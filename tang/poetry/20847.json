{"author":"朱庆馀","id":20847,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["科名继世古来稀，高步何年下紫微。","帝命几曾移重镇，时清犹望领春闱。","登朝旧友常思见，开幕贤人并望归。","今日得游风化地，却回沧海有光辉。"],"title":"上宣州沈大夫"}
