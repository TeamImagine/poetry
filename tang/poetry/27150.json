{"author":"司马扎","id":27150,"strains":["仄仄仄平平，仄平平仄仄。","仄平仄平仄，仄仄平平仄。","○平仄平仄，平仄平仄仄。","○平仄仄平，仄仄平平仄。","平平仄仄仄，仄仄平○仄。","仄仄平○平，平平仄平仄。","仄平仄平仄，平仄仄平仄。","平平平仄平，仄仄平○仄。","仄仄仄平仄，仄平平平仄。","仄仄仄仄平，平平仄○仄。"],"paragraphs":["少壮彼何人，种花荒苑外。","不知力田苦，却笑耕耘辈。","当春卖春色，来往经几代。","长安甲第多，处处花堪爱。","良金不惜费，竞取园中最。","一蕊才占烟，歌声已高会。","自言种花地，终日拥轩盖。","农夫官役时，独与花相对。","那令卖花者，久为生人害。","贵粟不贵花，生人自应泰。"],"title":"卖花者"}
