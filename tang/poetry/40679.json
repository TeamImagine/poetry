{"author":"贯休","id":40679,"strains":["平仄仄平○，仄仄仄仄仄。","平平仄平仄，仄仄仄仄仄。","平仄○平平，平平平仄仄。","仄仄仄平平仄平，平○仄，仄○仄。","仄仄仄仄，平平仄仄。","平仄仄仄，平平仄仄。","仄仄平仄平，仄仄仄仄。","平平仄平，○○平平。","仄○仄○，仄仄平平仄平。","平仄？仄平平平平平平平，仄仄平仄平仄仄平，○仄仄仄平仄仄平。","仄平○仄平，仄仄平平。","平平平平，仄平平平。","仄仄平平，○仄平平。","仄仄平平，平仄平平。","仄仄平仄平，仄平平平平。"],"paragraphs":["春雨偶愆期，草木亦未觉。","君侯不遑处，退食或闭阁。","东海浪滔滔，西江波漠漠。","得不愿身为大虬，金其角，玉其甲。","一吸再喢，云平雾匝。","华畅九有，清倾六合。","使不苏者苏，不足者足。","情通上玄，如膏绵绵。","有叟有叟，鼓腹歌于道边。","歌曰：麦苗芃芃兮鸧鹒飞，日出而作兮日入归，如彼草木兮雨露肥。","古人三乐兮，我乐多之。","天之成兮，地之平兮。","柘系黄兮，瓠叶青兮。","乳女啼兮，蒸黍馨兮。","炙背扪虱兮，复何经营兮。"],"title":"甘雨应祈"}
