{"author":"曾丰","id":72955,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄仄平仄仄平。"],"paragraphs":["故阁峥嵘已劫灰，又看新阁上烟煤。","断碑无日不浓墨，古砌新秋犹杂苔。","江阔鸟疑飞不过，风轻帆远趁先开。","天高地迥诗囊小，收拾不多空一来。"],"title":"再游登滕王阁"}
