{"author":"刘挚","id":186909,"strains":["仄仄仄仄○，仄仄平平平。","平平仄平仄，平平仄○平。","仄平平仄○，仄仄仄平平。","平平平仄仄，仄仄○仄○。","平平仄仄仄，仄仄平仄平。","平平仄仄仄，平仄○仄仄。","平平仄○仄，仄仄平平平。","平平仄仄仄，仄仄平平平。","仄平仄○仄，仄仄平仄平。","平平仄仄仄，仄○仄仄○。"],"paragraphs":["五月暑雨过，缓辔来城阴。","朝晖粲林莽，凉风弄衣襟。","敢辞鞭策劳，邂逅得幽寻。","斯人勤岁事，乐此膏泽深。","芃芃黍稷垄，蔼蔼桑柘林。","田翁可指食，蚕妇期织𫟃。","稇储与衣褐，卒岁无崎嵚。","陶民帝有力，养物天之心。","忘言乐其乐，此意良自谌。","纾为马上句，比和击壤吟。"],"title":"县北马上"}
