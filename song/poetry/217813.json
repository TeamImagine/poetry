{"author":"张耒","id":217813,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["初过三伏暑初归，风景谁知遽惨凄。","短日旅愁消美酒，五更乡梦托晨鸡。","江天水冷鱼龙蛰，野泽风多鸿雁稀。","尘箧敝貂犹得在，过冬偶免叹无衣。"],"title":"八月六日西风极凉如十月间晨起偶题"}
