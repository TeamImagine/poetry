{"author":"曾会","id":178049,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["松门石径乱云粘，四顾蓝光冷射檐。","鏁雾楼台阴自润，啸风猿鸟韵相兼。","寒岩路僻凭僧指，古篆香残待客添。","须信苾𫇴堪爱处，满阶芳草正纤纤。"],"title":"香积寺"}
