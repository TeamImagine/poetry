{"author":"王十朋","id":23209,"strains":["仄仄仄仄仄，平○仄平仄。","仄仄仄仄仄，仄仄仄平仄。","平平仄仄仄，平平仄平仄。","仄平仄平平，仄仄仄平仄。","平平仄仄平，仄仄仄平仄。","仄平仄平平，平仄○平仄。","仄○平仄平，仄仄○仄仄。","平平仄平仄，仄仄仄平仄。","平平仄仄仄，平平仄平仄。","仄平仄仄仄，仄仄○平仄。","仄平平仄仄，平平平平仄。","平仄仄平平，平平仄平仄。","？仄平仄平，○○仄○仄。","平平平仄仄，仄仄仄平仄。","平平平仄仄，平平仄平仄。","仄平仄平平，平平仄平仄。","仄平平仄○，平仄○平仄。","平仄○平平，平平○平仄。","仄仄平仄平，仄平平仄○。","○仄仄平平，平平仄平仄。"],"paragraphs":["一室不暇扫，心期扫天下。","一榻不妄设，所待必贤者。","南州杰出士，林泉事潇洒。","闭门谢弓招，道合不吾舍。","谁云性少通，得一不为寡。","豫章岂私交，端欲重宗社。","汉廷无此贤，忍使遗在野。","交章荐天阙，聘礼备车马。","高人竟不屈，清风凛华夏。","寄声郭有道，一木难支厦。","肯同樊处士，声名祇虚假。","鸡酒吊知音，韬光老松槚。","倘令居孔门，行藏似回也。","江西今仲举，吏事饰儒雅。","神交千载友，丹青妙摹写。","作亭古东湖，鳞鳞万椽瓦。","序嗤滕阁王，词偪长沙贾。","佳客从公游，湖光莹尊斚。","孺子真可师，世途何土苴。","行矣浙东西，鉏犂各归把。"],"title":"徐孺子亭"}
