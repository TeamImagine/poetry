{"author":"朱庆馀","id":20919,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平平仄，平平平仄仄平平。","平平仄仄仄平仄，平仄平平仄仄平。"],"paragraphs":["桑柘骈阗数亩间，门前五柳正堪攀。","尊中美酒长须满，身外浮名总是闲。","竹迳有时风为扫，柴门无事日常关。","于焉已是忘机地，何用将金别买山。"],"title":"归故园"}
