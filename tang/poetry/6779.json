{"author":"卢纶","id":6779,"strains":["仄平平平仄仄平，仄平仄仄平仄平。","仄平平仄仄，仄仄平平仄。","平平仄仄仄○平，仄仄平平平仄○。","平平仄仄平平仄，仄仄平平仄仄平。","仄平仄仄平平仄，平仄平平仄平仄。","○平仄仄仄仄平，仄仄平平仄平仄。","平平○仄仄平平，平仄平平仄仄平。","○仄仄仄平仄仄，仄平○仄仄平平。","仄○平仄平平仄，仄仄平平仄○仄。","仄仄平平仄仄○，平平平仄仄平○。","平平平仄平平仄，仄仄平平仄○平。","平平仄平平仄仄，仄平仄仄○平仄。","仄仄平○○仄平，平平仄仄平平○。"],"paragraphs":["白须宗孙侍坐时，愿持寿酒前致词。","鄙词何所拟，请自边城始。","边城贵者李将军，战鼓遥疑天上闻。","屯田布锦周千里，牧马攒花溢万群。","白云本是乔松伴，来遶青营复飞散。","三声画角咽不通，万里蓬根一时断。","丰州闻说似凉州，沙塞晴明部落稠。","行客已去依独戍，主人犹自在高楼。","梦亲旌斾何由见，每阻清风一回面。","洞里先生那怪迟，人天无路自无期。","砂泉丹井非同味，桂树榆林不并枝。","吾翁致身殊得计，地仙亦是三千岁。","莫著戎衣期上清，东方曼倩逢人轻。"],"title":"送饯从叔辞丰州幕归嵩阳旧居"}
