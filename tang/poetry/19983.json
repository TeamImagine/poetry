{"author":"姚合","id":19983,"strains":["平仄仄○○，○平仄仄○。","平平平仄仄，仄仄仄平○。","仄仄平○仄，平平仄仄○。","仄○平仄仄，平仄仄○平。","○仄平平仄，平平仄仄平。","○○仄仄仄，仄仄仄平平。","仄仄平○仄，○平仄仄平。","平平平仄仄，仄仄仄平平。","仄仄平平仄，平○仄○平。","仄平平仄仄，平仄仄平平。","仄仄平仄仄，平平仄仄平。","○平○○仄，仄仄仄平平。"],"paragraphs":["葩叠萼相重，烧栏复照空。","妍姿朝景里，醉艳晚烟中。","乍怪霞临砌，还疑烛出笼。","遶行惊地赤，移坐觉衣红。","殷丽开繁朵，香浓发几丛。","裁绡样岂似，染茜色宁同。","嫩畏人看损，鲜愁日炙融。","婵娟涵宿露，烂熳抵春风。","纵赏襟情合，闲吟景思通。","客来归尽懒，莺恋语无穷。","万物珍那比，千金买不充。","如今难更有，纵有在仙宫。"],"title":"和王郎中召看牡丹"}
