{"author":"吕岩","id":42480,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["遥指高峰笑一声，红霞紫雾面前生。","每于廛市无人识，长到山中有鹤行。","时弄玉蟾驱鬼魅，夜煎金鼎煮琼英。","他时若赴蓬莱洞，知我仙家有姓名。"],"title":"七言 十一"}
