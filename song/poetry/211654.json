{"author":"米芾","id":211654,"strains":["仄平平平仄平仄，平仄○平仄平仄。","仄仄平平仄平仄，仄仄平平平仄仄。","平平仄平仄平仄，仄仄平平平仄仄。","仄平仄仄仄平仄，仄仄平平仄平仄。","仄平平仄平平平，仄仄平平仄平仄。"],"paragraphs":["万声齐呼一声吓，东望苍旻两龙挂。","浩浩随云百川倒，隠隠雷车千两驾。","疲农望天手加颡，怕歉求丰心惘惘。","老龙甲坼血流莽，取水虽多旱弥广。","暴尪囚魃精诚微，赫赫炎曦一轮榜。"],"title":"晋陵龙挂行"}
