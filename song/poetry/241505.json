{"author":"周紫芝","id":241505,"strains":["仄仄平平仄，平平仄仄平。","平平平仄仄，平仄仄平平。","仄仄○平仄，平平仄仄平。","平平仄平仄，仄○仄平平。","平仄仄平仄，平平○仄平。","平○仄平仄，平仄仄平平。","平仄○平仄，平平仄仄平。","仄平平仄仄，平○仄○平。"],"paragraphs":["水满双鸳沼，花开玉井莲。","亭浮幽渚外，人渡小桥边。","白羽参差在，跳珠次第圆。","风高与芬馥，露重借嫣妍。","青板钓鱼老，朱栏听雨眠。","时从客容与，宁借鹭联拳。","何日回征棹，归来赋短篇。","共邀池上月，同看水中天。"],"title":"玉井桥"}
