{"author":"薛朋龟","id":251137,"strains":["仄仄仄平仄平仄，平平仄平○仄仄。","平平平仄仄平平，仄仄平平平仄仄。","仄仄平平仄○仄，仄○平仄○平仄。","仄○平平仄仄平，平仄平平平仄仄。","仄仄平平仄仄平，仄平仄仄○平平。","平平仄仄仄平仄，仄平仄平平平平。","平○○仄平平仄，平仄平平仄平仄。","仄○仄平仄仄平，平平仄仄仄仄平。","仄仄○平仄平仄，平平仄仄平平○。"],"paragraphs":["七十二君已绵邈，乾坤只今留岱岳。","烟书云篆吊秦碑，万圣千灵朝汉朔。","白日雕旛路相望，夜深仙乐张天上。","日观天门踊跃登，芒作双鞋藜作杖。","匹练吴门见几人，向来寂寞空山春。","溪花谷树忽生色，一朝若为山人新。","君行正直年华谢，山雪纷纷向君下。","去看九州玉削成，孤高始信岱岳名。","若趁长风竟飞举，鹅毛柳絮同身轻。"],"title":"岱岳篇雪中送华山人东游"}
