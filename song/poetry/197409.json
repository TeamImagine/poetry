{"author":"苏辙","id":197409,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄仄平。"],"paragraphs":["城头栋宇恰三间，楚望凄凉吊屈原。","雨洗山川百里净，风吹语笑一城喧。","乡书莫问经时绝，岁事初惊片叶翻。","南近清淮鲈鳜好，钓筒时问有潜吞。"],"title":"再次前韵四首  其一"}
