{"author":"韩淲","id":87294,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["闽粤榕青蕉子红，年光当付酒杯中。","推愁顾此欢无策，作兴从渠醉有功。","犴狱赞台居上幕，藩方连帅近元戎。","雨岩风雪应回首，我老穷山更忆公。"],"title":"寄王干"}
