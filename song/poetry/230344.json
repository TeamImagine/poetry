{"author":"许景衡","id":230344,"strains":["仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["问君谒告还乡曲，来往涂程得几时。","莫怪杯盘能草草，只缘行李弗迟迟。","路从雁荡灵山好，秋入鸰原草树衰。","京国艰难同旅食，而今莫遣老人知。"],"title":"送刚巽还乡"}
