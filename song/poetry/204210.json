{"author":"邹极","id":204210,"strains":["仄仄平平仄仄平，平平平仄仄平平。","平平仄仄仄平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["一到重来二纪余，身闲方悮昔迷途。","龙回涧合木长润，圣隠岩空峰转孤。","自放山林随处适，相逢云水有心无。","野僧见我犹生敬，我即休官祇旧儒。"],"title":"游曹山"}
