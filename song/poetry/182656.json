{"author":"强至","id":182656,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["禊事初修乐未涯，晴阳浓淡薄云遮。","风光转入庭前柳，春色随来席上花。","千载风流追曲水，万人游豫揜长沙。","相公今日携诸吏，那比山公醉习家。"],"title":"即席依韵奉和司徒侍中上巳会许公亭二首  其一"}
