{"author":"释心月","id":122437,"strains":["仄仄平平，仄仄平○平○○。","平平仄平，仄仄平仄平平平。","平平仄仄，仄平仄○。","仄平仄仄仄仄○仄仄○平○仄仄○平，平平○仄仄仄平平仄仄仄平平平。"],"paragraphs":["顶戴阿弥，不假花冠之累累。","肩披藕丝，不必璎珞之垂垂。","孤然不倚，俨然若思。","我于一十九类三十二应身中次第观之，而无如是抱膝安闲大自在之风规。"],"title":"藕丝观音赞"}
