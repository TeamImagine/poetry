{"author":"韩愈","id":9927,"strains":["平仄仄仄平，平仄仄仄仄。","仄平仄仄仄，平仄仄仄仄。","平平○仄平，仄仄平仄仄。","仄平仄平平，仄仄○仄仄。","仄平仄平仄，平平仄平仄。","平平仄平平，仄仄平平仄。","仄○○平平，仄仄仄仄仄。","仄○仄平仄，平平仄仄仄。","仄仄平平平，仄仄仄仄○。"],"paragraphs":["秋夜不可晨，秋日苦易暗。","我无汲汲志，何以有此憾。","寒鸡空在栖，缺月烦屡瞰。","有琴具徽弦，再鼓听愈淡。","古声久埋灭，无由见真滥。","低心逐时趋，苦勉祗能暂。","有如乘风船，一纵不可缆。","不如覰文字，丹铅事点勘。","岂必求赢余，所要石与甔。"],"title":"秋怀诗十一首 七"}
