{"author":"何梦桂","id":151761,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平平仄平平。","仄平仄仄平平仄，仄仄平平仄仄平。"],"paragraphs":["半世虚名我误儒，樊中短翅倦南图。","黄尘世路千年改，白发心期四海无。","绩纺妇慵麻褐短，耕锄儿懦豆田芜。","老来万事心灰尽，只愿君王赐镜湖。"],"title":"和郦佥事见寄韵  其二"}
