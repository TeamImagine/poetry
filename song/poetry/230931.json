{"author":"葛胜仲","id":230931,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["灵轜东下启铭旌，羁宦惸惸逗楚城。","遣奠聊凭贻厥力，衘哀遥致友于情。","虎闱典教曾同遇，雁塔书名亦并荣。","齿脱髪稀吾老矣，可堪回首望前楹。"],"title":"伯氏丧归有日遣立方祭奠"}
