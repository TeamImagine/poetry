{"author":"张祜","id":20615,"strains":["仄仄仄平平，○平仄仄平。","仄平○仄仄，平仄平平平。","仄仄平平仄，平平仄仄平。","仄平平仄仄，平仄仄平平。","仄仄○平仄，○平仄仄平。","仄平平仄仄，平仄仄平平。","仄仄平平○，○平仄仄○。","○平仄平仄，平仄仄平平。"],"paragraphs":["万古太阴精，中秋海上生。","鬼愁缘辟照，人爱为高明。","历历华星远，霏霏薄晕萦。","影流江不尽，轮曳谷无声。","似镜当楼晓，如珠出浦盈。","岸沙全借白，山木半含清。","小槛循环看，长堤蹋阵行。","殷勤未归客，烟水夜来情。"],"title":"中秋夜杭州玩月"}
