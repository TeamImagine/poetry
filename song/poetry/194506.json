{"author":"苏轼","id":194506,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["逢人欲觅安心法，到处先为问道庵。","卢子不须从若士，盖公当自过曹参。","羡君美玉经三火，笑我枯桑困八蚕。","犹喜大江同一味，故应千里共清甘。"],"title":"次韵子由寄题孔平仲草庵"}
