{"author":"王庭珪","id":238095,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["半夜阴风卷地来，平明犬吠恐为灾。","高吟梁苑词方就，醉卧袁门打不开。","贫甚此时穿履出，兴阑何处棹舟回。","琼楼玉宇非人世，疑共卢敖上九垓。"],"title":"次韵何倅雪诗"}
