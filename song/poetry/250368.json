{"author":"沈与求","id":250368,"strains":["仄仄平平平，仄○仄仄平。","平平仄仄仄，仄仄平平平。","仄仄仄○平，平平平仄○。","平仄仄○仄，仄平平仄平。","仄平仄○平，平平平仄平。"],"paragraphs":["少日功名心，偃蹇挽不来。","雄豪本戏耳，静乐真贤哉。","畏事口三缄，忧时肠九回。","无客榻长挂，有怀尊自开。","酒酣气如云，高哦追八哀。"],"title":"郑维心用张仲宗韵见赠复次其韵奉酬  其二"}
