{"author":"林逋","id":199766,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["草烟横碧露华微，乘兴春园懒欲归。","聚散有情输蛱蝶，浅深无色比蔷薇。","浮名莫惜千锺贵，急景须防百岁稀。","一事不堪身衣褐，且偷闲眼看芳菲。"],"title":"小园春日"}
