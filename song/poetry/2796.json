{"author":"宋庠","id":2796,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["忍当昭世卧隆中，西笑无谋始讳穷。","鸥散海边渔事废，炙残京口客盘空。","乡魂怨晓虚为蝶，头葆悲秋不后蓬。","欲把遗编论兴废，诸儒争奈喜嘲雄。"],"title":"乾兴诏罢自咏"}
