{"author":"孔平仲","id":203921,"strains":["仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["臲卼扁舟抱寒水，逍遥野客坐孤蓬。","一天星月清吟外，万里江山极望中。","遁迹未能离草莽，机心唯欲破羌戎。","此心未遂难为语，负剑长吁气满空。"],"title":"夜坐舟中偶成"}
