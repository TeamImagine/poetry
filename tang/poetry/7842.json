{"author":"崔峒","id":7842,"strains":["平平仄仄仄平平，仄仄平平平仄平。","仄平仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["王门别后到沧洲，帝里相逢俱白头。","自欢马卿常带疾，还嗟李广不封侯。","棠梨宫里瞻龙衮，细柳营中著虎裘。","想到滑台桑叶落，黄河东注杏园秋。"],"title":"送冯八将军奏事毕归滑台幕府"}
