{"author":"邓忠臣","id":199065,"strains":["仄平平○仄，○○○平仄。","仄平仄平仄，平仄○仄仄。","仄仄仄仄平，平平仄平仄。","○仄平仄平，平平仄平仄。","平仄仄○仄，仄仄仄○仄。","仄平仄○仄，仄仄仄平仄。","平平平仄○，平仄平仄仄。","仄仄平平平，平平仄平仄。"],"paragraphs":["欲知归期近，行行重携手。","掖垣隔华省，明日难邂逅。","作者六七人，峥嵘竦神秀。","藏蛰龙虎姿，风云即腾吼。","嗟予自迟暮，老骥伏闲厩。","夺珠不量力，揽臂犯牙口。","平生辛苦行，何足为已有。","政似逢毛嫱，归憎孟光丑。"],"title":"欲知归期近呈天启"}
