{"author":"葛天民","id":84017,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["寄远含芳别陇头，胡沙漠漠去无休。","谁招青冢千年魄，散作黄昏万斛愁。","画角霜清肠屡断，花光墨淡影空留。","年年最忆前村夜，一段孤明雪亦羞。"],"title":"梅花"}
