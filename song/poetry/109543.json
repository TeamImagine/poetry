{"author":"曾由基","id":109543,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","平仄仄平平仄仄，仄仄仄仄仄平平。","仄平仄仄仄平仄，仄仄平平平仄平。"],"paragraphs":["衮衮诸公塞要津，独当椽笔演丝纶。","久陪清禁聊均佚，谁道明河不可亲。","畿郡喜迎贤太守，帝旁却欠直词臣。","逸才毕竟九天忆，应谓禁中须此人。"],"title":"送玉堂守永嘉"}
