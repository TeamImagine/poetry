{"author":"王禹偁","id":177817,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["出入西垣与内廷，十年四度直承明。","又为太守黄州去，依旧郎官白发生。","贫有妻贤须薄禄，老无田宅可归耕。","未甘便葬江鱼腹，敢向台阶请罪名。"],"title":"出守黄州上史馆相公"}
