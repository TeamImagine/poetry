{"author":"陆游","id":33567,"strains":["平平平○平仄○，平○仄仄平○平。","平平仄仄仄平仄，平仄仄仄平平平。","平仄平平仄平仄，仄平仄平平仄平。","仄○仄仄仄○仄，仄仄仄仄平平平。","○平仄仄平平仄，平平平仄平平平。","平平平仄仄仄仄，仄仄○仄平仄平。","仄平平○平仄平，○仄仄平平仄平。","仄平仄仄平仄○，仄仄仄平仄○平。"],"paragraphs":["成都城中秋夜长，灯笼蜡纸明空堂。","高梧月白绕飞鹊，衰草露湿啼寒螀。","堂上书生读书罢，欲眠未眠偏断肠。","起行百匝几叹息，一夕绿发成秋霜。","中原本是关情地，幽州宁谓非吾乡。","荥河温洛底处所，可使长作争战场。","百金戎衣雕鹘盘，三尺剑锋霜雪寒。","一朝出塞君试看，旦发宝鸡暮长安。"],"title":"秋兴"}
