{"author":"张孝祥","id":56273,"strains":["仄仄平平仄仄平，仄平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["紫府仙人自列真，绿章封事更通神。","清尘已作连宵雪，不夜潜回万屋春。","玉节朱幡来浩荡，云车风马正纷纶。","步虚声彻朝元路，便挈荷囊款帝闉。"],"title":"任守作醮为民祈福先期而雪是日开霁"}
