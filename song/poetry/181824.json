{"author":"郑獬","id":181824,"strains":["仄仄平平仄仄平，平平平仄仄平平。","仄平仄平仄平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["三百栏干锁画桥，行人波上踏灵鳌。","插天䗖蝀玉腰阔，跨海鲸鲵金背高。","路险截开元气白，影寒压破大江豪。","此中自与银河接，不必仙槎八月涛。"],"title":"题垂虹桥寄同年叔楙秘校"}
