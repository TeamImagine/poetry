{"author":"高适","id":2344,"strains":["平仄仄平仄，平仄平平仄。","仄仄○平平，平平仄平仄。","仄平仄平仄，平平仄○仄。","仄仄平仄平，仄平仄平仄。","平平仄平仄，仄仄仄平仄。","仄仄平仄○，○平仄平仄。","平平平平仄，仄仄仄平仄。","平仄仄仄平，平平仄○仄。"],"paragraphs":["常苦古人远，今见斯人古。","澹泊遗声华，周旋必邹鲁。","故交在梁宋，游方出庭户。","匹马鸣朔风，一身济河浒。","辛勤采兰咏，款曲翰林主。","岁月催别离，庭围远风土。","寥寥寒烟静，莽莽夕阴吐。","明发不在兹，青天眇难睹。"],"title":"送萧十八与房侍御回还"}
