{"author":"杨亿","id":210651,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["新甫奇材百尺标，秋空高干拂鹏霄。","仙经药品夸难老，人世霜天贵后凋。","千古贞魂愁化实，九原荒垅恨为樵。","谁硏露叶和云液，几宿春酲一啜消。"],"title":"黄少卿惠绿云汤"}
