{"author":"吕本中","id":246241,"strains":["平平仄平平，仄平仄仄仄。","○仄仄仄○，仄仄仄仄○。","平○仄平仄，平○仄平仄。","平平仄平仄，仄仄仄平仄。","平平仄○仄，仄仄仄平仄。","仄仄仄平平，平仄○仄仄。","○平仄平仄，仄仄○仄仄。","○平平平仄，仄仄○仄仄。","仄平平仄平，仄仄仄○仄。","仄平仄仄平，仄仄平仄仄。","仄○平平仄，仄仄○仄仄。","平平仄仄仄，仄仄○仄仄。","平平仄平仄，仄仄仄平仄。","平平仄仄平，仄仄平仄仄。","平平○平仄，○仄仄平仄。"],"paragraphs":["晴鸠不时鸣，雨鸠不暂歇。","相去跬步间，屡见屐齿折。","寒泥拥衰草，秋扇罢残热。","今晨好风景，稍贷屋头月。","清光冷相照，玉艳满金玦。","唤客坐前窗，文字相澡雪。","殷勤傍诗律，未暇了麹糵。","澜翻谈经口，邂逅如意铁。","我歌君辄书，字字有行列。","不须陛枑严，但要兵卫设。","譬如南山石，瑑齿当井渫。","真成一战霸，未可三鼓竭。","人生各泾渭，世事亦滕薛。","高堂食肉人，两马方踶啮。","何知缊袍底，犹有不安节。"],"title":"秋夜示李十"}
