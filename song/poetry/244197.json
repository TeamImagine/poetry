{"author":"胡宿","id":244197,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["挂冕高辞九列荣，年如园绮尚康宁。","水苍乍解趋朝佩，云母初闲隔署屏。","商岭紫芝歌几曲，武夷毛竹梦频惊。","门前已见施行马，更待沙堤接鲤庭。"],"title":"送致政吴宾客"}
