{"author":"陆游","id":41769,"strains":["平平仄仄仄平平，平仄平平仄仄平。","平仄平平仄平仄，平平仄仄仄平平。","仄平平仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["头风间作已全轻，山雨虽频却快晴。","窗外时时度花片，林梢处处送鶑声。","地偏无客谈闲事，麦熟逢人乐太平。","不为衰迟辜节物，一瓯羊骆荐朱樱。"],"title":"病起初夏"}
