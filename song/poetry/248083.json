{"author":"陈渊","id":248083,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["使君忧国愿年丰，肯放炎威久病农。","尽道胸中藏渤澥，谁知笔下起蛟龙。","晓凉秋气生蕲簟，梦断檐声带梵钟。","高卧已传民讼息，秪应仁政古难逢。"],"title":"次韵李耸卿贺太守祷雨有应二首  其二"}
