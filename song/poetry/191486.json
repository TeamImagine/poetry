{"author":"冯山","id":191486,"strains":["仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["一顾生平于我厚，十年门下见公亲。","祗知谈笑无难事，谁识襟怀似古人。","遽别未遑论出处，相看何用惜沉沦。","清朝勋业谁相问，已向籓篱托此身。"],"title":"送苗子君运使赴河东漕二首  其二"}
