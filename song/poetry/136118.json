{"author":"利登","id":136118,"strains":["仄仄仄仄平，平平仄平仄。","仄仄仄仄平，平仄仄○仄。","仄平○仄平，仄仄仄仄仄。","仄平○平仄，平仄平仄仄。","仄仄仄平平，仄平仄平仄。","平仄仄平平，仄平仄○仄。","平○平平平，平平仄平仄。","仄仄仄仄平，○平仄平仄。","平○平仄平，仄仄仄平仄。","仄仄平平平，仄平平仄仄。","仄平仄仄平，平平仄平仄。"],"paragraphs":["避乱走佛岩，依依绝溪水。","有客六弟昆，遮予访行事。","一云分路亡，庶或一不死。","一云相为命，生死同所值。","远逝宿无舂，近逃寇能至。","垂涕赠之言，此身苦难避。","山剽无崖巅，兵骄有城市。","共守固已非，分逃岂云是。","风闻宜邑郛，聚落复烟毁。","沸鼎无清鳞，四瞻谁善地。","不辰自至斯，乾坤古无际。"],"title":"走佛岩道中"}
