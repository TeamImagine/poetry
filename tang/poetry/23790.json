{"author":"杜审言","id":23790,"strains":["仄仄平平仄，平平仄仄平。","○平平仄仄，平仄○○平。","○仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","仄平平仄仄，平平仄平平。"],"paragraphs":["帝坐蓬莱殿，恩追社稷臣。","长安遥向日，宗伯正乘春。","相宅开基地，倾都送别人。","行舟萦渌水，列戟满红尘。","酒助欢娱洽，风催景气新。","此时光乃命，谁为惜无津。"],"title":"泛舟送郑卿入京"}
