{"author":"李白","id":55646,"strains":["平仄平，平○平，仄仄仄仄平仄平。","仄仄平平平，平平仄仄平仄○。","平○仄仄仄仄平，仄平平平仄平平。","平平仄仄平仄平，仄平平仄平○平。","○平平仄平仄平，平○○仄平平平。"],"paragraphs":["胡雁鸣，辞燕山，昨发委羽朝度关。","一一衔芦枝，南飞散落天地间。","连行接翼往复还，客居烟波寄湘吴。","凌霜触雪毛体枯，畏逢矰缴惊相呼。","闻弦虚坠良可吁，君更弹射何为乎。"],"title":"鸣雁行"}
