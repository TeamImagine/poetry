{"author":"胡鉴","id":98819,"strains":["仄仄平平仄仄平，仄平仄仄仄平平。","仄仄仄仄平平仄，仄仄仄平平仄平。","仄仄仄平平仄仄，仄平平仄仄平平。","平平平仄平平仄，仄仄仄平仄仄平。"],"paragraphs":["烈火烹煎沸鼎游，梦回渐觉此身浮。","坐忘三载蕉中鹿，卧护一帆天际舟。","要识此心如止水，尽将尘迹送牢愁。","荆溪莓藓青无恙，待与石亭三日留。"],"title":"佛牙山"}
