{"author":"韦应物","id":56963,"strains":["平平仄平仄，仄平平仄仄。","仄仄仄平平，平平仄○仄。","仄平平平仄，平平仄平仄。","仄仄仄平平，平平○仄仄。","仄平平平仄，仄仄平平仄。","仄仄平平仄，仄平平平○。","仄○仄平仄，平仄平平仄。","平平仄仄平，仄仄平仄仄。","仄仄平平仄，平平仄仄仄。","仄平平平仄，仄仄平平仄。"],"paragraphs":["栖身齿多暮，息心君独少。","慕谢始精文，依僧欲观妙。","冽泉前堦注，清池北窗照。","果药杂芬敷，松筠疏蒨峭。","屡跻幽人境，每肆芳辰眺。","采栗玄猿窟，撷芝丹林峤。","纻衣岂寒御，蔬食非饥疗。","虽甘巷北单，岂塞青紫耀。","郡有优贤榻，朝编贡士诏。","欲同朱轮载，勿惮移文诮。"],"title":"题从侄成绪西林精舍书斋"}
