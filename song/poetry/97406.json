{"author":"高翥","id":97406,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["长安市上僦楼居，闲里身心尽自如。","十日雨声春对酒，一窗镫影夜观书。","茶经未展愁先醒，药录才看病已除。","所欠短檐晴景好，拆桐花月共扶疏。"],"title":"小楼雨中"}
