{"author":"司空图","id":28803,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["白菊初开卧内明，闻君相访病身轻。","樽前且拨伤心事，谿上还随觅句行。","幽鹤傍人疑旧识，残蝉向日噪新晴。","拟将寂寞同留住，且劝康时立大名。"],"title":"喜王驾小仪重阳相访"}
