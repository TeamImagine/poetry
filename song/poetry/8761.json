{"author":"张嵲","id":8761,"strains":["平仄○仄平，仄仄仄平仄。","仄仄仄仄平，平平仄平仄。","平平仄仄平，○平仄○仄。","○平平仄平，平仄平平仄。","○平仄仄仄，仄仄平平仄。","平平仄仄平，仄仄平平仄。","平平○○仄，仄仄仄平仄。","○仄仄平仄，平平仄平仄。","平平仄仄仄，平平仄平仄。","仄○平仄平，○仄平平仄。"],"paragraphs":["时雨当夜来，出郭喜新霁。","伫立望四郊，春容卉无际。","群山隔大江，苍岩澹相对。","轻风生水波，微露滋花气。","缘津柳已暗，忽悟清明至。","融怡岁序同，俯仰山河异。","逢时思坟墓，拜扫十年废。","闻有故童仆，壶飡酹荒隧。","新阡固已远，龙輴尚天外。","已深濡露悲，更下孤臣泪。"],"title":"雨霁出郊外"}
