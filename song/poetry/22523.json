{"author":"王十朋","id":22523,"strains":["平平仄仄平仄仄，平平仄仄平平平。","平平仄平仄仄仄，仄○平仄平平平。","仄○仄仄仄○仄，仄仄平平平仄平。","仄平仄仄平仄仄，仄仄仄仄平平平。","仄仄平平仄仄仄，仄仄仄仄平平平。","仄平仄仄仄仄仄，平仄仄仄仄平平。","仄平仄平平仄仄，平仄仄仄○平平。"],"paragraphs":["皇都二月桃李盛，朱轮翠盖方纷拏。","东君世情亦太甚，十分春在侯门花。","试吟怨句问苍昊，一种春工何损加。","白华秉烛光照夜，此树不属孤寒家。","造化无言意潜告，我爱万物初无差。","物情禀受苦自异，奚有厚薄施萌芽。","劝君勿为花致怨，居易俟命思无邪。"],"title":"和韩李花  其二"}
