{"author":"杜范","id":105189,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["与君携手上峦坡，多少尘襟尽刮磨。","一鸟横边秋霭淡，片云归处夕阳多。","潮来万里翻明练，山簇千峰列翠螺。","此地不堪归去早，欠看明月涨金波。"],"title":"己巳登玉峰亭二首  其一"}
