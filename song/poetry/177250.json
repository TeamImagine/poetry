{"author":"王禹偁","id":177250,"strains":["平仄仄平仄，仄仄仄平仄。","仄仄平仄仄，仄仄平平仄。","平仄平平平，平平○仄平。","平仄平平○，仄仄平仄平。","仄仄仄仄仄，仄平平仄仄。","仄仄平平平，仄仄○平仄。","平仄仄平平，仄仄平仄平。","平平仄平仄，仄仄平平平。","平仄平平仄，平仄平平○。","仄平仄仄平，仄平仄平仄。","仄仄○平平，仄仄仄仄平。","仄仄仄平平，仄仄○仄平。","仄仄平平平，仄仄○平平。","平平仄？仄，平仄○仄○。","平○仄仄仄，平仄平平仄。","平仄平仄平，○平平仄○。"],"paragraphs":["前日访潘阆，下马入穷巷。","忽见双笋石，卧向青苔上。","云是冯尊师，秋来留在兹。","今说东南行，问我坚乞诗。","又见宋阁老，亦言师甚好。","欲去天台山，即别长安道。","台阁有群英，赠别瑰与琼。","琤然满怀袖，此事殊为荣。","安用征吾句，吾道方龃龉。","老为八品官，有山未能去。","束发号男儿，出处贵得宜。","出则学皋夔，独立称帝师。","处则同乔松，决起如冥鸿。","谁能似蚯蚓，蟠屈泥土中。","师行甚可羡，云鹤无羁绊。","为我持此诗，题于桐柏观。"],"title":"送冯尊师"}
