{"author":"岳珂","id":105644,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["龟趺千丈屹岧峣，古寺残僧正寂寥。","律演金轮开印度，字遗石磴说隋朝。","续题賸有名人迹，接畛犹逃劫火烧。","吊古未磨今古恨，又携筇策过前桥。"],"title":"十一月二十七日步自虎溪至西寺摩挲率更旧碑近览前闻人故游有感而赋"}
