{"author":"李处权","id":8374,"strains":["仄平仄○仄，平仄平仄平。","仄仄平平○，仄平平○○。","平平仄仄仄，仄仄仄仄平。","仄平平仄仄，仄仄平仄平。","仄仄○平仄，仄仄仄○平。","仄平平仄仄，平仄平仄○。","○平仄○仄，仄仄平仄平。","平平仄平仄，仄仄仄平仄。","平平仄平仄，仄仄平平平。","平平平仄仄，平仄仄平平。","仄平○仄平，平平仄平○。","平平○仄仄，仄仄平平平。","仄平平仄仄，仄仄平平平。","平平平仄平，仄仄○仄平。","仄仄仄仄仄，仄仄平平平。","平平仄○平，○平平仄平。","仄○仄平平，平仄平○○。"],"paragraphs":["孝为百行本，儒训存六经。","未有仁而遗，礼宜权重轻。","哀严以事死，敬乐以事生。","岂徒天性得，乃见人道成。","显显三彭子，德事肃且馨。","好仁无以尚，尊誉乡有评。","当年彩衣戏，此日羊枣诚。","春秋荐霜露，洒扫供粢盛。","新亭洁轮奂，拱木连高甍。","霜松无鹿犯，风树有乌鸣。","不惭王谢家，芝兰秀堦庭。","他年看崛起，阔步跻公卿。","可为风俗劝，以代门闾旌。","埋蛇功亦微，获报犹尔荣。","岂念不忘本，罔极通无形。","天人固相悬，昭然无臭声。","请观妙莲华，嘉瑞非其徴。"],"title":"孝感堂"}
