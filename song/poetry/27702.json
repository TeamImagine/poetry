{"author":"邓深","id":27702,"strains":["平仄平平仄仄平，仄仄仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["柔远楼高豁寸眸，白盐赤甲锁关头。","四川形胜当前险，三峡波涛据上游。","鸟道极天云日近，靴城匝地市烟浮。","时平久矣无戎马，回首当年老杜忧。"],"title":"柔远楼"}
