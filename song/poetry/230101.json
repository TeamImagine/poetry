{"author":"许景衡","id":230101,"strains":["平平仄仄仄，仄仄仄仄仄。","平平仄仄平，仄仄仄仄仄。","平平仄平平，仄仄仄仄仄。","平平仄仄仄，平仄仄平仄。","平平○仄仄，仄仄仄仄仄。","平平仄平平，仄仄平仄仄。","平○平仄仄，仄仄平仄仄。","仄平仄仄仄，仄仄平平仄。","仄平仄仄仄，○仄仄平仄。","平平平仄平，平仄○？仄。","平平仄平仄，平仄仄仄仄。","○○仄平平，平仄平○仄。","○平仄平仄，仄仄仄仄仄。","仄仄仄○平，○仄仄平仄。"],"paragraphs":["猗兰出众草，岁晚不可采。","幽幽涧底松，独立色不改。","成都有云昆，达识我所骇。","形骸判土木，轩冕那能浼。","端怀三釡养，尚赞百里宰。","人方笑渠聋，我独悲众瞆。","经行阊阖里，指述纷穉艾。","爱之不可见，暮色生寒霭。","一区已有宅，三径可无待。","他年归去来，垂白看戯彩。","林园日成趣，鸡犬亦自在。","回看是非场，蛮触谁胜败。","收身要闲健，肯坐老病悔。","我亦钓横塘，相望渺云海。"],"title":"道乐安寄杨县丞时可"}
