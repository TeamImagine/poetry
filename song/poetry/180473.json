{"author":"王安石","id":180473,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["蓬蒿今日想纷披，冢上秋风又一吹。","妙质不为平世得，微言唯有故人知。","庐山南堕当书案，湓水东来入酒卮。","陈迹可怜随手尽，欲欢无复似当时。"],"title":"思王逢原三首  其二"}
