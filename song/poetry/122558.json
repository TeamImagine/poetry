{"author":"周弼","id":122558,"strains":["仄仄平仄仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["横障弥漫恃此丘，长江东骛转湍流。","波间去海无多里，沙际铺淮辄数州。","风势起花山郭暗，潮声侵树野田浮。","无由望彻苍茫外，回首斜阳总是愁。"],"title":"浮远"}
