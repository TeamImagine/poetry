{"author":"毛直方","id":160825,"strains":["平平仄仄仄，平仄平仄平。","仄仄平平平，平平仄平平。","平平仄平仄，仄仄平平平。","平○平○仄，仄○仄○平。","平平平仄平，仄仄平仄平。","仄平仄平仄，仄仄仄平平。","仄平平仄平，仄仄平仄○。","○仄仄○平，○仄平仄平。","仄仄平平仄，仄仄仄平平。"],"paragraphs":["高堂列绮席，宾御何委蛇。","粲粲金芙蓉，春葩照蛾眉。","檀槽起清籁，铁拨弦鹍鸡。","祇闻筵中曲，不闻曲中词。","萧萧青冢魂，化作秋雁归。","玉关去时泪，点点湿朱丝。","岂知哀怨情，及此欢笑期。","弹者锦缠头，听者金屈卮。","但令今人乐，不惜古人悲。"],"title":"拟古  其一"}
