{"author":"杨亿","id":210645,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，平平仄仄平平平。"],"paragraphs":["风波名路壮心残，三迳荒凉未得还。","病起东阳衣带缓，愁多骑省髩毛斑。","五年书命尘西阁，千古移文愧北山。","独忆琼枝苦霜霰，清樽岁晏强酡颜。"],"title":"书怀寄刘五"}
