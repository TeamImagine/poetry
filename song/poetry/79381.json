{"author":"欧阳修","id":79381,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["醉翁丰乐一闲身，憔悴今来汴水滨。","每听鸟声知改节，因吹柳絮惜残春。","平生未省降诗敌，到处何尝诉酒巡。","壮志销磨都已尽，看花翻作饮茶人。"],"title":"依韵答杜相公宠示之作"}
