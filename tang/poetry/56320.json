{"author":"李白","id":56320,"strains":["平仄○仄仄，平平仄平平。","平平○平平，仄仄仄○平。","仄仄仄平仄，平平仄平平。","○平仄平平，平仄平平○。","仄仄仄仄仄，仄○平○平。","○仄仄平仄，平平平仄平。"],"paragraphs":["春草如有意，罗生玉堂阴。","东风吹愁来，白发坐相侵。","独酌劝孤影，闲歌面芳林。","长松尔何知，萧瑟为谁吟。","手舞石上月，膝横花间琴。","过此一壶外，悠悠非我心。"],"title":"独酌"}
