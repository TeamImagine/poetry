{"author":"唐求","id":35768,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["休将如意辩真空，吹尽天花任晓风。","共看玉蟾三皎洁，独悬金锡一玲珑。","岩间松桂秋烟白，江上楼台晚日红。","依旧曹溪念经处，野泉声在草堂东。"],"title":"送僧讲罢归山"}
