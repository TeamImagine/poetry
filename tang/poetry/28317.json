{"author":"陆龟蒙","id":28317,"strains":["平平平仄？，平仄仄○○。","仄仄平平仄，○平仄仄平。","仄平平○仄，○仄仄平平。","仄仄平平仄，平平仄仄平。","平仄○仄仄，平仄仄平○。","仄○○平仄，平平仄仄平。","仄○平仄仄，平仄仄平平。","仄仄平平仄，平平仄仄平。","平平仄平仄，平仄仄平平。","仄仄平平仄，平○仄仄平。"],"paragraphs":["终身持玉舃，丹诀未应传。","况是曾同宿，相违便隔年。","问颜知更少，听话想逾玄。","古箓文垂露，新金汞绝烟。","蜂供和饵蜜，人寄买溪钱。","紫燕长巢硐，青龟忽上莲。","箧藏征隐诏，囊佩摄生篇。","圃暖芝台秀，岩春乳管圆。","池栖子孙鹤，堂宿弟兄仙。","幸阅灵书次，心期赐一编。"],"title":"寄茅山何道士"}
