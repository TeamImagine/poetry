{"author":"綦崇礼","id":245036,"strains":["仄平仄仄平平仄，平仄平平○仄仄。","仄平仄仄仄平平，平仄平平仄○仄。","仄平平仄仄平○，仄仄仄平平仄仄。","○○仄仄仄平平，平平仄○仄平平。","仄平仄仄仄平仄，仄平平仄平平平。","仄平平○仄○仄，平平○仄平平平。","平仄平平平仄仄，仄仄仄平平仄仄。","仄平仄仄平仄平，仄仄仄平平仄仄。","平平仄仄仄仄平，仄仄平平平仄仄。","平平仄仄平平平，平平平仄平仄平。","仄仄仄○仄平仄，仄平仄仄平平○。","仄平仄仄○仄仄，平平仄仄平○平。","平平仄仄平○仄，仄仄平平平仄仄。","平○平仄仄平平，仄仄○平仄○仄。","仄平仄仄仄仄平，平仄平平平仄仄。","仄平仄仄仄○平，平平仄仄仄仄平。","仄平仄仄平○仄，平仄○○仄仄平。","仄平平仄仄平仄，仄仄平平平仄平。","仄仄平平平仄仄，仄平仄仄仄仄仄。","○平平仄平仄平，平仄○平平仄仄。","平平平○平平平，仄仄○平平仄仄。"],"paragraphs":["赤城自昔佳山水，游宦何曾论道里。","朅来五载着闲身，天假衰年幸如此。","偶逢人面即成亲，信美那知非我里。","相从晚得世家贤，风流未泯典刑全。","豫章杞梓杂兰玉，向来人物常推先。","一门卿相有三四，功名并列青瑶镌。","憔悴祗今余此老，北阙荐书谁复草。","忘怀骤喜肝胆倾，学道故宜容鬓好。","江湖历走到海滨，可怕鲸波风浩浩。","平时所宝非琼瑰，生涯都付瓶与罍。","客至辄留尽欢适，玉山不觉欹崔嵬。","醒来默坐参佛祖，余酲宿障随驱排。","衡门我亦栖迟久，却视华途惭俊茂。","山中麋鹿会同群，客里妻奴得相守。","感君向我意甚真，杯酒招邀惟恐后。","往还况此足亲知，清谈雅集每忘疲。","尚书旧信心如水，京兆犹传政不私。","共寻泉石岂无伴，却上云霄知有基。","顾我终焉奚所欲，一丘一壑志愿足。","胜游非远闲日多，秋节正凉新酒熟。","东州西县君何求，请解行包停去躅。"],"title":"用晦显谟近出长篇德升尚书遂已赓和辄牵鄙思以继二公之后兼简行之待制"}
