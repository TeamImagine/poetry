{"author":"刘挚","id":187118,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["梦比光阴一鸟过，四年江渚负长哦。","逢君旧眼青犹在，惊我寒须白已多。","言偃政声方浃洽，茂陵归思独蹉跎。","何时又见挥吟笔，快若轻丸下峻坡。"],"title":"次韵耒阳邹明府庸"}
