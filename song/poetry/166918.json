{"author":"徐瑞","id":166918,"strains":["平平仄仄仄平平，平仄平平平仄平。","平仄仄平平仄仄，平平仄仄仄仄平。","平平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["天高地下物林林，生化无过阳与阴。","谁向一中窥窍妙，君于静处见几深。","蟾乌有象明生镜，桐梓何情音在琴。","正好小留论此事，可堪杜宇促归吟。"],"title":"三月廿夜同徐月斋读参同契次所赠诗韵以谢"}
