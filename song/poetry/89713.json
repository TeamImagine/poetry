{"author":"赵汝譡","id":89713,"strains":["仄平平平平，仄仄平平平。","平平仄平仄，仄仄平平平。","平仄仄仄平，仄平仄平平。","平平仄平仄，仄仄平仄○。","平平仄○仄，仄仄平平平。","仄仄仄平仄，平平平仄平。","平平仄平仄，仄仄仄仄平。","仄仄平仄仄，仄○平平○。","平仄仄仄仄，○○仄平平。","仄平仄仄仄，○○平仄平。"],"paragraphs":["杖藜登高台，四远披天风。","清川漾光远，碧嶂含姿浓。","闾井满后前，雉谯夹西东。","雄为一州表，阔会群境从。","摧颓久笼鹤，迅逸遐征鸿。","矫首望丹阙，烟氛多翳蒙。","南方少佳月，竟岁四五逢。","稍喜今夕霁，迥当凉秋中。","衰影朗在照，空庭恣鸣蛩。","石栏叶露下，吟思殊未终。"],"title":"郁孤台"}
