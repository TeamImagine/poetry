{"author":"吕本中","id":246764,"strains":["○平平仄，平仄平仄。","○仄仄仄，平仄仄仄。","仄平○平，仄仄仄仄。","仄平仄仄，仄仄平○。","仄平○平，仄仄○平。","仄仄仄仄，○仄平平。","仄仄仄仄，○平仄平。","仄仄仄平，平仄平平。","仄平平平，仄仄平仄。","仄仄平○，平平平仄。","平仄仄平，仄平平平。","○平仄仄，平平○平。","平平仄○，仄仄仄平。","仄○仄平，○仄○仄。","平仄○平，平仄平仄。","平仄仄仄，仄仄仄仄。"],"paragraphs":["长嚣而寂，方作而息。","如射破的，初不以力。","子居深山，又处绝顶。","避嚣不作，二事俱屏。","往来临川，道里且千。","一见我喜，如旧交然。","我欲属子，重于发言。","子请则坚，之子之贤。","遍寻诸方，不主先入。","唯是之从，何拘何执。","惟昔善财，我曹之师。","其心广大，谁能间之。","山高海深，德则不孤。","不深不高，培𪣻潢污。","奚必深山，惟静之守。","求寂念息，以阅永久。"],"title":"送元上人归禾山"}
