{"author":"彭汝砺","id":201557,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["未得临流一醉观，江山应是怨无端。","苦吟夜月横诗笔，烂醉秋风把钓竿。","溪濑最宜霜后听，峰峦曾向雨中看。","输君瞬息穷千里，苒苒羁怀几万般。"],"title":"和济叔兄书斋言志  其四"}
