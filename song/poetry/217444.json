{"author":"张耒","id":217444,"strains":["平○平平仄，平仄仄平平。","平平仄平平，仄仄仄仄平。","平仄仄仄平，仄仄平平平。","平平仄仄仄，仄仄平○平。","○平平平仄，仄仄平○○。","平仄○仄仄，平平仄平平。","平平仄仄平，仄仄平仄平。","○平仄○仄，仄仄仄仄平。","平平平○仄，仄仄仄○○。","○平平平仄，仄仄仄平平。"],"paragraphs":["朝离淮阴市，春水满川平。","依依道边人，送我亦有情。","千里积雪消，布谷催春耕。","人家远不见，柳色烟中明。","轻舟鸣桹子，野静遥相应。","连网收泼剌，嘉鱼饱南烹。","平生晤语欢，促膝联弟兄。","相逢古难得，白发老易生。","樯乌飞更北，汴柳绿相迎。","从今淮山梦，却在凤凰城。"],"title":"初离淮阴闻汴水已下呈七兄"}
