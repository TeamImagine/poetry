{"author":"詹初","id":123000,"strains":["○平仄仄平，仄平仄平仄。","仄平仄平平，平仄○平平。","仄仄仄仄平，平平仄平○。","平○仄平仄，平仄仄○平。","○平仄平仄，平平仄平平。","仄平仄仄仄，仄○平仄平。","平仄仄○仄，平平仄仄平。"],"paragraphs":["闲居忽有怀，怅然令心恫。","世人尚浮沉，君子难苟同。","是以盖世贤，飘然返山中。","栖迟竹林下，明道善其躬。","如何彼之子，居常起波风。","屈原泣泽畔，仲尼悲道穷。","贤圣尚如此，吾身那可容。"],"title":"有怀"}
