{"author":"王安石","id":179815,"strains":["平平仄仄○仄平，仄平仄仄平仄○。","仄平仄仄仄平仄，○仄仄仄平平平。","平平平平仄平仄，仄平平仄仄○仄。","平平仄仄仄○平，仄仄平平仄平仄。","平平仄仄仄仄○，仄平平仄平平平。","仄平平平仄○仄，仄平平仄仄仄平。","仄平平平仄平仄，仄仄仄平平仄仄。","仄平平仄仄仄平，平仄平平仄平仄。"],"paragraphs":["南康父老传史君，疾呼急索初不闻。","未尝遣汲谷帘水，三岁只望香炉云。","云徐无心澹无滓，史君恬静亦如此。","飚然一去扫遗阴，便觉歊烦怅千里。","归田负戴子与妻，圃蔬园果西山西。","出门亭皋百顷绿，望云才喜雨一犁。","我知新亭望云好，欲𣃁比邻成二老。","莫嫌鸡黍数往来，为报襄阳德公嫂。"],"title":"题南康晏史君望云亭"}
