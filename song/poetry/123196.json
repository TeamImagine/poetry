{"author":"吴潜","id":123196,"strains":["仄仄平平仄仄平，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["见说蓬瀛上界连，谁知只在眼睛前。","但须牢踏脚根地，更要放开心里天。","世事可怜旋磨蚁，人情争慕集冠蝉。","若教禁脔曾知味，不似鱼羹饭泰然。"],"title":"出郊再用韵赋三解  其三"}
