{"author":"朱淑真","id":245614,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["海棠深院雨初收，苔径无风蝶自由。","百结丁香夸美丽，三眠杨柳弄轻柔。","小桃酒腻红尤浅，芳草寒余绿渐稠。","寂寂珠廉归燕未，子规啼处一春愁。"],"title":"晴和"}
