{"author":"赵善括","id":69228,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["短櫂夷犹任去留，尘劳今日暂休休。","飞觞莫问重城晚，揽镜须惊两鬓秋。","千里归艎何日到，一眉晴绿与云浮。","殷勤更问黄花信，准拟重阳一再游。"],"title":"中秋下澣次计幕诸公佳什之韵  其二"}
