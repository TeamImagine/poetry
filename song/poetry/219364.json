{"author":"晁说之","id":219364,"strains":["平平仄仄平，平平平仄仄。","平仄仄仄平，平仄平平仄。","平仄平仄仄，仄○仄平仄。","仄仄平仄平，平仄平仄仄。","平平仄仄平，平仄平平仄。","仄仄平仄平，仄平平仄仄。","平平平○仄，平仄仄○仄。","仄仄仄平平，仄仄○仄仄。","仄平仄仄仄，仄仄平平仄。","仄仄仄平仄，仄○○仄仄。"],"paragraphs":["东郊久不开，春风宜断绝。","梅信岂得芳，何处香芬烈。","徒令湖海士，借论古人杰。","奈我贫病何，萧寺多积雪。","终天不出门，图史欣罗列。","欲上皇帝书，庙堂谁稷契。","游鱼清且直，飞鹭远更洁。","顾彼四轮车，御侮难结辙。","一朝叩旅舍，问我来何说。","再拜谢之子，我正如子拙。"],"title":"次韵谢人惠诗"}
