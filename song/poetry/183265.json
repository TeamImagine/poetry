{"author":"刘攽","id":183265,"strains":["平平平平仄仄仄，○平仄仄平仄平。","仄平仄仄平仄仄，仄仄仄仄平平平。","平平仄仄平仄仄，平仄仄仄○○平。","平平平仄仄仄仄，仄○平仄平○平。"],"paragraphs":["黄金能成不愿铸，封侯可得差有求。","小来一意今白首，世事万变都无谋。","诗书已废徒博弈，交友益落空沈浮。","江湖渔钓足自给，拂衣归去营扁舟。"],"title":"黄金"}
