{"author":"白居易","id":16442,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄仄平仄仄平。"],"paragraphs":["湖上春来似画图，乱峰围绕水平铺。","松排山面千重翠，月点波心一颗珠。","碧毯线头抽早稻，青罗裙带展新蒲。","未能抛得杭州去，一半句留是此湖。"],"title":"春题湖上"}
