{"author":"沈与求","id":250481,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，仄仄平平仄仄平。","平仄平平仄平仄，仄平平仄仄平平。"],"paragraphs":["一区无地可经营，宦牒东西寄此行。","问舍它时聊尔耳，浮家今日太劳生。","肯将口腹累安邑，正欲弦歌闻武城。","为我三间卜茅屋，夜深来听读书声。"],"title":"托长兴吴宰僦居"}
