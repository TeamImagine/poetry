{"author":"程颢","id":189270,"strains":["平平仄仄仄平平，仄仄仄平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["仙人绀髪粉红腮，近自武陵源上来。","不比常花羞晚发，故将春色待秋开。","存留金蘂天偏与，漏泄春香众始猜。","兼得佳名共坚节，晓霜还独对楼台。"],"title":"桃花菊"}
