{"author":"许浑","id":22108,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["坐穷今古掩书堂，二顷湖田一半荒。","荆树有花兄弟乐，橘林无实子孙忙。","龙归晓洞云犹湿，麝过春山草自香。","向夜欲归心万里，故园松月更苍苍。"],"title":"题崔处士山居"}
