{"author":"陆游","id":33888,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄平平平仄仄，平平仄仄仄平平。","平平仄仄平平仄，仄平平平仄仄平。"],"paragraphs":["绿净亭边物色奇，放翁睡起曵笻枝。","新凉已似雁来后，微雨却如梅熟时。","绿竹成阴藏细栈，朱阑倒影入清池。","登临独恨非吾土，不为城头画角悲。"],"title":"绿净亭晚兴"}
