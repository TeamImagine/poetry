{"author":"司马光","id":176421,"strains":["平平仄平仄，仄仄平平平。","平仄仄仄平，平平平仄平。","仄平仄平仄，仄仄平平平。","仄仄仄平仄，平平平仄平。","仄平仄平仄，平仄仄平平。","仄平仄仄仄，平仄平○○。","平○仄仄仄，仄仄平平平。","仄仄平○平，平仄仄仄平。","仄仄○仄平，平平平平○。","仄仄仄○仄，平仄平○平。","平仄平仄平，平仄平平平。"],"paragraphs":["君家在何许，远与南城邻。","车马不甚繁，门前无俗尘。","有园废鉏治，绕舍皆荆榛。","入夏益滋蔓，𩭹𩭹高没人。","岂无旧桃李，芜杂与之均。","谓言彼草木，于我奚疏亲。","于间置取舍，岂得完天真。","不若任其然，同受雨露仁。","物性且不违，人心何缁磷。","闭户不迎客，箕踞无冠巾。","苟忘轩冕心，何异巢居民。"],"title":"兴宗南园草盛不翦仆过而爱之为诗以赠"}
