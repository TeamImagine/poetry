{"author":"方岳","id":127617,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["谁放词林出一头，穷愁自欲著春秋。","传杯有手堪持蟹，解佩无刀可买牛。","何苦文章惊海内，已甘烟雨老岩幽。","芷汀兰渚离骚在，付与春江自在流。"],"title":"次韵程汪二兄投赠  其二"}
