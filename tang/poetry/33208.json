{"author":"韦庄","id":33208,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["本约同来谒帝阍，忽随川浪去东奔。","九重圣主方虚席，千里高堂尚倚门。","世德只应荣伯仲，诗名终自付儿孙。","遥怜月落清淮上，寂寞何人吊旅魂。"],"title":"夏初与侯补阙江南有约同泛淮汴西赴行朝庄自九驿路先至甬桥补阙由淮楚续至泗上寝病旬日遽闻捐馆回首悲恸因成长句四韵吊之"}
