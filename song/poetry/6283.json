{"author":"张九成","id":6283,"strains":["平平仄仄平，平平仄平仄。","平○平仄仄，平仄仄平仄。","仄仄平○平，平○仄平仄。","平平仄仄仄，仄仄仄平仄。","仄平平仄平，平平仄仄仄。","仄仄平仄平，○仄仄平仄。","仄平○平平，平仄○平仄。","仄仄平仄平，○平平仄仄。","仄○平仄○，仄仄仄平仄。","平平仄平平，仄平仄仄仄。","仄仄○仄○，平平仄平仄。","平仄平仄○，仄仄平○仄。","仄仄平仄仄，仄仄仄平仄。","平仄仄○仄，仄仄仄平仄。","平○仄平仄，仄仄仄平仄。","平○仄○平，平仄仄○仄。","仄平仄平○，仄仄仄仄仄。","平仄平平平，○仄平○仄。","仄仄平平平，仄○仄仄仄。","仄平平○平，○○平仄仄。"],"paragraphs":["西湖十里山，春风一杯酒。","兹兴良不浅，何日落吾手。","我读君和诗，襟期一何厚。","同生上下宇，共阅古今宙。","死生何足云，余年付美酎。","佩印还故乡，衣锦眩春昼。","一时正儿嬉，千岁堕尘垢。","所以贤达人，中怀元有守。","试看窗日中，野马互奔骤。","区区竟何成，尚夸舌在口。","宿习犹未除，新诗漫怀旧。","环顾天地间，四海惟三友。","两老虽未死，二妙已先踣。","生者岂其巧，死者亦非谬。","君如悟斯契，万事可怀袖。","铜钱自如山，金印自如斗。","只今定何间，腐骨久已朽。","篱菊师渊明，庭草悲王胄。","彼已升层霄，此犹凿户牖。","浩歌君其聆，相看都皓首。"],"title":"和施彦执怀姚进道叶先觉韵"}
