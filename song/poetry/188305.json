{"author":"魏野","id":188305,"strains":["平仄平平仄仄平，仄平平仄○平平。","○平平仄平平仄，仄仄平平仄仄平。","仄○仄平平仄仄，○平平仄仄平○。","仄平仄仄○平仄，平仄平平仄仄平。","平仄平平○仄仄，平平平仄仄平平。","○平平仄○○仄，仄仄平平仄仄平。"],"paragraphs":["宁觐高堂舜井西，欲辞东合思依依。","三台筵上飞觞送，五老峰前负米归。","莫叹贵无苏子印，且怜荣有老莱衣。","旧书达少应投杼，新集镌多肯断机。","红叶村坊临水迥，黄花岐路入山微。","重阳虽近难留住，把酒登高会又违。"],"title":"送陈越之河中宁觐"}
