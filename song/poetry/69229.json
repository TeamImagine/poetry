{"author":"赵善括","id":69229,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["备尝险阻与艰难，久别松楸水一湾。","孤愤未申思北阙，双眉初展见西山。","化工已定休言命，巧匠于今亦汗颜。","它日中兴筹庙略，为君一露管中斑。"],"title":"次龚丈同叔高韵"}
