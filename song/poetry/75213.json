{"author":"赵蕃","id":75213,"strains":["仄仄平平仄仄平，仄平平仄仄平平。","平平仄仄平平仄，仄仄仄平平仄平。","平仄平平仄平仄，仄平仄仄仄平平。","仄仄仄仄平平仄，仄仄平平仄仄平。"],"paragraphs":["暑气侵人抵病中，阙然求旧管城公。","相逢共说山中月，有赠忽来天未风。","君向离骚熟兰芷，我于尔雅昧鱼虫。","纵令酒盏能频把，孰若诗筒得屡通。"],"title":"次韵在伯夏夜独坐见怀之作"}
