{"author":"赵蕃","id":75222,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["丹凤哀鸣领九雏，雀飞饱食下平芜。","寒窗拥褐兹晨卧，急鼓穿鞋旧日趋。","客至渠能劳剥啄，赋成我岂寓乌无。","说天更拟愚溪去，荣辱端知可罢呼。"],"title":"杨录事以仆与孙温叟唱酬韵作诗见贻又用仆与吴梦与诗韵作诗赠梦与兼以见及并次韵二首  其一"}
