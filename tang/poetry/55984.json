{"author":"李白","id":55984,"strains":["平平仄平平，仄仄仄平仄。","平仄仄仄仄，仄○平平仄。","平平平平平，仄仄仄仄仄。","仄○平平平，平仄平仄仄。","平○仄平平，仄仄仄仄仄。","仄平仄仄仄，平仄平平仄。","仄平平平平，仄仄仄仄仄。"],"paragraphs":["沧江溯流归，白璧见秋月。","秋月照白璧，皓如山阴雪。","幽人停宵征，贾客忘早发。","进帆天门山，回首牛渚没。","川长信风来，日出宿雾歇。","故人在咫尺，新赏成胡越。","寄君青兰花，惠好庶不绝。"],"title":"自金陵溯流过白璧山玩月达天门寄句容王主簿"}
