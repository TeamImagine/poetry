{"author":"苏辙","id":197010,"strains":["仄仄仄仄仄，平仄仄仄○。","○仄仄平仄，平仄仄仄平。","○仄○平仄，仄仄平仄平。","仄仄平平平，○仄仄仄平。","仄仄仄平仄，○仄仄○平。","○仄平仄平，仄仄仄仄平。","仄平仄仄仄，平仄仄仄平。","仄平仄平○，仄仄○仄平。"],"paragraphs":["富贵日月速，贫贱觉岁迟。","迟速不须问，俱作不可追。","亲旧且酣饮，送尔天北涯。","岁岁虽无情，从我历四时。","酌尔一杯酒，留我壮且肥。","长作今岁欢，勿起异日悲。","掉头不肯顾，曾莫与我辞。","酒阑气方横，岂信从尔衰。"],"title":"次韵子瞻记岁莫乡俗三首 别岁"}
