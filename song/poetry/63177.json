{"author":"薛季宣","id":63177,"strains":["○平平平平平平平平仄，仄平平平仄仄仄○平○仄。","○平平平○仄平平，平仄○平仄仄。","仄平平平仄仄仄平平仄，仄仄平平平仄平平平仄。","○仄○平仄平平仄平仄仄，仄仄平平平○平仄平平平平仄。","平平平平平平平仄平仄仄，仄平平平仄平平仄平仄仄。","平仄仄仄平仄仄仄○，平平仄仄平仄○仄仄。","仄○平平○○平平平仄，○仄平平仄仄仄平仄仄平○平仄。","仄仄平平平仄平平○仄平平？仄，平平平平仄平○平平仄平○平仄。","仄平平仄仄平仄仄仄平，仄平仄平平○仄仄。","○○仄仄平平仄平，仄仄平平仄仄。","平仄平平平○平，○平平仄平。","仄平○平，平平平仄。","仄仄仄平，平仄仄仄仄仄。","平○仄平仄仄平，平○仄仄。","仄仄仄平平○平仄，平平○平仄仄仄，仄平平平平仄仄。","仄仄仄平平平，平平平平仄平。","○平平平仄仄，平仄仄平仄仄。"],"paragraphs":["观吾生兮何为乎今之世，永悲伤兮耿耿夜长而鲜寐。","临清湘兮思逝无舟，伥欲行兮不济。","拟飞腾兮假羽翰于黄鹄，鹄已亡兮曾是余之能服。","将解衣而下游兮潜川不贯，惧射工之余中兮备蛟龙之刍豢。","登衡山之嵯峨兮柏松委靡，怨飘风之怒狂兮害于物理。","猿狖啸侣兮上获我冠，荆榛塞路兮下穿我履。","望苍梧兮将重华之云愬，巉九疑之不可辩兮又藐然其烟雾。","杀竹枝而求泪班兮思二妃之矩度，哀灵修之返无期兮荪舍兹将安寓。","首阳河渎远而不可适兮，视申子夷齐其有故。","将从此汨罗之水兮，傥务成之或遇。","悲女媭之婵媛兮，临流而止余。","涕滂沱兮，心悲江渚。","念我独兮，斯不可以久处。","心如石而莫转兮，吾其此介。","与子别兮余将于迈，褰余衣兮不我止，蹈清泠兮余乃已。","抱巨石兮怀沙，谌同流兮灏波。","其穷幽兮眇眇，皇合德兮太皓。"],"title":"九奋 沈湘"}
