{"author":"孔平仲","id":203551,"strains":["仄平仄平平，平仄平平○。","平平仄○仄，仄仄平仄平。","仄仄仄平仄，平平平仄平。","仄仄平仄仄，○○仄平○。","仄平仄平仄，仄仄平仄平。","仄仄仄仄仄，仄○仄平平。","平○仄仄平，平仄仄仄仄。","仄○仄仄仄，仄仄○仄平。","平平平仄仄，平仄仄平平。"],"paragraphs":["两松辟为门，前见青山横。","坡陀若相接，宛转疑有情。","日出鸟呼乐，春归林翠明。","问我何所往，行当造殊庭。","紫微有仙客，住在泉石清。","咫尺久不觌，渺如隔蓬瀛。","今将往见之，先已耳目醒。","愿闻直截义，庶使正觉成。","纷纷焉足道，无使一尘生。"],"title":"出城至太平将见熊伯通"}
