{"author":"杜荀鹤","id":32879,"strains":["平平仄仄仄平平，平仄平平仄仄平。","仄仄仄平平仄仄，平平仄平仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["为僧难得不为僧，僧戒僧仪未是能。","弟子自知心了了，吾师应为醉腾腾。","多生觉悟非关衲，一点分明不在灯。","祗道诗人无佛性，长将二雅入三乘。"],"title":"赠休禅和"}
