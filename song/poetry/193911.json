{"author":"苏轼","id":193911,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["南来三见岁云徂，直恐终身走道途。","老去怕看新历日，退归拟学旧桃符。","烟花已作青春意，霜雪偏寻病客须。","但把穷愁博长健，不辞最后饮屠苏。"],"title":"除夜野宿常州城外二首  其二"}
