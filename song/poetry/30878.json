{"author":"李流谦","id":30878,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["招提未到只闻名，乘兴来游意最真。","出郭都无三十里，同行恰有两三人。","入门竹迳能明眼，随处禅房可著身。","莫怪山僧拙言语，十年已不踏红尘。"],"title":"游龙角山福志院"}
