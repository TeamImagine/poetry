{"author":"后王钱俶","id":353,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["廊庑周遭翠幕遮，禁林深处绝喧哗。","界开日影怜窗纸，穿破苔痕恶笋芽。","西第晚宜供露茗，小池寒欲结冰花。","谢公未是深沈量，犹把输赢局上夸。"],"title":"宫中作"}
