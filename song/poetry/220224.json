{"author":"释子淳","id":220224,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["客到蒙城有信归，殷勤惠米助晨炊。","老僧钵满慵相唤，长者恩深祇自知。","粒粒圆成难著会，明明嚼碎更何疑。","赵州遗语诚非谬，一饱元来忘百饥。"],"title":"谢蒙城善友惠米"}
