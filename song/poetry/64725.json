{"author":"章甫","id":64725,"strains":["○平平仄平，仄仄平平平。","平平仄平○，仄仄平仄平。","平仄仄仄仄，仄平○仄平。","平平○仄仄，平仄平仄○。","仄○仄平仄，平平○仄平。","平平仄平平，平仄平仄平。","平平平仄仄，平仄平平平。","仄平仄仄仄，仄仄平平平。","仄平仄仄仄，○仄○平平。","仄仄仄仄平，仄仄平平平。"],"paragraphs":["闲愁生旅怀，薄酒安能陶。","篮舆赴归期，历历山路高。","风雨道旁憩，倏然思故交。","官闲相聚首，怀我登顿劳。","辩论杂嘲谑，诗词兼雅骚。","人生几何时，容易生二毛。","方今天子圣，登用皆夔皋。","愿君各努力，去矣追群豪。","我生苦畏事，屏处如逋逃。","纵复技痒存，敢念麻姑搔。"],"title":"归自真州道中用前韵简诸故人"}
