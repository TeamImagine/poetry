{"author":"岳珂","id":105992,"strains":["仄平仄平平○，仄平平平平仄。","仄平○仄仄平平，仄平○仄仄平平。","仄平平平仄平平，仄仄仄仄仄平，○平平平○仄，仄○仄平○平，平仄仄平，仄平平平，仄仄仄平仄仄平。","平平仄平仄平○平仄仄，仄平仄平○平仄平，仄○○平仄仄，仄仄仄平平平。","仄仄仄平仄仄仄，○仄平，仄平仄平仄平平，平仄平仄仄仄平平，平○仄仄仄平平平平平。","平。"],"paragraphs":["态腾踔而多疏，意轩昂而多趣。","倏焉如𥬞电之驹，沛然如纵壑之鱼。","使之为山泽之癯，抱是道以自娱，闻清风而兴起，望膏泽之沾濡，肤寸所形，秕糠金朱，岂不毅然大丈夫。","然而律之以芝繇之法度，考之以羲献之范模，媲行楷而已变，质隶草而多拘。","顾欲以之擅八体，教六书，合天下同轨之车，而不容有一辙之殊，兹其所以偾于康庄之衢。","吁。"],"title":"王文公赴官修学二帖赞"}
