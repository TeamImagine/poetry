{"author":"李绅","id":18808,"strains":["仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["绿荷舒卷凉风晓，红萼开萦紫菂重。","游女汉皋争笑脸，二妃湘浦并愁容。","自含秋露贞姿结，不竞春妖冶态秾。","终恐玉京仙子识，却将归种碧池峰。"],"title":"新楼诗二十首 重台莲"}
