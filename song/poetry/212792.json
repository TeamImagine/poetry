{"author":"李复","id":212792,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["瘦马骎骎渡洛行，东风莫著褐衣轻。","为嫌愁梦能催老，故懒题封去问程。","千仞会游悬水急，五浆须信客心惊。","明朝我向壶关路，待约归缨共濯清。"],"title":"送孙甥"}
