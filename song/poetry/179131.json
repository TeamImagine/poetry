{"author":"苏颂","id":179131,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["行色光辉水国春，龙函画弩菟分银。","瀛洲旧侣还挥袂，淮甸诸侯半望尘。","三品新緺垂若若，两朱华毂去辚辚。","谁言贵仕犹荣滞，二纪儒林最旧人。"],"title":"送集贤赵少卿出守淝州"}
