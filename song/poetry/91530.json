{"author":"释居简","id":91530,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["江汉归来重访寻，貂裘未弊亦尘侵。","碧眸憎俗重扃户，白羽扇凉一援琴。","池草易生苕水梦，莼羹难老故乡心。","有书若问东阳瘦，记遣神林问惠琳。"],"title":"寄福州李伯达"}
