{"author":"胡宿","id":244218,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["左符通掌日边城，几荫华榱奉刺经。","直舍十年苔已紫，吟鞭一路柳初青。","禁中夜阁抛行月，郊外春车驾屏星。","河里旧游从古盛，好寻烟幌吊遗灵。"],"title":"送子思学士倅河内"}
