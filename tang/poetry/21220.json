{"author":"李远","id":21220,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["谢公何岁掩松楸，双鹤依然傍玉楼。","朱顶巑岏荒草上，雪毛零落小池头。","蓬瀛路断君何在，云水情深我尚留。","他日若来华表上，更添多少令威愁。"],"title":"过旧游见双鹤怆然有怀"}
