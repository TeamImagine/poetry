{"author":"曹勋","id":12877,"strains":["仄仄平平平仄平，平平仄仄仄平平。","平仄仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["奉引归来春晚时，扁舟便欲访天随。","都忘旧学尘埃满，顿觉新年气宇衰。","遽有恩荣腾紫诏，了无功业立彤墀。","先生妙句烦褒借，一夕光涵月不亏。"],"title":"和张凝神见贻"}
