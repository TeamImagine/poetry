{"author":"朱翌","id":11153,"strains":["仄仄平平仄仄平，平平仄仄平平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["促驾难求马一寻，行缠快走任山深。","上方首入文公褐，小语能披逸少襟。","三尺盆池清照影，五更窗月默传心。","更烦细看门前水，昔日西流何似今。"],"title":"顷入南华僧仲有诗为次其韵仲欲见予诗集  其一"}
