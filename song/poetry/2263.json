{"author":"宋庠","id":2263,"strains":["平平仄仄仄，仄仄平平平。","仄仄仄平仄，仄平仄平平。","仄平仄仄仄，仄仄仄平平。","仄仄平仄仄，平○平仄平。","○平仄平○，仄仄○平平。","仄仄仄仄仄，平平仄平平。","平平仄平仄，仄仄○平平。","仄仄平平仄，仄平平仄○。","平仄仄平仄，平仄仄平○。","仄仄仄平仄，○○○仄平。","平平仄平仄，平仄平平平。","平平仄平仄，仄仄平仄平。","仄平仄仄仄，仄仄平○平。","仄仄仄仄仄，○平平仄平。"],"paragraphs":["周郎有旧隠，远在南山陲。","一笑偶为乐，九层遂成基。","旁连醉令石，却眺社僧碑。","地远云物秀，岩深松桂滋。","当时骛高兴，益友相攀追。","乐圣自鼓腹，谈经亦轩眉。","风猿助清啸，谷鸟参朋嬉。","忽引朝闺籍，久乖林下期。","头白二千石，高盖复来思。","活活弄新溜，苍苍援故枝。","虽云未投绂，良足纾烦疲。","余怀本丘壑，世路方馽羁。","愿言独往客，缅邈心空驰。","税驾或未晚，从君歌紫芝。"],"title":"寄题职方周员外庐山笑台"}
