{"author":"陈舜俞","id":146614,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["此峰巉绝与霄干，峰顶泓澄旱不干。","天下定应添沆瀣，山头信亦有泥洹。","等闲云出千岩雨，取次龙归六月寒。","一勺自堪流万古，何须低处羡波澜。"],"title":"天池院"}
