{"author":"苏过","id":229929,"strains":["仄平仄仄平○仄，仄仄平平平仄仄。","仄○平仄○仄仄，仄仄平平平仄仄。","平○仄仄平仄？，仄平○仄平平仄。","仄○仄仄平仄仄，仄○平平仄平仄。","平平仄仄仄平仄，平仄仄平平仄仄。","仄平仄仄平平仄，仄仄平平仄平仄。","仄平平平平仄仄，平仄仄○平仄平。","仄平仄仄仄平平，仄仄平平○仄仄。"],"paragraphs":["急流勇退真难事，要取荣枯君自味。","世间轩冕如嚼蜡，自觉山川天下贵。","君如八骏方服辀，帝闲正欲求千里。","刷燕秣越非所愿，放浪烟霞蹑云水。","萧然筑室在人境，身与此心俱欲止。","倦飞偶学陶彭泽，示疾还同老居士。","政忧功名来未免，吾驾不回谁与柅。","古来索价累高人，少室终南应所鄙。"],"title":"范季远作止斋求诗以此寄之"}
