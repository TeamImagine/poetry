{"author":"程公许","id":106220,"strains":["仄仄平平平，仄平仄平仄平平。","仄平平仄仄，仄仄仄平仄仄平。","平仄平平平○，平仄仄平仄平。","平平仄平仄仄，仄○仄平平平平平平。","平仄平平仄仄，仄仄平平平平。","○仄仄平平平平平，平平仄平仄仄。","仄平平平平平，仄平平平仄平○。","仄仄平平仄，平仄平平平。","仄平平平平仄仄，仄仄仄平○仄仄仄。","？平仄平仄仄○，仄仄仄平仄仄○。","仄仄平仄仄，仄仄平仄仄。","仄平仄平平平仄平，平平○平平仄。","仄平平仄平，仄仄平仄平。","仄○仄仄平仄仄仄，平仄仄仄平仄仄平。","平仄平平平仄，仄○仄平仄仄。","仄平平仄仄，仄平平仄仄。","平仄平平平，仄平仄平仄平仄。","仄平平平仄平，仄仄仄平仄平。","平平平平平平仄仄，平平平仄平○仄平平仄平平。","仄平平仄仄，仄平仄平○仄。","平平平平仄平仄，仄仄平平平仄平。","平平平仄平，仄仄平平仄平。","平仄仄平平○，仄仄平平仄平平。","平仄平仄仄，仄平仄平仄平。","仄平平平平平，仄仄仄平仄平。"],"paragraphs":["有閟兮寒泉，运而往兮几何年。","地灵兮启秀，不我后兮不我先。","川媚珠兮圆折，莲吐岫兮便娟。","坤文郁兮瑞世，所思邈兮西都之虞渊。","芳至今兮未沫，世载英兮昌维。","其已考槃兮山之阿，龟何以兮食只。","筑之垣兮登登，忽而凹兮窈而深。","累甓兮寻丈，刳木兮虚心。","木为仁兮仁者静，水阂险兮中不失信。","矧生数兮土以培，固受命兮独也正。","孰牖兮孰窒，孰导兮觱沸。","否倾以亨兮繄所遭，余何丧兮何得。","美人兮委蛇，泂酌兮永歌。","昔泥不食兮匪我吝，今渫可汲兮湛不波。","韦绝编兮堂上，晤三圣兮惝恍。","有孚兮坎习，不穷兮井养。","消息兮盈虚，道之体兮易之象。","沛吾辀兮八荒，志拯溺兮靡遑。","鸡鸣喈喈兮霜月晓，纷纭归梦兮殷辘轳之下银床。","万家兮渴饮，渺千里兮相望。","猿奚悲兮鹤奚怨，旱欲霖兮川欲航。","功成兮不居，媲彼泉兮有常。","缨可濯兮沧浪，鲤可羞兮汉之姜。","修绠兮汲古，涴新学兮肺肠。","美人兮归何时，乐莫乐兮旧乡。"],"title":"亨泉词"}
