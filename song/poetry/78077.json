{"author":"杨济","id":78077,"strains":["仄○仄平平仄仄，仄仄平平平仄仄。","仄平仄仄仄仄仄，仄仄平仄仄平仄。","仄平平平平仄仄，仄平○仄平平仄。","仄平平仄○平仄，仄平仄平平仄仄。","平仄平平仄平仄，平平平仄仄○仄。","平平仄仄平仄仄，仄仄仄平平○仄。"],"paragraphs":["洞庭老龙时出没，万斛舟航皆辟易。","此龙脊背已铁石，肯逐时好作人日。","我呼邦人来踏碛，恍然如见河图出。","大巫鸡卜占云吉，小巫竹枝歌转激。","飘石扬沙障江色，尘埃何处不相袭。","摩挲石刻聊偃息，恐有老人来横笛。"],"title":"云安龙脊滩"}
