{"author":"陆游","id":40919,"strains":["平平仄仄仄平平，仄仄平平仄仄平。","平仄仄仄平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。"],"paragraphs":["羸躯一夏困沉绵，不在林间即水边。","高卧已忘浮世事，小凉渐近早秋天。","桔槔轧轧鸣幽圃，舴艋遥遥入暮烟。","余日无多那讳得，逢人自笑说明年。"],"title":"小凉"}
