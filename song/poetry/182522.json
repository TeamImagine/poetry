{"author":"强至","id":182522,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["幽欢闲忆去年时，饮量人人灌漏卮。","我更典衣邀浅饮，君犹刻烛赋新诗。","由来世事都无定，再结朋游未可期。","一纸清风惠佳句，殷勤胜寄陇头枝。"],"title":"次韵答正老"}
