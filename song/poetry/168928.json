{"author":"文同","id":168928,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["蕨平处士居山日，手种青松一万根。","岁月渐深枝尽偃，雪霜虽厚叶仍繁。","本营胜概逃轩冕，更结清风遗子孙。","寄语后人须爱护，莫教空有令名存。"],"title":"陵井喻氏岁寒山居"}
