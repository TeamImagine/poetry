{"author":"刘克庄","id":115026,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平平平平仄仄平。","平仄仄平平仄仄，仄平仄仄仄平平。"],"paragraphs":["宰公心印佛心慈，吉兆前知抱送期。","喜溢亲闱占鸑鷟，来从帝所下骑麒。","芝兰庭户芽初茁，荼堇原田味变饴。","加我数年渠稍长，要看丱角出吟诗。"],"title":"安溪黄明府得子次徐常丞韵一首"}
