{"author":"王之望","id":16914,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["胜境名标第五天，殊庭佳气蔼非烟。","鼓钟与看千人会，玉石难分十种仙。","幽壑旧传灵药富，苍崖曾现宝光圆。","尘劳未决丹梯急，只得虚堂一夜眠。"],"title":"再用前二诗韵  其二"}
