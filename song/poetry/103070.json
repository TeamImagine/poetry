{"author":"魏了翁","id":103070,"strains":["仄仄平平平仄仄，平平仄仄仄平平。","仄平仄仄平仄仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["已办书生场屋缘，枫宸入对字三千。","玉阶喜得方寸地，屋漏如临咫尺天。","学自孔颜期用世，道非尧舜莫陈前。","便听第一鸿胪唱，衣钵如余未足传。"],"title":"燕新进士"}
