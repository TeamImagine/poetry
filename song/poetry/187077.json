{"author":"刘摰","id":187077,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["大樯双橹换巴船，美满西风水接天。","苏子意飞黄鹄外，梁公心在白云边。","蟹肥采石秋霜足，酒滑湓江夜月圆。","彩服拜亲无限乐，几多幽思入新篇。"],"title":"送杨秘校"}
