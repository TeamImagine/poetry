{"author":"李洪","id":52764,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄仄平仄，仄仄平平仄仄平。","仄仄平仄仄仄仄，平平平仄仄平平。"],"paragraphs":["苕花如雪忽秋残，翠老溪头几曲山。","心逐浮云朝独出，家临清霅暮能还。","世情大似醉翁醉，景物偏偷闲客闲。","早晚诛茆继三径，招呼明月弄潺湲。"],"title":"泛舟之龙坞"}
