{"author":"沈辽","id":189685,"strains":["平仄仄○仄，平仄平平平。","仄仄仄平仄，仄仄平平平。","平仄仄平仄，仄○平仄○。","平平仄平仄，仄○平平平。","仄仄仄○平，平平仄平平。","仄仄仄仄仄，平平仄平平。","仄仄仄平仄，仄平平仄平。","○仄仄平仄，仄仄○平平。"],"paragraphs":["身世不相若，孤卧南山云。","忽枉故人问，乃是巴陵君。","君治最潇洒，洞庭天下闻。","髙材有余暇，壮观谁能群。","子贱不弹琴，河阳自工文。","大轴写丽句，琼华袭兰薫。","赠我岂无意，我衰何足云。","三复不知报，怅望长江𣸣。"],"title":"奉酬巴陵令"}
