{"author":"黄裳","id":204593,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["三品显官知分退，数株灵草对春栽。","已驰吏政青编上，却御仙风紫府来。","琴写幽怀心火息，酒陶和气面花开。","应怜仕路多华发，不把松云为己催。"],"title":"赠葛侍郎"}
