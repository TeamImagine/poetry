{"author":"无名氏","id":47833,"strains":["平平仄平平，仄仄仄仄仄。","平平仄仄仄，平仄仄平仄。","平平平仄平，仄平平平仄。","○仄仄仄平，平平仄平仄。","平平○仄○，仄仄仄平仄。","平平仄平仄，仄○仄仄仄。"],"paragraphs":["翩翩钓台翁，弊屣弃利禄。","烟溪七里濑，风月一竿竹。","平生知己谁？故人刘文叔。","三聘乃肯来，公卿指为辱。","高风轻万乘，敢以足加腹。","居然动天象，下应太史卜。"],"title":"子陵山洞（在京山县南六十里，即严子陵隐所也。傍有石室名帝星井，寺曰净安，尝有一星，光芒见井中。昔人赋诗云：）"}
