{"author":"陆游","id":33419,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["学射山前宿雨收，篮舆咿轧自生愁。","得闲何惜倾家醸，渐老真须秉烛逰。","道废尚书犹乞米，时来校尉亦封侯。","自怜白首能豪在，车辙何因遍九州。"],"title":"学射道中感事"}
