{"author":"范纯仁","id":184873,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["思君日日上高楼，心逐西南汉水流。","侧听车音常有待，互酬诗兴未能休。","高阳簪履成陈迹，西洛衣冠散旧游。","独有地仙年八十，逍遥林下笑公侯。"],"title":"到汉东和张伯常六首  其三"}
