{"author":"赵抃","id":101615,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["望越亭无一点尘，迢迢东首座凝神。","雨余岫色浓如黛，日出波光烂若银。","我类武陵归去客，君为蓬岛上头人。","谁知老守吾乡便，得与诗翁作善邻。"],"title":"登望越亭寄程给事"}
