{"author":"吴思齐","id":158245,"strains":["平平仄○仄，仄○仄平平。","○平○仄仄，○仄仄平平。","○仄○仄仄，仄平仄平平。","仄仄○仄仄，仄仄○平平。","仄仄仄○平，仄仄仄平平。","○平仄仄仄，平仄仄仄平。","平平仄仄仄，仄仄平平平。","仄○平仄仄，仄仄仄平平。","仄仄○平平，平平仄○平。"],"paragraphs":["平原一遗老，九重未知名。","临危观劲节，相视胆为惊。","折陊犹举手，吁天闵无成。","九陨期报国，万古犹光晶。","亦有布衣人，烈烈死弥贞。","回风惜往日，辉映岂独清。","滔滔肉食辈，泚颡徒吞声。","我闻同志士，野祭激高情。","配享遗斯人，忧心每如酲。"],"title":"拟古"}
