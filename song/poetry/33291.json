{"author":"陆游","id":33291,"strains":["仄平平○○，仄仄仄平仄。","仄平平平仄，平仄仄仄仄。","仄○仄仄仄，平仄仄仄仄。","仄平平平平，仄仄仄○仄。","平平仄平仄，平平仄平仄。","仄平○仄平，平仄仄仄仄。","仄平○仄○，平仄平仄仄。","平仄仄仄○，平仄平仄仄。","平○仄平仄，仄仄平仄仄。","仄仄仄○平，仄仄仄平仄。"],"paragraphs":["上天何苍苍，四序浩旋斡。","异哉今年热，炊鬻不可活。","夜分睡复起，揺箑腕欲脱。","彊登城西楼，月露渺空阔。","凭栏弄清影，凉飔入蕉葛。","湿萤沾草根，惊鹘起木末。","亦知难久留，襟抱资一豁。","人事迭废兴，天理交予夺。","羲和不停驭，去若弦上筈。","此热会当衰，岁晚备裘褐。"],"title":"夜登城楼"}
