{"author":"彭汝砺","id":202053,"strains":["平平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","平仄平平仄，平平仄仄平。"],"paragraphs":["舟行朝市隔，恣意看溪山。","天地青春远，江湖白日闲。","偶随鸥独往，却与燕俱还。","时节清明近，应须屡破颜。"],"title":"自临川泛舟还归因假前韵寄粹老提举朝议兼简知府龙图丈  其二"}
