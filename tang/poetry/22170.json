{"author":"许浑","id":22170,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["诏选将军护北戎，身骑白马臂彤弓。","柳营远识金貂贵，榆塞遥知玉帐雄。","秋槛鼓鼙惊朔雪，晓阶旗纛起边风。","蓬莱每望平安火，应奏班超定远功。"],"title":"献鄜坊丘常侍"}
