{"author":"张耒","id":216491,"strains":["仄仄平平平仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["临汝城中春雪消，望嵩楼上对岧峣。","已披氛雾呈孤秀，未许春寒上泬寥。","子晋玉笙如不隔，浮丘仙袂欲相招。","便思唤客同清赏，苦畏春风入敝貂。"],"title":"早登望嵩楼望少室雪畏风不敢招客"}
