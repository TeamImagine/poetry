{"author":"王庭珪","id":237961,"strains":["平平仄平仄平仄，仄仄平平○平仄。","○○平仄平平平，平仄平平○仄仄。","仄仄平平仄仄平，○平仄仄平平○。","平平仄仄仄仄仄，仄仄平仄平平平。","仄仄平平平仄仄，仄仄仄平平仄仄。","仄○仄仄仄平平，平仄平平平仄仄。","平平○仄仄平平，仄○平平平仄平。","仄平仄仄仄平仄，仄仄仄仄平平平。"],"paragraphs":["君家迩来妙人物，叔父风流更超绝。","中兴天子搜群材，龙虎同年收羯末。","我识君家铁面公，当年作赋声摩空。","君今祖袭乃复尔，自出机杼成家风。","惠我新编盈大轴，武库五兵森在目。","纵横璀璨不知名，玄圃昆山皆积玉。","文章磨治欲无瑕，要如春风开百花。","笔端着力觑天巧，自我秀发成嘉葩。"],"title":"还刘秀才文卷"}
