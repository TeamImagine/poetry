{"author":"张守","id":246056,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["午梦初残日未西，人情节物睡偏宜。","花开花落纷无定，春到春归漫不知。","香缕细萦环堵室，槐阴清翳一枰棋。","此间粗有超然处，雕琢天真却坐诗。"],"title":"睡起戏书呈葛鲁卿席大光周举同舍诸兄"}
