{"author":"王十朋","id":22041,"strains":["仄○仄平平，平仄平仄平。","仄仄仄仄平，仄仄仄仄平。","平平仄平仄，仄仄平平平。","仄仄平平仄，平○仄平平。","平仄仄○仄，平平仄○平。","仄仄仄仄仄，仄仄仄平○。"],"paragraphs":["仲尼作春秋，垂训千万年。","古者父母雠，义不共戴天。","庄同父何在，乃与齐侯田。","鲁国无臣子，君亲义茫然。","齐纪不并立，诸儿得称贤。","善恶不可掩，笔削至今传。"],"title":"畎亩十首  其四"}
