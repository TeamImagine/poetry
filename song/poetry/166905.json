{"author":"徐瑞","id":166905,"strains":["平平仄仄仄平平，仄仄平平仄仄平。","仄仄仄平仄平仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["归来便觉此身尊，傲世犹嫌习气存。","已是半生走风雨，但持一笑信乾坤。","贪闲且复逃空谷，自衒终羞倚市门。","庭院绿阴生午寂，坐听禽语对清樽。"],"title":"归来"}
