{"author":"释善珍","id":122734,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["草没亭台不见踪，故交掩泪立寒风。","食鱼客去余空馆，放鹤童归弃旧笼。","病悟前书藏夏口，死留好句在江东。","徐陵元是麒麟种，天上应须见宝公。"],"title":"过南墅怀寒岩  其二"}
