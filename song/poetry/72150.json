{"author":"曾丰","id":72150,"strains":["平平仄仄平平仄，平仄仄平平仄仄。","仄仄平平平仄仄，仄平仄平平平○。","仄平仄仄平平平，平仄仄平平仄平。","平仄平平平平平，仄平仄平平平平。","仄平仄平平仄仄，平仄仄平仄平仄。","平平仄○平仄仄，仄平仄仄仄平仄。","平仄仄平平仄平，平平平仄仄仄平。","○仄平平平仄平，仄平平平仄仄平。","平仄平仄平○仄，仄平平仄仄平仄。","仄仄平平仄平仄，平仄平平平○仄。"],"paragraphs":["南窗晃朗宜春夏，松竹与君为大雅。","雨杂吾伊声洒洒，劝君读书无苟且。","北窗窈窕宜秋冬，松竹与君为大忠。","风杂吾伊声沨沨，戒君读书无雷同。","竹生受虚松受实，根器性天道之质。","他人见疏君见密，一薰旧染百俱失。","风雨不移君读书，由松之实悟竹虚。","回首书皆糟粕余，一真超然万物初。","松竹于学机相触，学成终不负松竹。","拔地摩天立于独，逃独归群成更熟。"],"title":"寄题左叔宝昆仲松竹书院"}
