{"author":"王昌龄","id":54347,"strains":["仄○仄平平，仄平仄平仄。","仄平仄平仄，仄仄○平仄。","仄仄平仄平，平平仄平仄。","仄仄仄平平，仄平○仄仄。","仄○仄○仄，○仄仄仄仄。","平○平平仄，仄仄平平仄。","仄仄仄○○，平仄仄平仄。","仄○仄平○，仄平平仄仄。","平平仄平仄，平仄平平仄。","仄仄平平平，平平仄平仄。","仄平仄平平，仄仄平仄仄。","仄仄平仄仄，仄○仄平仄。","平仄仄平平，平○平仄仄。","平平○平○，平仄仄平仄。","平平仄仄平，平仄平仄仄。","平仄平仄○，平平仄平仄。","平平仄仄仄，平仄仄平仄。","仄平仄平平，仄平仄平仄。"],"paragraphs":["自从别京华，我心乃萧索。","十年守章句，万里空寥落。","北上登蓟门，茫茫见沙漠。","倚剑对风尘，慨然思卫霍。","拂衣去燕赵，驱马怅不乐。","天长沧洲路，日暮邯郸郭。","酒肆或淹留，渔泽屡栖泊。","独行备艰难，孰辞千鼎镬。","皇情念淳古，时俗何浮薄。","理道须任贤，安人在求瘼。","故交负奇才，逸气包謇谔。","隐轸经济策，纵横建安作。","才望忽先鸣，风期无宿诺。","飘飖劳州县，迢递限言谑。","东驰眇贝丘，西顾弥虢略。","淇水徒自深，浮云不堪托。","吾谋适可用，天道岂辽廓。","不然买山田，一身与耕凿。"],"title":"淇上酬薛据兼寄郭微"}
