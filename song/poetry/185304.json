{"author":"孙觉","id":185304,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["青发从游各白袍，老来邂逅更陶陶。","尺书继月传双鲤，相见何时咏百劳。","谏草十年聊阁笔，坐棠三郡不更刀。","灵崖泺水堪行乐，时事纷纷剧猬毛。"],"title":"次韵秦少游"}
