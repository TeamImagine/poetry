{"author":"朱松","id":10412,"strains":["○平平平平仄平，平平仄仄平平平。","平平仄仄仄平仄，平仄平平平仄平。","仄平平仄仄平仄，仄平平仄仄仄○。","仄○仄仄仄○仄，仄平仄仄平平平。","仄平仄仄仄仄○，平仄仄仄平平平。","平平平仄○仄仄，仄仄仄仄○○平。"],"paragraphs":["空山冥冥云雾窗，春风好梦欹残缸。","朝来果得故人信，微凸而么犀銙双。","贵人争买百璎珞，此心儿女久已降。","坐观市井起攘袂，念之使我心纷庞。","领君此意九鼎重，虽有笔力安能扛。","何时来施三昧手，慰我渴梦思长江。"],"title":"陈德瑞馈新茶"}
