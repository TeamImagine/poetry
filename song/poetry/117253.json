{"author":"释元肇","id":117253,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["鱼龙吹浪雪霏霏，更著青山倚落晖。","一幅风帆到烟寺，十年尘土愧征衣。","渔家蓑笠应堪换，老宿缾盂未可依。","回首谢公楼上去，池塘春草昔人非。"],"title":"次吕教授游江心韵"}
