{"author":"苏辙","id":197931,"strains":["仄平平平仄，平平平仄平。","仄仄仄仄仄，仄仄平仄平。","仄○○仄仄，仄平仄平平。","仄平仄平仄，仄仄平平平。","平仄仄○仄，仄仄平仄平。","仄平仄仄平，仄平仄平平。","平平仄平平，仄仄仄仄平。","仄平仄仄仄，仄仄仄仄平。"],"paragraphs":["道人何为者，阳狂时放言。","宝塔昔所构，铁券今尚存。","漫浪难究悉，孰知彼根源。","草庵劣容膝，俯仰拳肩跟。","无食辄行乞，一饱常闭门。","尔来二十年，未尝变寒温。","嗟哉岂徒然，此意未易言。","偶来一笑喜，但恐笑我昏。"],"title":"张嘉祐"}
