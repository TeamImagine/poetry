{"author":"赵蕃","id":73599,"strains":["平平平仄平，仄仄仄平仄。","仄平仄平平，平平仄平仄。","平平仄平平，平仄平仄仄。","仄○仄平平，仄仄平○○。","平平仄平仄，仄仄○仄○。","平仄仄平平，平平平仄仄。"],"paragraphs":["无人南涧游，老我北窗卧。","雨为洗炎蒸，身成起颓惰。","幽花曜丛丛，新竹排个个。","是中有余诗，独唱谁其和。","怀君固非远，念我当数过。","蝉噪晚声清，萤飞新月破。"],"title":"闰月二日雨三日复雨寄斯远三首  其三"}
