{"author":"梅尧臣","id":57273,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄仄平平仄平。","平仄仄平平仄仄，仄平仄仄仄平平。"],"paragraphs":["喜公新拜会稽章，五月平湖镜水光。","菡萏花迎金板舫，葡萄酒泻玉壶浆。","云归秦望山头静，雨洗若耶溪上凉。","天子不能烦侍从，可将吟咏报时康。"],"title":"寄送许待制知越州"}
