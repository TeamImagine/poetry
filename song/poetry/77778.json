{"author":"王阮","id":77778,"strains":["○仄平仄平，仄仄平平平。","仄○仄仄平，仄平仄仄平。","仄平仄仄平，仄仄仄仄平。","仄仄平仄平，平平仄平平。","平平仄仄平，仄仄○平平。","仄仄仄仄仄，仄仄○平平。","平平仄仄平，仄仄平仄平。","仄仄平○○，仄仄○仄平。","平仄仄平仄，平仄平○平。","仄平平平平，平平仄仄平。","平仄○仄仄，仄○○平平。","平仄平仄平，仄仄仄仄平。","仄仄平平平，仄平平仄平。","平仄仄仄平，仄仄仄仄平。","平平仄平○，仄仄仄仄平。","仄平平平仄，仄○○仄平。","仄仄平平平，仄仄平平○。","仄仄平平平，平仄仄仄平。","仄仄仄仄平，仄仄平平○。"],"paragraphs":["屏迹敷浅原，注目香炉峰。","饱闻送客溪，鼎新古梵宫。","缅怀结社人，岂止避俗翁。","一念薰戒香，千年仰玄踪。","蜂房始义熙，凤历当元丰。","果有大士出，一与遗言同。","堂堂照觉师，赫赫襄敏公。","彻彼毗尼藏，揭我临济宗。","元曰立成佛，坡曰僧中龙。","少林来于西，双林振以东。","冥数其理暗，野烧中宵红。","天遣真道人，夜役众鬼工。","幻出翚飞檐，化成雷吼锺。","神运俨若初，佛法岂有终。","余生慕真乘，愿力愧祖风。","再窥拈花座，骇叹折草功。","请续香山堂，老此平台中。","白抚生池莲，青友夹涧松。","永劫不出门，寂照涵虚空。"],"title":"题东林一首"}
