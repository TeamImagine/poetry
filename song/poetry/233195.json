{"author":"范仲淹","id":233195,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["三出专城鬓似丝，斋中萧洒过禅师。","近疏歌酒缘多病，不负云山赖有诗。","半雨黄花秋赏健，一江明月夜归迟。","世间荣辱何须道，塞上衰翁也自知。"],"title":"郡斋即事"}
