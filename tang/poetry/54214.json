{"author":"储光羲","id":54214,"strains":["平仄仄平平，平仄平仄仄。","平平平仄仄，平仄平平仄。","○平平仄○，仄仄平平仄。","平平平仄仄，平仄平平仄。","？？仄平平，平平平○仄。","仄平平仄仄，平平平仄仄。"],"paragraphs":["清旦历香岩，岩径纡复直。","花林开宿雾，游目清霄极。","分明窗户中，远近山川色。","金沙童子戏，香饭诸天食。","叫叫海鸿声，轩轩江燕翼。","寄言清静者，闾阎徒自踣。"],"title":"京口题崇上人山亭"}
