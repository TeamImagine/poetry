{"author":"陈良","id":196688,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄平仄平平。","仄平仄仄平平仄，仄仄平平仄仄平。"],"paragraphs":["淮海春深照月长，灵祠佳树擅孤芳。","人迷三月天山雪，风逗千门汉殿香。","上苑菁葱思旧赏，金闺回旋入新章。","后庭遗韵歌声好，试折琼枝荐一觞。"],"title":"琼花"}
