{"author":"王义山","id":138454,"strains":["仄仄平仄仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["黩货无厌政贿成，几年蔀屋不曾晴。","击奸霹雳从天降，烛物晶明揭日行。","曩在乌台已风采，特烦龙节更澄清。","儿童走卒更相顾，夹道传呼司马名。"],"title":"谒按察马佥事  其一"}
