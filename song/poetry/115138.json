{"author":"刘克庄","id":115138,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["久愧君恩禄具臣，太仓非有粟陈陈。","立朝到老羞营窟，避客经年少觌邻。","鹤夜失鸣犹给料，鱼寒不食已收纶。","小瓢如玺犹慵佩，何况金龟与玉麟。"],"title":"徐洪二公再和二诗余亦随喜  其四"}
