{"author":"释道潜","id":202918,"strains":["仄平仄平平，仄仄仄平仄。","平平仄平平，仄仄仄平仄。","平平仄平平，仄仄仄平仄。","○平平仄仄，仄仄○仄平。","○平平仄平，仄仄○仄仄。","平平仄平仄，平仄平仄仄。","平平仄仄仄，平仄○○仄。","仄平仄平平，仄仄仄○仄。","平仄仄平平，仄仄仄平仄。","平平仄平仄，仄仄仄平仄。","○平仄平平，仄仄平仄○。","平平仄平平，平仄平仄仄。","仄平仄平平，平仄平仄○。","○平仄平仄，平仄平平仄。","仄仄平仄平，平仄仄平○。","仄平仄○○，平仄平仄仄。","平平仄平平，平○平○○。","仄仄平平平，仄仄平仄仄。","仄仄仄平○，平平平仄仄。","○仄平仄平，平仄仄平○。"],"paragraphs":["昔公令吾乡，绿发气方壮。","鸣弦坐高堂，百里肃清旷。","良辰骋遨嬉，茧足履青嶂。","当时陪杖屦，笑语相颉顽。","论文希邺都，乐事敦可尚。","铜章既云解，余亦航海上。","悠悠亘六载，天角空相望。","朅来石头城，邂逅慰离怆。","携手雨花台，俛仰得超放。","瓶盂徙京口，冉冉抱微恙。","扁舟乱江来，起我神益王。","浮云共平生，飘忽无定向。","去年客梁园，尘土纷冗长。","狙猿失林木，憔悴无优况。","独有青桂枝，冰雪不凋丧。","惠然肯过从，香积仍接饷。","秋风迫南还，危帆高且张。","落日通津门，转盼增惋怅。","寝寐见高标，幽魂惊夜帐。","相忘同海鱼，千里各云浪。"],"title":"寄张明甫朝奉"}
