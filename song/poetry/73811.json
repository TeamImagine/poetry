{"author":"赵蕃","id":73811,"strains":["仄仄○平仄平仄，平仄平仄平平仄。","仄平仄平平仄仄，仄？平平○仄仄。","平平仄仄仄仄平，平仄仄仄○仄平。","仄平仄仄仄平仄，仄平平仄平平平。","平平仄仄平仄仄，仄仄平仄平仄仄。","仄平○仄平平仄，仄仄○平仄仄仄。","仄平平○仄平平，平仄平平平仄平。","平○仄仄○平仄，仄仄平平仄仄平。"],"paragraphs":["昨忆长歌与君属，嗟尔明月悲黄菊。","问君得归今几日，我迺还家期未卜。","人生会合不可常，何止有类参与商。","月明固可共清影，菊开安得同幽香。","安舆历想来自越，贺以羊酒生暖热。","小人缪忝通家子，不获亲陪上寿列。","羡君斑衣有余欢，怜我缊袍无乃单。","何当卒岁从周子，陋巷箪瓢忘馁寒。"],"title":"寄子畅文显兼问佥判丈起居"}
