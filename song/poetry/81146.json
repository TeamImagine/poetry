{"author":"张镃","id":81146,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["农家正旦喜占晴，老圃观风趁早春。","两事欲寻强健日，一生常作太平民。","绍熙初岁新开历，典册崇仪极奉亲。","词拙固难传乐府，水边闲示钓鱼人。"],"title":"庚戌岁旦次张以道韵"}
