{"author":"李白","id":1660,"strains":["仄平仄仄仄，平仄仄仄平。","仄平平平仄，平仄平平平。","平平平仄仄，仄仄仄平平。","仄仄仄仄平，仄平仄平平。","平平仄平仄，平平仄仄平。","仄仄仄仄平，平平平○平。","平平仄平仄，仄仄仄仄○。","平平○○平，仄仄平平平。"],"paragraphs":["小时不识月，呼作白玉盘。","又疑瑶台镜，飞在青云端。","仙人垂两足，桂树作团团。","白兔𢭏药成，问言与谁餐。","蟾蜍蚀圜影，天明夜已残。","羿昔落九乌，天人清且安。","阴精此沦惑，去去不足观。","忧来其如何？恻怆摧心肝。"],"title":"杂曲歌辞 朗月行"}
