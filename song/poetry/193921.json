{"author":"苏轼","id":193921,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["灵寿扶来似孔光，感时怀旧一悲凉。","蟾枝不独同攀桂，鸡舌还应共赐香。","等是浮休无得丧，粗分忧乐有闲忙。","年来世事如波浪，郁郁谁知柏在冈。"],"title":"景纯复以二篇一言其亡兄与伯父同年之契一言今者唱酬之意仍次其韵  其一"}
