{"author":"张孝祥","id":56215,"strains":["仄仄平平平，仄仄平仄仄。","仄仄仄仄平，平平○平仄。","仄○仄平仄，平仄○平仄。","平仄仄平仄，○仄仄平仄。","平仄仄平仄，○仄仄平仄。","仄仄平平仄，仄仄平平仄。","平仄平平平，平仄平仄仄。","平平仄平仄，仄仄仄平仄。","仄平仄平平，平仄仄平仄。"],"paragraphs":["忆昔姑苏台，实与君子别。","一别已六年，音书间何阔。","我行半天下，尘土污须发。","君亦抱艰棘，衣袂洒清血。","今日复何日，相望一山隔。","我领通玄府，乃在庐山北。","君宦山之南，兵卫森画戟。","无由接杯酒，但可共明月。","作诗付邮筒，聊复寄消息。"],"title":"栖真寄南康钱守"}
