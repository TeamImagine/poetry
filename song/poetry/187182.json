{"author":"刘挚","id":187182,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["凛凛英风数百龄，舍生知与义相形。","莓苔老涩穹碑暗，云木疏寒古殿扃。","自许孤城摧虎兕，至今遗事炳丹青。","二公死所真难处，独恨临淮有遁刑。"],"title":"次韵次中题双庙"}
