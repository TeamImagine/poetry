{"author":"刘敞","id":175476,"strains":["平平仄仄仄平平，仄仄平平仄仄平。","平仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["重冈斗上半浮云，行绕芳丛日已曛。","蒙顶川原眼中见，扬州歌吹竹西闻。","梵王重壁台先毁，古佛双林火亦焚。","会看旃檀重满地，莫悲糜鹿向成群。"],"title":"游禅智寺"}
