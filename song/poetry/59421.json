{"author":"陈造","id":59421,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["人品推君第一流，论文向我肯绸缪。","日从红粉追谭笑，家置青编纪唱酬。","转首各乘凫背去，几时同作凤城游。","临风莫道书难寄，旅雁飞还是便邮。"],"title":"别赵文卿明府"}
