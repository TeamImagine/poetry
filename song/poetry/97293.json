{"author":"陈宓","id":97293,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["黄陂不挠已称贤，况复胸中别有天。","最好诞朝嘉节后，更斟寿酒菊花前。","平生不作南金想，晚岁真成白璧全。","退食琳宫怀补报，壶山早晚祝尧年。"],"title":"寿大兄帅参开国"}
