{"author":"韩偓","id":32120,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["鼓声将绝月斜痕，园外闲坊半掩门。","池里红莲凝白露，苑中青草伴黄昏。","林塘阒寂偏宜夜，烟火稀疏便似村。","大抵世间幽独景，最关诗思与离魂。"],"title":"曲江夜思"}
