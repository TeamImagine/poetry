{"author":"司马扎","id":27156,"strains":["仄平仄仄平，仄平○平平。","仄仄平仄仄，平平○平○。","平仄仄仄平，平平仄平平。","平仄仄仄平，平仄平仄平。","仄仄平仄仄，仄平平○平。","仄平平仄仄，仄平仄仄平。","仄平仄○仄，平平仄平仄。","平平仄仄仄，仄仄仄平仄。"],"paragraphs":["种田望雨多，雨多长蓬蒿。","亦念官赋急，宁知荷锄劳。","亭午霁日明，邻翁醉陶陶。","乡吏不到门，禾黍苗自高。","独有辛苦者，屡为州县徭。","罢锄田又废，恋乡不忍逃。","出门吏相促，邻家满仓谷。","邻翁不可告，尽日向田哭。"],"title":"锄草怨"}
