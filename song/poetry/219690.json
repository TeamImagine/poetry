{"author":"晁说之","id":219690,"strains":["平平平仄仄平平，仄仄仄平平仄平。","平仄仄平平仄仄，平平平仄仄平平。","仄平平仄平平仄，仄仄平仄平仄平。","平仄平平仄平仄，平平仄仄仄平平。"],"paragraphs":["多才公子莫凄凄，九日不嘲风雨期。","清酒玉腴浮盏底，黄花金蘂粲铃儿。","百年歌吹骖鸾地，万里旌幢鸣鳯枝。","前后杨刘是宾客，声名孰敢与争垂。"],"title":"李德充再赋九日期字韵诗辄亦复作"}
