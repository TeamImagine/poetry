{"author":"李兼","id":94684,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野鹤昂然不可羁，伴行双屐一筇枝。","屈公萧寺三旬客，益我空囊几卷诗。","乱帙检残烧烛夜，浅杯流向落花时。","春光只恋西湖好，不念台山老桂枝。"],"title":"送桑泽卿归天台"}
