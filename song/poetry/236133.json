{"author":"李光","id":236133,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["不用椎牛渎帝乡，精诚端可格穹苍。","举头忽见千山雨，默祷惟凭一瓣香。","已度南天三伏旱，未妨北牖午风凉。","老蛟欲睡重鞭起，莫遣晴鸠唤夕阳。"],"title":"久旱得雨奉呈申之权郡学士"}
