{"author":"洪咨夔","id":99803,"strains":["平平○仄平○仄，平仄仄平○仄仄。","○○仄仄平平仄，仄仄平平仄平仄。","○平仄平仄仄仄，仄仄平平○仄仄。","平平？仄○仄平，仄仄仄平平仄仄。","仄平仄平仄平仄，仄仄仄仄仄平仄。","仄仄仄仄仄平○，仄仄○平平仄仄。","平平仄仄○仄仄，平仄平○平仄仄。","仄平○仄○○平，仄仄平平仄○仄。"],"paragraphs":["华堂横架晴虹壮，来凤结巢长一丈。","中间赑屃谯楼势，两旁坡陀翼城样。","相攸尔居莫此乐，得意鸣声相下上。","同时啐啄三四雏，尽日往来千百饷。","欲飞未飞翅羞涩，似定不定跂摇漾。","施施引趁女墙行，戢戢教升危堞望。","黄金铸印分里有，何用芹泥呈瑞象。","主人长健燕长归，但愿春风不相放。"],"title":"燕巢"}
