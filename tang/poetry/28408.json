{"author":"陆龟蒙","id":28408,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["五叶初成椵树阴，紫团峰外即鸡林。","名参鬼盖须难见，材似人形不可寻。","品第已闻升碧简，携持应合重黄金。","殷勤润取相如肺，封禅书成动帝心。"],"title":"奉和袭美谢友人惠人参"}
