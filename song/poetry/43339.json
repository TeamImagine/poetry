{"author":"范成大","id":43339,"strains":["平仄平平仄仄平，仄平平仄仄平平。","平平平仄平平仄，仄仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["休沐辰良不待晴，径称闲客此闲行。","春衫欺雨任教冷，病眼得山元自明。","抹黛浓岚围坐晚，揉蓝新渌没篙清。","栖鸦未到催归去，想被东风笑薄情。"],"title":"次韵韩无咎右司上巳泛湖"}
