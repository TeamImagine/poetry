{"author":"徐积","id":185350,"strains":["平仄○平仄仄平，仄仄仄平○仄平。","平平○仄仄仄○，仄平仄仄平○平。","○平仄仄仄○仄，仄仄平平仄○仄。","仄平仄仄仄平平，平平平平仄平仄。"],"paragraphs":["垓下将军夜枕戈，半夜忽然闻楚歌。","词酸调苦不可听，拔山力尽无如何。","将军夜起帐中舞，八百儿郎泪如雨。","此时上马复何言，虞兮虞兮奈何汝。"],"title":"项羽别虞姬"}
