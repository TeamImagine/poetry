{"author":"陈渊","id":247823,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["高谈无补自风波，毕竟平生意若何。","万里悮游梁苑囿，三年悔寄楚山河。","轩裳气味情终可，林壑风流兴已多。","赖有故人真远器，会看鹏翼九天摩。"],"title":"处冲见和复次韵二首  其一"}
