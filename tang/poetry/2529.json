{"author":"高适","id":2529,"strains":["平平仄平仄，平仄仄平平。","○仄仄平仄，平○仄仄○。","平平○仄仄，平仄仄平平。","平仄平平仄，仄仄平仄平。","仄平平仄仄，平仄仄○平。","仄仄仄平仄，仄仄平仄平。"],"paragraphs":["荒城在高岸，凌眺俯清淇。","传道汉天子，而封审食其。","奸淫且不戮，茅土孰云宜。","何得英雄主，返令儿女欺。","母仪良已失，臣节岂如斯。","太息一朝事，乃令人所嗤。"],"title":"辟阳城"}
