{"author":"王铚","id":14850,"strains":["平仄仄仄仄，平平仄平○。","平仄仄仄仄，仄仄平平平。","仄平仄平仄，○仄平平平。","平仄○○仄，平仄平○平。","○平仄仄仄，平仄平仄平。","○仄平仄仄，平仄平平平。","平平仄仄仄，仄仄仄仄平。","平○仄仄仄，仄平仄平平。","平平平仄仄，平仄平平平。","仄仄仄平仄，仄仄平仄平。","仄○平仄平，平仄平平平。","仄仄仄仄仄，仄仄仄仄平。","平仄仄仄平，平仄平平平。"],"paragraphs":["危岫戴宝塔，亭亭起虚空。","金铎韵广乐，日夜锵天风。","气真逼云汉，兴逸追鸾鸿。","嘉有三禅子，超旷栖禅宫。","相追不惮远，幽致惟我同。","兴尽归一默，人逐归云东。","平轩架绝壑，上与绝顶通。","沧溟忽破碎，百川竞朝宗。","斜阳无远近，山乱高低红。","四表倏明晦，变化安可穷。","夜深风雨来，阴气夸骄雄。","响剧百谷咽，静若一气融。","明发石路干，清韵生寒松。"],"title":"登育王山示现塔赠乡琏与三上人"}
