{"author":"李弥逊","id":253246,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["新成髙屋碍云岚，下视诸方落二三。","妙喜不从他界断，德云今向别峰参。","按家便可超尘染，唤客何妨到酒酣。","居士饱知名阁意，为言童子不须南。"],"title":"成父居士于普光明堂之东别建大阁榜曰妙严将家焉阁成李子过而赋之"}
