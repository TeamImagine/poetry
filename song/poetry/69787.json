{"author":"王炎","id":69787,"strains":["平平仄仄仄，仄仄仄仄仄。","仄平仄平平，仄○仄仄仄。","仄仄平仄○，仄仄仄平仄。","平平仄仄仄，仄仄平仄仄。","仄仄仄平仄，仄仄平仄仄。","平平仄仄仄，平仄仄仄仄。","平仄平平平，仄仄平平仄。","仄仄平仄仄，仄平仄仄仄。","仄平平仄仄，仄仄仄仄仄。","平仄仄平平，仄仄平仄仄。"],"paragraphs":["刚肠厌徇俗，老眼饱阅世。","读书学经纶，亦颇识一二。","妄意糟粕中，啜哜得馨旨。","终然不可用，落落多左计。","慨念古人远，莫救吾道弊。","修溪有短簿，今代习凿齿。","贻我琼瑶章，有美而无刺。","内视才具短，不能尺有咫。","赠言虽甚宠，借玉恐未是。","公等必飞扬，我老惟退避。"],"title":"次韵分宁罗簿赠行二首  其一"}
