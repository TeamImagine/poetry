{"author":"苏辙","id":197590,"strains":["平平仄仄仄平仄，平仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["门前籍籍草生径，堂上熙熙气吐春。","遮眼图书聊度日，放情丝竹最关身。","年来冯脱乌皮几，客去时干漉酒巾。","卜筑城中移榜就，休心便作广陵人。"],"title":"题杜介供奉熙熙堂"}
