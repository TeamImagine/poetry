{"author":"韩琦","id":90676,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["郁郁山头翠色攒，就中高格出林端。","霜凌劲节难摧抑，石缠危根任屈盘。","古鬣自随仙日老，孤风不入俗人看。","时来匠者须回顾，且禀幽姿待岁寒。"],"title":"和润倅王太博林畔松"}
