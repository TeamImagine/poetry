{"author":"徐积","id":185837,"strains":["平仄平平平仄平，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["枝上疏疏花启房，轻绡重锦迭为裳。","更分深浅两般色，不作寻常一面妆。","蕣有红华须鬬艳，兰虽清节亦交香。","吟翁未畅先投笔，为与东君咏海棠。"],"title":"长春花  其五"}
