{"author":"李复","id":212553,"strains":["平平○仄平仄平，○仄平平○平仄。","仄仄平平仄仄○，平平仄仄平平仄。","平平平仄平仄仄，平仄仄仄平○仄。","平平平仄仄平平，仄○仄仄仄平仄。","平平仄仄平○平，仄平平平○仄仄。","平平仄仄仄仄平，仄○仄平仄平仄。","仄平仄仄平平仄，仄○仄○平仄仄。","仄平仄仄仄平平，○仄○平仄平仄。","平平仄仄平平仄，仄平仄仄○○仄。","平平仄仄仄平仄，○平平仄○○仄。","○平仄仄平仄平，仄仄平平平仄仄。","仄仄平平仄○仄，平平仄平○仄仄。","仄○平平仄仄平，仄平平仄平平仄。"],"paragraphs":["岷山中断洮水来，分入西湖浸城址。","一落城阴不复回，余波日转皋兰尾。","阴风凄冽寒气早，愁雾惨淡边思起。","谁言秋水澹无情，默观意亦有悲喜。","天轩地辟沧溟开，百川东奔如激矢。","龟龙受职日夜趋，万折必东效臣子。","发源本愿盈科进，筑防岂期因坎止。","日升不及浴云龙，泥润空能养萑苇。","停波寂寞虽无语，物情得失应如此。","淮阴野外乞余食，留侯圯下收堕履。","当年或失龙准翁，冷落功名千古耻。","我欲鸠工聚长锸，齐平决堤如决纸。","直看惊湍万里潮，免嗟穷涸千山底。"],"title":"湖水叹"}
