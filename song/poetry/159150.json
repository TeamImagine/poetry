{"author":"方凤","id":159150,"strains":["平平平仄仄平平，平仄平平仄仄平。","仄仄仄平平仄平，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["金椎谁奋破山霆，趋石浑疑走六丁。","间道便须横䗖蝀，长竿先已竖蜻蜓。","济川作略君堪纪，吟雪行藏我欲经。","领取溪山好风月，更看高架翼然亭。"],"title":"吴清翁石桥"}
