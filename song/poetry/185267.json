{"author":"王安国","id":185267,"strains":["仄仄平仄仄，平平仄仄仄。","仄○仄仄平，仄平仄平仄。","仄平仄仄平，仄仄仄平仄。","平平仄仄平，平仄平仄仄。","平平○仄平，仄仄仄仄仄。","仄仄仄平平，平平仄平仄。","○○仄○○，仄仄仄平仄。","仄平平平平，平仄仄平仄。","平平平平平，仄仄仄平仄。","仄平平仄○，○仄平仄仄。","仄仄仄平平，平平○仄仄。","仄平仄平仄，仄仄仄仄仄。","平平仄平仄，仄仄平○仄。","仄平平仄仄，平仄仄平仄。"],"paragraphs":["宋国旌孝子，东门毁以毙。","楚王好细腰，后宫馁而殪。","物情信可怜，徇外易生死。","身存宠可夸，亡矣安所恃。","吾今思彼哉，未足语释利。","扰扰智惊愚，卑卑学阿世。","吹嘘出虹蜺，顿挫入尘滓。","爱憎虽人为，荣辱乃天使。","恩无斯须怀，怨已塞天地。","百年呼吸中，毫髪谁豫己。","适者默然窥，阴阳驱意气。","始终本何有，一息累万世。","由来适人适，宿昔多如此。","喟余聊自欲，安得忘言士。"],"title":"忘言"}
