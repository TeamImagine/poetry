{"author":"释文珦","id":134127,"strains":["平平仄仄平，仄仄平○仄。","平平仄平平，平平仄平仄。","平平仄○平，平平仄平仄。","仄仄平仄平，平平仄平仄。","仄平仄仄平，平仄平平仄。","仄仄平平平，仄仄平仄仄。","○仄○○平，平平仄平仄。","仄仄仄平平，仄仄仄仄仄。"],"paragraphs":["惟初结发时，志气凌苍昊。","飘然去园庐，名山纵幽讨。","流光暗相催，于今已衰老。","满眼皆少年，谁堪写怀抱。","潜踪寂寞滨，萧飒同霜草。","谓可安余龄，异俗惊我倒。","颇解空王宗，怀之以为宝。","世故等浮尘，弃置勿复道。"],"title":"惟初"}
