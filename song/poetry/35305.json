{"author":"梅尧臣","id":35305,"strains":["仄平仄仄平，○仄平仄仄。","仄平仄平平，仄平仄平仄。","平平仄平平，仄平仄○仄。","平仄仄仄平，仄平平仄仄。","仄仄平仄平，仄仄仄平仄。","平仄仄平平，○仄仄平仄。","仄仄仄仄仄，仄仄仄平仄。","平平平仄平，平仄○仄仄。","仄平平平平，仄仄仄平仄。","平○仄仄○，仄仄平仄仄。","○仄仄仄仄，○仄仄仄仄。","○平仄仄仄，○仄平○仄。","仄仄○平平，平平仄平仄。","仄平仄平平，仄仄平仄仄。","仄仄平平平，仄仄仄平仄。","平仄平仄仄，平平仄平仄。"],"paragraphs":["二蛇志不同，相得榛莽里。","一蛇化为龙，一蛇化为雉。","龙飞上高衢，雉飞入深水。","为蜃自得宜，潜游沧海涘。","变化虽各殊，有道固终始。","光武与严陵，其义亦云尔。","所遇在草昧，既贵不为起。","翻然归富春，曾不相助治。","至今存清芬，烜赫耀图史。","人传七里滩，昔日来钓此。","滩上水溅溅，滩下石齿齿。","其人不可见，其事清且美。","有客乘朱轮，徘徊想前轨。","著辞刻之碑，复使存厥祀。","欲以廉贪夫，又以立懦士。","千载名不忘，休哉古君子。"],"title":"读范桐庐述严先生祠堂碑"}
