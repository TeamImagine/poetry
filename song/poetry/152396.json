{"author":"方一夔","id":152396,"strains":["仄仄平平仄仄平，仄平仄仄仄平平。","仄平平仄仄平仄，仄仄平平平仄平。","平仄仄平仄仄仄，仄平仄仄仄平平。","平平平仄平平仄，平仄平平仄仄平。"],"paragraphs":["雨打梅头麦半枯，出门步步困泥涂。","世情何但恶溪恶，野性聊同愚谷愚。","儿可读书供日课，妇如有酒待时须。","兴来方试吟诗笔，西舍催钱吏索租。"],"title":"初夏杂兴四首  其四"}
