{"author":"皮日休","id":27995,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山堂冬晓寂无闻，一句清言忆领军。","琥珀珠黏行处雪，棕榈帚扫卧来云。","松扉欲启如鸣鹤，石鼎初煎若聚蚊。","不是恋师终去晚，陆机茸内足毛群。"],"title":"冬晓章上人院"}
