{"author":"何梦桂","id":151652,"strains":["仄平○平平，平仄仄平。","仄仄平平平，平仄平平。","平平平平平，仄仄平平。","平仄仄仄平仄平平，仄仄仄仄平仄平仄平。","平平仄仄平仄平平，仄平仄仄平平仄平平。","平仄平仄平，平仄平仄平平平。","平仄平平仄仄仄平，仄平仄仄平仄仄仄平。","平○平平平仄平平，仄仄仄平仄仄仄○平。","平○平仄仄平，仄平仄平。","平○？平平仄平仄平平平平，○仄平平。"],"paragraphs":["碧旻收云兮，秋气肃清。","万籁声沉兮，秋日晶荧。","青山崟崟兮，白石瑛瑛。","麋鹿跂跂兮出高陵，野鸟活活兮两岑对鸣。","黄犍湿湿兮逐羝群，或讹或寝兮于野于坰。","吾忘吾独兮，吾与禽兽兮为邻。","违市朝兮不与世撄，利名不入兮宠辱忘惊。","聊遗吾形兮放吾情，美背曝兮不可以遗君。","时分吾席坐兮，采樵负苓。","吾其徜徉乎此山以终吾生兮，其乐无央。"],"title":"昨日王德父何昭德回后曝背于庵后大山上甚乐因成数语效大山体亦皆写景聊以寄似"}
