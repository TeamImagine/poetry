{"author":"白居易","id":17503,"strains":["○仄平平仄，平○○仄平。","仄○平仄仄，仄仄仄平平。","仄仄平平仄，平平仄仄平。","仄平平仄仄，平仄仄平○。","仄仄○平仄，平○仄仄平。","平平平平仄，仄仄仄平平。"],"paragraphs":["冠栉心多懒，逢迎兴渐微。","况当时热甚，幸遇客来稀。","湿洒池边地，凉开竹下扉。","露床青篾簟，风架白蕉衣。","院静留僧宿，楼空放妓归。","衰残强欢宴，此事久知非。"],"title":"时热少客因咏所怀"}
