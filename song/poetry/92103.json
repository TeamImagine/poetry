{"author":"释居简","id":92103,"strains":["仄仄平平仄平仄，仄○仄仄○平仄。","平平仄仄仄平○，仄仄仄平平仄仄。","仄仄仄平平仄仄，仄仄仄○平仄仄。","仄仄平平仄仄平，仄仄仄○平仄仄。","仄○仄仄平○○，仄仄仄平平仄仄。","仄仄仄平平仄平，仄平平平仄○仄。"],"paragraphs":["不踞千峰万峰顶，谩劳半座分双径。","情知覆水不容收，再向鄮峰提此令。","大器晚成天所托，不怕者些浑烂却。","俯视群飞已刺天，未反掌间仍扑落。","试从列祖图中看，古注与谁同一眼。","浊港渡头无姓儿，睦州城西老担板。"],"title":"送权孤云为母归乡"}
