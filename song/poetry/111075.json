{"author":"刘克庄","id":111075,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["已向深林卓小庵，是中仅可著禅龛。","士师何止三无愠，中散居然七不堪。","一去重华那复得，方当盛汉勿多谈。","近来弟子俱行脚，谁伴山僧面壁参。"],"title":"题小室二首  其一"}
