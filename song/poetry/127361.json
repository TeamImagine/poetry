{"author":"方岳","id":127361,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平仄平仄平。","仄仄仄平平仄仄，平平平仄仄平平。"],"paragraphs":["红旗破贼本非才，白首为郎更此来。","群玉府应羞哙伍，碧油幢误筑燕台。","江行莫等蛟鼍怒，雨歇能令鸥鹭猜。","三迳未荒归路好，秋风篱落菊花开。"],"title":"次韵陈料院  其一"}
