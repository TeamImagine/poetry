{"author":"吕南公","id":208650,"strains":["平平平平仄平仄，仄仄仄平平仄仄。","平平平仄仄平仄，○仄平平平仄仄。","仄平仄仄平仄平，仄仄平平仄平○。","平平仄仄仄平仄，仄仄仄平平仄仄。","○平平仄仄平仄，仄仄平平平仄仄。","仄○平仄仄平平，仄仄平平平仄仄。","仄平平仄平平仄，仄仄仄平○仄仄。","○平平○仄平平，仄仄仄平平仄仄。","平平仄仄仄平仄，仄仄仄平平仄仄。","平平平仄平仄仄，○仄○平仄○仄。"],"paragraphs":["冬风虽饕少霜霰，一雪偶严飘腊旦。","初惊云物稍凄惨，更觉天威能变换。","翰林太守方出郊，去指登高作荣观。","崩腾逼眼忽无尽，皎洁映怀成极绚。","从前温燠自迷舛，到此雱凉谁计算。","下看平路尚稀微，远望诸峰先片段。","虎头岩侧山腰半，羃{罒历}薄烟占午爨。","传声宾从暂纡余，命酌圣贤同款缓。","飞花满席不须拂，小大入肠宁复乱。","山阴安道今在否，更欲扁舟破弥漫。"],"title":"奉和内翰太中腊雪出郊长句"}
