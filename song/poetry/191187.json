{"author":"韦骧","id":191187,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平仄仄，平仄平平仄仄平。"],"paragraphs":["归隐无田计未成，区区叱驭又遄征。","自惭白首犹尸禄，何补清时漫远行。","谈麈追思挥玉色，送篇珍重发金声。","欲知天末相望处，云水苍茫白帝城。"],"title":"和答韩循之送行诗"}
