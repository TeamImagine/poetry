{"author":"释德洪","id":228423,"strains":["平仄仄平平仄仄，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["明日立春今日雪，雪中残响滴虚檐。","方增谩说寒威在，不绝潜知煖气添。","客去旋开书对语，闲多偏与懒相兼。","湘山自古愁眉浅，纵御铅华不到尖。"],"title":"立春前一日雪"}
