{"author":"孟郊","id":13062,"strains":["仄仄平仄○，平○○平平。","○平平仄平，平仄○平○。","仄仄平仄仄，○平仄○平。","平平平平仄，平仄仄仄平。","平仄仄仄○，仄平仄平平。","○平仄仄仄，仄仄平平平。","平仄仄仄平，平仄○仄平。"],"paragraphs":["晓渡明镜中，霞衣相飘飖。","浪凫惊亦双，蓬客将谁僚。","别饮孤易醒，离忧壮难销。","文清虽无敌，儒贵不敢骄。","江吏捧紫泥，海旗剪红蕉。","分明太守礼，跨蹑毗陵桥。","伊洛去未回，遐瞩空寂寥。"],"title":"送谏议十六叔至孝义渡后奉寄"}
