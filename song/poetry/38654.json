{"author":"陆游","id":38654,"strains":["平平仄平仄，平仄仄平平。","仄仄平平仄，○○仄仄平。","平平仄仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","仄仄平平仄，平平仄仄平。","平平仄平仄，仄仄仄○平。","仄仄平平仄，平○仄仄平。"],"paragraphs":["江南有奇士，英誉早飞腾。","未见心先契，相从气倍增。","时烦问字酒，屡共读书灯。","下榻延徐孺，同舟得李膺。","百年期永好，一旦失良朋。","稚子初何取，龙门亦许登。","流光疾于鸟，旧社冷如冰。","欲作千言诔，衰迟愧未能。"],"title":"汪叔潜教授挽辞"}
