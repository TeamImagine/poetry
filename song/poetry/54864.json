{"author":"朱熹","id":54864,"strains":["仄平仄仄平平○，平平仄仄平仄平。","平平仄仄○平仄，仄仄仄仄平○平。","平平仄仄平平仄，仄仄仄平平仄仄。","仄平仄仄仄平○，仄仄仄平平仄○。","仄平平仄平仄平，○○仄仄仄○平。","仄平仄○仄平仄，仄仄○○仄仄平。","仄平仄○○○仄，平仄仄平○仄仄。","仄平仄仄仄○○，仄仄平平平仄仄。","仄平仄仄平平平，仄仄○仄平平平。","平平仄仄平仄仄，○仄仄仄平平平。","平平仄仄平平仄，平仄○平仄平仄。","平平仄○仄平平，仄仄平○仄平仄。","平仄平仄仄○○，○仄平平平仄平。","仄仄○平平仄仄，○平仄仄仄平平。","○平仄仄平平仄，仄仄平平仄平仄。","仄平仄仄仄平平，仄仄平平平仄仄。"],"paragraphs":["朔风万里开云屏，清霜夜坠朝景晴。","南枝浩荡正春色，冻蘂的皪含空明。","花边偶对青铜镜，槁项不堪冰雪映。","拥炉独坐只悲吟，振策出游舒远兴。","暗香何处时一飘，行行复值最长条。","仰头欲折渺谁赠，满意相思那得邀。","极知异县淹行李，心赏未甘轻付畀。","石雄赋罢不相闻，秀野书来因举似。","两翁句法争新奇，画出踈影沉寒漪。","幽探自出尘境外，胜概未许儿曹知。","祇今嚼蘂攀条处，它日重来记前度。","风台月观悄无言，玉笛冰滩索同赋。","嗟予衰懒倦将迎，过眼纷纷无复情。","尚喜踈英窥水白，更怜落片点苔青。","兴来乱插飞蓬首，拟向君家醉君酒。","酒酣耳热莫狂歌，布鼓雷门须缩手。"],"title":"次张彦辅赏梅韵"}
