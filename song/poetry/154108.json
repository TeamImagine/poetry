{"author":"金履详","id":154108,"strains":["平仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["西望先生旧钓台，无穷山色锁崔嵬。","闲归故国耕春雨，遂起颓风生暮雷。","万事尽随江水去，千年宁几客星来。","北山今有何夫子，不入经筵亦草莱。"],"title":"题富阳严先生祠耕春堂"}
