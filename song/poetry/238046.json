{"author":"王庭珪","id":238046,"strains":["平平平仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["滕王歌舞今千载，仿佛鸣銮度绮窗。","尚有残霞伴孤鹜，时闻晚唱下长泷。","危栏杰栋临无地，翠岭层阴落半江。","欲咏朱帘卷山雨，含毫自觉寸心降。"],"title":"登滕王阁二首  其二"}
