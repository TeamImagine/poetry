{"author":"刘过","id":82655,"strains":["仄平平仄平，仄仄仄仄仄。","仄平仄○平，仄仄仄仄仄。","仄平仄平仄，仄仄平仄仄。","仄平仄平平，仄仄仄仄仄。","平平仄平平，仄仄仄平仄。","平仄平仄平，平仄平仄仄。","平平仄平仄，平仄仄平仄。","平仄仄仄平，仄仄平仄仄。","平平仄仄仄，平平平仄仄。","仄仄仄平平，○仄仄平仄。"],"paragraphs":["一冬无此寒，十日不得出。","闭门坐如钩，老去万感入。","冶游亦余事，况乃灯火毕。","独怜镜湖春，一一各秀发。","枝条掇芳蕤，惨悴变仓卒。","凡草何足云，谁吊梅柳屈。","东城有佳士，词笔最华逸。","持此往问之，雨溅袍袴湿。","蛮笺定送似，来时诗意涩。","醉里作蛇鸦，行草倩苏十。"],"title":"雨寒寄姜尧章"}
