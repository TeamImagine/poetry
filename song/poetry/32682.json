{"author":"陆游","id":32682,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["河亭挈手共徘徊，万事寜非有数哉。","黄阁相君三黜去，青云学士一麾来。","中原故老知谁在，南岳新丘共此哀。","火冷夜窗听急雪，相思时取近书开。"],"title":"去年余佐京口遇王嘉叟从张魏公督师过焉魏公道免相嘉叟亦出守莆阳近辱书报魏公已葬衡山感叹不已因用所遗拄颊亭诗韵奉寄"}
