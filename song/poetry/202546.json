{"author":"陆佃","id":202546,"strains":["仄平平仄仄仄平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["省中何必就尚书，且向新桥一振裾。","娇女顷嫌撑小艇，偏亲今喜度安舆。","假饶跨鲤终难学，除却垂虹尽不如。","从此使衙乌亦好，岂无遗爱在胥余。"],"title":"依韵和毅夫百花洲新桥"}
