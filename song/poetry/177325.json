{"author":"王禹偁","id":177325,"strains":["平仄仄○平，平平仄仄平。","仄平平仄仄，仄仄仄平平。","平仄平平仄，平平仄○平。","平平平仄仄，平仄仄平平。","仄仄平平仄，仄○仄仄平。","仄○平仄仄，仄仄仄平平。","仄仄○平仄，平平仄仄平。","○平○仄仄，仄仄仄平平。","仄仄平○仄，平平仄○平。","仄仄○仄仄，仄仄仄平平。","仄仄平○仄，平平仄仄平。","仄平平仄仄，仄仄仄○平。","仄仄○平仄，○平仄仄○。","仄平平仄仄，平仄仄平平。","仄仄平平仄，平平仄仄平。","平平仄平仄，平仄仄平平。","仄仄平平仄，平○仄仄平。","仄○平仄仄，平仄仄平平。","仄仄○○仄，平平仄仄平。","仄平○仄仄，平仄仄平平。"],"paragraphs":["经略十三州，东南帝不忧。","二年辞玉砌，几夜梦珠旒。","旌旆虽遐适，江山是胜游。","风谣随处采，民瘼尽心求。","报国机钤密，供吟景象幽。","煮茶溪畔寺，望月海边楼。","步武思龙尾，琴书在鹢舟。","听泉调玉轸，拂石试银钩。","古画多收买，新诗寡和酬。","酒醒闻瀑响，睡起见潮头。","奉使时将久，归朝礼必优。","一麾先出守，万户待封侯。","遇主当宜贵，遗材亦合收。","此身居下位，无路画良筹。","已悔田园废，堪惊鬓发秋。","凭谁念寒苦，祇自拟归休。","僻甚陶元亮，贫过鲁仲由。","品题殊不滥，清浊肯同流。","复命期三接，陈诗说四愁。","荐雄如有便，还解杀身酬。"],"title":"赠采访使合门穆舍人"}
