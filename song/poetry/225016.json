{"author":"饶节","id":225016,"strains":["仄仄○仄仄，平仄仄仄仄。","仄仄仄仄○，平平仄仄仄。","仄仄仄仄平，平仄○仄仄。","平平○○仄，仄仄仄仄仄。","仄平平仄平，○仄○平仄。","平平仄仄仄，仄仄仄平仄。","平平仄平仄，仄仄○平仄。","仄○仄仄仄，○仄仄平仄。","仄○仄○平，平仄仄○仄。","仄仄仄平平，仄平○仄仄。","仄平仄仄仄，仄仄仄仄仄。","平○○平仄，○仄仄平仄。","平平仄○仄，仄仄平仄仄。","仄平平仄平，平仄仄平仄。","平平仄仄平，平仄仄平仄。","平○仄仄○，仄仄仄平仄。","平○仄仄仄，仄仄仄平仄。","平○仄仄○，平平仄平仄。","仄仄仄仄仄，平仄平仄仄。","仄平仄仄平，仄仄仄仄仄。","仄平仄仄平，仄仄仄仄仄。","平仄仄仄平，平平仄平仄。","仄平平平仄，仄仄○仄仄。","平仄仄仄平，○平仄平仄。"],"paragraphs":["我室如逆旅，尘坌被几席。","自是懒扫除，初非护鼠迹。","比室有道人，高洁如玉璧。","时来相劳苦，倚席笑哑哑。","道人居若何，纯素胜金碧。","槃盂及几杖，奠置有疆埸。","青丝贯湘竹，秩秩间儒释。","短长各部伍，行列共绳尺。","试看缶中兰，修叶浄如拭。","我亦捧心颦，触缾污履舄。","乃知效子败，古语不可易。","时当过师语，输写尽胸臆。","师言吐如屑，永语嗟啧啧。","问师何所嗟，吾道苦荆棘。","堂堂大道场，儿辈恣陵轹。","苞苴幸引援，侧媚乞朝夕。","争传外道语，盗履祖师阈。","狂澜不可回，妖氛一何逼。","柏直尚乳臭，唐俭安足惜。","世无磊落人，口语谩籍籍。","岂无直道师，众寡久不敌。","常恐碧眼胡，西来苦无益。","道人僧之杰，老骥犹伏枥。","安得大宝坊，降魔扫妖癖。"],"title":"赠卿书记"}
