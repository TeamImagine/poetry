{"author":"释正觉","id":4931,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["药病相攻双去难，心华开发自家禅。","天真历历非修证，日用堂堂岂授传。","高步丹霄知得计，止啼黄叶信成权。","底时屑屑行泥滓，可笑蜗牛自涴涎。"],"title":"次韵真歇和尚圆觉经颂一十四首 普觉菩萨章"}
