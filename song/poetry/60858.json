{"author":"许及之","id":60858,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["柳下芙蓉锦作裳，画船波底见秋光。","登高自昔须吾辈，戏马从人上宝坊。","白发未嫌纱帽黑，紫萸偏称菊花黄。","常年风日无如此，争不从容入醉乡。"],"title":"九日同从班诸公自南山过苏堤登宝叔塔"}
