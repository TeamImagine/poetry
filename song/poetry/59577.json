{"author":"陈造","id":59577,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["自分迂愚著海滨，诸公荐力漫忱恂。","摧颓晚境空多感，局缩穷山亦再春。","故里归耕虽有约，中田敬馌遂无人。","何由消破愁千斛，甓社春浓莫计巡。"],"title":"再次韵答程帅高机宜四首  其一"}
