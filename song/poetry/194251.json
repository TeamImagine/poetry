{"author":"苏轼","id":194251,"strains":["平仄仄仄平平平，仄平仄仄平仄○。","仄平仄仄平仄仄，仄平仄仄○平平。","平平平平仄平仄，○仄平平平仄仄。","仄仄仄○仄○平，仄仄仄平平仄仄。","平平仄平○○平，仄仄仄仄○平平。","平平仄仄○仄仄，○仄平仄平平平。","平平仄平○仄仄，平平仄仄平平仄。","仄○平平仄○平，平平仄仄平平仄。","平平仄仄仄平平，○仄平平仄仄平。","平仄仄平平仄仄，平平平仄○○○。","平平仄仄仄平仄，仄仄平平平仄仄。","仄平平仄仄平平，平仄平仄平仄仄。","平平○仄仄平平，仄仄○平仄仄平。","平平平仄平仄仄，仄平仄仄平平仄。"],"paragraphs":["明月未出群山高，瑞光万丈生白毫。","一杯未尽银阙涌，乱云脱坏如崩涛。","谁为天公洗眸子，应费明河千斛水。","遂令冷看世间人，照我湛然心不起。","西南火星如弹丸，角尾奕奕苍龙蟠。","今宵注眼看不见，更许萤火争清寒。","何人舣舟临古汴，千灯夜作鱼龙变。","曲折无心逐浪花，低昂赴节随歌板。","青荧灭没转山前，浪飐风回岂复坚。","明月易低人易散，归来呼酒更重看。","堂前月色愈清好，咽咽寒螀鸣露草。","卷帘推户寂无人，窗下咿哑惟楚老。","南都从事莫羞贫，对月题诗有几人。","明朝人事随日出，恍然一梦瑶台客。"],"title":"中秋见月和子由"}
