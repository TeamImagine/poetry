{"author":"王洋","id":251565,"strains":["仄仄平平仄平平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["布鼓何堪付阿香，平生痴绝亦长康。","曲成下里安知宋，疏就中郎不姓常。","未许芳馨依杜若，摇窥光怪识干将。","秋风一水空相望，留滞何时贡玉堂。"],"title":"厚载王君求仆赋寄闲斋诗又欲仆作晚实此君二诗皆未果惠然枉佳篇甚厚非老钝所及聊次韵奉酬"}
