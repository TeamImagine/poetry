{"author":"陈造","id":60546,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["公堂锦绣映簪绅，不着人间一点尘。","地窄尚堪红袖举，情孚那复白头新。","蔗浆玉醴壶天晚，翠盖红巾暑月春。","况是山城无一事，醉乡宾主属吾人。"],"title":"待众官致语口号  其一"}
