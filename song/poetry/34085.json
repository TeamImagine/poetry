{"author":"陆游","id":34085,"strains":["仄平仄仄仄平平，仄仄平平平仄平。","仄平平仄仄仄仄，平仄仄仄平平平。","平平仄仄仄平仄，仄仄仄平平仄平。","平仄平平仄仄仄，仄平仄平仄平平。"],"paragraphs":["放翁局促留江干，爱此楼前烟水寛。","雨昏回望殿突兀，秋晚剩觉山苍寒。","中原未复泪横臆，故里欲归身属官。","云外飞仙故不远，唤渠小为驻青鸾。"],"title":"秋晚登拟岘望祥符观"}
