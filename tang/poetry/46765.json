{"author":"张祜（三）","id":46765,"strains":["仄平平仄仄，平仄仄平平。","仄仄平平仄，○平仄仄平。","仄平平仄仄，平仄仄平平。","仄仄平平仄，平平仄仄○。","仄平平？仄，平仄仄平平。","仄仄平平仄，平平仄仄平。","平平仄○仄，仄仄？平平。","仄仄平○仄，平平平仄平。","仄平平○○，平仄仄平○。","仄仄平平仄，平平○仄平。"],"paragraphs":["古城连废地，规划自初心。","眺出红亭址，裁成绿树林。","竹欹丛岸势，池满到檐阴。","暗草通溪远，闲花落院深。","上帘新燕入，抛叶小鱼沉。","晚影移樽惜，残芳秉烛寻。","风兰曳衣绣，露柳柫头簪。","属咏聊题极，垂竿旋屈针。","短桥多凭看，高堞几登临。","漫厕宾阶末，无因和至音。"],"title":"题海陵监李端公后亭十韵"}
