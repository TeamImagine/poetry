{"author":"陆游","id":36053,"strains":["仄平○平平，仄仄平平平。","仄平仄仄平，仄平仄仄平。","仄仄仄仄仄，仄仄平平平。","平平仄仄仄，平仄○平平。","仄○平仄仄，仄仄仄仄平。","仄仄仄平仄，仄平仄平○。","仄仄平仄仄，○平仄平○。","仄平仄仄仄，仄仄○仄平。","平平仄仄平，仄仄平平平。","平仄仄平仄，平平仄平平。"],"paragraphs":["好诗如灵丹，不杂膻荤肠。","子诚欲得之，洁斋祓不祥。","食饮屑白玉，沐浴春兰芳。","蛟龙起久蛰，鸿鹄参高翔。","纵横开武库，浩荡发太仓。","大巧谢雕琢，至刚反摧藏。","一技均道妙，佻心讵能当。","结缨与易箦，至死犹自强。","东山七月篇，万古真文章。","天下有精识，吾言岂荒唐。"],"title":"夜坐示桑甥十韵"}
