{"author":"刘辰翁","id":153415,"strains":["仄仄仄平平，平平仄仄○。","平平平仄仄，平仄仄平平。","仄仄平平仄，平○仄仄平。","仄○○仄仄，平仄仄平平。","平仄平平仄，平平○○平。","平平平仄仄，平仄仄平平。"],"paragraphs":["柳外澹烟光，芊绵去路长。","风花随世界，春水漫池塘。","手种青青许，堤回曲曲香。","绿犹深旧雨，流不动斜阳。","濠上知鱼乐，桥边看燕忙。","栏干风起晚，人影皱罗裳。"],"title":"春景 柳塘春水漫"}
