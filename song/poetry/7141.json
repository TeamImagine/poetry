{"author":"王之道","id":7141,"strains":["仄仄仄平平，○仄仄平平。","仄平仄仄仄，平平仄平平。","平平仄平平，仄仄平平平。","平平平○○，仄平平仄平。","仄平仄仄仄，仄仄平仄平。","平平仄平仄，仄仄○平平。","平平仄仄平，仄仄仄仄平。","平平仄平平，仄平仄平平。","平平仄平仄，平平○○平。","平平仄仄仄，仄仄平平平。"],"paragraphs":["我欲访蓬莱，长笑挹浮丘。","此身插两翼，泠然御飕飗。","楼台耸琼瑶，草木丛珠球。","周旋于其间，不知尘世忧。","愿言久未遂，俛仰今白头。","茅斋夜飞雪，碎玉敲风瓯。","平生鐡石肠，化作绕指柔。","年饥百无赢，接新待来麰。","君才似雕鹗，修翎正横秋。","冲天在不日，入侍岩廊游。"],"title":"再用前韵谢张济之见和"}
