{"author":"朱熹","id":55479,"strains":["○平仄平仄，仄仄平平平。","平平仄仄仄，仄仄○平平。","仄平○平仄，平平仄平平。","仄仄仄平仄，仄仄平平平。","仄○仄平仄，仄○仄？平。","平仄仄平仄，平平仄平平。","○○平平平，仄仄平仄平。","仄仄平仄平，平○平仄仄。","仄仄平仄仄，仄仄平平○。","仄仄仄平仄，平平仄平平。","○仄平仄○，仄平平仄平。","平平仄仄仄，仄○仄平仄。"],"paragraphs":["劳农会稽宅，息驾丹元乡。","丹元不可见，翠壁空云房。","是时中春月，暄风发新阳。","白水注幽壑，绿树敷崇冈。","俯听足怡悦，仰观共徜徉。","班坐得瑶草，倾壶出琼浆。","长吟游仙诗，乱以招隠章。","忽忽林景西，踌躇申慨慷。","坐上江海客，兀傲须眉苍。","逸气迈霄汉，英词吐琳琅。","思与泉石胜，韵随笙鹤翔。","追游不敢及，咏叹可能忘。"],"title":"秘阁张丈简寂之篇韵高难继别赋五字以谢来贶"}
