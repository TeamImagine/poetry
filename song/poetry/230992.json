{"author":"葛胜仲","id":230992,"strains":["仄仄仄平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["撃缶那能似漆园，销魂来访小桑门。","仰冲云阵寻峰顶，细步泉流觅水源。","九里环观山向背，两舆归趁月黄昏。","春风不识愁人意，柳暗花明自逐村。"],"title":"追贤院食已度岭历宋胡诸庵转山夜归"}
