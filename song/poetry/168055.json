{"author":"韩维","id":168055,"strains":["平平平仄仄平平，仄仄平平仄仄平。","平仄仄平平仄仄，仄仄仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["三朝恩渥重丘山，论报输忠岂易殚。","移疾暂休丞相笔，坐谩犹著侍臣冠。","清樽一笑聊相乐，白首分飞益自叹。","闾里从游应有日，凝然性海绝波澜。"],"title":"和三哥登太行山"}
