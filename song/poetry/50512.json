{"author":"周必大","id":50512,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["平日何曾忘穆生，如今胡不饮公荣。","颇嫌性僻嵇中散，为怕情伤阮步兵。","美意正须羹碧涧，衰颜聊复饭青精。","更携天上新圆月，同试沙瓶雪水清。"],"title":"十一月二十七日刘公度徐用之许相过公度居忧止酒用之偶食素适有饷小春团茶者因成拙诗奉简"}
