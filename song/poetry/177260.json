{"author":"王禹偁","id":177260,"strains":["仄平仄平平，仄仄仄平○。","○仄平仄平，○仄平仄平。","仄仄仄○平，平仄平○平。","仄平仄仄仄，平仄平平平。","仄仄仄平仄，○仄仄仄平。","平仄仄平仄，仄仄平平平。","平平仄仄○，仄仄平○平。"],"paragraphs":["八年困名场，万里有慈亲。","吟变闽越声，衣有京洛尘。","况复久相依，知子文行淳。","不能致一第，虚作金銮臣。","昔予贬商洛，相送远涉溱。","今予谪滁上，语别清淮滨。","途穷与道丧，讵免同沾巾。"],"title":"送林介"}
