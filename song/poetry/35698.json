{"author":"梅尧臣","id":35698,"strains":["仄仄仄仄仄，○仄仄仄平。","仄仄仄仄仄，平仄平平平。","平平仄仄平，仄仄平仄○。","仄仄平平仄，仄仄仄仄平。","平平仄平仄，仄仄仄平○。","平平仄仄仄，仄仄平仄平。"],"paragraphs":["古寺老柏下，叟货翠玉罂。","兽足面以立，瓜腹肩而平。","虚能一勺容，色与蓝水并。","我独何为者，忽见目以惊。","家无半锺畜，不吝百金轻。","都人莫识宝，白日双眼盲。"],"title":"同次道游相国寺买得翠玉罂一枚"}
