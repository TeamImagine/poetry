{"author":"喻良能","id":51484,"strains":["仄仄平平仄平仄，仄平平仄平平仄。","仄平仄仄平○仄，○仄平平仄仄仄。","平平平仄仄平仄，仄平平仄平平仄。","仄○仄仄仄平平，仄仄平平仄平仄。","平平仄仄仄平平，平仄平平仄○仄。","○平仄仄仄平平，仄仄平平仄平仄。"],"paragraphs":["亦好园林富松竹，爱山堂上书连屋。","恨无妙语为题品，空对奇峰有十六。","先生佳句落泉石，杜诗韩笔端能续。","有如妙响发朱弦，恰似清音动寒玉。","须知小圃辱提撕，何异寒门被收录。","从今草木有光辉，盎盎春温入邹谷。"],"title":"何司业和屋字诗见诒次韵奉酬"}
