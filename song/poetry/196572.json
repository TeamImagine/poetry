{"author":"李行中","id":196572,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["要认荒亭路不赊，浦西桥北对渔家。","窗嫌日曝新栽竹，蔬占畦长未种花。","壁上客来堆醉墨，篱根潮过积寒沙。","被人误号陶潜宅，也学门前五柳遮。"],"title":"赵明叔太博未识醉眠亭先贶佳篇"}
