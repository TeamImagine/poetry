{"author":"陈与义","id":3419,"strains":["平仄平平平仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["天入平湖晴不风，夕帆和雁正浮空。","楼头客子杪秋后，日落君山元气中。","北望可堪回白首，南游聊得看丹枫。","翰林物色分留少，诗到巴陵还未工。"],"title":"登岳阳楼  其二"}
