{"author":"喻良能","id":51827,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["凤将南吕入筒声，节近中秋协气横。","玉燕呈祥生硕德，金瓯覆字佐升平。","望同北斗泰山重，操与秋霜烈日争。","昨夜清台占越分，中台星带老人明。"],"title":"洪右相生辰  其一"}
