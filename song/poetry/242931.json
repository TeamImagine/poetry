{"author":"李纲","id":242931,"strains":["平平仄仄○仄平，平仄仄仄平平平。","仄平仄仄○仄仄，仄仄仄仄○平平。","平平仄仄○平仄，？平仄仄○平平。","仄平仄仄仄○仄，仄仄仄仄平○平。","仄平平仄仄○仄，仄平平仄仄仄平。","○平○仄仄仄仄，仄仄仄仄○平平。","仄平平平仄平仄，平平○仄○平平。","仄平仄仄仄平仄，平仄仄仄平平仄。","平平平仄仄仄仄，仄仄平仄平平平。","仄平平仄仄平仄，仄仄平仄平平平。","○平○仄仄仄仄，仄平平仄平○平。"],"paragraphs":["饶阳景物犹武夷，岩石崛起多瓌奇。","此峰厥状更诡异，举首曳尾如灵龟。","穹隆曝甲正霜晓，蹒跚引气当晴晖。","故知造化巧凝结，欲问所以良难推。","我疑龙伯钓溟渤，六鳌连引背负归。","中途遗一尚赑屃，直欲赴海冠峨巍。","又疑清江使河伯，波涛相失留于斯。","化为巨石峙千古，虽欲钻灼无由施。","茫茫神怪不可诘，但使风景增清辉。","我来闽岭厌山水，见此还复伸双眉。","颇嗟行役不果到，侧身西望生长悲。"],"title":"望龟峰"}
