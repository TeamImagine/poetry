{"author":"李处权","id":8637,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["剪水适从天上手，缀条不作世间花。","柴门有客方高枕，石鼎无人共试茶。","清借远山迎马出，润含修竹倚窗斜。","令人却忆前年盛，辇毂欢声百万家。"],"title":"喜雪"}
