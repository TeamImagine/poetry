{"author":"苏过","id":229798,"strains":["平平○○平，平平平平仄。","仄平仄仄仄，仄仄平仄仄。","仄仄平平平，仄平仄平仄。","平平仄○仄，仄仄仄仄仄。","平平平平仄，仄仄平仄仄。","平平仄仄○，仄仄仄仄仄。","仄平仄○仄，平仄平仄仄。","仄平仄平仄，平仄平仄仄。","平平仄仄仄，○仄平仄仄。","平平仄仄平，平仄平平仄。","○平仄平仄，仄仄平○仄。","仄平仄仄仄，○仄仄仄仄。","平仄○平平，平平仄平仄。","仄平仄仄平，仄仄○仄仄。"],"paragraphs":["吾君如汤仁，常为无灾惧。","一夫恐不获，贸贸悲辑屦。","二斗东南忧，诏书走晨暮。","陈陈发囷廪，粒食不待诉。","知公经纶手，故以民社付。","汪然叔度陂，不见伟节怒。","德星所临次，民瘼消朽蠹。","祝祠往无愧，飞雨来半路。","耕犁及二麦，浸灌休老圃。","何人执笔书，为瑞非虚语。","应言颍川凤，未要猫相乳。","益欣狱讼少，三尺略细故。","丞掾从歌呼，讴谣入章句。","谢公未赋归，赤子犹待哺。"],"title":"再和"}
