{"author":"释延寿","id":133,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["岂是疏慵僻爱山，且图余事不相关。","休夸凤诏千年贵，难敌禅扉半日闲。","透水戏鱼随浪没，投巢孤鹤带云还。","自然得到无心地，寂寂虚堂一景闲。"],"title":"山居诗  其五二"}
