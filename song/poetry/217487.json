{"author":"张耒","id":217487,"strains":["平平仄○平，仄仄○仄仄。","仄平仄○仄，仄仄平仄仄。","仄平平仄仄，仄仄仄平仄。","平平仄○仄，平仄仄仄仄。","仄平仄平仄，仄仄仄○仄。","仄平平仄仄，仄仄仄平仄。","平平○平仄，仄仄仄平仄。","平平仄平仄，仄仄仄○仄。","平平仄平仄，○仄仄○仄。","○○仄平仄，仄仄平平仄。","仄平平仄仄，○仄平仄仄。","平○仄平平，平仄平仄仄。"],"paragraphs":["南山老禅翁，白浄如水月。","我初获亲近，解此痴脑结。","十年归故里，父老半存灭。","逢师百如旧，才若旦夜别。","故知静能久，岂有火中铁。","致身烦热外，与世作冰雪。","穷秋长安巷，客子送书札。","龙蛙不同趣，掬海救其渴。","平生笑谋食，中路愿颇夺。","犹如伏辕鹿，野性终跳{孛}。","触涂惟欲睡，过眼时一哕。","摩尼本无瑕，尘垢终冀豁。"],"title":"喜宝积智轸道人惠书偈"}
