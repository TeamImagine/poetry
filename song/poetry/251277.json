{"author":"王洋","id":251277,"strains":["平平仄仄平平○，仄仄平仄○○平。","○平平仄平仄平，仄仄仄仄平平平。","平平平仄平仄仄，仄仄平平仄○仄。","仄平平仄仄平仄，仄仄平平仄平仄。","平平仄仄平平平，仄○仄仄平平平。","平平平仄○平仄，仄仄平○仄仄平。","仄平○仄平○仄，仄平仄仄平平仄。","仄平仄仄○平平，仄仄平平仄○仄。","仄平仄仄平平仄，平仄平平平仄仄。","仄○平仄仄平平，仄仄平平平仄仄。","仄仄平平仄仄○，○平平仄仄○平。","平平平仄平平仄，平仄○平仄仄平。","平平仄仄平平仄，平仄平平仄平仄。","仄平仄仄仄平平，○仄平平仄平仄。"],"paragraphs":["君家不种通神钱，只种春色留庭前。","庭前春色谁最妍，二女解珮来江邉。","沉沉华屋清夜起，火树银花月如水。","自然颜色变韶稚，况乃新妆露初洗。","春初艳粉秋初莲，绛绡广袂罗群仙。","华清池畔娇无力，赤鳯楼中困未眠。","后来更许谁相拟，海棠欲睡薰秾李。","亦知等级且追陪，格外风流不相似。","一枝乞得归茅屋，窗里铜缾窗外竹。","不禁清绝意萧然，大似佳人依草木。","阆苑花无世上缘，收香还入四禅天。","明朝风雨催归去，花月重圆又一年。","神情邃美肤粗恶，泾渭由来两清浊。","要求绘笔尽芳妍，更问尊前老文学。"],"title":"王亚之元夕招客庭下红梅两株相对盛开"}
