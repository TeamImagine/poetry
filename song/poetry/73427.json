{"author":"赵蕃","id":73427,"strains":["平平平仄仄，仄仄平平仄。","平仄平仄平，仄仄○平仄。","仄平平平○，平仄○仄仄。","平平○○平，仄仄平平仄。","平○平平○，仄仄平平仄。","平平平平平，平仄仄○仄。","平平仄○平，仄仄平平仄。","平平仄平仄，仄仄仄平仄。","平平○仄平，仄仄平平仄。","平平平仄平，○仄仄平仄。","仄仄仄仄平，○仄平○仄。","平平仄仄平，仄仄仄平仄。"],"paragraphs":["良由姿不敏，所以须朋友。","朋友多得人，不忍相瑕垢。","万安初经过，渝水重邂逅。","君今分教来，我政官曹守。","何期逃虚中，乃值平生旧。","蛮山虽云荒，蛮水亦颇秀。","功名汉将余，草木骚人后。","春园纵芳歇，夏屋属阴茂。","官池荷卷舒，野寺泉波骤。","追随方自兹，留落复何有。","合者故慰心，离者频回首。","聊歌五字诗，以侑一杯酒。"],"title":"席上奉呈教授欧阳丈时并饯戴兄故其中及之"}
