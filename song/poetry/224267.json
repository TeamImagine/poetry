{"author":"释克勤","id":224267,"strains":["平仄平平仄仄，平○仄仄○○。","平平仄仄平平，仄仄平○仄仄。","平平平仄仄仄，平平仄仄平平。","仄仄仄仄仄仄平，仄仄仄平仄。","仄仄仄○○○，仄仄平仄。","仄平仄平仄平仄，○平○平平。","仄仄仄平，仄平平仄。","仄仄仄仄仄仄，平平仄仄平平。","仄仄○仄○平，仄仄仄○仄仄。","平仄平仄，仄仄平平。","仄○仄平，仄平平仄。","仄仄仄仄，仄仄仄平。","仄仄仄仄仄仄平，○○仄仄○。","仄平平仄仄，仄仄平平。","仄仄平平，平平仄仄。","仄仄平平平仄仄，仄平○仄仄平平。"],"paragraphs":["门外青山泼黛，途中细雨如膏。","灵云陌上桃花，处处芳菲溢目。","香严岩畔翠竹，时时撼影摇风。","直得一击忘所知，一见绝疑惑。","不免尚留观听，未透声色。","若能见无见之色，闻无闻之声。","拨转路头，踏翻关捩。","句句越佛越祖，尘尘耀古腾今。","处处离色离名，个个斩钉截铁。","心外无法，法外无心。","用王库刀，发千钧弩。","壁立万仞，坐断十方。","可以入大解脱门，传正法眼藏。","向尧时舜日，共乐升平。","鼓腹讴歌，归家稳坐。","但愿春风齐着力，一时吹入我门来。"],"title":"偈五十三首  其三七"}
