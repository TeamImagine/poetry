{"author":"戴叔伦","id":6546,"strains":["平仄平平仄，○平仄仄平。","○平○仄仄，○仄仄○○。","仄○平平仄，仄○平仄平。","平○平仄仄，平仄○平平。","平仄○平仄，平平仄仄平。","平平仄平仄，仄仄○○平。"],"paragraphs":["寥亮来丰岭，分明辨古钟。","应霜如自击，中节每相从。","静听非闲扣，潜应蕴圣踪。","风间时断续，云外更舂容。","虚警和清籁，雄鸣隔乱峰。","因知谕知己，感激更难逢。"],"title":"听霜钟"}
