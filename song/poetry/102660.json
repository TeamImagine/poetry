{"author":"真德秀","id":102660,"strains":["平平仄仄仄，平平仄平平。","仄仄仄仄仄，仄仄平平平。","仄○仄平仄，仄仄平平平。","○平仄○仄，仄仄平仄平。","平平平仄○，○仄○平平。","仄○仄平仄，仄仄○平平。","仄仄平平仄，仄仄仄仄平。","仄仄平仄仄，仄仄平平平。","仄仄平平平，仄仄仄平平。","平仄仄仄○，平仄平平平。","仄平仄○仄，仄平仄平○。","平平仄平平，仄仄平仄平。","仄平仄平平，平平○平平。","仄仄平仄平，仄仄平平平。","平平○平仄，仄仄平仄平。","仄平仄平平，仄仄平仄平。","仄平仄仄仄，平仄仄○平。","仄平仄仄平，平仄○平平。"],"paragraphs":["君辞万里蜀，东游海之壖。","所挟大易数，自谓探幽玄。","纵横布筹算，妙若蓍之圆。","殷勤扣其说，得数须得全。","人生穹壤间，其孰司陶甄。","短长辨凫鹤，百一分夔蚿。","造物初何必，赋受自尔偏。","数有饶与乏，定命谁能迁。","理则无亏盈，一性各浑然。","颜跖偶寿夭，尧桀非愚贤。","缅怀乐正子，圣门得真传。","全生必全归，此语星日悬。","予生故多奇，荣枯听诸天。","独有任道心，未死须乾乾。","君提空囊至，又复垂橐旋。","岂尝卜而来，所遇非昔泉。","术工用乃拙，为子笑且怜。","矢诗苦不多，聊压瞿唐船。"],"title":"赠梓潼袁君西归"}
