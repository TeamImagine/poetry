{"author":"胡宿","id":244135,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一片平芜百尺楼，阑干横绝点清秋。","三年字与燕鸿断，千里心随桂水流。","空对霜葭惊远别，忍题云叶寄牢愁。","骊驹不见西曛迫，目眩天涯片席收。"],"title":"远思"}
