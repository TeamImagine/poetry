{"author":"薛季宣","id":62832,"strains":["仄仄仄平平，仄仄平平仄。","仄仄仄○仄，平仄平平仄。","仄平仄仄平，仄仄平平仄。","仄仄平仄平，平仄平○仄。","○仄仄平仄，仄仄平平仄。","仄仄仄平平，○平平仄仄。","平平○仄平，平仄平○仄。","○平仄平仄，仄仄平平仄。","平仄仄○平，平平○仄仄。","平仄仄仄平，平平平仄仄。","仄仄仄平平，仄平仄仄仄。","平平仄仄平，仄仄平平仄。","平仄仄平平，平平仄仄仄。","仄仄○仄○，仄仄平仄仄。","仄平平仄平，仄仄平平仄。","仄平仄平平，仄平平仄仄。","仄仄仄平平，平仄平平仄。","平平仄平平，平仄仄平仄。","仄仄仄平平，仄仄平○仄。","○仄平仄平，平仄平平仄。","平仄仄仄平，仄仄平仄仄。","仄平○仄平，平平仄仄仄。","仄仄仄○平，○仄平平仄。","仄仄仄平平，○平仄平仄。"],"paragraphs":["我本乐闲人，自得安闲志。","鄙性习疏散，谁识荣华意。","朅来复旧庐，喜获平生志。","稼穑任佃夫，家室归中馈。","中外若非我，卒岁无他事。","饱饭读诗书，瞢腾时困睡。","嘲啁燕雀懽，鸿鹄心应异。","三皇竟何物，况复今官寺。","寒馁噪妻孥，先春输典质。","兹乃不可常，为贫求禄仕。","版籍一书名，野情那得遂。","官来促我装，去作尘埃吏。","无复有消摇，真为口腹累。","把板从此行，短褐随弃寘。","素餐良不堪，邑有民人寄。","众心险山川，道微非所暨。","上恐负朝家，终念家声坠。","吾民政焦嗷，为此不能寐。","格物可为邦，旧说今难试。","泥古诚腐儒，惟此知为治。","仁义舍不为，又敢图与利。","上官如我容，刑章得就易。","庶以遂其生，将久苏疲瘁。","此意尚茫然，思之或狂悖。"],"title":"得符速走之官"}
