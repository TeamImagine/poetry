{"author":"谢伋","id":17446,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平平平仄平平。"],"paragraphs":["一丘膴膴占冈原，夐隔尘寰息世喧。","墙屋朅来营胜地，篮舆不复羡高轩。","当年松菊渊明宅，此日蓬蒿仲蔚园。","奠冢成泥有遗爱，怀人谁为雪沈冤。"],"title":"过晁使君子莫园有感"}
