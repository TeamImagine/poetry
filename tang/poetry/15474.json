{"author":"白居易","id":15474,"strains":["平仄仄平仄，仄平平仄平。","仄仄仄平仄，仄仄仄平仄。","平平仄仄平，仄平仄平平。","仄仄仄仄仄，○平平仄平。","平平仄平仄，仄仄仄平○。","仄仄仄平仄，平仄仄○○。","仄仄平仄仄，仄平仄○○。","平平仄仄仄，仄仄平平平。","仄平○仄平，平仄仄○○。","仄仄仄平仄，平平仄○平。","○平仄仄平，仄仄仄仄平。","平仄仄仄仄，仄平平仄平。","仄平平仄平，平仄○平平。","平平仄平仄，仄仄仄平平。"],"paragraphs":["常爱辋川寺，竹窗东北廊。","一别十余载，见竹未曾忘。","今春二月初，卜居在新昌。","未暇作厩库，且先营一堂。","开窗不糊纸，种竹不依行。","意取北檐下，窗与竹相当。","绕屋声淅淅，逼人色苍苍。","烟通杳蔼气，月透玲珑光。","是时三伏天，天气热如汤。","独此竹窗下，朝回解衣裳。","轻纱一幅巾，小簟六尺床。","无客尽日静，有风终夜凉。","乃知前古人，言事颇谙详。","清风北窗卧，可以傲羲皇。"],"title":"竹窗"}
