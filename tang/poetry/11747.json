{"author":"孟郊","id":11747,"strains":["仄仄仄仄仄，仄平平仄平。","○平仄○仄，仄仄仄仄平。","仄仄平仄平，仄平仄仄平。","仄平平仄仄，仄仄平○○。","仄仄仄平仄，仄平平仄平。","仄平平仄平，仄仄平仄平。","仄仄平仄○，平平平仄平。","仄平平仄平，仄仄平仄平。"],"paragraphs":["十日一理发，每梳飞旅尘。","三旬九过饮，每食唯旧贫。","万物皆及时，独余不觉春。","失名谁肯访，得意争相亲。","直木有恬翼，静流无躁鳞。","始知喧竞场，莫处君子身。","野策藤竹轻，山蔬薇蕨新。","潜歌归去来，事外风景真。"],"title":"长安羁旅行"}
