{"author":"赵文","id":158685,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["一丈明窗便有余，四人燕坐小蓬壶。","可怜一月半晴雨，未省百花今在无。","眼底是诗皆可赋，樽中有酒不须沽。","更阑醉后便归去，赖有门生稚子扶。"],"title":"饮袁国宗"}
