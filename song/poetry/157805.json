{"author":"韩维","id":157805,"strains":["平仄平平仄平仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["才见高帆落归艑，又携轻剑逐戎麾。","步兵厨里仍多酒，王粲军中不废诗。","绝塞风烟通夕静，近关榆柳识春迟。","花时不得同嬉赏，肠断东风把一卮。"],"title":"答寄广信六弟"}
