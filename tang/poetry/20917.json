{"author":"朱庆馀","id":20917,"strains":["仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["远忆拜亲留不住，出门行计与谁同。","程涂半是依船上，请谒多愁值雨中。","堰水静连堤树绿，村桥时映野花红。","回期须及来春事，莫便江边逐钓翁。"],"title":"送崔约下第归淮南觐省"}
