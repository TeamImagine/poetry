{"author":"宋庠","id":2716,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十种仙葩各有名，相逢暂似到周京。","簪端珥萼头虽白，酒面含华眼更明。","风暖天香吹不断，露深宫彩洗初成。","殷勤数尽千重叶，未抵衔恩感旧情。"],"title":"洛京王尚书学士寄惠牡丹十品五十枝因成四韵代书答"}
