{"author":"赵蕃","id":74938,"strains":["仄仄平平仄仄平，平平仄仄仄平平。","仄平仄仄仄平仄，仄仄仄平仄仄仄。","仄仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["走遍东南数十州，皇皇长愧食为谋。","阅人政尔亦多矣，有客可能如此不。","叹我漫知耽句僻，如君真复是诗流。","相逢颇恨夫何晚，华发萧萧今满头。"],"title":"赠王进之"}
