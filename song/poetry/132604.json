{"author":"张道洽","id":132604,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄平平平平仄仄，仄平平仄仄平平。"],"paragraphs":["越疏越澹越幽奇，最是精神与月宜。","残雪轩窗看到晓，冷烟篱落立移时。","寄将水驿传千里，折得寒檐第几枝。","只为花清诗自别，此花之外更无诗。"],"title":"梅花七律  其一九"}
