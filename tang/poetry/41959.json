{"author":"齐己","id":41959,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["火云阳焰欲烧空，小槛幽窗想旧峰。","白汗此时流枕簟，清风何处动杉松。","残更正好眠凉月，远寺俄闻报晓钟。","只待秋声涤心地，衲衣新洗健形容。"],"title":"移居西湖作二首 一"}
