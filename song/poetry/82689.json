{"author":"刘过","id":82689,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["搏虎屠龙两未成，萧然华发一书生。","狂踪潦倒初无定，老气峥嵘自不平。","借马饱游云梦泽，归舟小驻石头城。","磨崖已办中兴颂，洗眼西湖看北征。"],"title":"谒金陵武帅李奭时叩殿帅为易宪章求书碑  其二"}
