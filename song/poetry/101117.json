{"author":"韩琦","id":101117,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["尘俗徒希勇退高，几时投迹混耕樵。","神交不间川涂阔，直道难因老病消。","魏境民流河抹岸，颍湖春早柳萦桥。","相从谁挹浮邱袂，左在琴书酒满瓢。"],"title":"次韵答致政欧阳少师退居述怀二首  其二"}
