{"author":"陆游","id":36303,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["放翁毕竟合躬耕，剩喜东归乐太平。","碧瓦新霜寒尚薄，明窗嫩日雨初晴。","素琴寻得无弦曲，野饷烹成不糁羮。","更说市朝痴太绝，一湖秋水濯尘缨。"],"title":"秋晚弊庐小葺一室过冬欣然有作"}
