{"author":"强至","id":182788,"strains":["平仄○平仄，○平平仄平。","○平○○仄，仄仄仄平平。","仄仄平平仄，平平仄仄平。","仄平平仄仄，仄仄○平平。","平仄平平仄，平平仄仄平。","仄平平仄仄，平仄仄○平。","仄仄平平仄，平平仄仄平。","仄平○仄仄，平仄仄平平。","平仄平○仄，平平仄仄平。","○平平仄仄，平仄仄平○。","仄仄平平仄，平○仄仄平。","○平仄仄仄，○仄仄平平。"],"paragraphs":["盈数号良月，应锺飞律灰。","当年凝间气，此际毓元台。","出契千龄运，居为百辟魁。","智多全德水，位峻冠朝槐。","经世雄门盛，熙邦钜业开。","赉商名掩傅，平蔡略轻裴。","肃物严秋去，充闾庆旦来。","最谁兴善颂，蒙顾实微才。","圭衮荣长享，松筠岁不摧。","相阶常焕耀，岩石镇崔嵬。","适限縻官句，无缘荐寿杯。","应天五福外，更愿事康哉。"],"title":"文相生辰祝寿"}
