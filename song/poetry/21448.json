{"author":"黄公度","id":21448,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平仄。","平平仄仄平平仄，仄仄仄平平仄平。","平仄仄平平仄仄，平平仄仄仄平平。"],"paragraphs":["百年遗址俯郊坰，十里苍波带古亭。","隔岸楼台春去远，满湖烟雨酒微醒。","苔碑缺落庭松老，野鸟去来汀草青。","风物不殊天竺路，扁舟髣髴旧曾经。"],"title":"陈晋江以壬戌四月上澣宴同僚于二公亭"}
