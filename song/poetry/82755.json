{"author":"刘过","id":82755,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["高楼百尺久摧颓，轮奂重新亦壮哉。","彻夜笙歌催腊尽，聒天箫鼓挽春回。","都人杂沓挥千镒，我辈登临谩一杯。","京国繁华欣再睹，老来醉眼更堪开。"],"title":"建业酒楼落成预点灯"}
