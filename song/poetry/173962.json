{"author":"曾巩","id":173962,"strains":["仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄平平。","仄仄仄平平仄仄，平平平仄仄平平。"],"paragraphs":["满轩山色长浮黛，绕舍泉声不受尘。","四境带牛无事日，两衙封印自繇身。","白羊酒熟初看雪，黄杏花开欲探春。","总是济南为郡乐，更将诗兴属何人。"],"title":"郡斋即事二首  其二"}
