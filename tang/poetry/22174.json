{"author":"许浑","id":22174,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["野水通池石叠台，五营无事隐雄才。","松斋下马书千卷，兰舫逢人酒一杯。","寒树雪晴红艳吐，远山云晓翠光来。","定知别后无多日，海柳江花次第开。"],"title":"题陆侍御林亭"}
