{"author":"周必大","id":50610,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["会老三人似颍川，同生绛县免疑年。","尊常有酒何妨醉，事每无心即是仙。","俭欲固应知足足，忘形谁问是肩肩。","香山已写丹青像，洛诵仍凭副墨传。"],"title":"戊午仲春同甲小集次旧韵"}
