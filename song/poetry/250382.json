{"author":"沈与求","id":250382,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["无地诛锄一束茅，清吟端作反离骚。","奔波且复同香尉，萧散还须似马曹。","名下迹公初定价，暗中索我便矜豪。","文章论世宁论晚，肯慕群飞辄仰高。"],"title":"摄尉归安呈江嘉"}
