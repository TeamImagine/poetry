{"author":"韦骧","id":191070,"strains":["平平仄仄仄，仄仄仄仄仄。","仄平平平平，仄仄仄平○。","平平仄仄仄，仄仄○○仄。","平平仄平仄平仄，仄仄仄仄平仄仄。","仄平仄仄平○仄，仄平仄仄仄○仄。","○仄仄仄○平平，仄○平平平仄仄。","平平仄平平，仄仄平仄仄。","仄仄仄仄平，平○仄平仄。","平平平平仄，仄仄仄仄仄。","仄仄仄平平，平仄仄平仄。","仄平仄平平，仄仄平平仄。","平平仄仄平，仄仄仄平仄。","仄平○仄平，○仄仄平仄。","○平仄仄仄，○仄仄平仄。","平平平○仄平仄，仄仄平平仄平仄。","仄仄仄仄仄平平，仄仄仄平平仄仄。"],"paragraphs":["虚堂隐几坐，忽忽若假寐。","飒然清风来，顿尔爽昏思。","新诗执在手，展读过三四。","初言少年弄篇翰，喜道白髪聊自戏。","次惊老境今且迫，岂甘物役汩其志。","轻视富贵如浮云，极论穷通钧一意。","高谈念平时，健句存远记。","请老愧袭常，先期乃吾事。","君年才知命，耳顺予阙二。","自此七星霜，投绂去朝市。","是时取高篇，却托冥鸿寄。","公方处要途，利达沛材智。","见诗当不嗔，犹认旧书字。","其来不待索，应亦念衰瘁。","君年方如我今日，那肯抽簪饵芝术。","庶几得以警幽情，莫忘采真挥劲笔。"],"title":"答曹子方少年弄篇翰一首"}
