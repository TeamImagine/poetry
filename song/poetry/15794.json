{"author":"盖谅","id":15794,"strains":["仄平仄平仄平平，○○平仄仄平平。","平平平仄仄平仄，○仄仄仄平平平。","仄仄仄平仄平仄，平平平仄平仄仄。","○平○仄仄平平，平仄平平仄平仄。","仄平仄平仄平○，平仄仄○仄仄○。","平平○仄仄仄仄，平平○仄平○平。","仄仄○平平平仄，平仄仄平平仄仄。","仄平仄仄平仄平，平仄仄仄平平仄。","仄仄仄仄仄仄平，仄仄平仄仄仄平。","平平仄仄仄平平，仄仄平仄仄平平。","仄○仄平仄平仄，仄仄平平仄平仄。","仄平仄仄平仄平，平平平平仄仄仄。"],"paragraphs":["昔年冶游浚都城，溶溶春水涨金明。","龙舟鳞次鼓兰桨，胜日讲武风波平。","沸地笑歌混箫笛，轰天金鼓惊鹭鹢。","当年冠盖尽英游，飞鞚联翩迅翔翼。","只今潜盘向荒陂，畴曩伟观那再期。","熙熙王化及远近，春来胜事还相随。","十百分朋同川济，咸欲得枭无异意。","屈原死向千载余，今不敬吊翻成戏。","敬吊赋就独贾生，可见君子异小人。","公诗贾赋独追伤，忍以为戏向芳春。","企听赐环在朝暮，衮绣遄归庙堂去。","故先濯我尘土心，琅琅哦公七字句。"],"title":"次郑大资竞渡诗韵"}
