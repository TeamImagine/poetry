{"author":"张镃","id":81354,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["路转溪隅草色苍，烟霏云屋带渔乡。","鸡头叶老陂塘暗，狗脊花繁篱落香。","景物向人须品藻，太平无地不耕桑。","何时秋入丰年社，持蟹来听压酒床。"],"title":"写村舍壁"}
