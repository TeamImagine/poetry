{"author":"吴泳","id":103974,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十载京华少得闲，兹游浑似梦中山。","僧行古道元无径，云掩重扉更不关。","夜语浓时花簇簇，禅机漏处月湾湾。","东坡妙喜无人识，往往神游在世间。"],"title":"径山留赠无准"}
