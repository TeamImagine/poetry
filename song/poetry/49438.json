{"author":"杨万里","id":49438,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["人入溪园自掩门，溪流新落两三痕。","杖藜紫菊霜风径，送眼丹枫夕照村。","行住忽然忘近远，阴晴未肯定寒暄。","多时不出今聊出，牧子樵儿一笑喧。"],"title":"与侯子云溪上晚步"}
