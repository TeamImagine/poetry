{"author":"李至","id":112546,"strains":["仄平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。"],"paragraphs":["出门何所适，他处迹皆疏。","不是陪端揆，多应访老徐。","文章今大手，道德古名儒。","何必逢荀令，馨香自有余。"],"title":"节假之中风气又作仅将伏枕固难登门更献五章代伸一谒疲兵再战已取败于空弮下客请行尚费词于露颖徒堪大噱岂足遍酬虽投刃皆虚冈睹全牛之状然援毫而就亦劳倚马之才但冀览之斯为幸矣  其三"}
