{"author":"林逋","id":199783,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["水墨屏风状总非，作诗除是谢玄晖。","溪桥袅袅穿黄叶，樵斧丁丁斫翠微。","返照未沉僧独往，长烟如淡鸟横飞。","南峰有客锄园罢，闲倚篱门忘却归。"],"title":"孤山后写望"}
