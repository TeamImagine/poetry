{"author":"释居简","id":91969,"strains":["平平平仄平，仄平仄○仄。","仄平○○○，仄仄仄仄仄。","仄仄仄平平，○仄仄仄仄。","仄仄仄平平，平仄仄○仄。","仄○平平平，平仄平○仄。","平平仄平仄，平仄仄○仄。","仄仄仄仄○，仄仄仄○仄。","平平仄平仄，仄仄平仄仄。","平平平仄平，仄仄平仄仄。","平○仄仄仄，仄仄仄平仄。","仄仄平仄平，仄仄仄平仄。","平平仄○仄，仄仄仄仄仄。","○平平仄平，平仄仄平仄。","平仄平仄平，○仄平平仄。","仄平仄平仄，仄仄○仄仄。","仄平仄平平，仄平仄平仄。","平平仄仄平，仄仄仄平仄。","平平仄平平，仄平仄○仄。","平平平平○，平仄平平仄。","○平平仄平，平平仄平仄。"],"paragraphs":["东华肥马尘，隽游浩如海。","择交如观澜，涤濯百谷濑。","一瞬判清浑，三舍避狷怪。","膝耻望尘金，簪愧侧冠玳。","四三成朋曹，千百繁行辈。","爬搔甚翎羽，嘲{口哲}赴笼械。","弗与众接畛，亦复远分界。","知音丈人后，有玉无善价。","哦诗山月倾，奏赋金马待。","青钱不俟选，白眼又焉浼。","采笔虽暗投，雪曲获佳配。","朋来得分赏，客去但独对。","鲜明云锦囊，名氏擅先载。","坛想陶谢登，盟忆曹刘会。","所交贵同德，所赠胜杂佩。","一夔未鸣韶，族庖已芒背。","悲凉吊楚骚，慨慷唁齐薤。","宁方不为卿，至圆在其内。","圆方为时中，俱付形骸外。","三千风月篇，纷纷课谁最。"],"title":"酬锺省元"}
