{"author":"释居简","id":89996,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["密密疏疏忽满林，小斋冷直欠绫衾。","旋疑蟾毂行春晓，细看蝇头到夜深。","已有四郊三白瑞，更无一点软红侵。","庭除层砌皆明洁，长笑当时侧布金。"],"title":"南山阻雪  其二"}
