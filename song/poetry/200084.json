{"author":"刘筠","id":200084,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["灵匹迢迢驾七襄，暂陈云幄对星潢。","已看素魄过三让，何用华灯更九光。","玉腕双丝轻宛转，霞衣杂佩暗丁当。","谁言巧意能胜拙，祇见鸠闲鹊自忙。"],"title":"七夕"}
