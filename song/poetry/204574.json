{"author":"黄裳","id":204574,"strains":["平仄平仄仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["心手相忘到混成，又非湘瑟与秦筝。","秋来独坐水边石，古往谁知弦上声。","易度寸心闲有味，难谐群耳淡无情。","夕阳回首山犹好，更起松风一段清。"],"title":"听隠士琴"}
