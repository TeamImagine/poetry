{"author":"刁约","id":243845,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["西源穷尽到东源，直注层崖五磴泉。","真境无繇追汗漫，胜游聊得弄潺湲。","风生虎啸层岩底，月上猿啼古木巓。","祇待归休林下去，来同灵默此安禅。"],"title":"游五泄山"}
