{"author":"陈耆卿","id":104785,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["一第声名动冕旒，渊源家学自梁丘。","谁知雨化青衿日，最解风驰紫塞秋。","幕府石洪嗟不作，河阳潘岳竟成休。","雁行无复云边讯，愁绝萱堂正白头。"],"title":"代挽何知县二首  其一"}
