{"author":"李弥逊","id":253131,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["老觉身名雨后云，静看人事腊前春。","愁邉痛饮真长策，诗罢髙歌觉有神。","远想两生如可作，晚从三子更相亲。","北山剩欲招逋客，未用皇皇叹积薪。"],"title":"复用前韵简叔共文伯公序三友"}
