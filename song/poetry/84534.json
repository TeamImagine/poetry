{"author":"曹彦约","id":84534,"strains":["仄仄平平仄仄平，平平平仄仄平平。","仄平平仄平平仄，平仄平平平仄平。","仄仄平平平仄仄，仄平平仄平平平。","仄平平仄平平仄，仄仄平平仄仄平。"],"paragraphs":["每向招贤看典刑，中间人物似零丁。","只因朋党排诸老，无复纷纶任五经。","一节何如归帝所，赐环元不为郎星。","古来官职论车斗，只有忠嘉可篆铭。"],"title":"送钱文季国博赴召  其一"}
