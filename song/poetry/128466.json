{"author":"高斯得","id":128466,"strains":["○平○○平，仄仄仄仄平。","平平仄仄仄，仄仄仄○平。","平平○平平，平平仄平平。","仄仄平平仄，仄仄○平平。","平○平平仄，平○仄仄平。","仄仄平平仄，仄平仄平平。","仄仄仄仄仄，仄平仄平平。","平仄平平仄，平○平平平。","仄平仄○仄，仄仄平平平。","仄平仄仄仄，平仄○平平。","平平○仄平，平仄仄○平。","仄仄○仄仄，仄仄平平平。","平仄仄平仄，平平仄平○。","平平仄平仄，平仄平平平。","平仄○仄仄，平仄仄平平。","平平仄仄○，平平仄平平。"],"paragraphs":["三年三中秋，月作一样奇。","清贫不设客，老倦不吟诗。","今年更凄凉，儿孙锁秋闱。","独坐南窗下，兀兀如孤罴。","追思欢娱地，无如少壮时。","尚记壬辰岁，鹤山靖州归。","八月十五夜，月华散前墀。","诸父秋山阁，群从幽芳池。","赋诗各分韵，醉墨纷淋漓。","鹤山读我句，终夜相嗟咨。","明朝操纸来，倾倒里中儿。","一往三十载，坐念心生悲。","前辈已雕谢，诸兄亦无遗。","奇孤一身在，流落天之涯。","明月如昨日，而我鬓成丝。","天人固异分，何烦涕交颐。"],"title":"中秋独坐有感"}
