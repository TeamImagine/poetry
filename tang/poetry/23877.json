{"author":"王无竞","id":23877,"strains":["平仄仄○平，○平平仄仄。","仄平仄仄仄，○平仄平仄。","仄平○仄平，仄仄○平仄。","平仄仄平仄，平仄仄平仄。","平平仄仄仄，仄平仄平仄。","仄仄仄平平，仄平仄平平。","仄平仄仄仄，仄仄平平仄。","平仄仄平仄，○仄○平仄。","仄仄平平平，平平仄平仄。"],"paragraphs":["秦世筑长城，长城无极已。","暴兵四十万，兴工九千里。","死人如乱麻，白骨相撑委。","殚弊未云悟，穷毒岂知止。","胡尘未北灭，楚兵遽东起。","六国复嚣嚣，两龙鬬觺觺。","卯金竟握谶，反璧俄沦祀。","仁义寝邦国，狙暴行终始。","一旦咸阳宫，翻为汉朝市。"],"title":"北使长城"}
