{"author":"孟郊","id":11918,"strains":["平平仄仄仄，平仄仄平平。","平仄仄平仄，平平仄仄平。","仄平○仄仄，仄仄仄平平。","仄仄仄○仄，仄平平○平。","平平平仄○，仄仄仄平平。","平仄平平仄，仄平平仄平。","平平仄平仄，仄仄仄○平。","○仄仄○仄，○○平仄平。","仄平仄仄○，平仄仄平平。"],"paragraphs":["曹刘不免死，谁敢负年华。","文士莫辞酒，诗人命属花。","退之如放逐，李白自矜夸。","万古忽将似，一朝同叹嗟。","何言天道正，独使地形斜。","南士愁多病，北人悲去家。","梅芳已流管，柳色未藏鸦。","相劝罢吟雪，相从愁饮霞。","醒时不可过，愁海浩无涯。"],"title":"招文士饮"}
