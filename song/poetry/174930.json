{"author":"刘敞","id":174930,"strains":["平平平平仄平仄，平平仄平○○仄。","平平仄平平平仄，仄仄平平平仄仄。","平平仄仄平○仄，仄仄○平○仄仄。","平平平仄平平平，平仄平平仄○仄。"],"paragraphs":["蓝田仙人采寒玉，蓝光照人莹如烛。","蟾肪淬刀昆吾石，信手镌花何委曲。","蒙蒙夜气清且嫮，玉缕喷香如紫雾。","天明人起朝云飞，仿佛疑成此中去。"],"title":"戏作青瓷香球歌"}
