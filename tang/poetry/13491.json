{"author":"张籍","id":13491,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["外郎直罢无余事，埽洒书堂试药炉。","门巷不教当要闹，诗篇转觉足工夫。","月明台上唯僧到，夜静坊中有酒沽。","朝省入频闲日少，可能同作旧游无。"],"title":"寄元员外"}
