{"author":"朱长文","id":196897,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["栝柏森森覆小台，凌风采菊共衔杯。","东篱寂寞陶翁醉，连骑缤纷卫相来。","放浪五湖惭钓客，均调玉烛仰璇魁。","秋河半夜檐前转，谁泛仙槎去却回。"],"title":"近承南康朝请使君宠访林圃小酌至夜公权特惠篇什谨次韵"}
