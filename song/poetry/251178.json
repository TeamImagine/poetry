{"author":"王洋","id":251178,"strains":["平平平仄平，平仄仄仄○。","仄平平平平，仄仄仄仄平。","仄平平仄仄，仄仄平平平。","仄仄仄○平，平仄仄平平。","仄○仄仄平，仄仄平仄平。","仄仄平仄平，○仄○平平。","仄仄仄○平，平仄仄仄平。","平○仄平仄，平平平仄平。","仄平仄仄平，仄仄仄仄平。","仄仄平○○，仄仄○仄平。","平○仄仄平，○仄平平平。"],"paragraphs":["人生萍梗踪，端若邂逅期。","奈何人常言，会合信有时。","鄙人初谒郡，故事科童儿。","竹马岂其情，驩笑亦强随。","岂缘特达贤，惜此驽钝姿。","乃信非偶然，三叶亲华枝。","此老辈行髙，心事故崛奇。","逃禅昔苏晋，辞荣今介推。","十年守一官，不乐亦不悲。","独设诗中禅，健勇了未衰。","谈空不可攀，且报今年诗。"],"title":"秀实监丞时惠佳章逋债稍多今因休暇再报一章当时同游已逾三月辄泛语以谢"}
