{"author":"白居易","id":17409,"strains":["平平仄仄仄平平，仄仄○平仄仄平。","仄仄平○平仄仄，仄平平仄仄平平。","平○平仄○平仄，仄仄平平仄仄平。","平仄仄平平仄仄，○平仄仄仄平平。","仄平平仄○平仄，仄平平平仄仄平。"],"paragraphs":["危亭绝顶四无邻，见尽三千世界春。","但觉虚空无障碍，不知高下几由旬。","回看官路三条线，却望都城一片尘。","宾客暂游无半日，王侯不到便终身。","始知天造空闲境，不为忙人富贵人。"],"title":"春日题乾元寺上方最高峰亭"}
