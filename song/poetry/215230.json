{"author":"杨时","id":215230,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天水相涵翠有余，玻璃万顷接方壶。","山浮晚照清如洗，风远飞帆细欲无。","漫叟未应甘皂枥，散人终欲傲江湖。","维舟况值鲈鱼美，鲙叠银丝饫腹腴。"],"title":"过吴江"}
