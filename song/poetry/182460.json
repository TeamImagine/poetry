{"author":"强至","id":182460,"strains":["仄平仄仄仄平平，仄仄平平仄仄平。","仄仄平平平平仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["我今作邑水云乡，一到犹疑换俗肠。","况在尘区正纷汩，乍来法界得清凉。","松筠锁雾姿逾秀，楼阁摩霄势欲翔。","更即高僧叩空理，功名富贵尽毫芒。"],"title":"游华藏寺"}
