{"author":"洪朋","id":224346,"strains":["仄○仄平平，平○仄平仄。","○平仄○平，○仄仄平仄。","仄仄仄平仄，仄仄仄平仄。","平平平仄仄，平平仄平仄。","平平仄平仄，平仄平平仄。","平平平平平，仄仄平仄仄。","仄仄仄平仄，平仄平仄仄。","平○仄平平，仄仄仄平仄。","平平平仄仄，平平○仄仄。","平○仄平平，○仄仄平仄。","平平平平仄，平仄平○仄。","平仄平仄仄，仄仄仄平仄。","仄平○仄平，○仄仄平仄。"],"paragraphs":["醉乘笋舆归，余兴陟层阁。","其前俯长江，其下压城郭。","入眼迭辉映，积雪未销铄。","祲氛兹荡涤，山川一恢廓。","琼田认洲渚，璇树花丛薄。","明明飞丹霞，往往翔皓鹤。","俯仰一神界，今我胡不乐。","滕王已尘埃，大屋旧丹雘。","人生何自苦，兹游行已昨。","吾闻水西峰，中有洞宫脚。","洪崖升天去，仙圣时间作。","伊予千载裔，未炼八琼药。","孰能相与游，更议入庐霍。"],"title":"雪霁陪诸公登滕王阁分韵得阁字"}
