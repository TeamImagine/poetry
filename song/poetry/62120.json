{"author":"虞俦","id":62120,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["律身端合励冰清，莅政尤须称物平。","知是夫君深寓意，雅宜斯阁遂安名。","池幽自足龟鱼乐，林静休教虫鸟鸣。","况复官闲州似斗，不妨时此濯尘缨。"],"title":"清平阁"}
