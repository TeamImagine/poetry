{"author":"张耒","id":217448,"strains":["平平○平平，仄仄○仄○。","仄仄仄仄仄，仄仄平平平。","仄平仄平平，仄仄仄仄平。","仄平仄○仄，仄仄○○○。","平平仄仄平，仄仄仄平平。","仄平仄仄仄，仄仄仄仄平。","平○仄平仄，平○○○平。","平仄平仄仄，平平仄平平。","平○仄仄仄，仄仄平○○。","平平平仄仄，平仄仄平平。","仄平仄仄仄，平仄仄平平。","仄平仄仄平，仄仄平平平。","平平仄仄仄，○仄仄平平。","仄平平仄○，○平平平○。"],"paragraphs":["西风吹前林，壮士中夜兴。","感此岁月晚，白发来无情。","少年读诗书，意与屈贾争。","口谈霸王略，锐气虹霓横。","天衢白日开，致主皎丹诚。","岂怀富贵念，但愧稷契朋。","栖迟客淮海，忧患相缠婴。","憔悴消壮气，饥寒费经营。","心期与外物，易失常难并。","萧条为斗粟，贫贱洛阳城。","我生亦有命，荣辱复何惊。","但惊岁律遒，慷慨怀平生。","呼儿致浊酒，长啸视青冥。","醉为梁父吟，吟终谁为听。"],"title":"秋怀十首  其一"}
