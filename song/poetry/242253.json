{"author":"李正民","id":242253,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["漫说灵犀一点通，人生谁肯困途穷。","远同汉代东方朔，近比江西黄仲熊。","休戴南金双德胜，幸逢膏泽屡年丰。","薄田正可捐鸡肋，义士于今少古鸿。"],"title":"戏德邵"}
