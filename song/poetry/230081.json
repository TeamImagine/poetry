{"author":"苏过","id":230081,"strains":["平仄平○○，平平平仄平。","仄平○仄仄，仄仄仄平平。","仄仄仄平仄，○平仄仄平。","仄平平仄仄，○仄仄平平。","仄○○平仄，○平仄仄平。","平平仄仄仄，仄仄仄○平。"],"paragraphs":["天定人难胜，诚哉申子言。","不须占倚伏，久已恃乾坤。","八郡袴襦德，三吴肉骨恩。","少卿真不病，廷尉自高门。","勿叹乘桴远，当知出世尊。","无邪有妙理，一悟可长存。"],"title":"大人生日三首  其二"}
