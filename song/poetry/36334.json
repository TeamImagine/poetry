{"author":"陆游","id":36334,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","平仄平平平仄仄，仄平平仄仄平平。","平平仄仄仄仄仄，平仄平平平仄平。"],"paragraphs":["病卧穷山白发新，不堪风雨过中春。","歌呼空倚一尊酒，零落渐无吾辈人。","千戴诗书成长物，两京宫阙委胡尘。","非熊老子不复见，谁吊遗魂清渭濵。"],"title":"雨中卧病有感"}
