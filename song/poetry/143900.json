{"author":"舒岳祥","id":143900,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平仄仄，仄仄平平平仄平。","平仄仄平平仄仄，平平仄仄仄平平。"],"paragraphs":["桓桓松柏岁寒知，白发相逢也自奇。","犹记小儒曾共勘，绝怜后藁未全窥。","斯文定价何必我，自古趋名存者谁。","惟有立言差不朽，夫君此计未应痴。"],"title":"夜读达善烧痕漫抄次来韵奉谢"}
