{"author":"艾性夫","id":165177,"strains":["仄平仄仄平平平，平○平平平仄平。","平平仄仄○仄仄，仄仄平平仄平仄。","平平仄仄○平平，仄平仄仄平平平。","○平仄仄○仄仄，平仄平平仄平仄。"],"paragraphs":["墨池幻出虬龙蟠，徂徕山头烟雨寒。","胎禽独立衣缟缟，骨瘦西风拾瑶草。","灵根琥珀三千年，紫皇敕赐青城仙。","乘轩窃禄正自恶，何似归来一丘壑。"],"title":"题危见心所藏陈常庵水月障及松鹤芦雁各一首  其二"}
