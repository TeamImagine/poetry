{"author":"黄庚","id":160497,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["人倚幽窗夜未阑，竹炉灰冷篆烟残。","一天露气星辰湿，万壑风声草木寒。","老去客怀多感慨，年来世事转艰难。","何时归隠孤山下，明月梅花约共看。"],"title":"夜坐次林梅山韵"}
