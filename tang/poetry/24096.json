{"author":"刘得仁","id":24096,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["御林闻有早莺声，玉槛春香九陌晴。","寒著霁云归紫阁，暖浮佳气动芳城。","宫池日到冰初解，辇路风吹草欲生。","鸳侣此时皆赋咏，商山雪在思尤清。"],"title":"禁署早春晴望"}
