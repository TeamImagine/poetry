{"author":"刘克庄","id":114358,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["眉宇巑岏鬓秃残，愧君模写向冰纨。","削瓜古有形相肖，掷果今无众聚观。","且可夷犹狎鸥鹭，不消夭矫比龙鸾。","去为将相开生面，莫貌山翁骨相寒。"],"title":"示画者"}
