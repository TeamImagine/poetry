{"author":"刘过","id":82738,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄平平平仄仄平。","仄仄平平仄平仄，平平仄仄仄平平。"],"paragraphs":["轻烟薄雾任渠行，幽壑深崖款我生。","变化不知天地阔，行藏只要日星明。","肯同苍狗移常熟，每为鸣鸠放好情。","便趁风雷助霶霈，人间匕箸不须惊。"],"title":"次史良夫寄题云岫"}
