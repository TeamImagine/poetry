{"author":"苏轼","id":193429,"strains":["平平平仄仄，仄仄仄平平。","平仄平平仄，平平仄仄平。","平平仄平仄，仄仄仄○平。","平仄平平仄，平平仄仄平。","平○○仄仄，仄○仄平平。","仄仄平平仄，平平仄仄平。","平平○仄仄，仄仄仄平平。","仄仄仄○仄，○平平仄平。","仄平平仄○，仄仄仄平平。","仄仄平平仄，平平仄仄平。"],"paragraphs":["夷陵虽小邑，自古控荆吴。","形势今无用，英雄久已无。","谁知有文伯，远谪自王都。","人去年年改，堂倾岁岁扶。","追思犹咎吕，感叹亦怜朱。","旧种孤楠老，新霜一橘枯。","清篇留峡洞，醉墨写邦图。","故老问行客，长官今白须。","著书多念虑，许国减欢娱。","寄语公知否，还须数倒壶。"],"title":"夷陵县欧阳永叔至喜堂"}
