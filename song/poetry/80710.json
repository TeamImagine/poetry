{"author":"董道辅","id":80710,"strains":["仄仄仄仄平，仄仄仄平仄。","平平仄○仄，仄仄仄平仄。","仄平平仄仄，平仄○平仄。","○平仄平平，仄仄仄平仄。","平平○平平，仄仄仄仄仄。","平平仄平仄，仄仄仄平仄。","平平平仄平，平仄仄平仄。","平平仄平平，仄仄平仄仄。","仄平仄仄仄，平仄○平仄。","平平仄平平，平仄仄平仄。"],"paragraphs":["晓出白下门，瘦马踏秋色。","锺山度苍翠，慰我远游客。","暮投清果寺，花草献幽寂。","长廊静无人，落日照西壁。","平生张于湖，万里去一息。","翩然九州外，汗漫跨鲸脊。","乾坤能几时，安用较颜跖。","文章失津梁，所念斯道厄。","夜阑耿不寐，搔首听萧瑟。","怀人感西风，翁仲守孤柏。"],"title":"绍熙庚戌中秋后三日拜张于湖墓"}
