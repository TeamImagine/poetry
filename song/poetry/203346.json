{"author":"孔平仲","id":203346,"strains":["平平仄仄平仄平，仄仄仄平平仄平。","○○○仄平平仄，仄仄平平○仄平。","平平仄仄仄仄仄，仄仄仄平平○○。","平平○仄平仄仄，仄仄仄仄仄仄平。","仄平仄仄仄平仄，仄仄仄仄仄平平。","仄平平平仄○仄，平平仄仄○○平。","平平平平仄仄仄，仄仄仄仄仄仄○。","仄平平仄○仄仄，平仄仄仄平平平。","平平仄仄仄仄仄，○平平仄平仄○。","仄仄仄平平仄仄，仄仄平平○仄平。","平平仄仄平仄仄，仄仄平平平○平。","仄仄○平仄平仄，仄仄平平○仄平。","仄仄仄仄仄仄仄，仄仄仄○平仄平。"],"paragraphs":["平明大雪风怒嗥，屋上卷来亭下高。","更深更密皆能到，所在纷纷如雨毛。","堆床压案扫复聚，取笔欲书冰折毫。","须眉沾白催我老，自颈以下类拥袍。","此时只好闭门坐，右手把酒左持螯。","奈何巑岏据听事，千兵踏藉泥如糟。","强登曹亭要望远，纸伞掣手不可操。","黑阴遮眼铺水墨，寒气刮耳投兵刀。","饥肠及午尚未饭，更搜诗句无乃劳。","幸有使君怜寂寞，亟使兵厨分冻醪。","余虽不饮为一釂，两颊生春红胜桃。","醉眼瞢腾视天地，蜾蠃螟蛉轻二豪。","勿令小暖气便壮，自笑世间皆我曹。"],"title":"元丰四年十二月大雪郡侯送酒"}
