{"author":"钱起","id":4399,"strains":["平仄○平平仄○，平平仄仄仄○平。","平平平仄平平仄，仄仄平平仄仄○。","仄平仄○平平仄，仄仄○○平仄平。","仄仄仄平平仄仄，平平仄○仄平平。"],"paragraphs":["西日横山含碧空，东方吐月满禅宫。","朝瞻双顶青冥上，夜宿诸天色界中。","石潭倒献莲花水，塔院空闻松柏风。","万里故人能尚尔，知君视听我心同。"],"title":"夜宿灵台寺寄郎士元"}
