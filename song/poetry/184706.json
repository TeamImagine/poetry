{"author":"范纯仁","id":184706,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平仄仄仄平平仄，平仄仄平仄仄平。","仄仄平平平仄仄，平平仄仄仄平平。"],"paragraphs":["圣人流泽到真贤，直节清名奕世传。","惠政讴谣腾楚甸，醉吟风月满江天。","嗟予滥典劭农印，归老几无坐客毡。","一得新诗清百虑，黄粱未熟且安眠。"],"title":"和孔宗翰郎中见寄"}
