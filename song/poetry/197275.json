{"author":"苏辙","id":197275,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄平平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["竹林分径水通渠，真与幽人作隠居。","溪上路穷惟画舫，城中客至有罾鱼。","东来只为林泉好，野外从教簿领疏。","不识徂徕石夫子，兼因女婿觅遗书。"],"title":"题徐正权秀才城西溪亭"}
