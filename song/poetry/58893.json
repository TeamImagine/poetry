{"author":"陈造","id":58893,"strains":["平平平平仄仄仄，仄平仄仄平平仄。","仄平○平仄○平，仄仄○平仄平仄。","平平仄仄平平平，仄○仄仄平仄平。","仄平仄仄仄仄仄仄仄，仄仄○仄○平平。","○平仄仄平平仄，仄平仄平平仄仄。","仄平平仄仄平平，仄仄仄平平仄仄。"],"paragraphs":["南州江山昔所历，雨峰黯叆晴江碧。","几年思之忽堕前，政得欧生醉时笔。","斯人历览山川奇，得兴落笔天露机。","不须十日五日一水石，已可王宰相攀追。","相逢便整南归柂，短章许君慵未果。","酒边搜句敢言工，不解似君般礴裸。"],"title":"急笔赠欧处士"}
