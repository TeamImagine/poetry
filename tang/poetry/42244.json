{"author":"吴筠","id":42244,"strains":["仄仄○平仄，平平仄平仄。","○平仄平平，仄仄平仄仄。","平平仄平仄，仄仄仄平仄。","仄平平○仄，平仄仄平仄。","平平仄平平，仄仄平仄仄。","仄仄平仄平，平平仄平仄。"],"paragraphs":["愍俗从迁谢，寻仙去沦没。","三元有真人，与我生道骨。","凌晨吸丹景，入夜饮黄月。","百关弥调畅，方寸益清越。","栖神合虚无，洞览周恍惚。","不觉随玉皇，焚香诣金阙。"],"title":"游仙二十四首 三"}
