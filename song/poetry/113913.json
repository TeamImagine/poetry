{"author":"吴奎","id":113913,"strains":["平平仄平○，仄仄平仄平。","平平平仄仄，仄仄仄平平。","平仄仄平仄，仄平平○平。","仄○平仄仄，平仄平○平。","平仄平仄仄，平平平仄平。","平平仄平○，平仄仄仄○。","○平仄○平，仄仄仄平平。","仄仄平○仄，○仄仄仄平。","仄仄仄平仄，仄仄○平平。","平平平仄平，平仄平仄○。"],"paragraphs":["云门入云深，树密山转幽。","谿亭修竹里，激激玉泉流。","仁智所遐想，古今为胜游。","我乘休沐至，穷览殊难周。","金碧楼殿午，寒香松桂秋。","清风动高兴，飘越不可收。","禅师索题诗，捉笔事冥搜。","欲速驰思远，顷刻历九州。","象外有真物，惝恍难为求。","徒形陈熟言，羞涩为尔留。"],"title":"游云门寺留题灵运上人房"}
