{"author":"姚勉","id":140592,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["千古清风白乐天，昔时曾此饱谈禅。","自从西阁无吟迹，惟有东坡嗣旧传。","来往祇应湖上寺，听闻误说海中仙。","我来再拜祠堂下，笑摘岩花荐井泉。"],"title":"题西湖竹阁寺  其二"}
