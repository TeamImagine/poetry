{"author":"赵蕃","id":74861,"strains":["仄平平仄仄平平，平仄平平仄仄平。","仄仄平平仄仄仄，平平平仄仄平平。","仄平平仄平仄仄，仄仄仄平平仄平。","仄仄平平仄平仄，仄平平仄仄平平。"],"paragraphs":["郢州清节著吾州，宜尔诸郎总好修。","过我山林忘僻陋，为君鸡黍乏淹留。","结交群从非一日，欲话令人翻百忧。","画舸曾同李膺载，竹林仍并阮咸游。"],"title":"送周德望之参告太学"}
