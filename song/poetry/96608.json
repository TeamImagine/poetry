{"author":"陈宓","id":96608,"strains":["平仄仄平平，平平仄平仄。","仄仄平仄平，○仄仄平仄。","○平平仄平，仄仄仄仄仄。","○平平○○，仄平平仄仄。","仄平仄平平，平平仄平仄。","平平仄仄○，仄仄仄平仄。","平仄仄平平，平平平仄仄。"],"paragraphs":["黄叶逐西风，归心与俱起。","况复怀美人，相望一溪水。","闻名知几年，会面数月耳。","如何于其间，四旬还索处。","美人志前修，脂车日千里。","平生洁白行，尺璧绝瑕指。","持以照寒溪，溪澄疑有滓。"],"title":"和王主簿韵  其一"}
