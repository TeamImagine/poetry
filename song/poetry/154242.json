{"author":"董嗣杲","id":154242,"strains":["平○仄仄仄，平○平平平。","仄仄仄平平，仄仄仄仄平。","仄仄仄平仄，○仄平仄平。","仄仄仄仄平，仄仄平平平。","平仄仄平平，仄仄平平平。","仄平仄仄平，仄仄仄仄平。","仄仄仄○平，平平仄仄平。","平平○仄平，仄仄平平平。","仄仄仄平平，仄仄平平○。","平平仄仄仄，平平仄平平。","平平仄仄平，平平仄仄平。","仄平仄平？，平仄平平平。","仄平仄仄平，平仄平平○。","仄平仄仄平，平仄仄仄平。"],"paragraphs":["秋扇已弃物，寒衣还催装。","偃息觉寒侵，客况入渺茫。","宿疢不时作，难恃筋力强。","畏热亦畏寒，此固人之常。","今此露寒初，畏缩尤周章。","共君蛰寺楼，雨话几对床。","布褐莫禁风，芒鞋莫抵霜。","无聊思往时，意惬交秋凉。","散髪醉瑶台，濯足歌沧浪。","悲凉所不识，安知有摧伤。","邻家浊酒香，邻僧不住尝。","亟沽两甆坛，连倒浇酸肠。","敌寒固尚赊，姑遣秋宵长。","少年挽不来，乌兔有底忙。"],"title":"吴李制属同寓富池双泉寺畏寒索饮因写真愫"}
