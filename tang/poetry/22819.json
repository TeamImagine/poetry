{"author":"李商隐","id":22819,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["万里谁能访十洲，新亭云构压中流。","河鲛纵玩难为室，海蜃遥惊耻化楼。","左右名山穷远目，东西大道锁轻舟。","独留巧思传千古，长与蒲津作胜游。"],"title":"奉同诸公题河中任中丞新创河亭四韵之作"}
