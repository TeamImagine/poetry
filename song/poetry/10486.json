{"author":"朱松","id":10486,"strains":["平平平仄仄平仄，仄仄仄平平仄仄。","平平平仄仄平平，平仄仄平○仄仄。","平平仄平平仄平，仄仄平仄平平平。","仄平仄平平仄仄，仄平仄仄平平平。","平平仄仄平仄仄，平平平仄平平仄。","平仄平○仄仄平，仄○○仄平平仄。"],"paragraphs":["天工倾倒不余力，唯有荔枝香味色。","君家桃李要争妍，肠断鬓丝禅榻客。","书生瓮葅天所支，煮茗夸妓非良规。","腹饥眼寒君不忍，著诗唤作东山嬉。","冰盘绛实光照市，归来香满巫阳袂。","明日人传玉蕊仙，绝胜空赋青龙柿。"],"title":"汪彦允见和约游东山作荔枝次韵"}
