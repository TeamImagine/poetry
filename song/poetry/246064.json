{"author":"张守","id":246064,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄平平平平仄仄，仄平仄仄仄仄平。"],"paragraphs":["猩毛意重鹅毛赠，老不中书一怅然。","宜付削毫贫郑灼，政堪握笔晋僧虔。","判冥即合防抛失，瘗塜宁甘便弃捐。","瓦研蓬窗吾臭味，秃翁相对且忘年。"],"title":"友人惠猩猩毛笔一枝秃甚作诗戏之"}
