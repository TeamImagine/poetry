{"author":"韦应物","id":56583,"strains":["○○平仄平，平平仄平平。","○平仄○仄，仄仄仄平平。","平平仄平仄，平仄仄仄平。","平平平仄○，仄仄平仄○。","平仄仄平仄，平平仄○○。","平平仄○仄，仄仄仄平平。"],"paragraphs":["燕燕东向来，文鹓亦西飞。","如何不相见，羽翼有高卑。","徘徊到河洛，华屋未及窥。","秋风飘我行，远与淮海期。","回首隔烟雾，遥遥两相思。","阳春自当返，短翮欲追随。"],"title":"将往江淮寄李十九儋"}
