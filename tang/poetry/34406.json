{"author":"陈子昂","id":34406,"strains":["仄平○仄仄，平平平仄平。","平仄平平仄，平平平仄平。","仄平平○仄，仄仄仄仄平。","仄平仄平仄，仄仄仄平平。","仄平仄仄仄，仄仄仄平平。","仄平○平仄，平仄仄平平。","仄仄平平仄，平平仄仄平。","平平仄仄仄，仄仄仄○平。"],"paragraphs":["朔风吹海树，萧条边已秋。","亭上谁家子，哀哀明月楼。","自言幽燕客，结发事远游。","赤丸杀公吏，白刃报私雠。","避雠至海上，被役此边州。","故乡三千里，辽水复悠悠。","每愤胡兵入，常为汉国羞。","何知七十战，白首未封侯。"],"title":"感遇诗三十八首 三十四"}
