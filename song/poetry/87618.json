{"author":"韩淲","id":87618,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["章泉分饷瓢泉酒，已洗牢愁万马空。","重拜书题如夏日，便开瓮盎泻春风。","时闻水石云山主，世数文章翰墨功。","且道岁寒梅雪好，僧窗闲有几人同。"],"title":"昌甫分寄瓢泉继而辛卿遗一壶来以诗为谢"}
