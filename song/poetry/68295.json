{"author":"石介","id":68295,"strains":["仄仄平平仄，平平平仄平。","平平仄仄仄，平仄平仄平。","仄仄平○仄，平平仄仄平。","平平仄仄仄，仄仄平平平。","仄仄平平仄，平平仄仄○。","平平仄仄○，平仄仄平平。"],"paragraphs":["去去都城远，萧萧村落秋。","饥鸱啄死鹿，鸣犊随孳牛。","转徙多空屋，荒榛有乱丘。","狐狸竞恐怖，雀鼠仍啁啾。","鬼火时明灭，旋风乍卷收。","吾心不吐茹，忠信待奸仇。"],"title":"宿村舍"}
