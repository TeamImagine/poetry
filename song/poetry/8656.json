{"author":"李处权","id":8656,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["无复清池照病颜，尚余诗思发天悭。","西风似水初鸣叶，细雨如尘不隔山。","岁熟自然民意乐，时平更觉鸟声闲。","江梅会见花敷雪，剧饮须期倒卧还。"],"title":"再到值雨"}
