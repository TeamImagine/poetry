{"author":"张咏","id":112416,"strains":["仄仄平平仄，平平仄仄平。","平平平仄仄，平仄仄平平。","仄平平平仄，○○仄仄平。","仄平平仄仄，平仄仄平平。","仄○平平仄，平平仄仄○。","平平平仄仄，平仄仄平平。","○仄平○仄，○平仄仄○。","平○○平仄，仄仄仄平平。"],"paragraphs":["少得方为贵，根茎岂异莲。","高低全赖水，舒卷自知天。","已任群芳妒，难妨后笑偏。","向明终有待，呈艳不争先。","爱重频移席，征求苦费钱。","兰荪饶酷烈，桃杏愧奢妍。","应瑞花中绝，标名世上传。","须栽禁池内，用表太平年。"],"title":"朝日莲"}
