{"author":"孟郊","id":11804,"strains":["平平仄平仄，仄○平仄仄。","平仄平仄○，平平仄○仄。","○○仄仄仄，○平仄平仄。","仄仄○仄○，仄平平仄仄。","仄平仄○仄，平仄平平仄。","平仄○平平，平平仄平仄。","平平平仄○，仄仄平平仄。","仄仄仄○平，平仄仄○仄。"],"paragraphs":["山川古今路，纵横无断绝。","来往天地间，人皆有离别。","行衣未束带，中肠已先结。","不用看镜中，自知生白发。","欲陈去留意，声向言前咽。","愁结填心胸，茫茫若为说。","荒郊烟莽苍，旷野风凄切。","处处得相随，人那不如月。"],"title":"古别曲"}
