{"author":"陆游","id":37592,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["露箬霜筠织短篷，飘然来往淡烟中。","偶经菱市寻谿友，却拣蘋汀下钓筒。","白菡萏香初过雨，红蜻蜓弱不禁风。","吴中近事君知否，团扇家家画放翁。"],"title":"六月二十四日夜分梦范至能李知几尤延之同集江亭诸公请予赋诗记江湖之乐诗成而觉忘数字而已"}
