{"author":"刘跂","id":211354,"strains":["平仄仄平仄，仄仄仄○平。","仄仄仄仄仄，仄平仄○平。","仄平仄仄平，仄仄仄平平。","平平仄仄平，平仄平平○。","平平仄○仄，平平仄平仄。","仄平平平○，仄仄○仄平。","平平平仄仄，仄仄平平平。","？○平仄仄，仄仄平平平。","仄平仄仄仄，仄○仄仄平。","仄仄平○仄，仄仄平平平。"],"paragraphs":["天下本无事，此语仅兴邦。","得志不与物，誓心有如江。","腐儒若腐萤，槁死读书窗。","谁能守笔研，心大云何降。","终然气相许，霜钟不须撞。","道虽千钧重，努力期自扛。","他时侨与札，日月声名双。","只应南海赵，便是襄阳庞。","慎毋彊拣择，贵纯不贵厖。","请见胸中物，止水琉璃缸。"],"title":"见苏黄邦字韵诗戏示王倅安国二首  其二"}
