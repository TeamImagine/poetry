{"author":"王十朋","id":25092,"strains":["仄平仄仄仄平平，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["建安分送建溪春，惊起松堂午梦人。","卢老书中才见面，范公碾畔忽飞尘。","十篇北苑诗无敌，两腋清风思有神。","日铸卧龙非不美，贤如张禹想非真。"],"title":"知宗示提舶赠新茶诗某未及和偶建守送到小春分四餠因次其韵"}
