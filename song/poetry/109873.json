{"author":"刘克庄","id":109873,"strains":["平平仄仄仄平平，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["生来拙性嗜清幽，因过山家为小留。","顶笠儿归行树杪，提瓶妇去汲溪头。","参天老竹当门碧，尽日寒泉遶舍流。","我料草堂犹未架，规模已被野人偷。"],"title":"小梓人家"}
