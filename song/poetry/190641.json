{"author":"韦骧","id":190641,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["金包磊落冒朝阳，𪸩映秋林气焰长。","带露摘来盈翠笼，披云擎去荐黄堂。","野芹谩欲分微意，杯菊应嫌夺异香。","沙上木奴还可贡，题书须待洞庭霜。"],"title":"寄橙与孙叔康"}
