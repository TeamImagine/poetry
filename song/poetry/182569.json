{"author":"强至","id":182569,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["十万强弓略未弯，妖氛渐灭贺兰山。","元侯把诏开新府，上客随书出故关。","诗酒不妨行乐外，功名只在立谈间。","主人待勒燕然石，谁道能铭独姓班。"],"title":"送刘嗣复都官赴辟秦州幕府四首  其二"}
