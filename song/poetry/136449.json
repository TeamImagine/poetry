{"author":"胡仲弓","id":136449,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["数点寒鸦过别村，晚来秋色眼中分。","木从阙处留残照，山欲昏时杂乱云。","两岸草深虫语话，一汀沙白鸟耕耘。","林间僧舍知何处，回首钟声远近闻。"],"title":"晚眺  其一"}
