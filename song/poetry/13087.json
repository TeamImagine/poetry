{"author":"章岷","id":13087,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["故山萝蔓锁云扉，几夕扁舟已梦归。","莲社招贤移岁月，芝岩编句满珠玑。","金刀拥雪新雕鬓，香祴欺兰旧赐衣。","后夜吴门对霜月，怀师余意在琴徽。"],"title":"送梵才大师归天台"}
