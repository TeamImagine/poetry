{"author":"范成大","id":42963,"strains":["平平仄仄○平平，仄平平仄○仄平。","平平平平仄平仄，仄平平○平平○。","仄○仄仄仄平仄，平平○仄平平仄。","平平仄平平平仄，○平平平仄平仄。"],"paragraphs":["双娥一去三千秋，粉篁春泪凝古愁。","神鼍悲鸣老龙怨，水为翻澜云为留。","素空逗露晚花泣，神官行水鳞僮湿。","潮声不平江风急，苍梧冥茫九山立。"],"title":"神弦"}
