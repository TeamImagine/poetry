{"author":"王安石","id":179959,"strains":["平仄平平仄○仄，平平平平平○仄。","平平仄仄仄平平，平仄仄平平仄仄。","仄平○仄仄平平，仄仄○平仄仄平。","仄仄仄平平仄仄，○○平○仄平平。"],"paragraphs":["阊阖城西地如水，鸡鸣黄尘波浪起。","穷年一马望扶桑，东得省门身辄止。","簿书期会老纷纷，邂逅论心喜有君。","数日未多还舍我，相看愁思乱于云。"],"title":"别谢师宰"}
