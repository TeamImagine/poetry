{"author":"李纲","id":242560,"strains":["平平仄仄仄平平，平仄平平仄仄平。","仄平平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["囊封论水谪天涯，才到沙阳火复随。","本为玄冥遭放逐，却因回禄更惊疑。","生辰端是穷申未，学易何曾悟坎离。","烂额焦头那足惜，只愁蓬迹久飘移。"],"title":"余扺沙阳之夕民居延火几𦶟官局因念以论水得罪复以火惊殊可笑叹戏成此诗"}
