{"author":"李曾伯","id":129170,"strains":["仄平仄平仄仄仄，仄平仄仄仄仄平。","仄平平仄仄平仄，仄仄仄仄平平平。","仄○○平仄○平，仄仄仄仄平平平。","平○仄仄仄平仄，仄仄○仄平平平。","平平仄仄仄平仄，仄○平平仄平仄。","仄○平仄平○平，平仄仄仄平仄仄。","平平仄仄○仄平，○○平仄仄平仄。","仄○○仄仄仄平，仄仄平平仄平仄。"],"paragraphs":["玉堂义方训十字，衍而六百十六言。","一门翁季自师友，尽出学问之根源。","彼援遗书诫敦严，暨昶以义名沉浑。","争如此作旨哉味，足使闻者推而尊。","虽然责善友之义，仕教之忠古皆尔。","读其诗可知其人，非是父不生是子。","书绅我亦且服膺，过庭夫岂弗由礼。","触屏教谄势利徒，得不为之望风愧。"],"title":"跋曾玉堂训子十诗"}
