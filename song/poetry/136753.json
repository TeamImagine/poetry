{"author":"胡仲弓","id":136753,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["解带临风卧看山，梦魂飞不到人间。","云蒸空翠和衣湿，石漱泉声透骨寒。","解语灵禽如有诉，倦飞野鹤自知还。","吟诗尽道隠居好，能几人来肯弃官。"],"title":"次林明府清源洞壁间韵"}
