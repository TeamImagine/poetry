{"author":"郭祥正","id":192307,"strains":["仄平平仄仄，仄仄○平仄。","平仄仄平平，仄平仄仄仄。","仄仄仄仄平，仄平仄○平。","仄平仄仄仄，平平平仄平。","仄仄仄○仄，仄平○仄平。","○○平仄仄，○仄仄平○。"],"paragraphs":["渡江君别妾，恨不如桃叶。","桃叶解随君，渡江不用楫。","妾既不得随，渡江楫如飞。","自怜妾命薄，江头还独归。","一步一回首，碧云凝落晖。","空将盈掬泪，和粉洒罗衣。"],"title":"怨别二首  其一"}
