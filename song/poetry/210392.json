{"author":"杨亿","id":210392,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["卜隐林泉未有期，春田耕事欲凭谁。","一辞左掖鸳鸾侣，两见南州橘柚垂。","酌醴不妨留客醉，饮冰长是畏人知。","颁条求瘼无他术，深恨期年报政迟。"],"title":"次韵和润州刘度支见寄之什"}
