{"author":"梅尧臣","id":46023,"strains":["仄仄平平平，○仄仄○仄。","平仄仄仄仄，平仄仄仄仄。","○仄仄仄仄，仄仄仄仄仄。","仄仄平仄平，仄仄平仄仄。","○仄仄仄平，仄仄仄仄仄。","○仄平仄平，平仄仄平仄。"],"paragraphs":["乞食非为贫，妻病妾且死。","晨爨不暖釜，朝饭亦辍匕。","遗我我所恤，食我我所耻。","我耻曾我求，我恤宁我止。","应乏岂在丰，赴义实未鄙。","漂母殊下乡，为惠得终始。"],"title":"持国遗食"}
