{"author":"白居易","id":14994,"strains":["平平仄平仄，平平平平平。","平平仄平仄，平平平仄平。","平平仄仄仄，仄仄平平平。","仄仄仄平平，仄仄仄仄平。","平平仄平仄，仄平仄仄平。","○平仄平仄，平仄平平平。","仄仄平仄平，平平○仄平。","○平○仄仄，仄仄平平平。","仄仄仄平仄，仄仄平仄平。","仄仄平仄○，仄○仄平平。","平平仄仄平，仄平仄仄平。","平平仄仄仄，仄仄○平平。"],"paragraphs":["银生楚山曲，金生鄱谿滨。","南人弃农业，求之多苦辛。","披砂复凿石，矻矻无冬春。","手足尽皴胝，爱利不爱身。","畬田既慵斫，稻田亦懒耘。","相携作游手，皆道求金银。","毕竟金与银，何殊泥与尘。","且非衣食物，不济饥寒人。","弃本以趋末，日富而岁贫。","所以先圣王，弃藏不为珍。","谁能反古风，待君秉国钧。","捐金复抵璧，勿使劳生民。"],"title":"赠友五首 二"}
