{"author":"姚勉","id":140662,"strains":["仄仄平平仄仄平，仄平平仄仄平平。","仄平仄仄平平仄，平仄仄平平仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["宝婺星边太白仙，驭风飞下锦河边。","朅来尽散阳春脚，归去独撑明月船。","名重题舆千里郡，诏催步履八花砖。","只愁此后民艰食，谁与邦民作食天。"],"title":"送别赵倅"}
