{"author":"陈造","id":59356,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["岁月翩翩骥受檛，妙年云路不应赊。","手中白羽真穿叶，门外苍槐又着花。","丹灶功成须换骨，天河波浅待乘槎。","雁行看即青冥上，却笑臞儒两鬓华。"],"title":"赠课会诸公"}
