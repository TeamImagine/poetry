{"author":"魏仲恭","id":71695,"strains":["仄仄平平平仄仄，○平仄仄平平仄。","平平平仄平仄平，仄仄平○平仄仄。","平平仄仄平平仄，平平平○平平仄。","仄○平仄仄平平，平平平仄平○仄。","○仄平平仄平仄，仄仄平平○仄仄。","仄平平仄仄平平，仄仄○平仄平仄。"],"paragraphs":["九转凡成吞绛雪，霓旌缥缈升丹阙。","瑶池因到阿母家，笑傲壶中闲日月。","蟠桃一熟千年久，为君持献流霞酒。","不应移种上林春，红颜聊驻人间寿。","回首桑田几翻覆，世上黄粮犹未熟。","暂来仙馆拂尘埃，静对吟风几竿竹。"],"title":"题妙庭观"}
