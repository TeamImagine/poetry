{"author":"邓肃","id":4368,"strains":["仄平仄平平仄仄，○平仄仄平平仄。","平平○仄仄仄平，仄平仄仄○平仄。","平○平仄仄平平，平平仄仄平平平。","平平平仄平平仄，仄仄○平平仄平。","平平仄平平仄仄，平仄仄平平仄仄。","平仄平平仄仄平，仄仄○平仄平仄。"],"paragraphs":["昴星下天扶汉德，长庚乃向开元谪。","光芒相照数百年，一尊不得闻风月。","何如今日出城闉，高堂共享无边春。","风流皆在烟霞表，不数当年荀与陈。","江湖我今方卷舌，君等上天环北极。","箕斗虚名不必多，要斥旄头作顽石。"],"title":"聚星行"}
