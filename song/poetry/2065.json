{"author":"胡宿","id":2065,"strains":["仄仄平平仄，平平仄仄平。","平平平仄仄，○仄仄○平。","平仄平平仄，平平仄仄○。","平平平仄仄，平仄仄平平。","仄仄平平仄，平平仄○平。","平平平仄仄，平仄仄平○。","仄仄○平仄，平平仄仄平。","平仄仄仄仄，仄仄仄平平。"],"paragraphs":["日下东京旅，才华变世雄。","高门真伟器，正始得遗风。","鸣玉来江表，英声满洛中。","银钩专墨妙，犀柄擅谈丛。","一札公车诏，千钧矍相弓。","卿才归朴斫，英彀入牢笼。","佛寺题名塔，天家奏试宫。","鹪{冥鸟}有短羽，亦恐附鸳鸿。"],"title":"送黄孝先"}
