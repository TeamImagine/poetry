{"author":"方岳","id":127254,"strains":["仄平平平仄仄平，仄平平仄仄平平。","仄平平仄平平仄，平仄平平仄仄平。","仄仄平○平仄仄，仄平仄仄仄平○。","仄○平仄平平仄，平仄○平仄仄平。"],"paragraphs":["半崦山云旧草堂，鸟啼花落几平章。","酒无贤圣同归醉，风有雌雄各自凉。","赖与鸥盟同保社，不随蚁垤梦侯王。","未偿诗债逢棋敌，谁信闲人最得忙。"],"title":"输棋"}
