{"author":"蜀太后徐氏","id":362,"strains":["平仄平平仄，平平仄仄平。","仄平平仄仄，平仄仄平○。","平仄平平仄，平○仄仄平。","仄平○仄仄，平仄仄平平。","仄仄平平仄，平○仄仄平。","平平平仄仄，平仄仄平○。","仄仄平○仄，平平仄仄平。","仄平平仄仄，仄仄仄平平。"],"paragraphs":["虔祷游灵境，元妃夙志同。","玉香焚静夜，银烛炫辽空。","泉漱云根月，钟敲桧杪风。","印金标圣迹，飞石显神功。","满望天涯极，平临日脚红。","猿来斋石上，僧集讲筵中。","顿作超三界，浑疑证六通。","愿成修偃化，社稷保延洪。"],"title":"三学山夜看圣灯"}
