{"author":"许及之","id":61160,"strains":["平仄○平仄，平○仄仄平。","仄平平仄仄，仄仄仄平平。","仄仄○平○，平平仄仄平。","平平平仄仄，仄仄仄○○。","平仄平平仄，○○仄仄平。","平平平仄仄，仄仄仄平平。","仄仄○平仄，平○仄仄平。","平平平仄仄，仄仄仄平平。","平仄○平仄，平平○仄平。","仄平平仄仄，仄仄仄平平。"],"paragraphs":["交契三生在，违离百念休。","杜门烦枉驾，力疾喜登楼。","击节听高论，持杯散暮愁。","诸公争屈致，故里可淹留。","科第休云晚，行藏却自由。","安边须远略，造膝待前筹。","雨泊中川屿，风帆古括州。","知津君已熟，惜别我何忧。","京口留青眼，澄江正白头。","或纾知己问，已负杀身酬。"],"title":"别毛质夫省宣抚丘同知访都督张知院十韵代简"}
