{"author":"姚勉","id":140759,"strains":["仄平仄仄平仄仄，平仄平平仄仄仄。","平平仄仄平仄仄，平平平○平仄仄。","平平仄仄○○○，○平仄仄平平平。","仄○仄仄仄仄仄，平平平平平仄平。","平平仄仄平平仄，平仄平平仄平仄。","仄平仄仄仄平平，○平仄仄○平仄。","仄平○平平仄平，平仄仄仄平○平。","○平平仄平平仄，○仄○○仄仄平。"],"paragraphs":["去年六月初九日，天地光明一佛出。","今年六月初九日，慈恩名标千佛一。","吾家德本深栽培，庭阶煜煜芝兰开。","自从有子即擢第，阿儿生时都带来。","今朝宴客龙头局，遥想吾翁抱孙浴。","手携俎豆与干戈，更提一笔苍生福。","愿儿长成勤读书，忠孝一脉天相扶。","张家师德梁家固，重入衣冠盛事图。"],"title":"龙道者生日就状元局中置酒寄以诗"}
