{"author":"曾丰","id":72205,"strains":["平平仄仄仄平仄，平平仄仄仄平仄。","仄○仄仄平平平，仄○仄仄平平仄。","仄平○仄平仄平，仄仄仄平仄平○。","平○平仄平仄仄，仄仄平仄平平○。","仄仄仄平平仄仄，○平仄仄平○仄。","仄仄仄平平○平，仄仄○平平○仄。"],"paragraphs":["家居所至与山对，官居所至与山背。","眼中悔失真峥嵘，得其似者宜加爱。","尉仙三令奸胆寒，突兀数椽答清闲。","谁横荒垒檐以外，自觉幽趣山之间。","有一段清无点俗，当山也是清题目。","不道尉仙心更清，杖屦当车蔬当肉。"],"title":"题永丰吴尉当山亭"}
