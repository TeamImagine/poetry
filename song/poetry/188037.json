{"author":"王令","id":188037,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["心迹牵羁逐势分，一生襟抱向谁论。","十年漂泊迷南北，千里忧思厌梦魂。","书托远怀期日月，眼和衰泪望乾坤。","何时得就归来赋，老守桑麻聚一门。"],"title":"奉寄伯兄泰伯"}
