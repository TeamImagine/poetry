{"author":"韩琦","id":101194,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["清明池馆足游人，祓禊风光共此辰。","晋俗浮觞存胜事，汉宫传蜡宠邻臣。","若云荒政宜蕃乐，是使熙台失众春。","应候从来多甚雨，几时膏泽慰斯民。"],"title":"清明同上巳"}
