{"author":"苏轼","id":194300,"strains":["平○仄○○，仄平平仄○。","仄平○仄仄，仄仄平平仄。","仄平仄仄仄，平仄平仄仄。","平平○平仄，仄仄平仄仄。","仄平仄平仄，仄仄仄平仄。","仄仄仄平平，平○平仄仄。"],"paragraphs":["胡骑入回中，急烽连夜过。","短刀穿虏阵，溅血貂裘涴。","一来辇毂下，愁闷惟欲卧。","今朝从公猎，稍觉天宇大。","一双铁丝箭，未发手先唾。","射杀雪毛狐，腰间余一个。"],"title":"将官雷胜得过字代作"}
