{"author":"方廷实","id":3798,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["丹碧崔嵬切斗魁，峰峦怀抱水萦回。","春归岩谷幽花发，日上楼台宿雾开。","天近凤城瞻帝座，云迷鳌海接蓬莱。","登临谁会迟留意，共折梅花更一杯。"],"title":"金山亭呈翁守二首  其二"}
