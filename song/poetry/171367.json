{"author":"徐月溪","id":171367,"strains":["平○仄仄仄，仄仄○平平。","平○平仄仄，平仄平平○。","仄平仄仄仄，平平仄平○。","平平平仄仄，仄仄平仄平。","平平○平仄，仄平仄平平。","仄平平仄仄，平○平仄○。","○仄○平○，平平仄仄平。","仄平仄○仄，仄仄平仄平。","仄平平平平，仄仄仄仄平。","仄○仄仄仄，仄仄平平平。","平仄平○平，仄仄平仄平。","仄仄仄平仄，仄仄仄仄平。"],"paragraphs":["山茶又晚出，旧不闻图经。","花深嫌少态，曾入苏公评。","迩来亦变怪，纷然著名称。","黄香开最早，与菊为辈朋。","纷红更妖艳，玉环带春酲。","伟哉红百叶，花重枝不胜。","犹爱并山茶，开花一尺盈。","日丹又其亚，不减红带鞓。","吐丝心抽须，锯齿叶剪棱。","白茶亦数品，玉磬尤精明。","桃叶何从来，派别疑武陵。","愈出愈奇怪，一见一欲惊。"],"title":"山茶花"}
