{"author":"张九龄","id":23119,"strains":["仄平平仄仄，仄仄仄平平。","平○平平仄，平平仄仄平。","平平平仄仄，仄仄仄○平。","平仄平平仄，平平仄仄○。","平平仄仄仄，○仄仄平平。","仄仄平平仄，平平仄仄平。"],"paragraphs":["宝筵延厚命，供帐序群公。","形胜宜春接，威仪建礼同。","晞阳人似露，解愠物从风。","朝庆千龄始，年华二月中。","辉光遍草木，和气发丝桐。","岁岁无为化，宁知乐九功。"],"title":"恩赐乐游园宴应制"}
