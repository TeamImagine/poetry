{"author":"马乂","id":44002,"strains":["平仄仄平仄，仄平○仄○。","仄平○仄仄，仄仄仄平平。","仄仄仄平仄，平平平仄平。","平平平仄仄，仄仄仄○平。","仄仄仄平仄，平平平仄平。","仄○平○仄，○仄仄平平。"],"paragraphs":["酋马渡泸水，北来如鸟轻。","几年期凤阙，一日破龟城。","此地有征战，谁家无死生。","人悲还旧里，鸟喜下空营。","弟侄意初定，交朋心尚惊。","自从经难后，吟苦似猿声。"],"title":"蜀中经蛮后寄陶雍"}
