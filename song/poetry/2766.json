{"author":"宋庠","id":2766,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["沟水新伤掺袂人，何言便作死生分。","地中玉树无期见，琴上牙弦忍再闻。","几日离觞成渍酒，平时芳札代遗文。","东亭哭罢愁回首，落照铭旌隔野氛。"],"title":"都官谢员外今年春榜舟奉使予饯别于东亭孟夏之初不幸卒于中道其孤迎丧还都予又出吊于饯所俯仰陈迹因为诗以寄哀"}
