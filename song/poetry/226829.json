{"author":"赵鼎臣","id":226829,"strains":["仄平平仄平平仄，仄仄仄平平仄仄。","平平仄仄仄平○，平仄仄平平仄仄。","○平仄仄仄仄仄，○仄平平仄平仄。","平平仄仄仄○仄，仄○平平平仄仄。","仄平平仄仄○平，仄仄平平○仄仄。","仄○仄仄仄○平，仄仄平平平仄仄。","仄仄平○仄仄○，仄平仄仄平○仄。","仄平仄仄○仄平，平仄仄○平仄○。","平仄○平仄仄○，平仄仄平平仄仄。"],"paragraphs":["少年公子麒麟种，使者选之来入贡。","文章到处是青钱，谈笑有时飞白凤。","留连太学滞远业，叹息南陵发归梦。","黄河一苇浩将往，太行诸山森欲动。","上堂嘉庆拜庭闱，入户埙篪迎伯仲。","幕中济济尽应刘，笔下翩翩皆屈宋。","四者能并盖已难，一尊可饮何妨痛。","老夫久客兴愈阑，公子远行情所重。","为见应刘借问看，惟有月明千里共。"],"title":"送张才元大临归高阳兼寄杨霍"}
