{"author":"张继先","id":218405,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["依然仙迹倚岩开，真馆何年竟草莱。","今日梵宫方得到，旧时玄鹤也飞来。","一条涧水琉璃合，万叠云山紫翠堆。","禅客夜深能共坐，满窗明月正徘徊。"],"title":"仙岩寺"}
