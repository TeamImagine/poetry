{"author":"舒亶","id":200943,"strains":["仄仄○○仄，平仄仄平仄。","仄仄○平平，仄仄仄平仄。","仄仄仄仄平，○仄仄仄仄。","仄平仄仄平，仄仄仄平○。","？○仄仄平，仄仄仄平仄。","仄平仄平平，平仄仄○仄。","仄仄平平平，仄仄仄仄仄。","平○仄平仄，○仄平仄仄。","仄仄平仄平，仄仄仄平仄。","仄平仄平平，平仄仄平仄。","平仄仄仄平，平平仄仄仄。","○○仄仄平，仄仄仄平仄。","平平仄仄仄，仄仄仄○仄。","平平○仄仄，平仄仄平仄。","仄仄平平仄，平仄仄○仄。"],"paragraphs":["古作重虑始，功利故能永。","末俗分锥刀，往往附光影。","此几百岁余，兴废屡动静。","七乡十万家，利害寄俄顷。","诪张好恶曹，聒乱剧池黾。","使君武陵孙，明洁水中荇。","坐啸黄堂春，独得意外景。","登临莽芜没，叹息民不幸。","一日山水光，荡漾出荒梗。","黍禾杂菰鱼，狼籍被他境。","人指白鹤祠，殷勤窃有请。","衣冠俨郡公，一一画真鲠。","斯人岂可作，庶用荐遗秉。","公乎且勿去，何以慰乡井。","愿属丹青手，千载共观省。"],"title":"和马粹老修广德湖"}
