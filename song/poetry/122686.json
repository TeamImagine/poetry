{"author":"释善珍","id":122686,"strains":["平平平仄仄，平平仄平仄。","平平仄仄平仄仄，仄平仄平仄平仄。","仄平平仄平平平，仄仄平平仄仄平平平。","平平仄平仄仄平，平仄仄○○仄平。","平仄仄平平平仄平仄仄，○平仄平仄平仄。","仄仄仄平平仄仄仄平仄，平平○仄平仄仄。","仄平仄仄平平○，仄仄仄仄平仄仄。","仄平仄仄○平○，仄平平仄仄仄仄。","仄○仄平○仄平，平平仄平仄仄平。","平平仄仄平仄仄，仄○平平平仄仄。"],"paragraphs":["山溪流{氵虢}{氵虢}，山田半砂砾。","羸牛领破耕不息，午饥眼花在牛脊。","我饥田舍无糟糠，但愿天常雨粟盈官仓。","官租吏征有故常，官籴吏横如虎狼。","君不见先年春旱牛遇疫，妻儿挽犁代牛力。","又不见前年龠米抵金璧，僵尸横草乌不食。","吏奸积久为农患，吏爱谷贵农爱贱。","使君道上闻农叹，下车蠲籴不待旦。","令行去奸如疾风，心宁负官不负农。","溪流帖帖船上下，左司文成高纸价。"],"title":"山溪谣"}
