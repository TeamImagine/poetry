{"author":"苏轼","id":194666,"strains":["仄仄平平仄平仄，仄平仄仄○○仄。","仄平平仄仄○平，仄仄平平仄平仄。","平平平○仄平仄，仄仄○平仄平仄。","仄○仄仄仄平平，仄仄平平○仄仄。","仄○仄仄平平仄，○仄平平平仄仄。","平平平仄仄平仄，仄仄仄平○仄仄。","仄平仄仄仄平平，仄仄平○○仄仄。","仄平平仄平仄仄，仄仄平平平仄仄。","仄平仄仄平○仄，仄仄平平仄平仄。","平平仄仄仄平平，仄仄平平仄○仄。","○平平仄仄○仄，平平平仄平平仄。"],"paragraphs":["土晕铜花蚀秋水，要须悍石相砻砥。","十年冰蘗战膏粱，万里烟波濯纨绮。","归来诗思转清激，百丈空潭数鲂鲤。","逝将桂浦撷兰荪，不记槐堂收剑履。","却思庾岭今何在，更说彭城真梦耳。","君知先竭是甘井，我愿得全如苦李。","妄心不复九回肠，至道终当三洗髓。","广陵阳羡何足较，只有无何真我里。","乐全老子今禅伯，掣电机锋不容拟。","心通岂复问云何，印可聊须答如是。","相逢为我话留滞，桃花春涨孤舟起。"],"title":"次韵王定国南迁回见寄"}
