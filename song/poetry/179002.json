{"author":"苏颂","id":179002,"strains":["平仄仄仄，仄平仄平。","仄仄平平，仄仄平平。","仄仄平仄，仄仄平平。","仄仄仄仄，仄仄平平。","平仄仄○，平仄仄仄。","平仄平仄，仄仄平平。","平平仄○，仄仄平平。","仄仄仄仄，平平仄平。","○仄平仄，仄平仄平。","仄○仄仄，平仄仄平。","仄平平仄，平平仄○。","仄仄仄平，仄仄仄平。"],"paragraphs":["天命有宋，系轩纂唐。","祖武宗文，积厚流光。","奕奕清庙，八祏同堂。","五祀备飨，百顺储祥。","皇帝孝思，明发不忘。","躬执圭瓒，再荐嘉觞。","公卿陟降，鼎俎芬芳。","广乐九变，群神迪尝。","昭我先烈，缉熙万方。","永思继述，成不敢康。","始朝于庙，诗歌嗣王。","烈圣在天，保佑我皇。"],"title":"南郊大礼庆成诗五首 荐享于太庙"}
