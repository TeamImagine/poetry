{"author":"蔡戡","id":71362,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["天公一笑喜生春，坐见丘原物物新。","素色连空迷俯仰，寒光借月作精神。","千金子宴无虚日，万玉妃来不动尘。","斗米如珠薪比桂，可怜扰扰雪中人。"],"title":"观雪  其一"}
