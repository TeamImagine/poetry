{"author":"曹勋","id":12588,"strains":["平平仄仄平，平仄仄平仄。","平平○平仄，仄仄仄仄仄。","仄平仄○仄，仄仄仄仄仄。","○仄仄平仄，仄仄仄○仄。","平仄仄仄平，仄平仄平仄。","仄平平平仄，平仄仄○仄。","仄仄仄仄仄，平○平仄仄。","平平仄○仄，平平○仄仄。","仄仄仄仄仄，仄仄平仄仄。","仄○仄平仄，仄仄仄平仄。","平平平仄仄，仄仄平平仄。","平平平仄平，仄仄仄仄仄。","平平仄平仄，平仄仄○仄。"],"paragraphs":["平生许彦充，躯胆两豪举。","掀髯参军事，讵可细碎语。","我时百僚下，计拙役甚苦。","从事得余力，慷慨志相许。","公乃小着鞭，一官尉南浦。","盐车虽云困，垂棒亦其所。","愿子自荐达，天王方振旅。","求田勿堕气，苞茅当问楚。","此事岂不壮，况复吾素与。","我缘拥缞服，窘欲访鸡黍。","天寒霜雪盛，世乱豺狼阻。","何堪南北趋，别意寓盏俎。","伤心有清泪，挥洒欲如雨。"],"title":"送许尉"}
