{"author":"李若水","id":6969,"strains":["仄平仄平仄平平，仄仄○平仄平仄。","仄平平平仄仄○，仄○○平仄仄仄。","仄平平仄平仄平，○仄仄平平仄仄。","平仄平平仄仄平，仄仄平○○仄仄。","平平平平仄平仄，仄仄平平仄平仄。","平平仄仄平仄平，仄仄平平仄平仄。","仄○平仄仄仄平，仄仄仄平平仄仄。","平○仄仄平仄仄，仄仄仄平仄平仄。","仄○仄仄仄平○，仄仄平平仄平仄。","仄平平仄平平平，平仄平平平仄仄。"],"paragraphs":["去年宋江起山东，白昼横戈犯城郭。","杀人纷纷翦草如，九重闻之惨不乐。","大书黄纸飞敕来，三十六人同拜爵。","狞卒肥骖意气骄，士女骈观犹骇愕。","今年杨江起河北，战阵规绳视前作。","嗷嗷赤子阴有言，又愿官家早招却。","我闻官职要与贤，辄啖此曹无乃错。","招降况亦非上策，政诱潜凶嗣为虐。","不如下诏省科繇，彼自归来守条约。","小臣无路扪高天，安得狂词裨庙略。"],"title":"捕盗偶成"}
