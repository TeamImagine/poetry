{"author":"释文珦","id":134976,"strains":["平平仄仄平，平平仄平仄。","平平仄平平，平平仄平仄。","仄仄平平仄平○，仄仄平平仄平仄。","仄平平平仄平仄，仄仄仄平平仄仄。","平平仄平仄平仄，平仄仄平○平仄。","仄仄仄平仄平仄，仄仄仄平仄仄仄，仄仄平平仄平仄。"],"paragraphs":["东坡粟已黄，西畴稻堪获。","农家庆丰年，茅茨举杯酌。","复喜官家用贤相，奋发天威去元恶。","诏书宽徭榜村路，悍吏不来鸡犬乐。","儿童牧牛舍牛舞，翁媪赛神听神语。","饮则食兮福乡土，五日一风十日雨，万岁千秋戴明主。"],"title":"田家谣"}
