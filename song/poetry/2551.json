{"author":"宋庠","id":2551,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","平平平仄仄，仄仄仄平○。","○仄平平仄，平○仄仄平。","仄平平仄仄，平仄仄平平。"],"paragraphs":["退食仍移疾，消烦尚偃床。","玉姿经毁润，松色贯寒芳。","漱液仙池满，观心慧炬光。","清魂同鹤警，妙数喜龟长。","且答毗城问，休回楚客肠。","定知灵气复，新句有风霜。"],"title":"和通判刁博士属疾次韵"}
