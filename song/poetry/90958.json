{"author":"韩琦","id":90958,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["凛凛梁公万世尊，复唐功业并乾坤。","为臣所守能忠义，异代犹思录子孙。","老嗣寂寥虽未振，大名瞻仰只如存。","后人真有希颜志，岂特孤风擅一门。"],"title":"览诸人赠狄国宾察推诗"}
