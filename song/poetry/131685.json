{"author":"施枢","id":131685,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["何期又泛玉京船，行止于人不偶然。","寒力胜如前两夜，世情熟似近三年。","只将兴味留诗里，苦乏工夫到酒边。","万事看来忙不得，只须委顺乐吾天。"],"title":"入京"}
