{"author":"张镃","id":80973,"strains":["平平仄仄○平仄，仄仄○平仄仄仄。","仄平平○仄平平，仄仄○平平仄仄。","平平平仄仄平仄，仄仄○平仄平仄。","平平平仄仄○○，平仄平平仄仄仄。","仄平平仄平平○，仄仄仄平○仄平。","平仄仄平平仄仄，平平仄仄平平平。","平○仄仄平仄仄，○平仄仄○平平。","仄○仄平仄○仄，仄仄仄仄平平平。","仄仄平平平仄仄，平平仄仄平平仄。","仄平平仄仄平平，仄仄平平平仄仄。","仄○○仄仄平平，仄仄○平○○仄。","○平平仄仄平仄，仄仄平仄仄平仄。","平平平仄仄平○，仄仄平平仄仄平。","仄仄仄平平仄仄，平平○仄仄○平。","平平仄仄平平仄，仄仄平平仄平仄。","○○仄仄仄平平，仄仄平平仄仄平。"],"paragraphs":["修溪检校闲桃李，暗记苍苔唯屐齿。","野鸳时看立汀沙，个字分明尤足喜。","金驼银鼻岂关念，梦月当窗印寒水。","闺门瓜戍忽临期，交与铜章令涤视。","篆文春蚓红萦缠，背刻太平兴国年。","因记太宗全盛日，车书万里恢山川。","吴王纳地初改郡，钱塘国势犹依然。","治中选任不轻予，纵受往往皆前贤。","顾我何人来冒缀，迂愚缩朒仍孤悴。","买臣虽陋会稽怀，靖节殊惭彭泽弃。","职分犹得按西湖，岸址防侵除葑秽。","泛舟何事最官况，属玉䴔{青鸟}总徒隶。","无烦移牒水仙王，径写新篇就印章。","给露洗开千树色，支风吹发万荷香。","持归桂隠真堪乐，世界清凉似岩壑。","更将此印印渠诗，是我前生那得知。"],"title":"太平印歌"}
