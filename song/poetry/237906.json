{"author":"王庭珪","id":237906,"strains":["○平仄仄仄仄平，仄平平仄平平平。","仄平平仄仄○仄，仄仄仄仄仄○○。","仄仄平平○仄仄，平仄平平平仄仄。","平平仄仄○平平，平仄仄○平仄仄。","仄平仄仄仄平平，仄仄平平平仄平。","仄仄平平仄平仄，仄平仄仄○○平。"],"paragraphs":["潢池赤子弄库兵，犬牙蟠接虔漳汀。","十年烽火照县郭，白昼不敢问衙庭。","忽见青楼临大路，楼上高歌挥白羽。","楼前解角看投壶，终歳不闻挝战鼓。","主人坐笑已风流，小妇鸣筝楼上头。","曲罢仍能雅歌舞，送君此舞传中州。"],"title":"雅歌楼诗送永丰宰邓晋卿"}
