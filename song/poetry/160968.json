{"author":"戴表元","id":160968,"strains":["平平平仄仄，平仄仄平平。","仄仄○平仄，平○仄仄平。","仄○平仄仄，仄仄仄平平。","仄仄○平仄，平平仄仄○。","仄平平仄仄，○仄仄平平。","○仄○平仄，平○仄仄平。","仄平平仄仄，仄仄仄平平。","○仄○○仄，平平仄仄平。","平平仄平仄，平○仄平平。","平仄平平仄，平平仄仄平。","平平平仄仄，○仄仄平平。","仄仄平平仄，平○仄仄平。","平平平仄仄，○仄仄平平。","仄仄平○仄，平平仄仄平。","○○平平仄，仄仄仄平平。","仄仄平○仄，平平仄仄平。","平平○仄仄，平○仄○○。"],"paragraphs":["芳城春树晚，清海月弦初。","瑞出三神岛，光缠五马车。","眼中新鸑鷟，膝下小璠玙。","锦褓看争羡，犀颅画不如。","试啼宾错愕，献梦媪勤渠。","庭舞张公鹤，门填孔氏鱼。","一时官府庆，数世甲科储。","闻说衣冠里，高增棨戟闾。","民随阮公姓，邻禁宛溪鱼。","东去龟浮印，南游雉绕车。","阴移棠芾芾，骑拥竹舒舒。","政有儿童恋，谣听父老余。","攒眉询赋额，正色署刑书。","暗室天如镜，心田老自畬。","看骑金腰袅，待弄玉蟾蜍。","我欲歌三贾，谁能说两徐。","先随汤餠祝，聊当贺钱醵。"],"title":"排律十七韵贺阮侯伯子"}
