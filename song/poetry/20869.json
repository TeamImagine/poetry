{"author":"陈岩肖","id":20869,"strains":["仄仄仄平平，平平仄○仄。","仄平平仄仄，平仄平平仄。","仄仄仄平平，平平仄平仄。","○平平仄平，平平仄平仄。","仄○仄平平，仄仄仄○仄。","平平平仄平，仄仄平平仄。","仄○平仄平，平仄平平仄。","平仄仄○平，平平仄平仄。","仄平平仄○，○仄仄○仄。"],"paragraphs":["负土筑新阡，松楸手亲艺。","结庐居墓傍，猿鹤为垂涕。","屈指几星霜，精诚动天帝。","三宵神泽零，霏霏洒松盖。","晓看岁寒枝，厌浥满苍翠。","初含红日光，颗颗金珠缀。","味分饴蜜甘，香夺芝兰气。","亭午若凝脂，青丝系千穗。","赤城千里传，冠盖日相继。"],"title":"甘露"}
