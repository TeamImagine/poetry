{"author":"谢薖","id":231457,"strains":["平平仄仄仄，仄仄平○仄。","平平仄仄仄，仄仄仄仄○。","仄仄平平平，平仄仄平仄。","仄平平仄平，仄仄仄平仄。","平仄平平仄，仄仄平平仄。","仄平平平仄，仄平平平仄。","平平仄平仄，仄仄仄平仄。","仄平仄平仄，仄平仄平仄。","仄平仄仄仄，仄仄○仄仄。","平平仄仄平，？仄仄仄仄。","平○仄平仄，仄仄平仄仄。","平平仄平平，仄仄平仄平。","仄平平平平，仄仄○仄仄。","仄平仄平仄，平仄仄仄仄。","仄○仄○仄，仄仄平仄仄。","○○平平仄，仄仄○平仄。"],"paragraphs":["舂粮适百里，九十居其半。","骎骎入老境，竞起末路叹。","在世无他能，聊以滑稽玩。","所嗟金石交，契阔或星散。","诗忆西堂语，酒藉南邻伴。","共为终年醉，莫歌何时旦。","文书谩遮眼，插架复盈案。","四愁不堪拟，九歌仅能乱。","发春只数日，故态期类盥。","宁知性本慵，矧复肉亦缓。","人犹乐新故，事止仍旧贯。","酸寒孟生穷，敛退韩子懦。","惜哉连城珍，不变三日炭。","玉人可求见，何暇定舍馆。","退藏亟闻道，饮水知冷暖。","更当崇明德，不愧三英粲。"],"title":"岁将除因诵前贤粲字韵诗慨然有感次其韵请彦光同赋盖予与彦光皆年三十九矣"}
