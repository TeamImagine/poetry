{"author":"许及之","id":60961,"strains":["仄仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，平仄平仄仄仄平。"],"paragraphs":["小麦茸茸短覆泥，如何熟得济民饥。","青黄未接我狼顾，黑白既分君解龟。","已拜一言真苦口，极知三折是良医。","从今洗眼看华要，书札无忘慰梦思。"],"title":"送郑南秀解秩东归"}
