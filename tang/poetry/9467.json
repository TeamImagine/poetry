{"author":"权德舆","id":9467,"strains":["仄平仄仄平平仄，平平仄仄○平仄。","平平平仄平仄平，仄仄平平仄平仄。","仄○平仄仄平平，平平仄仄平○○。","仄平仄仄仄平仄，仄仄平平○仄平。","平平仄仄仄平仄，仄○平仄○平仄。","平平仄仄仄平平，仄仄平平仄仄平。","仄平仄仄仄平仄，仄仄○平平仄平。","平仄平平仄○仄，仄仄平平仄平仄。","平仄仄平仄仄平，仄○平仄仄平平。","仄○仄仄？平仄，平○平平仄仄平。","平平仄平平仄仄，仄仄平○仄平○。","○平仄仄仄平平，平仄平平仄平○。","仄平平仄仄○○，平○平平仄仄○。","平仄平平平仄仄，仄平平仄仄平平。","仄平平仄仄平平，平仄平平仄仄平。","仄仄平平仄平仄，仄平仄仄平平仄。","仄平仄仄平仄平，仄仄平平平仄仄。","平平○仄平仄平，仄平仄平平仄平。","平平○仄仄平仄，平仄平平平仄平。"],"paragraphs":["夕阳不驻东流急，荣名贵在当年立。","青春虚度无所成，白首衔悲亦何及。","拂衣西笑出东山，君臣道合俄顷间。","一言一笑玉墀上，变化生涯如等闲。","朱门杳杳列华戟，座中皆是王侯客。","鸣环动珮暗珊珊，骏马花骢白玉鞍。","十千{豆斗}酒不知贵，半醉留宾邀尽欢。","银烛煌煌夜将久，侍婢金罍泻春酒。","春酒盛来琥珀光，暗闻兰麝几般香。","乍看皓腕暎罗袖，微听清歌发杏梁。","双鬟美人君不见，一一皆胜赵飞燕。","迎杯乍举石榴裙，匀粉时交合欢扇。","未央钟漏醉中闻，联骑朝天曙色分。","双阙烟云遥霭霭，五衢车马乱纷纷。","罢朝鸣珮骤归鞍，今日还同昨日欢。","岁岁年年恣游䜩，出门满路光辉遍。","一身自乐何足言，九族为荣真可羡。","男儿称意须及时，闭门下帷人不知。","年光看逐转蓬尽，徒咏东山招隐诗。"],"title":"放歌行"}
