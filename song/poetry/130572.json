{"author":"赵希逢","id":130572,"strains":["仄平○仄平平仄，仄仄平平平仄仄。","仄○仄仄平平平，仄仄平平仄仄仄。","仄平仄仄仄仄平，仄平平仄平仄平。","平○仄仄仄平仄，仄仄仄平仄仄平。","仄平仄平仄平仄，平仄仄平平仄仄。","仄○平平仄平平，仄平平平平仄仄。","仄平仄仄平仄平，仄仄平仄平平平。","平平仄○仄仄仄，平仄平平平仄平。","平平仄○平平仄，仄仄仄平平仄仄。","平平平仄平平平，仄仄仄平平平仄。","○平仄仄仄○平，平仄○平仄仄平。","仄仄平平平仄仄，仄仄仄○○○平。","仄仄平仄平平仄，仄仄平平平仄仄。","平平仄仄仄仄○，仄仄平平仄仄仄。","平平仄仄平仄平，仄平平仄平○平。","平○平平○平仄，○平仄仄平平平。"],"paragraphs":["坎蛙难语江湖阔，百十为群声乱聒。","细听不作惊人鸣，阁阁终宵口欲血。","有时鼓腹怒眼狞，水痕微触心胆惊。","居污可笑妄尊大，盖亦未之睹海鲸。","巨鳌又非海鲸比，鬐鬛刺天鳞耀绮。","首冠灵山负蓬莱，定非区区蜗可饵。","逆风出没踪迹神，气吐云雾迷昏昏。","翻涛振浪力赑屃，涵泳焉知皆圣恩。","何人独号文章伯，巷北巷南嗟迫窄。","翻身跳上昆仑山，沼视具区杯雷泽。","兴来拨棹逝中流，风月输他第一筹。","不学严陵闲钓濑，也笑范蠡空扁舟。","自是天上神仙客，所至鱼龙先失色。","丝纶百尺掌握中，放荡沧波走趠舶。","垂纶直待鳌口开，剖开鳌腹声如雷。","先将鳌头献天子，其余一手擎归来。"],"title":"和钓鳌行"}
