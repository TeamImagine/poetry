{"author":"崔敦礼","id":30090,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["绕几黄云𦶟水沉，得诗闲读契余心。","文章叔夜广陵散，句法武侯梁甫吟。","且喜空囊收赵璧，不惭击壤混唐音。","请君便入鸥鸣社，饭颗相从始自今。"],"title":"次韵孙抚干二首  其二"}
