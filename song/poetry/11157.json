{"author":"朱翌","id":11157,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["夜深真可覆三毡，地僻何因致八绵。","五岭盛传非昔日，一寒如此怪今年。","固知渊客难藏宝，倒卷珠池立散天。","日下有丹能变白，青山休恨早华颠。"],"title":"冬前雪珠夜下早闻远山皆白"}
