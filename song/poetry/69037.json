{"author":"杨冠卿","id":69037,"strains":["平平仄仄平平平，仄仄平平仄仄仄。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["昭琴不鼓任亏成，泽畔行吟且独醒。","自信荣枯本同辙，谁云得丧有殊形。","古今几见桑田变，日月常循昼夜经。","去去来来祇如此，风前别调不须听。"],"title":"琴久不作客问其故戏为说偈"}
