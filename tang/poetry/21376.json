{"author":"杜牧","id":21376,"strains":["仄仄平平仄，平平仄仄平。","仄平平仄仄，平仄仄平○。","○仄平平仄，平○仄仄平。","仄平平仄仄，仄仄仄仄平。","平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["捧诏汀洲去，全家羽翼飞。","喜抛新锦帐，荣借旧朱衣。","且免材为累，何妨拙有机。","宋株聊自守，鲁酒怕旁围。","清尚宁无素，光阴亦未晞。","一杯宽幕席，五字弄珠玑。","越浦黄柑嫩，吴溪紫蟹肥。","平生江海志，佩得左鱼归。"],"title":"新转南曹未叙朝散初秋暑退出守吴兴书此篇以自见志"}
