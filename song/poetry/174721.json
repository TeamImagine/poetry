{"author":"刘敞","id":174721,"strains":["仄平仄平○，仄仄仄○平。","平平仄平仄，平仄仄平平。","仄仄仄仄仄，仄平仄○平。","仄平仄仄仄，平○平仄平。","仄仄平仄仄，仄平仄平平。","仄平平仄仄，仄仄仄平平。"],"paragraphs":["汉阴灌园叟，抱瓮力难任。","规为一何拙，机事自伤心。","赐也不受命，愧之汗沾襟。","至言与世邈，幽操非俗寻。","以此高宇宙，岂知倦山林。","彼哉夸夺子，佩服烂朱金。"],"title":"读庄子三首  其二"}
