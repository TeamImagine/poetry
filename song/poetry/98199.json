{"author":"赵汝鐩","id":98199,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["爱静移家住水南，门排古木枕寒潭。","鹤翎渐长呼童翦，麈尾频挥对客谈。","旋切银丝鲙鲜鲫，新尝金颗擘香柑。","惜余戒饮难陪伴，举白掀髯子独酣。"],"title":"访黄簿留饮"}
