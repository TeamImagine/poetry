{"author":"张耒","id":216407,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["当道朱门白昼扃，高堂歌吹久无声。","古窗积雨昏残画，朽树经阴长寄生。","门下老人时洒扫，旧时来客叹平生。","艳姬骄马知何处，独有庭花春正荣。"],"title":"京师废宅"}
