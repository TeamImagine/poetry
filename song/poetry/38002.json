{"author":"陆游","id":38002,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["末路萧条客子心，不堪徂岁更沉阴。","低檐雨滴睡眠少，败壁灯残感慨深。","不办典衣谋尽醉，尚能拥鼻作微吟。","交朋一散如天远，试向今宵梦里寻。"],"title":"雨夜"}
