{"author":"吕岩","id":42526,"strains":["仄仄平平仄仄平，平平仄仄仄平平。","仄平平仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万卷仙经三尺琴，刘安闻说是知音。","杖头春色一壶酒，炉内丹砂万点金。","闷里醉眠三路口，闲来游钓洞庭心。","相逢相遇人谁识，只恐冲天没处寻。"],"title":"七言 五十七"}
