{"author":"韩淲","id":87277,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["隔河城里扑京尘，占得僧窗景自新。","酒泛椒花知逼岁，瓶簪梅蘂欲争春。","乾坤可是无闲客，湖海元非有旅人。","老去壮心空不已，雪花垂地雨尤真。"],"title":"时子其泊城外姚寺因问讯之"}
