{"author":"赵蕃","id":73905,"strains":["仄平○○仄平仄，仄仄平平仄平仄。","仄平仄平○仄平，仄仄平平仄平仄。","平平仄仄平平仄，仄仄仄平平仄仄。","○平仄仄平仄○，仄仄平平仄平仄。","仄平○仄平平仄，仄仄○平○仄仄。","仄平仄仄仄仄仄，○仄平平○仄仄。","仄平○仄平○平，平仄仄平平仄平。","平平仄仄仄平仄，仄平○仄仄平平。"],"paragraphs":["与君相从不知乐，别去悬知顿牢落。","一旬两诗三附书，底事来音向人邈。","知君去住良关意，养节忍穷非失计。","如君岂得终布衣，会有高名耀斯世。","我居正在千山底，落叶填门吹不起。","薄醪纵有不敢醉，留待君来相料理。","惠然过我今其时，篱下菊香惊早衰。","南山石老有梅树，要君分韵共哦诗。"],"title":"屡遗公择书且寄以诗皆未得报成父弟书云公择欲过予再寄"}
