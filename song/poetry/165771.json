{"author":"黎廷瑞","id":165771,"strains":["仄仄平仄仄，仄仄平平○。","平仄仄仄平，仄仄平平平。","平平平平仄，○平仄平平。","平平平平平，平仄平平平。","平平仄平仄，平平○仄平。","仄仄平○平，平平仄平平。"],"paragraphs":["昔梦骖八骏，往赴明宫昭。","朝发赤水阳，夕抵昆仑椒。","恭陪瑶池宴，亲聆白云谣。","云来何英英，云去何飘飘。","山川怅悠阻，楼台空閴寥。","想像云和笙，青鸾度秋霄。"],"title":"梦真三首  其一"}
