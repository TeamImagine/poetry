{"author":"赵彦昭","id":45270,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["六龙齐轸御朝曦，双鹢维舟下绿池。","飞观仰看云外耸，浮桥直见海中移。","灵泉巧凿天孙渚，孝笋能抽帝女枝。","幸愿一生同草树，年年岁岁乐于斯。"],"title":"奉和幸安乐公主山庄应制"}
