{"author":"周敦颐","id":157122,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["朝市谁知世外游，杉松影里入吟幽。","争名逐利千绳缚，度水登山万事休。","野鸟不惊如得伴，白云无语似相留。","傍人莫笑凭阑久，为恋林居作退谋。"],"title":"同石守游"}
