{"author":"晁补之","id":214451,"strains":["○平仄仄○平仄，仄平仄平仄平仄。","平平平仄仄仄平，平仄平平仄平仄。","平平○仄仄平平，仄○仄仄平仄平。","仄平仄仄仄○仄，平仄仄仄平平平。","仄平平平仄仄仄，仄平仄仄○平仄。","平平○仄○仄仄，平仄平平平仄仄。","平平平仄仄仄平，仄仄仄平○仄平。","平平仄仄仄平仄，平仄平仄平平平。","仄仄平平○仄平，平仄平平○○仄。","○平仄仄平○仄，仄仄仄平平仄仄。","仄○仄仄○平○，○仄平平仄仄平。","平平平平仄仄仄，仄仄仄仄○○平。","仄平仄平？仄仄，○○仄○仄仄仄。","平平○仄仄平平，仄仄○平仄平仄。"],"paragraphs":["驱车触热中烦满，苦无蔗浆冻金碗。","陈君诗卷可洗心，持作终朝晤言伴。","男儿三十四方身，布衣不化京洛尘。","白驹皎皎在空谷，黄鸟𪾢睆鸣青春。","子桑之居十日雨，入门不复闻人语。","形骸正是吹一吷，安用虚名齐后土。","文章初不用意成，黼黻帝躬临下民。","时花俚服诮新巧，牛马安所辞吾名。","禹穴幽奇行可强，江北江南正相望。","乘涛鼓枻何当往，爱惜水仙桃竹杖。","不应越女三年留，相见还须未白头。","蘧生知非苦不早，巨壑夜半遗藏舟。","达人一言嚆矢疾，相从琢磨悔去日。","菖蒲正是可怜花，我独闻名不曾识。"],"title":"答陈履常秀才谑赠"}
