{"author":"曾丰","id":72234,"strains":["平仄平仄平平平，平○平仄平平平。","平平仄仄平○平，仄仄平平仄平平。","平仄平○平仄仄，仄○仄仄仄○仄。","仄○仄仄仄仄仄，仄平仄仄平平仄。","平仄平仄平仄平，仄平平仄平仄○。","仄平○仄○仄○，平仄平仄平○平，仄平平平平仄平。"],"paragraphs":["天一生水清之精，天三生木清之英。","他清可备吾题名，不得精英未为清。","颜子园中亭突兀，远横一水近三木。","取其近者供所欲，太清也自生毛骨。","余岂无友非岁寒，岁寒之友天数三。","主人更与三者参，天合人合清相涵，四清之清俱不凡。"],"title":"题颜庆远三友亭"}
