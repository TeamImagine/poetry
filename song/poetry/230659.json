{"author":"葛胜仲","id":230659,"strains":["平平仄平平，仄仄仄平仄。","平平仄平平，○仄仄○仄。","平平仄平平，平仄仄平仄。","平平仄平仄，○仄平平仄。","○仄仄仄仄，仄仄○平仄。","仄平平仄仄，平仄平平仄。","仄仄平仄平，平平仄平仄。","仄平○仄仄，仄仄仄仄仄。","平平平仄平，○仄平仄仄。","○仄仄○平，平仄平仄仄。","平仄仄平平，平平平仄仄。","平仄平仄仄，仄仄○平仄。","○仄仄仄平，平平仄平仄。","仄平仄平○，平平仄仄仄。","平平仄仄仄，仄仄平仄仄。","平平仄平平，仄仄仄仄仄。","平平仄平仄，仄仄○平仄。","○○仄平仄，仄仄仄平仄。","平平仄仄仄，仄仄平仄仄。","平平仄平仄，平仄平○仄。"],"paragraphs":["阴森美章园，爽垲背尘陌。","纷纷辟疆家，胜处此其伯。","登危覧幽奇，宽敞荡喧窄。","层层绿阴暗，中有孤花拆。","三品玩伏虎，两部当鸣蝈。","主人延客眼，清映壶觞碧。","茂宰工拨烦，恢恢奏刀騞。","议郎兼语掾，阖府畏跼蹐。","仇梅诸钜公，燕笑欢一席。","蹇予但空餐，营职无半策。","文墨彊抽身，林池同息迹。","金火争伏见，执热如焚炙。","颇愿百斛船，浮浮两头拍。","岳云插晴空，移尊及未夕。","清飚起四座，肃肃生羽翮。","人生不谋欢，带眼计月瘠。","谁能较荣槁，琐尾论干泽。","相从饮文字，一笑百忧释。","歌呼到尔汝，坐待霜月白。","归轩踏清影，光谢纱笼赫。"],"title":"柏悦堂宴集晚移望岳亭德升有诗复次韵"}
