{"author":"苏辙","id":197006,"strains":["平平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["南商西洛曾虚署，长吏居民怪不来。","妄语自知当见弃，远人未信本非才。","厌从贫李嘲东阁，懒学谀张缓两腮。","知有四翁遗迹在，山中岂信少人哉。"],"title":"次韵子瞻闻不赴商幕三首  其二"}
