{"author":"王柏","id":123996,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["低垂纸帐绝纤埃，冷透孤衾梦易回。","宿雾未收沙濑黑，大江才近水程开。","细搜景物归诗句，尽逐羁愁入酒杯。","最是推篷频问讯，岸傍未见一枝梅。"],"title":"舟中和陈子东  其二"}
