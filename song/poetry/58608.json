{"author":"陈造","id":58608,"strains":["○仄仄仄平，平仄仄○仄。","平平仄仄平，○仄平○仄。","仄仄仄仄平，仄仄仄○仄。","○仄平仄仄，平平仄○仄。","仄○仄平仄，仄仄仄仄仄。","○平仄仄○，平○仄平仄。","仄仄仄仄仄，仄平仄平仄。","平平仄○仄，平仄仄平仄。","平平仄平平，仄仄○平仄。","平平仄仄平，平仄仄仄仄。","平平仄平仄，仄○平平仄。","仄平仄○仄，仄仄平仄仄。","平平仄仄平，仄平仄○仄。","平仄仄仄平，平平仄仄仄。","平平○平仄，仄仄平仄仄。","平仄仄仄平，平平仄仄仄。","平仄仄仄仄，仄仄平平仄。","平平仄平○，○仄仄仄仄。","仄平○仄仄，仄仄仄平仄。","仄仄仄平仄，仄平仄平仄。","平平仄平仄，平仄平平仄。","仄仄平平○，平平仄仄仄。","○平仄仄平，平仄平仄仄。","平仄仄平仄，仄○平仄仄。"],"paragraphs":["县尹古子男，今不一钱直。","低摧奉简书，侦伺常屏息。","白简与按章，岁月供弹劾。","当路虽所惧，奸民巧狙击。","吻间售蜂虿，意外变白黑。","防虞莫救过，弥缝或逃谪。","政使有卓鲁，未容置形迹。","云何世难事，君不动声色。","编民翕风移，恶少且心革。","田庐有笑歌，魑魅亦窜匿。","斯人纪仁爱，几磨南山石。","政声懿如此，仅免绳治厄。","诸公蜚鹗书，犯严尚遗力。","安得定海民，为君洒荐墨。","兰台传循吏，采访多失实。","安得定海人，为君秉直笔。","嗟我吏隠者，志在山南北。","身名万金重，如博试此掷。","赖今遗爱地，一一可矜式。","政恐效西子，美颦得嘲剧。","江皋一樽酒，聊挽朝天客。","妙乐喧江浪，清谭倒理窟。","盟言底遽寒，舟驶潮水急。","西望念风义，感叹徒至骨。"],"title":"饯寄定海交代"}
