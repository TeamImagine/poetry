{"author":"彭汝砺","id":201642,"strains":["仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["四方难缀游人足，万里无嗟客子蓬。","红满桃花生细浪，白翻蘋叶起清风。","路当吴楚尘相接，源出淮夷势未穷。","闻说夜吟清不尽，月明如近水晶宫。"],"title":"四方"}
