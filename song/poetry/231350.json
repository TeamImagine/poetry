{"author":"林震","id":231350,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄平平平。"],"paragraphs":["疏疏芦苇旧江天，何处风光最可怜。","一带楼台擎晓月，万株杨柳拂晴烟。","身闲暂觉尘埃远，道在宁忧雨露偏。","三顷湖田秋更熟，浊醪粗饭任吾年。"],"title":"舟入江阴集句"}
