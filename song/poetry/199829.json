{"author":"林逋","id":199829,"strains":["仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平平平平仄仄平。"],"paragraphs":["杜若萋萋天似水，一樯风信快吟怀。","春坊冠盖还朝籍，宝婺谿山别县斋。","访旧约僧登北固，破程乘月宿清淮。","东南出宰才居最，畴为言扬向玉阶。"],"title":"送史宫赞兰溪解印归阙"}
