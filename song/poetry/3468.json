{"author":"陈与义","id":3468,"strains":["仄平平平○，平仄平仄平。","平平仄平仄，仄仄平平平。","平平仄平平，○仄仄平平。","○○平仄仄，仄仄平平○。","平平平仄仄，平仄○平平。","平仄仄○平，平仄仄○○。","仄平平平仄，仄仄仄仄平。","平平平仄仄，仄仄仄平平。"],"paragraphs":["泊舟华容县，湖水终夜明。","凄然不能寐，左右菰蒲声。","穷途事多违，胜处亦心惊。","三更萤火闹，万里天河横。","阿瞒狼狈地，山泽空峥嵘。","强弱与兴衰，今古莽难评。","腐儒忧平世，况复值甲兵。","终然无寸策，白发满头生。"],"title":"夜赋"}
