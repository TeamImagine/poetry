{"author":"孙觌","id":239079,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["帐底诸生拥鼻谣，诗书满腹似边韶。","禹门击水高三级，尧殿披云焕九霄。","骏马看花春寂寂，长檠烧烛夜寥寥。","一飞更上金銮去，满袖香烟散早朝。"],"title":"少逸登第还里中喜而赋诗少逸过余出示和篇次韵为贺"}
