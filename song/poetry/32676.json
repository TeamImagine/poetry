{"author":"陆游","id":32676,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["腐儒碌碌叹无奇，独喜遗编不我欺。","白发无情侵老境，青灯有味似儿时。","高梧策策传寒意，叠鼓冬冬迫睡期。","秋夜渐长饥作祟，一杯山药进琼糜。"],"title":"秋夜读书每以二鼓尽为节"}
