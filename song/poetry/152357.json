{"author":"方一夔","id":152357,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["六月犹披紫绮裘，酸醎世味不相投。","清泉遶屋声声冷，高竹依檐叶叶秋。","挥汗读书如有慕，撚髭安字更何求。","向无二事消闲日，谁遣先生一段愁。"],"title":"杂兴五首  其四"}
