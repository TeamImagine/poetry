{"author":"李处权","id":8579,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄仄平。","仄平仄仄平平仄，平仄平平仄仄平。"],"paragraphs":["何处春光最可怜，仙山亭上碧岩前。","穷来更觉诗堪画，老去谁知酒可仙。","云色弄晴花蘸水，风光纵好柳拖烟。","左思近有三都赋，谁与吹嘘送上天。"],"title":"叔易席上"}
