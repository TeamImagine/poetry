{"author":"释德洪","id":228556,"strains":["平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["千岩雨雪黄昏后，一室香灯一寝余。","此夕乡关入归梦，明朝云物记曾书。","地罏不独闻瓶泣，山果时惊落屋除。","清境鼎来劳应接，暮年生计未全疏。"],"title":"雪诗"}
