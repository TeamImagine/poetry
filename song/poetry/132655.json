{"author":"李伯玉","id":132655,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄平平平平仄，仄平仄仄仄平平。"],"paragraphs":["丈人未始出吾宗，草靡波流尽太冲。","七窍凿开无混沌，六根消落尽圆通。","法身兔角声闻外，尘事牛毛梦幻中。","谁会天游更端的，瘦梅疏竹一窗风。"],"title":"天游斋"}
