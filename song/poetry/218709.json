{"author":"李廌","id":218709,"strains":["平平仄平平，仄平仄平平。","仄仄仄平平，仄仄平仄○。","平仄平○平，仄仄平仄平。","仄仄平平平，仄仄仄平平。","平平平平平，仄仄仄仄平。","仄平仄平仄，仄仄仄仄平。"],"paragraphs":["佳人寓云端，饵霞服灵烟。","举手谢时人，信尔非我缘。","谁令山中瓢，酌此阛阓泉。","舍尔芝兰芗，一染渐余膻。","铅黄强为容，孰竟谓子妍。","眷焉反初素，此道自古然。"],"title":"答周行己相赠行己端慎太学诸生忌之"}
