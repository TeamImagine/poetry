{"author":"李彭","id":233400,"strains":["仄平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["结庐不入遗民社，好客初无仲蔚蒿。","度鸟冥冥与心远，孤峰峭峭伴名高。","樽前着我醉千日，镜里缘君减二毛。","安得买邻挥百万，拍浮左手更持螯。"],"title":"次韵奉酬幼槃"}
