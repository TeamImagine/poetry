{"author":"张舜民","id":196223,"strains":["平仄仄仄平，仄○仄平仄。","○平仄仄平，仄仄仄平仄。","平仄○平平，仄平平仄仄。","平平仄仄○，仄仄○平仄。","平平仄仄仄，仄仄仄仄仄。","仄○仄仄平，平平仄仄仄。","平平仄平仄，仄仄仄平仄。","○仄○平仄，仄平仄仄仄。","平平仄○仄，平仄○○仄。","仄平平仄○，仄仄仄平仄。","仄仄仄平平，仄仄仄平仄。","仄仄平平仄，平平仄平仄。"],"paragraphs":["东海十日风，巨浪碎山谷。","长鲸跨十寻，宛转在平陆。","雷火从天来，砉然刳两目。","肌肤煮作油，骨节分为屋。","腥膻百里内，户户至厌足。","我闻海上人，明珠可作烛。","鲸鱼复何罪，海若一何酷。","从欲谗风伯，大钧问不告。","踌蹰复叹息，归咎当溟渎。","托形天地闲，独尔有含蓄。","大者不能容，小者又何益。","却羡虾鱼辈，安然保家族。"],"title":"鲸鱼"}
