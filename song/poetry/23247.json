{"author":"王十朋","id":23247,"strains":["仄平仄平仄，仄仄平平平。","仄仄平平平，仄○仄仄平。","平仄仄平仄，平平仄平平。","仄仄平仄平，平平仄平平。","平仄仄仄平，仄仄仄平○。","仄仄平仄仄，平平仄平○。"],"paragraphs":["远公白莲社，旁有聪明泉。","饮此谁聪明，社中十八贤。","尧舜不曾饮，聪明本诸天。","我辈虽饮之，聪明不加前。","为爱此水清，一酌涤尘缘。","却恐愚此水，愚名自今传。"],"title":"题东林聪明泉"}
