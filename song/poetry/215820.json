{"author":"张耒","id":215820,"strains":["仄平○仄仄，仄仄平○平。","○○仄仄仄，平仄○○平。","平仄仄仄仄，仄平平仄○。","仄平仄平平，平仄仄仄平。","平平仄仄仄，仄仄平平平。","仄仄仄仄平，平平仄平平。","平平平仄仄，平仄仄平平。","平平仄○仄，仄仄○○○。"],"paragraphs":["晚风吹古柏，落照明空山。","深行得宝刹，崖岭相回环。","人远草木邃，境幽鱼鸟闲。","道人扫华堂，延我具晚餐。","斋庖野菊美，石井新泉寒。","既饱陟上方，浮香出林端。","平生麋鹿志，强学伏车辕。","尘怀造胜绝，欲去犹三叹。"],"title":"晚饭宝应"}
