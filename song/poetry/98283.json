{"author":"王遂","id":98283,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["初度曾同岁摄提，德虽不竞得年齐。","徐卿鸾凤今标准，蔡令埙箎旧品题。","西府十连新眷遇，北园三径共提携。","丈夫出处无他愿，但欲长歌归去兮。"],"title":"会徐侍郎蔡提举"}
