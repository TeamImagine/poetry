{"author":"李复","id":212667,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["正衙冠剑拱星齐，清晓天花舞御墀。","玉殿影深分扇早，金炉烟湿散香迟。","云低含润侵珠络，风乱飞花拂羽旗。","班退便疑凡骨变，自惊身得到瑶池。"],"title":"雪中早朝"}
