{"author":"方一夔","id":152368,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["暂凭高处豁双明，独上谯楼倚晚晴。","烟岫齐纨千万叠，落梅羌管两三声。","秋风世路客凄楚，流水年光独老成。","吟兴未如归兴切，萧萧落叶满山城。"],"title":"秋晚杂兴"}
