{"author":"皇甫冉","id":5249,"strains":["仄平○仄仄，仄仄仄平平。","仄仄○平仄，○平仄仄平。","平○平仄仄，仄仄仄平平。","仄仄平○仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","平平○仄仄，平仄仄平○。","仄仄平平仄，平平仄仄平。","○平仄仄仄，平仄仄平平。"],"paragraphs":["谢君临郡府，越国旧山川。","访道三千界，当仁五百年。","岩空驺驭响，树密斾旌连。","阁影凌空壁，松声助乱泉。","开门得初地，伏槛接诸天。","向背春光满，楼台古制全。","群峰争彩翠，百谷会风烟。","香象随僧久，祥乌报客先。","清心乘暇日，稽首慕良缘。","法证无生偈，诗成大雅篇。","苍生望已久，回驾独依然。"],"title":"奉和独孤中丞游法华寺"}
