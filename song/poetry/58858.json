{"author":"陈造","id":58858,"strains":["平平仄平平，○仄仄○仄。","仄仄仄仄平，仄仄仄仄仄。","仄平平仄仄，仄仄仄○仄。","平平仄平仄，平平仄平仄。","仄○平仄○，仄仄平仄仄。","仄仄平平仄，○○仄平仄。","仄仄○平仄，仄仄仄平仄。","平仄仄○仄，仄仄仄平仄。","平仄仄平仄，仄仄平平仄。","仄平仄○仄，仄仄平仄仄。","平平平平仄，仄平仄平仄。"],"paragraphs":["秦邮望仪真，相与不三驿。","仕学四十年，此地几旅食。","寓公芹泮士，十九尽亲识。","兹游最奇伟，诗坛许投迹。","每当觞咏间，不盖惭颊赤。","赤手桃虓虎，空弮抗雄戟。","四盼号猿手，未敢箭锋直。","排日有胜践，尚恐坐岑寂。","才卷俯江帐，复蜡东园屐。","小奚费收攟，巨橐珍的历。","摩挲归装富，足容傲侯伯。"],"title":"招朱法曹赵宰赵予野饮  其一"}
