{"author":"李纲","id":244936,"strains":["仄仄平平仄仄平，平平平仄仄平平。","平平仄仄平平仄，仄仄平平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["伐鼓𪭢金阅五兵，霜天清晓正峥嵘。","轻裘自愧叨儒帅，一令安能探旧营。","猎猎旌麾摇有浪，駪駪徒御肃无声。","满堂宾客皆英俊，莫怪陈蕃倒屣迎。"],"title":"中冬教阅兵将运使徐显谟贶惠佳什降叹之余因次其韵以答厚意且简同会诸公"}
