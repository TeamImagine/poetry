{"author":"刘长卿","id":54935,"strains":["仄仄仄平仄，仄平平仄平。仄平仄仄仄，平仄○平○。","平仄仄仄平，○○平仄平。","仄平平平仄，平仄平仄平。","仄仄仄仄仄，○平仄仄平。","平平仄平仄，平仄仄○平。","仄仄仄平仄，平平平仄平。","仄○平平仄，仄仄平平平。","仄仄仄○仄，平平平仄平。","仄平○仄仄，平仄平平○。"],"paragraphs":["访古此城下，子房安在哉？白云去不反，危堞空崔嵬。","伊昔楚汉时，颇闻经济才。","运筹风尘下，能使天地开。","蔓草日已积，长松日已摧。","功名满青史，祠庙唯苍苔。","百里暮程远，孤舟川上回。","进帆东风便，转岸前山来。","楚水澹相引，沙鸥闲不猜。","扣舷从此去，延首仍裴回。"],"title":"归沛县道中晚泊留侯城"}
