{"author":"曾巩","id":173957,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄仄平。"],"paragraphs":["治烦方喜众材同，坐啸南阳郡阁中。","几案有尘书檄简，里闾无事稻粱丰。","衣冠济济归儒学，俎豆诜诜得古风。","幸屈异能来助我，敢将颜色在蜚鸿。"],"title":"和孔教授"}
