{"author":"苏轼","id":194260,"strains":["仄仄○平○，平仄平仄仄。","○○仄平仄，○仄○平仄。","平平仄平仄，平仄平平仄。","仄平仄仄仄，仄仄仄仄仄。","○平平平平，平仄仄仄仄。","仄平仄仄仄，仄仄仄平仄。","平平仄仄仄，仄○平平仄。","○平仄平平，仄仄平仄仄。","仄平仄○仄，平仄○平仄。","平仄平平平，平仄仄平仄。"],"paragraphs":["客路相逢难，为乐常不足。","临行挽衫袖，更赏折残菊。","佳人亦何念，凄断阳关曲。","酒阑不忍去，共接一寸烛。","留君终无穷，归驾不免促。","岱宗已在眼，一往继前躅。","天门四十里，夜看扶桑浴。","回头望彭城，大海浮一粟。","故人在其下，尘土相豗蹴。","惟有黄楼诗，千古配淇澳。"],"title":"送顿起"}
