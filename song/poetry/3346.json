{"author":"陈与义","id":3346,"strains":["○仄平○仄，平平仄仄平。","仄平平仄仄，仄仄仄平○。","仄仄平平仄，平平仄仄平。","仄平平仄仄，平仄仄○平。","仄仄平平仄，○平仄仄平。","仄平○仄仄，平仄仄平平。"],"paragraphs":["临老伤行役，篮舆岁月奔。","客愁无处避，世事不堪论。","白道含秋色，青山带雨痕。","坏梁斜鬬水，乔木密藏村。","易破还家梦，难招去国魂。","一身从白首，随意答乾坤。"],"title":"道中书事"}
