{"author":"任希夷","id":84207,"strains":["○平仄平○，平仄仄○仄。","仄平○平平，平仄○仄仄。","平仄仄仄平，平○平仄仄。","平仄平平平，平平仄平仄。","平平仄仄仄，平平仄仄仄。","平平仄平平，平平仄平仄。","仄○○平仄，仄仄平平仄。","平仄仄仄平，平平仄平仄。","平平仄平平，仄平平仄仄。","仄平仄平平，平平仄平仄。","仄平平仄平，平平仄平仄。","仄仄平平平，平平仄平仄。","仄○平仄平，平平仄平仄。","○○仄○仄，仄平仄平仄。","仄仄平○平，仄平平仄仄。","○平仄○平，仄平仄○仄。"],"paragraphs":["苴茅动龚胜，屠昼恐王蠋。","二君夭天年，千载叹莫赎。","今代史伯存，危行光往躅。","繄昔开禧年，狂童叛吾蜀。","非招讵肯往，全身不受辱。","平林萃群鸮，高飞独黄鹄。","屹如中流柱，烱若昆山玉。","元气赖以存，余风厉颓俗。","平生慕庞公，以安贻嗣续。","岂为万锺加，居然一丘足。","晚山云自归，春风草还绿。","代谢纷吾前，灵台独无欲。","一从身落南，先庐蜀江曲。","中间乱离瘼，几人惠文触。","烂额皆论功，考槃终不告。","临风一长谣，白驹在空谷。"],"title":"遗安堂"}
