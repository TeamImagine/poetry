{"author":"陈文蔚","id":83378,"strains":["仄仄平平仄仄平，平平平仄平平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["待得巡檐有月行，梅仙无惜为琴横。","频招野客耽诗兴，祇恐东君费曲生。","拄笏静看山拥翠，凭栏闲听水流声。","人生聚散无劳较，万里青天白鸟鸣。"],"title":"晚坐卧庐复与庐陵同用前韵"}
