{"author":"苏轼","id":194680,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["暮雪纷纷投碎米，春流咽咽走黄沙。","旧游似梦徒能说，逐客如僧岂有家。","冷砚欲书先自冻，孤灯何事独生花。","使君夜半分酥酒，惊起妻孥一笑哗。"],"title":"泗州除夜雪中黄师是送酥酒二首  其一"}
