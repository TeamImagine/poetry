{"author":"刘过","id":82696,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["戟外梅花角有声，使君心与月华明。","郡当采石今冲要，船在乌江罢战争。","酒贱人家歌袴饮，地宽客子带刀耕。","太平官府无公事，见说香凝燕寝兵。"],"title":"上刘和州  其一"}
