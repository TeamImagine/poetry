{"author":"苏辙","id":197608,"strains":["平平平仄仄，○仄平平平。","平平仄平仄，仄仄平仄○。","仄仄仄仄平，平平○○平。","仄平仄平平，平仄仄仄平。","平平仄平平，仄仄平平平。","仄平平平○，仄○平平平。","平仄仄仄平，仄仄仄仄平。","仄○仄仄仄，平平仄○平。","仄○仄平仄，仄○平平平。","平平仄仄平，仄仄平仄平。","仄仄仄平仄，平平仄平平。","仄仄平仄平，○仄○平平。","○平仄仄仄，仄仄○平平。","平平仄仄仄，仄仄平仄仄。","平平仄平仄，平平仄平平。","平平仄仄平，平仄仄仄平。"],"paragraphs":["南迁私自喜，看尽江南山。","孤舟少僮仆，此志还复难。","局促守破窗，联翩过重峦。","忽惊九华峰，高拱立我前。","萧然九仙人，缥缈凌云烟。","碧霞为裳衣，首冠青琅玕。","挥手谢世人，可望不可攀。","我行竟草草，安能拍其肩。","但闻有高士，卧听松风眠。","松根得茯苓，状若千岁鼋。","煮食一朝尽，终身弃腥膻。","腹背生绿毛，轻举如翔鸾。","相逢欲借问，已在长松端。","何年脱罪罟，出处良自便。","芒鞋拄藤杖，逢山即盘桓。","斯人未可求，岩室傥复存。"],"title":"过九华山"}
