{"author":"刘克庄","id":115778,"strains":["仄○平仄仄平平，仄仄平平仄仄仄。","平仄仄平平仄○，仄○仄仄仄平平。","仄平仄仄○平仄，仄仄平平仄仄○。","仄仄平平平仄仄，○平平仄仄平仄。"],"paragraphs":["蚤从南浦晚南塘，二老联翩返帝旁。","天上庆云谁属和，斗间紫气久无光。","已埋玉树难扶起，所宝银钩永袭藏。","老去悲懽排遣尽，犹于师友未能忘。"],"title":"怀旧"}
