{"author":"陆龟蒙","id":28404,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["曾见凌风上赤霄，尽将华藻赴嘉招。","城连虎踞山图丽，路入龙编海舶遥。","江客渔歌冲白荇，野禽人语映红蕉。","庭中必有君迁树，莫向空台望汉朝。"],"title":"奉和袭美吴中言怀寄南海二同年"}
