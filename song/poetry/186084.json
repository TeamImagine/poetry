{"author":"晁端友","id":186084,"strains":["平仄平平仄，平平○仄平。","平平仄平仄，仄仄仄平平。","平仄平平仄，平平仄仄平。","平○○仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","平○平仄○，○仄○平○。"],"paragraphs":["楼上无穷景，楼前正落晖。","开轩跨寥廓，览物极纤微。","云破孤峰出，潮平两桨飞。","东溟看月上，西渡认僧归。","木落吴天远，江寒越舶稀。","鱼龙邻海窟，鸡犬隔淮圻。","草色迷千古，波声荡四围。","废兴怀霸业，融结想天机。","浩浩群流会，沉沉百怪依。","登临真伟观，回首重歔欷。"],"title":"登多景楼"}
