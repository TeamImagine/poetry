{"author":"赵公豫","id":64230,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["滕王高阁已尘埃，故老犹传结构材。","南浦寒潭秋月浅，西山爽气晓风开。","韩公碑碣生苔藓，王子文章没草莱。","举目章江多落寞，萧萧云树总堪哀。"],"title":"访滕王阁旧址"}
