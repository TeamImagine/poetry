{"author":"李颀","id":53941,"strains":["平平仄平仄，仄仄平平仄。","仄仄平平平，平平仄平仄。","仄平平仄仄，○仄平平仄。","○仄平平平，平平平仄仄。","平平仄仄仄，仄仄○○仄。","仄仄仄平平，平平仄平仄。","平平平仄仄，仄仄平平仄。","仄仄仄平平，仄平平仄仄。","仄平平仄仄，仄仄平平仄。","平平○平平，平○○平仄。","平○仄平仄，○仄仄平仄。","○仄仄○平，○平仄仄仄。","平平仄仄仄，仄仄平平仄。","仄仄○仄平，○平仄平仄。","平平仄仄仄，平仄平平仄。","仄仄平仄平，平平仄平仄。","平平○仄仄，仄仄平平仄。","○仄平平平，平平仄平仄。","平平仄仄仄，仄仄○平仄。","平仄仄平平，仄平平仄仄。"],"paragraphs":["先生谷神者，甲子焉能计。","自说轩辕师，于今几千岁。","寓游城郭里，浪迹希夷际。","应物云无心，逢时舟不系。","餐霞断火粒，野服兼荷制。","白雪净肌肤，青松养身世。","韬精殊豹隐，炼骨同蝉蜕。","忽去不知谁，偶来宁有契。","二仪齐寿考，六合随休憩。","彭耼犹婴孩，松期且微细。","尝闻穆天子，更忆汉皇帝。","亲屈万乘尊，将穷四海裔。","车徒遍草木，锦帛招谈说。","八骏空往还，三山转亏蔽。","吾君感至德，玄老欣来诣。","受箓金殿开，清斋玉堂闭。","笙歌迎拜首，羽帐崇严卫。","禁柳垂香𬬻，宫花拂仙袂。","祈年宝祚广，致福苍生惠。","何必待龙髯，鼎成方取济。"],"title":"谒张果先生"}
