{"author":"吕本中","id":246134,"strains":["仄平仄平平，仄仄平仄仄。","○平○仄平，平平仄平仄。","仄平仄仄平，平仄仄平仄。","平平仄仄仄，仄仄平仄仄。","仄平平仄平，仄仄平仄仄。","平平仄仄平，○平仄平仄。","平平仄仄平，仄仄平仄仄。","平平仄仄仄，平平仄○仄。","平平平平平，仄仄平仄仄。","○平平平平，平仄仄平仄。","平平○仄仄，平平仄平仄。","平○○仄○，平平仄平仄。"],"paragraphs":["八年去东都，触事无一好。","沈绵淹岁时，忧虞满怀抱。","欲归故里闾，稀复旧耆老。","悠悠岁欲尽，忽忽身向老。","小堂佳有余，所恨来不早。","饥虫语夜霜，疏星乱衰草。","支撑坏壁高，侧转寒木小。","诗书久弃置，词林迹如扫。","佳人何时来，路远音信少。","庭前冬开花，扶杖起千绕。","春风回马首，清尊待君倒。","先期留酒钱，仍须具梨枣。"],"title":"谢无逸秦处度诸人皆许省试后见访冬夜有怀作此诗寄之"}
