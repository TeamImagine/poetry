{"author":"林表民","id":107351,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄平平平仄仄平。"],"paragraphs":["五载禅林结浄缘，又飞一锡过甘泉。","晓池洗钵云常润，夜阁翻经月自圆。","碧眼谁参庭畔柏，赤身难并社中莲。","饱看胜景多佳句，好为闲人寄一篇。"],"title":"寄圣水老法照"}
