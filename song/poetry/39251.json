{"author":"陆游","id":39251,"strains":["仄仄平平仄仄平，平平平仄仄平仄。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["定命元知不可移，更兼狂疾固难治。","履穿衣弊穷居日，齿豁头童大耋时。","耕钓诗多悲境熟，功名梦少感年衰。","今朝雨歇春泥散，剩伴儿童鬭草嬉。"],"title":"定命"}
