{"author":"杨亿","id":210484,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄平仄仄平。","平仄平平平仄仄，平平平仄仄平平。"],"paragraphs":["名园甲第接康衢，国典新成下直初。","庭竹碧鲜吟不足，盘飧方丈食无余。","炉中九转神仙药，案上百函亲故书。","仍说颜回今饮酒，秋来宁遣宴游疏。"],"title":"次韵和阁长修书毕退朝下直寄诸学士之什"}
