{"author":"韩琦","id":90740,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["闰首邮音得到无，使来还喜发双鱼。","却思塞上经时问，恰是吴中当日书。","人邈江山神自照，道存忠义信从踈。","昔年元白慈恩事，诗意虽同志未如。"],"title":"与余杭希文资政经时两绝音问忽得讯正与近致书同日因以诗寄"}
