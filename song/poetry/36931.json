{"author":"陆游","id":36931,"strains":["仄仄仄平平，仄仄仄仄仄。","平平平仄仄，平仄○仄仄。","仄平仄平仄，？仄仄平仄。","平仄仄仄平，仄仄平平仄。","仄平仄○仄，仄仄仄仄仄。","仄平仄仄仄，仄仄仄平仄。","仄仄○仄平，仄仄仄平仄。","平平平平平，仄仄仄○仄。","仄平仄平仄，仄仄仄仄仄。","仄平仄平平，仄仄仄仄仄。","仄○仄仄平，平平平仄仄。","仄平仄仄平，仄仄仄平仄。"],"paragraphs":["有客隠华山，学道忘岁月。","灵苗生绝壁，光景中夜发。","㔉根食之尽，倏尔换金骨。","通籍虎豹阍，日预通明谒。","绿章奏封事，误字坐责罚。","后身幸不忘，去日苦飘忽。","白首三入朝，未省及黔突。","方逃申公钳，已取卞和刖。","福微不盈眦，罪众几擢发。","上天岂怜之，寸步使屡蹶。","拔其利欲根，还之山水窟。","洗心谢宿愆，世事等闽粤。"],"title":"有客"}
