{"author":"苏辙","id":197012,"strains":["平仄平平仄仄平，○○仄仄仄平○。","平平仄仄仄○○，仄仄仄平平仄平。","平仄平平平仄仄，仄○平仄仄平平。","仄平平仄平○仄，○仄平平仄仄平。","平仄平平平仄仄，平平仄仄仄平平。","仄平平仄○平仄，平仄平平仄仄平。","仄仄平平平仄仄，仄平平仄仄○○。","仄平平仄平平仄，仄仄平平仄仄平。"],"paragraphs":["江上冰消岸草青，三三五五踏青行。","浮桥没水不胜重，野店压糟无复清。","松下寒花初破萼，谷中幽鸟渐嘤鸣。","洞门泉脉龙睛动，观里丹池鸭舌生。","山下瓶罂霑稚孺，峰头鼓乐聚簪缨。","缟裙红袂临江影，青盖骅骝踏石声。","晓去争先心荡漾，莫归夸后醉从横。","最怜人散西轩静，暧暧斜阳著树明。"],"title":"记岁首乡俗寄子瞻二首 踏青"}
