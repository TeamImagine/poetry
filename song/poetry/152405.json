{"author":"方一夔","id":152405,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。"],"paragraphs":["西转东移客兴阑，风枝惊鹊不曾安。","孤吟愧我诗筒涩，百罚怜君酒令宽。","西阁梅林迷雨浦，画桥松韵接寒滩。","相思一夜知何处，梦醒楼头钟欲残。"],"title":"沃祥卿和前韵见寄再和答之"}
