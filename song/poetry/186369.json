{"author":"吕陶","id":186369,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["十载闲经紫塞秋，辟书连上得君留。","一身已共冰壶洁，八法堪同墨宝收。","寿几欢心怜彩服，诗庭虚席待良筹。","古今京洛风埃甚，去有亨途莫倦游。"],"title":"送范庠博"}
