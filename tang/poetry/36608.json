{"author":"陈陶","id":36608,"strains":["仄平平仄仄，○仄○平仄。","仄仄○平平，平平仄平仄。","平平平平仄，平仄○仄仄。","仄仄平平平，○平仄○仄。","平平仄平仄，平仄仄平仄。","仄仄仄○○，平平仄平仄。","平平○仄仄，平仄仄平仄。","仄仄平仄平，平平平仄仄。","平平○仄仄，仄仄仄平仄。","平仄仄平平，○平仄平仄。"],"paragraphs":["乱山沧海曲，中有横阳道。","束马过铜梁，苕华坐堪老。","鸠鸣高崖裂，熊鬬深树倒。","绝壑无坤维，重林失苍昊。","跻攀寡俦侣，扶接念舆皂。","俛仰栗嵌空，无因掇灵草。","梯穷闻戍鼓，魂续赖丘祷。","敞豁天地归，萦纡村落好。","悠悠思蒋径，扰扰愧商皓。","驰想永嘉侯，应伤此怀抱。"],"title":"旅次铜山途中先寄温州韩使君"}
