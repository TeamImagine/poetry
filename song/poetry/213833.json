{"author":"陈师道","id":213833,"strains":["仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["石渠金马青云上，东里西门济水边。","上冢过家真乐事，平时持节贵当年。","成家旧学诸儒问，脱手新诗众口传。","范叔一寒今若此，相逢犹得故人怜。"],"title":"寄提刑李学士"}
