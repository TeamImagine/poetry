{"author":"韩驹","id":237066,"strains":["仄平平○平平平，仄平○仄平平平。","平平仄平○仄仄，仄仄仄平平平平。","仄仄仄仄平平○，仄仄平平平仄平。","仄平平仄仄平仄，仄仄仄仄平平平。","仄平平仄仄仄仄，仄仄平平平仄仄。","仄平平仄仄平仄，平仄仄仄仄○平。","仄平平仄仄仄仄，仄平仄平平仄平。","仄平仄仄平仄仄，仄仄平平平？平。","○平仄仄仄平仄，仄仄仄仄平平平。","平平仄仄仄仄仄，○平仄仄仄仄平。","平平平平仄平仄，仄平○仄平平平。"],"paragraphs":["黝奴生长西南夷，朅来中国蒙公知。","提携十年行万里，宠爱肯为新人移。","但愿结髪为玄妻，不愿能歌名雪儿。","夜寒僮仆尽僵缩，我独妩媚呈余姿。","只惭家世不可考，辩舌推源烦惠施。","苦言泸水异京水，生女那复白如脂。","或疑乌几定乃祖，又言黑貂为姆师。","托身似与青女约，荐枕常须黄你随。","长伸两脚得安卧，莫作杜老怜腰支。","他年老朽幸勿弃，从来弱质不自持。","贤哉翁诗善名我，不须更换昆仑诗。"],"title":"次韵黑毡歌"}
