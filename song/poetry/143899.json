{"author":"舒岳祥","id":143899,"strains":["平平仄仄平平仄，仄仄仄平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["曾闻画史传真诀，一叶旁边定一花。","莫把风晴拘格范，好于月露写精华。","耶溪舴艋花间屋，苕水鸳鸯叶底家。","浙水东西江路绝，坐吟濂说自咨嗟。"],"title":"和正仲咏荷"}
