{"author":"邓忠臣","id":199046,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄仄平仄仄平。"],"paragraphs":["屡见高文试泽宫，长年参校愧龙钟。","悬黎待价由来久，绿绮知音不易逢。","吉语乍闻随鹊喜，归期专欲问龟从。","到家莫负如泥约，光禄供醪味渐浓。"],"title":"重九考罢试卷书呈同院诸公二首  其二"}
