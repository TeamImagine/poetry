{"author":"曹勋","id":12818,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["见说当年梦甚真，公今高步挹清尘。","经传桐柏兼三洞，名在明廷接万神。","马过越山资浩气，花飞剡水正残春。","白云二友皆仙士，晤语多应一笑频。"],"title":"送王道录桐柏住庵二首  其二"}
