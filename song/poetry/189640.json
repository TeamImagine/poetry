{"author":"沈辽","id":189640,"strains":["平平仄平平平仄，仄平仄仄平仄仄。","仄平平平仄平仄，平平平平仄仄仄。","○平仄仄仄平仄，仄仄仄仄○平仄。","仄仄平仄仄平仄，平平仄平仄仄仄。","仄平仄仄仄○平，○仄仄平平仄平。","仄平仄平仄仄仄，平仄○仄平仄平。","仄平○仄仄平仄，平平平仄○仄平。","仄仄仄仄仄平仄，仄平仄仄平○仄。","仄平仄○仄仄仄，仄仄仄仄平平平。","平平仄仄仄仄仄，仄仄平仄平平平。"],"paragraphs":["平生雅游眉阳客，五年不见须已白。","借田东坡在江北，芟夷蓬蒿自种麦。","相逢不尽一樽酒，故态那复论欢戚。","手抱阿武劝余沥，维摩老夫失定力。","老夫寂寂出三湘，更欲卜居池水阳。","薄田止须数十亩，田上更树麻与桑。","老来正苦迫生事，清明虽近犹可秧。","罢亚若可博干𪎊，以无易有遥相望。","我舟即行不可驻，欲卜后会诚茫茫。","他时有信若可寄，不用辛苦为诗章。"],"title":"赠别子瞻"}
