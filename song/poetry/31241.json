{"author":"洪迈","id":31241,"strains":["○○仄仄平○仄，仄平平平仄仄仄。","仄○仄仄仄平仄，平仄平平仄平仄。","○平○仄平仄平，仄仄仄○平仄仄。","平平仄仄仄平仄，仄仄平平仄平仄。","仄○平仄平○平，仄仄○○平仄仄。","仄平平仄仄○平，○○平平平仄仄。","平平仄○仄平仄，仄○仄仄平平仄。","仄仄平仄平○平，仄仄仄平平○仄。","仄平平平仄○仄，○仄仄平平仄仄。","仄平仄仄○仄平，仄仄○○平仄仄。"],"paragraphs":["沈沈广厦清如水，市声人声不到耳。","一闲十日岂天赐，惭愧纷纷白袍子。","相逢更得金玉人，久矣眼中无此士。","连床夜语不成寐，往往鸡声忽惊起。","是中差乐真难名，昔者相过安得此。","但怜时节不相谋，正堕清明寒食里。","梨花已空海棠谢，外间物色知余几。","只恐风雨摧折之，负此一春吾过矣。","谢公寻山饱闲暇，应笑腐儒黏故纸。","锦囊得句应已多，万一相思频寄似。"],"title":"与叶晦叔同考校诸生锁宿贡院作"}
