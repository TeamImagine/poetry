{"author":"陆游","id":37385,"strains":["平平仄仄仄平平，仄仄平平仄仄平。","仄仄平平平仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["杨梅空有树团团，却是枇杷解满盘。","难学权门堆火齐，且从公子拾金丸。","枝头不怕风摇落，地上惟忧鸟啄残。","清晓呼僮乘露摘，任教半熟杂甘酸。"],"title":"山园屡种杨梅皆不成枇杷一株独结实可爱戏作长句"}
