{"author":"许及之","id":61085,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["绿阴昼静熟观棋，横出宁分正与奇。","要处不容留活眼，忙时翻笑敛愁眉。","手谈大似衔枚战，坐隠几同过枕师。","著罢了然无胜负，机心却许白鸥知。"],"title":"次韵仲归观弈"}
