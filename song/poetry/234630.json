{"author":"释怀深","id":234630,"strains":["平平仄仄仄平平，仄平平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平平仄平。","仄仄平平仄平仄，仄平仄仄仄平平。"],"paragraphs":["冲寒得得到天台，不为青山绿水来。","自愧过桥无脚力，却欣供圣有茶杯。","苍崖瀑泻银河阔，方广云收金殿开。","问讯厖眉老尊者，也须回首入尘埃。"],"title":"题石桥"}
