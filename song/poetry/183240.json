{"author":"刘攽","id":183240,"strains":["平仄仄平仄平仄平平平，平平仄仄平平平。","平平仄仄○仄仄，仄○仄仄平仄平。","仄○仄仄仄○仄，仄仄仄仄○○平。","平○仄仄平仄仄，仄仄平平○平平。","仄平仄平仄○仄，仄平仄仄平平平。","平平仄仄仄仄仄，平平仄平平仄平。","仄平○仄仄仄仄，仄平仄仄平平平。","平平平平平，平仄平平仄。","仄平平平仄，平仄仄○仄。","仄平仄仄仄，仄平仄平仄。","○仄仄平平仄平，平仄平平仄仄仄。","仄仄平平平，仄○平仄平。","仄仄仄仄平，平仄仄仄○。","仄平仄平仄仄仄，平平平仄平仄平。"],"paragraphs":["君不见天汉桥下东流河，浑浑瀚瀚无停波。","游人阅水看白日，骇浪瞥远红影蹉。","感叹世事亦如此，振顿两足行吟哦。","提钱买酒聊取醉，道傍高楼正嵯峨。","白银角盆大如艑，臛鸡煮蟹随纷罗。","黄花满把照眼丽，红裙女儿前艳歌。","乐酣兴极事反复，旧欢脱落新愁多。","夷门城东门，南对屠儿墓。","信陵今安在，宾客散如雾。","窃符事可鄙，袖椎复何慕。","犹令主人成大功，千岁英名若可遇。","笑杀平原君，耻从毛薛游。","选士十九人，毛遂晚见收。","丈夫一身贵特达，因人成事良足羞。"],"title":"王家酒楼"}
