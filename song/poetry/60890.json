{"author":"许及之","id":60890,"strains":["平仄平平仄仄平，仄平仄仄仄平平。","平平仄仄平平仄，平仄平平平仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["车马憧憧走皂台，面皮三寸积黄埃。","禅房永日窗开阖，天际孤帆潮往回。","二月风光供远眺，十年羁旅惬重来。","现前一宿圆成案，懒向胡僧问劫灰。"],"title":"浄光丈室开小窗颇得江山之胜次璧老壁间韵"}
