{"author":"韩偓","id":32087,"strains":["平平仄仄平平平，平平仄仄平平平。","仄仄平○平仄仄，仄○平仄平平平。","○仄平平○仄仄，仄平仄仄仄平平。","平平仄仄平平仄，仄仄○平仄仄平。"],"paragraphs":["伤时惜别心交加，搘颐一向千咨嗟。","旷野风吹寒食月，广庭烟著黄昏花。","长拟醺酣遗世事，若为局促问生涯。","夫君亦是多情者，几处将愁𣨼酒家。"],"title":"寄友人"}
