{"author":"喻良能","id":51416,"strains":["仄仄仄仄仄，平平仄平平。","仄平仄仄○，仄仄平平平。","○平仄仄平，平平平仄平。","仄仄平仄平，平平平仄平。","仄仄仄○○，平仄仄平平。","仄仄平仄○，平仄仄仄平。","平仄仄仄仄，仄平仄平平。","仄平仄仄平，平○仄○平。","仄平仄平○，仄仄仄仄平。","平仄仄平仄，仄仄平仄平。","平平仄○仄，仄仄○平平。","平平仄仄仄，平平平仄○。","平平平仄○，仄○平仄平。","仄平仄平仄，平仄平平平。","仄平仄仄平，平平仄平○。","平仄平仄平，平平仄平平。","仄平○平仄，平仄平平平。","仄仄仄仄平，仄仄平平平。","○平仄平仄，平平仄平○。","○○仄平仄，仄○仄平平。","仄仄仄平仄，仄仄平仄平。","仄平仄仄仄，平仄○平仄。","仄平仄平仄，平仄平仄平。","仄平仄平平，仄仄仄仄○。"],"paragraphs":["读我宋实录，元丰治明昌。","五年九月中，上特开天章。","从容谓辅臣，边民疲可伤。","吕独为朕言，他人终未尝。","已乃命正献，由定帅维扬。","学士加大称，庸以示宠光。","移镇未去久，趣归总台纲。","尔来九十年，谁其踵遗芳。","我公嫡孙行，祖烈蔚载扬。","持节古闽粤，摄事今福唐。","仁风杂和气，盎盎如春阳。","甿谣玉律响，圜扉春草长。","英声飞九重，御屏书益详。","广陵大都会，经理须才良。","拥麾往镇之，非公谅谁当。","延阁升宝书，恩纶湛洋洋。","左符分淮海，西顾宽岩廊。","想见入境初，快睹争星凰。","折冲向樽俎，宣威谢金汤。","行看有锋召，衮衣侍虞皇。","贱子一何幸，窃庇逾两霜。","误蒙剡荐牍，名彻凝旒傍。","受恩未知报，肝胆徒激昂。","唯祈转洪钧，复立弟子行。"],"title":"送吕宪帅维扬"}
