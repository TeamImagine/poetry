{"author":"郭祥正","id":192627,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄仄平仄仄平。","平仄平平仄平仄，仄平平仄仄平平。"],"paragraphs":["七星山色碧离离，山下空岩世所稀。","不独雾深知豹隐，有时水长见龙归。","方床莹洁仙人座，文石纵横织女机。","旋剔苍苔辨陈迹，李邕词翰亦依稀。"],"title":"石室后游"}
