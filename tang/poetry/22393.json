{"author":"李商隐","id":22393,"strains":["仄仄仄仄平仄仄，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["二月二日江上行，东风日暖闻吹笙。","花须柳眼各无赖，紫蝶黄蜂俱有情。","万里忆归元亮井，三年从事亚夫营。","新滩莫悟游人意，更作风檐夜雨声。"],"title":"二月二日"}
