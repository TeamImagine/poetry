{"author":"张仲素","id":11537,"strains":["平平仄平仄，平仄○平平。","仄仄○？仄，平平仄仄平。","平平平仄仄，仄仄仄平平。","○仄平平仄，平○仄仄平。","平平平仄仄，平仄仄平平。","平仄平平仄，○○仄仄○。"],"paragraphs":["迢迢玉绳下，芒彩正阑干。","稍复临𫛛鹊，方疑近露寒。","微明连粉堞，的皪映仙盘。","横接河流照，低将夜色残。","天榆随影没，宫树与光攒。","遐想西垣客，长吟欲罢难。"],"title":"玉绳低建章"}
