{"author":"刘攽","id":183862,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["黯澹流云索莫风，晓瞻双阙望苍龙。","秋还鹰隼非无意，凉入枫槐不变容。","寓直鬓毛悲骑省，雠书编简待陈农。","黄花黄叶催时节，倩问谁家酒最醲。"],"title":"酬王平甫"}
