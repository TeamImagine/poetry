{"author":"罗隐","id":30779,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["三秦流血已成川，塞上黄云战[马]闲。","只有羸兵填渭水，终无奇事出商山。","田园已没红尘内，弟侄相逢白刃间。","惆怅翠华犹未返，泪痕空滴剑文斑。"],"title":"即事中元甲子"}
