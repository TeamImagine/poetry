{"author":"贯休","id":40670,"strains":["平仄平仄平，仄平仄仄平仄○平，平平仄平仄。","仄平仄平仄，平平平仄仄。","仄仄平仄平，仄仄平平仄。","平平仄平仄，○仄○仄仄。","平仄仄仄仄，仄仄平○仄。","仄平仄平仄，平仄○仄仄。","仄平仄平仄仄平，平仄仄仄平平仄仄仄。","仄仄仄仄平平平，平平仄平仄○仄。","平平仄仄仄，平仄平平仄。","仄仄仄平仄，平平平仄仄。仄平○平平，仄平平仄○平平。","仄○仄仄平平仄，平平仄仄平平平。","仄仄平平仄平平，仄仄仄○仄○平。","仄仄仄仄仄，仄平仄平。","平平平○，○仄仄平，平平平平。"],"paragraphs":["为善无近名，窃名者得声不如心，诚哉是言也。","使君圣朝瑞，乾符初刺婺。","德变人性灵，笔变人风土。","烟霞与虫鸟，和气将美雨。","千里与万里，各各来相附。","信哉有良吏，玄谶应百数。","古人古人自古人，今日又见民歌六七袴。","不幸大寇崩腾来，孤城势孤固难锢。","攀辕既不及，旌斾冲风露。","大驾已西幸，飘零何处去？婺人空悲哀，对生祠泣沾莓苔。","忽闻暂寄河之北，兵强四面无尘埃。","唯祝銮舆早归来，用此咎繇仲虺才。","使四野雾廓，八纮镜开。","皇天无亲，长与善邻，宜哉宜哉。"],"title":"闻前王使君在泽潞居"}
