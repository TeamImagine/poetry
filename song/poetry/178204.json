{"author":"赵湘","id":178204,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["胜事如飞去不还，无人更立白云间。","西风落尽贝多叶，明月自来天竺山。","岩桂影寒泉暗滴，玉炉香减藓空斑。","孤猿亦有斜阳恨，莫道三声是等闲。"],"title":"翻经台"}
