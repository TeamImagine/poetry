{"author":"刘言史","id":18018,"strains":["仄平○仄平仄平，仄平仄仄平平平。","仄平平仄平仄仄，仄平仄仄仄仄平。","平仄平○仄平仄，平仄仄平平○仄。","○平仄仄○仄平，仄仄仄○平○仄。","仄平平仄仄○○，仄平平仄平○平。","仄平仄仄仄○仄，仄平仄仄平平平。","平平仄仄平仄仄，仄仄平平仄平仄。","仄平仄仄平平平，仄仄仄平仄仄平。","仄○平仄○平仄，平仄平平平○平。"],"paragraphs":["泰陵遗乐何最珍，彩绳冉冉天仙人。","广场寒食风日好，百夫伐鼓锦臂新。","银画青绡抹云发，高处绮罗香更切。","重肩接立三四层，著屐背行仍应节。","两边丸剑渐相迎，侧身交步何轻盈。","闪然欲落却收得，万人肉上寒毛生。","危机险势无不有，倒挂纤腰学垂柳。","下来一一芙蓉姿，粉薄钿稀态转奇。","坐中还有沾巾者，曾见先皇初教时。"],"title":"观绳伎"}
