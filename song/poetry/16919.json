{"author":"王之望","id":16919,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["百首新诗句句妍，追还江左一千年。","春归池草难专美，冷入江枫称所传。","一字人知吟不到，八分我喜录成编。","西来所得真多矣，满箧今藏锦绣篇。"],"title":"还鲜于蹈夫诗编"}
