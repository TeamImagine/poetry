{"author":"孙应时","id":82502,"strains":["平平仄仄平平仄，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["三年腊日常为客，愁绝梅花独自看。","万里尘沙走西蜀，九衢风雪卧长安。","生来可是儒冠误，老去偏知世路难。","安得长闲伴溪叟，醉歌时掣钓鱼竿。"],"title":"杭都旅舍腊日感事"}
