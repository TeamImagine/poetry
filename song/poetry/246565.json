{"author":"吕本中","id":246565,"strains":["仄平仄仄仄仄仄，仄仄仄平平仄平。","仄仄仄平平仄仄，仄平仄仄仄平平。","平平平仄仄平仄，平仄平平仄仄平。","仄仄平平平仄仄，平平仄仄平平仄。"],"paragraphs":["一双一只路傍堠，乍有乍无天际星。","乱叶入船侵破衲，疾风吹水拥枯萍。","山林何谢难方驾，诗语曹刘可乞灵。","酒碗茶瓯俱不厌，为公醉倒为公醒。"],"title":"西归舟中怀通泰诸君"}
