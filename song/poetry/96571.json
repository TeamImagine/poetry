{"author":"刘植","id":96571,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["楼压浔阳地望雄，四无倚著拄晴空。","九支江汇栏干外，双剑峰明雾霭中。","庾令声名犹昨日，屈平兰芷又薰风。","绸缪牖户知何计，须及长淮枣未红。"],"title":"浔阳江楼"}
