{"author":"陆游","id":40440,"strains":["仄仄平仄平，仄仄平仄仄。","仄平○仄仄，仄仄仄仄仄。","仄平仄仄仄，仄仄平平仄。","仄平平仄仄，仄仄仄仄仄。","仄○仄仄仄，？仄仄仄仄。","仄仄平平平，仄平仄平仄。","平平仄平平，平仄仄仄仄。","仄平仄○○，平仄仄仄仄。"],"paragraphs":["忆昔年少时，把卷惟引睡。","惰游过日月，自咎辄涕泗。","老来百事废，却觉书多味。","岂惟时有得，圣域可坐致。","譬如入武库，戃恍不暇视。","浅陋安能名，出门但惊喟。","天球及河图，千古所共秘。","幸今发其藏，虽老敢自弃。"],"title":"读书"}
