{"author":"陶梦桂","id":104829,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["倦倚栏杆对暮霞，展君吟卷喜无涯。","圆如掌上黄金弹，清比梅梢白玉花。","试问山林无我辈，却将景物付谁家。","风檐把玩徘徊久，烟在平林月在沙。"],"title":"次韵二首  其一"}
