{"author":"李纲","id":243044,"strains":["○平仄平仄，平仄仄平平。","仄平仄仄仄，平仄平平平。","平平平仄仄，仄仄平仄平。","仄○平仄仄，平仄仄仄○。","仄○仄平平，仄仄○平平。","平仄仄平仄，仄仄平平平。","○平仄平平，仄仄平平平。","仄仄仄仄仄，仄○仄仄平。","仄仄仄仄仄，仄仄仄仄平。","平仄仄○仄，仄仄平仄平。"],"paragraphs":["吹台一樽酒，平昔接英游。","棘闱澹墨榜，曾见成名秋。","焉知江海上，乃复同唱酬。","子如清庙器，端俟识者收。","又如御厨珍，可用三公羞。","髙志凛冰雪，妙语锵琳球。","三年未飞鸣，一举宜无俦。","我已谢世网，逝将老一丘。","愿子勉自爱，食肉鄙虎头。","名节乃难立，富贵良易求。"],"title":"尧明以五诗賮行辞意激昂钦玩无已辄用第五首次韵为报聊发一笑"}
