{"author":"晁说之","id":219641,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平仄平仄仄，仄平平仄仄平平。"],"paragraphs":["白头青简负三余，得丧穷通不问渠。","但恐风霜侵尔稼，敢期盗贼避吾闾。","秋蝉冬蝶空离恨，渭水秦山政索居。","何日离合南北史，倩君成就一家书。"],"title":"次韵任伯途中见寄  其二"}
