{"author":"刘攽","id":183676,"strains":["仄仄平平仄仄○，平平仄仄仄平平。","仄○仄仄平平仄，仄仄○平平仄平。","平平仄仄平平仄，仄○平平平仄平。","平仄仄平平仄仄，仄平○仄仄○平。"],"paragraphs":["误以雄名荐九重，天书待诏未央宫。","白衣不召崔亭伯，赋笔犹残亡是公。","魂惊晚出芙蓉辇，泪堕春生杨柳风。","衰鬓迩来元自白，可堪回首望遗弓。"],"title":"感事"}
