{"author":"戴复古","id":94078,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["客里几逢端午节，看成雪鬓与霜髯。","救人采得三年艾，背世翻成六日蟾。","老境可怜归未得，羁怀长是病相兼。","猛思一醉酬风月，笑撚菖花揭酒帘。"],"title":"癸巳端午呈李伯高"}
