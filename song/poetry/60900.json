{"author":"许及之","id":60900,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["鸰原分派住松山，溪绕山围屋数间。","今少蓬成今宅相，旧将军写旧堂颜。","移来城市真堪贵，才混嚣尘便等闲。","教子教孙风月夜，琴书声里水潺潺。"],"title":"为季和弟作溪堂扁榜赋唐律一首纪实"}
