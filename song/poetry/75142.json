{"author":"赵蕃","id":75142,"strains":["仄仄平平平仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平平仄平。"],"paragraphs":["四海虽云皆弟昆，怅兹薄俗与谁论。","平生泛爱老逾厌，独觉君家久更敦。","百里阑干山作几，数家篱落竹为村。","异时相忆相思处，明月清风同酒樽。"],"title":"留别周愚卿兄弟"}
