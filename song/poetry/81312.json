{"author":"张镃","id":81312,"strains":["仄仄平平仄仄平，仄平平仄仄平平。","仄平仄仄平仄仄，平仄平平平仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["路转苍湾静者家，抱墙修竹舞檐斜。","佛灯镜照无尽像，书馆池栽成行花。","粗有田园真可乐，不维车服更何加。","晚来清致因闲取，非故邀君一煮茶。"],"title":"五林方沈氏居"}
