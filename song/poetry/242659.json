{"author":"李纲","id":242659,"strains":["仄仄平平仄平仄，平仄平平仄○仄。","仄平平仄仄平平，平仄仄平平仄仄。","○平平仄○平平，平仄平平平仄平。","仄平○仄平仄仄，○仄仄平平仄平。"],"paragraphs":["怪底春山桂开早，仙籍浮香远相告。","固知钟爱在贤郎，谁谓笔根无显报。","亲宾来贺如云奔，车马煌煌于氏门。","七杯燕客吾未与，应欲特开东阁樽。"],"title":"季明之子登第戏成小诗并纪岩桂之异"}
