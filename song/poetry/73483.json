{"author":"赵蕃","id":73483,"strains":["仄仄仄仄平，平仄平○仄。","仄仄平平平，仄仄平仄仄。","平平平平仄，仄仄平平仄。","仄平○仄平，平仄平仄仄。","平平平仄仄，仄平仄平仄。","平仄仄平仄，仄仄仄仄仄。","仄仄仄仄平，平平仄平仄。","仄仄平仄平，○仄平仄仄。","○平平平平，仄仄平平仄。","平平平仄仄，仄仄○平仄。","仄平○平平，○仄仄平仄。","○平仄仄平，仄平○仄仄。","仄仄平○平，仄仄平平仄。","平○仄仄仄，仄仄平仄仄。","仄平仄平平，仄仄平仄仄。","仄平仄仄平，平○平仄仄。","平○仄仄平，仄仄平平仄。","平平仄○仄，平仄平仄仄。","仄平仄平平，平平仄平仄。","仄仄仄平平，平平平仄仄。"],"paragraphs":["吏事要及民，何假须缘饰。","是故西都儒，往往名背实。","萍乡孙明府，抱负惟儒术。","起家长此邦，为政皆有述。","催科非我急，急民使滋殖。","今夏戒艰食，粒米劝蓄积。","种麦贵宿耕，禾孙视前绩。","是我贤弟昆，三市俱鼎立。","正之官南昌，大吏遭丝刻。","为陈先世事，稍稍从吾律。","窃尝叹斯人，当补谏争缺。","如何即九原，我为长太息。","叔也今王官，路以云霄逼。","才难未易识，屡荐今始入。","赣川与洪州，目见非耳得。","使之佐庙谟，弥缝宁阙职。","公行被里言，步武俱文石。","为移一县政，于以均万国。","我虽落蛮夷，归来岂无日。","傥遂乐耕耘，于焉吾事毕。"],"title":"赠孙从之"}
