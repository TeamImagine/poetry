{"author":"刘克庄","id":110055,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["作堂肯以止为名，出处遥知讲已精。","纵使胸中横绿野，未应度外置苍生。","波颓公独能山立，漏尽人方喜夜行。","千载英雄须冷笑，孔明回首学渊明。"],"title":"又真止堂一首"}
