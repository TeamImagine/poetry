{"author":"张佖","id":982,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["征帆初挂酒初酣，暮景离情两不堪。","千里晚霞云梦北，一洲霜橘洞庭南。","溪风送雨过秋寺，磵石惊龙落夜潭。","莫把羁魂吊湘魄，九疑愁绝锁烟岚。"],"title":"秋晚过洞庭"}
