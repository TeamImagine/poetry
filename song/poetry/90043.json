{"author":"张方平","id":90043,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["石门路已绝尘寰，紫柏高深不可攀。","野色苍茫连远水，暮云惨淡裹寒山。","琴碁有徇皆为役，松竹无情且共闲。","卉醴一杯时自酿，陶然亦可发朱颜。"],"title":"赠赵抱一"}
