{"author":"王炎","id":69410,"strains":["仄仄平平平仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["鼓角声悲城上头，沈郎怀古一登楼。","下临平楚容回顾，北望神州定欲愁。","叫日征鸿云路冷，嘶风战马塞垣秋。","人间俯仰更兴废，江汉滔滔万古流。"],"title":"和沈粹卿登南楼韵"}
