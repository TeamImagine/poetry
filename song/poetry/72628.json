{"author":"曾丰","id":72628,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平仄仄仄平。"],"paragraphs":["喜得家书睡不成，拥衾欹枕数寒更。","冲风铁板俄惊晓，映日纱窗又报晴。","蹀躞过桥朝马响，咄嗟争道担夫声。","利名失脚时回首，虽未能忘也较轻。"],"title":"京都旅卧"}
