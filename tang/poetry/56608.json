{"author":"韦应物","id":56608,"strains":["仄仄○仄仄，仄仄平仄平。","仄平○仄平，平仄仄仄平。","仄仄平平仄，平仄平仄平。","平仄○平仄，平仄仄仄○。","平平仄仄平，仄仄仄仄平。","平仄平平平，仄平仄仄平。","仄仄平平仄，仄仄仄平平。","平平仄仄仄，仄仄平仄○。","平仄仄平仄，平平仄平平。","仄平仄平仄，仄仄平平平。"],"paragraphs":["宰邑分甸服，夙驾朝上京。","是时当暮春，休沐集友生。","抗志青云表，俱践高世名。","樽酒且欢乐，文翰亦纵横。","良游昔所希，累䜩夜复明。","晨露含瑶琴，夕风殒素英。","一旦遵归路，伏轼出京城。","谁言再念别，忽若千里行。","闲合寡喧讼，端居结幽情。","况兹昼方永，展转何由平。"],"title":"朝请后还邑寄诸友生"}
