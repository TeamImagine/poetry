{"author":"胡铨","id":16284,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["风亭小立梦初残，步步凌空对广寒。","照眼双明清可掬，闲情一味淡相看。","晓萦瑞雾黏初润，晴映高云暴未干。","三嗅临风思无限，蕊宫遥夜酒初阑。"],"title":"和林和靖先生梅韵  其二"}
