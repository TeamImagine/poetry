{"author":"陆游","id":38070,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["淡霭轻飔入夏初，一窗新绿鸟相呼。","出门易倦常归卧，著句难工但自娱。","花径蝶闲无堕蕊，酒楼人散有空垆。","闽川茶笼犹霑及，肺渴朝来顿欲苏。"],"title":"初夏"}
