{"author":"董嗣杲","id":154609,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["移来菊本已成丛，潦退园篱失笑空。","梦蝶自应知境幻，问牛谁谓可年丰。","渺茫天地浮秋水，寂历溪山截暮虹。","蛩咽莫禁莎砌湿，万愁愁付酒杯中。"],"title":"水退小园散步时垂替感赋"}
