{"author":"洪咨夔","id":100191,"strains":["仄仄平仄平，仄平仄平仄。","仄平平仄平，仄仄平仄仄。","平平仄平仄，○仄仄平仄。","平平平平平，○仄平仄仄。","仄平仄仄仄，仄仄仄平仄。","仄仄平仄仄，仄仄平○○。","平平仄仄仄，仄平○仄仄。","平平仄平平，仄仄仄平仄。","○仄仄仄仄，仄仄仄仄仄。","仄仄仄平仄，仄仄仄仄仄。","仄仄仄仄平，平平仄平仄。","仄○○○○，平平平平仄。","仄仄平平平，平○仄平仄。","平平○平仄，仄仄仄○仄。","平○平平○，仄仄平平仄。","仄仄平仄平，平仄仄仄仄。"],"paragraphs":["炙玉怀雪狸，脍银忆冰鲚。","异哉山泽荒，坐我穷鬼祟。","儿头似耶白，相对玩残岁。","炉寒灰荧荧，檠涸灯翳翳。","擘柑老赤脚，煖酒小青髻。","一酌佳入蔗，再酌甘胜荠。","陶然会道妙，嗒然司德契。","吾身与乾坤，共此小关捩。","三百六十节，一节一节系。","四万八千息，一息一息继。","日月有往来，阴阳有开闭。","太和行其间，周流无边际。","腊尽梅纷披，春回柳摇曳。","非时难强揠，有命莫过计。","颜回箪瓢空，季路缊袍弊。","只恐非大贤，公不待后世。"],"title":"腊月二十五夜"}
