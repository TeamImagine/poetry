{"author":"张耒","id":217653,"strains":["仄仄仄平仄，○平平仄平。","仄平平仄仄，仄仄仄平平。","平仄○平仄，平平仄仄○。","平○平仄仄，仄仄仄平平。","仄仄平平○，○平平仄平。","仄平平仄仄，○仄○平平。","平仄平○仄，平平仄仄平。","○○平仄仄，平仄仄平平。","平仄平平仄，平平仄仄○。","平平平仄仄，平仄仄平平。","平仄平平仄，平○仄仄平。","仄平平仄仄，平仄仄平平。","仄仄平○○，平○平仄平。","仄平平平仄，仄仄仄平平。","○仄平平仄，平平○仄平。","仄平平仄○，仄仄仄○平。","仄仄平平仄，○平仄仄平。","○平平仄仄，仄仄仄○○。"],"paragraphs":["荏苒岁云暮，空山朝夕阴。","可堪连日雨，并作晚秋霖。","萧飒三川合，凄凉八月深。","衰荷啼卧水，怨叶泣辞林。","径滑蓬蒿长，庭荒苔藓侵。","远声连促织，疏滴和清砧。","灯暗残更梦，闺寒向晓衾。","沾衣贫路客，啼苦失巢禽。","天接岗峦近，云连草树深。","川容千仗肃，溪力万艘沉。","红湿梨垂颊，黄沾菊破金。","苑荒怀古恨，楼远望乡心。","碧涨池中浪，青藏云外岑。","客城阴燐走，败舍湿蜗寻。","骑省惊衰飒，荆州叹滞淫。","恨饶经暑扇，冷入补衣针。","懒学书高阁，驱愁酒细斟。","离忧殊未阕，怅望一长吟。"],"title":"秋雨书事"}
