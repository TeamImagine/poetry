{"author":"释文珦","id":134237,"strains":["平平仄平平仄平，平平仄仄平平平。","仄仄○平仄平仄，平平仄仄平平平。","平仄仄○平仄仄，平仄平平平仄仄。","平平平仄平仄平，平仄仄平平仄仄。"],"paragraphs":["高僧诵经经出泉，泉灵不许蛟龙眠。","湛湛长开古明镜，泠泠暗泻朱丝弦。","曾说煮茶甘入齿，为是心源功德水。","渊然千古无是非，遮莫放人来洗耳。"],"title":"灵泉篇"}
