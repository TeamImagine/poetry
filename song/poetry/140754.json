{"author":"姚勉","id":140754,"strains":["仄平平平平○平，平仄仄平平仄○。","○○仄仄仄平仄，仄仄仄仄平平平。","平平仄仄平平仄，仄○平仄仄仄仄。","仄仄平平仄仄平，平○平仄○平仄。","平平仄仄仄仄平，平平平平仄○平。","仄平仄仄仄仄仄，仄平仄仄仄仄仄。"],"paragraphs":["所翁先生人中龙，豪气下吞江海空。","当其得意作龙首，老手直与神天通。","雄辞妙语层层出，醉中千幅笔一息。","不遇先生大醉时，人间安肯留真迹。","先生往往自写真，非龙之龙盖其人。","请君什袭宝此墨，此翁此墨不易得。"],"title":"题李锐父所藏陈所翁龙轴"}
