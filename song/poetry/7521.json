{"author":"王之道","id":7521,"strains":["平平平仄仄仄平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["迢迢山势去委蛇，林木东头见荻陂。","疏竹依岩秋迸笋，病桑经火雨生枝。","草侵药种多难辨，土拨松苖欲自移。","照眼谁家几枝橘，出篱丹实正离离。"],"title":"秋兴八首追和杜老  其八"}
