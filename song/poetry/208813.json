{"author":"吕南公","id":208813,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["闻说群芳初满园，未能寻赏恨参天。","风豪雨横伤鶑蝶，酒冷诗荒负管弦。","屐齿有时临藓径，马头何日破晴烟。","谁何赠我宽怀语，每道新年似旧年。"],"title":"次韵辉卿感春  其三"}
