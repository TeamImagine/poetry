{"author":"郑刚中","id":252262,"strains":["仄仄仄平平，平平平仄仄。","仄平平仄平，平仄平平仄。","○平仄平仄，仄仄仄仄仄。","平平仄仄仄，仄仄仄平仄。","平○仄○○，仄○平仄仄。","仄○平仄平，仄仄仄仄仄。","仄平平仄平，仄平仄平仄。"],"paragraphs":["玉骨透花寒，冰壶清露滴。","暗香惊返魂，移自芝兰侧。","殷勤置书几，粲粲百态出。","徘徊欲与语，奈此雪霜色。","髙标邈难亲，欲疏还不得。","个中须有诗，苦觅不到笔。","要须明月来，托之问姑射。"],"title":"梅花"}
