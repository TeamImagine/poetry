{"author":"张耒","id":217546,"strains":["平平仄平仄，仄仄仄平平。","仄仄仄平仄，平平平仄平。","平平仄平平，仄仄平仄平。","平平仄仄平，仄仄平平平。","平仄仄仄仄，仄○平仄平。","平平平仄○，仄仄○平平。","平平仄平仄，仄仄平○平。","仄仄仄仄仄，平平仄平平。","仄仄平仄仄，平平仄平平。","平平仄仄仄，○仄仄平平。"],"paragraphs":["今晨起何早，盥漱坐南轩。","啄木响高柳，春渠鸣乱泉。","悠然此时心，默默谁与言。","焚香阅素书，濯手开灵篇。","神爽道自合，体和真亦全。","萧萧毛发轻，浩气驱昏烦。","呼童策藜杖，蹑露开中园。","撷彼杞与菊，归烹助盘飧。","既饱谁与乐，登高望南山。","还归酌美酒，兴罢复陶然。"],"title":"感春十三首  其六"}
