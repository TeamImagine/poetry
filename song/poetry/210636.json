{"author":"杨亿","id":210636,"strains":["仄仄仄平平，平平○平平。","○平平仄仄，仄仄○平○。","仄仄平平仄，平平仄仄平。","仄平平仄仄，仄仄○平平。","仄仄平平仄，平平○仄○。","○平仄平仄，平仄仄○仄。"],"paragraphs":["洛社负才名，吾宗占宁馨。","闻诗趋鲤室，袭庆堕鳣庭。","力学窥堂奥，孤飞彻杳冥。","一枝攀绿桂，百里应华星。","汉网何曾密，吴歈正好听。","油囊满醇酎，千日莫期醒。"],"title":"杨日华宰钱塘"}
