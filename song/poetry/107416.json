{"author":"王迈","id":107416,"strains":["平平平仄仄，仄仄○平平。","平仄仄仄平，仄仄仄平平。","仄仄○平仄，平平仄平平。","仄平平平平，仄仄仄仄平。","仄平仄○平，仄仄平○○。","平平仄仄平，○平仄平平。","平仄仄平平，平仄仄平平。","平平仄平平，仄仄仄仄○。","○平仄仄仄，○仄仄○平。"],"paragraphs":["西山门下士，杂袭如鱼鳞。","惟我与子文，受爱异他人。","送我长沙序，言言足书绅。","赠君樵川诗，字字示宠珍。","潜斋养正堂，两记尤谆谆。","为君说太玄，藏心养灵根。","为我演蒙颐，山立静澄神。","先生爱吾徒，不啻子弟亲。","将何报此德，相与玉其身。"],"title":"寄浙漕王子文野以思君令人老五字为韵得诗五首  其四"}
