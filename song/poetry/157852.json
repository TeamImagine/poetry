{"author":"韩维","id":157852,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["红旆重来镇故乡，吏民欢喜拂牙床。","忽颁优渥垂天诏，仍许衰残守郡章。","自笑木鸡犹独立，人嗟竹马漫相将。","君皇念旧恩非浅，南北圭符各一方。"],"title":"和乐道"}
