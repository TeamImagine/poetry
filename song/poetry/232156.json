{"author":"李彭","id":232156,"strains":["仄仄平平仄，平平仄平平。","仄仄○仄平，平平平仄平。","平平仄仄平，仄仄仄○平。","平平平平仄，平仄○仄平。","仄平仄平仄，仄仄平○平。","平平仄平平，平○仄平平。","仄○仄仄平，仄仄仄仄平。","仄仄仄○仄，平平仄平平。","平平仄仄仄，仄仄平平平。","仄仄仄仄仄，仄平仄平平。","仄平平仄○，○平平○平。","仄平仄平仄，仄平平仄平。","平○仄平仄，平平○仄平。","○平仄平仄，仄仄仄仄○。","仄平平平仄，平平仄平平。","仄仄仄仄○，仄平平仄平。","仄仄仄仄仄，仄仄仄仄平。","仄平○仄平，平仄仄平平。","平平仄仄仄，仄仄○平平。","仄○仄仄仄，平仄平平平。","平仄○仄仄，平仄仄仄○。","平平仄平○，仄仄平仄○。","平平仄平仄，○平平平仄。","仄平仄仄仄，仄平平仄平。","仄平平○○，平平仄平平。"],"paragraphs":["昔在冯光禄，精兵伐莎车。","大宛献象龙，权奇天马驹。","朝趋不动尘，历块暮过都。","银鞍香罗帕，晞骥行坦途。","一朝伏辕下，局趣时长吁。","霜蹄绕羊肠，翻思在坰娱。","复闻郭槖驼，种蓺绝代无。","擢秀土膏动，安恬肆纡余。","侪流失妙理，静躁由来殊。","木性不受触，剥肤验荣枯。","柳侯为作传，临民真楷模。","嗣公武夷秀，淡然云水徒。","风期压支遁，渊源从老卢。","膏肓在岩壑，浩浩不可污。","屡辞公侯聘，烟霞閟团蒲。","忽著垢墨衣，俯身蛙黾区。","我本佛国净，示见秽土居。","譬之喷玉姿，骧首径崎岖。","虽怀万里气，讵可轻艰虞。","亦如莳卉木，涵养须敷腴。","根节藏蠹蝎，安忍不剔除。","名驹即商鉴，种术毋令疏。","邾蟊或蜂虿，三言成於菟。","愿公置坐右，爱之良不诬。","夜窗为长吟，霜飚响高梧。"],"title":"送嗣行叟住云岩"}
