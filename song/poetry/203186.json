{"author":"释道潜","id":203186,"strains":["平平平仄仄，平仄平○仄。","○平仄仄平，平平平仄仄。","平平○仄平，平仄仄平仄。","平平仄平平，仄仄平仄仄。","平平仄平平，仄仄仄仄仄。","仄平○仄仄，仄仄仄平仄。","平仄仄平○，仄平平仄仄。","○平仄仄仄，平仄平仄仄。","平平仄仄平，仄仄平平仄。","仄仄仄平平，○仄仄○仄。","仄仄仄平平，○平平○仄。"],"paragraphs":["都城公子海，贤否良难会。","从容翰墨场，班班知所诣。","超然三四公，词学昔人配。","源流出苏黄，汲引功岂细。","斯人固才华，气节复远迈。","一官从幕府，未觉簿书碍。","投刃却凫行，岸巾依物外。","凝香久寂寞，清绝今可继。","初辞广陌尘，笑鼓春江枻。","楚岫与吴山，相望挹空际。","莫唱渭城歌，临流增叹喟。"],"title":"送伯言赴姑苏上幕"}
