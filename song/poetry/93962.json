{"author":"戴复古","id":93962,"strains":["仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["少泊石门观瀑布，明知是水却疑非。","乱抛雪玉从天下，散作云烟到地飞。","夜听萧萧洗尘梦，风吹细细湿人衣。","谢公蜡屐经行处，闻有留题在翠微。"],"title":"括苍石门瀑布"}
