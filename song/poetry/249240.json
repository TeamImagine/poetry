{"author":"曾几","id":249240,"strains":["平平仄仄仄仄平，平仄平平仄仄平。","平仄平平仄平仄，仄平平仄仄平平。","仄平仄仄仄平仄，平仄仄平平仄平。","仄仄平平仄平仄，仄平平仄仄平平。"],"paragraphs":["谁将老境觅菟裘，聊与瞿昙共一丘。","青士无多自萧散，紫君虽小亦风流。","要须憩寂有茅宇，何以落成惟茗瓯。","稳看林间上番笋，惜无余地可通幽。"],"title":"寓广教寺东轩"}
