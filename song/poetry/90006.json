{"author":"张方平","id":90006,"strains":["平平平仄仄，平仄仄仄平。","仄平平平仄，平○仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平○仄平。","平○平仄仄，平仄仄平平。","平仄平平仄，平○仄仄平。"],"paragraphs":["愆阳干岁事，斋殿轸予忧。","默为斯民祷，心从六事求。","同云俄蔽景，盈尺忽呈休。","淅沥千琼树，峥嵘万玉楼。","尘氛开紫宙，气象露皇州。","雕鹗精神劲，松筠操禀优。","边庭伤久戍，农亩庆来麰。","咨尔臣邻地，常期九叙修。"],"title":"喜雪"}
