{"author":"刘子澄","id":118148,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["治水神书在此祁，溪名犹似念胼胝。","当时民垫赖谁力，今日地平惟佛祠。","泉出玉床疏作乳，火生丹窖结成芝。","云峰自有樵人径，岣嵝寻碑误退之。"],"title":"云峰寺诗"}
