{"author":"仇远","id":164209,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平仄仄仄仄平平。"],"paragraphs":["渊明白髪满头生，肯赋闲情未老成。","自笑冷官租屋住，每因来使出郊迎。","横经空忝先生号，解印仍呼处士名。","惟有溪干隠君子，知予的的愿归耕。"],"title":"子野雪后寄和却寄廷玉  其一"}
