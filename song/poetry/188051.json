{"author":"王令","id":188051,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["虽无才学可人群，偶有诚心与古亲。","兹世几人能永富，此身何恤不终贫。","生无簪绶身宁屈，死有诗书志尚伸。","自匪与君尝素计，斯言何敢易谋人。"],"title":"次韵朱昌叔见赠"}
