{"author":"孔平仲","id":203579,"strains":["仄平仄仄仄，仄仄仄平平。","平仄平平仄，○仄平平平。","仄仄仄○仄，平仄平平平。","仄仄仄○仄，平平平仄平。","仄仄仄仄仄，仄平仄○平。","仄仄仄仄平，仄仄仄仄平。","仄仄仄仄仄，仄仄仄平平。","平仄仄平仄，仄仄平仄仄。"],"paragraphs":["众人喜乞巧，我以巧为忧。","言巧多欺佞，行巧为邪柔。","学巧竞穿穴，文巧多雕锼。","巧不令如此，宜吾之耻求。","我欲守拙性，浩然镇轻浮。","尽窒众巧门，化以孔与周。","此志尚未遂，感激在初秋。","南顾问牛女，女实能巧不。"],"title":"乞巧"}
