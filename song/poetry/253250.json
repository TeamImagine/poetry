{"author":"李弥逊","id":253250,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["八尺茅茨老竹林，细偿南北故园心。","一溪止水清涵月，三日行云薄酿霖。","归计欲成犹恨晚，醉愁无赖正伤今。","唤回柏子香中梦，屋角秋声乱翠阴。"],"title":"初归筠荘苏粹之以诗见贻次韵答之  其一"}
