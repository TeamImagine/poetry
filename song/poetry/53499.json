{"author":"项安世","id":53499,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["天生明月照秋空，人把鲜晴候岁功。","可忍浮云来镜里，更堪风雨落庭中。","旌旗踏浪惊吴俗，灯火连街见楚风。","江海归来心未稳，犹疑醒眼是朦胧。"],"title":"又中秋小雨"}
