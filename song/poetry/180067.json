{"author":"王安石","id":180067,"strains":["平平仄平○，仄仄仄○仄。","○平平平平，仄仄仄○仄。","仄仄仄平仄，仄平平仄平。","○平平仄平，平仄仄平○。","仄平平仄○，平仄仄仄平。","○○仄平仄，仄仄仄仄平。","平○平仄平，仄仄仄平平。","仄仄仄○平，仄仄○仄○。","平仄仄仄平，○平仄○平。","仄平仄仄○，平仄仄平平。","○平仄仄○，平仄仄仄平。","仄仄仄仄仄，平平仄平平。","仄仄仄仄仄，平平仄平平。","仄平仄平平，仄仄仄仄平。","平○仄平平，仄仄仄仄平。","仄平仄仄仄，平仄仄仄平。","平平仄平仄，仄仄平平平。"],"paragraphs":["人生九州闲，泛泛水中木。","漂浮随风波，邂逅得相触。","始我与夫子，得官同一州。","相逢皆偶然，情义乃绸缪。","我于人事疏，而子久矣修。","磨砻以成我，德大不可酬。","乖离今六年，念子未尝休。","岂不道相逢，但得顷刻留。","欢喜不满颜，长年抱离忧。","古人有所思，千里驾车牛。","如何咫尺间，而不与予游。","顾惜五斗米，无辜自拘囚。","念彼磊落者，心颜两惭羞。","剡山碧榛榛，剡水日夜流。","山行苦无巇，水浅亦可舟。","使君子所善，来檄自可求。","何时子来意，待子南山头。"],"title":"寄丁中允"}
