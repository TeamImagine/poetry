{"author":"唐庚","id":227632,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄平平。","仄仄仄平平仄仄，仄平平仄仄平平。"],"paragraphs":["可曾为客到江阳，塞上萧条断旅肠。","歌动竹枝终日楚，笛吹梅弄数声羌。","仰天太息偷衔愤，被髪惊呼不为狂。","校尉自能青白眼，肯教牛尾一般黄。"],"title":"赠泸倅丘明善二首  其二"}
