{"author":"俞德邻","id":153226,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["倦客思归整旆鞍，班荆祖道驻江干。","浮云流水别离易，明月清风会晤难。","携妓东山须载酒，上书北阙莫求官。","诸公衮衮君休羡，得马还将失马看。"],"title":"送程道大归新安兼简宪使卢处道学士四首  其一"}
