{"author":"释正觉","id":5181,"strains":["仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["快雨快晴寒食近，峥嵘芳事趁佳辰。","弄风柳絮疑成雪，满地榆钱买得春。","雷吐英英茶爪露，暖班茁茁蕨拳伸。","桃华眼闹随蝴蝶，谁似灵云识故人。"],"title":"雨晴偶作示禅者"}
