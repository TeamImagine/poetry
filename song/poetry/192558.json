{"author":"郭祥正","id":192558,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["游人随处踏青时，日永天低乐奏迟。","水上往还多翠碧，盘中光洁尽琉璃。","重山复岭争侵户，浅杏深桃半出篱。","正是鲜春堪爱惜，劝君莫作送春诗。"],"title":"再和阮轩即事"}
