{"author":"陈则翁","id":152538,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["貔貅齐拥霍嫖姚，却笑青山说豹韬。","兵马夜行残月下，弓旌寒响朔风高。","壶浆故老愁啼血，野饭将军猛茹毛。","自笑书生随玉帐，也腰刀剑束征袍。"],"title":"闽峤军中"}
