{"author":"史浩","id":19723,"strains":["仄平平仄仄平平，仄平平平仄仄平。","平仄平平平仄仄，平平平仄仄平平。","平平仄仄平平仄，平仄平平平仄平。","平仄平平平仄仄，仄平平仄仄平平。"],"paragraphs":["试于京口驻旌麾，仰觇清光在日围。","浮玉林峦随指顾，平山栏槛尚依稀。","烟尘已逐胡奴去，城郭空惊丁令归。","摩抚正须烦恺悌，进攻初不碍乘机。"],"title":"喜到镇江复用前韵"}
