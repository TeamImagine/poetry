{"author":"胡寅","id":12121,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["丈室虚明了不扃，寸田芜废正须耕。","容颜半叹年华改，品目犹烦月旦评。","洗砺子荆真可慕，中庸伯始竟何成。","且将礼节规儿辈，不止文书记姓名。"],"title":"和奇父二首  其二"}
