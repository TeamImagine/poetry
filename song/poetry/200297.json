{"author":"孔武仲","id":200297,"strains":["○平仄平平，仄仄平平平。","仄仄○仄仄，平平平仄平。","仄仄平平仄，仄平平平平。","仄平？平仄，仄平○仄平。","平平仄仄仄，仄仄仄仄仄。","平仄仄平仄，仄平平仄平。","仄仄平仄仄，仄平仄平平。","仄仄仄仄仄，仄○○仄○。","仄仄仄平仄，平仄仄仄平。","仄仄仄仄仄，平平○○平。"],"paragraphs":["长堤夹天沟，浩荡东南流。","上有骑马客，枯髯清两眸。","马后无飞盖，马前无鸣驺。","进无趦趄谒，退无轻侠游。","携金入市卖，十铺不一售。","包裹却归舍，置之床一头。","半夜光满屋，潜知是精镠。","贵物莫贱货，不如深巷收。","一旦遇知者，堆斗价可求。","寄谢路傍子，神珠难暗投。"],"title":"归舍吟"}
