{"author":"陆游","id":32881,"strains":["平平仄仄平仄仄，平平○○平仄○。","平平平仄仄仄平，平平○平仄○平。","仄平平仄仄○平，仄平平仄平仄平。","平平仄仄○仄平，仄平仄平仄平平。","仄平仄仄○平平，仄仄平仄平平平。","仄平仄仄平仄平，平仄平平○仄平。"],"paragraphs":["凄凉古驿官道傍，朱门沈沈春日长。","暄妍光景老海棠，颠风吹花满空廊。","物生荣悴固其常，惜哉无与持一觞。","游蜂戏蝶空自忙，岂知美人在西厢。","我虽已老犹能狂，𥩟立为尔悲容光。","盛时不遇诚可伤，零落逢知更断肠。"],"title":"驿舍海棠已过有感"}
