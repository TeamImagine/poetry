{"author":"李士元","id":38140,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["乱后独来登大阁，凭阑举目尽伤心。","长堤过雨人行少，废苑经秋草自深。","破落侯家通永巷，萧条宫树接疏林。","总输释氏青莲馆，依旧重重布地金。"],"title":"登阁"}
