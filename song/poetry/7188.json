{"author":"王之道","id":7188,"strains":["平平平仄仄平仄，仄平仄仄平平仄。","平平仄仄仄仄仄，仄仄平平○仄仄。","平平○仄仄仄仄，仄仄平平平平仄。","平平仄平仄仄仄，仄仄仄平平仄仄。","仄○仄仄平平平，平仄平平仄平仄。","仄○平平仄平仄，平仄仄○平仄仄。","仄平仄仄仄平仄，平仄仄平平仄仄。","仄○平仄仄○仄，仄○平平仄平仄。","仄○仄仄平仄○，仄仄○平平仄仄。","仄平平仄平仄仄，仄仄平平平仄仄。","仄平仄○仄平平，仄仄平○平仄仄。","仄○仄仄仄平平，仄平平平平平仄。","平平仄仄平平仄，仄仄仄○仄○仄。","平平仄仄仄仄○，仄仄平平平仄仄。","仄平仄仄平仄仄，平仄○平仄平仄。","平平仄仄仄仄仄，○仄平平仄○仄。","仄○平仄仄仄平，○仄平平平仄仄。"],"paragraphs":["尧明文采灿星宿，子全道义高金玉。","伤哉二子不可见，墓上悲风号拱木。","逢君论友话偶及，令我呑声为渠哭。","因渠感君不我鄙，远寄锦囊诗一轴。","有如贝阙罗珠玑，东攫西拏厌吾欲。","又如康衢走骐骥，朝越暮燕惟尔逐。","匹夫获罪坐怀璧，谁使夜光冲蔀屋。","仲尼知本故称水，请看悬崖泻飞瀑。","我从二子方弱冠，俛仰三终同转毂。","壮年登第今已老，碌碌无奇堪齿录。","羡君节操似松筠，雪里高标仍绝俗。","已将义命等穷途，肯为身名强荣辱。","高情慷慨怜衰晚，妙句纵横丐膏馥。","开缄反复读数过，骨竦毛森头觳觫。","施隆报蔑君勿诮，明月轻投得鱼目。","人生遇合会有日，行矣鸣驺入空谷。","燮调元化坐庙堂，长使斯民歌鼓腹。"],"title":"酬潘县尉"}
