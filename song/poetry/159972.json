{"author":"林景熙","id":159972,"strains":["仄仄仄仄平，○平仄平仄。","仄仄仄平平，平平仄仄仄。","仄平仄平平，仄仄仄平仄。","平平仄平平，平仄平仄仄。","仄平仄○○，平仄平○仄。","○仄平平平，平平仄○仄。","仄平仄平平，仄仄仄仄仄。","平平平仄平，仄仄仄平仄。"],"paragraphs":["彼美石氏姝，相逢绿阴早。","借问此何时，清霜下百草。","舞裙冷猩红，自作背时好。","谁家返魂香，招以华素颢。","水霞晚犹鲜，山日寒更杲。","燕逝蝉无声，园林迹如扫。","饰明以惊昏，岂昧出处道。","飘零余寸丹，耿耿岁华老。"],"title":"秋日榴花"}
