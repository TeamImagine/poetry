{"author":"陆游","id":39154,"strains":["平仄平平仄仄平，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["阿堵元知不受呼，忍贫闭户亦良图。","曲身得火才微直，槁面持杯祇暂朱。","食案阑干堆苜蓿，褐衣颠倒著天吴。","谁知未减粗豪在，落笔犹能赋两都。"],"title":"岁暮贫甚戏书"}
