{"author":"韩淲","id":87100,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平平仄平。","平仄平平平平仄，仄平平仄仄平平。"],"paragraphs":["绛霄谁复记宣和，灯市钱塘未觉多。","香动软红迷锦绣，醉扶娇翠入笙歌。","南来渐向百年久，北望其如前日何。","门外儿童正呼笑，小窗晴色且吟哦。"],"title":"十五日晴窗"}
