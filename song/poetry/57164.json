{"author":"梅尧臣","id":57164,"strains":["仄仄仄平仄，仄仄仄仄平。","仄仄平平平，仄○○仄平。","平平仄仄平，平平平仄平。","仄仄仄仄仄，仄仄仄平平。","仄仄平平平，平仄平平平。","仄仄平仄平，平仄平平平。","仄平仄○仄，仄○仄○平。","仄平仄仄仄，平仄仄○平。","仄仄仄平仄，仄平平仄平。"],"paragraphs":["国赋有常计，计者岂不贤。","日夜疲精神，自鉴膏火前。","新春力有余，锄荒东乳偏。","垒土以起榭，掘沼以秧莲。","竹柏为冬荣，桃李为春妍。","役使吴楚艘，来泊常流连。","下江忘其险，入漕忘其邅。","许公作此意，吾亦见其权。","不独利于己，愿书棠树篇。"],"title":"真州东园"}
