{"author":"邵雍","id":135243,"strains":["平平仄仄仄平平，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["尧夫自处道如何，满洛阳城都似家。","不德于人焉敢异，至诚从物更无他。","眼前只见罗天爵，头上谁知换岁华。","何止春归与春在，胸中长有四时花。"],"title":"自处吟"}
