{"author":"王昌龄","id":54322,"strains":["平仄○○平，仄仄○仄仄。","仄平平平仄，平平平仄仄。","平平仄平平，○仄平仄仄。","平平仄平仄，仄仄平仄仄。","仄仄平仄平，仄平仄平仄。","平平仄○仄，平仄仄仄仄。","仄平平仄平，平仄平平仄。","平平仄平仄，仄仄仄平仄。","平仄平仄平，仄平平○仄。","○平仄平仄，仄仄○仄仄。","平仄仄平平，平仄平仄仄。","平平仄仄平，仄仄仄平仄。","平平仄仄仄，平仄平仄仄。","仄○仄平平，平仄○仄仄。","○仄仄平仄，平仄仄仄仄。","仄仄○平平，仄平仄平仄。"],"paragraphs":["儒有轻王侯，脱略当事务。","本家蓝田下，非为渔弋故。","无何困躬耕，且欲驰永路。","幽居与君近，出谷同所骛。","昨日辞石门，五年变秋露。","云龙未相感，干谒亦已屡。","子为黄绶羁，余忝蓬山顾。","京门望西岳，百里见郊树。","飞雨祠上来，霭然关中暮。","驱车郑城宿，秉烛论往素。","山月出华阴，开此河渚雾。","清光比故人，豁达展心晤。","冯公尚戢翼，元子仍跼步。","拂衣易为高，沦迹难有趣。","张范善终始，吾等岂不慕。","罢酒当凉风，屈伸备冥数。"],"title":"郑县宿陶太公馆中赠冯六元二"}
