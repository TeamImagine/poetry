{"author":"张耒","id":216427,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["西风淅淅满征衣，天畔危亭面翠微。","云解映山常漠漠，叶知辞树亦依依。","苦饥黄鹄犹谋食，无事轻鸥得远飞。","落日秋风满江汉，杖藜三叹未能归。"],"title":"遣兴次韵和晁应之四首  其二"}
