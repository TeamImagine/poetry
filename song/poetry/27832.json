{"author":"郑洪","id":27832,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平仄平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["九日风高快客情，穹然天宇气澄明。","白衣酒送人难得，黄菊花开句易成。","对景浑忘披雪鬓，登高喜放遏云声。","古人曾堕龙山帽，为爱金风两腋清。"],"title":"九日次应侍郎仁伯韵"}
