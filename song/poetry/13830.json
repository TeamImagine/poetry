{"author":"宋祁","id":13830,"strains":["平仄平平仄仄平，平平仄仄仄平仄。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["谁谓斯人玷玉堂，忧怀易得复难忘。","素书不答还堆案，长簟无情但竟床。","涸思论文成轧轧，流年著鬓有苍苍。","病襟殊忘支离丑，为恃君家白雪章。"],"title":"抒怀恭答待制施正臣"}
