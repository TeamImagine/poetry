{"author":"冯时行","id":16625,"strains":["仄仄平平仄仄仄，平平平仄仄平平。","仄平仄仄仄平仄，仄仄平平平仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["密雪谁人巧拟盐，初飞仍带雨廉纤。","夜吹玉笛满浮酒，晓看遥山高卷帘。","方积银杯翻过马，欲销冰箸插疏檐。","不堪时傍潘安鬓，华发朝来觉骤添。"],"title":"雪中用黄太史韵"}
