{"author":"程洵","id":64141,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["圣主如天与物春，四方委质愿为臣。","设科取士制虽旧，侧席求贤意自新。","扬子词高非篆刻，井春学富独纷纶。","行行好上江都策，莫厌京华没马尘。"],"title":"再用韵"}
