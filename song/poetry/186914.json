{"author":"刘挚","id":186914,"strains":["平平仄平仄，平仄平平平。","平仄平仄仄，仄平平○平。","仄平平仄仄，仄仄仄○○。","平平仄平仄，平仄平平平。","平平仄○仄，仄平平平平。","仄平仄平仄，平平仄平平。"],"paragraphs":["孤舟倚彭泽，髙节怀渊明。","缾粟曾几许，忽归无留情。","士生于内外，贵识所重轻。","山高暮寒耸，江阔春风平。","弦歌绝遗响，秫田今谁耕。","我方事奔走，呜呼愧先生。"],"title":"过彭泽"}
