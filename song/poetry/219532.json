{"author":"晁说之","id":219532,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["程子音书岁月赊，几年泉下始咨嗟。","孤忠曾奏三千牍，绝艺宁论十四家。","白髪父号无泪绝，青箱儿恨有尘遮。","人生到此成何事，第二碑成亦漫夸。"],"title":"哭程伯威"}
