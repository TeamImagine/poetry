{"author":"陈造","id":58708,"strains":["仄平仄仄平，仄仄仄平仄。","仄平仄仄仄，仄仄仄仄仄。","平平仄仄仄，仄仄○仄仄。","平平仄平仄，平平仄平仄。","平平仄平仄，仄仄仄平仄。"],"paragraphs":["我惭旷达人，梦寐眷乡曲。","十年仕楚越，政坐食不足。","人皆诧善奕，举世鲜识局。","陶翁有高躅，迷涂炳明烛。","于焉税吾驾，作息课昏旭。"],"title":"和陶渊明归田园居六诗  其五"}
