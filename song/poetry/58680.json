{"author":"陈造","id":58680,"strains":["平仄仄仄仄，仄仄○仄仄。","平仄仄仄仄，○仄平仄仄。","平平仄平仄，仄仄平仄仄。","仄平平平平，仄平平仄仄。","仄仄○仄仄，平○仄仄仄。","平平仄仄仄，○平仄仄仄。","平仄仄仄平，仄仄仄平仄。","仄仄仄平○，○仄仄平仄。"],"paragraphs":["池口至海口，望望三舍外。","辰发莫已到，回首西日在。","风师肯怜客，祖道烦一嗌。","我舟疑凌虚，楚山真历块。","蜚鸟相让疾，惊浪乃弗逮。","穷涂坐局缩，颇尝得此快。","遄迈自本图，阙供恐贻悔。","未办问村胶，且计具薪菜。"],"title":"泊海子口"}
