{"author":"吴则礼","id":223650,"strains":["平平仄仄平平仄，平平平平○仄仄。","平平平○仄平仄，平平仄仄仄仄仄。","○平仄仄平平平，平平仄仄平平平。","○平仄仄平仄仄，仄仄平平仄平仄。","仄仄仄仄平仄平，仄仄仄○平○○。","平平仄仄平仄仄，仄仄仄平仄平仄。","仄仄仄平平仄平，仄仄平仄平仄平。","○仄仄平○仄仄，仄仄平○○仄仄。","仄平平仄平仄平，仄仄仄仄平○平。","平平仄仄仄仄仄，○仄平平仄平仄。","平平仄仄平仄平，仄仄仄平平仄平。","平平仄仄平平仄，○仄平平仄○仄。"],"paragraphs":["君名讵要书黄纸，儿曹安能相汝尔。","平生胸中著丘壑，何曾辄作数日恶。","看渠老死争名场，肩摩毂击非侬郷。","从来俗子贪著帽，露顶心知寡同好。","可不与饭惟有卿，白眼未分遭题评。","苏郎六印蚕作茧，剧饮浊醪适吾愿。","此事未容人遽知，百丑千拙人笑之。","胜处岂徒论得髓，觌面端如传器水。","典刑真有阿度风，世上眼目无王龚。","沧波老树我亦爱，闻说津头有船卖。","斯人要是江左人，径入坐床宁肯嗔。","星星种种旋非故，禅板蒲团只如许。"],"title":"次天启赠浄名吴道人韵"}
