{"author":"陆游","id":41602,"strains":["平平仄平仄仄平，仄仄平平仄仄仄。","仄仄平平仄平仄，○○平仄仄平平。","平平平仄仄仄仄，仄仄仄仄平仄平。","平平仄仄仄仄仄，仄平平仄平平○。"],"paragraphs":["人生百忧坐一官，况与群飞接羽翰。","两具吴牛给耕足，三间茅屋著身宽。","焄蒿凄怆会不免，简俭寂默差可安。","康庄坦坦不整驾，可怜平地生涛澜。"],"title":"书感三首  其一"}
