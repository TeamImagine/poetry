{"author":"王绩","id":47986,"strains":["仄平平仄仄，平平仄仄平。","平平仄平仄，○仄平平平。","平平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","○○平仄仄，仄仄仄平平。","仄仄平平仄，平平仄仄平。","平○平仄仄，平仄仄平平。仄仄平平仄，平平仄仄平。","仄平平仄仄，平仄仄平平。","○○仄平仄，平仄仄平平？？仄？仄仄平平仄仄仄仄？平？？？平？？？平？○仄，○仄仄仄仄仄。","平平平仄○仄○仄，仄仄平平平仄，仄平平平平仄仄平仄仄仄仄仄平仄。","？。"],"paragraphs":["汉朝征隐士，唐年访逸人。","还言北山曲，更坐东河滨。","枌榆三晋地，烟火四家邻。","白豕祠乡社，青羊祭宅神。","拓畦侵院角，蹙水上渠漘。","卧病刘公干，躬耕郑子真。","横裁桑节杖，竖翦竹皮巾。","鹤警琴亭夜，莺啼酒瓮春。","颜回惟乐道，原宪岂伤贫？藉草邀新友，班荆接故人。","市门逢卖药，山圃值肩薪。","相将共无事，何处犯嚣尘！（按：《韵语阳秋》卷十一录“巾”、“春”、“贫”三韵，题作《被召谢病》。","《全唐诗》卷三七收入，注出《西清诗话》，系沿《增修诗话总龟后集》卷四五之误。","）。"],"title":"被征谢病"}
