{"author":"李龏","id":120330,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["供奉芸签内殿间，身清不愧是卑官。","带残敕号縚应断，吟出新诗板未刊。","妾引哀歌秋烛暝，客收闲迹晓松寒。","端平才子如君者，免死江湖把钓竿。"],"title":"吊松山曹可择"}
