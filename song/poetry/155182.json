{"author":"宗必经","id":155182,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["高阁连城十二栏，西风领客共跻攀。","半帘烟雨长江外，千里湖山咫尺间。","雁带秋声归别浦，莺分春色过巴山。","当年蛱蝶知谁画，一梦庄周去不还。"],"title":"滕王阁"}
