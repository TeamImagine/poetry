{"author":"苏辙","id":198646,"strains":["仄平平○○平平，仄平仄仄仄仄平。","仄平仄仄平○平，仄平平仄平仄平。","仄平仄仄仄○平，平平仄仄平仄仄。","仄仄平仄仄仄平，平仄仄仄平平平。"],"paragraphs":["老人诗思如枯泉，辘轳不下瓮盎干。","旧诗展卷惊三年，粲然佳句疑昔贤。","老来百事不如前，藜羹稻饭嗟独便。","饱食余暇尽日眠，安用琢句愁心肝。"],"title":"读旧诗"}
