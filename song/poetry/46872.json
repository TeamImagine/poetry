{"author":"梅尧臣","id":46872,"strains":["仄仄仄仄仄，仄平仄仄仄。","仄仄○仄平，○平仄平仄。","仄仄仄平仄，平○平平仄。","平仄仄平平，平平○平仄。","仄仄仄仄仄，平仄仄平仄。","平平仄平平，仄仄平仄仄。","平仄平平平，平仄仄仄仄。"],"paragraphs":["一日复一日，一晨复一夕。","四序相盛衰，三辰运光魄。","下上有常理，忧患何时易。","先烂泣金燃，先焚叹薪积。","但愿远世网，焚烂不能责。","麒麟出非时，未免西狩获。","鸥鸟浮洪波，心已预海客。"],"title":"效阮步兵一日复一日  其二"}
