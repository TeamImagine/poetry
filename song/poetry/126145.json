{"author":"叶茵","id":126145,"strains":["仄平仄仄平，仄平平仄平。","仄平仄平仄，仄仄平平平。","仄仄仄平仄，仄仄平平平。","仄○仄平仄，平平仄仄平。","仄平○仄仄，仄平平平平。","仄仄平平仄，仄平平仄平。","仄仄仄平平，仄仄平仄平。","仄仄仄○仄，平平仄○平。","○平仄平平，○平○仄仄。","平○仄仄平，平仄平平平。","仄仄○平仄，仄平仄平○。","○○仄仄平，平仄平平平。","仄仄仄仄仄，平平仄平平。","仄平仄平平，平平仄仄平。","仄平仄平仄，平平仄平平。","仄○仄平仄，○仄平平平。"],"paragraphs":["结庐甫里邻，顾瞻谁与游。","掩荆乐鱼鸟，握管成樵讴。","有客赏兹趣，柳下时停舟。","自缔十年契，投簪不愿侯。","一朝过我别，匪伊趋东州。","敢问何为尔，读书松竹幽。","辇母远之官，谩作升斗谋。","执手话劳役，挥杯忘献酬。","离怀聿云悲，重来如此不。","何当羽厥身，千里云悠悠。","上下相追逐，赤城少延留。","其中有玉人，而可为吾俦。","此志不可得，迢迢水东流。","载言涉征途，途修暑气遒。","袗𫄨自金玉，脂车裹粮糇。","我将植佳菊，长对南山秋。"],"title":"别韩菊山"}
