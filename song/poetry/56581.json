{"author":"卫博","id":56581,"strains":["仄○仄仄仄，仄仄○仄平。","平平仄平平，平平仄平平。","仄平仄平仄，仄仄仄仄平。","平仄仄仄○，仄仄平平○。","平平平仄平，仄平仄仄平。","仄平仄平仄，仄仄平○平。","仄仄仄平平，○仄平仄平。","平仄仄平仄，仄仄○仄平。","平平仄平仄，仄仄平平平。","平仄平平平，平仄平平平。","仄仄○仄○，仄仄平平平。","仄平仄仄仄，平仄平仄平。","仄仄平平平，仄仄仄仄平。","仄平仄仄仄，平仄平仄平。","平平仄仄○，仄仄平平平。","？仄仄平平，仄仄平○○。","仄○仄仄平，○平○仄平。","仄○仄平平，平平仄平平。","平平仄仄仄，仄仄平仄○。","仄仄平仄○，仄平仄仄平。","仄仄仄仄仄，仄仄○平平。","平仄仄平仄，平仄平仄平。","仄平平平仄，平平仄平平。","仄○仄仄平，仄仄平平平。"],"paragraphs":["夜深耿不寐，鼻息闻比邻。","家童亦倡酬，轰雷隠床漘。","病夫默欹枕，愈觉展转频。","天籁寂不闻，独此声轮囷。","悬知鼾睡夫，定非识字人。","不然事纷纠，岂得全其真。","世上学书儿，颇结烦恼因。","多识一丁字，便欲了八垠。","谁甘冻龟缩，竞作寒螀呻。","今日为何时，酣寝图安身。","往往中夜兴，起舞徒逡巡。","大哉出世士，天地衾枕均。","首压西山巅，气盖北海滨。","死生一梦觉，寒暑同屈伸。","时于两踵间，出息疑氤氲。","蝴蝶亦翩翻，客主谁疏亲。","譬如善饮人，号呶观众宾。","又如富家翁，经营笑弥贫。","优游木雁际，卒岁谁斧斤。","问我无眼禅，答君妙入神。","我亦起洗盏，软脚长安春。","垂我大鹏翼，脂我神马轮。","未经华胥国，聊追葛天民。","梦回复惘然，唤起啼丛榛。"],"title":"不寐"}
