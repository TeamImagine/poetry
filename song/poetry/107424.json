{"author":"王迈","id":107424,"strains":["仄平仄平平，仄仄平仄仄。","仄平仄仄○，○○仄平仄。","仄平平平○，仄平平仄仄。","平仄平○平，仄平平仄仄。","○平仄○平，平仄○仄仄。","仄仄仄仄平，仄平仄平仄。","平平平平仄，仄仄仄平仄。","仄平仄仄○，平仄平平仄。","仄仄仄平平，平平平仄仄。","仄仄仄仄平，仄平平仄仄。","仄仄○○平，平平平仄仄。","仄平仄平平，仄仄仄仄仄。","平○仄仄平，仄平平仄仄。","平平仄仄平，仄仄平仄仄。","仄仄平平平，平平仄仄平。","仄仄仄仄仄，仄仄仄平仄。","仄仄仄平平，○平仄仄仄。","仄○仄仄平，平仄○平仄。","仄平仄平平，仄仄仄平仄。","仄仄平仄仄，平仄仄○仄。","仄平仄仄平，○○仄仄仄。","平平○仄仄，仄仄仄仄仄。","仄○平仄平，仄平仄○仄。","平仄仄平平，平平仄？仄。","平平平仄平，仄仄仄仄仄。","○仄仄平平，仄仄○平仄。","仄平仄仄平，平平平仄仄。","平平平仄平，平仄仄平仄。","平平仄仄平，平仄平仄仄。","仄仄仄仄平，○平仄仄仄。","仄平仄仄平，平平仄仄仄。","仄平仄平平，平平仄仄仄。","仄仄平仄平，平仄平仄仄。","仄平仄仄○，平仄仄平仄。","仄仄仄○平，仄仄仄○仄。","平平平仄平，平仄仄仄○。","平仄仄平平，平仄平仄仄。"],"paragraphs":["我来自京师，己丑之十月。","道之建剑间，行行遇兵卒。","问之何为行，对言声哽咽。","初只因临汀，盐商时出没。","县官事张皇，星夜闻帅钺。","帅出乃捕兵，此曹辄猖獗。","加之江西寇，恃崄护巢穴。","向来误杀降，贻祸今尤烈。","合党肆纷披，交锋争桀黠。","聚落四百村，室庐遭毁𦶟。","转徙临昭阳，孤城危一发。","帅方实归装，视此苦不切。","惟漕暨庾台，协心图扑灭。","移文责十连，义激词语辣。","就檄刘权军，专城植铩{盾戈}。","又有一老尉，贾勇抗鸱鹘。","赖此所居民，犹苟旦暮活。","我闻此卒言，忧愤中肠热。","及归抵吾庐，保伍亦团结。","或恐汀邵寇，余烬尚分裂。","或疑鼠狗徒，乘间敢窃发。","吾乡号乐国，目不见寸铁。","一闻钲鼓声，缩头畏如鳖。","新岁或讹言，城居竟搬挈。","丁男肩欲頳，稚女足不袜。","相顾莫为谋，去守将安决。","汝知诲盗谁，吾能为汝说。","年来民贼多，田里困根括。","单丁火亦追，逃户租尽刷。","猛虎政太苛，攘鸡手已滑。","剥床忍及肤，椎肌惨见血。","吏肥富薰天，民贫怨刻骨。","及此皆幸灾，狺险何聒聒。","古来盗贼兴，官吏去饕餮。","大者籍其家，小亦寘重罚。","人心知是非，端可以理折。","民贼尽芟夷，虽赏之不窃。"],"title":"亲旧问盗作诗四十韵以答之亦可备野史之录"}
