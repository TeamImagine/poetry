{"author":"吕本中","id":246284,"strains":["平平仄平仄，平平仄仄平。","仄平仄平平，仄仄○仄平。","平平仄仄仄，仄仄仄仄平。","平仄仄仄仄，仄仄仄仄○。","仄平仄平平，仄○平仄平。","平平平平仄，仄仄仄仄平。"],"paragraphs":["何山不堪隐，何家不可居。","古来子华门，亦着荷畚夫。","荒田脱积雨，未免供晚租。","今日视昨日，但见有不如。","故人劝加餐，老亲怜嗜书。","宁知毛锥子，不可一日无。"],"title":"遣怀三首  其一"}
