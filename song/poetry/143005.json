{"author":"释绍昙","id":143005,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["误入蓬壶影里游，谕盟白鸟下沧洲。","吞波岛屿鳌身黑，映日楼台蜃气浮。","门逆潮开喧海市，网沿堤晒簇渔舟。","晦明晴雨时时别，难把王维腕力收。"],"title":"为惟翁题非画图"}
