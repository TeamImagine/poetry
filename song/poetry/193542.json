{"author":"苏轼","id":193542,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄仄平仄仄平。","仄仄仄平平仄仄，仄平仄仄仄平平。"],"paragraphs":["去年新柳报春回，今日残花覆绿苔。","溪上有堂还独宿，谁人无事肯重来。","古琴弹罢风吹座，山阁醒时月照杯。","懒不作诗君错料，旧逋应许过时陪。"],"title":"重游终南子由以诗见寄次韵"}
