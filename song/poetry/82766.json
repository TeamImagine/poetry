{"author":"刘过","id":82766,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["林塘漠漠乱花飞，门掩苍苔过客稀。","蝴蝶与身俱是梦，杜鹃怜我几时归。","徐行便当篮舆稳，清话何妨羽扇挥。","四十九年蘧伯玉，此生毕竟是邪非。"],"title":"过泰和宫"}
