{"author":"周紫芝","id":241846,"strains":["仄仄仄仄仄，仄仄平平平。","平平仄平○，仄平平仄平。","平仄仄仄仄，平仄○平○。","仄仄仄○仄，平仄○平平。","仄仄○仄平，平平仄平○。","仄平仄平平，仄仄平仄平。","平仄仄仄平，仄仄平○平。","平平仄仄平，平平仄平平。","仄○平仄仄，仄仄平平平。","平平仄○仄，平仄平○平。","仄仄平仄仄，平仄仄仄平。","仄仄平仄平，仄仄平平平。","仄仄仄平平，仄仄○平平。"],"paragraphs":["病起忽数日，杖策周吾庐。","桃花手新栽，小红今欲舒。","萱草未出土，苗叶将扶疏。","物变乃如此，光景难踟蹰。","退自观我生，今形复何如。","梦前黑垂髫，梦后霜入须。","安得万丈绳，䌸此窗间驹。","先生可笑人，为生本田。","晚污琳馆粟，俾代南山锄。","皇恩浩如海，臣报终难虚。","老力虽不足，闲日幸有余。","愿炷金鼎𬬻，日诵琅函书。","跪祝望天门，圣寿如居诸。"],"title":"病起节物可惊效柳子厚"}
