{"author":"韦骧","id":190250,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["栽培芟治责官曹，官牒书为第一劳。","擢干不知多少树，施功唯系万千艘。","斧斤畏法谁能近，雨露流恩气转豪。","今岁河堤新决坏，森然安用拂云高。"],"title":"汴上榆柳"}
