{"author":"赵嘏","id":24321,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["宅边秋水浸苔矶，日日持竿去不归。","杨柳风多潮未落，蒹葭霜冷雁初飞。","重嘶匹马吟红叶，却听疏钟忆翠微。","今夜秦城满楼月，故人相见一沾衣。"],"title":"长安月夜与友人话故山"}
