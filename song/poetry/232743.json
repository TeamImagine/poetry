{"author":"夏竦","id":232743,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["香案当衙拜凤书，使君旌节下姑苏。","宾朋唱和诗千首，耆幼扶携酒百壶。","野树遮藏过建业，乱山迎送出江都。","西风不得同归去，红藕花边望舳舻。"],"title":"送苏台守受代归朝"}
