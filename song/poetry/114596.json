{"author":"刘克庄","id":114596,"strains":["平仄○平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","平仄平○仄，平平仄仄平。","仄平平仄仄，仄仄仄平平。","平仄仄平仄，平平仄仄平。","仄平仄平仄，仄仄仄平平。","平仄仄平仄，平○仄仄平。","平平仄○仄，仄仄仄平平。","平仄仄平仄，○平仄仄平。","仄平平仄仄，平仄仄平平。","平仄平○仄，○平○仄平。"],"paragraphs":["岚翠屏环墅，溪光练抹坤。","尚书华栋改，先辈钓矶存。","久卧漳滨疾，谁招楚泽魂。","昔惭葵卫足，今喜叶归根。","自志台卿墓，休争谢傅墩。","牧慵贪草暖，鸟急怕林昏。","时许樵分席，何烦客扫门。","早嫌皮袋臭，晚悟髑髅尊。","童子便高枕，偷儿瞰短垣。","岁寒始知柏，劫火不焚璠。","恩未忘簪履，衰难恋厩轩。","抽身脱胶扰，掩耳避啾喧。","联句那无藉，藏书幸有繁。","故交频煖热，新贵断寒暄。","篱落多疏阙，犹须折柳樊。"],"title":"志仁监簿示五言十五韵夸徐潭之胜次韵一首"}
