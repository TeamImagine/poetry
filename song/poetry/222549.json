{"author":"毛滂","id":222549,"strains":["仄平○平平，平平仄平○。","平平仄仄平，仄仄平平仄。","平仄仄仄仄，仄仄平仄仄。","平○仄仄平，仄仄仄平仄。","平平平仄平，仄仄仄平仄。","仄○平平平，平○仄平仄。","平平○平仄，仄仄仄平仄。","平平仄仄仄，仄仄平仄仄。","平平平○平，平仄仄仄○。","平平○平平，仄仄平平仄。","平平○平仄，仄仄平平仄。","平平仄仄仄，平仄平平仄。","平○仄○平，平仄仄仄仄。","仄平仄仄仄，仄仄仄仄仄。","平仄仄仄○，平仄仄仄仄。","平平仄○仄，仄仄仄仄仄。","仄仄○仄平，平平○仄仄。","仄○仄仄仄，仄仄仄仄仄。","仄仄平平仄，平仄仄○仄。","仄○仄仄仄，仄仄平仄仄。"],"paragraphs":["夜光昭清泠，璇源载圆折。","朝阳未羽仪，五色先丹穴。","松柏出涧壑，众木皆秃屑。","方其一寸青，意已傲冰雪。","东家嬉戏时，俎豆辄罗列。","未应须儿啼，英标固惊绝。","公为三朝老，气压万人杰。","经纶本帝赉，遇合非力结。","舟成无长川，云族有旱霓。","东风吹扶桑，晓色开寥泬。","平生回天手，独伫昆吾辙。","停鞭急节缓，挥臂层阴决。","图回掌中春，摩拂厚土热。","一身等大地，万物小靖蛚。","华岳载不重，河海振不泄。","黔黎托回命，草木恃以茁。","造物相始终，流年难老耋。","侧闻宋鼎就，未可羽力挈。","是乃为公象，何但纪相烈。","坐观满不溢，玉铉无变灭。"],"title":"生日"}
