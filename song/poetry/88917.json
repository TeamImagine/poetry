{"author":"徐玑","id":88917,"strains":["仄○平平仄，平平仄仄平。","平平平仄仄，平仄仄平○。","平仄平平仄，平平仄仄○。","平平平仄仄，平仄仄○平。","仄仄平平仄，平平○仄平。","仄平平仄仄，平仄仄平平。","平仄○平仄，平平仄仄平。","○平平仄仄，平仄仄平平。","仄仄平○仄，平平仄仄平。","仄平平仄仄，平仄仄平平。","仄仄平平仄，○○仄仄平。","平平平○仄，○仄仄平○。"],"paragraphs":["侍从西湖宅，安闲近水心。","门开春郭静，桥度野池深。","山翠连龙起，云楼学虎临。","芙蓉通远渚，槐柳步回阴。","盛业归宗匠，斯文并古今。","典谟存大雅，金石振余音。","畴昔留藩管，江淮拥带襟。","雍容平宇宙，潇洒在园林。","玉富渊难测，仙癯鹤可寻。","步趋垂杂组，言笑响鸣琴。","补衮心无替，弹冠迹未沉。","于今幽兴极，正可辨清吟。"],"title":"上叶侍郎十二韵"}
