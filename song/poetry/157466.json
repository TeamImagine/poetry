{"author":"韩维","id":157466,"strains":["平平仄平仄，○仄仄仄平。","仄平平仄仄，平仄平仄平。","仄仄平仄仄，平平仄平平。","仄○仄平仄，○平仄平平。","平平仄仄○，仄仄平平平。","平平仄平仄，仄仄平仄平。"],"paragraphs":["初阳夺残凛，和气不待春。","况兹华月白，光彩清路尘。","整我巾与屦，迢遥步城闉。","仰观众星色，收芒避孤轮。","虚无一境间，岂复知吾身。","嗟哉御风者，有待奚足珍。"],"title":"步月"}
