{"author":"刘才邵","id":250779,"strains":["平平平，仄仄仄，平平平仄平○平，平平仄仄平平仄。","平平○仄○平平，平平仄仄平平平。","平平仄仄平平○，○○平仄平○平。","仄平仄仄仄平仄，○平○仄○平平。","仄平仄仄仄仄仄，平○仄平平仄平。"],"paragraphs":["登高丘，望远海，银台芝阙排空烟，青童羽驾今安在。","炎凉相续如循环，堂堂白日欺红颜。","谁能混迹尘埃间，当驱风驭凌三山。","问天暂借斩鲸剑，长鬐中断苍波闲。","却凭海若檄北极，员峤岱舆宜见还。"],"title":"登高丘而望远海"}
