{"author":"郭祥正","id":192106,"strains":["仄仄仄平仄，仄仄○平平。","○平仄平平，仄仄平平平。","仄仄仄平仄，平平○仄平。","平平平仄仄，仄仄平平平。","○平平仄仄，仄仄平平平。","平○仄仄仄，仄仄平平○。","仄仄平仄仄，仄仄平仄平。","平仄平仄○，○仄平仄平。"],"paragraphs":["一别隔千里，梦寐期追寻。","闻君宿琅琊，浩气酬云林。","雪霁望明月，山光如缕金。","天高归鸟尽，海冻诸峰沉。","骑鲸人已去，玉溜扬清音。","君当继绝唱，老凤霜梧吟。","释彼猿鹤怨，解此尘坌襟。","驽马鞭不行，空负希骥心。"],"title":"蒋颖叔招游琅琊以马病不赴"}
