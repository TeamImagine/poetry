{"author":"王禹偁","id":177673,"strains":["仄仄仄平平，平○仄仄平。","仄平平仄仄，○仄仄平平。","仄仄平平仄，平平仄仄平。","平平仄仄仄，仄仄仄平平。","平仄○平仄，平仄仄仄平。","仄平○仄仄，平仄仄平平。","平仄○平仄，平平仄仄平。","仄平平○仄，平仄仄平平。","仄仄平平仄，○平仄仄○。","仄平平仄仄，平仄仄平平。","平仄平平○，○○仄仄○。","平平平仄仄，平仄仄○平。","仄○平○仄，○○仄○平。","平平平仄仄，平仄仄平平。","仄仄仄○仄，平平仄仄平。","平平○仄仄，仄仄仄平平。"],"paragraphs":["艳绝百花惭，花中合面南。","赋诗情莫倦，中酒病先甘。","国色浑无对，天香亦不堪。","遮须施锦障，戴好上瑶簪。","苞拆深擎露，枝拖翠出蓝。","半倾留粉蝶，微亚摘宜男。","邻妓临妆妒，胡蜂得蕊贪。","忽翻晴吹动，浓睡晚烟含。","话别年经一，相逢月又三。","遣吾挦白发，为尔换新衫。","池馆邀宾看，衙庭放吏参。","仙娥喧道院，魔女逼禅庵。","乱折窠难惜，分题韵更探。","歌欢殊未厌，零落痛曾谙。","谷雨供汤沐，黄鹂助笑谈。","颜生如见此，未免也醺酣。"],"title":"牡丹十六韵"}
