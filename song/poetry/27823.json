{"author":"高迈","id":27823,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄仄仄仄仄平平。","仄平仄仄平平仄，仄仄平平仄仄平。"],"paragraphs":["日午琴堂吏散衙，不愁鬓雪点乌纱。","讼清犴狱尘封草，人静公庭鸟啄花。","惟愿儿童无冻馁，每令野老劝桑麻。","圣恩未报吾心赤，肯效青门学种瓜。"],"title":"建德县咏怀"}
