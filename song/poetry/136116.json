{"author":"利登","id":136116,"strains":["仄平仄仄平仄○，平平○仄平平平。","平平平平仄仄仄，仄仄仄仄平平平。","○仄平平仄仄仄，仄仄平仄平平○。","仄平平平仄仄仄，平平仄仄平平平。"],"paragraphs":["凤凰一翥千里论，营营燕蝠争朝昏。","黄河波清纵可待，失计已落千年浑。","蹇予生居百代后，上究笙典穷珠坟。","绿图丹书竟杳寞，嗷嗷宋玉徒招魂。"],"title":"用赵南塘赠黄希声韵呈南塘  其二"}
