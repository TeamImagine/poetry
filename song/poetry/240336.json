{"author":"周紫芝","id":240336,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["木奴袅袅半垂墙，故恼幽人苦未忙。","雨细不妨无赖绿，帘疏时与可怜香。","谁将磊落黄金颗，为赋甘酸白雪囊。","只有天公真解事，便须先借满林霜。"],"title":"东墙橘将熟催以长句"}
