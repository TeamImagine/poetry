{"author":"杨万里","id":49435,"strains":["平平仄仄仄平平，仄仄平平仄仄平。","平仄平平平仄仄，平平仄仄平平平。","平平仄仄平平仄，仄仄平平仄仄平。","仄仄仄平平仄仄，平平仄仄平平平。"],"paragraphs":["柴门草径尽莓苔，不放黄尘俗子来。","诗客清晨冲雨入，梅花一夜为君开。","飘萧落叶残灯火，陆续清谈浊酒杯。","二十六年才四见，骊驹抵死祗相催。"],"title":"送简寿玉主簿之官临桂二首  其二"}
