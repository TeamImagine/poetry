{"author":"袁说友","id":70750,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["欣然愿作送行诗，盛事江邦独见之。","酾酒且同明月醉，驱车未怕朔风吹。","相逢暂入红莲幕，稳去高攀丹桂枝。","莫负玉阶方寸地，为言民力要扶持。"],"title":"送吕武仲司户范纯之司法赴南宫试"}
