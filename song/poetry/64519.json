{"author":"林亦之","id":64519,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["吉贝城边寄此身，故乡归少异乡亲。","蜀无担石雄何苦，洛有书船孟不贫。","绿水孤村何处客，白头双阙老门人。","令狐冒雪成图画，还许渠侬续后尘。"],"title":"借册井伯"}
