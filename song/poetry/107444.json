{"author":"王迈","id":107444,"strains":["平仄平平平，平平○仄仄。","仄仄平仄平，仄平平仄仄。","平平仄平平，仄平平仄仄。","平平仄平平，仄平平仄仄。","仄平平平平，○○平平仄。","平平○○平，平仄仄仄仄。","仄仄平平仄，○仄仄仄仄。","平平○平仄，平平仄○仄。","仄仄仄平平，平平仄仄仄。","仄平仄仄平，？仄仄仄仄。","平平仄仄平，平仄平平仄。","仄仄仄仄平，仄○○仄仄。","平平仄平平，平仄平仄仄。","平仄仄○平，○平仄平仄。","○平仄平平，仄仄仄○仄。","○仄仄平平，平平仄仄仄。","平平仄仄仄，仄仄平仄仄。","平平仄平平，平○仄平仄。","仄仄仄仄仄，仄仄仄仄仄。","○仄平平平，仄仄平平仄。","仄仄平平平，仄平仄仄仄。","仄平平仄仄，仄仄平○仄。","仄仄仄平平，○○仄平仄。","平仄仄仄平，仄仄仄平仄。","平仄仄平平，仄平平仄仄。","平平仄仄平，仄平平仄仄。"],"paragraphs":["千仞罗浮山，蓬莱分左股。","有诏陈太丘，剖符为地主。","皇皇太丘门，德星之所聚。","前光盛胚胎，后来纷众甫。","共惟休斋公，遗教垂邹鲁。","君侯其闻孙，风烈不忝祖。","继以诗书帅，遗爱比召杜。","君侯其英嗣，真清亦如父。","向者位于朝，穹官可拾取。","不能枉尺寻，矧肯效媚妩。","翩然乞一麾，来此开藩府。","此郡旧富饶，广中号乐土。","年来困军须，炎火无冷釜。","邻盗闯其藩，烧痕未全补。","嘘枯待仁风，醒暍仰膏雨。","迎辂两朱幡，驩呼十万户。","朝宣上德意，夕问民疾苦。","为渠作丰年，愁叹变歌舞。","得结数十辈，万物气可吐。","行奏循良功，入布承明武。","走也山林人，本无素宦谱。","妄言宗社事，屡犯君相怒。","缉缉恶樊绳，眈眈畏关虎。","归欤结茆庵，课仆理蔬圃。","余子易炎凉，眼前何足数。","君侯谊薄云，寄诗倾肺腑。"],"title":"寄惠州陈史君真卿"}
