{"author":"李弥逊","id":252937,"strains":["仄平平仄仄，仄仄仄平仄。","仄平平仄仄，平仄仄平仄。","○平仄平仄，仄仄仄平○。","平平仄仄仄，仄仄○仄仄。","平平仄平平，仄仄仄仄○。","仄平仄平平，仄仄仄○仄。","○平仄平平，平仄？平仄。","仄平仄平仄，仄仄平仄仄。","仄平仄平仄，仄仄平仄仄。","○平平平平，仄仄平仄仄。","仄平仄平仄，仄仄仄仄仄。","仄平仄平平，仄平仄平仄。","平○仄平仄，？仄仄平仄。","仄仄平仄平，仄仄○仄仄。"],"paragraphs":["冶容多妩媚，劲节自髙尚。","绝知尤物美，宁似此君放。","疏蕖望修竹，凛凛丈人行。","虽然合九奏，未必遗一唱。","移根拂云姿，作伴满月相。","客来与周旋，一洗眼中瘴。","烝哉太丘徒，风味晋人上。","五言落凡目，失喜狂欲恙。","渭川植千亩，玉井开十丈。","幷吞罗心胸，出语还自状。","我穷海滨卧，局促隐雾瘴。","远公有佳招，子猷得真养。","风庭散凫鹜，倘许共清旷。","茗碗烦屡移，早秫行可酿。"],"title":"次韵陈蹈元种竹池上之什"}
