{"author":"张镃","id":81246,"strains":["平平平仄仄平平，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["规模浑是野人居，剪结苍松荫屋除。","闲把欹眠酬懒架，静便徐步当安舆。","青精饭好终延老，紫石潭空总付渠。","玩世从来畏人觉，他年方信此心初。"],"title":"次韵陈秀才"}
