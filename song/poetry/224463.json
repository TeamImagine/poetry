{"author":"洪朋","id":224463,"strains":["平平平仄仄平平，仄仄平平仄仄平。","仄仄仄平仄仄仄，平平仄仄仄平平。","仄平仄仄仄平仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["徐郎春晚意何如，相见萧然水竹居。","近得柏梁七字句，俱来茧纸数行书。","赏心不减远公社，到眼全胜正俗庐。","首夏清和吾定往，勿令弹铗食无鱼。"],"title":"次韵徐十见招"}
