{"author":"元稹","id":14353,"strains":["仄仄○平仄，平平仄仄平。","平平平仄仄，○仄仄○平。","仄仄平○仄，平平仄仄平。","仄○平仄仄，平仄仄○平。","仄仄平平仄，○平仄仄仄。","仄平平仄仄，仄仄仄○平。","平仄平平仄，平平仄仄平。","平平仄平仄，仄仄仄平平。","仄仄平平仄，○平仄仄平。","仄平平仄仄，平仄仄平平。","○仄平平仄，平平仄仄○。","平平平仄仄，平平○○仄。"],"paragraphs":["楚塞分形势，羊公压大邦。","因依多士子，参画尽敦厖。","岳璧闲相对，荀龙自有双。","共将船载酒，同泛月临江。","远树悬金镜，深潭倒玉幢。","委波添净练，洞照灭凝釭。","阗咽沙头市，{王灵}珑竹岸窗。","巴童唱巫峡，海客话神泷。","已困连飞盏，犹催未倒缸。","饮荒情烂熳，风棹乐峥𪭢。","胜事他年忆，愁心此夜降。","知君皆逸韵，须为应莛撞。"],"title":"泛江玩月十二韵"}
