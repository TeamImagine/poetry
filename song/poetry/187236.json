{"author":"刘挚","id":187236,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平仄仄仄平。","平仄仄平平仄仄，平平平仄仄平平。"],"paragraphs":["江南太守画船飞，湘水羁鸿病翼迟。","歳晏风霜时易失，人生离合事难期。","相思坐叹琼枝隔，寓意徒令玉轸悲。","遥想翠屏山下望，楼中还有谢公诗。"],"title":"舟次浔阳寄兴国李使君舜卿"}
