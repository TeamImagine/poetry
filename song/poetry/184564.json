{"author":"范纯仁","id":184564,"strains":["平仄仄平○，平仄仄平仄。","平仄平仄仄，平仄平仄仄。","平平仄平仄，平平仄仄仄。","仄仄仄仄平，仄仄平平仄。","平平仄仄平，平仄仄平仄。","仄仄○○平，平平○仄○。","仄仄○仄仄，仄仄仄平仄。"],"paragraphs":["君子固无患，虽有亦何病。","公偶无妄疾，居养仁者静。","怀贤本心服，非由誉望盛。","庶以德义风，化此愚蒙性。","欣陪杖屦游，晨夕不为并。","暂阻如三秋，斯言犹未称。","屡诇期勿药，敢怠走门径。"],"title":"和君实病中子骏招不至"}
