{"author":"宋祁","id":13994,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["编政黄堂碧鹳衣，远餐周粟位犹卑。","人推东鲁丘园秀，吏得西京法令师。","骊驾路长云拂盖，鹄歌亭晓桂凝卮。","上书自荐时非晚，囊牍三千正集帷。"],"title":"赴调"}
