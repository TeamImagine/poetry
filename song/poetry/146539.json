{"author":"陈舜俞","id":146539,"strains":["平仄平平仄仄仄，○平仄平仄仄仄。","平仄仄仄平平仄，仄仄○仄○仄仄。","仄仄○平平仄平，仄仄仄仄平仄平。","○平仄仄平，○仄○平平。","平仄仄仄仄仄○平仄仄，平仄仄仄平仄平。","平平仄平仄，仄仄仄仄平。","平平仄平平，仄平仄仄平平平。","仄平仄平仄平仄，仄仄平仄平平平。","平平仄平仄仄○，仄仄平仄○平平。","仄平仄，平平仄。","仄平○仄仄，仄仄平○仄。"],"paragraphs":["陈子无能久弃废，骑牛入山学遁世。","刘子有道忧天下，欲取相印乘驷马。","二子相逢湖水头，进退两忘俱未酬。","长歌对市人，闻者应揶揄。","君不见蔡泽不相终跃马，宁戚未遇先饭牛。","腰悬六黄印，廪食万户侯。","人生顾何常，古来海水生柔桑。","少华一峰已为谷，白日西出明朝阳。","男儿盖棺事乃了，目睫荣悴空悲凉。","水之曲，山之傍。","岁穷且饮酒，富贵无相忘。"],"title":"和刘道原骑牛歌"}
