{"author":"李洪","id":52701,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["海昌一别十三秋，僚旧相逢雪满头。","公负才能犹掌庾，我须踈散尚监州。","樽前强健应须喜，身外无名勿用忧。","昔日长官今绣斧，吹嘘应念蒯为缑。"],"title":"简章叔缜"}
