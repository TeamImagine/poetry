{"author":"韩元吉","id":29415,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["少日功名谓立成，壮年漂荡已心惊。","正平只合依文举，元亮何妨慕孔明。","墓上征西真底用，生前杯酒未宜轻。","田园待足何时足，归赴空山猿鹤盟。"],"title":"病中放言五首  其五"}
