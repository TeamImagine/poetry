{"author":"苏舜钦","id":90390,"strains":["平平平平平，仄仄仄仄平。","仄仄平仄平，平仄○仄平。","平平仄平平，仄仄○平平。","仄仄平平平，仄仄平仄仄。","仄仄仄平仄，仄仄仄仄平。","仄仄仄仄○，平平仄平平。","仄○仄仄平，仄仄平平平。","平平仄平仄，仄平仄仄平。","平仄仄平仄，仄仄仄仄○。","仄平仄仄仄，仄平仄平○。","平平平仄仄，平仄平○○。"],"paragraphs":["东风摇江波，碧草日夜芳。","蔼蔼春物归，游子思故乡。","黄生士林华，志业收精刚。","步虎南山隈，气立人兽旁。","不步受羁辔，但欲插翅翔。","顾亦念所亲，归心剧风樯。","想当舍檝初，喜气充门墙。","晨昏奉颜色，以时荐豆觞。","虽享万锺禄，此乐不可偿。","予家白日下，偶来恋沧浪。","因君江上别，撩我归兴长。"],"title":"送黄莘还家"}
