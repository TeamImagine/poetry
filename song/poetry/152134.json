{"author":"方一夔","id":152134,"strains":["平平仄仄仄，仄平仄○○。","仄仄仄平平，仄仄平仄○。","仄平仄仄仄，仄仄仄仄平。","仄平仄仄仄，平平仄平平。","仄仄○仄仄，平平仄平平。","○平仄平仄，平平仄○平。","仄平仄仄仄，仄仄仄仄平。","仄平仄平仄，○仄平平平。"],"paragraphs":["扬州旧服卉，木绵白茸茸。","缕缕自余年，纺绩灯火中。","织成一束素，上有浴海鸿。","岁寒若可恃，凄凄凛霜风。","昨夜县牒下，头纲出城东。","殷勤赴官急，瘢疮免殷红。","我寒那可忍，负此卒岁功。","不知落谁手，输入秦娥宫。"],"title":"续感兴二十五首  其一四"}
