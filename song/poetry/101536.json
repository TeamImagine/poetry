{"author":"赵抃","id":101536,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["群木依亭翠锦开，主人吟燕日徘徊。","青帏照坐初疑染，绀障铺檐不是裁。","蚁酌对倾金斝满，鸭头前引五溪来。","劝公勿用迟留赏，早暮须贤即召回。"],"title":"成都转运翠锦亭"}
