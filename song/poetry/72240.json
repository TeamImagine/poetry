{"author":"曾丰","id":72240,"strains":["平平仄仄平○仄，仄仄仄平平仄仄。","仄仄仄平平仄平，平平○仄仄平仄。","平平平仄平仄平，仄○平仄仄平仄。","仄仄平平平仄平，仄平○仄仄平仄。","平仄平仄仄仄平，仄平仄平仄平仄。"],"paragraphs":["刘伶未死先荷锸，自负上超无碍法。","死则已焉埋谓何，东坡犹笑未为达。","之君之学齐死生，穴其吾屋屋吾穴。","咽日餐霞容有功，驭风骑气得无诀。","归欤归欤彼大通，复哉复哉此虚设。"],"title":"题游德昭寿藏名曰复庵"}
