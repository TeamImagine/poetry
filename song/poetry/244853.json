{"author":"李纲","id":244853,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄仄仄仄，仄仄平平平仄平。","仄仄平平仄平仄，仄平平仄仄平平。"],"paragraphs":["圣朝制举萃髙门，文采风流日益新。","功德在民尤表表，子孙宜尔又诜诜。","策名当学富彦国，避世休同梅子真。","响答诗筒逼皇祖，谠言惊世更何人。"],"title":"申伯见和拙句且示七言律诗两章有未肯承当制科之意次韵报之  其二"}
