{"author":"许浑","id":22113,"strains":["平仄平平仄仄平，仄平平仄仄平平。","仄平平仄仄平仄，平仄仄平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["无处登临不系情，一凭春酒醉高城。","暂移罗绮见山色，才驻管弦闻水声。","花落西亭添别恨，柳阴南浦促归程。","前期迢遰今宵短，更倚朱阑待月明。"],"title":"将归姑苏南楼饯送李明府"}
