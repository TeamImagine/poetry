{"author":"于石","id":163696,"strains":["仄仄○平平，平平仄平平。","仄○仄平仄，仄仄平仄平。","仄平仄平仄，平平仄平平。","平仄仄仄平，平仄○仄○。","平平平仄平，仄仄仄仄平。","仄平仄仄平，平仄仄平平。","仄平仄○仄，平仄仄仄平。","仄仄平平平，仄仄仄○平。","○仄仄仄平，仄仄仄仄平。","仄仄仄仄仄，仄平平仄平。","仄平平平仄，仄仄○仄○。","仄○平平仄，仄仄仄仄平。","仄仄仄○○，仄仄平平平。","仄平仄仄仄，仄仄仄仄平。","平平仄平仄，仄仄平仄平。","仄平仄仄仄，仄平仄平平。","○平仄仄仄，平平仄平平。","○仄仄仄仄，平平仄平平。","平平仄平仄，仄仄平平平。"],"paragraphs":["细路如蛇盘，山根复山巅。","振衣上千仞，顿觉天地宽。","四山朗开豁，斜阳淡平川。","溪浅不可舟，桥断衣可搴。","依依桑柘村，翳翳井里烟。","老翁古柳枢，扶杖白垂肩。","问途入深巷，蒲柳隠败垣。","忽得幽人居，一室静且安。","中有插架书，外有负郭田。","种秫可酿酒，枕书时醉眠。","自言居家好，笑我行路难。","欲分清溪尾，着我屋数椽。","踏月两相过，亦足陶情欢。","子虽爱我厚，我亦愧子言。","天涯倦游客，岂不怀故山。","抱薪煮白石，岸巾曝晴檐。","兴来或杖履，松阴弄潺湲。","如此岂不乐，胡为复盘桓。","泠然御风去，月暮孤云寒。"],"title":"访叶灵渊"}
