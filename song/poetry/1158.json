{"author":"刘兼","id":1158,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["齐女幈帏失旧容，侍中冠冕有芳踪。","翅翻晚鬓寻香露，声引秋丝逐远风。","旅馆听时髭欲白，戍楼闻处叶多红。","只知送恨添愁事，谁见凌霄羽蜕功。"],"title":"新蝉"}
