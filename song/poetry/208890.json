{"author":"曾肇","id":208890,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。"],"paragraphs":["南郭萧条居士家，断垣荒堑翳蓬麻。","筼筜映水千竿直，略彴当门一径斜。","老有图书忘世界，贫无杯酌送生涯。","倘来轩冕何须贵，未胜牛衣驾鹿车。"],"title":"南郭隠居"}
