{"author":"宋祁","id":24071,"strains":["平仄平○仄，平平仄仄平。","平平仄平○，平仄仄平平。","仄仄平平仄，平平仄仄平。","平平仄平仄，仄仄○○平。","仄仄○平仄，平平仄仄平。","平○仄仄仄，仄仄仄平平。","平仄平平仄，平平仄仄平。","平平仄平仄，平仄仄平平。","平仄平平仄，平平仄仄平。","平○仄平仄，仄○仄○平。","仄仄平平仄，平平仄仄○。","平平平仄仄，平仄仄○平。","平仄平平仄，平平仄仄平。","仄○平仄仄，平○仄平平。","仄仄平平仄，○平仄仄平。","○平平仄仄，仄仄仄平平。","平仄平平仄，平平仄仄平。","平平仄仄仄，平仄仄平平。","仄仄平平仄，平平仄仄○。","平平平仄仄，仄仄仄○○。"],"paragraphs":["农扈方迎夏，宫田首告秋。","嘉生拥瑶县，蕃穗遍天麰。","肃雨津茎浃，薰风猎颖浮。","登成告田畯，省敛徯王游。","紫宙凝神暇，丹书访道休。","天行九五健，岁取十千求。","洪洞开金狄，连蜷按玉虬。","尘清属车豹，枪密羽林驺。","芝覆依丹旭，旌门倚绿畴。","先驱护绵野，后骑隘长楸。","涤圃初开地，腰镰竞劝收。","田趋农帝耒，塍错夏王沟。","褒栗攒周甸，茨梁属舜眸。","籞长包圈虎，箱重载星牛。","九扈开灵圃，三辰驻彩斿。","劳农差有赐，置酒酌言酬。","鸣爵知年稔，为鱼告梦优。","云雷一日泽，钟鼓万人讴。","帝醉钧天阕，仙归紫气留。","明馨资寝庙，足食焕缇油。"],"title":"进幸南园观刈宿麦诗"}
