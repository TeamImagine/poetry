{"author":"张九龄","id":23146,"strains":["平仄○仄仄，仄平平仄平。","平平平平仄，仄仄仄平平。","仄仄○平○，平仄仄仄平。","平平平仄仄，○仄仄平平。","仄仄平平仄，平平○仄平。","○平仄仄仄，仄仄○平平。","平仄平平仄，平平平仄平。","平○仄仄仄，平仄仄平平。","平仄仄○仄，仄平平仄平。","平平平仄仄，平仄平平平。","仄仄平○仄，平平仄仄平。","平平仄仄仄，仄仄仄平○。","仄仄平○仄，平平仄仄平。","平平仄仄仄，仄仄仄平平。"],"paragraphs":["南国更数世，北湖方十洲。","天清华林苑，日晏景阳楼。","果下回仙骑，津傍驻彩斿。","凫鹥喧凤管，荷芰鬬龙舟。","七子陪诗赋，千人和棹讴。","应言在镐乐，不让横汾秋。","风俗因纾慢，江山成易由。","驹王信不武，孙叔是无谋。","佳气日将歇，霸功谁与修。","桑田东海变，麋鹿姑苏游。","否运争三国，康时劣九州。","山虽幕府在，馆岂豫章留。","水淀还相阅，菱歌亦故遒。","雄图不足问，唯想事风流。"],"title":"经江宁览旧迹至玄武湖"}
