{"author":"寇准","id":188777,"strains":["平仄平平仄仄平，仄平平仄仄平平。","平平仄仄平平仄，仄平平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["曾读前书笑古今，耻随流俗信浮沉。","终期直道扶元化，敢为虚名役片心。","默坐野禽啼昼景，闭门官柳长春阴。","世间事了须先退，不待霜毛渐满簪。"],"title":"春日书怀"}
