{"author":"赵抃","id":101301,"strains":["平平仄仄平平仄，仄仄平平○仄仄。","平平仄仄平仄○，仄仄平平仄平仄。","平平仄仄仄仄平，仄平平仄平平仄。","○平平仄平平平，仄仄平平仄○仄。","○平仄仄平仄平，仄平仄○○平平。","平平平仄仄○平，仄仄平仄平平平。"],"paragraphs":["江南历尽佳山水，独赣潺潺三百里。","移舟夜泊惶恐滩，画角乌乌晓风起。","栖鸥宿鹭四散飞，梦魂惊入渔樵耳。","三通迤逦东方明，又是篙工造行矣。","横波利石千万层，板绳缚累如山登。","夷途终致险且升，自顾忠信平生凭。"],"title":"入赣闻晓角有作"}
