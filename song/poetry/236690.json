{"author":"汪藻","id":236690,"strains":["平平○○平仄平，仄仄平仄平○平。","仄○仄仄仄仄仄，平平平仄平平仄。","仄○仄仄仄○仄，平○仄○平平平。","平平仄○平仄平，仄平仄仄平平平。","平平仄仄平仄仄，平仄仄平平○平。","仄平○仄仄平仄，平仄仄仄平平平。","平平○仄仄平仄，仄平仄仄平平平。","仄○平仄仄仄仄，平平仄仄平平平。","平平仄仄平平平，平平仄仄平平平。","仄平仄仄仄平仄，仄平仄仄平平平。"],"paragraphs":["男儿当骑生马驹，不但词赋凌三都。","愿从北地傅介子，西吞青海东元菟。","一行作吏不称意，人间险过宫亭湖。","黄郎里中同队鱼，十年太学随诸儒。","春风不作霄汉梦，秋雨漫肥瓜芋区。","一身长寄白鸥境，千字快扫青松腴。","风埃空忆大梁别，尺书不到云泉居。","似闻骐骥尚伏枥，饥鹰未饱谁能呼。","清江上有仙人庐，何时十幅西风蒲。","与君杖屦日来往，浊醪可解饥寒劬。"],"title":"次韵苏养直寄黄元功"}
