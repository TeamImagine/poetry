{"author":"程瑀","id":251000,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["早从宾客傅青扉，晚举丝纶对紫微。","忠愤欲先同列死，尘沙惊绕属车飞。","墓间挂剑心犹在，帐下谈经事已非。","太学诸生皆白发，汪汪老泪湿征衣。"],"title":"拜程刚愍公墓"}
