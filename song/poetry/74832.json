{"author":"赵蕃","id":74832,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["锺陵寂寞几何年，公自茶山又一传。","万里未能攀老鹤，晚风那复听鸣蝉。","乖离每觉如思古，流转何知复拜前。","賸欲相从还索去，候门稚子望归鞯。"],"title":"别曾运使"}
