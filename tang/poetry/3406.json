{"author":"杜甫","id":3406,"strains":["平仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","仄平平仄仄，仄仄仄平平。","仄仄平平仄，○○仄仄○。","平平平仄仄，仄仄仄平平。"],"paragraphs":["莺入新年语，花开满故枝。","天青风卷幔，草碧水通池。","牢落官军速，萧条万事危。","鬓毛元自白，泪点向来垂。","不是无兄弟，其如有别离。","巴山春色静，北望转逶迤。"],"title":"伤春五首 二"}
