{"author":"林希逸","id":119416,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["吟清字字使人冰，惠我多于锡百朋。","照破尘心如镜镜，续传诗派似灯灯。","句工可信堪呈佛，格老谁嗤要惹僧。","但把功名付篇什，莫论青竹几人登。"],"title":"和元思朋微韵二首  其一"}
