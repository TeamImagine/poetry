{"author":"真德秀","id":102649,"strains":["平平仄仄平，仄仄平仄仄。","仄仄仄仄平，仄仄仄平仄。","仄仄仄平平，平仄仄平仄。","仄平平仄平，平仄平平仄。","平平仄○仄，仄仄○？仄。","仄平仄平○，仄仄仄仄仄。","仄平平仄平，○平仄○仄。","仄平○○仄，仄仄平仄仄。","仄平仄平平，仄仄仄平仄。","仄平仄平平，仄仄仄平仄。","平平仄仄平，仄仄仄平仄。","仄仄仄平平，仄仄仄平仄。","仄仄仄仄平，仄仄平仄仄。","平平仄平仄，仄仄平仄仄。","仄仄仄○平，仄仄○仄仄。","平○平仄平，仄仄仄平仄。"],"paragraphs":["君家百尺楼，近在环堵室。","室处岂不佳，暑溽厌烦郁。","著脚蹑层梯，心眼便超轶。","好风天外来，佳月云端出。","清明湛空阔，洞视了孅悉。","岂徒快登临，抑可验学术。","大哉天地心，昭然本如日。","世人庳且隘，动以私见窒。","未能脱尘凡，底处识微密。","羡君有斯楼，发以静春笔。","知崇与礼卑，二义贯于一。","独理要高明，履道贵平实。","庶几足目俱，不但窥髣髴。","工夫妙方寸，岂假身外物。","此境未昭融，此屋空突兀。","君看希圣徒，陋巷暗蓬荜。"],"title":"题李立父高远楼"}
