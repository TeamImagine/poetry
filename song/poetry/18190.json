{"author":"吴芾","id":18190,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["三年江上守孤城，日日思归去未能。","虽愧憩棠无惠政，却欣伐木有良朋。","花开后圃春同醉，月满高楼夜共灯。","别后要须俱自爱，从今拭目看飞腾。"],"title":"去郡日寄居诸公作饯即席奉呈"}
