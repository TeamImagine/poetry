{"author":"王庭珪","id":238194,"strains":["仄仄平平仄仄平，仄平仄仄仄平平。","平平仄仄仄平仄，仄仄平平仄仄平。","平仄平平仄平仄，平平平仄仄平平。","平平平仄平平仄，仄仄平平仄仄平。"],"paragraphs":["正坐惩羮吹冷韲，送君那复有新诗。","明朝便恐隔千里，抱病何由把一卮。","西蜀文章自家法，江南烟雨上楼时。","东湖滕阁多佳兴，落笔端能寄所思。"],"title":"送任子严江西运干"}
