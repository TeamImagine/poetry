{"author":"郭祥正","id":192337,"strains":["平平仄平仄，仄仄仄平平。","平平仄仄仄，仄仄仄仄平。","○平平平平，仄仄平仄平。","仄平仄平平，仄仄○仄平。","仄仄平仄仄，○仄仄仄平。","平仄仄平仄，平仄平仄平。","仄仄平平平，平仄仄仄平。","平平仄○仄，平仄平○平。","平○仄○仄，仄仄平平平。","仄平仄仄仄，仄仄○平平。","平平仄平仄，平○仄平平。","仄平仄仄仄，平平仄平平。","仄平○平仄，平仄平平仄。","仄仄仄平仄，仄仄平平平。","仄平仄仄仄，○仄仄仄○。","平平仄○平，仄仄仄仄平。","平平平仄平，仄仄○平平。","仄仄平仄仄，仄仄平平平。","仄仄仄平仄，平平仄平○。","平平仄平平，○平仄○平。","○平仄平仄，仄仄○平平。","仄平仄平仄，○仄平平平。","仄平平平平，平平仄○平。"],"paragraphs":["荣翁苦于学，腹实五车书。","尤明礼乐事，画就百幅图。","献之神宗朝，不报还旧庐。","白头著青衫，老愤犹欲舒。","佐邑曾未赴，瞑目忽已殂。","何子稍家富，恬不为利拘。","执笔工词章，科第学有余。","终遭有司黜，才命诚难俱。","今闻亦长往，令我勤悲吁。","二家各有子，素业传门闾。","登科既同籍，奔丧又同途。","李君出世胄，轩轩珮琼琚。","计偕冠多士，场屋喧名誉。","晚乃乐高隐，卖药荒村墟。","愈贫愈自信，纯洁不可污。","天胡夺其龄，否极泰则无。","斯人皆旧游，想望空踟蹰。","顾我虽未死，目眊霜盈须。","近酒已先恶，趋时迹尤疏。","飞章乞残骸，轻舟下重湖。","将投永安泊，访旧相欢娱。","那知死生隔，三秀同时枯。","欲为招魂篇，悲风涕沾濡。"],"title":"三亡诗"}
