{"author":"刘克庄","id":114597,"strains":["平平仄仄仄平平，仄仄平平仄仄平。","仄仄仄平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["龚陈盛事记当年，重见奎星聚旧躔。","瑞日赋工岂迷色，庆云诗妙似非烟。","驰千里足相期远，占百花头孰敢先。","老子扶衰看昼锦，琼林春好莫留连。"],"title":"和乡守朱监丞劝驾一首"}
