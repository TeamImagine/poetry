{"author":"袁燮","id":77212,"strains":["平仄仄仄平，平平仄平仄。","仄平仄○仄，平仄平平仄。","平平仄平平，仄仄仄平仄。","平平○平平，仄仄平仄仄。","仄○仄平仄，仄仄仄仄仄。","仄仄仄平仄，平平平仄仄。","仄仄仄平平，平平仄平仄。","平平仄平仄，平仄仄仄仄。","仄仄○仄平，○平仄平仄。","平平仄平仄，平平仄平仄。","仄平仄平仄，平平平仄仄。","仄仄仄平仄，仄仄○仄仄。","平平平平仄，平仄○平仄。","仄平平仄仄，仄仄平仄仄。","仄平仄平平，仄仄仄平仄。"],"paragraphs":["佳茗世所珍，声名竞驰逐。","建溪拔其萃，余品皆臣仆。","先春撷灵芽，妙手截玄玉。","形模正而方，气韵清不俗。","故将比君子，可敬不可辱。","御史万夫特，刚肠憎软熟。","味此道之腴，清泠肺肝沃。","精新味多得，烹啜不忍独。","磊落分贡包，殷勤寄心曲。","斯时属徂暑，低头困烦溽。","一瓯瀹花乳，精神惊满腹。","此物雪昏滞，敏妙如破竹。","谁知霜台杰，功用更神速。","莫辞风采凛，要使班列肃。","一朝奋孤忠，万代仰高躅。"],"title":"谢吴察院惠建茶"}
