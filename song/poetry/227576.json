{"author":"唐庚","id":227576,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平○仄仄，仄平平仄仄仄○。","仄平○仄平平○，仄仄平平平仄平。","○仄仄平平仄仄，仄平平仄仄平平。","仄平仄仄平平仄，○仄平平仄仄平。","平仄○平平仄○，仄平仄仄○平平。"],"paragraphs":["岁华忽忽又清明，忆与诸生试集英。","金锁掣雷开右掖，纻襕披雪照升平。","立班雉尾身疑梦，茂对龙颜目乍惊。","百拜起居分左右，十年胸臆转纵横。","愧无长策裨千虑，敢昧初心苟一名。","三道岂能窥董傅，乙科今复愧匡衡。","始吾进取恬无意，看汝光华便是荣。","他日当求田二顷，杖藜自足过浮生。"],"title":"清明日示弟侄"}
