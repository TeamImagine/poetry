{"author":"黄公度","id":21386,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","仄仄仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["劳君携酒出郊坰，强缉巴词醉墨轻。","我辈讵能捐习气，伊人底事寡诗情。","漫令抆目朝朝望，无复挥毫字字清。","冷淡生涯殊不恶，想应着意讳穷名。"],"title":"徯诸同年和章久之无耗再用前韵"}
