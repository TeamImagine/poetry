{"author":"周密","id":153686,"strains":["仄平仄仄平○平，平平仄仄平平平。","平平平仄仄平仄，仄平仄仄平平平。","平平仄平仄平仄，仄仄平平仄平仄。","仄平仄仄仄仄平，仄仄○平仄平仄。","平平平仄平仄平，○平仄仄平平平。","平平仄仄仄平仄，平平仄仄平平平。","仄平平平仄仄仄，平平仄平○平仄。","平平仄仄○仄平，仄仄○平○仄仄。","仄平仄仄仄仄仄，平平仄仄平平仄。"],"paragraphs":["太虚灏气浮空蒙，烟霞九琐蓬莱宫。","崩腾云木竞奇险，涧芳野实纷青红。","何年断鳌立天柱，古洞阴森白鸦舞。","玉书宝剑不可寻，老藓封崖滴玄乳。","光芒灵气干斗牛，遗丹叶下谁能求。","黄精紫杞遍岩谷，玄霜夜捣声幽幽。","老蛟千年睡未足，痴涎吼雷喷飞瀑。","阴风黑穴吹海腥，石虎当关横地轴。","是非万古一笑慨，神仙不死今安在。"],"title":"大涤洞天"}
