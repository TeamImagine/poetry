{"author":"陆游","id":34854,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["打窗落叶报秋期，病叟颓然两鬓丝。","纵酒已无年少梦，读书仍负夜凉时。","问囚损气嗟谁念，学道刳心恐已迟。","买鹤清溪归计足，寄声先遣故人知。"],"title":"新秋"}
