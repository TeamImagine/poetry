{"author":"白居易","id":14932,"strains":["仄仄仄仄仄，平仄仄平平。","○仄仄平仄，平仄仄○平。","仄仄仄仄平，仄仄平平○。","平○仄仄仄，仄仄仄平？。","○平仄仄仄，仄仄仄平平。","○仄仄仄仄，仄仄○仄平。","平平仄仄平，平仄仄平平。","仄仄仄○仄，仄平仄平平。","平○仄仄平，仄仄仄平平。","仄平平○仄，仄仄仄仄平。","仄平仄○平，仄仄仄平○。","仄仄仄平仄，○○平仄平。","仄平平仄仄，仄仄仄平平。","仄仄平平仄，○仄仄平平。"],"paragraphs":["道旁一石妇，无记复无铭。","传是此乡女，为妇孝且贞。","十五嫁邑人，十六夫征行。","夫行二十载，妇独守孤焭。","其夫有父母，老病不安宁。","其妇执妇道，一一如礼经。","晨昏问起居，恭顺发心诚。","药饵自调节，膳羞必甘馨。","夫行竟不归，妇德转光明。","后人高其节，刻石像妇形。","俨然整衣巾，若立在闺庭。","似见舅姑礼，如闻环珮声。","至今为妇者，见此孝心生。","不比山头石，空有望夫名。"],"title":"蜀路石妇"}
