{"author":"胡宿","id":244210,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["新旧鞶囊两兽头，东南乡郡得龙丘。","朱丹侯毂聊行县，紫翠家山更满楼。","高第郎官犹应宿，中材裨将辄封侯。","浩然能养浮云志，风月樽前且献酬。"],"title":"送宗兄郎中守三衢"}
