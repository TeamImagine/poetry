{"author":"舒岳祥","id":143421,"strains":["仄平仄平仄仄仄，仄平平仄平平仄。","仄平仄仄仄平平，平仄○○平仄仄。","平平平仄仄仄平，仄仄○平仄仄平。","仄○仄仄平仄仄，仄仄平平平仄仄。","仄仄平仄仄平平，平仄平平仄仄○。","平平仄仄平仄仄，仄仄平平○仄仄。","平平仄仄仄平○，仄平仄平仄仄仄。","平平仄仄○仄平，仄仄仄仄仄仄平。"],"paragraphs":["阆风老人五十九，白头饥冻荒山走。","偶然脱命得生还，闾里相看惊老丑。","今朝初度最可怜，五子三孙在眼前。","老妻欲作无面餠，问讯鸡娘渠未肯。","海水潮小未登鱼，霜后黄柑亦自疏。","穷人作事天不与，只有红梅相媚妩。","为渠一笑买村酤，老夫自歌稚子舞。","明年六十更可歌，大乱不死奈我何。"],"title":"自寿"}
