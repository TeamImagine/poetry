{"author":"张伯端","id":179684,"strains":["仄仄平平平仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["虎跃龙腾风浪粗，中央正位产玄珠。","果生枝上终期熟，子在胞中岂有殊。","南北宗源翻卦象，晨昏火候合天枢。","须知大隠居鄽市，何必深山守静孤。"],"title":"七言四韵十六首  其五"}
