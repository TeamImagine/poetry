{"author":"郭祥正","id":192572,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄平平平。","仄平仄仄平平仄，平仄仄平仄仄平。"],"paragraphs":["裂瓦欹椽五六间，地形高下颇依山。","黄鹂相应雨初过，绿树成阴春已还。","土灶有烟营饭饱，柴门无客任苔斑。","却思一钓沧浪去，蘋叶蓼花相伴闲。"],"title":"开元客馆"}
