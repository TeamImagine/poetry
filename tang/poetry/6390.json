{"author":"戴叔伦","id":6390,"strains":["仄仄仄仄平，平平仄平平。","平平平仄仄，平仄○平仄。","仄仄平平平，仄平平仄○。","○平平平仄，仄仄平○平。","仄平○仄仄，平仄平平仄。","仄仄平仄平，平平仄○仄。"],"paragraphs":["出户不敢啼，风悲日凄凄。","心知恩义绝，谁忍分明别。","下坂车辚辚，畏逢乡里亲。","空持床前幔，却寄家中人。","忽辞王吉去，为是秋胡死。","若比今日情，烦冤不相似。"],"title":"去妇怨"}
