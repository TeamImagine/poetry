{"author":"王化基","id":112273,"strains":["仄平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["岿然傍势浙江东，不羡金庭第一峰。","法境常清五十里，妙莲今现几千重。","清凉解洗枝头露，变现能飞钵底龙。","平日旧游今复到，苍崖邃谷抱长松。"],"title":"送僧归护国寺  其二"}
