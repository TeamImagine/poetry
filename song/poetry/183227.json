{"author":"刘攽","id":183227,"strains":["仄平○平平仄平，平平仄平平仄平。","○平仄平平仄仄，仄仄○仄平仄平。","仄平平仄仄仄仄，仄仄平仄平平平。","平平仄仄仄仄仄，仄平仄平平平平。","仄平仄仄平仄平，平平仄仄平仄平。","平平平平平仄仄，仄平仄仄平仄平。","○平○○仄仄仄，仄仄仄仄平平仄。"],"paragraphs":["越罗裁衫春服新，寒炉委灰无复温。","夭桃着花红满槛，弱柳吹线青映门。","岂知天事有反复，假借专物矜余恩。","平明雪片白似玉，败裘死灰仍纷纷。","女桑吐叶蚕欲生，东郊草绿方趣耕。","玄冥欺人人弗信，百虫奋蛰雷已惊。","沈阴驱除坐可待，白日隠隠浮云外。"],"title":"春寒  其一"}
