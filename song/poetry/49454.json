{"author":"杨万里","id":49454,"strains":["平仄仄仄仄，平仄仄仄○。","仄平仄仄平，仄仄仄仄平。","仄仄仄仄仄，仄平仄○○。","仄仄仄平仄，仄平仄平平。","仄仄平仄仄，仄仄平仄平。","仄仄仄○平，平平平仄平。","仄平仄平平，仄仄仄仄平。","平平仄平平，仄仄仄平仄。","仄仄仄仄平，仄平平仄平。","仄仄平仄平，平平仄平平。","平仄仄平仄，仄仄仄仄平。","平平平仄平，仄仄○仄○。","仄○平平平，平平仄仄平。","平仄仄平仄，○平仄平平。","○平仄○仄，仄仄平仄○。"],"paragraphs":["今日偶不饮，无事亦有思。","偶然举一杯，事至我不知。","岂独忘万事，此身亦如遗。","此酒本何物，秫先曲还随。","饭秫祗醒眼，嚼麹无醉时。","秫麹偶相逢，清泉媒妁之。","不知独何神，幻出忘世姿。","庄周不须周，惠施不须施。","贵贱与死生，不齐元自齐。","我本非搢绅，金华牧羊儿。","祗坐读诗礼，一出不得归。","归来今四年，似早其实迟。","海中无蓬莱，蓬莱在酒池。","今夕一杯酒，乘风驾云旗。","犹遭世缘缚，未挂神武衣。"],"title":"饮酒"}
