{"author":"陆游","id":38661,"strains":["平平仄仄仄平平，平仄平平仄仄平。","平仄平平平仄仄，仄平仄仄仄仄平。","仄平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["流年及耄敢前期，浮世如沤只自知。","多贮闲愁持抵酒，剩游好景拟供诗。","海东药到宽衰疾，岷下书稀怆别离。","约束春盘莫草草，又当梅发两京时。"],"title":"流年"}
