{"author":"陈宓","id":97316,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["绍兴宣谕一忠臣，为慕名门遂作嫔。","慈训由来承乃父，清规每解助良人。","山中急办瞻茔舍，囊里曾无过□珍。","丹旐翻飞人叹息，诸孙祖送尽簪绅。"],"title":"挽方琼州恭人"}
