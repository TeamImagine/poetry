{"author":"张耒","id":215838,"strains":["仄仄仄平平，○仄平仄平。","仄平仄平仄，仄仄○仄平。","仄平仄仄平，仄仄仄平平。","仄平仄平仄，仄平平仄平。","仄仄仄仄平，平仄平仄平。","平仄平○仄，仄仄仄平平。"],"paragraphs":["我久喜文词，思与鸿鹄飞。","老来觉非是，念昔正可悲。","买金铸杜康，百拜誓归依。","晋陶与康伯，九原吾与归。","涉世苦不谙，多病身早衰。","惟有尊中酒，不与我心违。"],"title":"次韵渊明饮酒诗  其三"}
