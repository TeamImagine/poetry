{"author":"王迈","id":107621,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["亭前一望水东流，更有雄楼在上头。","燕子飞来春漠漠，鸱夷仙去水悠悠。","神交故国三千里，目断中原四百州。","日暮片云栖古树，昔人留与后人愁。"],"title":"飞云楼"}
