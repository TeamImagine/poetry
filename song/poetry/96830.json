{"author":"陈宓","id":96830,"strains":["平平平仄仄仄仄，平仄仄平平仄平。","仄仄平仄平仄仄，仄平平仄仄平平。","平平平仄仄平仄，仄仄平平仄仄平。","仄仄仄仄平仄仄，仄平仄仄仄平平。"],"paragraphs":["来禽青李不待熟，枝上作酸能晚黄。","期与虀盐同事业，每因烟雨长风光。","丹心祇有帝心识，苦口宁为众口尝。","掷弃道旁同敝帚，有人负鼎去干汤。"],"title":"黄梅"}
