{"author":"李端","id":7464,"strains":["平○仄平仄，仄○仄平平。","仄仄？○仄，平○仄仄平。","仄○平仄仄，平仄仄平平。","仄仄仄○仄，平平仄仄平。","平平平仄仄，仄仄仄平平。","仄仄○平仄，平○仄仄○。","平平平仄仄，仄仄仄仄○。","仄仄平平仄，平平仄仄平。","平平平仄仄，○仄仄平平。","○仄平平仄，平平○仄平。"],"paragraphs":["丘迟本才子，始冠即周旋。","舅乏郄鉴爱，君如卫玠贤。","礼将金友等，情向玉人偏。","鄙俗那劳似，龙钟却要怜。","投砖聊取笑，赠绮一何妍。","野坐临黄菊，溪行踏绿钱。","岩高云反下，洞黑水潜穿。","僻岭猿偷栗，枯池雁唼莲。","身居霞外寺，思发月明田。","犹恨萦尘网，昏昏过几年。"],"title":"酬丘拱外甥览余旧文见寄"}
