{"author":"陆游","id":34191,"strains":["仄平○○仄仄平，平平平仄平平平。","平平仄仄○平仄，仄仄平仄平平平。","平○仄平仄仄仄，平仄平平平仄仄。","仄○仄仄仄平平，○仄平平仄平仄。","仄平仄仄仄仄仄，平平平仄仄仄仄。","平平仄仄仄仄平，○○平平平仄仄。"],"paragraphs":["圣朝中兴六十年，君家文武何聨翩。","先生剑履冠麟阁，后嗣簪槖陪甘泉。","流传到君愈卓荦，投我千篇皆杰作。","未分玉帐万貔貅，且擅诗人一丘壑。","尔来士气日靡靡，文章光焰伏不起。","君今已似骥𥬞云，更看他年鲲击水。"],"title":"谢张时可通判赠诗编"}
