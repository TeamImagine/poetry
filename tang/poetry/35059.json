{"author":"徐夤","id":35059,"strains":["平平仄仄仄平平，平仄平○仄仄平。","平仄仄平平仄仄，仄平平仄仄平○。","平平仄仄平平仄，平仄○平仄仄平。","○仄仄平○仄仄，仄平○仄仄平平。","仄○平仄○○仄，仄仄○平仄仄平。","平仄仄平平仄仄，仄平平仄仄平○。","平平仄仄○平仄，仄仄平平仄仄平。","仄仄仄○平仄仄，仄○平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平○仄，仄平平仄○平平。"],"paragraphs":["名齐火浣溢山椒，谁把惊虹挂一条。","天外倚来秋水刃，海心飞上白龙绡。","民田凿断云根引，僧圃穿通竹影浇。","喷石似烟轻漠漠，溅崖如雨冷潇潇。","水中蚕绪缠苍壁，日里虹精挂绛霄。","寒漱绿阴仙桂老，碎流红艳野桃夭。","千寻练写长年在，六出花开夏日消。","急恐划分青嶂骨，久应{衤朋}裂翠微腰。","濯缨便可讥渔父，洗耳还宜傲帝尧。","林际猿猱偏得饭，岸边乌鹊拟为桥。","赤城未到诗先寄，庐阜曾游梦已遥。","数夜积霖声更远，郡楼欹枕听良宵。"],"title":"和尚书咏泉山瀑布十二韵"}
