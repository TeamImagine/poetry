{"author":"楼钥","id":66388,"strains":["平平平平平，仄仄仄平仄。","平仄平平○，平平仄○仄。","平仄仄仄仄，仄仄平平仄。","平○仄仄仄，仄仄仄○仄。","平仄○平平，仄○平仄仄。","平平平仄平，仄仄仄平仄。","仄仄仄平仄，平○仄平仄。","仄仄平仄仄，仄平仄平仄。","仄仄○平平，仄仄仄平仄。","仄仄仄仄平，平平仄平仄。"],"paragraphs":["群贤俱诗豪，世代不同处。","安得寒林中，联镳睇相语。","谁欤创妙意，臭味无今古。","吾闻顾陆辈，寓意或如许。","桃李并芙蓉，雪中蕉叶吐。","元师师老融，淡墨扫风雨。","作此寄攻愧，归兴渺烟渚。","旧六今则七，未知果谁与。","我欲从之游，讵敢厕俦侣。","画我往执鞭，欣为李君御。"],"title":"慧元画寒林七贤"}
