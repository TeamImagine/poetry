{"author":"张耒","id":215744,"strains":["○平仄平平，平仄仄仄仄。","平○仄仄仄，平仄平仄仄。","○平仄仄仄，仄仄仄仄仄。","平平平仄仄，仄仄平平仄。","平平仄○仄，平仄平仄仄。","仄平仄平平，仄仄平仄仄。","平平仄平仄，○仄仄平仄。","平平○平仄，仄仄平平仄。"],"paragraphs":["扁舟发孤城，挥手谢送者。","山回地势卷，天豁江面泻。","中流望赤壁，石脚插水下。","昏昏烟雾岭，历历渔樵舍。","居夷实三载，邻里通假借。","别之岂无情，老泪为一洒。","篙工起鸣鼓，轻𫇛健于马。","聊为过江宿，寂寂樊山夜。"],"title":"离黄州"}
