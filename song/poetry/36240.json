{"author":"陆游","id":36240,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["天恐红尘著脚深，不教经岁去山林。","欲酬清浄三生愿，先洗功名万里心。","石鼎飕飗闲煮茗，玉徽零落自修琴。","晚来剩有华胥兴，卧看西窗一炷沉。"],"title":"到家旬余意味甚适戯书"}
