{"author":"刘挚","id":187233,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平平平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["四十悬车三十年，白云山下古溪边。","松姿郁郁霜中寿，鸿意冥冥物外天。","归为田园陶令达，化行乡党郑公贤。","我惭出处今如此，应得高人一粲然。"],"title":"贻致政吴德仁朝请"}
