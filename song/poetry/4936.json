{"author":"释正觉","id":4936,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["丹山凤窟冷相依，惭愧如今羽翼齐。","云外翔鸣同颉颃，林间啄步暂分携。","玉华衔处天容晓，珠树栖时月影低。","引喙醴泉期后会，殆将新语濯尘泥。"],"title":"别满首座"}
