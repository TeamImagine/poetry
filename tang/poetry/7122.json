{"author":"李益","id":7122,"strains":["平平平仄仄，仄仄平平仄。","平平仄○平，仄仄平平仄。","仄平平仄仄，○平平仄仄。","平平仄平仄，仄仄平平仄。","平○仄平仄，仄仄平平仄。","平平仄○平，平平平仄仄。","仄○仄平仄，平仄平平仄。","平仄仄仄○，平平平仄仄。","仄平仄平仄，平平仄平仄。"],"paragraphs":["金铙随玉节，落日河边路。","沙鸣后骑来，雁起前军度。","五城鸣斥堠，三秦新召募。","天寒白登道，塞浊阴山雾。","仍闻旧兵老，尚在乌兰戍。","笳箫汉思繁，旌旗边色故。","寝兴倦弓甲，勤役伤风露。","来远赏不行，锋交勋乃茂。","未知朔方道，何年罢兵赋。"],"title":"五城道中"}
