{"author":"王十朋","id":22376,"strains":["平仄仄平平仄仄，仄平平仄仄平平。","平平平仄仄平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，平仄仄平平仄平。"],"paragraphs":["珠屿蛎房魁海错，左原莼线冠溪毛。","韩公南食可曾见，张翰东归徒自高。","鼎俎珍庖输肉食，江湖佳味属吾曹。","有无相易通家事，僮仆往来毋惮劳。"],"title":"周光宗赠蛎房报以溪莼"}
