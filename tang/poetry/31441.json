{"author":"唐彦谦","id":31441,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["日下芜城莽苍中，湿萤撩乱起衰丛。","寒烟陈后长门闭，夜雨隋家旧苑空。","星散欲陵前槛月，影低如试北窗风。","羇人此夕方愁绪，心似寒灰首似蓬。"],"title":"萤"}
