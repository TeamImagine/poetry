{"author":"李咸用","id":29690,"strains":["平○仄仄平仄平，仄平仄仄○平平。","仄平仄仄平仄仄，○平仄仄平平平，仄○平仄平○平。","平仄仄仄仄，仄仄仄平平。","仄仄仄，仄仄平。","仄仄平仄平平平，仄平仄仄○平平。"],"paragraphs":["风和气淑宫殿春，感阳体解思君恩。","眼光滴滴心振振，重瞳不转忧生民，女当为妾男当臣。","男力百岁在，女色片时新。","用不用，唯一人。","敢放天宠私微身，六宫万国教谁宾。"],"title":"春宫词"}
