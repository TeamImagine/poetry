{"author":"杨万里","id":48161,"strains":["○仄平仄平，○平仄仄仄。","仄平仄仄仄，平平仄平仄。","平仄仄仄○，平仄仄平仄。","仄平平平仄，仄仄平仄仄。","仄平仄○平，平仄仄平仄。","平平仄仄仄，平仄仄仄仄。","仄仄仄○平，仄仄平仄仄。"],"paragraphs":["滩雪清溅眸，滩雷怒醒耳。","落洪翠壁立，跳波碧山起。","船进若战胜，船退亦游戏。","若非篙师苦，进退皆可喜。","忽逢下滩舟，掀舞快云𫘝。","何曾费一棹，才瞬已数里。","会有上滩时，得意君勿恃。"],"title":"苏木滩"}
