{"author":"陈师道","id":214080,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["登高能赋属吾侪，不用传杯击钵催。","九日风光堪落帽，中年怀抱更登台。","江山信美因人胜，萸菊逢辰满意开。","二谢风流今复见，千年留句待公来。"],"title":"和李使君九日登戏马台"}
