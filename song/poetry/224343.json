{"author":"洪朋","id":224343,"strains":["平平仄仄仄，平仄仄仄平。","平平仄仄仄，仄仄平仄平。","仄平仄平仄，仄平仄仄○。","仄平仄平○，仄仄平平○。","平仄平仄仄，仄平仄平平。","○仄平平仄，平仄平平平。","仄仄平仄仄，仄仄仄○仄。","平平仄平○，仄仄仄仄平。","仄○仄仄○，平平仄平平。","○平○仄仄，平平○仄平。","平仄仄○仄，仄仄平仄平。","仄平平平仄，○○仄平平。"],"paragraphs":["维南斗日月，川岳上景光。","何人赤壁下，种此双截肪。","故知汝南士，蚤经许子将。","识君陟厘间，想见颀而长。","僧夏滕叔国，故床对清扬。","膜外齐鹏鷃，胸次明冰霜。","佛界狮子尾，妙处亦难忘。","西江渺波澜，索去有底忙。","挽衣不得留，晨风动余皇。","顷投胶在漆，今为参与商。","能事镜中像，此道何足臧。","古来归根地，相期未渠央。"],"title":"奉诸同人饯潘氏兄弟赋凤凰鸣矣于彼高冈为韵得凰字"}
