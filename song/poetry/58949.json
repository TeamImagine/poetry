{"author":"陈造","id":58949,"strains":["仄平仄仄平仄平，平平仄仄平仄平。","仄平仄仄仄仄仄，仄仄仄仄平仄平。","平平仄平平仄仄，仄仄平平仄平仄。","平平仄仄仄○平，○仄平平仄○○。","仄平仄平仄仄平，仄仄仄平平仄平。","平平仄仄平仄仄，仄仄仄平○仄○。"],"paragraphs":["净居栋宇犀辟尘，山居不乏尘外人。","我来肯作厌客想，老语一一刊翠珉。","频年愧烦香积供，醉后狂言亦安用。","诗成每博覆瓿讥，更向丛林系轻重。","皎公启公后进师，好事继今谁似之。","他年落笔须妙质，政自两公劳梦思。"],"title":"净居主人索诗急笔赋"}
