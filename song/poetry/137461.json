{"author":"家铉翁","id":137461,"strains":["仄仄仄平仄平平平，仄仄仄仄平仄平。","平平仄平平仄○，仄平○仄○○仄。","仄仄仄平仄平，平仄仄平○○平。","仄平仄仄仄平仄○仄，仄平○○平仄平○仄。","平仄仄○平平仄平○平，平平仄仄平平平。","仄平平平仄平仄，平仄平平仄仄仄。","平平仄仄平平平，仄平仄仄平仄平。","仄○平平平○仄，仄仄平仄平平仄仄平。","仄○仄平仄仄仄，仄仄平平平仄仄。","仄平平○平仄平，仄仄仄平平仄仄。","仄○仄仄平平仄平平，○仄平平平仄平。","平平平平平仄平，仄○○仄仄平平。","仄仄○平仄○仄仄平。"],"paragraphs":["九月菊偏与秋霜宜，六月不受炎暑欺。","秋霜似同君子操，岁寒相遇长相好。","暑不与贞士谋，杨燥怒煌如相仇。","要之二菊所遭有难易，夏居其难秋若居其易。","君不见当年秦焰焦中州，儒坛处处同荒丘。","独余商山老人在，高卧林泉节不改。","平生不识咸阳门，晚随币聘来汉京。","欲兴诗书谈王道，再使风俗还归治古淳。","我评此花似此老，傲暑凌寒无不可。","种之阶庭今几年，我自识花花识我。","粤从夏五开敷到残秋，更与黄花为辈俦。","嗟哉黄花非辈俦，老行难逐少年游。","此菊当为菊中第一流。"],"title":"六月菊以夏中破萼至秋晚枝条虽苍劲而花色灼然鲜明贯暑寒而不改菊中之贞士也余以比之商山四皓为之赋"}
