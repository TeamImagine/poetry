{"author":"苏轼","id":195228,"strains":["仄仄仄仄仄，仄仄仄仄平。","仄仄仄仄仄，○仄○仄平。","平○仄平仄，平仄仄仄平。","平仄仄平平，○仄○平平。","仄平平平平，平○仄平平。","平平仄仄仄，仄仄仄仄平。"],"paragraphs":["我梦入小学，自谓总角时。","不记有白发，犹诵论语辞。","人间本儿戏，颠倒略似兹。","惟有醉时真，空洞了无疑。","坠车终无伤，庄叟不吾欺。","呼儿具纸笔，醉语辄录之。"],"title":"和陶饮酒二十首  其一二"}
