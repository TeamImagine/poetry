{"author":"曾几","id":249133,"strains":["仄仄平平仄，平平仄仄平。","平平平仄仄，平仄仄平○。","仄仄平平仄，平平仄仄平。","仄平平仄仄，平仄仄平平。","仄仄○平仄，平平仄仄平。","平平平仄仄，○仄仄平平。"],"paragraphs":["昼漏今多少，人闲只自知。","帘垂春色静，窗度日华迟。","柳影徐徐转，花阴缓缓移。","助成耕野事，添得读书时。","醉著三竿睡，忧来一局棋。","吾徒须爱惜，看即是冬曦。"],"title":"戏同诸孙课春日迟迟"}
