{"author":"葛胜仲","id":230660,"strains":["仄平仄平仄，仄仄平平平。","仄○仄平仄，仄仄仄仄平。","平仄仄平仄，平平仄平平。","仄平平仄平，仄平○仄平。","仄仄仄平仄，平平平仄平。","平○仄仄平，仄仄仄平平。","平平仄仄仄，平仄平平平。","仄平仄○仄，平仄平平平。"],"paragraphs":["宴安毒于鸩，嗜睡真成蛇。","揽衣待明发，是味岂不佳。","天宇自澄穆，群嚣肃无哗。","喔咿鸡一鸣，众星犹撒沙。","皂荚颒头目，杨枝清齿牙。","炉中结愿香，净几对名花。","澄怀睹道秘，浮念无由邪。","欠伸起三昧，云锦升朝霞。"],"title":"幽居夙兴"}
