{"author":"邵雍","id":135370,"strains":["平平平仄仄平平，平仄平平仄仄平。","仄仄仄平平仄仄，仄仄平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["尧夫非是爱吟诗，诗是尧夫睡觉时。","梦后旧欢初髣髴，酒醒前事略依稀。","任经生死心无异，虽隔江湖路不迷。","因向此中观至理，尧夫非是爱吟诗。"],"title":"首尾吟  其九二"}
