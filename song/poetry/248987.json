{"author":"曾几","id":248987,"strains":["平平平仄平平仄，仄平仄仄平○仄。","仄平平仄仄平平，仄平平平仄平仄。","平平仄仄平平仄，仄仄平平仄平仄。","仄平平仄仄平平，仄○平仄平○仄。","平平仄仄仄平仄，仄仄○平仄仄仄。","仄平仄仄平仄平，仄仄平平平仄仄。","○平仄平平仄仄，平仄平○仄平仄。","仄仄仄○仄仄平，○仄平平仄平仄。"],"paragraphs":["潘公之墨东坡诀，只今有女能传业。","许郎来自大江西，手探玄圭出箱箧。","摩挲熟视家风在，款识明明笔奇绝。","见渠颜面得渠心，湛如瞳子坚如铁。","晴窗大几石泓净，未忍磨研令小缺。","冷金玉版姑试之，一点清光初漏泄。","廷珪去人端未远，余子何劳定优劣。","健妇果胜大丈夫，从此庐陵是黟歙。"],"title":"许公华遗潘衡墨云其女所造也"}
