{"author":"李中","id":36878,"strains":["仄仄仄平仄，○○仄仄平。","仄平平仄仄，○仄仄平平。","平仄平平仄，平平仄仄平。","仄○平仄仄，○仄仄平平。","仄仄○平仄，平平仄仄○。","仄平平仄仄，平仄仄平○。","○仄○平仄，平平仄仄平。","平平平仄仄，○仄仄平平。"],"paragraphs":["辟命羡君赴，其如怆别情。","酒阑汀树晚，帆展野风生。","淮静寒烟敛，村遥夜火明。","醉沈朐岭梦，吟达寿春城。","旧友摇鞭接，元戎扫榻迎。","雪晴莲幕启，云散桂山横。","王粲从军画，陈琳草檄名。","知君提健笔，重振此嘉声。"],"title":"送孙霁书记赴寿阳[辟]命"}
