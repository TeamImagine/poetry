{"author":"张籍","id":13493,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["不曾浪出谒公侯，唯向花间水畔游。","每著新衣看药灶，多收古器在书楼。","有官祗作山人老，平地能开洞穴幽。","自领闲司了无事，得来君处喜相留。"],"title":"赠王秘书"}
