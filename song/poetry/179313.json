{"author":"苏颂","id":179313,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["封境东连浴日池，川源近盬四方知。","水官无事延年计，估客应求范蠡师。","楼阁嵯峨千里鉴，田畴夷坦一枰棋。","追寻燕友南皮会，谁继曹刘七子诗。"],"title":"公说再和并前十五篇辄复课六章用足前篇之阙  其四"}
