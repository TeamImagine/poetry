{"author":"欧阳修","id":79868,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["东城移疾久离居，安得疑蛇意尽祛。","诸老何为谗贾谊，君王犹未识相如。","浮沉俗喜随时态，磊落材多与世踈。","谁谓文章金马客，翻同憔悴楚三闾。"],"title":"闻原甫久在病告有感"}
