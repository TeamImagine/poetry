{"author":"韩琦","id":90998,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["亭压东池复坏基，园林须喜主人归。","憩棠犹茂应存爱，植柳堪惊仅过围。","鱼泳藻间谙物性，月沈波底发禅机。","群鸥只在轻舟畔，知我无心自不飞。"],"title":"狎鸥亭"}
