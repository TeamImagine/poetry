{"author":"方回","id":147487,"strains":["仄平平仄仄，平仄○仄平。","仄仄平仄仄，仄平平仄平。","仄仄仄平仄，仄仄平平平。","仄仄平平平，仄仄平仄平。","仄仄○仄仄，仄平平仄平。","平平仄○仄，仄仄仄仄平。","平仄仄平仄，仄仄平仄○。","平仄平仄平，平仄平仄平。"],"paragraphs":["六经天日月，诸子如四时。","史自班以上，语奇文亦奇。","踵武蔚宗辈，语有文无之。","小宋刊新唐，不悟宵寐规。","以艺传李杜，待之无乃卑。","他人有遗集，一览不再窥。","惟此与韩柳，咀嚼无厌期。","侪彼枫落生，吾欲镌此疵。"],"title":"秋晚杂书三十首  其二一"}
