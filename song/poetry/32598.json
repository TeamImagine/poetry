{"author":"陆游","id":32598,"strains":["仄仄仄平仄，仄仄○平平。","平仄平平仄，平仄平仄平。","平平仄仄仄，平仄平平平。","平平仄仄仄，平仄○平平。","仄平仄仄仄，仄仄仄仄平。","仄仄○仄仄，平仄仄平平。","仄仄仄仄仄，仄平平仄平。","平仄仄○仄，仄仄仄仄平。","仄仄平仄○，平仄平平平。","○平仄平仄，仄○仄仄平。","平○仄平平，？平仄平平。","仄平仄平仄，平平平仄平。","仄仄平平平，仄平仄平仄。","平○○仄仄，仄仄平仄平。","仄平平平仄，仄仄仄仄○。","○平仄仄仄，仄仄仄平平。","平平仄平仄，平平仄平平。","平○仄平平，○仄平仄平。"],"paragraphs":["束发走场屋，始得从君游。","灯火都城夜，风雨湖上秋。","追随不隔日，岩壑穷探搜。","摩挲石屋背，揺兀暗门舟。","酒酣耳颊热，意气盖九州。","夜卧相蹋语，狂笑杂嘲讴。","但恐富贵逼，肯怀贫贱忧。","人事信难料，百战竟不侯。","我老农圃间，君落天南陬。","相逢会稽市，感叹岁月遒。","君从上都来，倘逢旧朋俦。","我穷本天命，于人寜有求。","但念侯君房，不知尚痴不。","君闻拊手笑，怪我狂未瘳。","共谈平生旧，只欲苦死留。","如何忽决去，病疟送无由。","秋风坠桐叶，新霜犯貂裘。","君听马蹄声，中有千里愁。"],"title":"送韩梓秀才十八韵"}
