{"author":"朱放","id":8858,"strains":["平平平平平，○○仄仄平。","仄平平仄仄，平仄仄平平。","仄仄平平仄，平平仄仄○。","○○○仄○，○仄仄平平。","仄仄平平仄，平平仄仄平。","仄平○仄仄，平仄仄平平。","仄仄平○仄，平平仄仄平。","仄○平仄仄，平仄仄○平。","平仄平平仄，平平仄仄平。","平平仄平仄，仄仄仄平平。"],"paragraphs":["青林何森然，沈沈独曙前。","出墙同淅沥，开户满婵娟。","箨卷初呈粉，苔侵乱上钱。","疏中思水过，深处若山连。","叠夜常栖露，清朝乍有蝉。","砌阴迎缓策，檐翠对欹眠。","迸笋双分箭，繁梢一向偏。","月过惊散雪，风动极闻泉。","幽谷添诗谱，高人欲制篇。","萧萧意何恨，不独往湘川。"],"title":"竹"}
