{"author":"李光","id":236179,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["海邦地僻少迎将，心逸身闲白昼长。","賸欲哦诗追沈谢，不求名迹拟龚黄。","旋移松石成云壑，时引笙箫入醉乡。","吏散帘垂公事毕，清风一榻傲羲皇。"],"title":"吏隐堂"}
