{"author":"司马光","id":176520,"strains":["平平仄仄平仄平，仄平仄仄平平○。","平平？仄平仄仄，仄○平平平仄平。","平平仄仄平仄仄，仄平？仄仄仄仄。","○平平平仄平仄，平平仄仄仄平平。","平○仄仄平仄仄，平仄仄仄平平平。","仄平仄平仄仄仄，仄仄平仄平仄平。","仄○仄仄仄平仄，平平仄仄平平平。","仄○平平仄平仄，仄平仄仄平仄○。","平平仄仄仄仄仄，仄仄仄仄平仄平。","平仄平平仄仄仄，仄○平仄○平平。","平平仄仄平平仄，平仄平平仄仄○。","仄平仄仄仄平仄，仄仄○平平仄平。"],"paragraphs":["西郊广路浮壤黄，上天雨泣寒云苍。","鸾旗闟戟纷晻霭，扈从威神归帝乡。","田家老父眉睫白，杖藜匍匐泣路傍。","且云生逢至仁主，蠲租罢役岁为常。","蠺收百箔桑蔽野，麻麦极望无边疆。","去年翠华出赛雨，锦绣绵络墟里光。","拜迎六马负缣帛，孙扶妪接归扬扬。","自分讴歌毕余景，一朝缟素安可防。","哀声澒洞彻四极，草木惨淡颜色伤。","蝼蚁衰龄不足赎，泪如飞雪空霑裳。","河萦洛贯嵩峰足，泉底寰瀛日月长。","羡门已闭属车返，轭上空瞻金鳯凰。"],"title":"和范景仁西圻野老诗"}
