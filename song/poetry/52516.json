{"author":"释宝昙","id":52516,"strains":["平平平平平仄平，仄仄平仄平平平。","仄平仄仄仄仄仄，平仄平仄○○平。","平平平平仄平仄，平平仄平平仄平。","仄平平仄仄○仄，仄平平仄平平平。","平平仄平平仄仄，平平仄仄○平仄。","平○仄仄仄平仄，平仄仄仄平○平。","仄平平仄平○仄，仄平仄仄○平平。","仄平仄仄仄平仄，仄仄仄仄平平○。","平平○○仄平仄，仄仄仄仄○○平。","仄平仄仄仄○仄，仄仄仄仄平平○。"],"paragraphs":["何年麒麟飞上天，下视平地为秦川。","九关虎豹不敢去，为作南渡中兴年。","扶持斯文一鸣世，金钟大镛方在悬。","百年人物有如此，旧山乔木今依然。","人言广平心铁石，梅花作赋犹清便。","争如万象落吾手，颠倒捃拾无留妍。","晓窗沉水旋和墨，杂花落纸如云烟。","问渠少室果何事，一笑粲粲成真传。","春风正堕散花手，亦有舞雪相回旋。","愿公道眼皎如日，我欲以寿东家禅。"],"title":"张约斋生日"}
