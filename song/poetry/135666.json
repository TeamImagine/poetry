{"author":"张伯玉","id":135666,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["尺一除书与会稽，陋儒何以报天辉。","岂惟大幕张红旆，更得全家住翠微。","千骑晚随龙节去，一帆春送鹢舟飞。","支离莫道攘空臂，乞得越州金印归。"],"title":"得越"}
