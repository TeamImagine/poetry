{"author":"卢纶","id":6806,"strains":["平仄○平仄仄平，平平仄仄仄平平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄○平仄平○，仄平平仄仄平平。"],"paragraphs":["高步长裾锦帐郎，居然自是汉贤良。","潘岳叙年因鬓发，扬雄托谏在文章。","九天韶乐飘寒月，万户香尘裛晓霜。","坐见重门俨朝骑，可怜云路独翺翔。"],"title":"和王员外冬夜寓直"}
