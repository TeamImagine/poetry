{"author":"韩淲","id":85995,"strains":["仄仄平仄平，仄仄平平仄。","平○仄仄平，平仄仄○仄。","平平仄平仄，平仄仄仄仄。","平平平仄仄，仄仄平仄仄。","平平仄仄平，仄仄仄平仄。","平仄平仄平，平平仄平仄。"],"paragraphs":["既喜寒食晴，复值清明雨。","山空洗雨花，零落蔽泥土。","修林发新叶，青绿粲莫数。","虽云风日异，景物俱可睹。","犂鉏动远村，愈觉爱农圃。","形迹欣得闲，持醪醉为主。"],"title":"清明"}
