{"author":"黄干","id":80647,"strains":["平仄平仄仄，平平平仄平。","仄仄仄○平，仄仄平平○。","仄平平平仄，平仄仄仄平。","仄仄平仄平，仄仄平平平。","平平平仄平，仄仄平仄平。","○○仄○仄，仄仄平平平。","仄仄○仄平，仄仄平仄平。","仄仄平平平，仄仄平平平。"],"paragraphs":["吴越天下富，京畿游侠乡。","陇亩尽膏腴，第宅皆侯王。","世言苏湖熟，霑丐及四方。","自我来石门，触目何凄凉。","清晨开务门，有酒谁复尝。","累累挈妻子，汲汲求糟糠。","父老称近年，十载尝九荒。","聚落成丘墟，少壮争逃亡。"],"title":"石门"}
