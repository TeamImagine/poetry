{"author":"梅尧臣","id":57221,"strains":["平仄仄○平仄平，仄平平仄平平平。","仄平仄仄平平仄，仄仄平平仄仄平。","仄仄仄平○仄仄，仄平平仄仄○平。","平仄○仄○○仄，仄仄平平仄仄平。","仄仄仄平平仄仄，平平仄仄仄平平。","平平○仄平平仄，平仄○平仄仄平。"],"paragraphs":["春雨懒从年少狂，一生憔悴为诗忙。","不能屑屑随时辈，亦耻区区忆故乡。","白玉笛声亲府席，六幺花拍动衣香。","龙咽嘹喨留行月，凤翼趋跄巧定场。","粉色酒容欢四座，花光烛影照西墙。","虚荣浪贵知多少，安得如君展肺肠。"],"title":"依韵和春日见示"}
