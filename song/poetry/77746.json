{"author":"王阮","id":77746,"strains":["平平仄平仄，平仄仄○平。","仄仄仄○仄，仄仄仄仄平。","仄平平仄平，仄平仄仄平。","仄平平平○，仄仄平平平。","仄平仄平平，平仄平仄平。","仄平平仄平，仄仄仄仄平。","仄○仄平仄，平仄仄○平。"],"paragraphs":["渊明弃彭泽，归欤在柴桑。","我里亦其侧，俯视世秕糠。","顾瞻无所忧，所忧在绝粮。","敢辞躬耕劳，耒耜山之阳。","惜哉命之穷，仍岁螟𫋌伤。","去为游手民，足迹已四方。","拂衣却归去，焉用祖离觞。"],"title":"和陶诗六首 和杂诗 其二"}
