{"author":"闻人偲","id":14647,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["湖海浮家二十年，重来春色尚依然。","杏花篱落喷红雾，杨柳林塘护绿烟。","草暖村人出游地，鸠鸣刺史劝农天。","觉场独在三灾外，试问支郎第几禅。"],"title":"浄因院建炎兵火独存纪事"}
