{"author":"方回","id":149441,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["神奇臭腐变穷通，宇宙纷纭醉眼中。","邓禹第堪文学掾，刘歆早作国师公。","干戈世故千岐异，礼乐民彝万古同。","造化岂应全聩聩，秋来依旧有西风。"],"title":"七十翁吟七言十首  其七"}
