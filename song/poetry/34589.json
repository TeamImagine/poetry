{"author":"陆游","id":34589,"strains":["仄仄平仄平，平平仄○仄。","仄平平仄仄，仄仄仄仄仄。","平平平平仄，仄仄平平仄。","平平仄仄仄，仄仄平仄仄。","平平仄仄平，平仄仄仄仄。","平平仄仄仄，仄仄平仄仄。"],"paragraphs":["积雨连上元，孤愁卧空馆。","宿酲殊未解，欲起意复懒。","床敷蛮毡稳，被拥吴绫暖。","残香碧缕细，软火红焰短。","虽云少睡眠，聊喜屡展转。","昏昏忽已暮，一笑呼茗椀。"],"title":"上元日昼卧"}
