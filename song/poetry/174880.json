{"author":"刘敞","id":174880,"strains":["平○仄平○仄仄，仄○仄仄仄平仄。","平平仄仄平仄平，○仄平仄平○平。","平平平仄仄平仄，仄平仄仄平仄仄。","平平仄平仄平仄，仄平平平仄平仄。","平平平平平仄平，○平仄仄○○平。","○平仄仄仄○仄，仄仄仄仄平平平。","平○仄仄○平仄，平仄平平仄平仄。","平平平仄仄仄仄仄平，仄平平仄仄仄仄仄平仄平。"],"paragraphs":["梁王兔园三百里，不闻有与雪霜比。","今公畜此安取之，莹若寒玉无磷缁。","春秋书瑞不常有，历年旷世曾一偶。","宁知彼非太阴魄，鳯凰麒麟亦郊薮。","周南之人公腹心，张罝肃肃横中林。","献全不损一毫末，顾直肯计千钧金。","雕笼密槛回君宠，初不惊人有时拱。","由来文采绝世必见羁，岂能随众碌碌自放原野为。"],"title":"题永叔白兔同贡甫作"}
