{"author":"王迈","id":107739,"strains":["平仄平平仄仄平，平平仄仄平平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["容膝都卢屋一间，图书左右任披翻。","催诗急雨来迢递，吹面凉风过等闲。","生意无边庭下草，清香不断畹中兰。","日长无事真仙隠，作甚辛辛苦苦官。"],"title":"西轩春坐"}
