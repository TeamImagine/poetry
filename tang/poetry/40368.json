{"author":"皎然","id":40368,"strains":["平平平仄平，仄平平平平仄平。","仄仄仄仄平仄平，平平仄仄平○平。","仄仄仄平平仄平，平○仄仄平平平。","仄平平平仄仄仄，仄仄平平○仄平。","仄平仄仄平，平平仄○仄。","平平仄仄平平仄，○平○仄平平平。","平平仄仄仄平平，平平○平仄平○，仄平平平仄平平。","平平仄○仄平仄，仄仄仄平仄平仄。","平仄平平仄○平，平平仄○平平仄。","仄仄仄平平仄平，○平○仄仄仄平。","平仄平平○○仄，平○仄仄仄平平。","仄平平平仄仄仄，平平仄仄平平仄。","仄平平仄○仄平，平仄仄平仄平仄。","仄仄平平仄仄平，平○仄仄平平仄。","平○平仄平○平，平○仄仄仄○○。","平仄平平仄仄仄，○○平仄仄平平。"],"paragraphs":["君家双美姬，善歌工筝人莫知。","轧用蜀竹弦楚丝，清哇宛转声相随。","夜静酒阑佳月前，高张水引何渊渊。","美人矜名曲不误，蹙响时时如迸泉。","赵琴素所[嘉]，齐讴世称绝。","筝歌一动凡音辍，凝弦且莫停金罍。","淫声已阕雅声来，游鱼𪡋喁鹤裴回，主人高情始为开。","高情放浪出常格，偶世有名道无迹。","勋业先登上将科，文章已冠诸人籍。","每笑石崇无道情，轻身重色祸亦成。","君有佳人当禅伴，于中不废学无生。","爱君天然性寡欲，家贫禄薄常知足。","谪官无愠如古人，交道忘言比前躅。","不意全家万里来，湖中再见春山绿。","吴兴公舍幽且闲，何妨寄隐在其间。","时议名齐谢太傅，更看携妓似东山。"],"title":"观李中丞洪二美人唱歌轧筝歌"}
