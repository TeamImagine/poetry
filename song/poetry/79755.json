{"author":"欧阳修","id":79755,"strains":["平仄○平仄，平平○仄平。","平平仄平○，仄仄仄平平。","仄○平平仄，平平仄仄平。","○平仄仄仄，仄仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["真宰调神化，幽灵应不言。","朝云九渊暗，暮霰六花繁。","朔吹萦归旆，宾裾载后轩。","睢园有客赋，郢曲几人翻。","槐座方虚位，锋车伫改辕。","愿移盈尺瑞，为雨遍群元。"],"title":"贺九龙庙祈雪有应"}
