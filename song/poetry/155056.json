{"author":"蒲寿宬","id":155056,"strains":["平仄仄平平仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平平仄平。"],"paragraphs":["鸡犬不鸣何处村，颓檐破壁问谁门。","蓬蒿满地田园在，瓦砾如山井臼存。","青草髑髅疑是梦，白头老父泣无言。","咨诹邻旧多为鬼，倚杖徘徊堪断魂。"],"title":"郊行有感"}
