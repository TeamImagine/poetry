{"author":"刘子翚","id":15456,"strains":["平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["林下相从多胜友，谁如吾子妙才华。","曳裾所至成师席，射策由来有世家。","意气胸中千里骏，文词笔下九光霞。","邮亭一见倾怀抱，投分金兰不足夸。"],"title":"次彭资深韵"}
