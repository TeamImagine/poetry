{"author":"宋蒲寿宬","id":154969,"strains":["平平平仄仄平仄，仄仄平平仄平平。","平平仄仄仄平仄，仄仄平仄平仄○。","平平仄仄○仄仄，仄平平仄平仄平。","平仄平平仄仄仄，○平平仄平平平。","仄○仄仄仄仄仄，○平仄仄仄仄平。","仄平仄仄仄○仄，仄平平仄平仄平。","○平仄○仄仄仄，平平仄仄平仄平。","仄平仄平仄平仄，平平仄仄○仄仄。","平平平平仄平仄，平平仄○○仄平。","平平仄平平仄仄，平仄○仄仄仄平。","平平仄仄平平仄，平平仄仄仄平平。"],"paragraphs":["硗硗头角出群玉，炯炯瞳人剪秋漪。","神光现作照书月，一览千古无复遗。","殊科自可献上国，况能文艺超等夷。","河洛圗书识蕴奥，更明爻象通神蓍。","阵分八势演古法，操弓挟矢动有仪。","眼前大要固如此，有人头白俱不知。","当今所重不在宝，弓旌聘召方四驰。","岂无古人已成筭，时乖事异难设施。","秋风边尘浩无际，纶巾羽扇思见之。","终军弃𦈡𦈡尚在，刘晏正字字或欹。","终身愿秉清忠节，芳猷可继大年诗。"],"title":"送刘童子试艺天京"}
