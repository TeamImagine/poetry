{"author":"林景熙","id":160113,"strains":["平仄平平仄仄平，平平仄仄仄平平。","仄平仄仄仄平仄，平仄仄仄平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["村酒沽来浊可斟，扁舟过雨系枫林。","午香吹稻海田熟，秋蔓引苽茅屋深。","天地暗尘归客鬓，江湖斜日动乡心。","衰年自笑为形役，空羡闲鸥卧水阴。"],"title":"舟中书事"}
