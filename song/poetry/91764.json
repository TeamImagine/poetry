{"author":"释居简","id":91764,"strains":["仄仄仄仄仄○○，平仄平平仄仄平。","仄仄仄平平仄○，平平仄仄仄平○。","仄平平仄平平仄，仄仄平平仄○○。","仄仄平平平仄○，仄○仄仄仄○平。"],"paragraphs":["敢忘百拜与三行，非贾非工只得耕。","旧不便民毋助长，新非怫众却休更。","验今多是迂扶曲，考古无非直胜横。","只把襦歌征别乘，不从谏议问苍生。"],"title":"代农答别乘劝耕  其一"}
