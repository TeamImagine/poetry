{"author":"梅尧臣","id":57117,"strains":["平仄仄仄平平平，仄○平仄平仄平。","仄平平仄仄仄仄，仄平仄仄○平平。","仄平仄仄仄平仄，仄仄仄○○平○。","仄平平平仄仄仄，仄仄仄仄平平平。","仄平平平仄平仄，仄平仄仄○平平。","仄仄仄仄仄平仄，仄仄仄仄○平平。","平平仄仄仄仄仄，仄仄仄仄仄仄○。","○平仄仄仄仄仄，仄平平仄平平平。","仄○平平仄仄仄，○仄仄仄平平平。","仄平仄仄平仄仄，仄仄仄仄仄仄平。","仄平仄平仄仄仄，仄仄仄○平平平。","平平仄仄仄平仄，平仄仄仄平平平。","仄平仄仄仄平仄，平仄仄仄平平平。","平平仄仄仄平仄，仄平仄仄仄？平。","仄仄仄平平仄仄，平平仄仄平仄平。","仄仄平仄仄仄仄，平平仄仄平仄平。","仄仄平平仄平仄，平○仄仄仄○平。","仄○仄仄仄仄仄，仄仄平仄平仄平。","平平仄平仄平仄，平仄仄仄平平平。","平○仄仄平仄○，仄仄仄仄仄仄平。"],"paragraphs":["前岁守廪京城西，有如勾践巢会稽。","引杯尝胆未雪耻，怒蛙起揖当涔蹄。","海天白日蔽光影，霹雳一过收云霓。","九皋澄明鹤翅湿，欲暮刷羽声嘶嘶。","客来东方美须鬣，夜光出袖行无迷。","授予照眼已希世，自顾臭辣犹萍齑。","文章制作比善塑，物象变怪一以泥。","泥虽各用有巧拙，巧之高绝非由梯。","又闻东夷蹈水底，骑颈直踞通天犀。","曼卿子美搂入室，似使二嫂治朕栖。","舜归在床不可得，此实素分非能齐。","而今我独向田里，秋稼已熟烹黄鸡。","自倾白酒坐溪上，谁念往日无粱稊。","邻邦或有寄嘉酿，瓦罂土缶盛玻瓈。","昨喜得书书满纸，官尊职大怜我睽。","怪我书乱苦简略，疲驽岂敢攀骏骊。","贵贱交情古来有，胸中不欲置畛畦。","世间百事厌着意，但愿无病年寿跻。","田园未多亦粗给，儿女况足资提携。","终当去问绵上叟，自与野老月下犂。"],"title":"依韵酬永叔再示"}
