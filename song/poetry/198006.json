{"author":"苏辙","id":198006,"strains":["仄平仄平平，仄仄仄平平。","平平仄平仄，平仄平平○。","仄仄平仄仄，仄平平仄平。","仄仄平平平，仄仄○平平。","仄仄仄平仄，仄平仄平平。","仄平平仄平，仄平仄平平。","平仄仄仄○，平仄○平平。","平平仄○仄，仄仄平平○。","仄仄仄平仄，平平仄平○。","平平仄仄仄，仄仄○仄平。","平平仄平仄，仄平仄○○。","仄○仄平仄，仄仄平仄平。","仄仄仄仄仄，仄平平仄平。","仄平平平仄，○仄仄平平。"],"paragraphs":["我登妙峰亭，欲访德云师。","春阳被原野，濉涣含流澌。","未复桃李色，稍增松桂姿。","孑孑东来樯，冉冉将安之。","万物委天运，此身免奔驰。","怅然怀旧游，一丘覆茅茨。","清冷久沮洳，文雅空颓隳。","提携二三子，醉倒春风吹。","不见妙峰处，安知德云期。","南迁久忘反，有获空自知。","归来览新构，恍然发深思。","远行极南海，此地初不移。","酌我一斗酒，尽公终日嬉。","德云非公欤，相对欲无词。"],"title":"题南都留守妙峰亭"}
