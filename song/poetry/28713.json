{"author":"洪适","id":28713,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["舻人指日欲开樯，洽此需云宠远商。","奇物试求师子国，去帆稳过大蛇洋。","银杯更尽金杯饮，黑暗仍兼白暗将。","方伯使华清澈底，不闻私有橐中藏。"],"title":"设蕃致语口号"}
