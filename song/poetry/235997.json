{"author":"李光","id":235997,"strains":["平平平○仄仄平，仄？仄仄平平平。","仄平仄仄仄○平，仄仄仄仄平平平。","平平仄仄仄？仄，仄仄仄仄平平平。","仄平平平仄平仄，仄平仄仄平○平。","仄平平仄平平平，仄平仄仄平平○。","平○平仄平平平，仄平仄仄平平平。","仄仄仄仄平平平，仄○仄仄平○○。","平平平平仄○仄，仄平平仄平平平。","平仄仄仄平仄仄，仄平仄仄平仄平。","仄平仄仄平仄仄，仄仄仄仄平仄平。","仄平平平仄平仄，○仄仄仄平○平。","仄平仄仄平○平，平仄仄仄○仄平。"],"paragraphs":["年来忧患老病纒，独寝一室方萧然。","道人顾我笑且怜，赠以一粒金华丹。","彤霞入腹气熻赫，紫焰照日光斒斓。","寸田温温起真火，尾闾历历朝泥丸。","道人年少游贤关，曳裾躧履公卿间。","宣和天子崇神仙，近臣荐引登金銮。","造膝一语开天颜，羽衣缥缈黄其冠。","吴筠虽尝入禁掖，稚川终隐罗浮山。","荆棘扫尽棃枣熟，汞铅九转龙虎蟠。","一裘百衲聊卒岁，斗酒满引冰雪寒。","朅来镡津施丹剂，应病与药俱轻安。","度人济世功行圆，超脱滓秽犹蜕蝉。"],"title":"短歌赠柯山祝道人"}
