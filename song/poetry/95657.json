{"author":"苏泂","id":95657,"strains":["仄仄仄○仄，平仄平平平。","平平仄平仄，仄仄平○平。","○平仄平仄，仄仄平仄平。","平平平仄仄，仄仄仄仄○。","仄平仄仄平，仄仄平平平。","平平仄仄仄，仄仄○○平。"],"paragraphs":["日月递相见，玄发惊蹉跎。","冥冥北邙路，去者何其多。","妻孥聚欢乐，志远身已讹。","功名无富贵，此路不可过。","可怜世上人，刺促鸣干戈。","金尊幸有酒，不饮将如何。"],"title":"拟古  其二"}
