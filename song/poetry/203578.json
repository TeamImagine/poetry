{"author":"孔平仲","id":203578,"strains":["仄○仄平仄，仄仄平仄平。","仄○平平仄，○仄仄平平。","仄仄仄仄仄，仄仄平仄平。","○平仄仄仄，仄仄仄仄平。","仄平仄平平，仄仄平仄平。","仄仄平平仄，仄平仄仄平。"],"paragraphs":["匣中有神剑，夜夜鸣不休。","欲污单于血，思僇佞臣头。","不愿就斩马，贱用良自羞。","深韬度岁月，怨气射斗牛。","仗君远提携，可以安九州。","莫作铅刀顾，此非绕指柔。"],"title":"谕志"}
