{"author":"毕仲游","id":209100,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["早岁成名地已尊，徘徊五十始乘轩。","官同长孺宁居后，疏似王阳独上言。","道气郁纡灊岭秀，词源浩瀚峡江浑。","研朱共较公孙策，坐觉文风似建元。"],"title":"入内考进士同考官唱和三首  其一"}
