{"author":"强至","id":182163,"strains":["平平平仄平仄平，仄平仄仄仄仄平。","○平仄仄仄平仄，仄仄仄仄平仄平。","平平仄仄仄平仄，平平仄仄仄仄平。","平平平仄仄仄仄，仄仄仄仄平平平。","仄平仄仄仄○仄，平仄仄仄○平平。","平仄平平仄○仄，仄平仄仄平○平。","平平仄仄仄仄仄，仄仄仄仄仄仄平。","？仄平仄仄仄仄，仄仄仄仄平平平。","平○仄仄平仄仄，仄仄仄仄平○平。","仄平平仄仄仄仄，仄仄平仄平平平。","仄平仄○仄平仄，仄仄平仄○仄平。","平平仄仄○○仄，仄平平仄平仄平。","○平平○仄平仄，平仄仄仄仄仄平。","仄仄仄平仄仄仄，平仄仄仄○○平。","仄○平仄仄○仄，仄仄仄仄平平平。","仄平平仄平仄仄，平仄仄仄○平平。","平平仄仄仄平仄，仄○平仄平平平。","仄平平平仄仄仄，仄仄仄仄平仄平。","仄平仄平仄平仄，平平仄○平○平。","平平仄仄仄平○，仄仄平仄仄仄平。","平平仄仄仄平仄，平仄平仄仄仄平。","平平仄仄仄平仄，仄仄平仄○仄平。","仄平平仄仄平仄，○平○仄平平平。","仄平仄仄仄仄仄，平平平仄平仄平。","仄平仄仄仄仄仄，仄仄平仄平平平。","仄平平平仄平仄，仄仄仄仄平平平。"],"paragraphs":["书名唐世凡几人，鲁公运笔独有神。","当年一字百金直，异代傥获宜尔珍。","公尝道直不容内，江湖出走刺史轮。","东南挥翰落几郡，在处巨迹刊坚珉。","石坚字巨未应泐，旋复五代遗荒屯。","州镇寻兵寺观火，缺碑毁碣埋泥尘。","乾坤岂亦爱字宝，不使久屈卒不伸。","吻合阴假好事手，得此断石溪山垠。","苔封土蚀初莫省，一洗烂若开三辰。","不由名氏验体法，气质浑厚知颜筋。","点端屹如泰山立，画劲森似长戟陈。","宁同枣木浪传刻，少陵尤恶肥失真。","苍茫疑闻地灵泣，为失此石后土贫。","好事得之不自有，能广墨本遗其伦。","始从君武惬传玩，大句感发惊儒绅。","写公勋德无一欠，何必读史劳吾唇。","青衫志国继高唱，首论书法词逾新。","末言公忠死贼刃，不觉愤泪霑予巾。","昔人谓书乃心画，浮沉直挠皆相循。","公心远可此书鉴，体不姿媚一以淳。","严严古气自盘薄，宜汝希烈不得臣。","虽云笔力夺元化，济以忠谊重万钧。","后来忠谊弗公学，磨铅临帖虚终身。","李斯篆隶岂不好，彰彰奸迹流自秦。","乃知一艺不独善，所贵名节坚松筠。","鲁公之书以名贵，历代共宝无沉堙。"],"title":"和楼志国范君武读胡尉临安所获颜鲁公书断碑"}
