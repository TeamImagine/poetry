{"author":"周紫芝","id":241085,"strains":["仄平平仄仄平平，仄仄平平平仄平。","仄仄平平平仄仄，平平平仄仄○平。","平平仄仄仄平仄，仄仄平平平仄平。","平仄○○平仄仄，平平○仄仄平仄。"],"paragraphs":["一湖春水绿漪漪，卧水桃花红满枝。","去住云情浑不定，阴晴天色故相欺。","风前柳作小垂手，雨后山成双画眉。","何必娉娉仍袅袅，西湖应便是西施。"],"title":"湖上戏题"}
