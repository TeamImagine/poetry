{"author":"梅尧臣","id":46222,"strains":["仄仄仄平平仄仄，平平仄仄仄平平。","仄平仄仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["看取主人无俗调，风前喜御夹衣凉。","竞邀三五最圆魄，知比寻常特地光。","艳曲旋教皆可听，秋花虽种未能香。","曾非恶少休防准，众寡而今不易当。"],"title":"依韵和欧阳永叔中秋邀许发运"}
