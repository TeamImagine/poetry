{"author":"萧立之","id":132214,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["爱君满腹贮精神，王翰当年愿卜邻。","一日雄文諠上国，三生太史属前身。","猎心勃郁惊残梦，新榜夸张说古人。","早作功名归馆阁，诗情莫涴簿书尘。"],"title":"和李后林贺黄后谷漕荐韵"}
