{"author":"李复","id":212737,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["漠漠飞香散不收，无言对客似含羞。","虽非雪里孤根暖，却免黄时细雨愁。","争意竞先多浅俗，高情持重自风流。","一株又见垂垂发，肯学江边取次休。"],"title":"陈再有诗诮梅开晚戏酬"}
