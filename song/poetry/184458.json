{"author":"俞紫芝","id":184458,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["长忆逢君历水隅，坐中谈笑见醇儒。","当年许我入诗社，别后有谁为酒徒。","头想白如潘骑省，家应贫似范莱芜。","相思不可能相得，蝉老西风海树枯。"],"title":"寄杜宣卿长官"}
