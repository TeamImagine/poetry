{"author":"周紫芝","id":240973,"strains":["平仄仄平平仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄平平平。","仄平平仄平平仄，平仄平平仄仄平。"],"paragraphs":["韦白两公名欲埃，芗林一出未难才。","树从居士池边种，香入苏州句里来。","陶令北窗应好在，何郎东阁为谁开。","二疏归后今重见，遥想都门张饮回。"],"title":"追和向苏州顷在吴门尝用韦应物作凝香阁旧有白公桧今不复存为补植之"}
