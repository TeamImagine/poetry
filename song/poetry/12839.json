{"author":"曹勋","id":12839,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄仄平仄仄平。","仄平平平仄平仄，平平仄仄仄平平。"],"paragraphs":["宿云浓澹弄空明，桃李吹香雨屡经。","燕识旧巢犹颉颃，枝骈新绿尚芳馨。","力田须待年多黍，知病好寻参与苓。","莫为无家动乡思，且筹杰论献明廷。"],"title":"和国器因以奉勉"}
