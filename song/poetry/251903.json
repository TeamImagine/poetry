{"author":"郑刚中","id":251903,"strains":["仄仄仄仄平，仄仄仄平仄。","平平仄平平，仄仄仄○仄。","仄仄平平平，仄仄平仄仄。","○平仄○平，仄仄仄○仄。","仄仄仄平仄，仄平平仄仄。","仄平仄○平，平平仄平仄。","平仄仄仄平，平仄仄平仄。","○○平仄平，平仄仄平仄。"],"paragraphs":["木杪日未升，四野落寒雾。","昏蒙失冈峦，咫尺见行路。","我独何区区，犯此寒色去。","重伤寄蹇身，百事已迟暮。","既不早冲跃，要津先自据。","又无二顷田，林泉闭门户。","方此念友朋，升斗活车鲋。","行行乖素心，芒刺欲谁负。"],"title":"壬寅年南游离白沙"}
