{"author":"魏了翁","id":102921,"strains":["仄平仄仄○，仄仄仄仄平。","平平○仄平，仄○○平平。","仄仄平仄仄，平平仄平○。","平平仄仄平，仄仄平平平。","平平平仄平，仄仄平平平。","仄仄○平平，仄平○○平。","平平仄仄平，仄仄平平平。","仄仄仄平仄，仄平仄○平。","○平仄仄仄，平仄仄仄平。","仄平仄仄平，平仄平平平。","○平平仄平，仄仄平平平。","仄○平仄仄，仄仄平仄平。","仄平平仄○，仄仄仄仄平。","平平平仄仄，平仄平仄平。"],"paragraphs":["物生宇宙间，巨细统有宗。","鳞虫三百余，厥长称维龙。","滃雾弥六合，神渊閟千重。","维时赤鲤公，坐制纤鳞穷。","纤鳞何足言，什百来追踪。","亦有横江鳞，望洋丧其雄。","于于圉圉然，等辨殊卑崇。","一鳜掉头去，恝然若将终。","三公不易介，谁谓惠不恭。","鲁生陋汉仪，商皓婴秦锋。","行吾之所安，匪以惊愚庸。","又如秦汉后，俗学千载同。","卓哉无极论，上配禹孟功。","吾言聊自警，毋诮惟少通。"],"title":"阁学袁侍郎以朝鲤豢龙两图见寄索和 朝鲤"}
