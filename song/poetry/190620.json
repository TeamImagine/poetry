{"author":"韦骧","id":190620,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["绣衣肤使出东州，九日旌轩不暂留。","固有诚心当倚注，肯缘佳节废询求。","马蹄远践天涯路，雁翼横飞海角秋。","安得一樽黄菊酒，代公冰饮过宵休。"],"title":"胶水道中逢九日呈温伯舍人"}
