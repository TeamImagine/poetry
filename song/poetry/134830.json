{"author":"释文珦","id":134830,"strains":["仄仄平平仄，平平仄仄平。","平○平仄仄，平仄仄○平。","仄仄平平仄，平平仄仄平。","平平平仄仄，平仄仄平○。","仄仄○平仄，平平仄仄平。","仄○平仄仄，平仄仄平○。","仄仄平○仄，平○仄仄平。","平平平仄仄，平仄仄平仄。","仄仄平平仄，平平仄仄平。","平平○仄仄，○仄仄平平。"],"paragraphs":["晚暮衰慵剧，因寻此地居。","山深常见鹿，溪浅少藏鱼。","野径归烟僻，寒窗映水虚。","松枯生藓遍，梅老着花疏。","对月空尘翳，眠云晤卷舒。","以闲消苑结，因静得真如。","兀坐多凭几，徐行不用车。","公卿谁识我，猿鹤最知予。","善贾休沽玉，全生愿作樗。","终身期不出，颇自爱吾庐。"],"title":"不出"}
