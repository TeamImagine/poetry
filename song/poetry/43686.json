{"author":"范成大","id":43686,"strains":["平平○平仄仄仄，仄仄平平仄平仄。","○平仄仄仄仄仄，平仄平平○仄仄。","仄平平平仄平平，仄仄仄仄平平○。","平平仄平仄仄仄，仄仄仄平平仄平。"],"paragraphs":["倾崖当胸石啮足，失势毛牦槁幽谷。","王孙却走断不到，惟有哀猿如鬼哭。","仆夫酸嘶诉涂穷，我亦付命无何中。","悲风忽来木叶战，落日虎嗥枯竹丛。"],"title":"胡孙愁"}
