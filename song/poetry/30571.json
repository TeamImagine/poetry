{"author":"李流谦","id":30571,"strains":["仄平仄平仄，仄仄平仄平。","平仄仄平平，仄仄平平平。","仄仄仄平仄，仄○仄仄平。","平平仄○○，仄平平平平。","仄仄仄仄平，○平仄平平。","○仄平仄平，仄平仄○○。","仄仄仄平仄，○○仄平仄。","仄仄平仄仄，仄平○平平。","仄平仄仄仄，仄仄仄仄平。","○平仄平仄，平平平仄平。","平仄仄仄平，平平仄仄平。","仄平仄平○，仄仄平平平。","平仄仄平仄，平仄仄仄平。","平平仄○平，仄仄○○平。","平平仄平平，仄仄仄仄平。","仄平○平平，仄仄仄仄平。","仄仄仄平仄，平仄仄仄平。","仄平仄平仄，仄仄平平○。","仄仄仄仄平，仄平仄仄平。","仄平仄仄○，仄仄平仄平。","○仄仄仄仄，仄平仄○平。","○仄○平平，仄仄仄仄平。","仄平平○平，仄仄○仄平。","仄平仄仄平，仄仄○平平。","仄仄平平仄，平仄仄仄平。","仄仄仄平仄，平平平仄平。","平仄仄仄平，仄仄平平平。"],"paragraphs":["得生固么陋，宅体仍秽卑。","巢穴我襟裾，食饮吾肤肌。","毒比蚤蚊炽，类兼蚋蚁微。","阴幽巧相传，不知来何时。","殄馘未掩戈，遗妖复蕃滋。","观处初若无，掇之或如遗。","捷走欲违祸，深藏殆知几。","窜壁尤恶啄，潜沙更危机。","处头与物化，遂使白变缁。","称臣托疵贱，名官惭素尸。","扪摸傲逆温，梳爬厌懒嵇。","吉凶陋巫占，彼岂能先知。","殊快勇夫射，宁辱达士讥。","蚩儿厌膏粱，兀坐如瓠肥。","屠门饫雄餐，亦足饱汝饥。","我身如枯株，但有骨附皮。","嘬啮竟何得，馋吻亦及之。","夜眠辍佳梦，昼坐伤沉思。","往往暴丑形，或为洁者嗤。","抑搔两甲折，掩捕双目疲。","期我犯不校，责人所难为。","汤沐犹宽恩，磔裂乃所宜。","吏贪摩其牙，巨力犹足支。","舐糠及小家，此岂禁鞭笞。","愿作秋禽狝，毋使蔓草滋。","虱去息疴痒，贪惩消怨咨。","仁者恶害人，勿谓伤吾慈。"],"title":"虱叹"}
