{"author":"韩淲","id":87419,"strains":["平平仄仄平平仄，平仄平平平仄平。","仄仄仄平仄仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["香来桂树丛生处，招隠其如怀玉东。","白发满头唯我独，清诗脱手几人同。","影摇明净云间月，声滴幽微雨后风。","秋以此花相劳苦，世涂谁拙又谁工。"],"title":"次韵昌甫  其一"}
