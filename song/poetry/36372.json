{"author":"陆游","id":36372,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["暮境难禁日月催，腊醅初见坼泥开。","压车麦穗黄云卷，食叶蚕声白雨来。","薄饭蕨薇端可饱，短衫纻葛亦新裁。","宦涂自古多忧畏，白首为农信乐哉。"],"title":"村居初夏五首  其一"}
