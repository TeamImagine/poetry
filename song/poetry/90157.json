{"author":"张方平","id":90157,"strains":["平平仄仄○○仄，仄仄平平仄仄平。","平仄平平仄平仄，仄平○仄仄平平。","平平平仄○平仄，仄仄平平仄仄平。","○仄平平平仄○，仄平平仄仄平平。","仄○○仄平平仄，○仄○平仄仄平。","平平○○○仄仄，仄平平仄仄○平。"],"paragraphs":["霜天惨淡过重九，忽见幽芳发故丛。","多爱清香对亭槛，不堪疏叶下梧桐。","他年仙去空华表，此夜魂归尚汉宫。","过眼须为无色观，返童疑有内丹功。","写题更愧诗情浅，折带应宜醉脸红。","须为重重张翠帟，可怜羸怯不禁风。"],"title":"两浙张兵部秋日牡丹诗次韵"}
