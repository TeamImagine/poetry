{"author":"李流谦","id":30913,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄平平平平仄仄，仄平仄仄仄平平。"],"paragraphs":["尘埃眯目浸填胸，日日青山在梦中。","改岁人家无一事，并游文社有诸公。","招提夜语惊山鬼，野店春沽醉病翁。","绿坞红村谁境界，自凭好句占东风。"],"title":"人日同诸公自马谿登道宿无为"}
