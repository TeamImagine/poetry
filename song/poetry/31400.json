{"author":"何异","id":31400,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["楼居草草假三间，便觉星辰手可攀。","最喜坐中先得月，不妨睡处也看山。","林疏啼鸟秋弹曲，天阔飞鸿晓卷班。","对镜清吟无限好，典衣冷债几时还。"],"title":"章少机建小阁用陈伯强韵"}
