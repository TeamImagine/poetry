{"author":"贯休","id":47719,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["雪浪皑皑万古情，岸边台占子陵名。","一时大器天将与，数尺渔竿谁不擎。","危榭高碑镌籀字，沧洲老鹤识先生。","游人到此慵归去，庭树孤猿有好声。"],"title":"游严陵钓台"}
