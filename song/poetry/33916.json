{"author":"陆游","id":33916,"strains":["仄仄平平仄平仄，平平仄仄仄平平。","仄平仄仄仄平仄，平仄平仄平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["露下萤飞仲秋月，山围水绕建安城。","病多不辨酒中圣，身远且令心太平。","数卷蠧书行老矣，一盂蔬饭太憎生。","白云只在檐间宿，听我清宵咏句声。"],"title":"北窗哦诗因赋二首  其二"}
