{"author":"邵雍","id":124212,"strains":["平平仄仄仄平平，仄仄平平仄仄平。","仄仄平平平平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["谁将长剑斩长蛟，斩断长蛟剑复韬。","爪尾蜿蜒凝华岳，角牙狞恶结嵩高。","骨伤两处崭苍壁，血出东流汹巨涛。","此物犹难保身首，谓言谗口莫嗷嗷。"],"title":"留题龙门  其二"}
