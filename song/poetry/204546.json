{"author":"黄裳","id":204546,"strains":["仄仄仄○仄，○平平仄平。","平平平仄仄，平仄仄平○。","仄仄平○仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["独坐夜如昼，相投清与明。","风微尘迹悄，波定月华轻。","此景方中见，何人性上生。","涵虚难立象，照物自无情。","宝鉴非镕就，灵珠乃混成。","忽惊居士眼，一点与强名。"],"title":"题妙光堂"}
