{"author":"蔡槃","id":173214,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄仄平平仄平。"],"paragraphs":["却粒烧丹未有方，且逃人事住山房。","冷看桐叶含秋思，闲扫苔花背夕阳。","墙壁遍题无酒句，衣裳多带捣茶香。","云深自是稀来往，婆餠一声清昼长。"],"title":"次幽居"}
