{"author":"强至","id":182655,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["相衮前年抚雍民，下车飞雪满咸秦。","风行魏国才三日，雨作商岩恰半春。","忠节此生存社稷，诚心是处感天人。","二方岂合偏蒙润，四海思归旧化钧。"],"title":"伏睹留守安抚司徒侍中镇魏三日遂获甘雨吟成律诗一章上荐"}
