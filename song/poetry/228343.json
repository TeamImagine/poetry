{"author":"释德洪","id":228343,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["歙珍先数刷丝纹，那料端溪更逸群。","已作退闲今似我，温然自重尚如君。","岂宜禅室埋声价，合在文场著策勋。","忍垢风棂应有梦，梦随笔阵扫烟云。"],"title":"李师尹以端砚见遗作此谢之"}
