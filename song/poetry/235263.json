{"author":"程俱","id":235263,"strains":["仄平平平仄平仄，平平仄平平仄仄。","平平仄仄仄平平，仄仄仄仄平平仄。","○平仄仄平仄仄，仄仄○平平仄仄。","平平仄仄仄平平，仄仄平平平仄仄。","平平仄仄仄平仄，仄仄仄○平仄仄。","仄平○平平仄仄，仄仄仄平平仄仄。","平平？仄仄平平，仄仄平平平仄仄。","平平仄仄仄○○，仄仄仄平○仄仄。","仄仄平平仄仄平，○仄仄仄平平仄。"],"paragraphs":["万杉堆青没山骨，云埋七峰时出没。","飞泉拂石泻哀湍，下有万古蛟龙窟。","藏头睡熟呼不起，地坼三年蝗蝻出。","千山脉理渍清甘，一罅涓涓流石液。","同游况与惠询辈，纳屐振衣何勃窣。","大门当前新筑道，跨水曲栏欹突兀。","舂鸣𫐆辘趁朝炊，水畎悬流机械发。","搘筇对此自三叹，抱瓮老人长搰搰。","却坐幽堂忽浩歌，回首已失西山日。"],"title":"宿海会寺"}
