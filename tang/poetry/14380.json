{"author":"元稹","id":14380,"strains":["仄仄平平仄，平平平○平。","仄平平仄仄，○仄仄平平。","仄仄平平仄，○○仄仄平。","仄平平仄仄，平仄仄平平。","平仄平○仄，平平仄仄仄。","仄平平仄仄，○仄仄平平。"],"paragraphs":["共惜连城宝，翻成无当卮。","讵惭君子贵，深讶巧工隳。","泛蚁功全小，如虹色不移。","可怜殊砾石，何计辨糟醨。","江海诚难满，盘筵莫忘施。","纵乖斟酌意，犹得对光仪。"],"title":"赋得玉卮无当"}
