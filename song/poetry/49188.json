{"author":"杨万里","id":49188,"strains":["仄仄平平仄仄平，仄平仄仄仄平仄。","仄平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["步下新船试水初，打头揽载适逢予。","一椽板屋才经雨，两面油窗好读书。","剩买春风木芍药，乱𥮾棐几竹籧篨。","清溪浮取松亭子，赏遍千山不要馿。"],"title":"阊门外登溪船五首  其一"}
