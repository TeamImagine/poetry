{"author":"陆游","id":34951,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄平平平。","仄平仄仄平平仄，平仄平平仄仄平。"],"paragraphs":["闲岸纱巾小倚栏，吴中三月尚春寒。","蜂脾蜜满花初过，燕觜泥新雨未干。","老厌簿书思屏迹，病逢节物强追欢。","一樽又动流年感，城上斜阳画角残。"],"title":"倚栏"}
