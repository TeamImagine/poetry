{"author":"白居易","id":15430,"strains":["仄仄仄仄平，仄仄平仄仄。","○○仄平○，仄仄平仄仄。","○平平仄仄，仄仄仄○仄。","仄仄仄平平，平平仄○仄。","仄仄○平仄，仄仄○平仄。","仄仄仄仄○，仄平○仄仄。","仄仄仄仄仄，平平仄平仄。","仄仄平平平，平平仄平仄。","平○仄平仄，平仄仄○仄。","仄仄○○平，仄仄平平仄。","仄平平仄仄，○仄仄仄仄。","平仄仄平平，仄仄平平仄。"],"paragraphs":["上有万仞山，下有千丈水。","苍苍两崖间，阔狭容一苇。","瞿唐呀直泻，滟滪屹中峙。","未夜黑岩昏，无风白浪起。","大石如刀剑，小石如牙齿。","一步不可行，况千三百里。","苒蒻竹篾{/念}，欹危檝师趾。","一跌无完舟，吾生系于此。","常闻仗忠信，蛮貊可行矣。","自古漂沈人，岂尽非君子。","况吾时与命，蹇舛不足恃。","常恐不才身，复作无名死。"],"title":"初入峡有感"}
