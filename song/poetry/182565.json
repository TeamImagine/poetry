{"author":"强至","id":182565,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["公自披榛上筑城，以公题榜壮图经。","名佳应与溪山久，地胜浑疑草木灵。","到喜琴樽能满意，退嫌圭组只劳形。","异时邦俗思贤化，还似甘棠爱此亭。"],"title":"题余公亭"}
