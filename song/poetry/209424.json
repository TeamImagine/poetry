{"author":"刘弇","id":209424,"strains":["仄○仄平○，仄仄仄仄○。","仄平平平○，平○平仄平。","○？仄仄仄，仄仄平平平。","仄仄平平平，平平平仄平。","○平仄仄仄，仄仄○平平。","平○仄仄平，○平平平平。","平仄仄仄仄，平平○仄平。","平○○平平，仄仄仄平平。","仄○仄仄仄，仄仄平平○。","平平仄平仄，仄仄平平平。","平仄平仄○，平仄平○平。"],"paragraphs":["我行适东陂，野色若可搴。","问津初无从，强驱良苦鞭。","三{氵霝}贮客潦，冉冉吞吴天。","故垒何峥嵘，荒凉非昔年。","虹腰截海堰，蜃气嘘窑烟。","霜封百草干，回风时飙然。","狐兔死欲尽，饥鹰空老拳。","村深行人稀，落日下乌鸢。","败荷古毳衲，野菊金连钱。","羁怀自骚屑，节物惊徂迁。","投暮僧舍中，谁者同留连。"],"title":"我行"}
