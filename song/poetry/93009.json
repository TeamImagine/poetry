{"author":"刘宰","id":93009,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄仄。","仄仄平平平仄仄，仄平平仄仄平平。"],"paragraphs":["平生暗里识曹刘，眼底谁为第一流。","锦里正应推老杜，鲁人亦解说东丘。","骑馿颇忘推敲否，上马还能矍铄不。","此去相思君会取，菊黄梅蘂上枝头。"],"title":"和赵章泉见寄二首  其二"}
