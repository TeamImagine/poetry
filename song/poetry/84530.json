{"author":"曹彦约","id":84530,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["风流人物冠瀛寰，折桂曾惊咫尺颜。","肯赋摽梅深有味，已标仙籍正相关。","一枝笑入弦歌里，千古名传俎豆间。","欲搅枯肠追妙语，飞来双鹤杳难攀。"],"title":"程宰虞簿和县庠老桂诗见贻再赋以谢"}
