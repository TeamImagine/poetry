{"author":"万俟绍之","id":77076,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["小小茅居傍野桥，青灯一点度元宵。","新诗多在景中得，宿酒都从睡里消。","绕舍菜滋春后雨，过门船趁晚来潮。","休嫌不住繁华境，最喜亲朋近可邀。"],"title":"元夕"}
