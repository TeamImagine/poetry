{"author":"史浩","id":19468,"strains":["仄平○仄平，仄平仄平仄。","平仄仄平平，平平仄仄仄。","平仄平平平，平平仄平仄。","○平仄平平，仄○平仄仄。","仄仄平○平，仄平仄平○。","仄仄仄平平，仄平平仄仄。","仄仄仄仄○，平平平仄仄。","仄仄仄平平，平平平仄仄。","仄仄平仄平，○平平仄仄。","仄平平仄平，仄仄平仄仄。","平平仄仄仄，仄平平平仄。","平平平平平，平仄仄平仄。","平平仄仄平，平仄平仄仄。","○仄平平○，仄仄平平仄。"],"paragraphs":["簇云行太虚，作霖自天意。","凉气入郊坰，通宵喜不寐。","冬鼓喧铜驼，鲸钟韵萧寺。","迟明上层楼，羽扇端可弃。","万象奔空来，揽之入诗思。","七椀有余清，一觞成径醉。","倒着白接{罒/离}，飘萧新出笥。","客有可人姿，终规聊见志。","乐饮虽及辰，沈酣非所恣。","主人云梦胸，绰有容物智。","温颜起谢客，博哉斯言利。","平生千金躯，于此肯尝试。","逡巡扫钜篇，华衮酬一字。","观者嗟贤王，不以儒为戏。"],"title":"和建王雨中闻戒酒之什"}
