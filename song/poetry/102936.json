{"author":"魏了翁","id":102936,"strains":["仄平平仄仄，仄仄平平平。","仄○仄○仄，仄仄平平平。","仄平仄○仄，仄仄仄仄平。","○○仄仄平，平仄仄仄平。","仄仄平仄仄，仄仄仄仄平。","仄仄仄仄平，仄仄平平平。","仄仄仄平仄，仄仄平平平。","平平平仄○，仄仄仄仄平。","平平仄仄仄，仄仄仄仄平。","仄仄仄平平，仄○○平平。","平平仄仄仄，仄仄平仄平。","仄平仄平平，平仄仄仄○。","仄平仄仄仄，仄仄平平平。","平平仄仄仄，仄仄○仄平。","○○○○仄，平仄平平平。"],"paragraphs":["杜侯归未几，又送秦侯归。","锦衣赫相望，里闬生光辉。","仅存二三士，去意不可羁。","王张屡乞身，余亦五请祠。","岂不明主恋，去就各有宜。","昔岁语杜侯，志得官无卑。","近忽省前误，热突无寒煤。","君门天九重，赤子命一丝。","诗书谩胀腹，字字不适时。","俯瞰大江流，仰看苍云移。","悠悠未有届，蹙蹙安所驰。","昊天岂民憎，翻覆不可期。","愿随力所逮，必以诚求之。","求之有弗得，况忍相瘠肥。","临分重回首，吾匪怀吾私。"],"title":"送秦秘监以显谟知潼川"}
