{"author":"白居易","id":15419,"strains":["仄仄平仄平，平平仄平仄。","平平仄仄平，平仄平平仄。","平平仄平仄，○仄○平仄。","仄平平平仄，平仄○平仄。","仄平平仄仄，平仄平平仄。","仄仄仄○○，仄仄平？仄。"],"paragraphs":["叶下湖又波，秋风此时至。","谁知濩落心，先纳萧条气。","推移感流岁，漂泊思同志。","昔为烟霄侣，今作泥涂吏。","白鸥毛羽弱，青凤文章异。","各闭一笼中，岁晚同憔悴。"],"title":"感秋怀微之"}
