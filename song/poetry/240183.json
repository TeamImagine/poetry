{"author":"周紫芝","id":240183,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["禅房花木有残红，此地还因曲径通。","竹影看摇金琐碎，风铃解语玉丁东。","人来白鸟横空处，山在先生倚杖中。","绝唱未酬才已尽，夜灯搔首鬓如蓬。"],"title":"次韵姑谿兴国寺晚眺"}
