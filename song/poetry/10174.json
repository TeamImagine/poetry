{"author":"欧阳澈","id":10174,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄仄平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["安贫万事只随缘，羞涩囊空乏一钱。","浊酒难赊应有恨，焦琴屡典已无弦。","饭盂抄雪唯求饱，茗碗翻涛喜自煎。","锦里先生有诗卷，破愁时诵两三篇。"],"title":"遣兴示子贤"}
