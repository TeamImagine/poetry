{"author":"陆游","id":40577,"strains":["平仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["人看初无寐，形劳幸少休。","梦魂虽栩栩，鼻息未{鼻勾}{鼻勾}。","轻若风中絮，浮如水上沤。","死生君了否，试向此中求。"],"title":"黄昏小雨中暂憩苍头在傍云初未尝得瞑予乃甚适若熟寐者作五字记之"}
