{"author":"刘子翚","id":15166,"strains":["平仄仄○平平平平，仄仄仄平仄。","○平仄○平，平仄仄平仄。","○平仄仄仄平平，仄仄平平仄平仄。","仄仄仄仄平仄平平，平平平仄仄。","仄仄仄○平，平平仄平仄。","平平仄仄仄平平，仄仄平平仄平仄。","平○仄仄平平○，仄仄仄仄平平平。","平平仄仄仄平仄，仄仄○仄平○平。"],"paragraphs":["君不见长安公侯家，六月不知暑。","扇车起长风，冰槛沥寒雨。","重櫩邃屋昼生阴，反易天时在谈吐。","又不见五陵富豪儿，炎天多快意。","雪縠曳轻明，珍槃嚼甘脆。","蛾眉皓齿发清歌，洒酒筠枝集蝇蚋。","何如野客歌沧浪，万事不理心清凉。","流金铄石未为苦，势利如火焚中肠。"],"title":"夏日吟"}
