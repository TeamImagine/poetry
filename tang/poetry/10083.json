{"author":"韩愈","id":10083,"strains":["平平仄平平，平仄仄○平。","○平仄平仄，○平仄平平。","仄仄平平平，平仄仄仄平。","仄平平仄仄，仄仄仄仄平。","平平仄○平，○○仄○○。","仄平仄平平，平仄平平平。","仄平○平平，平平仄平平。","仄仄仄仄平，仄平仄仄平。"],"paragraphs":["云昏水奔流，天水漭相围。","三江灭无口，其谁识涯圻。","暮宿投民村，高处水半扉。","犬鸡俱上屋，不复走与飞。","篙舟入其家，暝闻屋中唏。","问知岁常然，哀此为生微。","海风吹寒晴，波扬众星辉。","仰视北斗高，不知路所归。"],"title":"宿曾江口示侄孙湘二首 一"}
