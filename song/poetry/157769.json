{"author":"韩维","id":157769,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["东来鸣棹落河干，喜见孤幡佛树端。","不谓尘埃走符檄，尚逢池榭拂衣冠。","清风明月还相见，浊酒枯棋亦自懽。","寄语京城骑马客，优游到底是闲官。"],"title":"宿绍隆院"}
