{"author":"余靖","id":24925,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平仄仄仄，仄平仄仄仄平平。"],"paragraphs":["初闻结驷访幽斋，拂曙呼童扫绿苔。","方愧蓬蒿开径晚，已惊驺驭过江来。","林间载酒情偏厚，门外回舟事可咍。","交态于今易离合，感君敦旧重徘徊。"],"title":"谢祖太博见访西园"}
