{"author":"方干","id":30039,"strains":["仄平仄平仄平仄，仄仄平平平仄仄。","仄仄平平仄仄仄，仄平仄仄平平仄。","平平仄仄仄平平，平仄平平仄平仄。","平仄平平仄仄仄，仄仄平仄仄平仄。"],"paragraphs":["采莲女儿避残热，隔夜相期侵早发。","指剥春葱腕似雪，画桡轻拨蒲根月。","兰舟迟速有输赢，先到河湾赌何物。","才到河湾分首去，散在花间不知处。"],"title":"采莲"}
