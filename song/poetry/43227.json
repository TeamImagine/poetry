{"author":"范成大","id":43227,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["先生有道抗浮云，拄颊看山意最真。","霜鬓不堪痟首疾，翠蛾常作捧心颦。","官如斯立蓝田小，家似渊明栗里贫。","俯仰别来蓂荚换，衹今谁与话情亲。"],"title":"次胡经仲知丞赠别韵"}
