{"author":"苏辙","id":197610,"strains":["平仄平平平仄平，平平平仄仄平平。","平平仄仄仄仄仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄仄平仄仄平。"],"paragraphs":["惭愧江淮南北风，扁舟千里得相从。","黄州不到六十里，白浪俄生百万重。","自笑一生浑类此，可怜万事不由侬。","夜深魂梦先飞去，风雨对床闻晓钟。"],"title":"舟次磁湖以风浪留二日不得进子瞻以诗见寄作二篇答之前篇自赋后篇次韵  其一"}
