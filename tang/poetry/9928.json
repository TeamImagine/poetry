{"author":"韩愈","id":9928,"strains":["仄仄仄仄仄，平平仄平平。","平平仄仄仄，平仄○平平。","○平平平仄，仄仄仄仄平。","平仄仄仄仄，○平○仄平。","仄仄仄仄○，仄仄仄仄平。","仄仄平仄仄，仄平仄仄平。","仄仄平平仄，○仄平仄平。","○平仄仄仄，仄仄仄平平。","仄仄仄平仄，仄平○平平。","仄平仄仄仄，仄仄平平平。"],"paragraphs":["卷卷落地叶，随风走前轩。","鸣声若有意，颠倒相追奔。","空堂黄昏暮，我坐默不言。","童子自外至，吹灯当我前。","问我我不应，馈我我不餐。","退坐西壁下，读诗尽数编。","作者非今士，相去时已千。","其言有感触，使我复凄酸。","愿谓汝童子，置书且安眠。","丈夫属有念，事业无穷年。"],"title":"秋怀诗十一首 八"}
