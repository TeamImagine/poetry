{"author":"曾协","id":25387,"strains":["平平仄平平，仄仄仄○仄。","平仄平仄平，仄仄仄平仄。","仄平平仄仄，平仄仄仄仄。","仄平平平○，平仄仄平仄。","平平平仄仄，平仄平○仄。","仄平平○平，平仄仄平仄。","○平仄仄仄，仄仄平仄仄。","平平仄仄平，仄仄仄仄仄。","平○平仄仄，仄○平平仄。","仄仄平仄仄，平仄仄仄仄。"],"paragraphs":["今人竞图南，朗朗百间屋。","夫子胡不然，向晦一窗足。","北窗吾亦爱，尝谓所乐独。","岂知交游中，昌歜或同欲。","光澄穷永昼，风远宜三伏。","诵书音和平，高卧梦清熟。","吟诗与作赋，未觉环堵蹙。","心安尔许宽，六合寄一粟。","闲听飞雨洒，静看游蜂触。","一笑知莫逆，排闼不待速。"],"title":"邓器先北窗"}
