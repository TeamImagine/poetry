{"author":"曾几","id":248897,"strains":["平平仄平○，仄仄平仄仄。","平平仄平仄，仄仄仄平仄。","平平仄仄仄，仄仄仄○仄。","仄平仄仄仄，仄仄○平仄。","平平平仄平，仄仄仄平仄。","○○○仄○，仄仄○仄仄。","平平平仄平，平仄仄平仄。","仄平仄仄仄，平仄仄平仄。","？平仄平○，仄仄仄○仄。","仄○平平仄，平仄平仄仄。","平平仄平平，仄仄仄平仄。","仄平平仄○，仄仄平仄仄。","仄平○仄仄，平仄○平仄。","仄仄仄○平，平平仄平仄。"],"paragraphs":["君为九江行，意有风雨快。","维舟玉溪畔，未割故人爱。","停杯一问我，请以所闻对。","九江万事好，赏咏看前辈。","岩岩匡俗庐，顶踵极高大。","其中藏曲折，愿勿遗琐碎。","烟波湓浦游，风月庾楼会。","以兹供笔砚，安得有芜累。","矧君著幽禅，直欲入三昧。","饱参山南北，毋问人显晦。","归来亦何云，圣处果何在。","要知方策间，即有文字外。","我今如是说，初不堕荒怪。","屋漏实临之，斯言尚无愧。"],"title":"次范益谦迁居九江经过上饶见赠韵"}
