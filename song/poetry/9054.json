{"author":"张嵲","id":9054,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["春晴结客出城隅，无数僧坊论给孤。","红贴马蹄花底路，绿笼船背柳边湖。","逍遥各自从鹏鷃，断续宁须较鹤凫。","端立一丘为老计，移文何谢北山逋。"],"title":"次韵石用之春晴游西湖"}
