{"author":"王之道","id":7579,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["游山何敢避泥涂，恰值催花夜雨余。","杯渡已知无用楫，马行今信不更车。","数声幽鸟过庭际，一派飞泉赴壑初。","正欲寻师问心法，却惊行色逼钟鱼。"],"title":"示隠静恭老"}
