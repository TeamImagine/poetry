{"author":"刘过","id":82629,"strains":["○平平平仄平仄，仄仄平平仄平仄。","平平平平仄平仄，平仄平平平仄仄。","仄仄平○仄平仄，仄仄平平仄平仄。","仄平平仄仄平平，平仄仄平仄平仄。","平平○平仄平仄，仄仄○○○平仄。","平平平仄平平平，仄○仄仄平平平。"],"paragraphs":["旄头欃枪锐冲击，杀气隆隆半天黑。","千家悲哀万家哭，唐邓征魂招不得。","北斗移杓向西指，八月风高塞尘起。","大军忠义赴襄阳，飞鸟潜鱼未知死。","黔黎殷忧痛无策，愿得空中降韩白。","呜呼何代无奇才，世间未有黄金台。"],"title":"呈陈总领五首  其一"}
