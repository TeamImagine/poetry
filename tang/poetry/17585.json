{"author":"白居易","id":17585,"strains":["平平仄平平，仄平平仄仄。","仄平仄○仄，仄仄平仄仄。","平平仄仄仄，仄仄仄○仄。","仄仄仄仄平，仄平平仄仄。","仄仄仄平平，仄仄平平仄。","平○？仄仄，仄平平○仄。","仄仄平仄○，平仄平仄仄。","平○仄仄平，仄平○仄仄。","平仄平平平，平仄平平仄。","仄平平仄仄，仄平仄仄仄。","平仄仄平平，平○仄仄仄。"],"paragraphs":["吾为尔先生，尔为吾弟子。","孔门有遗训，复坐吾告尔。","先生馔酒食，弟子服劳止。","孝敬不在他，在兹而已矣。","欲我少忧愁，欲我多欢喜。","无如酝好酒，酒须多且旨。","旨即宾可留，多即罍不耻。","吾更有一言，尔宜听入耳。","人老多忧贫，人病多忧死。","我今虽老病，所忧不在此。","忧在半酣时，尊空座客起。"],"title":"饮后戏示弟子"}
