{"author":"裘万顷","id":85247,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["北窗终日废书眠，一枕清风直万钱。","云度茅檐轻冉冉，泉生石砌净涓涓。","不嫌雨脚花间注，要听秋声屋外传。","三径初成吾欲老，幕中何用泛红莲。"],"title":"睡起书怀时诸公相勉再出"}
