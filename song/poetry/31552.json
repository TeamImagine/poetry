{"author":"姜特立","id":31552,"strains":["仄平仄平平，仄仄仄平仄。","平平仄平仄，平○平平仄。","平平仄仄仄，仄仄仄平仄。","平平○○仄，○仄仄平仄。","平平平仄仄，仄仄平仄仄。","仄○平仄仄，仄仄平平仄。","平平平仄仄，平仄平平仄。","平仄平平平，平平平仄仄。"],"paragraphs":["直庐迫高墉，隙土止寻丈。","杇人累残甓，园叟舁新壤。","方成一篑积，已觉寸心爽。","余芳分禁掖，疏翠眇林莽。","虽无昆阆趣，便有濠濮想。","绕吟消永日，静对延孤赏。","聊成儿女剧，终契山林往。","为语平泉公，经营毋太广。"],"title":"直舍作小砌"}
