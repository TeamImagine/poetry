{"author":"李曾伯","id":129538,"strains":["平平仄仄平仄仄，平仄平○仄○仄。","○平○仄仄仄平，仄仄仄仄平平平。","平仄○仄平仄仄，仄仄○仄平平平。","仄平平仄仄仄仄，平仄平平仄平仄。","○平仄仄仄仄平，仄仄平平仄○仄。","平平○仄仄仄平，仄仄仄仄平平平。","仄平仄仄仄平仄，仄仄平仄平平平。","平平仄仄平平仄，平仄平平仄平仄。","仄平平仄平平平，平仄○平仄平仄。","平平仄仄仄仄平，平仄○仄平平○。","仄平仄仄仄仄○，仄○仄仄平平平。","平平仄仄仄仄仄，仄仄平○仄平仄。","平平平平平仄平，○仄平平平仄仄。"],"paragraphs":["巍楼耸立千仞壁，熊楚奇观此其一。","苍龙夭矫出一头，下瞰七泽乾坤浮。","平远献状呈几席，气势弹压东西州。","仲宣襟抱六合隘，生阅曹刘几成败。","当时徙倚落日边，岂计嘉名镇长在。","高谈犹想四座惊，好语意得由天成。","景升逝矣建安往，岂浊斯足清斯缨。","今朝我与群贤集，风景还能类前日。","赋斯楼者天台公，扬厉其谁会椽笔。","嗟今视昔后视今，君子思远而忧深。","运方济泰月在临，有如此水舟同心。","芳名起日炳若揭，老子婆娑众宾悦。","斯城斯楼天下无，王赋吴诗成四绝。"],"title":"仲宣楼落成和吴深源制参韵  其一"}
