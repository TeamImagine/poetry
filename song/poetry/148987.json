{"author":"方回","id":148987,"strains":["仄仄平平仄，平平仄仄平。","仄平平○仄，仄○仄平平。","○仄平平仄，平平仄仄平。","平平平仄仄，仄仄仄平○。","仄仄平平仄，○？仄仄平。","○平○○仄，仄仄仄平平。","仄仄平○仄，平平仄仄平。","仄平平仄仄，仄仄仄平平。","仄仄平○仄，平○仄仄平。","平平平○仄，平仄仄平平。","仄仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","？平平仄仄，平仄仄平平。","平仄平平仄，平平仄仄○。","仄○平仄仄，○仄仄平平。"],"paragraphs":["万里蚕丛国，西南出漏天。","吐蕃唐徼接，越巂汉疆连。","参井星躔外，岷峨雪界边。","{牛羊}船元下粤，剑栈忽朝燕。","骠信狂图歇，苴咩险要镌。","称元更号谓，督爽革官联。","慰谕开行府，咨诹肃使权。","贝仍通一觅，土尚锡双田。","饰齿金兼漆，充衣卉与毡。","瓜匏冬更实，桃杏腊尤妍。","混壹良堪喜，诛求或未悛。","霜威才莅止，舆诵总驩然。","归橐无蛮货，征袍有瘴烟。","□曾甘鞅掌，由此困沉绵。","柔远华风浃，同文译史传。","愿闻谈土俗，王会纂周篇。"],"title":"孔府判野耘尝宦云南今以余瘴多病意欲休官因读唐书南诏传为此二诗问其风俗  其一"}
