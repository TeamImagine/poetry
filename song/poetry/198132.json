{"author":"苏辙","id":198132,"strains":["仄平平平仄平○，平仄平平仄平仄。","仄仄平平平仄平，仄平平仄平平仄。","仄平平平平仄平，仄平平仄仄平平。","仄仄平平仄平仄，仄仄仄平平仄平。","○平仄仄仄平仄，仄仄平平仄平仄。","平仄平平仄仄平，仄平仄仄仄平仄。","平平仄仄仄仄平，平平仄平平仄平。","平平仄仄平仄仄，仄仄平仄○平平。"],"paragraphs":["昔游都城岁方除，飞雪纷纷落花絮。","径走城东求故人，马蹄旋没无寻处。","翰林词人呼巨源，笑谈通夜倒清樽。","住在城西不能返，醉卧吉祥朝日暾。","相逢却说十年事，往事皆非隔生死。","惟有飞霙似昔时，许君一醉那须起。","兰亭俯仰迹已陈，黄公酒垆愁杀人。","君知聚散翻覆手，莫作吴楚乘朱轮。"],"title":"雪中访王定国感旧"}
