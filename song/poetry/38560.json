{"author":"陆游","id":38560,"strains":["仄仄平仄○，仄仄仄仄仄。","仄仄平仄平，仄仄○仄仄。","○平仄○平，平仄平平仄。","仄平平仄平，平仄仄平仄。","仄平仄平仄，仄仄仄仄仄。","仄平平仄仄，平仄○仄仄。"],"paragraphs":["造请非所长，一带每懒束。","揖客虽小殊，亦未胜仆仆。","正须驾柴车，归艺东篱菊。","故山甘水泉，群饮友麋鹿。","百年不堪玩，万事要自烛。","小人欺屋漏，吾辈当戒独。"],"title":"读何斯举黄州秋居杂咏次其韵十首  其一"}
