{"author":"洪炎","id":226183,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["山丹丽质冠年华，复有余容殿百花。","看取三春如转影，折来一笑是生涯。","绮罗不妒倾城色，蜂蝶难窥上相家。","京国十年昏病眼，可怜风雨落朝霞。"],"title":"次韵许子大李丞相宅牡丹芍药诗"}
