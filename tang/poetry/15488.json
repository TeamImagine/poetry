{"author":"白居易","id":15488,"strains":["平平仄仄平平仄，平○平平仄平仄。","○平仄仄○○平，仄仄○平仄仄仄。","仄平仄平平仄仄，平平○仄○平仄。","仄平仄仄仄平平，平仄仄平仄仄平。","仄平平平仄仄平，仄仄平仄仄○平。","○平仄平平仄仄，○仄平平○仄○。","平平仄平仄，平仄○平平仄仄。","仄仄仄平平，平○仄仄平仄平。","平平平，平平仄仄平平仄。","仄仄平平平仄平，平仄平平○平仄。"],"paragraphs":["黄昏惨惨天微雪，修行坊西鼓声绝。","张生马瘦衣且单，夜扣柴门与我别。","愧君冒寒来别我，为君酤酒张灯火。","酒酣火煖与君言，何事入关又出关。","荅云前年偶下山，四十余月客长安。","长安古来名利地，空手无金行路难。","朝游九城陌，肥马轻车欺杀客。","暮宿五侯门，残茶冷酒愁杀人。","春明门，门前便是嵩山路。","幸有云泉容此身，明日辞君且归去。"],"title":"送张山人归嵩阳"}
