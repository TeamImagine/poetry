{"author":"杨万里","id":47328,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄仄仄仄，仄仄平平仄仄平。"],"paragraphs":["方丈蓬莱第一人，星轺玉节正青春。","只今回雁峰头客，曾触神龙颔下鳞。","未遣五纹朝补衮，便应三字夜司纶。","湘江绿浄不可唾，却要珠玑欬唾新。"],"title":"送蔡定夫赴湖南提刑二首  其二"}
