{"author":"徐铉","id":37153,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["性灵慵懒百无能，唯被朝参遣夙兴。","圣主优容恩未答，丹经疏阔病相陵。","脾伤对客偏愁酒，眼暗看书每愧灯。","进与时乖不知退，可怜身计谩腾腾。"],"title":"病题二首 一"}
