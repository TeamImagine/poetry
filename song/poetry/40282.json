{"author":"陆游","id":40282,"strains":["平仄仄仄仄仄平，仄平平仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["衰疾厌厌不易医，闭门惟与睡相宜。","狂曾忤物慵迎客，瘦不胜衣悔作诗。","数简隐书忘世味，半瓯春茗过花时。","寂寥终岁君无诮，正是幽居一段奇。"],"title":"闭门二首  其二"}
