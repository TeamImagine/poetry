{"author":"乔知之","id":34323,"strains":["仄平仄平平，仄平平仄仄。","○仄平平平，仄平平仄仄。","平仄平平平，仄仄仄平仄。","平平平仄平，平仄仄平仄。","仄平仄仄平，平平仄○仄。","平仄仄平平，平平○仄平。","平仄○仄平，平○○平平。","平仄平平仄，仄仄平平平。","平平仄仄仄，仄仄平平平。","仄平仄平平，平平平仄平。","仄仄平仄平，仄仄平仄平。","平○仄平仄，仄仄仄○平。","仄○平平仄，平仄平平平。","平仄○平仄，平平平仄○。","○仄平仄平，仄仄平平平。","平平仄仄仄，平平仄仄○。","仄仄○○仄，平仄○○○。","仄仄平仄仄，仄○○平平。","○平平○平，仄平仄仄平。","仄平仄平仄，平平仄仄○。","平仄仄仄○，平平仄仄平。","仄仄平平仄，○仄平平平。","平平平仄平，平○仄仄平。","○仄平平平，平仄仄○平。","仄平平仄仄，仄仄平平平。","仄平仄仄仄，仄仄仄平平。","仄平平仄仄，仄○？平仄。","平平仄仄平，仄平平仄仄。","仄仄平平○，平仄平平仄。","平仄仄○平，平平仄平仄。","仄平仄平平，平仄仄仄仄。","平仄仄平平，平平仄平仄。","平仄○平平，平平平仄仄。","平仄平平平，平仄仄平○。","仄平平仄仄，仄仄仄平平。","平平仄仄仄，仄仄平平平。","仄仄仄平仄，仄仄平仄平。","仄平仄平○，仄平平○仄。","仄平仄平○，仄仄平仄仄。","仄平仄平平，○○平仄仄。","仄仄平平仄，仄仄平平平。","仄平平仄仄，仄仄仄平平。","仄平平仄仄，仄仄仄平平。","平仄平平仄，○仄仄○平。"],"paragraphs":["共君结新婚，岁寒心未卜。","相与游春园，各随情所逐。","君爱菖蒲花，妾感苦寒竹。","菖花多艳姿，寒竹有贞叶。","此时妾比君，君心不如妾。","簪玉步河堤，妖韶援绿荑。","凫雁将子游，莺燕从双栖。","君念春光好，妾向春光啼。","君时不得意，弃妾还金闺。","结言本同心，悲欢何未齐。","怨咽前致辞，愿得申所悲。","人间丈夫易，世路妇难为。","始如经天月，终若流星驰。","天月相终始，流星无定期。","长信佳丽人，失意非蛾眉。","庐江小吏妇，非关织作迟。","本愿长相对，今已长相思。","复有游宦子，结援从梁陈。","燕居崇三朝，去来历九春。","誓心妾终始，蚕桑奉所亲。","归愿未克从，黄金赠路人。","洁妇怀明义，从泛河之津。","于今千万年，谁当问水滨。","更忆娼家楼，夫婿事封侯。","去时恩灼灼，去罢心悠悠。","不怜妾岁[晏]，十载陇西头。","以兹常惕惕，百虑恒盈积。","由来共结褵，几人同匪石。","故岁雕梁燕，双去今来只。","今日玉庭梅，朝红暮成碧。","碧荣始芬敷，黄叶已淅沥。","何用念芳春，芳春有流易。","何用重欢娱，欢娱俄戚戚。","家本巫山阳，归去路何长。","叙言情未尽，采菉已盈筐。","桑榆日及景，物色盈高冈。","下有碧流水，上有丹桂香。","桂花不须折，碧流清且洁。","赠君比芳菲，爱惠常不歇。","赠君比潺湲，相思无断绝。","妾有秦家镜，宝匣装珠玑。","鉴来年二八，不记易阴晖。","妾无光寂寂，委照影依依。","今日持为赠，相识莫相违。"],"title":"定情篇"}
