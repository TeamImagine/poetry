{"author":"李白","id":56072,"strains":["仄仄仄平仄，平平仄仄○。","平平仄平仄，仄仄平平平。","仄仄仄平仄，平平○仄平。","平平仄平仄，仄仄平○平。","仄仄仄平仄，平平○仄平。","仄平仄平仄，平仄平平平。"],"paragraphs":["鲁客向西笑，君门若梦中。","霜凋逐臣发，日忆明光宫。","复羡二龙去，才华冠世雄。","平衢骋高足，逸翰凌长风。","舞袖拂秋月，歌筵闻蚤鸿。","送君日千里，良会何由同。"],"title":"鲁中送二从弟赴举之西京"}
