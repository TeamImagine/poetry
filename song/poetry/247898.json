{"author":"陈渊","id":247898,"strains":["平平仄仄平，仄仄平平仄。","平平○仄平，平仄仄平仄。","平平平仄仄，仄仄仄○仄。","仄仄平平仄，平仄仄平仄。","○平仄平仄，仄仄仄仄仄。","仄平仄仄仄，平仄仄平仄。","平仄仄平平，仄仄仄仄仄。","平仄仄仄平，○仄仄平仄。","○平平平平，平仄○仄仄。","仄仄○平平，平平仄平仄。"],"paragraphs":["春风不世情，暖入闲门草。","君诗其似之，披拂逮枯槁。","平生金石友，岁晚迹如扫。","一见杨夫子，胸腹便倾倒。","间关六年别，一字寄不早。","忽蒙锦绣赠，光彩照龙藻。","嗟我独何人，揖我谓我好。","无乃嗜好偏，收拾到羊枣。","从来诗人穷，君亦行此道。","我欲从君游，山林不知老。"],"title":"奉酬杨达甫见赠"}
