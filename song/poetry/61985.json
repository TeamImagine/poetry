{"author":"虞俦","id":61985,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["轧轧篮舆迫暮归，前村灯火渐依稀。","溪边默数黄牛过，烟际遥看白鸟飞。","把酒无人风落帽，荷锄有客露沾衣。","关门山寺知何许，忽听钟声度翠微。"],"title":"出郊迓倅车暮归二首  其二"}
