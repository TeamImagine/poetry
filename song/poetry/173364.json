{"author":"文同","id":173364,"strains":["○平仄平仄，○仄仄仄平。","仄平○仄平，仄仄仄仄平。","平仄仄仄仄，仄仄平仄平。","仄○仄仄仄，仄仄仄仄平。","仄仄平○仄，○平仄平平。","平○仄仄平，仄仄平平平。","仄平仄平平，仄仄平？平。","仄仄仄仄平，○平仄仄平。","平仄仄仄平，平仄平仄○。","平仄仄○平，仄平仄平○。"],"paragraphs":["长安鬻碑者，遗我古鼎铭。","不知其所来，有眼实未经。","凡百十九字，诡怪摹物形。","纵横下点画，不类子与丁。","试考诸传说，其源已冥冥。","宣王石鼓文，气韵殊飘零。","始皇峄山碑，骨骼何竛竮。","我恐鬼哭时，正为此物灵。","安得不死神，提去询大庭。","为我译其辞，读之骇群听。"],"title":"晋铭"}
