{"author":"吴芾","id":18386,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["门外青山玉作堆，山前一水更萦回。","归来虽喜风烟好，老去还惊岁月催。","不见故人增寂寞，尚怀往日共徘徊。","何时轩盖重相过，伴我花前醉百杯。"],"title":"和朱世同见寄"}
