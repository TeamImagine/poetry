{"author":"穆修","id":221862,"strains":["仄仄仄平平仄仄，平平平仄仄平平。","仄平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["杳杳有时当永恨，依依何处照闲眠。","静临客枕愁寒雨，远逐鱼篷秋暝烟。","纤影乍欹还复立，冷花时结不成圆。","销魂犹忆江楼夜，曾对离觞赋短篇。"],"title":"灯"}
