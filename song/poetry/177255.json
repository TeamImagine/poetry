{"author":"王禹偁","id":177255,"strains":["平平仄平仄，平仄平仄仄。","平平仄仄仄，平平仄○仄。","仄平仄仄平，○仄平平仄。","平平平仄仄，平平仄平仄。","○平仄仄仄，仄仄平平仄。","平仄平仄平，仄仄平平仄。"],"paragraphs":["荒台隠层碧，云磴逾百尺。","攀萝试一上，依然有遗迹。","掌舒旧砌平，屏卓诸峰直。","凭高聊写望，孤怀念乡国。","长安不可见，但对金乌赤。","倾尽葵藿心，庶免浮云隔。"],"title":"八绝诗 望日台"}
