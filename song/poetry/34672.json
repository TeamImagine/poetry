{"author":"陆游","id":34672,"strains":["平平仄仄平平平，平平仄仄平平平。","仄仄平仄平平平，仄仄平平仄○○。","平○仄○仄仄平，仄仄仄仄平平平。","平仄仄○仄仄平，？平仄平平仄平。","仄平平平仄平平，仄仄仄仄平○○。","平平仄仄平平平，仄平○仄平○平。"],"paragraphs":["阴云解駮朝暾红，黄河直与昆仑通。","不驾鸾凤骖虬龙，径蹑香烟上空中。","吾行忽过日月宫，下视积气青蒙蒙。","寒暑不分昼夜同，嵳峨九关常烈风。","凛然萧森变冲融，不悸不眩身如空。","尘沙浩劫环无穷，讵须更觅安期翁。"],"title":"昆仑行"}
