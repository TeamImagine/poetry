{"author":"王迈","id":107639,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["父子才名压二班，儒官咫尺近家山。","官闲人羡清华选，诗好天开笑粲颜。","雌甲一生甘守拙，雄飞千里莫渠攀。","骨凡自分仙难做，懒去从人学九还。"],"title":"和京教李景平  其一"}
