{"author":"张扩","id":234178,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。","平仄平平仄平仄，仄平平仄仄平平。"],"paragraphs":["先生铁面石为肝，不着繁华眼底看。","近学仙翁夸种玉，未多楚客解纫兰。","穿窗月影蛟蛇乱，掠枕秋声风雨寒。","谁信孤根会埋没，赋诗新有老方干。"],"title":"次韵括苍太守黄侍御种竹  其一"}
