{"author":"欧阳修","id":79221,"strains":["平仄仄平平，仄仄仄○仄。","平平仄仄平，○仄仄平仄。","平平仄平平，平仄仄平仄。","仄仄平仄平，平○平仄仄。","平○○仄仄，平仄○平仄。","仄仄仄平平，仄仄平平仄。","平平平仄仄，平仄仄平仄。","仄平平仄平，仄仄仄○仄。","平仄平仄平，仄平平仄仄。","仄仄仄仄平，平平仄平仄。","平平仄平平，仄仄平平仄。"],"paragraphs":["嘉子治新园，乃在太行谷。","山高地苦寒，当树所宜木。","群花媚春阳，开落一何速。","凛凛心节奇，惟应松与竹。","毋栽当暑槿，宁种深秋菊。","菊死抱枯枝，槿艳随昏旭。","黄杨虽可爱，南土气常燠。","未知经雪霜，果自保其绿。","颜色苟不衰，始知根性足。","此外众草花，徒能悦凡目。","千金买姚黄，慎勿同流俗。"],"title":"寄题刘著作羲叟家园效圣俞体"}
