{"author":"欧阳修","id":79781,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["晓鼓潭潭客梦惊，虎牙滩上作船行。","山形酷似龙门秀，江色不如伊水清。","平日两京人少壮，今年三峡岁峥嵘。","卧闻乳石淙流响，疑是香林八节声。"],"title":"初至虎牙滩见江山类龙门"}
