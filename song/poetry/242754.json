{"author":"李纲","id":242754,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["日曛雨濯半飘零，旋采虬枝荫广庭。","风动细香还泛泛，露滋新叶更青青。","虽惭剪伐劳斤斧，犹胜烧燃竞爝萤。","凉夜苍龙尚吟啸，坐看明月入重扃。"],"title":"松架敝以新枝易之"}
