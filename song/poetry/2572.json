{"author":"宋庠","id":2572,"strains":["仄仄平平仄，平平仄仄○。","平平平仄仄，仄仄仄平平。","仄仄平平○，平仄仄仄平。","仄平平仄仄，平仄仄○平。","仄仄平平仄，平平仄○平。","平平仄仄仄，平仄仄平平。"],"paragraphs":["曩圣勤周日，虚怀轸睿思。","方图天辑命，讵恤食逾时。","坐诫繁机壅，居忘侧景疲。","眷贤资德饱，询善慰调饥。","事帝心还小，康功服更卑。","巍巍七百祚，归报谅由斯。"],"title":"崇政殿试御试贡士中昃不暇食因私赋"}
