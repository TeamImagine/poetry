{"author":"李新","id":223172,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["晓禽聒起坐薪床，梳裹斑丝短短苍。","瓮面拨来蛆子白，花心飞出蝶须黄。","游蜂声沓晨衙退，细篆香萦碧线长。","已约邻家来小饮，是中容得次公狂。"],"title":"晓起"}
