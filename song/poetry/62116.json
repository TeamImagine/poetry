{"author":"虞俦","id":62116,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["移竹应须竹醉时，不妨带笋一时移。","清阴且障东西日，碧色还分上下池。","岁晚雪霜成老伴，夜凉风月得新知。","朅来便有亲亲意，玉立无言似索诗。"],"title":"耘老弟五月十三日亲往新亭种竹喜而赋诗"}
