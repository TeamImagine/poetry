{"author":"释善珍","id":122685,"strains":["平仄仄，○仄仄，平平仄平平仄仄。","平平平平○仄仄，平仄平平平仄仄。","平平仄仄平仄仄，仄平仄仄平平仄。","平平仄仄仄平仄，仄平仄仄平仄仄。","仄平平平仄仄仄仄仄，平平平仄平平仄。","平平仄○平仄仄，仄仄仄仄仄仄仄。","仄仄仄，平平仄。","平仄平，仄平仄。","仄平仄仄仄平平，仄平平仄平平平。","平仄平仄平仄平，平平平仄平平仄。","平仄仄平仄平，平平仄仄平平○。","平平平仄仄○平，仄平○平平仄平。","仄平仄仄平，仄平仄○仄仄平，仄平仄○仄仄平。"],"paragraphs":["湖埆埆，泥駮駮，千夫万夫鉏剥剥。","菰蒲蒙蒙深复凿，湖水浑黄车漉漉。","朝车暮凿声不已，土山矗矗黄埃里。","山成蒉土不知几，上头望见沧海水。","我疑神山海外八万里，山凭鳌戴无根蒂。","阳侯潜乘鳌力瘁，夜半负走倦复置。","鼓紞紞，湖边市。","骝马嘶，使君至。","使君一犒炙千牛，酒舁银瓮糟成丘。","工出农隙财出州，民肥官瘠农知不。","君不见淮水头，田荒白骨无人收。","僧庐箕敛供防秋，健胡长戈舂尔喉。","使君告尔农，汝今一劳永不忧，汝今一劳永不忧。"],"title":"东湖行"}
