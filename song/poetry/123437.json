{"author":"徐宝之","id":123437,"strains":["仄平平平平，○仄平仄平。","仄仄○平仄，平平平仄平。","仄平平仄平，仄平仄平仄。","仄仄平平平，仄○仄平仄。","仄仄平平平，○平仄○仄。","仄仄平仄仄，平平仄平仄。","仄仄○平平，仄平平仄仄。","平平平仄平，仄仄仄平仄。","平平仄仄仄，仄仄平平平。","平仄仄平平，仄平○仄平。","仄仄仄仄平，仄仄仄○仄。","仄○仄平平，仄平仄平仄。","仄平平平仄，仄仄仄仄○。","平平仄仄仄，仄仄仄平平。"],"paragraphs":["野风摇枯荄，长夜山雨寒。","梦忽堕千里，扶胥黄木湾。","美人秋水容，众芳洁初服。","海树鸣骚骚，醉吟瘴云宿。","忆昔西窗眠，三谿月如水。","忽作千日别，人生别能几。","有客从南来，说君新况好。","升沉何足云，令德似为宝。","同袍涧谷友，掉臂青云端。","而我卧山阿，淡心如露兰。","手种麓下梅，半吐欲迟雪。","再三拂霜纨，待君画孤洁。","寄书何时到，岁晚百念中。","天涯一望断，雁远夕阳红。"],"title":"寄李南金"}
