{"author":"曾丰","id":72474,"strains":["平仄仄平仄，平平仄仄平。","平平平仄仄，平仄仄平平。","平仄仄平仄，平平平仄平。","平平仄仄仄，平仄仄平平。"],"paragraphs":["圭荜逸民宅，羊鹑处士衣。","人才于古有，天命与时违。","初不厌肥遁，终何辞大归。","初终两题目，君自一其机。"],"title":"黄侍郎元章题处士何熙绩所居曰肥遁熙绩又结生墓而铭之予题其墓曰大归遗之诗焉"}
