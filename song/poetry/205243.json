{"author":"李之仪","id":205243,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["西来不复见青牛，问遍生涯两鬓秋。","但受郢人夸鼻斲，岂知蒙叟是腰舟。","柱头寂寞千年鹤，波面分明一点鸥。","不向虚中问消息，磻溪终老但垂钩。"],"title":"又次子椿同君俞三诗  其二"}
