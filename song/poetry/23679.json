{"author":"王十朋","id":23679,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["两年窃禄古夔州，邂逅诸君亦宦游。","为郡不才真下下，同僚多助却优优。","及瓜便合扁舟去，行李聊为一饭留。","掺别相期可无语，君亲恩重各宜酬。"],"title":"别同官"}
