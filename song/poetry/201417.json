{"author":"彭汝砺","id":201417,"strains":["仄仄平平，仄仄平平。","平平平平，平仄平平。","仄仄平平，平仄平平。","仄仄仄平，仄仄仄平。","○仄平平，平仄平平。","○仄平平，平仄平平。","平仄仄仄，仄仄仄平。","仄仄仄○，平仄仄平。","平仄平平，仄仄○平。"],"paragraphs":["有节维冬，有载维春。","维时斯成，惟诞斯辰。","妇妾祇祇，儿女诜诜。","是笑是言，是祝是虔。","其德维何，维厚之坤。","其福维何，维北之山。","嗟尔小子，不克骏奔。","靡不肃雍，维我母贤。","无有申之，有永其年。"],"title":"老母德安县君生辰颂时湖南奉使途中作"}
