{"author":"陈杰","id":144553,"strains":["仄平平○○，仄○平平仄。","平平平仄仄，仄仄平平仄。","仄仄平○○，仄仄平平仄。","仄平平仄仄，仄仄平平仄。","平平仄仄平仄○，仄平平仄仄仄平。","仄○仄仄仄仄仄，仄平仄平仄仄仄。","仄仄平平仄仄平，○仄平平仄仄平。","平仄仄平平仄仄，平平平仄仄平平。"],"paragraphs":["去年山中行，未了庐山意。","今年江上望，始尽庐山势。","只道山中行，未识庐山面。","那知江上望，已失庐山愿。","人生出处前料难，向来窗下有此山。","一行作吏事便废，十年读书早已悔。","五老招人笑举头，三老催船不自由。","柔𫇛一声天似水，无情飞起两沙鸥。"],"title":"望庐山"}
