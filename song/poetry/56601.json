{"author":"卫博","id":56601,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["是非无遇不心亨，此道吾犹及老成。","知己相逢须管鲍，传家各自叹韦平。","幽居幸有箪瓢乐，高枕从看宇宙清。","富贵傥来安足计，且应尊酒话平生。"],"title":"次韵春日书怀"}
