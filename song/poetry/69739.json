{"author":"王炎","id":69739,"strains":["平仄平平仄平仄，平仄平平仄平仄。","平平仄仄仄仄平，平仄○○仄平仄。","平平仄仄平仄平，平平仄仄○仄平。","仄平仄仄仄平仄，仄平仄仄平平平。","仄○平平○仄仄，○仄平平平○仄。","仄平○仄仄○仄，仄平仄仄平○仄。","仄平仄仄平○平，仄平平仄平○平。","平平仄平平仄仄，仄平仄仄平平平。","平平平仄仄○仄，仄仄平平仄平仄。","○仄仄平平○平，仄仄仄平平仄仄。","仄平平仄仄仄平，平仄仄平平仄○。","平平仄仄仄○仄，○仄仄仄平平平。"],"paragraphs":["何处东风发春早，先傍梅花试天巧。","新阳一点破雪霜，春意将回可前料。","天公乞我人日晴，新年屈指将浃旬。","老怀不似少时好，对花默默仍循循。","坐看流年如许急，叹息浮生驹过隙。","与花相见忍相负，洗杯一醉樽中碧。","起来索笑巡疏檐，爱渠清绝无中边。","君侯肯为花吐句，麝媒洒落生云烟。","花开花谢莫深问，物有荣枯付天命。","闻道陇头天正寒，驿使不来无远信。","可怜桃李品格低，谁似玉肌蒙缟衣。","为花著语只如此，更请健笔无停飞。"],"title":"和王文州梅花韵"}
