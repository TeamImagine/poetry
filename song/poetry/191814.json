{"author":"郭祥正","id":191814,"strains":["平仄仄平平，○平仄仄仄。","○平仄仄仄平平，平仄平平仄平仄。","平平仄仄平平平，平平○仄平仄平。","平平○平仄○仄，仄仄平平平仄平。","平平平平平仄平，仄仄平仄平平平。","仄平仄仄仄仄仄，仄仄平仄平平平。","平仄仄平平仄○平仄仄，仄仄平平仄平仄。","仄仄平平平仄平，平仄平平平仄仄。","○平仄○仄仄仄，仄仄平平仄平仄。","仄平仄仄○仄平，平仄平平仄平仄。","○○仄仄平仄平，仄平仄仄平仄平。","平○仄仄平平平，平仄○平仄仄○，平平仄仄仄平平。"],"paragraphs":["姑孰望东城，长江八十里。","思君半夜泛渔舟，明月随人渡寒水。","江南美酒君家无，携来相就倾一壶。","澄江如冰月如玉，拂拂清风生碧芦。","功名无成安足嗟，但令方寸无疵瑕。","炼丹辟谷亦琐琐，万物何处非生涯。","君不见鸿沟欲将天下裂，失道阴陵遽身灭。","玉帐周遭皆楚歌，金甲缤纷摧汉钺。","重瞳却传绘塑手，瓦鼓巫歌荐神酒。","庙前老木藏训狐，豪气英风亦何有。","沈吟往事君勿悲，我曹幸遇尧舜时。","田中谷稔牛羊肥，高会难逢易别离，今宵不醉欲安之。"],"title":"姑熟乘月泛渔艇至东城访耿天骘"}
