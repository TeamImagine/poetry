{"author":"释文珦","id":133980,"strains":["平平仄仄仄，仄仄仄仄○。","平仄仄仄平，平平仄平平。","仄仄平仄平，平平○平仄。","平○平仄○，平仄仄平仄。","平平仄仄仄，○平仄○平。","平仄仄仄平，仄仄平平平。","平平仄平平，仄○仄平仄。","仄仄○仄平，平平仄平仄。","平○仄仄仄，平○仄平仄。","仄仄仄仄平，平平仄平仄。","仄仄平仄平，○平平仄仄。"],"paragraphs":["宁为路傍草，莫作战士妻。","初嫁席未温，夫今戍辽西。","忆与夫别时，山川正飞雪。","腰间弓箭重，冰冻马蹄裂。","夫君在万里，如何可相求。","瞻彼日月光，使妾心悠悠。","悠悠复悠悠，想思曷云已。","夜夜劳梦魂，遥遥渡辽水。","军中有纪律，君当慎终始。","勿以念室家，无心事戎垒。","自昔忠义人，从军皆效死。"],"title":"征妇怨"}
