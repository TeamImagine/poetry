{"author":"郭祥正","id":191956,"strains":["仄仄仄平仄，平平仄仄平。","○平仄仄平仄仄，仄平仄仄平平平。","平平仄仄仄仄仄，○平○○平平平。","仄平○平仄平仄，平平仄仄平平平。","平平平仄仄仄仄，仄仄仄仄平平○。","平平仄仄仄平仄，平平平仄平平平。","仄○平仄仄仄仄，平平仄仄平仄仄。","仄平仄仄仄仄仄，仄○平仄○平平。","仄平平仄仄平仄，仄仄平平仄平仄。"],"paragraphs":["昨夕发姑孰，今朝泊敬亭。","轻云淡日天地暖，杏花吐萼梅飘零。","春光一瞬岂足赏，听公亹亹高谈倾。","昔年庭争动丹陛，君臣道合趋升平。","岩廊辞位已十载，气度杳杳涵沧溟。","公田种秫作新酒，槐槽旋注琉璃瓶。","不将歌舞效俗饮，时时一酌差独醒。","感公赠我十五斗，酒量安得如刘伶。","愿公归去庙堂上，尽使斯民醉醇酿。"],"title":"谢王左丞惠冰酒十五斗"}
