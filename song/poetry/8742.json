{"author":"张嵲","id":8742,"strains":["平平平仄仄，平平仄○平。","平平仄○仄，平仄仄平平。","仄平平仄仄，○○平平○。","平仄仄平平，平仄平平平。","平平仄平仄，仄仄平平平。","平平平仄仄，平仄仄平平。","仄仄平仄平，仄○平○平。","平仄仄平仄，仄平平仄平。","平平仄仄仄，平平平仄平。","平○○仄仄，平平平仄平。","仄仄仄仄仄，平平平仄平。","平平仄？平，仄仄仄平平。","平平平仄仄，仄仄平平平。","平平平仄仄，平○平平平。"],"paragraphs":["前山跻暮气，虚檐纳轻阴。","沉疴稍轻体，徐步望遥岑。","泬寥天宇净，斐亹秋云深。","原野旷萧条，岗阜何崎嵚。","微霜被群物，悴叶声萧森。","游鳞奔巨壑，翔鸟候穹林。","结念非一端，滞思纷相寻。","伊昔抱微尚，夙怀尘外心。","风波一震荡，飘流安可任。","廉颇思赵士，锺仪怀楚音。","往愤既切古，来忧方在今。","安排谅躛言，委顺亦虚襟。","由来穷达士，万古同堙沉。","聊申凄断意，持和双南金。"],"title":"秋怀"}
