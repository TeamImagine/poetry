{"author":"苏轼","id":195347,"strains":["平仄仄仄仄，平平仄平平。","平平○仄仄，平仄平仄平。","平平平仄仄，平仄仄平平。","仄仄平仄平，仄平仄○平。","○平仄仄仄，仄仄平平平。","平平平仄仄，仄仄平平平。","仄○仄平平，仄平仄平平。","仄仄平仄仄，仄仄平平平。","仄仄仄平仄，仄仄○平平。","平平平平仄，平平仄平平。","平平平平平，仄仄仄○平。"],"paragraphs":["零露泫月蕊，温风散晴葩。","春工了不睡，连夜开此花。","芳心谁剪刻，天质自清华。","恼客香有无，弄妆影横斜。","中山古战国，杀气浮高牙。","丛台余袨服，易水雄悲笳。","自从此花开，玉肌洗尘沙。","坐令游侠窟，化作温柔家。","我老念江海，不饮空咨嗟。","刘郎归何日，红桃烁残霞。","明年花开时，举酒望三巴。"],"title":"三月二十日多叶杏盛开"}
