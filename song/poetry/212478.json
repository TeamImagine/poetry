{"author":"李复","id":212478,"strains":["平平仄仄仄，仄平平仄平。","平平仄平仄，仄仄平平平。","平平平平平，平仄平平○。","仄仄平仄仄，平仄○○平。","平仄仄平仄，仄仄平平平。","平平平平仄，仄仄平平平。","仄平仄仄平，仄仄平平平。","平仄仄仄仄，仄仄平平平。","仄仄仄仄平，平平仄平平。","平仄平仄仄，平仄平平平。"],"paragraphs":["渊明昔遁世，北窗朝脱巾。","清风一披拂，自谓羲皇人。","冥冥孤鸿姿，真与浮云亲。","寂寞千载后，遐躅空遗尘。","嗟予敢言勇，斗禄徒为贫。","形骸强包束，种种秋毛新。","朅来渭水阴，讼简民风淳。","因喜纵懒僻，凿牖开星辰。","吏散鸟下阶，清谈可娱宾。","归去终亦赋，聊此蟠穷鳞。"],"title":"美原县北轩"}
