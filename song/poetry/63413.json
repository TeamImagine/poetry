{"author":"周孚","id":63413,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平仄。","平平仄仄平平仄，仄仄平平仄仄平。"],"paragraphs":["弱岁元知有此翁，寸莛尝记昔舂容。","贞元名士浑无几，正始遗音仅此逢。","别后篇章应自课，老来伏腊定谁供。","飞鸿过尽空回首，倦客新年更自慵。"],"title":"有怀杜丈仲微"}
