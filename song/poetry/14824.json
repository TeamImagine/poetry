{"author":"王铚","id":14824,"strains":["仄仄平仄○仄平，平仄仄仄仄仄平。","平平仄仄仄仄仄，仄仄仄平平仄平。","平平平○仄平仄，仄平仄仄平平仄。","平平平平仄仄平，平仄仄仄平仄仄。","平平平平○平平，平平○平平仄平。","平平仄仄○平仄，仄仄仄仄平平平。","平平仄平平仄仄，○仄平平仄平仄。","仄平仄仄平仄平，仄平仄平平仄仄。","平仄仄平仄仄仄，仄仄仄平平仄平。","○平○平平仄○，仄平仄仄平○○。"],"paragraphs":["一日屠戮三庶人，天理已尽杀气昏。","青宫惴惴二十载，免祸自求黄屋尊。","忠臣开除两京路，未知日月双悬处。","归来祈哀语可怜，今日贵作天子父。","潇湘江边镵穹碑，烟云相连愁九疑。","湖南万古长嗟地，剩与屈贾添余悲。","雄文漫郎来作吏，正色颜公谒西内。","两贤愤托金石坚，莫求此碑求此意。","休闯九阍诉帝傍，莫化杜鹃啼故乡。","磨崖难摧幽恨长，水流不尽山苍苍。"],"title":"蔡天启作中兴碑诗且邀同赋"}
