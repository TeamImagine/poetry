{"author":"牟𪩘","id":150418,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["南屏环拥翠云堆，谁遣精庐特地开。","祭酒先生甘隠遁，燃藜太乙忽飞来。","胸中礧磈五千卷，门外芙蕖十万栽。","白日竟抛妻子去，群仙携手上瑶台。"],"title":"赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答  其一"}
