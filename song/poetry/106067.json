{"author":"岳珂","id":106067,"strains":["仄平平仄，仄平平平仄。","仄仄平平，仄平平平○。","仄仄平仄，平仄仄仄。","仄仄仄平，仄平仄仄。","平仄仄平仄仄，仄○平平平○。","平平仄平平仄仄仄平仄，仄平○仄，仄仄仄仄仄平平平平仄仄。","仄平仄仄平平仄，仄平仄平仄，仄仄仄平仄仄，仄○○平仄平。","○仄平仄平仄平平平仄仄，仄仄仄平仄平仄仄，平平仄仄平平仄仄。"],"paragraphs":["四诗之作，句新而词伉。","两轴之书，意轩而神王。","合此名迹，奇变万状。","予得此诗，季春既望。","风激海而溅雾，月穿云而崩浪。","开函卷舒于小万有之上，作而叹曰，是可以领略山川之清壮矣。","予方望紫烟之岫，具黄篾之舫，友二妙于百载，寓三叹于一倡。","正使持此而列衡门之素壁，亦足对云锦之九叠，而夸瀑布之千丈也。"],"title":"米元章四大字诗帖赞"}
