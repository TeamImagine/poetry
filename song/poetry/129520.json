{"author":"李曾伯","id":129520,"strains":["仄仄平平仄仄平，平平平仄仄平平。","仄平仄仄平仄仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["不见松庵又几年，书来云欲卜新椽。","我方北寨愁供戍，君盍西湖喜结缘。","多谢烹鱼勤客遗，薄言骑鹤寓腰缠。","惜无广厦欢颜力，姑用长安作酒钱。"],"title":"壬子江陵寄闻人松庵"}
