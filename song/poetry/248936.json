{"author":"曾几","id":248936,"strains":["平平仄平平，仄仄平仄仄。","平平仄平○，平仄仄平仄。","平平仄平平，○仄平仄仄。","仄平平仄平，仄仄仄仄仄。","仄平仄仄平，仄仄仄仄仄。","平平仄仄仄，仄仄仄平仄。","仄平仄仄平，平仄○仄仄。","仄平○平平，仄仄仄平仄。","仄平平平平，平仄仄仄仄。","仄仄仄仄平，平平仄平仄。"],"paragraphs":["昆山定飞来，美玉山所有。","山祇用功深，刓画岁时久。","峥嵘出峰峦，空洞开户牖。","几书通置邮，一片未入手。","即今制锦人，在昔伐木友。","尝蒙委绣段，尚阙报琼玖。","奈何不厚颜，尤物更乞取。","但怀相知心，岂惮一开口。","指挥为幽寻，包裹付下走。","散帙列岫窗，摩挲慰衰朽。"],"title":"寄昆山李宰觅石"}
