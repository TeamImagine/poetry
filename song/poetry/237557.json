{"author":"刘一止","id":237557,"strains":["仄仄仄平平，仄仄○平平。","平平仄仄仄，平仄平仄平。","平仄平仄○，平仄平仄○。","仄仄平平平，平仄仄仄平。","仄平平平仄，仄仄平仄平。","仄仄平仄○，平平仄平平。","仄平平平仄，平仄平仄平。","仄仄仄仄仄，仄仄仄仄平。","仄仄平平平，平平仄平平。","仄平仄平平，仄仄○仄平。","○平仄平平，仄仄仄仄平。","仄仄平仄平，仄仄○仄平。","仄仄○平○，仄仄平平平。","仄仄平仄平，仄仄平○平。"],"paragraphs":["九日意萧条，病卧如漳滨。","红萸起自插，黄菊兹及辰。","身落芹藻间，心与鸿雁亲。","想见龙山游，嘲谑落帽人。","眷焉瀛洲客，共此溪港邻。","白髪俱许长，清愁浩无垠。","四年京华别，前事宁忍询。","国耻久未雪，愤切此逐臣。","革路何时还，今谁叫穹旻。","驾言写心忧，一涴衣上尘。","扁舟羡鸱夷，举酒忆季真。","目极樵径风，便拟从采薪。","但恐嵌岩中，不着功名身。","报国君尚强，我拙甘长贫。"],"title":"次韵方允迪袐监九日登高一首"}
