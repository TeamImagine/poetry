{"author":"方回","id":149330,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平仄仄仄，平平平仄仄平平。"],"paragraphs":["梯天直上俯平宽，故国繁华尚可观。","西子有船春色去，伍员无庙暮涛寒。","九原事往人难问，四序功成岁又残。","米贱酒平慰迟暮，巢林聊得一枝安。"],"title":"用夹谷子括吴山晚眺韵十首  其三"}
