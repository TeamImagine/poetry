{"author":"梅尧臣","id":46304,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平仄仄仄平仄，平仄平平仄仄平。"],"paragraphs":["一日能逢几笑欢，高楼红蜡滴金盘。","吟余陇首云初散，唱尽阳关露已寒。","不管星河渐西落，自将烟水去程宽。","当时坐客各南北，谁忆重游泛木兰。"],"title":"依韵许主客北楼夜会"}
