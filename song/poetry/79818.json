{"author":"欧阳修","id":79818,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["四镇名藩忽十春，归来白首两朝臣。","上心方喜亲耆德，物论犹期秉国钧。","退食图书盈一室，开樽谈笑列嘉宾。","昔人风采今人少，恸哭何由赎以身。"],"title":"晏元献公挽辞三首  其二"}
