{"author":"温庭筠","id":26240,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["珠箔金钩对彩桥，昔年于此见娇娆。","香灯怅望飞琼鬓，凉月殷勤碧玉箫。","屏倚故窗山六扇，柳垂寒砌露千条。","坏墙经雨苍苔遍，拾得当时旧翠翘。"],"title":"经旧游"}
