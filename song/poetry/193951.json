{"author":"苏轼","id":193951,"strains":["平平平平平仄平，仄仄仄仄仄仄平。","○平仄○仄平仄，仄仄仄平平仄平。","仄○仄仄仄平平，平平仄○○仄○。","平平仄仄仄平仄，仄仄平平平平平。"],"paragraphs":["翻翻联联衔尾鸦，荦荦确确蜕骨蛇。","分畴翠浪走云阵，刺水绿针抽稻芽。","洞庭五月欲飞沙，鼍鸣窟中如打衙。","天公不见老翁泣，唤取阿香推雷车。"],"title":"无锡道中赋水车"}
