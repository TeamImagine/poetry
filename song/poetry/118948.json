{"author":"徐经孙","id":118948,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["崎岖山路记曾游，谁识为臣去国愁。","柏府官中羞豸角，桐江台上愧羊裘。","重违君命留行者，既竭吾才归去休。","霜露感人千里思，松楸未扫已三秋。"],"title":"去国"}
