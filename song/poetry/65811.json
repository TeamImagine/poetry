{"author":"陈傅良","id":65811,"strains":["○仄仄仄○平平，仄○○○仄仄平○平平平。","仄平仄仄○仄仄，仄○○平仄仄仄仄平平平。","平○仄仄平平仄，平仄平○平仄仄。","平平仄平仄平仄，平○仄仄平○仄。","○○○平仄仄仄，平平仄仄平平仄。","平平仄仄平仄仄，平仄仄平平仄仄。","仄仄平平仄平仄，仄○仄仄○平仄。","○平仄仄平仄仄，仄仄平平仄平仄。","平平○仄平○仄，仄平平仄平平仄。","平仄○平仄平仄，平仄平平平仄仄，仄平仄仄平平仄。","平○平仄平○仄，仄仄平平○○仄。"],"paragraphs":["论事不欲如戎兵，欲如衣冠佩玉严重而宽平。","作文不欲如组绣，欲如疏林茂麓窈窕而敷荣。","桢干盍亦烦绳墨，滋味何如余典则。","吾宗受才万人敌，排空所向无遗力。","亲丧三年面漆黑，交情一语千金璧。","明朝不爨鼾撼壁，裘马借人无德色。","作掾闽山可踪迹，拟将秉秆空螟{虫貣}。","相君有令民未得，勿问堂高若干尺。","春江弥渺风张席，欲言江水何终极。","贫贱相依鬓毛白，吾可雷同名送客，浩歌未放情弥激。","君看风雅诗三百，亦有初章三叹息。"],"title":"送陈益之架阁"}
