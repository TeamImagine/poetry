{"author":"李廌","id":218685,"strains":["仄仄仄平平，平仄仄仄平。","平平仄平仄，仄仄仄平平。","仄平平仄平，仄仄平仄平。","仄仄平仄仄，仄仄平仄平。","平平仄平仄，仄仄平仄平。","平仄平仄仄，仄仄仄仄平。","平仄平平平，平平平仄○。","仄平仄平仄，平平○○平。","平仄平仄仄，平平仄平平。","仄仄平仄仄，仄仄平平平。","仄仄仄平平，平仄○仄平。"],"paragraphs":["帝武启宗周，玄鸟濬哲商。","涂山配神禹，独不嗣娥姜。","异时天与贤，嗣子繄匪良。","欲肇天与子，是用开厥祥。","钧台享群后，有扈诛叛方。","谁令讴与讼，帝畀有夏昌。","推此方朱均，巍巍真令王。","伯阳指株李，阿衡降空桑。","龙踞生汉祖，龙漦诞褒娼。","石裂何足问，世语多荒唐。","若比望夫山，虽怪犹有光。"],"title":"启母庙"}
