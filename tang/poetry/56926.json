{"author":"韦应物","id":56926,"strains":["平平平仄仄，平平仄仄平。","仄仄○平仄，平仄仄平平。","平仄○平仄，平仄仄平平。","平平平仄仄，平○仄仄平。","平平仄仄仄，平平仄○平。","平仄平平仄，平仄仄○平。"],"paragraphs":["鹓鸿俱失侣，同为此地游。","露浥荷花气，风散柳园秋。","烟草凝衰屿，星汉泛归流。","林高初上月，塘深未转舟。","清言屡往复，华樽始献酬。","终忆秦川赏，端坐起离忧。"],"title":"陪王卿郎中游南池"}
