{"author":"陈造","id":58707,"strains":["仄平仄仄平，平仄仄仄平。","仄仄平仄仄，平平仄平平。","仄仄仄○平，○仄○仄平。","仄平仄○仄，仄平仄○平。","平平仄仄仄，仄仄仄平○。","仄仄仄仄仄，平仄平仄平。","平平平仄平，仄平仄仄平。","仄仄仄平仄，仄仄仄仄平。"],"paragraphs":["半生冒吏尘，初不一日娱。","往往清夜梦，翛然系林墟。","已办二顷耕，更有三亩居。","养鱼近传诀，种桑不论株。","呼儿计曩昔，屈信果何如。","不复首尾畏，形泰神裕余。","枝筇莎径微，枕书竹牖虚。","日用食眠尔，外此一事无。"],"title":"和陶渊明归田园居六诗  其四"}
