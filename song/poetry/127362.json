{"author":"方岳","id":127362,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["涉世曾经几折肱，径须归卧北村灯。","往来屑屑无家燕，去住匆匆旦过僧。","浦淑舟寒秋婉娩，江湖人老雪鬅鬙。","草堂便在山深处，无复莼鲈累季鹰。"],"title":"次韵陈料院  其二"}
