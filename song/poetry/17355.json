{"author":"何麟","id":17355,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["传翁遗墨剩咨嗟，四海当年尚一家。","大老不为今日用，小诗徒遣后人夸。","兴来思跨巴滇马，归去方乘下泽车。","燕麦兔葵僧舍里，何如梦得访桃花。"],"title":"外大父丞相初登科为雒县主簿经摄{土白}窑镇税官留诗护国寺中令狐监征录以见寄谨再拜追和而记其后"}
