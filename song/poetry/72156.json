{"author":"曾丰","id":72156,"strains":["平仄仄仄仄平仄，平○仄仄仄仄○。","平平平仄仄仄平，仄仄平平仄平○。","平平平仄仄仄○，○仄平平○仄仄。","仄平平仄仄仄平，平仄仄平平仄○。","仄平仄仄仄○○，仄平仄仄平仄仄。","仄平平仄仄仄平，平仄仄平仄仄平。","平平○仄平仄平，仄平仄仄仄仄仄。","平平仄仄仄平平，平仄仄○平仄仄。","仄仄平平平仄平，平平仄仄仄平仄。","○平仄仄仄仄平，仄仄平平平仄仄。","○○平仄○仄平，平平仄仄仄平仄。","仄仄仄仄○平平，仄仄平平仄平仄。","仄平○仄仄○平，平仄平平平仄仄。","仄○仄仄仄平仄，仄仄仄平平仄○。","平平仄仄仄仄平，仄仄平平仄○○。","仄平仄仄平平平，○○○○仄○仄。","仄仄○平仄仄平，仄平仄○平平仄。"],"paragraphs":["吾性太率故多可，吾调太僻故寡和。","门前蒲屦率所招，榻上尘生僻之过。","生平交际二者间，燕处官居长若个。","斗升新幸饱自聊，朱墨素慵闲亦颇。","客来未始不相迎，问无恙外徒默坐。","与君倾盖辄破愁，终日对谈至忘饥。","骊龙颔下无数珠，仅容窃拾一二颗。","江山句里眼何高，金玉性中天已大。","雅挟承明金马资，来为郡掾得无左。","苍梧水口绿一湾，紫石岩前青数朵。","其间风月分外清，公余足以供闲课。","万古一语思无邪，道尽诗家大关锁。","大川三百小三千，源委吾须俱勘破。","下从乐职溯商那，上自国风沿楚些。","江西社冷况岭南，喜得君来与磨磋。","谢安不笑贫家风，相过当更具茶果。","话到更阑不欲归，德公德操同床卧。"],"title":"邀肇庆府卓司法"}
