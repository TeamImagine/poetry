{"author":"王安石","id":180479,"strains":["平仄平平仄仄平，仄平平仄仄平平。","平仄仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["奔走风云四面来，坐看山垄玉崔嵬。","平治险秽非无德，润泽焦枯是有才。","势合便疑包地尽，功成终欲放春回。","寒乡不念丰年瑞，只忆青天万里开。"],"title":"次韵和甫咏雪"}
