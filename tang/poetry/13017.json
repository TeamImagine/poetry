{"author":"孟郊","id":13017,"strains":["仄○平仄仄，平平平平平。","仄平仄仄仄，平仄平仄平。","仄仄平平平，○平仄仄仄。","仄平仄○仄，平仄平仄○。","仄仄仄仄平，平仄仄仄平。","仄平平仄平，平仄仄仄平。","平平仄仄平，○仄平平平。","仄○○仄平，平仄仄仄○。","仄仄仄仄平，仄平平仄平。","仄仄仄仄仄，仄平仄仄平。","○○仄仄平，仄仄仄○平。","仄平仄平平，仄平○仄平。","仄仄仄仄仄，仄平仄仄平。","仄仄平仄仄，仄仄平仄○。","仄○仄仄平，仄仄仄平平。","平平仄平○，仄仄○平平。"],"paragraphs":["食荠肠亦苦，强歌声无欢。","出门即有碍，谁谓天地宽。","有碍非遐方，长安大道傍。","小人智虑险，平地生太行。","镜破不改光，兰死不改香。","始知君子心，交久道益彰。","君心与我怀，离别俱回遑。","譬如浸蘖泉，流苦已日长。","忍泣目易衰，忍忧形易伤。","项籍岂不壮，贾生岂不良。","当其失意时，涕泗各沾裳。","古人劝加餐，此餐难自强。","一饭九祝噎，一嗟十断肠。","况是儿女怨，怨气凌彼苍。","彼苍若有知，白日下清霜。","今朝始惊叹，碧落空茫茫。"],"title":"赠别崔纯亮"}
