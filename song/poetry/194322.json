{"author":"苏轼","id":194322,"strains":["仄仄平仄平，平平仄○平。","仄仄仄仄平，仄仄仄平平。","平平平仄平，平仄仄平平。","仄平仄仄仄，○仄仄平平。","平平仄○仄，仄仄平平平。","仄平平平○，仄仄平平平。"],"paragraphs":["父老何自来，花枝袅长红。","洗盏拜马前，请寿使君公。","前年无使君，鱼鳖化儿童。","举鞭谢父老，正坐使君穷。","穷人命分恶，所向招灾凶。","水来非吾过，去亦非吾功。"],"title":"罢徐州往南京马上走笔寄子由五首  其二"}
