{"author":"赵湘","id":178147,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["苔染衡门绿有钱，不堪风月渐凄然。","蛩声乍出斜阳外，山色初来落木边。","扫叶偶窥栽菊地，卷帘因作𢭏衣篇。","故人南北新髭长，昨夜高怀雨滴蝉。"],"title":"早秋言事"}
