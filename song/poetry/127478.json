{"author":"方岳","id":127478,"strains":["仄平仄仄仄平平，平仄平平仄仄平。","仄仄平平仄仄仄，仄平平仄仄平平。","平平仄仄仄平仄，平仄仄平仄仄平。","仄仄平平仄平仄，仄平仄仄仄平平。"],"paragraphs":["此身只合著林泉，安得缠腰十万钱。","百事懦无拖地胆，一生愚似信天缘。","青山有约不知老，黄犊与人相对眠。","问讯春蓑故无恙，乱云深处更超然。"],"title":"山中  其一"}
