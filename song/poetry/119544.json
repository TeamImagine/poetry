{"author":"林希逸","id":119544,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄仄平。"],"paragraphs":["乃翁赋手妙驰名，白发青衫恨晚成。","宋玉大招惭老友，枚皋末句属吾兄。","专场见说词锋锐，跨灶应知话柄行。","圣御六龙新策士，输忠不厌字纵横。"],"title":"送林毅夫西上"}
