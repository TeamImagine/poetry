{"author":"孙因","id":123544,"strains":["仄平平○仄仄平，○○平仄仄平。","仄仄平平仄平平，仄仄平平仄平。","平仄仄仄仄仄平，仄仄平平仄○。","仄平平平○仄平，仄平平平平平。","平仄仄平平平，仄仄仄平平仄。","仄平仄仄仄平，平○仄平仄平。","仄仄平平仄仄平，仄平平仄仄。","仄仄仄仄仄仄平，平平平○平。","仄仄平仄平平，平平平平平仄。","○平仄平平平，仄平仄○平平。","仄仄平平仄仄平，平平平仄仄仄。","平○仄仄平仄平，仄仄○○平平。","平仄仄○○仄平，仄仄？仄仄仄。","○仄仄平仄仄平，○仄仄○平平。","仄仄仄平平仄平，平仄仄平平仄。","平平仄仄仄平平平，仄仄仄平平○仄。"],"paragraphs":["越人生长泽国兮，其操舟也若神。","有习流之二千兮，以沼吴而策勋。","寻笠泽以潜涉兮，北渡淮而会盟。","擅航乌之长技兮，水犀为之逡巡。","浮海救东瓯兮，有握节之严助。","治船习水战兮，荣衣锦于买臣。","渡浙江而誓众兮，会稽之内史。","率水棹以拒战兮，凌江之将军。","坐大船若山兮，公苗山阴之杰。","泛波袭番禺兮，季高永兴之人。","想万艘之并进兮，纷青龙与赤雀。","风帆儵忽千里兮，驾巨浪如飞云。","今竞渡其遗俗兮，习便𫘟以捷疾。","观者动心骇目兮，相杂袭如鱼鳞。","客曰盛哉舟楫兮，他郡孰加于越。","然同济或不同心兮，请置此而新其说。"],"title":"越问 舟楫"}
