{"author":"独孤及","id":4939,"strains":["仄仄仄仄仄，仄平仄仄○。","○○仄平仄，？仄平平○。","仄仄仄○仄，仄平平仄平。","仄平仄仄平，平○仄平平。","仄仄平仄平，平仄仄仄○。","○仄仄平仄，仄平仄○平。","仄仄仄仄○，仄平平仄平。","平平仄仄仄，平○仄○○。","平仄平仄仄，平平平平平。","仄平仄平平，仄仄平仄平。","平仄仄平仄，○○仄○平。","平○平平平，仄仄平仄平。","仄仄仄仄仄，○平仄平平。","仄平平平仄，仄仄○平平。"],"paragraphs":["救物智所昧，学仙愿未从。","行藏两乖角，蹭蹬风波中。","薄宦耻降志，卧疴非养蒙。","闭关涉两旬，羇思浩无穷。","鸑鷟何处来，双舞下碧空。","离别隔云雨，惠然此相逢。","把手贺疾间，举杯欣酒浓。","新诗见久要，清论激深衷。","高馆舒夜簟，开门延微风。","火云赫嵯峨，日暮千万峰。","遥指故山笑，相看抚号钟。","声和由心清，事感知气同。","出处未易料，且歌缓愁容。","愿君崇明德，岁暮如青松。"],"title":"夏中酬于逖毕燿问病见赠"}
