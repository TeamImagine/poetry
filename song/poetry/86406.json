{"author":"韩淲","id":86406,"strains":["仄○仄平平，仄仄○仄平。","平平仄平平，平仄仄仄平。","平平平平平，平仄平仄○。","平仄仄平仄，仄仄平平平。","平○平仄平，仄平仄○平。","平○平仄平，平平平平平。","仄仄仄仄平，平平仄平平。","仄仄仄平平，平仄平仄平。"],"paragraphs":["一从寇谦之，祖尚张道陵。","湮芜五千言，庄列亦不明。","荒哉神仙家，方伎刘向评。","存想与炉灶，后世徒营营。","吾从云笈书，七签岂其情。","山闲焚妙香，君房天禧经。","叩齿理玉池，天风韵流铃。","玉历眇延康，尘劫无足惊。"],"title":"闲借云笈七签"}
