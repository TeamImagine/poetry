{"author":"赵公豫","id":64272,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["使君劝稼泛清溪，才问高田又及低。","蛙鼓鸣畦芳草际，鶑梭掷柳画桥西。","堪怜南亩波生浪，且喜东庄麦秀齐。","五首新诗发性府，还从老稚慰呼啼。"],"title":"书建州刺史鲍祗劝农诗后"}
