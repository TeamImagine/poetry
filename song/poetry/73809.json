{"author":"赵蕃","id":73809,"strains":["○平仄仄仄仄仄，平仄平平仄○仄。","平平仄仄仄平仄，仄仄平平平仄仄。","○○仄仄平○仄，仄仄平平平仄仄。","仄平仄仄平平仄，平仄○○平仄仄。","仄平平仄仄仄平，仄平仄仄平平仄。","平平平平平仄平，平平仄平平仄仄。"],"paragraphs":["相逢到别二十日，披览溪山驻行役。","凄凉浩荡两生境，意不求诗诗自得。","临分不作珍重语，顾欲倡酬诗卷觅。","问君得此君何用，云比相如家四壁。","杜陵囊帛解救寒，陆生越橐千金直。","人言君侯真太痴，君痴不痴君自识。"],"title":"到家寄季承二首  其一"}
