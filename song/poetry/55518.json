{"author":"朱熹","id":55518,"strains":["○平仄平仄，仄仄平平平。","○平仄仄○，仄仄平平仄。","平平仄平平，仄仄平平平。","平平仄平仄，仄仄平○平。","平平平平平，平仄平平平。","仄平平平仄，平平仄平平。","仄仄平仄仄，○○仄平平。","平○仄○平，仄仄平平○。","仄仄○平仄，平平仄平平。"],"paragraphs":["三年落星渚，北望天池山。","临风几浩叹，欲往无飞翰。","今朝复何朝，陟此青云端。","高寻已奇绝，俯瞰何其宽。","西穷濂溪原，东尽湓城关。","渺然沧波外，淮山碧连环。","我意殊未极，更思出尘寰。","何当驾轻鸿，八表须臾间。","视此长江水，滔滔傥西还。"],"title":"游天池"}
