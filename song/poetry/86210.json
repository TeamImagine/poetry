{"author":"韩淲","id":86210,"strains":["仄平仄平仄，平平仄○平。","仄平平仄平，仄仄仄仄平。","平仄平仄仄，仄平平○平。","仄○仄仄仄，仄平仄平平。","平仄平仄平，仄仄○平平。","○平仄平仄，仄仄仄平仄。","平平仄○仄，仄仄平仄平。"],"paragraphs":["卜居得幽旷，崇山倚长松。","夜窗风雨来，岁事忽已冬。","人或知子欤，我身为从容。","此闲岂有待，彼忙竟何逢。","徒以蜗角微，展转缠心胸。","栽田艺禾黍，伏腊可粗供。","功名不难办，肉食皆鼎锺。"],"title":"别斯远"}
