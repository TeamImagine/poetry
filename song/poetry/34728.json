{"author":"陆游","id":34728,"strains":["仄仄仄○仄，仄仄○○平。","平平仄仄仄，仄仄平仄○。","平仄仄平平，仄仄仄平平。","平仄仄平仄，仄仄平平平。","平仄仄仄平，○平仄平平。","平仄○仄仄，仄仄仄平平。","平仄仄平仄，平○○仄○。","仄平仄仄平，仄仄仄仄○。","仄仄○仄平，仄○○平平。","仄平仄仄仄，仄平平仄平。"],"paragraphs":["久病畏长夏，枕簟如炮焚。","扶持赖药物，俛仰秋已分。","清夜炷炉香，袅袅起孤云。","灵府豁蒙滞，旧学资鉏耘。","言念总角初，操觚极艰勤。","诸老颇赏识，谓可与斯文。","沉痼幸针石，轮囷劳斧斤。","可怜四十年，薄陋负所闻。","白首犹著书，逝将献吾君。","太官荐玉食，野人徒美芹。"],"title":"秋夜读书有感"}
