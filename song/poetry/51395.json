{"author":"喻良能","id":51395,"strains":["平仄仄平仄，仄平平仄仄。","平平仄仄平，○平平仄仄。","平○仄仄平，仄仄仄仄仄。","仄平平仄平，仄仄平仄仄。","仄仄仄○仄，仄平仄平仄。","平平○仄平，平仄平仄仄。","仄平仄仄仄，仄仄仄仄仄。","平仄仄仄仄，平平仄平○。"],"paragraphs":["前辈久零落，老成惊创见。","平生耻问津，如今真北面。","胸中五色丝，织此锦绣段。","见之心孔开，照眼光烂烂。","我亦好吟咏，忍饥说刍豢。","辛勤三十年，功效无一线。","偶兹得大嚼，味永不忍咽。","嘉惠讵敢忘，仁风敬扬扇。"],"title":"古风一首谢张漕子温惠示诗卷"}
