{"author":"赵蕃","id":74880,"strains":["仄仄平平仄仄平，仄平平仄仄仄平。","平平仄平平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["客罢萧然欲闭关，竹阴梅影两烂斑。","温风不救诗寒相，老色聊须酒借颜。","此味何妨君与共，流年莫待水西还。","破春行乐胡为始，快阁之余有观山。"],"title":"是日招明叔饮明叔有诗次韵"}
