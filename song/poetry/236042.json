{"author":"李光","id":236042,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["绣斧当年旧使星，却分符竹往専城。","流风远继三堂咏，扶路争看五马迎。","不独循良追汉吏，便应清切振家声。","都门祖帐人多羡，袅袅春风动斾旌。"],"title":"送知府提举出守虢略"}
