{"author":"贺铸","id":213132,"strains":["平仄平平仄仄平，平平仄仄仄平平。","仄平仄仄仄平仄，仄仄仄平平仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["经雨清蝉得意鸣，征尘见处见归程。","病来把酒不知厌，梦后倚楼无限情。","鸦带斜阳投古刹，草将野色入荒城。","故园又负黄昏约，但觉秋风发上生。"],"title":"病后登快哉亭"}
