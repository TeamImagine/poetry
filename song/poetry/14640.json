{"author":"蔡向","id":14640,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["芒鞋踏破两淮尘，梦断邯郸迹未陈。","唳鹤啼猿犹有恨，岩花涧草总相亲。","三生顿悟旧缘在，一笑还惊熟处新。","瓶钵賸添风月满，与君同是再来人。"],"title":"赠幽谷老人"}
