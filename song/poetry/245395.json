{"author":"张纲","id":245395,"strains":["○○仄平仄平平，仄平平仄平仄平。","仄平仄平仄平平，仄仄平仄平平平。","平○仄仄仄仄平，仄仄仄平仄仄平。","○仄平仄平仄平，平平○平平仄平。","平平平仄仄仄平，仄仄平平平仄平。","○仄平平平仄平，仄平仄仄平仄平。","仄平平仄○平平，平仄平○仄仄平。","平平仄仄仄平平，平仄平平平仄平。"],"paragraphs":["铺茸紫葵乱晴飔，点金寒菊栖短篱。","木犀韵髙陋凡枝，顾与葵菊同阶墀。","香闻十里自绝奇，造物岂偏雨露滋。","闲见层出珠琲垂，鹅黄靛妆宫様宜。","烟销红日下薄帷，宴坐幽窗风度时。","颇觉飘飘兰蕙姿，着人不去催作诗。","李侯为续离骚辞，香草端从笔下移。","花前把卷不停披，何以酬君金屈卮。"],"title":"次韵公显木犀"}
