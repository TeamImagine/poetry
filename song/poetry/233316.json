{"author":"李彭","id":233316,"strains":["平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄仄平仄，仄仄平平平仄平。","平仄平平平仄仄，平平平仄仄平平。"],"paragraphs":["疏山翠气连眉妩，云外飞鸿点点愁。","只在吴头并楚尾，非关张掖至幽州。","著书繁露想成癖，待诏公车安足求。","何日芒鞋寻旧约，兰旌荪楫共优游。"],"title":"次韵答董彦速"}
