{"author":"刘克庄","id":110341,"strains":["仄仄仄○○，平平仄平○。","仄仄仄平仄，仄仄平仄平。","仄仄平仄仄，平仄平平平。","平平仄○○，仄仄平平平。","仄平仄仄仄，○仄○平平。","平平仄平仄，平仄仄仄平。","仄仄仄○平，仄○仄仄平。","仄仄仄平平，仄平平仄平。","仄平仄仄仄，仄仄○○平。","平○平○仄，仄仄平平平。"],"paragraphs":["广室内嵌空，层峰外巍嵬。","仰视骇悬石，俯践愁滑苔。","古窦风肃肃，阴涧泉洄洄。","飞梁跨其间，上可陈尊罍。","爱凉复畏湿，当暑重裘来。","名岩者谁欤，兄固弟子开。","忆昔建中初，国论几一回。","惜也祖荆舒，卒为清议排。","至今出牧地，姓字留苍崖。","踌躇增叹慨，日入禽声哀。"],"title":"曾公岩"}
