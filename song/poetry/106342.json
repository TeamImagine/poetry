{"author":"程公许","id":106342,"strains":["○平平仄平，仄仄平平仄。","仄平仄仄仄，○仄仄平仄。","平仄仄平平，平平仄平仄。","仄○仄平仄，○仄仄仄仄。","仄平平平仄，仄平平○仄。","仄仄仄仄平，平○平仄仄。","？仄平仄仄，平平仄仄仄。","平仄仄仄○，仄平仄○仄。","仄仄仄仄○，仄仄仄平仄。","仄平○仄平，平仄仄平仄。"],"paragraphs":["三生岩壑姿，失脚红尘踏。","羡君得郡去，胜事踵康乐。","云海渺无津，烟霞互开阖。","似闻石门藓，犹带屐齿蜡。","惜哉荒游误，竟为时论薄。","秉谊以事君，奚间暌与合。","矧是侯社贵，艰哉保障托。","宣室恐渴思，趣归职献纳。","我拙念请闲，雁荡恣飞𪨗。","及君留郡斋，为我拂尘榻。"],"title":"祖饯三山赵茂实二首  其二"}
