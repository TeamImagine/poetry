{"author":"苏轼","id":195050,"strains":["平平○仄仄，仄仄仄仄仄。","平平○平平，○仄平仄仄。","平○仄平仄，平仄仄平仄。","仄仄仄仄平，仄仄仄仄仄。","仄平平仄○，仄仄平平仄。","○平仄平仄，平仄平仄仄。","仄平仄平仄，仄仄仄仄仄。","平平仄平平，仄仄○仄仄。","仄○仄平仄，平仄平平仄。","平○平仄平，仄仄平仄仄。","平平仄平仄，仄仄仄平仄。","仄平平？仄，仄仄平平仄。","○仄平平仄，平平平仄仄。","仄平仄仄仄，仄仄仄平仄。","仄平平平仄，平○仄仄仄。","平平仄平○，仄仄仄○仄。","平平平仄仄，仄仄平仄仄。","仄平平平仄，仄仄平仄仄。","仄平平仄平，平仄仄仄仄。","平平平仄平，○仄仄○仄。"],"paragraphs":["昏昏堕醉梦，奈此六月溽。","君诗如清风，吹我朝睡足。","登临得佳句，江白照湖渌。","袖手独不言，默稿已在腹。","是时风雨过，霭霭云归麓。","疏星带微月，金火争见伏。","惜哉此清景，变灭不可逐。","归来读君诗，耿耿犹在目。","却思少年日，声价争场屋。","文如翻水成，赋作叉手速。","秋风起鸿雁，我亦继华躅。","那知君蹭蹬，独泣荆山玉。","相见南新道，青衫垂破幅。","早知事大谬，恨不十年读。","莫嫌冯唐老，终胜贾谊哭。","今年复为僚，旧好许重续。","升沉何足道，等是蛮与触。","共为湖山主，出入穷涧谷。","众驰君不争，人弃我所欲。","何时神武门，相约挂冠服。"],"title":"袁公济和刘景文登介亭诗复次韵答之"}
