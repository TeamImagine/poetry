{"author":"释智圆","id":221662,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["嗈嗈宾雁又随阳，兔走乌飞两共忙。","露冷小池荷减绿，风高幽砌菊添黄。","圆明自喜心如月，皓白谁愁鬓似霜。","闲卧不堪思往事，星河耿耿夜偏长。"],"title":"暮秋"}
