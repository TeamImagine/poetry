{"author":"陆文圭","id":165957,"strains":["仄平平平仄，仄仄平仄平。","仄平仄仄仄，仄仄平仄平。","仄平平仄仄，○仄仄平平。","平平仄平仄，仄仄平平平。","平平仄平仄，仄仄仄仄○。","仄仄平仄仄，仄仄平○仄。"],"paragraphs":["放州清江闸，及此新雨凉。","故人得邂逅，好语倾肺肠。","惜哉廊庙器，漂泊落湖湘。","前途阻勋业，末技呈词章。","营营百年短，浩浩万古长。","共惜天下宝，得志无相忘。"],"title":"送顾伯玉麻阳簿"}
