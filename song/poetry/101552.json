{"author":"赵抃","id":101552,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["三十年前一布衣，烂柯山下骤鸣飞。","梦刀蜀国青天上，衣锦杭州白昼归。","曾预机衡蒙帝眷，自同葵藿向晨晖。","东斋事少愚知幸，终日平岚面翠微。"],"title":"述怀"}
