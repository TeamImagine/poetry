{"author":"翁溪园","id":172979,"strains":["平平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["英声璧水早年蜚，官样文章价久驰。","汉殿紫荷应有种，燕山丹桂又传枝。","名驹行作铨闱冠，文虎因须锁试知。","他日汪黄推榜首，立身事业尽优为。"],"title":"寿刘上舍将仕  其二"}
