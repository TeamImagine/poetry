{"author":"唐彦谦","id":31331,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["宿雨清秋霁景澂，广亭高树向晨兴。","烟横博望乘槎水，日上文王避雨陵。","孤棹夷犹期独往，曲阑愁绝每长凭。","思乡怀古多伤别，况此哀吟意不胜。"],"title":"蒲津河亭"}
