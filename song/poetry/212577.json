{"author":"李复","id":212577,"strains":["平平平平平仄仄，平平仄○平仄仄。","平平仄仄仄平平，仄仄仄平仄平仄。","平平仄仄仄平仄，○平平平仄仄仄。","平平仄平○仄平，平仄平平平仄仄。","平平平平仄仄仄，平○平仄平平仄。","平平平平仄仄仄，○仄仄仄仄平仄。","仄仄平平仄仄平，仄○仄平平仄仄。"],"paragraphs":["西郊移桃园散植，东风一吹高数尺。","开花满树乱蔫绵，结实压枝杂红碧。","初年采摘不知几，三年花稀实少得。","阴虫食根胶自流，今岁春余愁寂历。","须知花多必易朽，人间颜色安能久。","寒松森严少媚妩，回视众木尔何有。","不作群花十日红，欲献主人千岁寿。"],"title":"种桃"}
