{"author":"卢纶","id":7011,"strains":["仄平○仄仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平仄○平。"],"paragraphs":["一门三代贵，非是主恩偏。","破虏山铭在，承家剑艺全。","夺旗貂帐侧，射虎雪林前。","雁塞逢兄弟，云州发管弦。","冻河光带日，枯草净无烟。","儒者曾修武，因贻上将篇。"],"title":"送彭开府往云中觐使君兄"}
