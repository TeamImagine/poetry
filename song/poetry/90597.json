{"author":"韩琦","id":90597,"strains":["平仄平平平仄平，平仄仄平平仄平。","仄平平仄仄仄仄，仄仄仄仄平平○。","仄平○平仄○仄，仄仄平仄仄仄平。","仄仄○平平仄仄，仄平平仄平仄平。","平平平仄仄平仄，平平平平平仄平。","○平平平仄○仄，仄仄平仄平平平。","○○仄仄仄仄仄，平仄仄仄平平平。","平平○仄仄平仄，仄平平仄平平平。","仄平平仄平仄仄，平仄平仄平○平。","平平平仄仄仄仄，平平仄仄○平平。","仄平仄仄仄仄仄，仄平仄仄平平平。","仄平平仄仄平仄，平平仄仄平平平。","平○仄仄平仄仄，仄平平仄平仄平。","仄仄平平平平平，仄平仄仄平仄平。","仄平平仄平仄仄，平平仄仄平平○。","平仄平仄○仄仄，○仄平仄平平平。","平平平仄仄平仄，平仄平仄○平平。","平平仄仄仄平仄，平仄仄仄平平平。","平○仄仄仄平仄，平仄仄仄仄平平。","仄平平平仄仄仄，仄平平仄仄仄平。","平平仄仄仄仄仄，平仄仄仄仄仄平。","仄平仄仄仄平仄，仄仄平仄平平平。"],"paragraphs":["戆老新成池上堂，因忆乐天池上篇。","乐天先识勇退早，凛凛万世清风传。","古人中求尚难拟，自顾愚者孰可肩。","但举当时池上物，愧今之有殊未全。","池东无廪贮余粟，池西无亭挥五弦。","中无高桥跨三岛，下压鳌背浮清涟。","其间合奏散序者，童妓百指皆婵娟。","平无三石展湘簟，静无双鹤翘丁仙。","雅无吴郡青版舫，游泛安便牢且坚。","吾今谋退亦易足，池南大屋藏群编。","一车岂若万籍富，子孙得以精覃研。","夹堂修竹抱幽翠，森森拥槛竿逾千。","池中所出粗可爱，芡盘菱角红白莲。","芍药多名来江都，牡丹绝艳移洛川。","及时花发池左右，香苞烂染朝霞鲜。","戆老于此兴不浅，间会宾属陈芳筵。","妖妍姬侍目嘉卉，咿哑丝竹听流泉。","宜城酿法亦云美，诗酒仅可追前贤。","狂吟气健薄霄汉，豪饮体放忘貂蝉。","酒酣陶陶睡席上，醉乡何有但浩然。","人生所适贵自适，斯适岂异白乐天。","未能得谢已知此，得谢吾乐知谁先。"],"title":"醉白堂"}
