{"author":"孙翥","id":172743,"strains":["仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。"],"paragraphs":["太行王屋群峰上，秦晋关河望处分。","猿鹤几年怀旧隠，乾坤百战重儒勋。","龙归洞府暮将雨，僧过浮桥晓度云。","万里中原无事日，不妨尊酒细论文。"],"title":"裴公亭二首  其一"}
