{"author":"张孝祥","id":56191,"strains":["仄平平平平，仄仄平平平。","仄平仄仄平，仄仄仄仄平。","仄仄仄平平，仄仄仄仄○。","仄仄仄平平，仄仄仄仄平。","仄仄平平平，平平○仄○。","仄仄平仄平，仄平平○平。","平平平仄○，仄仄平仄平。","仄仄平仄○，仄仄平仄平。","○仄平平○，仄仄平仄平。","平平○○平，仄仄仄仄平。","平平仄仄仄，○仄仄仄平。","仄平仄平仄，平仄平仄平。","仄平仄平平，仄平仄○平。","仄平平仄平，仄平仄平平。","平平仄平仄，平仄平○平。"],"paragraphs":["伍君为涛头，妒妇名河津。","那知屈大夫，亦作主水神。","我识大夫公，自托腑肺亲。","独醒梗群昏，聚臭丑一薰。","沥血摧心肝，怀襄如不闻。","已矣无柰何，质之云中君。","天门开九重，帝曰哀汝勤。","狭世非汝留，赐汝班列真。","司命驰先驱，太一诹吉辰。","翩然乘回风，脱迹此水滨。","朱宫紫具阙，冠珮俨以珍。","宓妃与娥女，修洁充下陈。","至今几千年，玉颜凛如新。","楚人殊不知，谓公果沉沦。","年年作端午，儿戏公应嗔。"],"title":"金沙堆庙有曰忠洁侯者屈大夫也感之赋诗"}
