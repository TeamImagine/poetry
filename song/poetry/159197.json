{"author":"方凤","id":159197,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["小轩开傍小篱东，不但渊明有晋风。","惟见幽芳为友发，谁知清兴与心同。","犹怜推槛秋难老，更喜升樽酒不空。","根本既能深保护，何愁霜雪傲寒冬。"],"title":"和陶渊明九日闲居韵"}
