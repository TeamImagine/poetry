{"author":"李揆","id":65144,"strains":["平平仄仄平平仄，平仄平平平仄仄。","平平仄仄仄平平，仄仄平平○仄仄。","平平仄仄仄平平，仄仄○平平仄仄。","仄平○○仄平平，仄平○仄平平仄。","平平仄仄仄○○，仄仄○平仄平仄。","仄仄平平○仄平，仄平仄仄平平仄。","○平仄仄仄平平，仄仄平平平仄仄。","平平仄仄○○平，仄○仄仄平平仄。","○平仄○平仄○，仄仄平平○仄仄。"],"paragraphs":["园林二月春才半，朝日曈眬天气暖。","东风放尽柳梢青，已有黄鹂娇𪾢睆。","波翻嫩麦绿连坡，露入夭桃红满眼。","笋舆乘兴入招提，苾𫇴留我炊香饭。","山泉煮茗味更长，又得禅林半朝款。","突兀丰碑三百年，古人事迹今苔藓。","临风抖擞簿书尘，倚杖须臾归已晚。","耕夫夹道看长官，百钱赠汝聊旌劝。","从容后骑毋疾驱，要数前山苍翠点。"],"title":"行乡"}
