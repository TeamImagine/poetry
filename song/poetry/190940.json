{"author":"韦骧","id":190940,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平仄仄仄平平。"],"paragraphs":["荣参天上列星躔，闲向人间作地仙。","故里相逢十华鬓，一时同会五高年。","图传略过商山叟，齿序几齐洛宅贤。","有子奉觞公最美，绣衣使者彩衣鲜。"],"title":"致政孙朝请过故里为五老之会"}
