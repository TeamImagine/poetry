{"author":"杨万里","id":48561,"strains":["平仄平平平仄仄，仄仄平平平仄仄。","平平仄仄仄平平，仄仄仄仄平仄平。","仄平仄仄○平仄，仄○平仄平平仄。","仄平仄仄仄仄平，平平平仄平仄仄。","平平平仄○平平，仄仄仄仄仄仄平。","平平平仄仄仄仄，仄仄仄仄仄仄仄。","仄平平平仄平仄，仄仄仄平平仄仄。","仄平仄仄仄仄平，平仄平平仄平仄。","仄平平平平仄○，仄平仄○仄平平。","平平平仄平平平，平仄平仄仄仄平。","仄平仄仄平平仄，仄平仄仄平平仄。","仄平仄仄仄平平，平仄○平仄平仄。","平平仄仄仄平平，仄仄仄仄○平平。","平平仄仄平仄仄，○平仄仄仄平平。"],"paragraphs":["君入修门才一见，我出修门风刮面。","归来急问有新诗，句句举似君不疑。","殿门握手冠缨绝，炯如云破瞻秋月。","老怀勃郁久不开，为君倾豁情既竭。","君诗元自过黄初，古雅可敬丽可娱。","诗坛端是一敌国，乃不自惜下取予。","向来交游半生死，悼往喜今同彼此。","老夫懒性不便书，毛颖为君浴清泚。","圣贤何时同一中，纵谈社燕与秋鸿。","芒鞋藤杖寻春风，天竺灵隠九里松。","古来乐事天悭与，怪珍未必逢良贾。","即今又欲驾官船，淮水中流送归虏。","金山独上妙高台，再与海若相诙谐。","归时借手无一字，教君笑杀老诚斋。"],"title":"和丘宗卿赠长句之韵"}
