{"author":"陈郁","id":107902,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["贪卧苏台一片云，嘉招虚辱远移文。","吟人多半来投刺，倦客深惭自闭门。","路隔江潮兼夕到，居连地势两州分。","酬恩别有男儿事，它日逢君仔细论。"],"title":"姜石帚贻书寄诗谢"}
