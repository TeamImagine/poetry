{"author":"梅尧臣","id":46202,"strains":["仄平平仄平，仄仄仄平仄。","○平平仄仄，仄仄仄仄仄。","○仄仄平仄，仄仄仄平仄。","平平仄仄平，仄仄仄仄仄。","仄仄平仄仄，○平平仄仄。","仄仄仄仄○，仄仄平平仄。"],"paragraphs":["凿山侵古云，破石见寒树。","分明秋月影，向此石上布。","中又隠孤壁，紫锦藉圆素。","山祇与地灵，暗巧不欲露。","乃值人所获，裁为文室具。","独立笔砚间，莫使浮埃度。"],"title":"咏欧阳永叔文石砚屏二首  其二"}
