{"author":"李新","id":222957,"strains":["仄平平仄平平仄，仄平○仄平平仄。","平平平仄平仄平，平平仄仄平平仄。","平仄仄平○仄仄，仄仄平平○仄仄。","仄平仄仄平平平，仄仄平平○平仄。","仄平仄仄平平仄，仄仄平平仄平仄。","平平仄仄仄平平，仄平仄仄平平仄。"],"paragraphs":["恶潮翻海真龙泣，未央庭露秋蓬湿。","崧云无意招不来，旌旗日月随山入。","茅屋主人长卧揖，盛气虬髯横槊立。","汉陵白骨生春光，半夜平怀听呼吸。","笔端隐语飞英略，潜拉秦原老鲵角。","天心不肯续金刀，渭桥水急妖星落。"],"title":"筹笔驿"}
