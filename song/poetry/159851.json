{"author":"熊瑞","id":159851,"strains":["平平仄平仄平平，平平仄平仄平平。","平平仄仄○平平，平平仄仄仄仄平。","平平仄仄平平平，平平仄仄平平平。","仄平平仄平平○，平仄仄平平仄○。","平平仄平平仄平，平平仄仄仄仄平。","平平仄仄仄仄平，平仄仄仄平平平。","仄平平仄平平平，仄○仄仄平平平。","平平平平仄仄平，平仄仄仄仄平平。"],"paragraphs":["前溪后溪水泓泓，南山北山鸟嘤嘤。","东家{扌画}{扌画}缫丝鸣，西家扑扑打麦声。","霏霏紫萼飘红英，翘翘野菜飞蜻蜓。","酒旗斜矗芳风轻，人在落花花里行。","神仙古来多杳冥，刀圭入口羽翰生。","人生快活寿百龄，何必白日求飞升。","我今拈出芸村名，世间底处无蓬瀛。","桃源桃源晋武陵，为我把酒酹渊明。"],"title":"同刘子实游芸村"}
