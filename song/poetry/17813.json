{"author":"吴芾","id":17813,"strains":["平仄平平仄，○平仄平仄。","仄仄平平平，仄仄平平仄。","仄平平仄仄，仄平平仄仄。","仄平仄仄仄，仄仄仄平仄。","仄仄仄平○，仄平平仄仄。","仄○平仄○，平仄平平○。","仄仄平仄○，平平仄平仄。","仄平仄平平，平仄仄平仄。","仄平仄仄仄，平平仄平仄。","平仄仄平平，平平○仄仄。","仄仄平仄平，平仄仄平仄。","仄仄仄仄平，仄平○仄仄。","平仄仄○○，仄平○仄仄。","平仄仄仄平，○仄○平仄。","仄○仄仄平，平仄仄仄仄。","平平仄○平，仄平平仄仄。"],"paragraphs":["天末逢秋半，临流玩佳月。","置酒延孤光，夜久凉风发。","感时歌慨慷，醉来翻不悦。","念人有聚散，念月有圆缺。","万事转头空，百年飞鸟瞥。","粤从罹乱离，头角嗟垂折。","兀坐山谷间，何人定交结。","素琴已尘埃，孤剑尚清刮。","故人不可见，幽怀欲谁说。","明月自团团，幽忧空烈烈。","忽得陈子诗，辞旨两奇绝。","历历叙旧游，笔端如有舌。","何处复相从，酒壶行自揭。","遥想鲍与刘，应亦叹胡越。","要当按酒兵，无令冒斧钺。","吾侪岂长贫，庙堂方简拔。"],"title":"和陈平仲中秋怀旧游"}
