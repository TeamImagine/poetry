{"author":"晁说之","id":219409,"strains":["仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["丈人一别今何阔，菊雨兰风自岁年。","茅屋归来思叙旧，绳床老去不谈禅。","世无孔子徒为尔，今愧孙登重惘然。","幸有阳城山水在，更留佳处待夤缘。"],"title":"次韵答涧上丈人见寄"}
