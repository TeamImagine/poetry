{"author":"吕本中","id":246700,"strains":["平仄平平平仄仄，仄○仄仄平仄仄。","平平仄仄○平平，仄仄平平仄平仄。","○平平仄仄平仄，仄仄仄仄平平仄。","○○仄仄平仄仄，仄仄仄仄平仄仄。","仄平仄仄仄平仄，○仄平平仄平仄。","平○仄仄仄仄平，仄仄平平○平仄。","平平仄仄○仄仄，仄平仄仄平○仄。","平平仄仄仄平仄，仄仄○平仄平仄。","仄平○仄仄○○，仄仄○平平仄仄。","仄平○仄平仄平，仄仄平○平仄仄。"],"paragraphs":["胡马扬尘烽燧作，我行乃在天一角。","江西趼足过湖南，本赴郴阳故人约。","中途群盗又蜂起，所至往往为囊橐。","迟回改路心自笑，隐忍畏事人所薄。","不因此去渡湘水，更欲何时到南岳。","山中况有二老人，万里同来且安乐。","遥瞻见我应大笑，白须黒面都如昨。","平生故旧几人在，不早从公老丘壑。","自经丧乱可过从，每一思之怀抱恶。","请公更说因地初，一解人间因慧缚。"],"title":"将至南岳先寄演公禅师善公华严"}
