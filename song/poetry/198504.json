{"author":"苏辙","id":198504,"strains":["平平仄平平，仄平仄仄仄。","仄仄平仄平，仄仄平平仄。","仄平平仄仄，仄仄平仄仄。","仄仄○仄平，平仄平平仄。","平平仄平仄，仄仄平平仄。","仄仄仄平平，平仄平仄仄。"],"paragraphs":["前年买南园，本为一亩竹。","稍去千百竿，欲广西南屋。","本心初不尔，百口居未足。","黾勉斤斧余，惭愧琅玕绿。","东园有余地，补种何年复。","凛凛岁寒姿，余木非此族。"],"title":"闲居五咏 移竹"}
