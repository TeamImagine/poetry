{"author":"张耒","id":215989,"strains":["仄仄平仄仄，平平平仄平。","仄平仄仄仄，平仄仄仄平。","仄仄仄平仄，仄平平仄○。","平平仄平○，仄仄平平平。","平仄仄仄平，平平平仄○。","平平仄仄仄，平仄平平平。","仄平仄仄仄，平仄平平平。","平○仄仄仄，仄仄平平平。","平平仄仄仄，平仄平仄平。","平仄仄仄仄，平仄平平平。"],"paragraphs":["宿雨生晓润，繁云滋暑阴。","我居废不葺，常苦积雨侵。","果坠厌风恶，草沉知潦深。","拳拳抱幽叹，耿耿婴烦襟。","吾子久不来，幽居谁见临。","飘然得秀句，生我江湖心。","一官亦漫尔，勤苦安能任。","何当舍此去，拂我尘埃琴。","饥寒仰五斗，求尺而忘寻。","悲我复契阔，谁复知吾音。"],"title":"和周楚望"}
