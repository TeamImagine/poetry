{"author":"高登","id":6882,"strains":["仄仄仄平仄，平平平仄○。","仄仄仄平平，平仄平平平。","平平仄平仄，仄仄平平平。","仄仄仄平仄，平○平仄平。","仄仄仄平平，平平仄仄平。","仄仄仄平仄，仄仄○平○。","平○仄○仄，○平○仄○。","平平平仄仄，平仄平平平。"],"paragraphs":["忽忽已秋杪，言归欣有期。","节物想吾庐，青蕊繁东篱。","流匙白云子，蘸甲黄鹅儿。","对此忆羁旅，多应歌式微。","喜慰倚门心，愁消举案眉。","稚子闹檐隙，绕膝牵人衣。","归兴念如许，兼程犹苦迟。","明朝秋色里，乌帽风披披。"],"title":"思归"}
