{"author":"王洋","id":251602,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["楚乡槐市忆当年，锦绣文章六艺先。","朱绂哀怜应有在，白头故旧各凄然。","修文地下埋英骨，遗爱江城付彩编。","造化于公意良厚，不教丹旐涉长川。"],"title":"挽乔民瞻"}
