{"author":"释德洪","id":228326,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["独立湖边一笑新，纷纷世事信非真。","竹林逢寺端须往，藜杖敲门不怕瞋。","僮仆见人空自若，轩窗幽处亦藏春。","老僧那识闲来兴，怪我时时过此频。"],"title":"廓然再和复答之六首  其一"}
