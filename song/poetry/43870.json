{"author":"范成大","id":43870,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["累块苍然是九州，大千起灭更悠悠。","雪光正照天西角，日影长浮雨上头。","峰顶何曾知六月，尘间想已别三秋。","佛毫似欲留人住，横野金桥晚未收。"],"title":"请佛阁晚望雪山数十峰如烂晃耀暑光中"}
