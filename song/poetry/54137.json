{"author":"项安世","id":54137,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["笔力追风内厩黄，词源下峡九秋艎。","经行帝子云璈地，祓饰骚人月璐章。","亲老一生儿共婿，吾衰七见暑成凉。","门阑正倚乘龙重，快踏层云觐九阳。"],"title":"用舍弟韵送妹婿郑子仁湖南漕试"}
