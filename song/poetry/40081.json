{"author":"陆游","id":40081,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["彻底无能彻骨贫，自怜虚作六朝民。","学因病废捐长日，志与年衰愧古人。","露湿乱萤飞暗庑，霜清饥雀噪空囷。","一生眼境常如此，草赋凭谁问大钧。"],"title":"晚秋野兴二首  其二"}
