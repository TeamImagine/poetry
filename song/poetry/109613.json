{"author":"阳枋","id":109613,"strains":["平平平平仄○○，平平仄仄平平平。","平平平仄仄仄仄，平平仄仄仄平平。","平平平仄仄仄仄，○平仄仄平○○。","仄仄○平平○仄，仄○平平平仄平。","仄平平仄仄平仄，仄平仄仄平平平。","平平仄仄平仄仄，仄平○仄平平平。","○仄仄平平仄仄，平仄○仄平平平。","平平仄仄仄平仄，仄仄平仄平仄平。","仄平平仄仄仄仄，仄仄平平仄仄平。"],"paragraphs":["春桑催蚕日迟迟，春蚕食叶开文闱。","桃源虽好不可住，高人梦绕故山薇。","金鸡啁哳唤出日，轻舟短棹风吹衣。","莫问虹梁春燕入，莫吟西堂春草萋。","水光山色二千里，助君笔底龙蛇飞。","丹成九转天上去，五云胶轕黄金扉。","回首故乡烟霭暮，城郭如故人民非。","年来世事转头改，不见华表丁令威。","送君南浦祝此语，伫立江干背夕晖。"],"title":"送谢方伯赴试"}
