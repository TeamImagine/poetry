{"author":"沈遘","id":185079,"strains":["？？仄仄仄，平平平仄平。","仄平仄平仄，平仄仄仄平。","仄平平平仄，仄仄？平平。","仄仄仄平仄，仄○仄仄○。","平平仄仄仄，仄平仄平平。","平仄仄仄仄，仄仄平平○。"],"paragraphs":["圂圂学佛者，营营良足悲。","不知佛之乐，谁使汝学为。","广师吾州秀，智解迺天资。","既以法为喜，万缘脱若遗。","高堂客满坐，妙谈破群疑。","来者岂不辨，辨此堂之题。"],"title":"五言杭州僧修广法喜堂"}
