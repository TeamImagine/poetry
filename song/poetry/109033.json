{"author":"释永颐","id":109033,"strains":["仄平平仄平，平仄仄仄平。","仄仄仄○平，仄平平仄平。","仄仄仄平仄，仄平平仄平。","平平仄仄仄，○仄平平平。","平平仄仄仄，仄仄平平平。","平平仄平仄，仄仄平平○。","○平平平平，仄平平仄○。","仄仄仄平平，平仄平仄平。"],"paragraphs":["雪蓬生剡溪，家近放鹤岑。","晋士有遗风，爱寻支遁林。","得善忘形服，率然披素襟。","功名亦偶尔，王戴非无心。","今人异古昔，贱义而怀琛。","萧条石门咏，浩荡东山吟。","如何昌黎翁，醉乡讥湎沈。","玉带与金鱼，刘毕非所钦。"],"title":"寄姚赣州"}
