{"author":"张侃","id":118665,"strains":["平平仄仄仄平平，仄仄平平仄仄平。","仄仄仄平平仄仄，平平平仄平平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["年来典尽鹔鹴裘，远宦深惭马少游。","痛哭恨无裨国论，偷安终不为身谋。","谁怜饥虎空摇尾，却羡寒龟暗缩头。","但得渭川千亩竹，也胜霜鬓取封侯。"],"title":"豚犬夜诵东坡赠王子直诗坚索次韵余率然成章可笑深不自量也"}
