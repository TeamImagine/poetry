{"author":"韩淲","id":88603,"strains":["仄平仄仄平，仄仄平仄平。","平平仄平仄，平平仄平仄。","仄平仄平仄，仄仄仄○平。","仄仄平○平，仄仄仄○平。","平平仄仄仄，仄仄仄仄平。","仄仄仄仄仄，○○仄○平。","仄仄平仄平，仄仄仄平平。","平仄仄仄○，仄仄仄平平。","仄平平仄平，平○仄平平。","○平仄○仄，平○仄平平。","仄仄仄仄仄，平平仄平平。","仄仄仄平仄，仄平平仄平。","平平仄仄○，平平仄○平。","平平仄仄仄，平仄平仄平。"],"paragraphs":["自无太史慈，孰对孙伯符。","群舒有余地，周郎或知予。","既推道南宅，以湿谩相濡。","本拟驰中原，扫灭邺中都。","天乎许贡客，一箭失壮躯。","黾勉付后事，张昭乃其奴。","赤壁之火攻，仅可保全吴。","公瑾复不长，伯业益荒芜。","至今春草生，高坟在姑苏。","传言尚相点，经行倍踟蹰。","异代岁月速，谁为我非夫。","酹酒起英爽，白杨鸣赤乌。","荆州或已分，曹刘竟称孤。","堂堂破虏冢，归命诚足俘。"],"title":"题孙伯符墓"}
