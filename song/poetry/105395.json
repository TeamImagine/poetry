{"author":"包恢","id":105395,"strains":["平平仄仄仄仄仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["川流近海学易至，源出慈湖派独清。","进佩龙泉秋水洌，退怀骊颔夜珠明。","介真不以三公易，枉自无容一尺轻。","年未半生纡远道，哀哉何限不平鸣。"],"title":"挽陈和仲二首  其二"}
