{"author":"陆游","id":34583,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["局促人间百不如，每看清镜叹头颅。","醉来风月心虽在，老去轩裳梦已无。","棋劫正忙停晚饷，诗聨未稳画寒炉。","乘除尚喜身强健，六十登山不用扶。"],"title":"看镜"}
