{"author":"陆游","id":39737,"strains":["仄○仄仄仄平？，平仄平平仄仄平。","仄仄仄平平仄仄，平平平○仄平平。","平平仄仄平平仄，仄仄○○仄仄平。","平仄仄○平○仄，仄仄平仄仄平○。"],"paragraphs":["夜分秉炬治装赍，千里霜风入马蹄。","拥褐却寻孤驿梦，垂鞭时听近村鸡。","荒烟漫漫沉残月，宿莽离离上古堤。","天色渐分寒更力，道傍沽酒坼官泥。"],"title":"梦中赋早行"}
