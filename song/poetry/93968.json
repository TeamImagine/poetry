{"author":"戴复古","id":93968,"strains":["平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["官府太平无一事，凝香座上著衰翁。","飘摇短棹游方沼，缥缈高楼倚半空。","把酒夜深霜落后，吹箫人在月明中。","使君笑指梅花说，去岁今年事不同。"],"title":"游云溪与郡宴用太守韵即事二首  其二"}
