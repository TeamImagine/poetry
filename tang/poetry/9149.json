{"author":"权德舆","id":9149,"strains":["仄仄平仄仄，平平平仄平。","平平平仄仄，仄仄平平平。","平平仄平仄，仄仄平平平。","平○仄仄○，平仄仄仄平。","平仄仄○平，仄平平平平。","仄平仄平仄，仄仄平平平。"],"paragraphs":["锡宴朝野洽，追欢尧舜情。","秋堂丝管动，水榭烟霞生。","黄花媚新霁，碧树含余清。","同和六律应，交泰万宇平。","春藻下中天，湛恩阐文明。","小臣谅何以，亦此彯华缨。"],"title":"奉和圣制九月十八日赐百寮追赏因书所怀"}
