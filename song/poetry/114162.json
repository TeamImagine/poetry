{"author":"刘克庄","id":114162,"strains":["平○仄仄仄仄平，平仄仄仄平平平。","仄仄仄仄仄平仄，仄仄平○仄仄平。","仄仄仄○仄平仄，仄仄平平仄○○。","仄平仄仄平平仄，仄仄平平仄仄平。"],"paragraphs":["朝三暮四昔尚童，逾七望八今成翁。","见佛未肯右肩袒，对客尝称左耳聋。","叩额有疏拜墀下，断腕无麻纳禁中。","自怜老病菁华竭，不及花枝岁岁红。"],"title":"新元二首  其一"}
