{"author":"黄庚","id":160566,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["梵刹当年聚众僧，丛林深处著禅扃。","金沙布地阶无土，玉轴堆函藏有经。","云树千寻张翠盖，烟萝一片展青屏。","星移物换今寥落，古寺犹存柏子庭。"],"title":"金润玉隠废寺闲居"}
