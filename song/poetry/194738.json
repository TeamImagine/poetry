{"author":"苏轼","id":194738,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["青泥赤日午相烘，走访船窗柳影中。","辍我东坡无限睡，赏君南浦不赀风。","坐观邸报谈迂叟，闲说滁山忆醉翁。","此去澄江三万顷，只应明月照还空。"],"title":"小饮公瑾舟中"}
