{"author":"赵蕃","id":73804,"strains":["仄○仄○仄仄○，平平仄仄○○○。","○平平平仄平平，仄仄平仄○仄○。","平平平仄平仄仄，平○仄仄平平○。","仄○仄仄仄仄仄，仄仄仄仄○平仄。","仄○仄平仄平仄，平仄仄仄平仄仄。","仄平仄仄平仄平，仄平平仄○仄仄。","仄平平平平仄平，仄仄○○仄仄平。","仄平仄仄仄仄○，仄仄仄平平仄○。","平平平仄○仄仄，平仄仄平平仄仄。","平平平仄仄仄平，仄仄仄仄○仄仄。"],"paragraphs":["昔闻许劭月旦评，人生倚以分重轻。","当时初非徇虚名，往往夷考其学行。","今人谁复持此柄，乡评亦复无公论。","故当信目不信耳，毁誉不用从人问。","我行溧阳得杨子，何止国士天下士。","大科异等非谩狂，笔头真有三万字。","十篇琅琅金玉音，一唱三叹感我心。","子昂感遇不啻过，阮籍咏怀何念深。","匡章通国称不孝，夫子与游仍礼貌。","虽然前圣亦有云，善与不善分恶好。"],"title":"寄杨溥子"}
