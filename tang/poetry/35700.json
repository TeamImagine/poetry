{"author":"李洞","id":35700,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["瘦缠金锁惹朱楼，一别巫山树几秋。","寒想蜀门清露滴，暖怀湘岸白云流。","罢抛檐果沉僧井，休拗崖冰溅客舟。","啼过三声应有泪，画堂深不彻王侯。"],"title":"病猿"}
